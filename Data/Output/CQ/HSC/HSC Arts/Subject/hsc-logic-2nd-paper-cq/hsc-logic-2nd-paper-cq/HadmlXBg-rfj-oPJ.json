{
  "title": "বরিশাল বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃষ্টান্ত-১: উপস্থিত বক্তব্যে মিঠুন বই পড়া সম্পর্কে বলতে গিয়ে বললো, \"বই হয় জ্ঞানের উৎস। যতবেশি বই পড়বে ততবেশি জানবে। যারা বই পড়ে তাদের জগৎ-জীবন সম্পর্কে একটি ব্যাপক ধারণা জন্মে। \" দৃষ্টান্ত-২: পিয়াস তার মামার কাছ সূর্য কী জানতে চাইলে মামা বললেন, \"সূর্য হয় রবি।\"",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "",
          "explanation": "বিভেদক লক্ষণ না থাকায় স্বকীয় নামবাচক পদের সংজ্ঞা দেওয়া যায় না। আমরা জানি, বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, ঢাকা প্রভৃতি। এরূপ পদের ব্যক্ত্যর্থ থাকলেও জাত্যর্থ থাকে না। অর্থাৎ স্বকীয় নামবাচক পদের কোনো বিভেদক লক্ষণ থাকে না। এ কারণে স্বকীয় নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃষ্টান্ত-১ এ প্রতিফলিত বিষয়টি হলো বর্ণনা। কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ একসাথে উল্লেখ করাকে বলে বর্ণনা। বর্ণনায় শুধু পদের বিবৃতি দেওয়া হয়। যেমন- 'মানুষ' পদের বর্ণনায় বলা, যায়, 'মানুষ হলো এমন জীব যার দুটি পা, দুটি হাত আছে; যে হাসে, কাঁদে ও যার ব্যক্তিত্ব আছে।' এখানে মানুষ পদের বিবৃতি দেওয়া হয়েছে বলে এটি বর্ণনা। তেমনিভাবে দৃষ্টান্ত-১ এ মিঠুন 'বই' পদের বর্ণনা দিয়েছে। দৃষ্টান্ত-১ এ মিঠুন বই সম্পর্কে বলে, বই হয় জ্ঞানের উৎস। যতবেশি বই পড়বে ততবেশি জানবে। যারা বই পড়ে তাদের জগৎ-জীবন সম্পর্কে একটি ব্যাপক ধারণা জন্মে।' অর্থাৎ মিঠুন এখানে 'বই' পদের নিছক বিবৃতি দিয়েছে। এ কারণে বলা যায়, দৃষ্টান্ত-১ এ প্রতিফলিত বিষয়টি বর্ণনা হিসেবে পরিগণিত।"
        },
        {
          "label": "ঘ",
          "question": "",
          "explanation": "দৃষ্টান্ত-২ এ মামার দেওয়া সংজ্ঞাটি যৌক্তিক নয়। কারণ মামার বক্তব্যে চক্রক সংজ্ঞাজনিত অনুপপত্তি ঘটেছে। চক্রক সংজ্ঞা হলো এক প্রকার ত্রুটিপূর্ণ সংজ্ঞা। যৌক্তিক সংজ্ঞার তৃতীয় নিয়মানুসারে 'কোনো পদের সংজ্ঞায় সমার্থক বা প্রতিশব্দ ব্যবহার করা যাবে না'। এ নিয়ম লঙ্ঘন করে কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। যেমন- টাকা হয় অর্থ। এখানে 'টাকা' ও 'অর্থ' পরস্পর সমার্থক শব্দ। এ কারণে টাকার সংজ্ঞায় চক্রক সংজ্ঞাজনিত অনুপপত্তি ঘটেছে। দৃষ্টান্ত-২ এ বর্ণিত ঘটনায় পিয়াসের মামা সূর্যের সংজ্ঞায় বলেন, 'সূর্য হয় রবি।' কিন্তু রবি হলো সূর্যের সমার্থক বা প্রতিশব্দ। যার কারণে দৃষ্টান্ত-২ এ মামার দেওয়া সংজ্ঞাটি চক্রক দোষে দুষ্ট। পরিশেষে বলা যায়, কোনো পদের সংজ্ঞায় প্রতিশব্দ ব্যবহার করা যাবে না। কারণ প্রতিশব্দ ব্যবহার করলে একই কথার পুনরাবৃত্তি ঘটে। এর ফলে চক্রক সংজ্ঞা নামক অনুপপত্তি ঘটে। এ কারণে দৃষ্টান্ত-২ এ মামার বক্তব্যে চক্রক সংজ্ঞাজনিত অনুপপত্তি ঘটেছে। তাই মামার দেওয়া সংজ্ঞাটি যৌক্তিক নয়।"
        }
      ]
    },
    {
      "number": "2",
      "uddipok": "",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কোনো একটি সূত্র বা নীতির ভিত্তিতে একটি জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিসমূহে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগে সর্বোচ্চ পদ বা জাতির বিভক্তকরণে তার মধ্যবর্তী স্তর বা উপজাতি বাদ পড়লে উল্লম্ফন বিভাগ নামক যুক্তিদোষ ঘটে। যৌক্তিক বিভাগে একটি জাতিকে তার অন্তর্গত নিকটতম উপজাতিসমূহে বিভক্ত করা হয়। এক্ষেত্রে মধ্যবর্তী কোনো স্তরকে বাদ দেওয়া যাবে না। কোনো ক্ষেত্রে এর ব্যতিক্রম হলে অনুপপত্তি ঘটবে। এই অনুপপত্তিকেই উল্লম্ফন বিভাগ অনুপপত্তি বলা হয়। যেমন- 'প্রাণী' জাতিকে বিভক্ত করতে গিয়ে 'মানুষ' উপজাতি উল্লেখ না করে 'সভ্য' ও 'অসভ্য' উপজাতিতে বিভক্ত করলে উল্লম্ফন বিভাগ অনুপপত্তি ঘটবে।"
        },
        {
          "label": "গ",
          "question": "",
          "explanation": "তমার বক্তব্য পাঠ্যবইয়ের দ্বিকোটিক বিভাগের দিকটি নির্দেশ করে। দ্বিকোটিক বিভাগে 'বিরোধ নিয়ম' ও 'মধ্যম রহিত নিয়ম'- এই নীতির আলোকে কোনো শ্রেণিবাচক বা জাতিবাচক পদকে দুটি উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। এ দুটি নিয়মের কারণে দ্বিকোটিক বিভাগে বিভক্ত দুটি উপজাতি পরস্পর বিরুদ্ধ পদ হয়। উদ্দীপকের তমা বলে, 'যখন কোনো পদকে মাত্র দুটি মূলসূত্রের আলোকে আলাদা করা হয় তখন অনেক সমস্যা দূর করা সহজ হয়। তমার এ বক্তব্যের মাধ্যমে পাঠ্যপুস্তকের দ্বিকোটিক বিভাগের দিকটি প্রতিফলিত হয়।"
        },
        {
          "label": "ঘ",
          "question": "",
          "explanation": "১নং ও ২নং ছকে যথাক্রমে গুণগত বিভাগ ও অঙ্গগত বিভাগ প্রতিফলিত হয়েছে। নিচে উভয় বিভাগের মধ্যে তুলনামূলক বৈসাদৃশ্য বিশ্লেষণ করা হলো- সাধারণত কোনো ব্যক্তি বা বস্তুকে তার অন্তর্গত গুণসমূহে বিভক্ত করলে গুণগত বিভাগ নামক অনুপপত্তি ঘটে। যেমন- ১নং ছকে আনারসকে টক, মিষ্টি ও রসালো পদে বিভক্ত করা হয়েছে। এরূপ গুণের ভিত্তিতে বিভক্ত করার কারণে গুণগত বিভাগ নামক অনুপপত্তি ঘটেছে। অন্যদিকে, কোনো ব্যক্তি বা বস্তুকে তার অন্তর্গত বিভিন্ন অঙ্গ-প্রত্যঙ্গ বা অংশসমূহে বিভক্ত করলে অঙ্গগত বিভাগ নামক অনুপপত্তি ঘটে। যেমন- ২নং ছকে বক পদকে পা, পাখা ও লেজ অংশে বিভক্ত করা হয়েছে। যা অঙ্গগত বিভাগের দৃষ্টান্ত। সাধারণত অঙ্গগত বিভাগের বিভক্ত দৃষ্টান্তগুলো আমাদের কাছে দৃশ্যমান থাকে। যার ফলে বিভক্ত বিষয়গুলোকে আমরা মূল পদ থেকে আলাদা করা যায়। অন্যদিকে, গুণগত বিভাগে ব্যক্তি বা বস্তুর বৈশিষ্ট্য দৃশ্যমান থাকে না। এ কারণে মূল পদ থেকে উপজাতির ধারণা আলাদা করা যায় না। পরিশেষে বলা যায়, গুণগত বিভাগ ও অঙ্গগত বিভাগ দুটি ভিন্ন প্রক্রিয়া। এ কারণে উদ্দীপকের ১নং ও ২নং ছকের মধ্যে ভিন্নতা লক্ষ করা যায়।"
        }
      ]
    },
    {
      "number": "3",
      "uddipok": "ঘটনা-১: সুফিয়ান সাহেব অফিস থেকে বাসায় ফেরার পর দেখলেন যে, তাঁর পকেটে রাখা মোবাইলটি নেই। এতে তিনি ধারণা করলেন, মোবাইলটি হয় ব্যাগে রয়ে গেছে না হয় অফিসের টেবিলেই রয়ে গেছে। ঘটনা-২: এ বছর হঠাৎ করে বাজারে ইলিশের সরবরাহ বেড়ে যাওয়ায় শাহানা বেগম ভাবলেন, সাগরে হয়তো ইলিশের উৎপাদন কমে গেছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "আরোহ সমন্বয় হলো প্রকল্পের এমন একটি গুণ, যে গুণের নিজস্ব বৈশিষ্ট্যের মাধ্যমে একাধিক ঘটনা ব্যাখ্যা করা যায়।"
        },
        {
          "label": "খ",
          "question": "",
          "explanation": "সাময়িকভাবে গ্রহণ করা হয় বলে কাজ চালানো প্রকল্পকে অসম্পূর্ণ প্রকল্প বলা হয়। কোনো অভিনব ঘটনার ব্যাখ্যার জন্য বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি, তাকেই কাজ চালানো প্রকল্প বলা হয়। যেমন- বিদ্যুতের প্রকৃত ব্যাখ্যার জন্য তাকে সাময়িকভাবে একটি তরল পদার্থ হিসেবে গ্রহণ করে কাজ চালানো হয়। এ ধরনের প্রকল্পের পক্ষে সত্য হওয়ার সম্ভাবনা থাকে না। তবে অনুসন্ধান ন কাজ চালু রাখার জন্য আমরা কাজ চালানো প্রকল্পের সাহায্য গ্রহণ করি। তবে কোনো বৈধ প্রকল্প প্রাপ্তির সাথে সাথে এর প্রয়োজন শেষ হয়ে যায়। অতএব, কাজ চালানো প্রকল্পকে অসম্পূর্ণ প্রকল্প বলা যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ঘটনা-১ এ সুফিয়ান সাহেব প্রকল্প প্রণয়নের 'সুনির্দিষ্ট শর্তটি' লঙ্ঘন করেছেন। শর্ত অনুযায়ী প্রকল্পকে অবশ্যই সুনির্দিষ্ট হতে হবে, অস্পষ্ট হলে চলবে না। কোনো ঘটনাকে ব্যাখ্যা দেওয়ার জন্যই আমরা প্রকল্প প্রণয়ন করি। কাজেই তা যথাসম্ভব সুস্পষ্ট হতে হবে। প্রকল্প অস্পষ্ট হলে কোনো কাজে আসে না। যেমন- ভূমিকম্পের কারণ হিসেবে কেউ যদি ধারণা করে, পৃথিবীর অভ্যন্তরীণ গোলযোগের ফলে ভূমিকম্প হয়- তাহলে তার প্রকল্পটি অস্পষ্ট হবে। এরূপ প্রকল্পের কোনো মূল্য নেই। এখানে কারণ সুনির্দিষ্ট নয়। পরিষ্কার করে বলতে হবে গোলযোগের স্বরূপ কী এবং কীরূপে তা ভূমিকম্পের উৎপত্তি ঘটায়। উদ্দীপকে উল্লেখিত ঘটনা-১ এ দেখা যায়, সুফিয়ান সাহেব বাসায় ফিরে মোবাইল ফোন না পেয়ে ধারণা করলেন, মোবাইলটি হয় ব্যাগে না হয় অফিসের টেবিলেই রয়ে গেছে। তিনি মোবাইল ফোনটি না পাওয়ার কোনো সুনির্দিষ্ট কারণ নির্দেশ করতে পারেনি। এ কারণে বলা যায়, সুফিয়ান সাহেব প্রকল্পের 'সুনির্দিষ্ট শর্তটি' লঙ্ঘন করেছেন।"
        },
        {
          "label": "ঘ",
          "question": "",
          "explanation": "ঘটনা-২ এ শাহানা বেগমের ধারণা প্রকল্পের শর্তের সাথে সঙ্গতিপূর্ণ নয়। কারণ হলো- প্রকল্পকে অবশ্যই প্রাসঙ্গিক ও সুনির্দিষ্ট হতে হবে। কেননা অপ্রাসঙ্গিক ও অনির্দিষ্ট প্রকল্প দিয়ে ঘটনার প্রকৃত কারণ বা কার্যকারণ সম্পর্ক নির্ণয় করা যায় না। যেমন-ঘটনা-২ এ শাহানা বেগমের বাজারে ইলিশের সরবরাহ বৃদ্ধির কারণ হিসেবে সাগরে ইলিশের উৎপাদন হ্রাস পাওয়ার বিষয়টি অনুমান করা নিছক অপ্রাসঙ্গিক। এই কারণে প্রকল্পকে বৈধ হতে হলে অবশ্যই সংশ্লিষ্ট ঘটনার সাথে প্রাসঙ্গিক ও সুনির্দিষ্ট হতে হবে। প্রকল্পকে বাস্তব কারণভিত্তিক হতে হবে। বাস্তবে পাওয়া যায় না বা সম্ভব নয় এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া বৈধ প্রকল্পের অন্যতম শর্ত। এছাড়াও প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। পাশাপাশি বৈধ প্রকল্পের প্রমাণযোগ্যতা থাকতে হবে। যে প্রকল্পকে প্রমাণ করা যায় না, তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম শর্ত। পরিশেষে বলা যায়, শাহানা বেগমের ধারণা উপরের সকল শর্তের পরিপন্থী। এ কারণেই তার ধারণাটি বৈধ প্রকল্পের সাথে সঙ্গতিপূর্ণ নয়।"
        }
      ]
    },
    {
      "number": "4",
      "uddipok": "দৃশ্যকল্প-১: ক্রীড়া শিক্ষক তার ২০ জন ছাত্রের মধ্যে লক্ষ করলেন, শফিক হাই জাম্পে ভালো, টনিও হাই জাম্পে ভালো, তার বন্ধু নির্মলও হাই জাম্পে ভালো। এভাবে তিনি খেয়াল করলেন তার সব ছাত্রই হাই জাম্পে ভালো। তিনি প্রধান শিক্ষককে বললেন, আমি দেখছি, এ যাবৎ যে সব ছাত্র বিভিন্ন ক্লাব থেকে কলেজে ভর্তি হয়েছে- তারা সবাই হাই জাম্পে ভালো। সুতরাং ক্লাবের সবাই হাই জাম্পে ভালো। দৃশ্যপট-২: রাকীব ও সাকীব লম্বায় পাঁচ ফিট। দু'জনই ফুটবল খেলতে পছন্দ করে। রাকীব গণিতে নব্বই পেয়েছে। অতএব সাকীবও গণিতে নব্বই পাবে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় আরোহের মূল বৈশিষ্ট্য হিসেবে আরোহমূলক লম্ফ উপস্থিত থাকে, তা-ই প্রকৃত আরোহ।"
        },
        {
          "label": "খ",
          "question": "",
          "explanation": "আরোহমূলক লম্ফ না থাকার কারণে ঘটনা সংযোজন প্রকৃত আরোহ নয়। ঘটনা সংযোজন কথাটির ইংরেজি প্রতিশব্দ 'Colligation of Facts'। এর অর্থ 'এক সাথে বাঁধা'। ব্রিটিশ যুক্তিবিদ হিউয়েল সর্বপ্রথম এই যুক্তিপদ্ধতির ধারণা দেন। তিনি মনে করেন, ঘটনা সংযোজন ঘটনাবলির যোগফল মাত্র। অনুমানে আমরা প্রত্যক্ষলব্ধ কতগুলো ঘটনাকে একটা সার্বিক ধারণার সাথে যুক্ত করে থাকি। যেমন- কতিপয় বালক একই পোশাকে বই-খাতা হাতে নিয়ে স্কুলে যাচ্ছে। এ দৃশ্য দেখে আমরা সিদ্ধান্ত নেই, তারা হয় ছাত্র। অর্থাৎ এখানে আরোহমূলক লঙ্ক অনুপস্থিত। এ কারণেই ঘটনা সংযোজন প্রকৃত আরোহ নয়।"
        },
        {
          "label": "গ",
          "question": "",
          "explanation": "দৃশ্যপট-২ এ প্রকৃত আরোহের অসাধু সাদৃশ্যানুমানের অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের ভিত্তিতে গ্রহণ করা হয়। এখানে কোনো কার্যকারণ সম্পর্কের প্রভাব নেই বরং আশ্রয়বাক্য ও সিদ্ধান্তের বৈসাদৃশ্য ও অজ্ঞাত বিষয়ের সংখ্যাই বেশি থাকে। তাই এরূপ অনুমান প্রক্রিয়া অবৈধ হয়। দৃশ্যপট-২ এ বর্ণিত ঘটনায় রাকীব ও সাকিব লম্বায় পাঁচ ফিট। দু'জনই ফুটবল খেলতে পছন্দ করে। রাকিব গণিতে নব্বই পেয়েছে। এ থেকে অনুমান করা যায়, সাকিবও গণিতে নব্বই পাবে। বস্তুত এ ধরনের সিদ্ধান্তের বাস্তব কোনো ভিত্তি নেই। এ কারণে বলা যায়, দৃশ্যপট-২ এ প্রকৃত আরোহের অসাধু সাদৃশ্যানুমানজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যপট-১ এ প্রথম স্তবকে পূর্ণাঙ্গ আরোহের প্রতিফলন ঘটলেও দ্বিতীয় স্তবক অবৈজ্ঞানিক আরোহের প্রতিফলিত রূপ। নিচে উভয় আরোহের পার্থক্য নির্ণয় করা হলো- পূর্ণাঙ্গ আরোহে অপ্রকৃত আরোহের একটি প্রকরণ। কারণ এ আরোহে 'আরোহমূলক লম্ফ' অনুপস্থিত থাকে। কিন্তু অবৈজ্ঞানিক আরোহ 'আরোহমূলক লম্ফ' নির্ভর বলে এটি প্রকৃত আরোহের একটি প্রকরণ। পূর্ণাঙ্গ আরোহে অল্প কিছু দৃষ্টান্ত পর্যবেক্ষণ করে সিদ্ধান্ত গ্রহণ করা হয়। ফলে তা 'সার্বিকীকরণ' না হয়ে হয় 'সমষ্টিকরণ'। কিন্তু অবৈজ্ঞানিক আরোহে মাত্র কয়েকটি দৃষ্টান্ত পর্যবেক্ষণ করে কোনো বিষয়ের সমগ্র সম্পর্কে সিদ্ধান্ত গঠন করা হয়। ফলে এটি হয় যথার্থ সার্বিকীকরণ। পূর্ণাঙ্গ আরোহের সিদ্ধান্তে আশ্রয়বাক্য বিশ্লেষণের সুযোগ থাকে না। কারণ এতে প্রতিটি দৃষ্টান্ত পর্যবেক্ষণ করা হয়। পক্ষান্তরে, অবৈজ্ঞানিক আরোহের আশ্রয়বাক্য ও সিদ্ধান্তের উদ্দেশ্য-বিধেয় পদের মধ্যকার সম্পর্ক বিশ্লেষণ করে সিদ্ধান্ত গঠন করা হয়। তাই বলা যায়, পূর্ণাঙ্গ আরোহ এবং অবৈজ্ঞানিক আরোহ দুটি ভিন্ন আরোহ।"
        }
      ]
    },
    {
      "number": "5",
      "uddipok": "দৃশ্যকল্প-১: AB=BC=CD = AD দৃশ্যকল্প-২: 'জ্ঞানানুরাগী কলেজের' দ্বিতীয় বর্ষের ছাত্রীদের প্রত্যেকের গণিতের খাতা স্বতন্ত্রভাবে নিরীক্ষণ করে ফলাফল পেলাম, সবাই ৮০ এর উপরে নম্বর পেয়েছে। অতএব বলা যায় যে উক্ত কলেজের দ্বিতীয় বর্ষের সব ছাত্রী হয় গণিতে A+ প্রাপ্ত।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "6",
      "uddipok": "নিয়তির ছোট ভাই নিপুণ খেতে চায় না। তাই তার মা প্রায়ই বিভিন্ন কিছুর ভয় দেখিয়ে খাওয়ান। একদিন তিনি নিপুণকে বললেন- “তাড়াতাড়ি খাও সোনা, না খেলে ভূত এসে খেয়ে ফেলবে।\" নিয়তির বাবা কিছু আপেল কিনে আনলেন। আপেল ফরমালিনযুক্ত কি না তা দেখার জন্যে ২ সপ্তাহ রেখে দিলেন। দেখলেন ২ সপ্তাহ পরও আপেলে একটুও পঁচন ধরেনি। তিনি সিদ্ধান্ত নিলেন যে, আপেলগুলো ফরমালিনযুক্ত।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করার জন্য যে যে অস্তিত্বশীল কারণে আশ্রয় গ্রহণ করা হয়, তাকে বাস্তব কারণ (Real Cause) বলে।"
        },
        {
          "label": "খ",
          "question": "",
          "explanation": "কোনো ঘটনার কার্যকারণ সম্বন্ধ নির্ণয়ের জন্য বা ব্যাখ্যার জন্য বৈধ প্রকল্পকে পর্যাপ্ত হতে হয়। কোনো প্রকল্পকে বৈধ হতে হলে অবশ্যই ঘটনার ব্যাখ্যার জন্য পর্যাপ্ত হতে হবে। আংশিক বা অসম্পূর্ণ প্রকল্প কোনো অবস্থাতেই বৈধ হতে পারে না। ফলে তা সঠিক কার্যকারণ নির্ণয়ও করতে পারে না। যেমন- একটি দেশের জনসংখ্যা বৃদ্ধির জন্য যদি নিম্ন শিক্ষার হারকে দায়ী করা হয়, তাহলে প্রকল্পটি আংশিক সত্য হবে। কেননা জনসংখ্যা বৃদ্ধির জন্য শুধু নিম্ন শিক্ষার হারই দায়ী নয়, বরং আরো অনেক কারণ রয়েছে। সুতরাং এ কারণটি জনসংখ্যা বৃদ্ধির কারণ ব্যাখ্যার জন্য পর্যাপ্ত নয়। অতএব বলা যায়, কোনো ঘটনার ব্যাখ্যার জন্য প্রকল্পকে অবশ্যই পর্যাপ্ত হতে হবে।"
        },
        {
          "label": "গ",
          "question": "",
          "explanation": "উদ্দীপকে জ্যোতিষীর বক্তব্য প্রকল্পের 'বাস্তব ঘটনাভিত্তিক' শর্তকে ভঙ্গ করেছে। কোনো ঘটনার ব্যাখ্যায় সংশ্লিষ্ট প্রকল্পকে হতে হবে বাস্তব অভিজ্ঞতাভিত্তিক। অর্থাৎ প্রকল্পটি হবে কোনো ঘটনা বা বিষয়বস্তুর নির্দেশক, যার অস্তিত্ব পূর্ব থেকেই আমাদের কাছে বিদ্যমান। এ ক্ষেত্রে কোনোরূপ কাল্পনিক ব্যাখ্যা গ্রহণযোগ্য নয়। যেমন- একটি শিশু হারিয়ে গেলে যদি ধারণা করা হয় যে, শিশুটিকে দৈত্য নিয়ে গেছে। তাহলে এ ধারণাটি হবে কাল্পনিক বা অবাস্তব। কারণ বাস্তব জগতে দৈত্য বলে কোনো কিছুর অস্তিত্ব আজ পর্যন্ত প্রমাণিত হয়নি। কাজেই শিশুটি হারিয়ে যাওয়ার ক্ষেত্রে প্রণীত প্রকল্পটি সম্পূর্ণরূপে অবৈধ। উদ্দীপকে বর্ণিত শিশু নাবিলাকে খুঁজে না পাওয়ার ঘটনায় পাড়ার জ্যোতিষী দাবি করে, মেয়েটিকে ভূতে নিয়েছে এবং তার আশ্রয়েই আছে। কিন্তু বাস্তবে ভূতের কোনো প্রমাণ পাওয়া যায় না। তাই বলা যায়, জ্যোতিষীর বক্তব্যে প্রকল্পের 'বাস্তব ঘটনাভিত্তিক' শর্তটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "বেলালের বক্তব্যে প্রকল্পের বিষয়কে নির্দেশ করে। নিচে প্রকল্পের স্তরগুলো বিশ্লেষণ করা হলো- প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে বাতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "7",
      "uddipok": "দৃশ্যকল্প-১: বসন্তকাল সবসময়ই শীতকালের পড়ে আসে। অতএব, শীতকালই বসন্তকালের কারণ। দৃশ্যকল্প-২: মি. মিজান বিতর্ক ক্লাবের সেরা। তিনি বিতর্কস্থলে উপস্থিত থাকলে ছাত্ররা বিতর্কে জয়ী হয়। আর তিনি বিতর্কস্থলে উপস্থিত না থাকলে ছাত্ররা হেরে যায়। সুতরাং মিজানই বিতর্কে জয়ী হওয়ার কারণ।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কার্যকারণ সম্পর্ক আবিষ্কার ও প্রমাণ করার জন্য যে পদ্ধতিসমূহ ব্যবহৃত হয়, সেগুলোই কার্যকারণ প্রমাণ পদ্ধতি।"
        },
        {
          "label": "খ",
          "question": "",
          "explanation": "দূরবর্তী কোনো ঘটনার মধ্যে কারণের মূল বৈশিষ্ট্য অনুপস্থিত থাকে। এ কারণে দূরবর্তী ঘটনাকে কার্যের কারণ বলা যায় না। কারণ হলো পূর্ববর্তী ঘটনা, আর কার্য হলো পরবর্তী ঘটনা। কোন কার্য সংঘটিত হওয়ার পূর্বে অনেকগুলো শর্ত থাকতে পারে। কিন্তু কার্য সংঘটিত হওয়ার পূর্বের অব্যবহিত ঘটনাই হবে কারণ। দূরবর্তী ঘটনা কোনো কার্যের শর্ত হতে পারে না।"
        },
        {
          "label": "গ",
          "question": "",
          "explanation": "দৃশ্যকল্প-১-এ কার্যকারণ সংক্রান্ত সহকার্যকে কারণ হিসেবে গ্রহণজনিত অনুপপত্তি ঘটেছে। কার্যকারণ নিয়ম অনুযায়ী, কারণ ও কার্যের মধ্যে অনিবার্য সম্পর্ক বিদ্যমান। অর্থাৎ কারণ থাকলে কার্যটি থাকে এবং কারণ না থাকলে কার্যটি থাকে না। অর্থাৎ কারণ থাকে কার্যের পূর্বে এবং কার্য থাকে কারণের পরে। কিন্তু অনেক সময় দেখা যায়, কার্যকারণ সম্পর্কবিহীন পূর্বাপর দুটি ঘটনাকে বা দুটি সহকার্যকে কার্যকারণ সম্পর্কে যুক্ত করে সিদ্ধান্ত নেওয়া হয়। অথচ ঘটনা দুটি কার্যকারণ সম্পর্কে যুক্ত নয়। এরূপ ক্ষেত্রে সিদ্ধান্ত ত্রুটিপূর্ণ হয়। সিদ্ধান্তের এই ত্রুটিকে কার্যকারণ সংক্রান্ত সহকার্যকে কারণ হিসেবে গ্রহণজনিত অনুপপত্তি বলে। যার দৃষ্টান্ত দৃশ্যকল্প-১ এ লক্ষ করা যায়। উদ্দীপকের 'দৃশ্যকল্প'-১ এ শীতকাল ও বসন্তকালের মতো দুটি পৃথক ঘটনাকে কার্যকারণ সম্পর্কে যুক্ত করে সিন্ধান্ত গ্রহণ করা হয়েছে। তাই এখানে কার্যকারণ সংক্রান্ত সহকার্যকে কারণ হিসেবে গ্রহণজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "হ্যাঁ, দৃশ্যকল্প-২ এর সিদ্ধান্ত নেওয়ার পদ্ধতিটি হচ্ছে ব্যতিরেকী পদ্ধতি। যাকে আমরা সব থেকে গ্রহণযোগ্য পদ্ধতি হিসেবে আখ্যায়িত করতে পারি। ব্যতিরেকী পদ্ধতি মূখ্যত একটি পরীক্ষণ পদ্ধতি। এর দৃষ্টান্তগুলো একটু বিশেষ ধরনের। কেবলমাত্র পরীক্ষণের সাহায্যেই তাদেরকে সুষ্ঠভাবে সংগ্রহ করা যায়। এ পদ্ধতিতে অপরাপর অবস্থাবলীকে অপরিবর্তিত রেখে, একটি বিশেষ অবস্থাকে একবার হাজির করে তার প্রতিক্রিয়া লক্ষ করা হয় এবং আর একবার তাকে সরিয়ে তার প্রতিক্রিয়া লক্ষ করা হয়। এভাবে পরীক্ষার ওপর নির্ভর এ পদ্ধতির সিদ্ধান্ত স্থাপন করা হয় বলে এর সিদ্ধান্ত নিশ্চিত হয়। তবে এই পদ্ধতির ভুল প্রয়োগ করা হলে যুক্তিদোষ ঘটে। দৃশ্যকল্প-২ এ বর্ণিত ঘটনায় সদর্থক ও নঞর্থক উভয় দৃষ্টান্তে মি. মিজানের অপরিহার্যতা প্রকাশ পেয়েছে। এ কারণে বলা হয়েছে মি. মিজান হলো উত্ত ঘটনার কারণ। তাই দৃশ্যকল্প-২ এর দৃষ্টান্তটি ব্যতিরেকী পদ্ধতির সাথে সাদৃশ্যপূর্ণ। পরিশেষে বলা যায়, ব্যতিরেকী পদ্ধতি একটি পরীক্ষণের পদ্ধতি। তাই এই পদ্ধতির মাধ্যমে প্রাপ্ত সিদ্ধান্ত সবসময় নিশ্চিত হয়, এ কারণেই নিশ্চিত সিদ্ধান্ত গ্রহণের উপায় হিসেবে ব্যতিরেকী পদ্ধতি সবচেয়ে গ্রহণযোগ্য পদ্ধতি।"
        }
      ]
    },
    {
      "number": "8",
      "uddipok": "দৃশ্যকল্প-১: দেশের জনগণ যতই আত্মসচেতন হয় দেশের উন্নয়ন ততই বৃদ্ধি পায় এবং জনগণ আত্মসচেতন না হলে দেশের উন্নয়ন হ্রাস পায়। সুতরাং আত্মসচেতনতাই দেশের উন্নয়নের কারণ। দৃশ্যকল্প-২:",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে পদ্ধতিতে কোনো একটি বিশেষ ঘটনা বাড়লে বা কমলে অন্যটা বাড়ে বা কমে তাকে সহপরিবর্তন পদ্ধতি বলে।"
        },
        {
          "label": "খ",
          "question": "",
          "explanation": "অনাবশ্যক অংশকে বাদ দিয়ে মূল কারণটা খুঁজে বের করার জন্য পরীক্ষণ পদ্ধতিতে অপনয়ন প্রয়োজন হয়। অপনয়ন শব্দের অর্থ অপসারণ করা বা বাদ দেওয়া। কোন ঘটনার কারণ নির্ণয় করতে গেলে ঘটনার পিছনে অনেক ঘটনা বা কারণ পাওয়া যায়, যার সবগুলোই কারণ হতে পারে না। এ অবস্থায় প্রয়োজন হয় অপনয়নের। অপনয়নের মাধ্যমে ঘটনার অনাবশ্যক বিষয়কে বাদ দিয়ে মূল কারণ নির্ণয় করা হয়। এ কারণেই অপনয়ন গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের অন্বয়ী পদ্ধতির ইঙ্গিত পাওয়া যায়। অন্বয় শব্দের অর্থ হলো মিল। অন্বয় পদ্ধতি অনুসারে একাধিক ঘটনার একটি সাধারণ (General) অবস্থাকে ঐ ঘটনার কারণ হিসেবে বিবেচিত হবে। যেমন- ম্যালেরিয়া জ্বরে আক্রান্ত কয়েকজন রোগীর ওপর অনুসন্ধান করে দেখা গেলো প্রত্যেকের মধ্যেই এনোফিলিস মশার কামড় বর্তমান। অতএব বলা যায়, এনোফিলিস মশার কামড়ই ম্যালেরিয়া জ্বরের কারণ। উদ্দীপকে বর্ণিত ঘটনায় মাসুমা তার খালার বাড়িতে গিয়েছে। রাতে খাবার খেতে বসে সে দেখে টেবিলের ওপরে প্রথম পাত্রে ভাত, মাছ, মাংস ও কলা; দ্বিতীয় পাত্রে মাংস ও মাছ, তৃতীয় পাত্রে রুটি, মাংস ও ডাল রয়েছে। মাসুমা পর্যায়ক্রমে প্রত্যেকটি পাত্র থেকে খাদ্য গ্রহণ করেছে। মধ্যরাতে তার পেটের পীড়া শুরু হয়েছে। পরে জানা যায়, মাংস খাওয়ার কারণে পেটে পীড়া হয়েছে। মাসুমার এ দৃষ্টান্ত অন্বয়ী পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ সহপরিবর্তন পদ্ধতি ও দৃশ্যকল্প-২ এ অন্বয়ী পদ্ধতির উল্লেখ পাওয়া যায়। সহপরিবর্তন পদ্ধতি একটি পরীক্ষণাত্মক পদ্ধতি। কার্যকারণ সম্পর্ক আবিষ্কারের জন্য এ পদ্ধতি পরীক্ষণ ও নিরীক্ষণের ওপর নির্ভর করে। এ পদ্ধতি যদি পরীক্ষণের ওপর নির্ভরশীল হতো, তাহলে সিদ্ধান্ত নিশ্চিত হতো। কিন্তু বাস্তবে তা হয় না। কারণ এটি নিরীক্ষণের ওপরও নির্ভর করে। তাই সহপরিবর্তন পদ্ধতিকে শুধু নিরক্ষণের বা পরীক্ষণের পদ্ধতি বলা যায় না। অন্যদিকে, অন্বয়ী পদ্ধতি নিরীক্ষণের ওপর নির্ভর করে। এতে পরীক্ষণের কোনো সুযোগ নেই। যেসব ক্ষেত্রে পরীক্ষণ সম্ভব নয়, সেসব ক্ষেত্রেও নিরীক্ষণ পদ্ধতি প্রয়োগ করা হয়। এ পদ্ধতি সম্পূর্ণভাবে নিরীক্ষণের ওপর নির্ভরশীল। তাই একে নিরীক্ষণের পদ্ধতি বলা হয়। দৃশ্যকল্প-১ অনুযায়ী দেশের উন্নতি-অবনতির সাথে জনগণের আত্মসচেতনতা জড়িত। যা সহপরিবর্তন পদ্ধতিকে নির্দেশ করে। অন্যদিকে, দৃশ্যকল্প-২ অনুযায়ী একটি বিষয়ে মিল আর অন্য সব বিষয়ে অমিল দেখে সহজেই বোঝা যায় পদ্ধতিটি হলো অন্বয়ী। পরিশেষে বলা যায়, সহপরির্তন পদ্ধতি কার্যকারণ আবিষ্কারের জন্য পরীক্ষণ ও নিরীক্ষণের ওপর নির্ভর করে। অন্যদিকে অন্বয়ী পদ্ধতি শুধু নিরীক্ষণের ওপর নির্ভর করে।"
        }
      ]
    },
    {
      "number": "9",
      "uddipok": "ঘটনা-১: ভূমিকম্পের কারণ জানতে চাইলে প্রভাত নাদিমকে বললো, \"মাটির উপর দিয়ে যখন বসুদেবী হাঁটেন তখন ভূমিকম্প হয়।\" প্রভাতের কাকু বললো, \"ভূ-অভ্যন্তরীণ তাপ ও চাপ ভূপৃষ্ঠে বের হওয়ার জন্য ভূত্বকে যে কম্পনের সৃষ্টি করে তাকে ভূমিকম্প বলে। ঘটনা-২:",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে আনা হয়, তাকে অন্তর্ভুক্তি বলে।"
        },
        {
          "label": "খ",
          "question": "",
          "explanation": "স্থান, কাল, পাত্রভেদে ব্যাখ্যা ভিন্ন ভিন্ন হয়ে থাকে। এ কারণে ব্যাখ্যা আপেক্ষিক হয়। ব্যাখ্যাকরণ প্রক্রিয়া সময়, স্থান ও ব্যক্তির ওপর নির্ভর করে। এগুলোর পরিবর্তন হলে ব্যাখ্যারও পরিবর্তন ঘটে। যেমন- প্রাচীন মিশরীয় জ্যোতির্বিজ্ঞানী টলেমি যে ভূকেন্দ্রিক তত্ত্ব প্রদান করেন পরবর্তীতে পোল্যান্ডের জ্যোতির্বিজ্ঞানী কোপারনিকাস সেই তত্ত্বকে বাতিল করে নতুন সূর্যকেন্দ্রিক তত্ত্ব প্রদান করেন। এ কারণেই বলা হয় ব্যাখ্যা একটি আপেক্ষিক বিষয়।"
        },
        {
          "label": "গ",
          "question": "",
          "explanation": "ঘটনা-২ এ বৈজ্ঞানিক ব্যাখ্যার শৃঙ্খলযোজন রূপটি প্রতিফলিত হয়েছে। যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয়, তাকে শৃঙ্খলযোজন বলে। ব্যাখ্যার এ অংশে দেখানো হয় যে, একটি কার্য সরাসরি কল্পিত কারণ থেকে উদ্ভূত নয়। বরং কার্যটি একটি অন্তর্বর্তী অবস্থা থেকে সৃষ্ট। এরূপ ব্যাখ্যায় 'ক'-কে 'গ'-এর কারণ দেখিয়ে বলা হয় যে, ক হচ্ছে খ-এর কারণ এবং খ হচ্ছে গ-এর কারণ। এভাবে শৃঙ্খলযোজনের সাহায্যে খ-এর মাধ্যমে ক এবং গ-এর মধ্যে একটি মধ্যবর্তী সম্পর্ক ব্যাখ্যা করা হয়। ঘটনা-২ এ বৃষ্টিপাতের কারণ হিসেবে সমুদ্রের পানির বিষয়টি লক্ষ করা যায়। পাশাপাশি কার্য ও কারণের মধ্যবর্তী স্তর হিসেবে বাষ্পীভূত মেঘের সম্পর্কও পরিলক্ষিত হয়। সুতরাং ঘটনা-২ এর চিত্রটি বৈজ্ঞানিক ব্যাখ্যার শৃঙ্খলযোজনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ঘটনা-১ এ প্রতিফলিত প্রভাত ও তার কাকার বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশিত হয়েছে। নিচে উভয় ব্যাখ্যার মধ্যস্থিত পার্থক্যসমূহ বিশ্লেষণ করা হলো- কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেয়া হয় বলে এখানে কোনো সুনির্দিষ্ট নিয়ম থাকে না। উদ্দীপকের ঘটনা-১ এ বর্ণিত প্রভাত ভূমিকম্পের কারণ হিসেবে মাটির ওপর দিয়ে বসুদেবীর হাঁটাকে দায়ী করে। এটি প্রভাতের মনগড়া ব্যাখ্যা। এ কারণে তার বক্তব্য হলো লৌকিক ব্যাখ্যা। অন্যদিকে তার কাকা বলেন, ভূ-অভ্যন্তরীণ তাপ ও চাপ ভূপৃষ্ঠে বের হওয়ার জন্য ভূত্বকে যে কম্পনের সৃষ্টি করে তাকে ভূমিকম্প বলে। তার এই বক্তব্যটি ভূমিকম্পের মৌলিক ও প্রাসঙ্গিক বিষয়ের সাথে সংশ্লিষ্ট। তাই এটি বৈজ্ঞানিক ব্যাখ্যা হিসেবে পরিগণিত। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান- ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "10",
      "uddipok": "দৃশ্যকল্প-১: প্রিয়াংকা রান্নাঘরে তার ব্যক্তিগত সুবিধার্থে নিচের তাকে হাড়ি- বাসন, মধ্য তাকের একপাশে চায়ের সরঞ্জাম এবং অন্যপাশে সব মশলাজাতীয় জিনিস সুন্দর করে সাজিয়ে রাখলো। দৃশ্যকল্প-২: প্রিয়াংকার বাবা একজন বিজ্ঞানী। তিনি প্রাণিজগতের ইতিহাস নিয়ে গবেষণা করছেন। তিনি পশুর গবেষণার জন্য একধরনের তত্ত্ব এবং পাখির গবেষণার জন্য অন্য ধরনের তত্ত্ব ব্যবহার করছেন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "শ্রেণিকরণ হলো কোনো বিশেষ উদ্দেশ্য সাধনের জন্য বস্তু বা ঘটনাবলির মধ্যে সাদৃশ্যের আলোকে সন্নিবেশ করার একটি মানসিক প্রক্রিয়া।"
        },
        {
          "label": "খ",
          "question": "",
          "explanation": "শ্রেণিকরণ আমাদেরকে প্রাকৃতিক বস্তু ও ঘটনাবলিকে ভালোভাবে জানতে সাহায্য করে। এ কারণে দৈনন্দিন জীবনে শ্রেণিকরণ প্রয়োজন। শ্রেণিকরণ করার সময় আমরা প্রাকৃতিক বা কৃত্রিম বিষয়াবলি পর্যবেক্ষণ করি। পাশাপাশি তাদের মধ্যে সাদৃশ্য ও বৈসাদৃশ্য লক্ষ করে ভিন্ন ভিন্ন শ্রেণিতে বিন্যস্ত করি। এর ফলে আমরা বস্তুর সাথে বস্তুর, ঘটনার সাথে ঘটনার এবং শ্রেণির সাথে শ্রেণির সম্পর্ক নির্ণয় করতে পারি বলে তাদের প্রকৃতি সম্বন্ধে আমাদের সুস্পষ্ট জ্ঞান অর্জিত হয়। এ কারণেই দৈনন্দিন জীবনে শ্রেণিকরণ প্রয়োজন।"
        },
        {
          "label": "গ",
          "question": "",
          "explanation": "দৃশ্যকল্প-১ কৃত্রিম শ্রেণিকরণকে নির্দেশ করে। যে শ্রেণিকরণ প্রক্রিয়ায় কোনো বিশেষ উদ্দেশ্য সাধনের জন্য অনাবশ্যক ও বাহ্যিক সাদৃশ্যের ভিত্তিতে বস্তু বা ঘটনাসমূহের বিন্যাস করা হয়, তাকে কৃত্রিম শ্রেণিকরণ বলে। এরূপ শ্রেণিকরণের মাধ্যমে ব্যক্তি তার বিশেষ উদ্দেশ্য সাধন করে থাকে। যার দৃষ্টান্ত দৃশ্যকল্প-১ এ লক্ষ করা যায়। দৃশ্যকল্প-১-এ বর্ণিত প্রিয়াংকা তার ব্যক্তিগত সুবিধার্থে হাড়ি-বাসন, চায়ের সরঞ্জাম এবং মশলাজাতীয় জিনিস বিভিন্ন তাকে সাজিয়ে রাখে। এরূপ কর্মকাণ্ডে ব্যক্তির বিশেষ উদ্দেশ্য প্রাধান্য পায়। তাই বলা যায়, দৃশ্যকল্প-১ কৃত্রিম শ্রেণিকরণের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ প্রিয়াংকা ও তার বাবার পৃথকীকরণ প্রক্রিয়ায় কৃত্রিম শ্রেণিকরণ ও প্রাকৃতিক শ্রেণিকরণ প্রক্রিয়া প্রতিফলিত হয়। নিচে উভয় শ্রেণিকরণের মধ্যে পার্থক্য বিশ্লেষণ করা হলো- প্রাকৃতিক শ্রেণিকরণ গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। অন্যদিকে, কৃত্রিম এর শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। এ শ্রেণিকরণে নির্দেশিত সাদৃশ্যের বিষয়গুলো ব্যক্তি নিজের খেয়াল-খুশিমতো তা সৃষ্টি করে থাকে। প্রাকৃতিক শ্রেণিকরণের মাধ্যমে বস্তুসমূহের মৌলিক বৈশিষ্ট্য প্রকাশ পায়। তাই একে বৈজ্ঞানিক শ্রেণিকরণও বলা হয়। কিন্তু কৃত্রিম শ্রেণিকরণ বিশেষ উদ্দেশ্য দ্বারা পরিচালিত। পাশাপাশি এ ধরনের শ্রেণিকরণের মাধ্যমে ব্যক্তির ব্যবহারিক প্রয়োজন সাধিত হয়। এ কারণে কৃত্রিম শ্রেণিকরণকে লৌকিক শ্রেণিকরণও বলা হয়। পরিশেষে বলা যায়, প্রাকৃতিক ও কৃত্রিম শ্রেণিকরণ উভয়ের মধ্যে উদ্দেশ্যগত পার্থক্য বিদ্যমান। এ কারণেই প্রাকৃতিক ও কৃত্রিম শ্রেণিকরণ দুটি আলাদা।"
        }
      ]
    },
    {
      "number": "11",
      "uddipok": "দৃশ্যকল্প-১: সিক্তা রান্নার প্রতিযোগিতায় পাঁচবার অংশগ্রহণ করলে চারবার জয়ী হয় এবং করুণা ছয়বার অংশগ্রহণ করলে পাঁচবার জয়ী হয়। দৃশ্যকল্প-২: কলেজের ৫০ বছর পূর্তি উৎসবে গেল বিজয়া। হঠাৎ করে সে একটা পরিচিত কণ্ঠের ডাক শুনতে পেল। সে মনে মনে ভাবলো এটা তার বান্ধবী শীলার ডাক। ঘুরে দেখলো শীলা হন্তদন্ত হয়ে আসছে। খাবারের পর তাদের খেলাধুলার প্রতিযোগিতা হলো। 'স্মৃতিশক্তি পরীক্ষা' খেলায় অনেকের সংগে শীলাও অংশ নিল। খেলা শেষে শীলা বিজয়াকে বললো, \"আমি সব কটা নামই লিখতে পেরেছি হয়তো একটা পুরস্কার পাব।\"",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "সম্ভাবনার আত্মনিষ্ঠ ভিত্তি হলো বিশ্বাস।"
        },
        {
          "label": "খ",
          "question": "",
          "explanation": "'সম্ভাবনা' হলো জ্ঞানের সীমাবদ্ধতার প্রকাশ-উক্তিটি যথার্থ। সম্ভাবনা একটি মাত্রাগত ব্যাপার। অর্থাৎ সম্ভাবনা কোনো কোনো ক্ষেত্রে বেশি হয়, আবার কোনো কোনো ক্ষেত্রে কম হয়। তবে কোনোভাবেই সেটি নিশ্চয়তায় পৌঁছায় না। যেমন- 'আকাশে মেঘ করেছে, বৃষ্টি হতে পারে'। এই বক্তব্যে সম্ভাবনার অধিক মাত্রাকে নির্দেশ করে। তাই বলা যায়, সম্ভাবনা হলো জ্ঞানের সীমাবদ্ধতার প্রকাশ।"
        },
        {
          "label": "গ",
          "question": "",
          "explanation": "দৃশ্যকল্প-১ এ সম্ভাবনা পরিমাপের তৃতীয় নিয়মের প্রতিফলন ঘটেছে। নিচে তৃতীয় নিয়ম অনুসারে দৃশ্যকল্প-১ এ বর্ণিত সমস্যার সমাধান করা হলো- সম্ভাবনার তৃতীয় নিয়মানুসারে, 'দুটি ঘটনা একত্রে ঘটা সম্ভব না হলে তাদের যে কোনো একটি অথবা অপরটি ঘটার সম্ভাবনার মাত্রা ঐ দুটি ঘটনার পৃথক সম্ভাবনার মাত্রার যোগফলের সমান হবে।' দৃশ্যকল্প-১-এ বর্ণিত সিস্তা রান্নার প্রতিযোগিতায় পাঁচবার অংশগ্রহণ করলে চারবার জয়ী হয় এবং করুণা ছয়বার অংশগ্রহণ করলে পাঁচবার জয়ী হয়। যেহেতু সিত্তা ও করুণা একসাথে জয়ী হতে পারে না তাই তাদের এককভাবে জয়ী হওয়ার ঘটনা সম্ভাবনার তৃতীয় নিয়ম দ্বারা নির্ণয় করতে হবে। অর্থাৎ সিক্তা অথবা করুণার জয়ী হবার সম্ভাবনা হচ্ছে ৪ ৫ + ৫ ৬ = ৪৯ ৩০ \\frac{৪}{৫}+\\frac{৫}{৬}=\\frac{৪৯}{৩০} ৫ ৪ ​ + ৬ ৫ ​ = ৩০ ৪৯ ​ ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে আকস্মিকতা ও সম্ভাবনার মধ্যে পার্থক্য বিশ্লেষণ করা হলো- কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। যেমন- দৃশ্যকল্প-১ এ বর্ণিত ভূমিকম্পের ঘটনাটি অপ্রত্যাশিত। এ কারণে বাবুল ও তার পরিবারের কাছে এটি একটি আকস্মিক ঘটনা। অন্যদিকে, সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। এ কারণে এটি একটি মাত্রাগত বিষয়। যেমন-দৃশ্যকল্প-২ এ বর্ণিত মেঘের ঘনঘটা, সমুদ্রের নিম্নচাপ- এসব প্রেক্ষাপটে বলা হয়েছে শেষরাতে ঝড় হতে পারে। উদ্দীপকের এ বক্তব্যটি অধিক মাত্রাকে নির্দেশ করে। কিন্তু আকস্মিক ঘটনায় কোনো মাত্রা নির্ণয় করা যায় না। কারণ আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    }
  ]
}