{
  "title": "সিলেট বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "দৃষ্টান্ত-১; বিশ্ববিদ্যালয় হয় উচ্চ শিক্ষার প্রতিষ্ঠান। দৃষ্টান্ত-২: সকল পাখি হয় জীব। দৃষ্টান্ত-৩: সকল মানুষ হয় বুদ্ধিবৃত্তিসম্পন্ন পরোপকারী জীব।",
      "tag": "SB 25",
      "sub_questions": [
        {
          "label": "ক",
          "question": "রূপক সংজ্ঞা কী?",
          "explanation": "কোনো পদের সংজ্ঞায় রূপক শব্দ ব্যবহার করা হলে যে অনুপপত্তি ঘটে তাকে রূপক সংজ্ঞা বলে।"
        },
        {
          "label": "খ",
          "question": "বিশিষ্ট গুণ বাচক পদের সংজ্ঞা দেওয়া যায় না কেন?",
          "explanation": "বিশিষ্ট গুণবাচক পদের আসন্নতম জাতি ও বিভেদক লক্ষণ না থাকার কারণে এরূপ পদের সংজ্ঞা দেওয়া যায় না। বিশিষ্ট গুণবাচক পদযথা-তুষার, শুভ্রতা, আকাশ, নীলিমা ইত্যাদির সংজ্ঞা নির্দেশ করা যায় না। কারণ এ গুণ বা পদগুলো অত্যন্ত সরল ও সহজ। এদের কোনো আসন্নতম জাতি ও বিভেদক লক্ষণ নেই। এ কারণে এরূপ পদসমূহের সংজ্ঞা দেয়া যায় না।"
        },
        {
          "label": "গ",
          "question": "দৃষ্টান্ত-১ এ যে ধারণা প্রতিফলিত হয়েছে তার প্রাসঙ্গিকতা ব্যাখ্যা কর",
          "explanation": "দৃষ্টান্ত-১ এ যৌক্তিক সংজ্ঞার ধারণা প্রতিফলিত হয়েছে। নিচে যৌক্তিক সংজ্ঞার প্রাসঙ্গিগকতা ব্যাখ্যা করা হলো- কোনো পদের পূর্ণ জাত্যর্থের সুস্পষ্ট প্রকাশকে যৌক্তিক সংজ্ঞা বলে। যুক্তিবিদ্যায় কিছু নিয়মাবলি অনুসরণ করে পদের সংজ্ঞা দান করলে তা ত্রুটিমুক্ত হয়। এরূপ সংজ্ঞা যুক্তিসম্মত আলোচনা এবং বিজ্ঞান চর্চার ক্ষেত্রে অপরিহার্য। তাই শূদ্ধ যুক্তি ও নির্ভুল চিন্তাধারার জন্য পদের সংজ্ঞাদান প্রয়োজন। আধুনিক প্রতীকী যুক্তিবিদ কপি যৌক্তিক সংজ্ঞার পাঁচটি প্রাসঙ্গিকতা উল্লেখ করেছেন। যথা- ১. শব্দের ভাণ্ডার বাড়ানো, ২. পদের দ্ব্যর্থকতা পরিহার করা, ৩. পদের অর্থকে সুস্পষ্ট করা, ৪. পদের তত্ত্বগত ব্যাখ্যা দান করা এবং ৫. নিজের মত দ্বারা অন্যের মতকে প্রভাবিত 'করতে পারা। উদ্দীপকে দৃষ্টান্ত-১ এ. উল্লেখ করা হয়েছে, 'বিশ্ববিদ্যালয় হয় উচ্চ শিক্ষার প্রতিষ্ঠান।' এখানে 'উচ্চ শিক্ষার প্রতিষ্ঠান' হলো 'বিশ্ববিদ্যালয়' এর নিকটতম জাতি এবং 'উচ্চ শিক্ষা প্রদান করা' হলো এর বিভেদক লক্ষণ। কেননা - যুক্তিবিদ্যার ভাষায়, কোনো বস্তু বা ধারণাকে তার নিকটতম জাতি ও বিভেদক লক্ষণ উল্লেখ করে সংজ্ঞায়িত করা হয়। তাই বলা যায়, শব্দের ভাণ্ডার বৃদ্ধি, পদের তত্ত্বগতব্যাখ্যা দান, অর্থকে সুস্পষ্ট করা সহ নিজের মত দ্বারা অন্যের মতকে প্রভাবিত করার ক্ষেত্রে যৌক্তিক সংজ্ঞা অত্যন্ত প্রাসজিক।"
        },
        {
          "label": "ঘ",
          "question": "দৃষ্টান্ত-২ ও দৃষ্টান্ত-৩ এ যৌক্তিক সংজ্ঞার যে অনুপপত্তি ঘটেছে তা বিশ্লেষণ করো",
          "explanation": "দৃষ্টান্ত-২ ও দৃষ্টান্ত-৩ এ যৌন্তিক সংজ্ঞার ক্ষেত্রে যথাক্রমে অতিব্যাপক সংজ্ঞা ও অব্যাপক সংজ্ঞা অনুপপত্তি ঘটেছে। সংজ্ঞার প্রথম নিয়ম অনুসারে, 'যে পদের সংজ্ঞা দেওয়া হয় সে পদের পূর্ণ জাত্যর্থ উল্লেখ করতে হবে, তার কম বা বেশি নয়। তাই সংজ্ঞায় পদের পূর্ণ জাত্যর্থহিসেবে নিকটতম জাতি ও বিভেদক লক্ষণ উল্লেখ করতেহয়। কিন্তু সংজ্ঞায় যদি পদের জাত্যর্থ থেকে কম গুণের উল্লেখ থাকে, তাহলে সংজ্ঞাটি ভ্রান্ত হবে; যা অতিব্যাপক সংজ্ঞা নামে পরিচিত। উদ্দীপকের দৃষ্টান্ত-২ এ বলা হয়েছে, 'সকল পাখি হয় জীব'। এখানে 'পাখি' পদের 'পাখিত্ব' গুণটি বাদ পড়েছে। ফলে বিধেয় পদের ব্যক্ত্যর্থ বেড়ে অতিব্যাপক সংজ্ঞাজনিত অানুপপত্তি ঘটেছে। অন্যদিকে, কোনো পদের সংজ্ঞা দিতে গিয়ে যদি পদের অতিরিক্ত গুণ হিসেবে বিচ্ছেদ্য অবান্তর লক্ষণ উল্লেখ করা হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের দৃষ্টান্ত-৩ এ বলা হয়েছে, 'মানুষ হয় বুদ্ধিবৃত্তিসম্পন্ন পর-উপকারী প্রাণী।' এখানে 'পরউপকারী' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। সুতরাং সামগ্রিক আলোচনার ভিত্তিতে বলা যায়, উদ্দীপকের দৃষ্টান্ত-২ ও দৃষ্টান্ত-৩ এ যৌক্তিক সংজ্ঞার প্রথম নিয়ম লঙ্ঘন করে পদের জাত্যর্থ কম ও বেশি উল্লেখ করার কারণে অতিব্যাপক সংজ্ঞা ও অব্যাপক সংজ্ঞার সৃষ্টি হয়েছে।"
        }
      ]
    },
    {
      "number": "2",
      "uddipok": "দৃষ্টান্ত-১: মানুষ হলো সুখ-দুঃখ, আনন্দ-বেদনা, ইচ্ছা, আবেগ-অনুভূতি, চিন্তা- চেতনা বিশিষ্ট জীব। দৃষ্টান্ত-২; মানুষ হলো বুদ্ধিবৃত্তিসম্পন্ন প্রাণী। দৃষ্টান্ত-৩: সাদা নয় কালো।",
      "tag": "SB 25",
      "sub_questions": [
        {
          "label": "ক",
          "question": "সংজ্ঞেয় পদ কাকে বলে?",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "বাহুল্য সংজ্ঞা অনুপপত্তি কেন ঘটে?",
          "explanation": "কোনো পদের যৌক্তিক সংজ্ঞায় জাত্যর্থের অতিরিক্ত কোনো গুণ হিসেবে উপলক্ষণ উল্লেখ করা হলে বাহুল্য সংজ্ঞা অনুপপত্তি ঘটে। কোনো পদের সংজ্ঞায় যদি জাত্যর্থের অতিরিক্ত গুণ উল্লেখ করা হয় এবং তা যদি ঐ পদের উপলক্ষণ হয়, তাহলে সংজ্ঞা ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা। যেমন- মানুষ হয় বুদ্ধিবৃত্তিসম্পন্ন মরণশীল জীব। এখানে মানুষ পদের অতিরিক্ত গুণ হিসেবে 'মরণশীল' গুণটি ব্যবহার করার কারণে বাহুল্য সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "দৃষ্টান্ত-৩ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-৩ এ নঞর্থক সংজ্ঞাজনিত অনুপপত্তি ঘটেছে। যৌক্তিক সংজ্ঞার নিয়মানুযায়ী কোনো পদের সংজ্ঞা সদর্থকভাবে দেওয়া সম্ভব হলে তাতে নঞর্থক ভাষা ব্যবহার করা যাবে না। যদি এ নিয়মটি লঙ্ঘন করে কোনো পদের সংজ্ঞায় নঞর্থক ভাষা ব্যবহার করা হয় তাহলে সংজ্ঞাটি ভ্রান্ত হবে। যেমন- আমরা যদি সুখের সংজ্ঞা দিতে গিয়ে বলি 'সুখ নয় দুঃখ'। তাহলে সংজ্ঞাটি নঞর্থক দোষে দুষ্ট হবে। উদ্দীপকের দৃষ্টান্ত-৩ এ বর্ণিত, 'সাদা নয় কালো'। এ সংজ্ঞাটিতে 'নয়' নামক নঞর্থক ভাষা ব্যবহার করে 'সাদা' পদের সংজ্ঞা দেওয়া হয়েছে। যা যৌক্তিক সংজ্ঞার নিয়মের লঙ্ঘন। এ কারণে দৃষ্টান্ত-৩ এ উল্লেখিত সংজ্ঞাটি নঞর্থক দোষে দুষ্ট।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এ নির্দেশিত বিষয়ের যে পার্থক্য রয়েছে তা বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে বর্ণনা ও যৌক্তিক সংজ্ঞাকে নির্দেশ করে। নিচে উভয় বিষয়ের মধ্যে পার্থক্য বিশ্লেষণ করা হলো- যে প্রক্রিয়ার মাধ্যমে একটি পদের উপলক্ষণ বা অবান্তর লক্ষণ কিংবা জাত্যর্থের অংশ উল্লেখের মাধ্যমে সহজ ও বোধগম্য করে বিবৃতি দেওয়া হয় তাই হচ্ছে বর্ণনা। বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। উদ্দীপকের দৃষ্টান্ত-১ এ উপলক্ষণ ও অবান্তর লক্ষণের সমন্বয়ে মানুষ পদের বিবৃতি দেওয়া হয়েছে। এ কারণে তা এক প্রকার বর্ণনা। অন্যদিকে, যৌক্তিক সংজ্ঞায় পদের অপরিহার্য অর্থ প্রকাশের জন্য পূর্ণ-জাত্যর্থ উল্লেখ করা হয়। যেমন- দৃষ্টান্ত-২ এ 'মানুষ' পদের সংজ্ঞায় জীববৃত্তি ও বুদ্ধিবৃত্তি উভয় গুণ উল্লেখ করে বলা হয়েছে 'মানুষ হয় বুদ্ধিবৃত্তিসম্পন্ন জীব'। এরূপ সংজ্ঞার মাধ্যমে পদের অপরিহার্য অর্থ প্রকাশ পেয়েছে। এ কারণে এটি যৌক্তিক সংজ্ঞাহিসেবে পরিগণিত। যৌস্তিক সংজ্ঞায় কতগুলো সুনির্দিষ্ট নিয়ম অনুসরণ করা হয়। এই কারণে সংজ্ঞায় অনুপপত্তি বা ভ্রান্তির আশঙ্কা থাকে। অন্যদিকে, বর্ণনার নিয়ম না থাকায় এর কোনো অনুপপত্তি বা ভ্রান্তি নেই। সংজ্ঞা সর্বদা সদর্থক হয়, কিন্তু বর্ণনা সদর্থক কিংবা নঞর্থক উভয়ই হতে পারে। পরিশেষে বলা যায়, যৌস্তিক সংজ্ঞা একটি বৈজ্ঞানিক প্রক্রিয়া আর বর্ণনা একটি প্রচলিত প্রক্রিয়া। সংজ্ঞার উদ্দেশ্য হচ্ছে বস্তু সম্পর্কে ধারণাগুলো সুস্পষ্ট ও সুনির্দিষ্ট করে তোলা। কিন্তু বর্ণনার উদ্দেশ্য হচ্ছে বস্তু সম্পর্কে সাধারণ ধারণা বা পরিচয় দেওয়া। এরূপ ভিন্নতার কারণে উদ্দীপকের দৃষ্টান্ত-১ ও দৃষ্টান্ত-২ এর মধ্যে পার্থক্য প্রতীয়মান হয়।"
        }
      ]
    },
    {
      "number": "3",
      "uddipok": "",
      "tag": "SB 25",
      "sub_questions": [
        {
          "label": "ক",
          "question": "যৌস্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "ক্ষুদ্রতম শ্রেণিকে যৌক্তিক বিভাগ করা যায় না কেন?",
          "explanation": "ক্ষুদ্রতম উপজাতির কোনো নিম্নতর উপজাতি থাকে না বলে এর যৌক্তিক বিভাগ সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "গ",
          "question": "ছক-১ এর বিভাগ প্রক্রিয়ায় কী অনুপপত্তি ঘটেছে? ব্যাখ্যা করো।",
          "explanation": "ছক-১ এর বিভাগ প্রক্রিয়ায় উৎক্রান্তি বা উল্লম্ফন বিভাগ অনুপপত্তি ঘটেছে। যৌক্তিক বিভাগের নিয়ম অনুযায়ী, একটি জাতিকে তার সম্ভাব্য নিকটতম উপজাতিতে ভাগ করে অগ্রসর হতে হবে, মধ্যবর্তী কোনো ধাপকে বাদ দেয়া যাবে না। এ নিয়মটি লঙ্ঘন করে কোনো ধাপকে বাদ দিয়ে বিভাগ প্রক্রিয়া সম্পন্ন করলে বিভাগ প্রক্রিয়াটি ভ্রান্ত হবে। এরূপ ভ্রান্ত বিভাগকে 'উৎক্রান্তি বিভাগ' বা 'উল্লক্ষন বিভাগ অনুপপত্তি' বলে। উদ্দীপকের ছক-১ এ দেখতে পাই, 'সরকার'কে মন্ত্রিপরিষদ শাসিত' ও 'রাষ্ট্রপতি শাসিত' সরকারে বিভক্ত করে দেখানো হয়েছে। যা উল্লমন বিভাগ অনুপপত্তিকে নির্দেশ করে। কেননা, সরকার ও মন্ত্রিপরিষদ শাসিত সরকার বা রাষ্ট্রপতি শাসিত সরকারে পৌছাতে মধ্যবর্তী আরও দুইটি পর্যায় অতিক্রম করতে হয়। যেমন- সার্বভৌম ক্ষমতার অবস্থান ও ব্যবহারের ভিত্তিতে সরকারকে প্রথমে গণতান্ত্রিক এবং একনায়কতান্ত্রিক এই দু'ভাগে বিভক্ত করা হয়। এরপর গণতান্ত্রিক সরকারকে আবার রাষ্ট্রপ্রধানের ক্ষমতা লাভের পদ্ধতি অনুসারে নিয়মতান্ত্রিক রাজতন্ত্র এবং প্রজাতন্ত্র এই দু'ভাগে বিভক্ত করা হয়। এরপর প্রজাতান্ত্রিক সরকারকে আইন বিভাগ ও শাসন বিভাগের মধ্যকার সম্পর্কের ভিত্তিতে সংসদীয় বা মন্ত্রিপরিষদ শাসিত (Parliamentary or Cabinet Government) এবং রাষ্ট্রপতি শাসিত সরকারে (Presidential Govermment) বিভক্ত করা হয়। তাই বলা যায়, উদ্দীপকের ছক-১ এ মধ্যবর্তী স্তরকে বাদ দিয়ে বিভাগ প্রক্রিয়া সম্পন্ন করায় 'উৎান্তি বিভাগ' বা 'উল্লক্ষন বিভাগ' অনুপপত্তির সৃষ্টি হয়েছে।"
        },
        {
          "label": "ঘ",
          "question": "ছক-২ ও ছক-৩ যৌক্তিক বিভাগের নিয়মের আলোকে বিশ্লেষণ করো।",
          "explanation": "যৌক্তিক বিভাগের নিয়মের আলোকে ছক-২ ও ছক-৩ এ যথাক্রমে অব্যাপক বিভাগ অনুপপত্তি ও অতিব্যাপক বিভাগ অনুপপত্তি প্রতিফলিত হয়েছে। যৌক্তিক বিভাগের তৃতীয় নিয়মানুযায়ী বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হবে। যৌক্তিক বিভাগের এ নিয়মটি লঙ্ঘন করে বিভক্ত উপজাতিগুলোর ব্যক্ত্যর্থ বিভাজ্য জাতির ব্যক্ত্যর্থের চেয়ে কম হলে অব্যাপক বিভাগ অনুপপত্তি ঘটে। যেমন- উদ্দীপকের ছক-২ এ বিশ্ববিদ্যালয়কে ঢাকা বিশ্ববিদ্যালয়, চট্টগ্রাম বিশ্ববিদ্যালয় ও খুলনা বিশ্ববিদ্যালয়ে বিভক্ত করে দেখানো হয়েছে। এখানে বিভক্ত বিশ্ববিদ্যালয়ের বাইরেও আরও অনেক বিশ্ববিদ্যালয় রয়েছে যা এই বিভাগ প্রক্রিয়া থেকে বাদ দেওয়া হয়েছে। এর ফলে বিভাজ্য জাতি হিসেবে বিশ্ববিদ্যালয়ের ব্যক্ত্যর্থ হ্রাস পেয়েছে। তাই এখানে অব্যাপক বিভাগজনিত অনুপপত্তি ঘটেছে। আবার, কোনো বিভক্ত উপজাতি বা উপশ্রেণিগুলোর মিলিত ব্যক্ত্যর্থ বিভাজ্য জাতি বা শ্রেণির ব্যক্ত্যর্থের চেয়ে বেশি হলে অতিব্যাপক বিভাগ অনুপপত্তি ঘটে। যেমন- শিক্ষককে পাঠ দানের প্রতিষ্ঠানের ভিত্তিতে তিন ভাগে ভাগ করা যায়। অর্থাৎ স্কুল, কলেজ ও বিশ্ববিদ্যালয়ের শিক্ষকই শিক্ষক পদের ব্যক্ত্যর্থের সমান হয়। কিন্তু উদ্দীপকের ছক-৩ এ শিক্ষক পদটিকে স্কুল শিক্ষক, কলেজ শিক্ষক, বিশ্ববিদ্যালয় শিক্ষক ও গৃহ শিক্ষকে বিভক্ত করে দেখানো হয়েছে। ফলে এতে মূল পদের ব্যক্ত্যর্থ বৃদ্ধি পেয়ে অতিব্যাপক বিভাগজনিত অনুপপত্তি ঘটেছে। পরিশেষে বলা যায়, অব্যাপক বিভাগ ও অতিব্যাপক বিভাগ দুটিই ভ্রান্ত বিভাগ প্রক্রিয়া। যার দৃষ্টান্ত উদ্দীপকের ছক-২ ও ছক-৩ এ পরিলক্ষিত হয়।"
        }
      ]
    },
    {
      "number": "4",
      "uddipok": "দৃশ্যকল্প-১: আচারকে মিষ্টি আচার, টক আচার, ঝাল আচার ও আমের ভাগ কর। দৃশ্যকল্প-২: দৃশ্যকে মনোরম ও অমনোরম এই দুই ভাগে ভাগ কর।",
      "tag": "SB 25",
      "sub_questions": [
        {
          "label": "ক",
          "question": "অতিব্যাপক বিভাগ কাকে বলে?",
          "explanation": "কোনো পদের বিভক্তিকরণে বিভক্ত উপজাতিগুলোর মিলিত সংখ্যা বিভাজ্য জাতির সংখ্যার চেয়ে বেশি হলে যে অনুপপত্তি ঘটে তাকে অতিব্যাপক বিভাগ বলে।"
        },
        {
          "label": "খ",
          "question": "প্রেম, বিরহ, আনন্দ, বেদনা প্রভৃতি প্রত্যয়গুলোর যৌস্তিক বিভাগ করা যায় না কেন?",
          "explanation": "অখণ্ড ব্যক্তিগত অনুভূতি হওয়ায় প্রেম,,বিরহ, আনন্দ, বেদনা প্রভৃতি প্রত্যয়গুলোর যৌক্তিক বিভাগ করা যায় না। আমরা জানি, 'মানুষের মৌলিক অনুভূতিগুলো শ্রেফ মানসিক প্রক্রিয়া। এগুলো অখণ্ড ব্যক্তিগত অনুভূতি। এ কারণে আনন্দ, বেদনা, ইচ্ছা প্রভৃতি মানসিক প্রক্রিয়ার কোনো যৌক্তিক বিভাগ করা সম্ভব নয়।"
        },
        {
          "label": "গ",
          "question": "দৃশ্যকল্প-১ কোন ধরনের অনুপপত্তি দোষে দুষ্ট- ব্যাখ্যা করো।",
          "explanation": "দৃশ্যকর-১ অতিব্যাপক বিভাগ অনুপপত্তি দোষে দুষ্ট। যৌক্তিক বিভাগের তৃতীয় নিয়ম অনুযায়ী বিভাজ্য মূল জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হতে হয়। যৌক্তিক বিভাগের এই নিয়ম লঙ্ঘন করে কোনো পদের যৌক্তিক বিভাগে বিভাজ্য মূল জাতির ব্যক্ত্যর্থের চেয়ে বিভক্ত উপজাতিগুলোর ব্যক্ত্যর্থ বেশি হলে বিভাগটি ত্রুটিপূর্ণ হয়। যৌক্তিক বিভাগের এই ত্রুটিকে অতিব্যাপক বিভাগ অনুপপত্তি বলে। দৃশ্যকল্প-১ এ বর্ণিত, আচারকে মিষ্টি আচার, টক আচার, ঝাল আচার ও আমের আচারে বিভক্ত করা হয়েছে। এই বিভক্তকরণ প্রক্রিয়ায় আচারকে মিষ্টি আচার, টক আচার, ঝাল আচারে বিভক্ত করার পাশাপাশি অতিরিক্ত হিসেবে 'আমের আচারে' ভাগ করা হয়েছে। এর ফলে আচারের ব্যক্ত্যর্থ বৃদ্ধি পেয়ে অতিব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ কোন ধরনের বিভাগ প্রক্রিয়া? পাঠ্যপুস্তকের আলোকে এর সুবিধা- অসুবিধাসমূহ লেখো।",
          "explanation": "দৃশ্যকল্প-২ দ্বিকোটিক বিভাগ প্রক্রিয়া। নিচে দ্বিকোটিক বিভাগ প্রক্রিয়ার সুবিধা ও অসুবিধাসমূহ উল্লেখ করা হলো- দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি হয় সদর্থক পদ অপরটি নঞ্চর্থক পদ। দৃশ্যকল্প-২ এ বর্ণিত দৃশ্যকে মনোরম ও অমনোরম নামক দুটি পরস্পর বিরুদ্ধ পদে বিভক্ত করা হয়েছে। এ কারণে এটি দ্বিকোটিক বিভাগ প্রক্রিয়া। দ্বিকোটিক বিভাগের সুবিধা হলো-এই বিভাগে উপশ্রেণিগুলোর মিলিত ব্যক্ত্য মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এতে সংকর বিভাগ বা পরস্পরাঙ্গী বিভাগ নামক অনুপপত্তিও ঘটে না। বস্তুত দ্বিকোটিক বিভাগ একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। অন্যদিকে, দ্বিকোকি বিভাগের কিছু অসুবিধা লক্ষ করা যায়। কারণ দ্বিকোটিক বিভাগে নঞর্থক পদ দ্বারা নির্দেশিত উপজাতি সম্পর্কে আমরা সুষ্ঠু জ্ঞান লাভ করতে পারি না। পাশাপাশি দ্বিকোটিক বিভাগের নেতিবাচক পদটি আসলে একটি সদর্থক পদের বিরুদ্ধ শব্দযা বাস্তব ঘটনাভিত্তিকনয়। পরিশেষে বলা যায়, দ্বিকোটিক বিভাগ হলো পদের বিভক্তকরণের একটি বিকল্প প্রক্রিয়া। এ কারণে দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি নেই। তবে সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "যুক্তি-১: বাংলাদেশের মানুষ সংবেদনশীল শ্রীলঙ্কার মানুষ সংবেদনশীল জার্মানির মানুষ সংবেদনশীল তাতএব, সকল মানুষ হয় সংবেদনশীল যুক্তি-২: জোহরা খাতুন হাসপাতালে রিফাত, রাহুল, জন প্রমুখ করোনায় আক্রান্ত হয়ে মারা গেছে। অতএব, জোহরা খাতুন হাসপাতালে যারা ভর্তি হয়েছে তারা সকলেই করোনায় মারা গেছে।",
      "tag": "SB 25",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "যে সব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত কেন? ব্যাখ্যা করো।",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেৰল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "যুক্তি-১ এ নির্দেশিত আরোহের বৈশিষ্ট্য ব্যাখ্যা করো।",
          "explanation": "যুক্তি-১ এ প্রকৃত আরোহের অন্তর্ভুক্ত রৈজ্ঞানিক আরোহ নির্দেশিত হয়েছে। নিচে বৈজ্ঞানিক আরোহের বৈশিষ্ট্য ব্যাখ্যা করা হলো- যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে। উদ্দীপকের যুক্তি- ১ এ বলা হয়েছে, 'বাংলাদেশের মানুষ সংবেদনশীল। শ্রীলংকার মানুষ সংবেদনশীল। জার্মানির মানুষ সংবেদনশীল। অতএব, সকল মানুষ হয় সংবেদনশীল।' এখানে প্রকৃতির নিয়মানুবর্তিতা নীতি ও কার্যকারণ সম্পর্কের উপর নির্ভর করে একটি সার্বিক সিদ্ধান্ত গ্রহণ করা হয়েছে যা বৈজ্ঞানিক আরোহের একটি দৃষ্টান্ত। বৈশিষ্ট্যগত দিক থেকে, বৈজ্ঞানিক আরোহ প্রকৃত আরোহ বিধায় এখানে আরোহের মৌলিক বৈশিষ্ট্য আরোহাত্মক উল্লমন বিদ্যমান থাকে। এই আরোহের সিদ্ধান্তটি একটি সার্বিক সংশ্লেষক যুক্তিবাক্য। বৈজ্ঞানিক আরোহের মধ্যে প্রকৃতির নিয়মানুবর্তিতা নীতি ও কার্যকারণ সম্পর্কে বিদ্যমান থাকে। আর কার্যকারণ সম্পর্ক বিদ্যমান থাকার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে.পারে।"
        },
        {
          "label": "ঘ",
          "question": "যুক্তি-১ ও যুক্তি-২ এর কোনটিতে অনুপপত্তি ঘটার সম্ভাবনা রয়েছে? মতামত দাও",
          "explanation": "উদ্দীপকের যুক্তি-১ ও যুক্তি-২ দ্বারা যথাক্রমে বৈজ্ঞানিক আরোহ ও অবৈজ্ঞানিক আরোহের প্রতিফলন ঘটেছে। উভয় প্রকার আরোহের মধ্যে যুক্তি-২ এর অবৈজ্ঞানিক আরোহে অনুপপত্তি ঘটার আশঙ্কা রয়েছে। যুক্তি-১ এ বাংলাদেশ, শ্রীলংকা, জার্মানি প্রভৃতি দেশের মানুষের 'সংবেদনশীলতা' পর্যবেক্ষণের ভিত্তিতে 'সকল মানুষ হয় সংবেদনশীল'-এই সিদ্ধান্ত প্রতিষ্ঠা করা হয়েছে। এখানে বিশেষ থেকে সার্বিকে গমন করা হয়েছে এবং এখানে প্রকৃতির নিয়মানুবর্তিতা নীতি ও কার্যকারণ সম্পর্ক \"বিদ্যমান রয়েছে। তাই যুক্তি-১দ্বারা বৈজ্ঞানিক আরোহ নির্দেশিত হয়েছে। বৈজ্ঞানিক আরোহের মধ্যে প্রকৃতির নিয়মানুবর্তিতা নীতি ও কার্যকারণ সম্পর্ক বিদ্যমান থাকার কারণে এই আরোহ নিশ্চিত সিদ্ধান্ত প্রতিষ্ঠা করে। ফলে এখানে কোনো প্রকার অনুপপত্তির সৃষ্টি হয় না। অপরপক্ষে, যুক্তি-২ এ জোহরা খাতুন হাসপাতালে কয়েকজন মানুষের করোনায় আক্রান্ত হয়ে মারা যাওয়ার অভিজ্ঞতার ভিত্তিতে 'ভর্তিকৃত সকল মানুষ করোনায় মারা গেছে'- এই সিদ্ধান্ত প্রতিষ্ঠা করা হয়েছে। এখানে কয়েকটি দৃষ্টান্তের অভিজ্ঞতার ভিত্তিতে সার্বিক সিদ্ধান্ত, প্রতিষ্ঠা' করা হয়েছে। তাই যুক্তি-২ এর মাধ্যমে অবৈজ্ঞানিক আরোহ নির্দেশিত হয়েছে। অবৈজ্ঞানিক আরোহেকার্যকারণ সম্পর্ক বিদ্যমান থাকে না। কেবল অনুকূল অভিজ্ঞতার ভিত্তিতে সার্বিক' সিদ্ধান্ত প্রতিষ্ঠা করা হয়। এ কারণে অবৈজ্ঞানিক আরোহে একটি প্রতিকূল দৃষ্টান্ত পাওয়া গেলেই পুরো সিদ্ধান্তটি ভ্রান্ত বলে বিবেচিত হয়। এরূপ ভ্রান্তিকে অবৈধ সার্বিকীকরণ অনুপপত্তি বলে। যেমনটি উদ্দীপকের যুক্তি-২ এ এরূপ অনুপপত্তি লক্ষণীয়। আলোচনা শেষে বলা যায়, অনুমান পদ্ধতি ও সিদ্ধান্তের ধরনে বৈজ্ঞানিক আরোহে কোনো অনুপপত্তি সংঘটিত হয় না। কিন্তু অবৈজ্ঞানিক আরোহের মধ্যে অবৈধ সার্বিকীকরণ অনুপপত্তি সংঘটিত হতে পারে।"
        }
      ]
    },
    {
      "number": "6",
      "uddipok": "দৃশ্যকল্প-১: আমি এ যাবৎ যত প্রতিভাবান মানুষ দেখেছি তাদের সবাই বিনয়ী।। সুতরাং সকল প্রতিভাবান মানুষই বিনয়ী। দৃশ্যকল্প-২: এইচ.এস.টি.টি.আই-এIC'T বিষয়ক ট্রেনিং এ ২০ জন শিক্ষক অংশগ্রহণ করেন। তাদের প্রত্যেকের সাথে কথা বলে জানতে পারলাম যে, তারা সকলেই বুস্তিবিদ্যা বিষয়েরশিক্ষক। অতএব; ICT ট্রেনিং-এ অংশগ্রহণকারী সকলেই যুক্তিবিদ্যার শিক্ষক।",
      "tag": "SB 25",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে অনুমান পদ্ধতি আপাতদৃষ্টিতে অনেকটা আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লক্ষ উপস্থিত থাকে না তাকে অপ্রকৃত আরোহ বলে।"
        },
        {
          "label": "খ",
          "question": "\"আরোহমূলক লম্ফ আরোহের প্রাণ”- ব্যাখ্যা করো।",
          "explanation": "আরোহ অনুমানের অপরিহার্য বৈশিষ্ট্য হওয়ার কারণে আরোহমূলক লম্ফকে আরোহের প্রাণ বলা হয়। আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন-ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়"
        },
        {
          "label": "গ",
          "question": "দৃশ্যকল্প-১ এ নির্দেশিত অনুমানটির দুটি বৈশিষ্ট্য ব্যাখ্যা করো।",
          "explanation": "দৃশ্যকল-১ এ নির্দেশিত অবৈজ্ঞানিক আরোহ অনুমানটির দুটি বৈশিষ্ট্য হলো- ১. অবৈজ্ঞানিক আরোহে আরোহের মৌলিক বৈশিষ্ট্য আরোহমূলক লম্ফ বিদ্যমান। এর কারণ এখানে কয়েকটি দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। যেমন: কতিপয় প্রতিভাবান বিনয়ী মানুষ দেখে বলা হলো 'সকল প্রতিভাবান মানুষই বিনয়ী' তখন তা হয় আরোহমূলক লম্ফনির্ভর। আরোহের এ মৌলিক বৈশিষ্ট্য বিদ্যমান থাকার. কারণে ভবৈজ্ঞানিক আরোহকে প্রকৃত আরোহের শ্রেণিভুক্ত করা হয়েছে। ২. অবৈজ্ঞানিক আরোহের সিদ্ধান্ত হিসেবে যে সার্বিক বাক্য স্থাপন করা হয় তা একটি সংশ্লেষক বাক্য। যে বাক্যের বিধেয়' তার উদ্দেশ্য সম্পর্কে নতুন তথ্য প্রদান করে তাকে সংশ্লেষক বাক্য বলে। যেমন: দৃশ্যকল্প-১ এর সিদ্ধান্তে উদ্দেশ্য পদ সম্পর্কে বিধেয় পদে নতুন তথ্য প্রদান করে বলা হয়েছে যে, 'সকল প্রতিভাবান মানুষই বিনয়ী'। তাই এটি একটি সার্বিক সংশ্লেষক বাক্য।"
        },
        {
          "label": "ঘ",
          "question": "দৃশ্যকল্প-২ এ নির্দেশিত অনুমানটিকে কি প্রকৃত আরোহ বলা যায়?- যুক্তিসহ মতামত দাও।",
          "explanation": "দৃশ্যকল্প-২ এ.নির্দেশিত পূর্ণাঙ্গ আরোহকে প্রকৃত আরোহ বলা যায় না। প্রকৃত আরোহ অনুমানে আমরা জানা থেকে অজানা সত্যে গমন করে সার্বিক সিদ্ধান্ত প্রতিষ্ঠা করি। কিন্তু পূর্ণাঙ্গ আরোহে জানা থেকে অজানায় গমন করতে হয় না। বরং প্রতিটি দৃষ্টান্ত যাচাই করে সার্বিক সিদ্ধান্ত প্রতিষ্ঠা করা হয়। প্রকৃত আরোহ অনুমানে আরোহমূলক লম্ফ বিদ্যমান থাকে, যার ফলে কতিপয় দৃষ্টান্তের আলোকে আমরা সার্বিক সিদ্ধান্ত গ্রহণ করতে পারি। কিন্তু পূর্ণাঙ্গ আরোহে আরোহমূলক লম্ফ থাকে না। পাশাপাশি প্রকৃত আরোহের সিদ্ধান্ত প্রতিষ্ঠা করা হয় প্রকৃতির নিয়মানুবর্তিতা ও কার্যকারণ নীতির ওপর ভিত্তি করে। কিন্তু পূর্ণাঙ্গ আরোহে এ সকল নীতি অনুসরণ করা হয় না। কেবল নিরীক্ষণের মাধ্যমে সিদ্ধান্তের সত্যতা যাচাই করা হয়। তাই উপর্যুক্ত আলোচনার প্রেক্ষিতে বলা যায়, পূর্ণাঙ্গ আরোহ কোনোভাবেই প্রকৃর্ত আরোহ নয়, একে আমরা বলতে পারি তথাকথিত বা অযথার্থ আরোহ।"
        }
      ]
    },
    {
      "number": "7",
      "uddipok": "দৃশ্যকল্প-১: বাঘের মত বিড়ালেরও মেরুদণ্ড, মস্তিষ্ক ও হৃদপিণ্ড আছে। বাঘের ইন্দ্রিয়ানুভূতি আছে। সুতরাং রিড়ালেরও ইন্দ্রিয়ানুভূতি আছে। দৃশ্যকল্প-২: মানুষের মত রোবটও হিসাব-নিকাশ, কম্পিউটার অপারেটর ও ফ্যাক্টরিতে কাজ করতে পারে। মানুষ সন্তান জন্ম দেয়। সুতরাং রোবটও সন্তান জন্ম দেয়।",
      "tag": "SB 25",
      "sub_questions": [
        {
          "label": "ক",
          "question": "আরোহ কী?",
          "explanation": "কয়েকটি বিশেষ দৃষ্টান্ত থেকে একটি সার্বিক সিদ্ধান্ত প্রতিষ্ঠা করার প্রক্রিয়াই হলো আরোহ।"
        },
        {
          "label": "খ",
          "question": "অবৈধ সামান্যীকরণ অনুপপত্তি কেন ঘটে?",
          "explanation": "অবৈজ্ঞানিক আরোহে সীমিত দৃষ্টান্ত থেকে ভুল সিদ্ধান্ত গ্রহণ করার কারণে অবৈধ সামান্যীকরণ অনুপপত্তি ঘটে। অবৈজ্ঞানিক আরোহে শুধু অনুকূল অভিজ্ঞতার ভিত্তিতে সিদ্ধান্ত গ্রহণ করা হয়। তাই কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: 'সকল কাক হয় কালো।' কিন্তু যে সময় অস্ট্রেলিয়ায় সাদা কাকের সন্ধান পাওয়া যায়, সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে তাকে অবৈধ সামান্যীকরণ বলে।"
        },
        {
          "label": "গ",
          "question": "প্রকৃত আরোহের প্রকরণের আলোকে দৃশ্যকল্প দুটিতে যে অনুমানের প্রকাশ ঘটেছে তার ২টি বৈশিষ্ট্য লেখো।",
          "explanation": "প্রকৃত আরোহের প্রকরণের আলোকে দৃশ্যকল্প দুটিতে সাদৃশ্যানুমানের প্রকাশ ঘটেছে। সাদৃশ্যানুমানোর ২টি বৈশিষ্ট্য হলো- ১. সাদৃশ্যানুমানে আরোহমূলক. লম্ফ বিদ্যমান থাকে। অর্থাৎ, সাদৃশ্যানুমানে জ্ঞাত থেকে অজ্ঞাত বিষয়ে পৌঁছানোর চেষ্টা করা হয়ে থাকে। যেমন: বাঘের মত বিড়ালেরও মেরুদণ্ড, মস্তিষ্ক ও হৃদপিণ্ড আছে। বাঘের ইন্দ্রিয়ানুভূতি আছে। (জানা বিষয়)। তাই বিড়ালেরও ইন্দ্রিয়ানুভূতি আছে (অজানা বিষয়)। ২. সাদৃশ্যানুমান বিশেষ থেকে বিশেষে গমন করে। অর্থাৎ একটি বিশেষ বিষয়কে আশ্রয় করে বিশেষ সিদ্ধান্তে উপনীত হওয়া যায়। 'যেমন: পৃথিবী ও মঙ্গল গ্রহের মধ্যে কতিপয় বিষয়ে সাদৃশ্য লক্ষ করে অনুমান করা হয়, পৃথিবীতে যেহেতু প্রাণের অস্তিত্ব আছে তাই মঙ্গল গ্রহেও প্রাণের অস্তিত্ব আছে। এক্ষেত্রে পৃথিবী যেমন একটি বিশেষ গ্রহ তেমনি মঙ্গলও একটি বিশেষ গ্রহ। তাই সাদৃশ্যানুমানে বিশেষ থেকে বিশেষে গমন করা হয়।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত অনুমান দুটির পার্থক্য বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ এনির্দেশিত অনুমান দুটি হলো যথাক্রমে সাধু ও অসাধু সাদৃশ্যানুমান। আর এ দুই প্রকার সাদৃশ্যানুমানের মধ্যে বিভিন্ন দিক থেকে পার্থক্য রয়েছে। দৃশ্যকল্প১-এ দুটি বিষয়ে মৌলিক, প্রাসঙ্গিক ও গুরুত্বপূর্ণ সাদৃশ্য বিবেচনা করে সিদ্ধান্ত প্রতিষ্ঠা করা হয়েছে। তাই এটি সাধু সাদৃশ্যানুমানের দৃষ্টান্ত। সাধু সাদৃশ্যানুমানের সিদ্ধান্ত গ্রহণের ক্ষেত্রে মৌলিক, গুরুত্বপূর্ণ, প্রাসঙ্গিক ও অধিকসংখ্যক সাদৃশ্যের ভিত্তিতে সিদ্ধান্ত নেওয়া হয়। অন্যদিকে, দৃশ্যকল্প-২ এ নির্দেশিত অসাধু সাদৃশ্যানুমানে সিদ্ধান্ত গ্রহণের ক্ষেত্রে বাহ্যিক, কৃত্রিম, অপ্রাসঙ্গিক ও গুরুত্বহীন সাদৃশ্যের ওপর ভিত্তি করে সিদ্ধান্ত নেওয়া হয়। সাধু সাদৃশ্যানুমানের সাদৃশ্যগুলো প্রাসঙ্গিক হয়ে থাকে। অর্থাৎ যে সাদৃশ্যাগুলো বিবেচনা করা হয় সেগুলো পরস্পর সম্পর্কযুক্ত। অন্যদিকে, অসাধু সাদৃশ্যানুমানের সাদৃশ্যগুলো অপ্রাসঙ্গিক হয়ে থাকে। অর্থাৎ এখানে. যে সাদৃশ্যগুলো দেখানো হয় সেগুলো অন্তর্নিহিতভাবে সম্পর্কযুক্ত নয়। এছাড়াও সাধু সাদৃশ্যানুমানে মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত গ্রহণ করা হয় বলে এখানে অনুপপত্তির 'কোনো আশঙ্কা থাকে না। অন্যদিকে, অসাধু সাদৃশ্যানুমানে অমৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় বলে এটি অনুপপত্তিতে দুষ্ট। পরিশেষে বলাযায়, সাধু সাদৃশ্যানুমানের মধ্যে সাদৃশ্যানুমানের সকল গুরুত্বপূর্ণ ও মৌলিক দিক বর্তমান। আর অসাধু সাদৃশ্যানুমানে প্রকৃতিগতভাবেই অমৌলিক ও বাহ্যিক বিষয় প্রাধান্য পায়। এ কারণে সাধু সাদৃশ্যানুমান প্রকৃতিগত দিক থেকে অসাধু সাদৃশ্যানুমান থেকে পৃথক।"
        }
      ]
    },
    {
      "number": "8",
      "uddipok": "উদ্দীপক: বাখেরা নামক সারবাহী জাহাজে ৭ জন কর্মচারী খুন হয়েছে। প্রাথমিকভাবে জাহাজের মালিক ধারণা করেন যে, অশরীরী আসআত্মা এ খুনগুলি করেছে। জাহাজে বেঁচে থাকা আহত এক কর্মচারী রহিম বললো; রাতে ঘুমন্ত অবস্থায় আমাদের কেউ আক্রমণ করেছিল। পুলিশ এসে হত্যাকাণ্ডে ব্যবহৃত অস্ত্র পরীক্ষা করে প্রকৃত হত্যাকারীকে শনাস্ত করেন।",
      "tag": "SB 25",
      "sub_questions": [
        {
          "label": "ক",
          "question": "যাচাইকরণ কী?",
          "explanation": "কোনোঘটনা বাস্তবের সাথে সামঞ্জস্যপূর্ণ কি-না তা নির্ণয়ের মানদণ্ড হলো যাচাইকরণ (Verification)।"
        },
        {
          "label": "খ",
          "question": "কাজ চালানো প্রকল্প কখন প্রয়োজন?",
          "explanation": "যখন কোনো বৈধ প্রকল্পের অভাবে ঘটনার সত্যতা নির্ণয় করা যায় না তখন কাজ চালানো প্রকল্পের প্রয়োজন হয়। কাজ চালানো প্রকল্প বলতে সাময়িকভাবে গৃহীত প্রকল্পকে বোঝায়। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে প্রকল্প গ্রহণ করতে হয়। যাকে বলে কাজ চালানো প্রকল্প। এই প্রকল্পের ওপর ভিত্তি করেই বৈধ প্রকল্প পাওয়া যায়। তাই বলা যায়, একটি প্রকল্প বৈধ হওয়ার পূর্ব পর্যন্ত কাজ চালানো প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "পুলিশের শনাক্তকরণ প্রক্রিয়াটি প্রকল্প প্রমাণের কোন দিকটি প্রকাশ করেছে? ব্যাখ্যা করো।",
          "explanation": "পুলিশের, শনাক্তকরণ প্রক্রিয়াটি প্রকল্প প্রমাণের চরম পরীক্ষণ বা সংকট উত্তরক পরীক্ষণের দিকটি প্রকাশ করেছে। একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বা চরম দৃষ্টান্ত বলে। আর এ দৃষ্টান্ত পরীক্ষণের মাধ্যমে পাওয়া গেলে তাকে বলা হয় চরম পরীক্ষণ বা সংকট উত্তরক পরীক্ষণ। উদ্দীপকে বলা হয়েছে, \"বাখেরা নামক সারবাহী জাহাজে ৭ জন কর্মচারী খুনের ঘটনায় পুলিশ এসে হত্যাকান্ডে ব্যবহৃত অস্ত্র পরীক্ষা করে প্রকৃত হত্যাকারীকে শনাক্ত করেন।' এখানে প্রাপ্ত অস্ত্রটি হলো চরম দৃষ্টান্ত বা সংকট উত্তরক দৃষ্টান্ত। এই দৃষ্টান্তটি পাওয়ার পর তা পরীক্ষা করে হত্যাকারীকে সনাক্ত করা সম্ভব হয়। এ কারণে বলা যায়, উদ্দীপকে পুলিশের শনাক্তকরণ প্রক্রিয়াটি প্রকল্প প্রমাণের চরম পরীক্ষণ বা সংকট উত্তরক পরীক্ষণের বিষয়টিকে ইজিত করে।"
        },
        {
          "label": "ঘ",
          "question": "উদ্দীপকে জাহাজের মালিক ও রহিমের বস্তব্য বৈধ প্রকল্পের শর্তের আলোকে ব্যাখ্যা করো।",
          "explanation": "বৈধ প্রকল্পের' শর্তের আলোকে উদ্দীপকের জাহাজের মালিকের বক্তব্যটি অবৈধ প্রকল্প ও রহিমের বক্তব্যটি বৈধ প্রকল্পকে নির্দেশ করে। কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। কোনো ধারণাকে যথার্থ প্রকল্প হতে হলে কতগুলো শর্ত পূরণ করতে হয়। এগুলোকেযথার্থ বা বৈধ প্রকল্পের শর্ত বলে। একটি বৈধ প্রকল্পের শর্তগুলো হলো- প্রকল্পকে অবশ্যই সুনির্দিষ্ট হতে হবে, আজগুবী বা আত্মবিরোধী হলে চলবে না। আবার, প্রকল্পকে প্রাসঙ্গিক ও সামঞ্জস্যপূর্ণ ধারণার প্রকাশক হতে হবে। এছাড়াও প্রকল্পকে প্রতিষ্ঠিত সত্যের সাথে সংগতিপূর্ণ হতে হবে। পাশাপাশি প্রকল্পকে অবশ্যই বাস্তব ঘটনাভিত্তিক হতে হবে। আলোচ্য ঘটনাকে ব্যাখ্যা দেওয়ার জন্য প্রকল্পকে পর্যাপ্ত বা যথেষ্ট হতে হবে। আর প্রকল্পকে যাচাইযোগ্য হতে হবে অর্থাৎ প্রমাণ বা অপ্রমাণের উপযুক্ত হতে হবে। উদ্দীপকের জাহাজের মালিক 'জাহাজের ৭ জন কর্মচারী খুনের বিষয়ে অশরীরী আত্মাকে খুনি হিসেবে ধারণা করেছে যা আজগুবী ও অপ্রাসঙ্গিক। অন্যদিকে, রহিমের বক্তব্যে বলা হয়েছে, 'রাতে ঘুমন্ত অবস্থায় আমাদের কেউ আক্রমণ করেছিল।' যা প্রাকল্লিক ধারণার ক্ষেত্রে সুনির্দিষ্ট, সামঞ্জস্যপূর্ণ ও প্রাসঙ্গিক। আলোচনা শেষে তাই বলা যায়, উদ্দীপকের জাহাজের মালিকের ধারণায় বৈধ প্রকল্পের সুনির্দিষ্টতা ও প্রাসঙ্গিকতা শর্তের অনুপস্থিতি এবং রহিমের বক্তব্যে সুনির্দিষ্টতা, সামঞ্জস্যপূর্ণতা ও প্রাসঙ্গিকতা শর্তের উপস্থিতি প্রতিফলিত হয়েছে বিধায় প্রথমটি অবৈধ প্রকল্প কিন্তু দ্বিতীয়টি বৈধ।"
        }
      ]
    },
    {
      "number": "9",
      "uddipok": "তথ্য-১: ফলের অতিরিত্ত মূল্য বৃদ্ধিই ফল ব্যবসা বন্ধ হওয়ার কারণ।",
      "tag": "SB 25",
      "sub_questions": [
        {
          "label": "ক",
          "question": "প্রতিবেদক অনুকল্প কী?",
          "explanation": "যেসর কারণ প্রকৃতিতে অবস্থান করছে অথচ তাদের ইন্দ্রিয়ের মাধ্যমে ধরা যায় না, কেবল অনুভব করা 'যায় সেসব কারণই হলো প্রতিবেদক অনুকল্প।"
        },
        {
          "label": "খ",
          "question": "'প্রকল্পের প্রয়োজনীয়তা আছে'- ব্যাখ্যা করো।'",
          "explanation": "প্রকল্পের প্রয়োজনীয়তা আছে'- উক্তিটি যথার্থ। আমাদের দৈনন্দিন জীবনে আমরা বিভিন্ন ঘটনার সংস্পর্শে আসি এবং সেগুলোকে ব্যাখ্যা দেওয়ার জন্য আমরা তাহরহ প্রকল্প প্রণয়ন করি। ব্যবহারিক জীবনে আমরা বহু সমস্যার সম্মুখীন হই এবং প্রকল্প প্রণয়নের মাধ্যমে তার সমাধান খুঁজে পাওয়ার চেষ্টা করি। প্রকল্পের মাধ্যমে, একজন লোক তার হারিয়ে যাওয়া শিশুকে খুঁজে পান, একজন পুলিশ কর্মচারী প্রকৃত চোরকে ধরে ফেলেন, একজন পথিক তার অচেনা গন্ধব্যস্থলে পৌঁছে যান। সুতরাং, আমাদের জীবনের ছোট বড় নানা সমস্যা সমাধানের জন্য প্রকল্পের প্রয়োজনীয়তা রয়েছে।"
        },
        {
          "label": "গ",
          "question": "তথ্য-১ বৈধ প্রকল্পের যে শর্তটি লঙ্ঘন করেছে- তা ব্যাখ্যা করো।",
          "explanation": "'প্রকল্পকে ঘটনা ব্যাখ্যা করার জন্য পর্যাপ্ত হতে হবে'- তথ্য-১ এ বৈধ প্রকল্পের এই শর্তটি ভঙ্গ করা হয়েছে। প্রকল্প হলো স্বটনার কারণ সম্পর্কে একটি প্রাথমিক আনুমানিক ধারণা। কোনো আনুমানিক ধারণাকে প্রকল্প হতে হলে কতকগুলো শর্ত পূরণ করতে হয় সেগুলোকে বৈধ প্রকল্পের শর্ত বলে। প্রকল্পের একটি উল্লেখযোগ্য শর্ত হচ্ছে 'ঘটনা ব্যাখ্যা দেবার পর্যাপ্ত ক্ষমতা থাকা'। যে প্রকল্পে এ ক্ষমতা বেশি, তার মূল্যও বেশি। যে প্রকল্প সংশ্লিষ্ট ঘটনা ব্যাখ্যা দেবার জন্য পর্যাপ্ত,-সে প্রকল্প বৈধ বলে বিবেচিত। আর যেটা পর্যাপ্ত নয়, সেটা অবৈধ। কাজেই 'কোন কিছুর ব্যাখ্যা দিতে গিয়ে এমন একটি প্রকল্প গ্রহণ করতে হবে যেটি ঐ কাজের জন্য পর্যাপ্ত হবে। অপর্যাপ্ত ও অসম্পূর্ণ প্রকল্পকে সবক্ষেত্রেই বর্জন করতে হবে। উদ্দীপকের তথ্য-১ এ বলা হয়েছে, ফলের অতিরিক্ত মূল্য বৃদ্ধিই ফল ব্যবসা বন্ধ হওয়ার কারণ। এখানে ফলের অতিরিক্ত মূল্য বৃদ্ধিকে যদি ফলের ব্যবসা বন্ধ হওয়ার কারণ বলে ধারণা করি, তাহলে প্রকল্পটি পর্যান্ত হবে না। এক্ষেত্রে অসৎ ব্যবসায়ীদের চক্রান্ত, উৎপাদনের মূল্য বৃদ্ধিও সাথে জড়িত থাকতে পারে। এসব বিষয় তথ্য-১ এ উল্লেখ করা হয়নি। এ কারণে বলা যায়, উদ্দীপকের তথ্য-১ এ 'প্রকল্পকে ঘটনা ব্যাখ্যা করার জন্য পর্যাপ্ত হতে হবে' এই শর্তটি লঙ্ঘন করা হয়েছে।"
        },
        {
          "label": "ঘ",
          "question": "তথ্য-২ এ প্রশ্নবোধক চিহ্নিত স্থানে যে ধারণাটি প্রতিফলিত হয় তা পর্যায়ক্রমে বিশ্লেষণ করো।",
          "explanation": "তথ্য-২ এ প্রশ্নবোধক চিহ্নিত স্থানে প্রকল্পের স্তরের ধারণাটি প্রতিফলিত হয়। নিচে প্রকল্পের স্তরসমূহ পর্যায়ক্রমে বিশ্লেষণ করা হলো- প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। তবে প্রকল্প একটি আনুমানিক ধারণা হলেও প্রকল্প প্রণয়ন করতে কতগুলো স্তর অতিক্রম করতে হয় যেগুলোকে প্রকল্পের স্তর বলা হয়। উদ্দীপকে যে বিষয়গুলো উপস্থাপন করা হয়েছে সেগুলো পর্যায়ক্রমে প্রকল্পের স্তর। তাই উদ্দীপকের নিরীক্ষণ, আনুমানিক ধারণা গঠন, সিদ্ধান্ত স্থাপন ও পরীক্ষামূলক 'সমর্থন দ্বারা পাঠ্যবইয়ের প্রকল্পের স্তরগুলো নির্দেশিত হয়েছে। প্রকল্পের প্রথম স্তর হলো ঘটনা নিরীক্ষণ করা বা দেখা। কোনো, ঘটনার প্রকৃত কারণ অনুসন্ধানের জন্য প্রকল্প প্রণয়ন করতে প্রথমে ঘটনা নিরীক্ষণ করতে হয় বা দেখতে হয়। ঘটনা নিরীক্ষণ করার পর নিরীক্ষণের অভিজ্ঞতার ওপর ভিত্তি করে আনুমানিক ধারণা গঠন করতে হয়। এই প্রাথমিক আনুমানিক ধারণা হলো প্রকল্পের দ্বিতীয় স্তর। আনুমানিক ধারণার ওপর ভিত্তি করে সিদ্ধান্ত গ্রহণ করতে হয়। সিদ্ধান্ত গ্রহণ তাই প্রকল্পের তৃতীয় স্তর। সরশেষে গৃহীত সিদ্ধান্ত যাচাই করতে হয়। এই স্তরে প্রকল্পের যথার্থতা প্রমাণিত হয়। এ কারণে এই স্তরের অপর নাম হলে পরীক্ষামূলক সমর্থন। যাচাইকরণ প্রত্যক্ষভাবে হতে পারে; আবার পরোক্ষভাবেও হতে পারে। নিরীক্ষণ ও পরীক্ষণের মাধ্যমে যাচাইকরণ হলো প্রত্যক্ষ যাচাইকরণ। আর অবরোহ পদ্ধতি ও ঘটনা সংকলনের মাধ্যমে যাচাইকরণ হলো পরোক্ষ যাচাইকরণ। যাচাইকরণে প্রকল্প সঠিক 'বলে প্রমাণিত হলে প্রকল্পটি গৃহীত হয়। পরিশেষে 'বলা যায়, বৈধ প্রকল্প প্রণয়ন একটি ধারাবাহিক প্রক্রিয়া। যে প্রক্রিয়া প্রকল্প উল্লেখিত স্তরসমূহ অনুসরণ করার মাধ্যমে সম্পন্ন করা হয়।"
        }
      ]
    },
    {
      "number": "10",
      "uddipok": "কৃষক সাভার মিয়া বর্ষাকাল মাঠেগিয়ে দেখলেন যে, স্যালো মেশিন ছাড়াই তার জমিতে অবস্থিত বোরিং থেকে অনবরত পানি উঠছে। তিনি ঘাবড়ে গিয়ে ভাবলেন এটি একটি ভৌতিক ঘটনা। বাড়িতে ফিরে কৃষি কর্মকর্তার সাথে যোগাযাগ করলে তিনি বলেন- ভুঅভ্যন্তরে পানির অতিরিস্ত চাপের কারণে এমনটি ঘটছে।",
      "tag": "SB 25",
      "sub_questions": [
        {
          "label": "ক",
          "question": "অন্তর্ভুত্তি কী?",
          "explanation": "যে বৈজ্ঞানিক ব্যাখ্যায় একটি কম ব্যাপক নিয়মকে অধিক ব্যাপক নিয়মের অন্তর্ভুক্ত করে ব্যাখ্যা করা হয় তাকে অন্তর্ভুক্তি বলে।"
        },
        {
          "label": "খ",
          "question": "\"মানুষের বোধ শক্তির পরিতৃপ্তিই হচ্ছে ব্যাখ্যা\"- কেন?",
          "explanation": "'মানুষের বোধশস্তির পরিতৃপ্তি হচ্ছে ব্যাখ্যা'– উক্তিটি যথার্থ। প্রকৃতিতে ঘটনাসমূহ অনেক জটিল অবস্থায় বিরাজ করে। মানুষ এসব ঘটনা বুঝতে পারে না। ফলে মানুষের মনে এসব ঘটনা সম্পর্কেজিজ্ঞাসা থেকে যায়। ব্যাখ্যার মাধ্যমে বিভিন্ন জটিল ঘটনাকে সহজ,,সরল ও বোধগম্য করে উপস্থাপন করা হয়। ফলে মানুষ বুঝতে পারে এবং জিজ্ঞাসার নিবৃত্তি হয়। তাই ব্যাখ্যাকে মানব মনের জিজ্ঞাসার নিবৃত্তি বা বোধশক্তির পরিতৃপ্তি বলাযায়।"
        },
        {
          "label": "গ",
          "question": "উদ্দীপকটিতে যে বিষয়ের অবতারণা করা হয়েছে তার ২টি সীমাবদ্ধতা ব্যাখ্যা করো।",
          "explanation": "উদ্দীপকে পাঠ্যবইয়ের 'ব্যাখ্যা'বিষয়টির অবতারণা করা হয়েছে। নিচে ব্যাখ্যার দুটি সীমাবদ্ধতা উল্লেখ করা হলো- ১. মানব মনের বিভিন্ন মৌলিক অনুভূতি যেমন- সুখ, দুঃখ, আনন্দ, বেদনা ইত্যাদি একক ও অনন্য বিষয়। এদের একটিকে অন্যটির সাথে তুলনা করা বা অন্য কোনো নিয়মের তন্তর্ভুক্ত করা য়ায় না। তাই মনের মৌলিক অনুভূতিগুলোর ব্যাখ্যা প্রদান করা যায় না। ২. পরম নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই। তাই পরম নিয়মকে অন্য কোনো নিয়মের অন্তর্ভুক্ত করা যায় না। ব্যাখ্যা প্রদানের জন্য কোনো একটি নিয়মকে অন্য একটি নিয়মের অন্তর্ভুক্ত করতে হয়। যেহেতু পরম নিয়মকে,অন্য কোনো নিয়মের অন্তর্ভুক্ত করা যায়না, তাই পরতম নিয়মের ব্যাখ্যাদেওয়া যায় না।"
        },
        {
          "label": "ঘ",
          "question": "পাঠ্যবইয়ের আলোকে কৃষি কর্মকর্তার মতামত ও কৃষকের ভাবনার পার্থক্য নিরূপণ করো।",
          "explanation": ""
        }
      ]
    },
    {
      "number": "11",
      "uddipok": "",
      "tag": "SB 25",
      "sub_questions": [
        {
          "label": "ক",
          "question": "ব্যুৎপত্তিগত অর্থের ব্যাখ্যা কী?",
          "explanation": "ব্যুৎপত্তিগত দিক থেকে ব্যাখ্যা অর্থ কোনো কিছুকে সহজ ও স্পষ্ট করে তোলা।"
        },
        {
          "label": "খ",
          "question": "ব্যাখ্যার প্রয়োজন কেন?",
          "explanation": "কোনো ঘটনার প্রকৃত কারণ জানার জন্য ব্যাখ্যার প্রয়োজন হয়। প্রকৃতিতে প্রতিনিয়ত বিভিন্ন ঘটনা ঘটে চলেছে। এসব ঘটনার অধিকাংশই এত জটিল অবস্থায় বিদ্যমান থাকে 'যে এগুলোর কারণ আমাদের কাছে অস্পষ্ট থাকে। এ অবস্থায় জটিল ঘটনাসমূহকে ব্যাখ্যার মাধ্যমে স্পষ্ট ও . বোধগম্যভাবে প্রকাশ করা হয়। ফলে আমরা ঘটনার প্রকৃত রূপ ও প্রকৃত কারণ জানতে পারি। তাই বিভিন্ন ঘটনার প্রকৃত রূপ ও প্রকৃত কারণ জানার জন্য ব্যাখ্যা প্রয়োজন।"
        },
        {
          "label": "গ",
          "question": "দৃশ্যকল্প-১ এবৈজ্ঞানিক ব্যাখ্যার কোন রূপটি প্রকাশিত হয়েছে? ব্যাখ্যা করো।",
          "explanation": "উদ্দীপকের 'দৃশ্যকল্প-২' এর মাধ্যমে বৈজ্ঞানিক ব্যাখ্যার শৃঙ্খলযোজন নির্দেশিত হয়েছে। বৈজ্ঞানিক ব্যাখ্যায় কোনো ঘটনার কার্যকারণ সম্পর্ক উল্লেখ করে ব্যাখ্যা প্রদান করা হয়। আর বৈজ্ঞানিক ব্যাখ্যার কিছু কিছু ক্ষেত্রে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ঘটনার ব্যাখ্যা প্রদান করা হয়। বৈজ্ঞানিক ব্যাখ্যার এই ধরন বা রূপকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, ঘটনার কারণ ও চূড়ান্ত কার্যের মধ্যবর্তী পর্যায় থাকে। আর এই মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের 'দৃশ্যকল্প-২' এ দেখানো হয়েছে যে, 'সঠিক পৃষ্ঠপোয়কতা' ও 'বৈদেশিক মুদ্রা অর্জনের' মধ্যবর্তী পর্যায় হলো 'দক্ষ কারিগর' ও 'রপ্তানিযোগ্য জামদানি শাড়ি তৈরি'। অর্থাৎ, সঠিক পৃষ্ঠপোষকতার কারণে দক্ষ কারিগর পাওয়া যায়, দক্ষ কারিগরের সমন্বয়ে রপ্তানিযোগ্য জামদানি শাড়ী তৈরি হয়, সেখান থেকে বৈদেশিক মুদ্রা অর্জন করা সম্ভব হয়। এভাবে উদ্দীপকের 'দৃশ্যকল্প-২' এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার করে দেখানো হয়েছে। তাই 'দৃশ্যকল্প-২' এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। আলোচনা শেষে বলা যায়, শৃঙ্খলযোজনের মাধ্যমে একটি ঘটনা বিস্তারিতভাবে জানা যায়। এখানে একটি কার্যের বিভিন্ন পর্যায় আমাদের কাছে স্পষ্ট হয়। তাই বৈজ্ঞানিক ব্যাখ্যার রূপ হিসেবে শৃঙ্খলযোজন খুবই গুরুত্বপূর্ণ।"
        },
        {
          "label": "ঘ",
          "question": "বৈজ্ঞানিক ব্যাখ্যার রূপের আলোকে দৃশ্যকল্প-২ বিশ্লেষণ করো।",
          "explanation": "উদ্দীপকের 'দৃশ্যকল্প-২' এর মাধ্যমে বৈজ্ঞানিক ব্যাখ্যার শৃঙ্খলযোজন নির্দেশিত হয়েছে। বৈজ্ঞানিক ব্যাখ্যায় কোনো ঘটনার কার্যকারণ সম্পর্ক উল্লেখ করে ব্যাখ্যা প্রদান করা হয়। আর বৈজ্ঞানিক ব্যাখ্যার কিছু কিছু ক্ষেত্রে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ঘটনার ব্যাখ্যা প্রদান করা হয়। বৈজ্ঞানিক ব্যাখ্যার এই ধরন বা রূপকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, ঘটনার কারণ ও চূড়ান্ত কার্যের মধ্যবর্তী পর্যায় থাকে। আর এই মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের 'দৃশ্যকল্প-২' এ দেখানো হয়েছে যে, 'সঠিক পৃষ্ঠপোয়কতা' ও 'বৈদেশিক মুদ্রা অর্জনের' মধ্যবর্তী পর্যায় হলো 'দক্ষ কারিগর' ও 'রপ্তানিযোগ্য জামদানি শাড়ি তৈরি'। অর্থাৎ, সঠিক পৃষ্ঠপোষকতার কারণে দক্ষ কারিগর পাওয়া যায়, দক্ষ কারিগরের সমন্বয়ে রপ্তানিযোগ্য জামদানি শাড়ী তৈরি হয়, সেখান থেকে বৈদেশিক মুদ্রা অর্জন করা সম্ভব হয়। এভাবে উদ্দীপকের 'দৃশ্যকল্প-২' এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার করে দেখানো হয়েছে। তাই 'দৃশ্যকল্প-২' এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। আলোচনা শেষে বলা যায়, শৃঙ্খলযোজনের মাধ্যমে একটি ঘটনা বিস্তারিতভাবে জানা যায়। এখানে একটি কার্যের বিভিন্ন পর্যায় আমাদের কাছে স্পষ্ট হয়। তাই বৈজ্ঞানিক ব্যাখ্যার রূপ হিসেবে শৃঙ্খলযোজন খুবই গুরুত্বপূর্ণ।"
        }
      ]
    }
  ]
}