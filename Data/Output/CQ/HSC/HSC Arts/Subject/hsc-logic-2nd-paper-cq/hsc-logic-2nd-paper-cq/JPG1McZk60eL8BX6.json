{
  "title": "ময়মনসিংহ বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "গ্রিক দার্শনিক প্লেটো মানুষ সম্পর্কে বলতে গিয়ে বলেছেন, \"মানুষ হলো পাখাবিহীন দ্বিপদী জীব।\" কিন্তু যুক্তিবিদরা বলেছেন, \"মানুষ হলো বুদ্ধিবৃত্তিসম্পন্ন জীব।\"",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় নঞর্থক ভাষা ব্যবহার করা হলে যে ভ্রান্ত বা ত্রুটি হয় তাকে নঞর্থক বা নেতিবাচক সংজ্ঞা বলে।"
        },
        {
          "label": "খ",
          "question": "",
          "explanation": "একাধিক গুণ থাকার কারণে একক বস্তুর সংজ্ঞা দেওয়া যায় না। একক ব্যক্তি বা বস্তু বিশেষের সংজ্ঞা নির্দেশ করা যায় না। কারণ, একক ব্যক্তি বা বস্তুর অসংখ্য বৈশিষ্ট্য থাকে। এদের সবগুলোকে সংজ্ঞায় উল্লেখ করা সম্ভব নয়। একক বস্তুর একাধিক গুন থাকলে সে বস্তুর সংজ্ঞা দেওয়া সম্ভব হয় না। একক ব্যক্তি বা বস্তুর একাধিক বৈশিষ্ট্য থাকার ফলে একক বস্তু বা ব্যক্তির সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে বর্ণিত মানুষ সম্পর্কে প্লেটোর ধারণাটি একটি বর্ণনা। নিচে তা ব্যাখ্যা করা হলো- কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ একসাথে উল্লেখ করার প্রক্রিয়া হলো বর্ণনা। বর্ণনায় পদের পূর্ণ জাত্যর্থ উল্লেখ না করে শুধু বিবৃতি দেওয়া হয়। বিবৃতি প্রদানের মাধ্যমে বর্ণনায় যুক্তিবাক্য গঠন করা হয়। যেমন- 'মানুষ' পদের বর্ণনায় আমরা বলতে পারি, মানুষ হলো এমন জীব যার দুটি চোখ, দুটি হাত,দুটি পা আছে; যে হাসে, কাঁদে ও যার ব্যক্তিত্ব আছে। তেমনি উদ্দীপকে বলা হয়েছে , গ্রিক দার্শনিক প্লেটো মানুষ সম্পর্কে বলতে গিয়ে বলেছেন, 'মানুষ হলো পাখাবিহীন দ্বিপদী জীব'। বস্তুত এখানে তিনি 'মানুষ' পদের পূর্ণ জাত্যর্থ উল্লেখ না করে শুধু বিবৃতি দিয়েছেন। কারণ আলোচ্য বাক্যটিতে 'মানুষ' পদের পূর্ণ জাত্যর্থ উল্লেখ করা হয়নি। তাই বলা যায় যে, উদ্দীপকে বর্ণিত মানুষ সম্পর্কে প্লেটোর ধারণাটি একটি বর্ণনা।"
        },
        {
          "label": "ঘ",
          "question": "",
          "explanation": "উদ্দীপকে প্লেটো ও যুক্তিবিদদের ধারণায় ইঙ্গিতকৃত বিষয়ে যথাক্রমে বর্ণনা ও যৌক্তিক সংজ্ঞার দৃষ্টান্ত পরিলক্ষিত হয়। নিচে এ দুটি বিষয় পাঠ্যপুস্তকের আলোকে তুলনা করা হলো- যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা যায়। এ কারণে আবশ্যিকভাবে সংশ্লিষ্ট পদের পূর্ণ জাত্যর্থ উল্লেখ করতে হয়। কিন্তু বর্ণনার ক্ষেত্রে উপলক্ষণ (Proprium) বা অবান্তর লক্ষণ (Accidens) উল্লেখ করে। সংশ্লিষ্ট পদের বিবৃতি দেওয়া হয়। তাই এ ক্ষেত্রে পূর্ণ জাত্যর্থ উল্লেখ করা | হয় না। যেমন: 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' পদেরপূর্ণ জাত্যর্থ উল্লেখ করা হয়েছে। এ কারণে এটি মানুষ পদের সংজ্ঞা। বিখ্যাত গ্রিক দার্শনিক প্লেটো মানুষ পদ সম্পর্কে বলেন, 'মানুষ হয় স পালকবিহীন দ্বিপদী জীব।' বস্তুত তিনি 'মানুষ' পদের বর্ণনা দিয়েছেন। ল কারণ আলোচ্য বাক্যটিতে 'মানুষ' পদের পূর্ণ জাত্যর্থ প্রকাশ পায় না। যৌক্তিক সংজ্ঞার কোনো মাত্রাভেদ নেই। অর্থাৎ সংজ্ঞা সবসময় একই হয়ে থাকে। কিন্তু বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লেখিত হবে সেই বর্ণনা ততবেশি উন্নত হবে। এ কারণে প্রতিটি পদের সংজ্ঞা সুস্পষ্ট ও সুনির্দিষ্ট। পক্ষান্তরে, বর্ণনা সুনির্ধারিত বা সুনির্দিষ্ট নয়। উপরিউক্ত আলোচনা থেকে বলা যায়, যৌক্তিক সংজ্ঞা একটি বৈজ্ঞানিক প্রক্রিয়া। কিন্তু বর্ণনা হলো লৌকিক প্রক্রিয়া। তাই উভয় বিষয় পরস্পর থেকে আলাদা ও স্বতন্ত্র।"
        }
      ]
    },
    {
      "number": "2",
      "uddipok": "দৃশ্যকল্প-১: পরীক্ষা নিয়ন্ত্রক হলেন যিনি পরীক্ষাসমূহ নিয়ন্ত্রণ করেন। দৃশ্যকল্প-২: কবি হয় মাধুর্য ও আলোকের প্রচারক।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "বলা বাহুল্য সংজ্ঞা হলো এক প্রকার ত্রুটিপূর্ণ সংজ্ঞা যেখানে কোনো পদের পূর্ণ জাত্যর্থের অতিরিক্ত গুণ হিসেবে উপলক্ষণ উল্লেখ করা হয়।"
        },
        {
          "label": "খ",
          "question": "",
          "explanation": "পরতম জাতি বলতে সর্বোচ্চ জাতিকে বোঝায় যেখানে আর কোনো বৃহত্তর জাতি নির্ণয় করা যায় না। যেমন 'দ্রব্য' একটি পরতম-জাতি। কারণ এর থেকে আর কোনো বড় বা বৃহত্তর জাতির নির্দেশ করা যায় না।পরমত জাতি থেকে বড় কোনো জাতি নির্দেশ করা যায়না।পরমত জাতি হলো সরবোচ্চ জাতি। তাই বলা যায় পরতম জাতির সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "কোনো পদের সংজ্ঞা দিতে গিয়ে সংজ্ঞায় রূপক ভাষা ব্যবহার করলে রূপক সংজ্ঞাজনিত অনুপপত্তি ঘটে। নিচে বিষয়টি ব্যাখ্যা করা হলো- রূপক সংজ্ঞায় ভাষার মাধুর্য বৃদ্ধিকারক গুণসমূহ অর্থাৎ, একরূপ ধ্বনি ও বর্ণের পুনঃপুন প্রয়োগকে বলা হয় অনুপ্রাস বা ভাষার অলংকার। দুটি ভিন্ন বস্তুর সাদৃশ্যকরণ, যেমন- রক্তের মতো রাঙা; উপমান ও উপমিত পদের অভেদ কল্পনা, যেমন- চাঁদের মতো মুখ ইত্যাদি হলো ভাষার অলংকার বা রূপক গুণ। যৌক্তিক সংজ্ঞা প্রদানের সময় সংজ্ঞায় এরূপ রূপক বা অলংকারিক ভাষা ব্যবহার করলে রূপক সংজ্ঞাজনিত অনুপপত্তি ঘটে। তেমনি উদ্দীপকের আলোচ্য দৃষ্টান্তে কবিকে মাধুর্য ও আলোকের প্রচারক বলে অভিহিত করা হয়েছে। দুটি রূপক শব্দ 'মাধুর্য' ও 'আলোকের প্রচারক' আলোচ্য দৃষ্টান্তে ব্যবহৃত হয়েছে। এখানে রূপক শব্দ ব্যবহারে সংজ্ঞেয় পদের অর্থ স্পষ্ট হয়নি। তাই বলা যায় উদ্দীপকে রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এবং ১ এ যথাক্রমে রূপক সংজ্ঞা ও চক্রক সংজ্ঞা নামক দু'টি বিষয়ের ইঙ্গিত রয়েছে। দুটি বিষয়ই সংজ্ঞার নিয়ম লঙ্ঘনজনিত কারণে সৃষ্টি দুটি অনুপপত্তি। নিচে এদের মধ্যে তুলনা করা হলো- আমরা জানি, যৌক্তিক সংজ্ঞায় সর্বদা মূল বা অপরিহার্য শব্দ ব্যবহার করতে হয়। যদি এর পরিবর্তে রূপক শব্দ ব্যবহার করে কোনো পদের সংজ্ঞা দেওয়া হলে রূপক সংজ্ঞাজনিত অনুপপত্তি ঘটে। দৃশ্যকল্প-২ এ বর্ণিত, 'কবি হয় মাধুর্য ও আলোকের প্রচারক।' এটি রূপক সংজ্ঞাজনিত অনুপপত্তির দৃষ্টান্ত। অন্যদিকে, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন- দৃশ্যকল্প-১ এ বর্ণিত, 'পরীক্ষা নিয়ন্ত্রক হলেন যিনি পরীক্ষাসমূহ নিয়ন্ত্রণ করেন।' অর্থাৎ, এখানে পরীক্ষা নিয়ন্ত্রক পদের সংজ্ঞা দিতে গিয়ে একই কথার পুনরাবৃত্তি ঘটেছে। এ কারণে দৃশ্যকল্প-১ এ চক্রক সংজ্ঞা নামক অনুপপত্তি ঘটেছে। উৎপত্তিগত অর্থে রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তির মধ্যে ভিন্নতা বিদ্যমান। সাধারণত যৌক্তিক সংজ্ঞার দ্বিতীয় নিয়ম।।লঙ্ঘন করে কোনো পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার তৃতীয় নিয়ম লঙ্ঘন করে সংজ্ঞায় প্রতিশব্দ বা সমার্থক শব্দ ব্যবহার করলে চক্রক সংজ্ঞাজনিত অনুপপত্তি ঘটে। উপরিউক্ত আলোচনা থেকে বলা যায়, রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তি উভয়ই যৌক্তিক সংজ্ঞার নিয়ম লঙ্ঘনজনিত কারণে সৃষ্ট। আমরা যদি যৌক্তিক সংজ্ঞার দ্বিতীয় ও তৃতীয় নিয়ম যথাযথভাবে অনুসরণ করি, তবে উভয় অনুপপত্তি এড়াতে পারব।"
        }
      ]
    },
    {
      "number": "3",
      "uddipok": "দৃশ্যকল্প-১: আমি এ পর্যন্ত যত কোভিড রোগী দেখেছি তারা সবাই মারা গিয়েছে। অতএব, সব কোভিড রোগী মারা যাবে। দৃশ্যকল্প-২: মানুষ, গরু, ছাগল, ভেড়া সব প্রাণীই মারা যায়। অতএব, সকল প্রাণীই মরণশীল।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "আরোহমূলক লম্ফ না থাকার কারণে পূর্ণাঙ্গ আরোহ প্রকৃত আরোহ নয়। যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন থাকে না তাকে অপ্রকৃত আরোহ বলে। পূর্ণাঙ্গ আরোহের মধ্যে আরোহাত্মক উল্লম্ফন থাকে না। তাই পূর্ণাঙ্গ আরোহ হলো অপ্রকৃত আরোহ।"
        },
        {
          "label": "গ",
          "question": "",
          "explanation": "দৃশ্যকল্প-১ এ অবৈজ্ঞানিক আরোহের ইঙ্গিত রয়েছে। নিচে তা ব্যাখ্যা করা হলো- যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন: 'এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর'। এখানে অনুরূপ দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। অবৈজ্ঞানিক আরোহের দৃষ্টান্তে বৈজ্ঞানিক কোনো ভিত্তি থাকেনা তেমনি দৃশ্যকল্প-১ এ বলা হয়েছে , 'আমি এ পর্যন্ত যত কোভিড রোগী দেখেছি তারা সবাই মারা গিয়েছে। অতএব, সব কোভিড রোগী মারা যাবে'। এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই বলা যায়, দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-২-এর মাধ্যমে বৈজ্ঞানিক আরোহ এবং দৃশ্যকল্প-১-এর মাধ্যমে অবৈজ্ঞানিক আরোহ নির্দেশিত হয়েছে। আর এই দুই প্রকার আরোহের মধ্যে বিভিন্ন দিক দিয়ে পার্থক্য রয়েছে। নিচে এদের তুলনামূলক পার্থক্য বিশ্লেষণ করা হলো- দৃশ্যকল্প-১-এ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সার্বিক সিদ্ধান্ত প্রতিষ্ঠা করা হয়েছে। তাই দৃশ্যকল্প-১-এর মাধ্যমে বৈজ্ঞানিক আরোহ নির্দেশিত হয়েছে। কেননা, যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। এই প্রকার আরোহের অনুকূল ও প্রতিকূল উভয় প্রকার দৃষ্টান্ত পর্যবেক্ষণ করা হয়। এখানে বিভিন্ন ঘটনার প্রাসঙ্গিকতা বিচার করে অপ্রয়োজনীয় অংশগুলো বাদ দেওয়া হয়। বৈজ্ঞানিক আরোেহ কার্যকারণ সম্পর্ক নির্ভর বলে এই প্রকার আরোহের মাধ্যমে নিশ্চিত সিদ্ধান্ত প্রতিষ্ঠা করা যায়। অপরদিকে, দৃশ্যকল্প-১-এ কেবল অনুকূল দৃষ্টান্তের অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয়েছে। তাই দৃশ্যকল্প-১-এর মাধ্যমে অবৈজ্ঞানিক আরোহ নির্দেশিত হয়েছে। অবৈজ্ঞানিক আরোহে প্রতিকূল দৃষ্টান্ত পর্যবেক্ষণ করা হয় না। এখানে ঘটনার প্রাসঙ্গিকতার বিচার করে অপ্রয়োজনীয় অংশগুলো বাদা দেওয়া হয় না। এই প্রকার আরোহে কার্যকারণ সম্পর্ক বিদ্যমান থাকে না। তাই অবৈজ্ঞানিক আরোহের সিদ্ধান্তের নিশ্চয়তা দেওয়া যায় না। কেননা, কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি ভ্রান্ত হয়ে যায়। এজন্য অবৈজ্ঞানিক আরোহের মাধ্যমে কোনো সাধারণ সত্য প্রতিষ্ঠা করা যায় না। উপরিউক্ত আলোচনা থেকে বলা যায়, বৈজ্ঞানিক ও অবৈজ্ঞানিক আরোহের মধ্যে বিভিন্ন দিক দিয়ে পার্থক্য রয়েছে। তবে বৈজ্ঞানিক আরোহের মধ্যে এমন কিছু বৈশিষ্ট্য বিদ্যমান, যা অবৈজ্ঞানিক আরোহের মধ্যে থাকে না। তাই উভয় প্রকার আরোহের মধ্যে বৈজ্ঞানিক আরোেহ বেশি পুরুত্বের দাবিদার।"
        }
      ]
    },
    {
      "number": "4",
      "uddipok": "দৃশ্যকল্প-১: উদ্ভিদের মানুষের মতো জন্ম, বৃদ্ধি ও মৃত্যু আছে। মানুষের জীবন আছে। অতএব, উদ্ভিদেরও জীবন আছে। দৃশ্যকল্প-২: মানুষের মত টেলিভিশন হাসে, কাঁদে এবং কথা বলে। মানুষের বুদ্ধি আছে, সুতরাং টেলিভিশনেরও বুদ্ধি আছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যেসব অনুমানে আরোহের মৌলিক বৈশিষ্ট্য আরোহাত্মক উল্লম্ফন (Inductive Leap) উপস্থিত থাকে তাদের বলে প্রকৃত আরোহ|"
        },
        {
          "label": "খ",
          "question": "",
          "explanation": "আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা যায় বলে আরোহমূলক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "দৃশ্যকল্প-২ এ অসাধু সাদৃশ্যানুমানকে নির্দেশ করে। নিচে তা ব্যাখ্যা করা হলো- যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। অনুরূপ দৃষ্টান্ত লক্ষ করা যায়, দৃশ্যকল্প-২ এ। দৃশ্যকল্প-২ এ বলা হয়েছে, মানুষের মত টেলিভিশন হাসে, কাঁদে ও কথা বলে। মানুষের জীবন আছে। অতএব, টেলিভিশনেরও জীবন আছে। বস্তুত এ ধরনের সিদ্ধান্তের বাস্তব কোনো ভিত্তি নেই। কারণ মানুষ জীব হলেও টেলিভিশন জীব নয়। এরূপ অপ্রাসঙ্গিক সাদৃশ্যের ভিত্তিতে সিদ্ধান্ত | নেওয়ায় দৃশ্যকল্প-২ অসাধু সাদৃশ্যানুমানকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এবং দৃশ্যকল্প-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপকের দৃশ্যকল্প-১ এ উল্লেখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃশ্যকল্প-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। উপরের আলোচনা থেকে বলা যায়, অসাধু সাদৃশ্যানুমান প্রক্রিয়া ভ্রান্ত। তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "দৃশ্যকল্প-১: হাঁস, মুরগি, ঘুঘু এবং কবুতর মরণশীল। অতএব, সব পাখি মরণশীল। দৃশ্যকল্প-২: জাইন তার বাগানের সবগুলো গাছ পরীক্ষা করে দেখতে পেল যে, তাদের রং সবুজ। অতএব, তার বাগানের সব গাছ হয় সবুজ।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে সাদৃশ্যানুমানে দুটি বিষয় বা ঘটনার বাহ্যিক, অমৌলিক ও গুরুত্বহীন বিষয়ের সাদৃশ্য অনুসারে সিদ্ধান্ত গ্রহণ করা হয় তাকে অসাধু সাদৃশ্যানুমান বলে।"
        },
        {
          "label": "খ",
          "question": "",
          "explanation": "সাদৃশ্যানুমানে বিশেষ বিশেষ দৃষ্টান্তের ভিত্তিতে সিদ্ধান্ত গ্রহণ করা হয় বলে এদের সিদ্ধান্ত বিশেষ বাক্য হয়। সাদৃশ্যানুমানের ক্ষেত্রে একটি বৈশিষ্ট্য কোনো বিষয় বা শ্রেণির মাঝে উপস্থিত দেখে তার আলোকে সিদ্ধান্ত গ্রহণ করা হয় যে, ঐ বিশেষ বৈশিষ্ট্য অন্যকোনো বিষয় বা শ্রেণির মাঝে উপস্থিত থাকবে। উদাহরণস্বরূপ বলা যায়, মানুষ ও গাছপালার জন্ম, মৃত্যু, বংশবৃদ্ধি এসব বৈশিষ্ট্যে সাদৃশ্য রয়েছে। মানুষ বড় হয়। অতএব, গাছপালাও বড় হয়। এভাবে কোনো একটি বিশিষ্ট বিষয় সম্পর্কে সাদৃশ্যানুমানে সিদ্ধান্ত গ্রহণ করা হয় বলে এর সিদ্ধান্ত বিশেষ বাক্য হয়।"
        },
        {
          "label": "গ",
          "question": "",
          "explanation": "দৃশ্যকল্প-১-এর মাধ্যমে বৈজ্ঞানিক আরোহ নির্দেশিত হয়েছে। প্রকৃত আরোহের শ্রেণিবিভাগগুলোর মধ্যে প্রথমটি হলো বৈজ্ঞানিক আরোহ। এই প্রকার আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করা হয়। তাই বলা যায়, যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ওপর ভিত্তি করে সার্বিক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। তেমনি দৃশ্যকল্প-১-এ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। তাই দৃশ্যকল্প-১-এর মাধ্যমে বৈজ্ঞানিক আরোহ নির্দেশিত হয়েছে। বৈজ্ঞানিক আরোহের অনুকূল ও প্রতিকূল উভয় প্রকার দৃষ্টান্ত বিবেচনা করা হয়। বৈজ্ঞানিক আরোহ কার্যকারণ সম্পর্ক নির্ভর বিধায় এই প্রকার আরোহের সিদ্ধান্ত নিশ্চিত হয়। তাই বৈজ্ঞানিক আরোহের মাধ্যমে সাধারণ সত্য প্রতিষ্ঠা করা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ পূর্ণাঙ্গ আরোহ এবং দৃশ্যকল্প-১ এ বৈজ্ঞানিক আরোহের দৃষ্টান্ত পরিলক্ষিত হয়। নিচে উভয় আরোহের মধ্যে সম্পর্ক বিশ্লেষণ করা হলো- আমরা জানি, বৈজ্ঞানিক আরোহ ও পূর্ণাঙ্গ আরোহ উভয়ই আরোহের অন্তর্ভুক্ত। বৈজ্ঞানিক আরোহ বিশেষ বিশেষ দৃষ্টান্তের অভিজ্ঞতার মাধ্যমে সার্বিক সিদ্ধান্ত প্রতিষ্ঠা করে। আর পূর্ণাঙ্গ আরোহ একটি বিষয়ের সকল দৃষ্টান্ত গণনার মাধ্যমে সীমিত ক্ষেত্রে সার্বিক সিদ্ধান্ত প্রতিষ্ঠা করে। বৈজ্ঞানিক আরোহের সিদ্ধান্ত নিশ্চিত হতে পারে। পূর্ণাঙ্গ আরোহে কোনো শ্রেণির সকল দৃষ্টান্ত পর্যবেক্ষণের মাধ্যমে সিদ্ধান্ত প্রতিষ্ঠা করা হয় বলে এর থেকে প্রাপ্ত সিদ্ধান্তও নিশ্চিত হয়ে থাকে। তবে উভয়ের মধ্যে কিছু বৈসাদৃশ্যমূলক সম্পর্কও পরিলক্ষিত হয়। বৈজ্ঞানিক আরোহে এর মৌলিক বৈশিষ্ট্য আরোহমূলক লম্ফ বিদ্যমান থাকে। অন্যদিকে, পূর্ণাঙ্গ আরোহে আরোহমূলক লম্ফ উপস্থিত থাকে না। বৈজ্ঞানিক আরোহ কার্যকারণ নিয়মের ওপর নির্ভরশীল। এখানে সিদ্ধান্ত স্থাপনের পূর্বে ঘটনার কার্যকারণ সম্পর্ক নির্ণয় করা হয়। কিন্তু পূর্ণাঙ্গ আরোহ কার্যকারণ নিয়মের ওপর নির্ভর করে না। এখানে সবগুলো দৃষ্টান্ত গণনার মাধ্যমে সিদ্ধান্ত প্রতিষ্ঠা করা হয়। বৈজ্ঞানিক আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। কিন্তু পূর্ণাঙ্গ আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে না। সুতরাং দেখা যাচ্ছে যে, পূর্ণাঙ্গ আরোহ ও বৈজ্ঞানিক আরোহ বিভিন্ন দিক থেকে পৃথক।"
        }
      ]
    },
    {
      "number": "6",
      "uddipok": "ক্লাসে মি. ফরিদ বললেন, দুটি গাছের একই রকম পাতা, ফুল ও ফল। একটি আম গাছ। অতএব, অপরটিও আম গাছ। এই শুনে মুনিরা বললো, নীলা ও শীলা দুই বোন। একই রকম গায়ের বর্ণ, একই ক্লাসে পড়ে। নীলা বুদ্ধিমতি। তাহলে শীলাও বুদ্ধিমতি। স্যার এটা কি ঠিক হবে?",
      "tag": "MB 21,ISCM 24",
      "sub_questions": [
        {
          "label": "ক",
          "question": "",
          "explanation": "যে সাদৃশ্যানুমানে দুটি বিষয় বা ঘটনার মৌলিক ও গুরুত্বপূর্ণ বিষয়ের সাদৃশ্য অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে।"
        },
        {
          "label": "খ",
          "question": "",
          "explanation": "বৈজ্ঞানিক আরোহ সমগ্র বিষয়ে সম্পর্কে অনুমান করা হয় বলে এর সিদ্ধান্ত সার্বিক যুক্তিবাক্য হয়। বৈজ্ঞানিক আরোহ যে যুক্তিবাক্যটি স্থাপন করে তা সব ক্ষেত্রেই একটি সার্বিক যুক্তিবাক্য, বিশেষ যুক্তিবাক্য নয়। একটি সার্বিক যুক্তিবাক্যে কোনো শ্রেণিভুক্ত অনির্দিষ্টসংখ্যক ব্যক্তি বা বস্তুর প্রত্যেকের সম্বন্ধে কোনো কিছু স্বীকার বা অস্বীকার করা হয়। এই আরোহে আমরা কিছু মানুষের মৃত্যু দেখে সকল মানুষের মৃত্যু সম্বন্ধে অনুমান করি। অর্থাৎ, 'মরণশীলতা' গুণটিকে সমগ্র মানবজাতির ক্ষেত্রে স্বীকার করে 'সকল মানুষ হয় মরণশীল' এ সার্বিক যুক্তিবাক্যটি স্থাপন করি।"
        },
        {
          "label": "গ",
          "question": "",
          "explanation": "উদ্দীপকে মুনিরার বক্তব্যে সাদৃশ্যানুমানের ইঙ্গিত রয়েছে। নিচে তা ব্যাখ্যা করা হলো-  দুটি বস্তু বা ঘটনার মধ্যে কয়েকটি বিষয়ে সাদৃশ্যের প্রেক্ষিতে যদি অনুমান করা হয় যে, তারা একটি বিশেষ গুণের অধিকারী হলে অন্যটিও ঐ গুণের অধিকারী হবে, এরূপ অনুমান প্রক্রিয়াকে সাদৃশ্যানুমান বলে। যেমন: পৃথিবী ও মঙ্গল গ্রহের মধ্যে কয়েকটি বিষয়ে সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তার ওপর ভিত্তি করে সিদ্ধান্ত গ্রহণ করা হয়। তেমনি উদ্দীপকে মুনিরা বলে, নীলা ও শীলা দুই বোন। একই রকম গায়ের বর্ণ, একই ক্লাসে পড়ে। নীলা বুদ্ধিমতি। তাহলে শীলাও বুদ্ধিমতি। এরূপ সাদৃশ্যের ভিত্তিতে অনুমান করার কারণে বলা যায়, মুনিরার বক্তব্য | সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে সাদৃশ্যানুমানের বিষয়টি নির্দেশিত হয়েছে। আর বিভিন্ন দিক থেকে বিচার করলে দেখা যায়, সাদৃশ্যানুমানের অনেক মূল্য ও গুরুত্ব রয়েছে। গুজীপকে মি. ফরিদ ও মুনিরা উভয়েই দুটি বিষয়ে সাদৃশ্য বা মিল দেখে সিদ্ধান্তে প্রতিষ্ঠা করেছে। তাই উদ্দীপকের মাধ্যমে সাদৃশ্যানুমান নির্দেশিত হয়েছে। কেননা, যে আরোহে সাদৃশ্য বা মিল দেখে সিদ্ধান্ত প্রতিষ্ঠা করা হয় তাকে সাদৃশ্যানুমান বলে। সাদৃশ্যানুমানের সিদ্ধান্ত সম্ভাব্য হয়ে থাকে। সাদৃশ্যানুমানের ক্ষেত্রে সাদৃশ্যমূলক বিসয়ের সংখ্যা ও গুরুত্ব যত বেশি হয়ে সাদৃশ্যানুমানের সম্ভাব্যতার মাত্রা তত বেশি হবে। কারণ এখানে সিদ্ধান্তের ভিত্তি হলো সাদৃশ্য। এই প্রকার আরোহে বৈসাদৃশ্যমূলক বিষয়ের সংখ্যা ও গুরুত্ব যত বেশি হবে সাদৃশ্যানুমানের সম্ভাব্যতার মাত্রা তত কম হবে। কেননা বৈসাদৃশ্যমূলক বিষয় সাদৃশ্যানুমানের সিদ্ধান্ত গ্রহণে প্রভাব বিস্তার করে। আবার সাদৃশ্যানুমানে অজ্ঞাত বিষয়ও বিবেচ্য। কেননা, যদি অজ্ঞাত বিষয়ের সংখ্যা অনেক বেশি হয় তাহলে সাদৃশ্যানুমানের সম্ভাব্যতার মাত্রা কম হবে। সুতরাং দেখা যাচ্ছে যে, সাদৃশ্যমূল বিষয় যত বেশি ও গুরুত্বপূর্ণ হবে সাদৃশ্যানুমানের সিদ্ধান্ত তত বেশি সম্ভাব্য হবে। আর অজ্ঞাত ও বৈসাদৃশ্যমূলক বিষয়ের, সংখ্যা যত বেশি হবে সাদৃশ্যানুমানের সিদ্ধান্তের সম্ভাব্যতার মাত্রা কমে যাবে।"
        }
      ]
    },
    {
      "number": "7",
      "uddipok": "দৃশ্যকল্প-১: জানুয়ারি, ফেব্রুয়ারি, মার্চ হতে ডিসেম্বর পর্যন্ত সকল মাসই ৩২ দিনের কম। সুতরাং, ইংরেজি বছরের সকল মাসই ৩২ দিনের কম। দৃশ্যকল্প-২: রাম, রহিম, জন মরণশীল। অতএব, সকল মানুষ মরণশীল।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোনো সার্বিক বচনের অন্তর্গত প্রতিটি বিশিষ্ট দৃষ্টান্তকে আলাদা আলাদাভাবে গণনার মাধ্যমে একটি সার্বিক সংশ্লেষক বচন স্থাপন করার প্রক্রিয়াকে বলে পূর্ণাঙ্গ আরোহ।"
        },
        {
          "label": "খ",
          "question": "",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ অবৈজ্ঞানিক আরোহ নির্দেশ করে। নিচে তা ব্যাখ্যা করা হলো- প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তাঁরা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয় তাই এটি অবৈজ্ঞানিক আরোহের দৃষ্টান্ত। তেমনি দৃশ্যকল্প-১ এ বলা হয়েছে জানুয়ারি, ফেব্রুয়ারি, 'মার্চ হতে ডিসেম্বর পর্যন্ত সকল মাসই ৩২ দিনের কম। সুতরাং ইংরেজি বছরের সকল মাসই ৩২ দিনের কম।' এই যুক্তিপ্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই বলা যায় যে,  দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এবং দৃশ্যকল্প-২ এ যথাক্রমে অবৈজ্ঞানিক আরোহ এবং বৈজ্ঞানিক আরোহকে নির্দেশ করা হয়েছে। নিচে এদের মধ্যে বিদ্যমান সম্পর্ক বিশ্লেষণ করা হলো- প্রকৃত আরোহের গুরুত্বপূর্ণ দুটি প্রকরণ হলো, বৈজ্ঞানিক আরোহ ও অবৈজ্ঞানিক আরোহ। উভয় আরোহ অনুমানে আরোহমূলক লম্ফের মাধ্যমে সার্বিক সিদ্ধান্ত প্রতিষ্ঠা করা হয়। পাশাপাশি উভয় অনুমান প্রকৃতির নিয়মানুবর্তিতা নীতির ওপর নির্ভরশীল। কিন্তু এর পরেও উভয় আরোহে বিভিন্ন বৈসাদৃশ্য পরিলক্ষিত হয়। যেমন- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত গ্রহণ করা হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে অবৈজ্ঞানিক আরোহের সিদ্ধান্ত হয় সম্ভাব্য। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হলেও এখানে দৃষ্টান্তের সংখ্যার চেয়ে মানের ওপর বেশি গুরুত্ব দেওয়া হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে তেমন গুরুত্বই দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না।"
        }
      ]
    },
    {
      "number": "8",
      "uddipok": "স্কুলে রূপা হঠাৎ অজ্ঞান হয়ে যায়। স্কুলের ছাত্র-ছাত্রীরা বললো, রূপাকে ভূতে ধরেছে। পরবর্তীতে ডাক্তার পরীক্ষা করে বললেন যে, জ্বরের তাপমাত্রা বেড়ে যাওয়ায় সে অজ্ঞান হয়ে গিয়েছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তাকে প্রত্যক্ষ করা যায় না কিন্তু এর অস্তিত্ব পরোক্ষভাবে প্রমাণিত হয় তখন তাকে প্রতিবেদক অনুকল্প (Representative Fictions) বলে।"
        },
        {
          "label": "খ",
          "question": "",
          "explanation": "প্রকল্পকে প্রমাণ করার জন্য ভবিষ্যদ্বাণী করার ক্ষমতা থাকতে হবে। ব্রিটিশ যুক্তিবিদ উইলিয়াম হিওয়েল বলেন, ভবিষ্যদ্বাণী করার ক্ষমতা হলো প্রকল্পের অন্যতম প্রমাণ। প্রকল্প একটি আনুমানিক ধারণার ওপর ভিত্তি করে কোনো ঘটনা সম্পর্কে ভবিষ্যদ্বাণী করে থাকে। পরবর্তীতে দেখা গেলো ভবিষ্যদ্বাণী সত্য বলে প্রমাণিত হয়। তখন প্রকল্পটি যথার্থ ও সঠিক বলে বিবেচিত হয়। তাই প্রকল্প প্রমাণের জন্য ভবিষ্যদ্বাণী করার ক্ষমতা গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে ছাত্র-ছাত্রীদের ইঙ্গিতকৃত বিষয়টি প্রকল্পের সাথে সম্পর্কিত। তবে তা অবৈধ প্রকল্পের দৃষ্টান্ত। 'প্রকল্প' শব্দের অর্থ আনুমানিক ধারণা। অর্থাৎ কোনো ঘটনার প্রকৃত কারণ আবিষ্কার করতে যে সম্ভাব্য বিষয়কে কারণ হিসেবে অনুমান করা হয় তা- ই প্রকল্প। প্রকল্প যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। যেমন: কোনো ব্যক্তির নিখোঁজ হওয়ার কারণ হিসেবে যদি বলা হয়, এক দুষ্ট দৈত্য-দানব লোকটিকে লোকচক্ষুর অন্তরালে নিয়ে গেছে। তাহলে তা বৈধ হতে পারে না। কারণ বাস্তবে | কোনো দৈত্য-দানব আমরা দেখতে পাই না। তেমনি উদ্দীপকে রূপা হঠাৎ অজ্ঞান হয়ে যাওয়ার ফলে ছাত্র-ছাত্রীরা বলে, রূপাকে ভূতে ধরেছে। তাদের এই ইঙ্গিতকৃত বিষয়টি প্রকল্পের সাথে সম্পর্কিত। তবে তা অবৈধ প্রকল্পের দৃষ্টান্ত। কেননা, মানুষ অজ্ঞান হওয়ার কারণ হিসেবে শারীরিকভাবে অসুস্থ থাকতে পারে। কিন্তু ভূতে ধরার কারণে অজ্ঞান হয়ে যাওয়া, এটি একটি অবাস্তব ও অযৌক্তিক প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয়টি হলো প্রকল্প। নিচে প্রকল্পের গুরুত্ব বিশ্লেষণ করা হলো- প্রকল্প হলো কোনো সাময়িক অনুমান বা আনুমানিক ধারণা। যে ধারণা কোনো ঘটনার বৈজ্ঞানিক অনুসন্ধানের প্রাথমিক ও সর্বাধিক গুরুত্বপূর্ণ ভিত্তি হিসেবে কাজ করে। যেকোনো বৈজ্ঞানিক আবিষ্কারের পূর্বে বিজ্ঞানীগণ একটি সম্ভাব্য প্রাথমিক আনুমানিক ধারণা করে অগ্রসর হন। তারপর সেই ধারণার সত্যতা যাচাই করতে গিয়ে বিভিন্ন তত্ত্ব ও. নিয়ম আবিষ্কার করেন। বিজ্ঞানী নিউটনের মাধ্যাকর্ষণ তত্ত্ব, আইনস্টাইনের ফোটনতত্ত্ব, কোপার্নিকাসের সূর্যকেন্দ্রিক মতবাদ- এসব তত্ত্বে আমরা প্রকল্পের ব্যবহার ও এর সুফল দেখতে পাই। ভূ-অভ্যন্তরে বিভিন্ন খনিজ সম্পদ আবিষ্কারের জন্য প্রকল্প প্রণয়ন করতে হয়। কেননা এসব আবিষ্কারের শুরুতে আবিষ্কারকগণ সম্ভাব্য প্রকল্প গ্রহণ করেই অগ্রসর হন। দৈনন্দিন অনেক ঘটনার কারণ অনুসন্ধানের জন্য প্রকল্পের প্রয়োজন হয়। সামাজিক সমস্যা, বিভিন্ন অপরাধের রহস্য উদ্‌ঘাটন, অর্থনৈতিক পরিকল্পনা, দৈনন্দিন জীবনের গুরুত্বপূর্ণ সিদ্ধান্ত গ্রহণের ক্ষেত্রে প্রকল্পের ভূমিকা গুরুত্বপূর্ণ। প্রত্যেকটি রাষ্ট্র প্রকল্পের ওপর ভিত্তি করে বিভিন্ন কর্মসূচি গ্রহণ করে। যেমন: বার্ষিক আয়-ব্যয়ের সম্ভাব্য পরিকল্পনা হিসেবে বাজেট প্রণয়ন করা হয়। একইভাবে প্রকল্পের মাধ্যমে উন্নয়ন পরিকল্পনাও গ্রহণ করা হয়। শিক্ষার উন্নতি সাধন, জনগণের জীনযাত্রার মান উন্নয়ন, আন্তর্জাতিক বিভিন্ন লক্ষ্য অর্জনের জন্য প্রকল্পের মাধ্যমেই বিভিন্ন পদক্ষেপ গ্রহণ করা হয়। মানুষের ব্যক্তিগত জীবনেও প্রকল্প অনেক গুরুত্ব বহন করে। কারণ মানুষ কোনো লক্ষ্য অর্জনের আগে প্রাথমিক পরিকল্পনা করে এবং ঐ পরিকল্পনা অনুযায়ী কাজ করে। তাই আমাদের দৈনন্দিন জীবনে প্রকল্প গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "রনি ঢাকা চিড়িয়াখানা দেখতে গেল। সে বাস থেকে নেমে কোন দিকে যাবে বুঝতে পারছে না। এমন সময় রাস্তার মোড়ে তীর চিহ্ন দিয়ে চিড়িয়াখানায় কোন রাস্তায় যেতে হবে তা দেখতে পেল এবং সে চিড়িয়াখানায় পৌঁছে গেল।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "",
          "explanation": "প্রকল্পকে বৈধ হতে হলে তাকে বাস্তব কারণভিত্তিক হতে হবে। যে কোনো প্রাথমিক অনুমান বা ধারণা বৈধ প্রকল্প নয়। বৈধ হতে হলে তাকে বাস্তব কারণভিত্তিক হতে হবে। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। যেমন: মানুষের বদনজরে ফসল নষ্ট হয়ে যায়। কিন্তু বদনজরে কখনোই বাস্তবে ফসল নষ্ট হয়নি। যদি বলা হতো অতিবৃষ্টির কারণে ফসল নষ্ট হয়েছে, তাহলে সেটি বৈধ প্রকল্প হিসেবে গণ্য হতো। তাই প্রকল্পটি বৈধ হতে হলে অবশ্যই বাস্তব কারণভিত্তিক হতে হয়।"
        },
        {
          "label": "গ",
          "question": "",
          "explanation": "উদ্দীপকে রাস্তার মোড়ের তীর চিহ্নটি পাঠ্যবইয়ের সংকট উত্তরক দৃষ্টান্ত বা চরম দৃষ্টান্তের বিষয়টিকে ইঙ্গিত করেছে। ব্যাখ্যা করা হলো- কোনো একটি ঘটনার জন্য যদি একাধিক প্রকল্প প্রণয়ন করা হয়, সেক্ষেত্রে একাধিক প্রকল্পের মধ্য থেকে সঠিক প্রকল্পটি নির্বাচন করা কঠিন হয়ে পড়ে। তখন কোনো একটি বিশেষ ঘটনার মাধ্যমে একাধিক প্রকল্পের সমস্যার সংকট নিরসন করা যায়। তাকে সংকট উত্তরক দৃষ্টান্ত বলে। তেমনি উদ্দীপকে রনি ঢাকা চিড়িয়াখানা যাওয়ার রাস্তা খুঁজে পাচ্ছে না। এমন সময় রাস্তার মোড়ে তীর চিহ্ন দেখে তা অনুসরণ করে চিড়িয়াখানায় পৌঁছে গেলো। রনি যে তীর চিহ্ন অনুসরন করেছে তা মূলত সংকট উত্তরক দৃষ্টান্ত, যার সাহায্যে সে গন্তব্যস্থলে পৌঁছায়। এভাবে সংকট উত্তরক দৃষ্টান্ত আমাদের জানিয়ে দেয়, প্রতিযোগী কিংবা একাধিক প্রকল্পের মধ্যে কোনটি গ্রহণ করতে হবে আর কোনটি বাদ দিতে হবে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয়টি সংকট উত্তরক দৃষ্টান্ত। এটি শুধু প্রকল্পকে প্রতিষ্ঠাই করে না বরং অন্যান্য অযৌক্তিক প্রকল্পকে অস্বীকারও করে। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে সঠিক প্রকল্প নির্বাচন করা কঠিন হয়ে পড়ে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পের সংকট নিরসন করা যায়। সেই বিশেষ দৃষ্টান্ত বা ঘটনাকে বলা হয় সংকট উত্তরক দৃষ্টান্ত। রনি ঢাকা চিড়িয়াখানা যাওয়ার রাস্তা খুঁজে পাচ্ছে না। তখন সে একটি তীর চিহ্ন দেখতে পায়, যা চিড়িয়াখানা যাওয়ার রাস্তা নির্দেশ করছে। তীর চিহ্নটি অনুসরণ করে সে চিড়িয়াখানায় পৌছায়। এক্ষেত্রে একটি প্রকল্পের পরিবর্তে অনেকগুলো প্রকল্প তার সামনে আসে। এতে একটি সংকট মুহূর্ত সৃষ্টি হয়। পরবর্তী সময়ে, একটি বিশেষ দৃষ্টান্ত বা চিহ্নের মাধ্যমে প্রতিযোগী প্রকল্পগুলো বাদ দিয়ে একটি সঠিক প্রকল্প প্রণয়ন করে সে চিড়িয়াখানায় পৌঁছায়। উপরের বিশ্লেষণের মাধ্যমে বলা যায় যে, সংকট উত্তরক দৃষ্টান্ত শুধু একটি প্রকল্পকে প্রতিষ্ঠাই করে না বরং অন্য প্রকল্প অস্বীকার করে থাকে। এতে বৈধ প্রকল্প প্রণয়ন করতে সহজ হয়।"
        }
      ]
    },
    {
      "number": "10",
      "uddipok": "এ বছর অনেক মানুষের মৃত্যু দেখে রহিমের দাদি বললো, এ হলো সৃষ্টিকর্তার অভিশাপ। রহিম বললো, এটা ঠিক না দাদি; করোনা ভাইরাসের কারণে এসব মানুষের মৃত্যু হচ্ছে।",
      "tag": "MB 21,ISCM 24",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার সাহায্যে কোনো মিশ্র কাজকে আলাদা আলাদা ভাবে উল্লেখ করাকে বলে বিশ্লেষণ ।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন: সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "",
          "explanation": "উদ্দীপকের রহিমের দাদির বক্তব্যে লৌকিক ব্যাখ্যার প্রতিফলন ঘটেছে। নিচে তা ব্যাখ্যা করা হলো- ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার বিবৃতি দেওয়া হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি আলোচ্য উদ্দীপকের রহিমের দাদি যে ব্যাখ্যা প্রদান করেছে সেখানে তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার বক্তব্যে অতিপ্রাকৃতিক ও কাল্পনিক কারণ উল্লেখ রয়েছে। তাই তার বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "",
          "explanation": "উদ্দীপকে রহিমের ব্যাখ্যা বৈজ্ঞানিক ব্যাখ্যা এবং তার দাদির ব্যাখ্যা লৌকিক ব্যাখ্যার সাথে সাদৃশ্যপূর্ণ। বৈজ্ঞানিক ও লৌকিক ব্যাখ্যার মধ্যে পার্থক্য নিচে বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। আর প্রাসঙ্গিকতা ব্যাখ্যার একটি বড় গুণ। অন্যদিকে, লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়। অর্থাৎ এখানে ঘটনার প্রাসঙ্গিকতা অনুপস্থিত থাকে। বৈজ্ঞানিক ব্যাখ্যায় সংযুক্তিকরণ করা হয়। এখানে কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা প্রদান করা হয়। অন্যদিকে, লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি বৈজ্ঞানিক ব্যাখ্যায় যেহেতু প্রকৃত কারণ উল্লেখ করে ব্যাখ্যা প্রদান করা হয়, তাই এ ব্যাখ্যা সবসময় একই থাকে। অর্থাৎ, বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। উপরের আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "11",
      "uddipok": "দৃশ্যকল্প-১: বিদ্যুৎ চমকাচ্ছে। অতএব বজ্রপাত হবে। দৃশ্যকল্প-২: আকাশে চাঁদ উঠল, নদীতে জোয়ার এল। চাঁদ নেই, নদীতে ভাটা দেখা দিল।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "সর্বোচ্চ নিয়ম হওয়ার কারণে মৌলিক বা পরম নিয়মের ব্যাখ্যা দেওয়া যায় না। মৌলিক বা পরম নিয়ম হলো সর্বোচ্চ নিয়ম। যেমন- প্রকৃতির নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এরূপ নিয়মকে অন্য কোনো নিয়মের অন্তর্ভুক্তও করা যায় না। তাই মৌলিক বা পরম নিয়মের ব্যাখ্যা দেওয়া সম্ভব নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক ব্যাখ্যার শৃঙ্খলযোজন রূপের দৃষ্টান্ত লক্ষ করা যায়। নিচে তা ব্যাখ্যা করা হলো- শৃঙ্খলযোজন হচ্ছে বৈজ্ঞানিক ব্যাখ্যার একটি বিশেষ রূপ। সাধারণত শৃঙ্খলযোজন কথাটির অর্থ হলো কতকগুলো ঘটনার পর্যায়ক্রমিক পারস্পরিক সংযুক্তি। অনেক সময় একটি ঘটনা বা কার্য সরাসরি কোনো কোনো কারণের ফলে সংঘটিত না হয়ে দূরবর্তী কোনো কারণ থেকে সংঘটিত হয়। অর্থাৎ, যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায় থাকে। দৃশ্যকল্প-১ এ বর্ণিত, বিদ্যুৎ চমকাচ্ছে। অতএব বজ্রপাত হবে। বৈজ্ঞানিকদের মতে, বিদ্যুৎ তাপ উৎপাদন করে, তাপ বায়ুর আকস্মিক প্রসার ঘটায় এবং বায়ুর সম্প্রসারণের কারণেই প্রচণ্ড শব্দের সৃষ্টি হয়। তাই কার্যের (বজ্র গর্জনের) ও তার দূরবর্তী কারণের (বিদ্যুতের) অন্তর্বর্তী যোগসূত্র হচ্ছে তাপ, তাপের ফলে বায়ুর সম্প্রসারণ; এ অন্তর্বর্তী যোগসূত্রই উভয়ের মধ্যে সম্বন্ধ শৃঙ্খলযোজনের সাহায্যে ব্যাখ্যা করা হয়। তাই বলা যায়, দৃশ্যকল্প-১ এ বর্ণিত শৃঙ্খলযোজন রূপের দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বর্ণিত দৃষ্টান্ত বৈজ্ঞানিক ব্যাখ্যার অন্তর্ভুক্তি রূপের দৃষ্টান্ত। বিশ্লেষণ করা হলো- সাধারণভাবে অন্তর্ভুক্তির অর্থ হচ্ছে একটি ঘটনাকে অন্য একটি ঘটনার আওতায় নিয়ে আসা বা একটি ক্ষুদ্র ঘটনাকে অন্য একটি বৃহৎ ঘটনার অধীন করা। বস্তুত অনেক সময় আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করা হয়। বৈজ্ঞানিক ব্যাখ্যার এ ধরনের প্রক্রিয়াকেই বলা হয় 'অন্তর্ভুক্তি'। অর্থাৎ, এ ক্ষেত্রে একটি কম ব্যাপক নিয়মকে তার থেকে ব্যাপকতর নিয়মের অন্তর্ভুক্ত করা হয়। আর এভাবে আলোচ্য ব্যাখ্যা পদ্ধতি বেশি ব্যাপক নিয়ম থেকে কম ব্যাপক নিয়মের দিকে অগ্রসর হওয়ায় তা অবরোহ পদ্ধতির অনুসারী হয়ে থাকে। অর্থাৎ, অন্তর্ভুক্তি নামক বৈজ্ঞানিক ব্যাখ্যায় অবরোহ প্রক্রিয়া কার্যকর হয়ে থাকে। উদ্দীপকের দৃশ্যকল্প-২ এ উল্লেখিত জোয়ার-ভাটার বিষয়টি যে প্রাকৃতিক নিয়মে সংঘটিত হয়, তা মূলত 'মাধ্যাকর্ষণ নিয়মের' অন্তর্গত। কাজেই জোয়ার-ভাটা সম্পর্কিত কম ব্যাপক বা বিশেষ নিয়মকে অধিক ব্যাপক বা সার্বিক নিয়ম হিসেবে মাধ্যাকর্ষণ নিয়মের আওতায় ব্যাখ্যা করার প্রক্রিয়াই হলো 'অন্তর্ভুক্তি' রূপ। তাই বলা যায়, দৃশ্যকল্প-২ এ ইঙ্গিতকৃত বিষয়টি বৈজ্ঞানিক ব্যাখ্যার সাথে সম্পর্কিত।"
        }
      ]
    }
  ]
}