{
  "title": "যশোর বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "ঘটনা-১: প্রতি ৮ জন পরীক্ষার্থীর মধ্যে ৫ জন পরীক্ষায় কৃতকার্য হয়। ঘটনা-২: মি. মহসীন বন্ধুদের সাথে কাপ্তাই হ্রদে নৌকা ভ্রমণে বের হন। কিছুক্ষণ পর আকাশ ঘন মেঘে আচ্ছন্ন হয়ে তীব্র বাতাস শুরু হয়। তখন মি. মহসীন মাঝিকে বলেন, “ঝড় হতে পারে। তাড়াতাড়ি ঘাটে নৌকা নিয়ে চলো।\" ঘটনা-৩: সৌম্য লন্ডনে পাতাল ট্রেনে ভ্রমণের সময় হঠাৎ বাল্যবন্ধুর। সাক্ষাৎ পেল।",
      "tag": "JB 19",
      "sub_questions": [
        {
          "label": "ক",
          "question": "আকস্মিকতা কাকে বলে?",
          "explanation": "কার্যকারণ সম্পর্কবিহীন বা পূর্বসূত্র ছাড়া কোনো অপ্রত্যাশিত বা হঠাৎ করে ঘটে যাওয়া ঘটনাই হলো আকস্মিকতা।"
        },
        {
          "label": "খ",
          "question": "সম্ভাবনা একটি মাত্রাগত ব্যাপার\"- ব্যাখ্যা করো।",
          "explanation": "সম্ভাবনা হলো কোনো ঘটনার অনিশ্চয়তা ও নিশ্চয়তার মধ্যবর্তী অবস্থা। এ কারণে সম্ভাবনার বিষয়টি ঘটনার মাত্রার মাধ্যমে প্রকাশ করা যায়। যেমন- মেঘলা আবহাওয়া দেখে বলা হলো, বৃষ্টি হতে পারে। এ দৃষ্টান্তটি সম্ভাবনার অধিক মাত্রাকে নির্দেশ করে। কারণ মেঘের সাথে বৃষ্টির কার্যকারণ সম্পর্ক বিদ্যমান। তাই যুক্তিবিদরা বলেছেন, সম্ভাবনা একটি মাত্রাগত ব্যাপার।"
        },
        {
          "label": "গ",
          "question": "কোন নিয়ম অনুসারে ঘটনা-১ এর সম্ভাব্যতা নির্ণয় করা যায়? ব্যাখ্যা করো।",
          "explanation": "সম্ভাবনা পরিমাপের প্রথম নিয়ম অনুসারে ঘটনা-১ এর সম্ভাব্যতা নির্ণয় করা যায়। সম্ভাবনার প্রথম নিয়মানুসারে, 'অনুকূল বিকল্পের সংখ্যাকে লব এবং মোট বিকল্পের সংখ্যাকে হর হিসেবে গ্রহণ করে যে ভগ্নাংশ পাওয়া যায় তা সকল ঘটনার সম্ভাব্যতার মাত্রা নির্দেশ করে।' এখানে অনুকূল বিকল্প বলতে কোনো ঘটনা সংঘটিত হওয়াকে বোঝায়। অন্যদিকে, প্রতিকূল বিকল্প বলতে কোনো ঘটনা সংঘটিত না হওয়াকে বোঝায়। আর মোট বিকল্প বলতে অনুকূল ও প্রতিকূল বিকল্পের যোগফলকে বোঝায়। ঘটনা-১ এ বর্ণিত, ৮ জন পরীক্ষার্থীর মধ্যে ৫ জন পরীক্ষায় কৃতকার্য হয়। এখানে অনুকূল বিকল্পের সংখ্যা ৫ জন এবং মোট বিকল্পের সংখ্যা ৮ জন । সুতরাং সম্ভাবনার মাত্রা হবে ৫ ৮ \\frac{৫}{৮} ৮ ৫ ​"
        },
        {
          "label": "ঘ",
          "question": "ঘটনা-২ ও ঘটনা-৩ এর মধ্যকার পার্থক্য তোমার পাঠ্যবইয়ের আলোকে বিশ্লেষণ করো।",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে আকস্মিকতা ও সম্ভাবনার মধ্যে পার্থক্য বিশ্লেষণ করা হলো- কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। যেমন- দৃশ্যকল্প-১ এ বর্ণিত ভূমিকম্পের ঘটনাটি অপ্রত্যাশিত। এ কারণে বাবুল ও তার পরিবারের কাছে এটি একটি আকস্মিক ঘটনা। অন্যদিকে, সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। এ কারণে এটি একটি মাত্রাগত বিষয়। যেমন-দৃশ্যকল্প-২ এ বর্ণিত মেঘের ঘনঘটা, সমুদ্রের নিম্নচাপ- এসব প্রেক্ষাপটে বলা হয়েছে শেষরাতে ঝড় হতে পারে। উদ্দীপকের এ বক্তব্যটি অধিক মাত্রাকে নির্দেশ করে। কিন্তু আকস্মিক ঘটনায় কোনো মাত্রা নির্ণয় করা যায় না। কারণ আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য, রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "2",
      "uddipok": "ভূমিকম্পে চট্টগ্রাম শহরে ব্যাপক ক্ষতিসাধন হয়। উদ্ধারকর্মীরা উদ্ধারকাজের এক পর্যায়ে একটি পরিত্যক্ত বাড়ির ধ্বংসস্তূপে কতগুলো কষ্টিপাথরের ভাঙ্গা টুকরা দেখতে পেল। ভাঙ্গা টুকরাগুলোকে সংগ্রহ করে জোড়া লাগানোর পর দেখা গেল এটি একটি নারী মূর্তি।",
      "tag": "JB 19",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যে আরোহ প্রক্রিয়ায় আরোহমূলক লক্ষ থাকে না, তাকে অপ্রকৃত আরোহ বলে।"
        },
        {
          "label": "খ",
          "question": "পূর্ণাঙ্গ আরোহ বলতে কী বোঝ?",
          "explanation": "যে আরোহের ক্ষেত্রে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে স্থাপন করা হয়, তাকে পূর্ণাঙ্গ আরোহ বলে। যেমন: একটি বাগানে কতগুলো গাছ আছে। বাগানে ঢুকে - প্রত্যেকটি গাছ প্রত্যক্ষ করে দেখা গেল এগুলো, কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলা বাগান। এভাবে পূর্ণাঙ্গ আরোহে সিদ্ধান্ত গ্রহণ করা হয় তার প্রত্যেকটিকে গণনা করে (প্রত্যক্ষ করে) সিদ্ধান্ত প্রতিষ্ঠা করা হয়। অর্থাৎ সম্পূর্ণ গণনার ভিত্তিতে সিদ্ধান্ত প্রতিষ্ঠা করা হয়।"
        },
        {
          "label": "গ",
          "question": "উদ্দীপকে কোন ধরনের আরোহকে নির্দেশ করেছে? ব্যাখ্যা করো।",
          "explanation": "উদ্দীপকে ঘটনা সংযোজন আরোহকে নির্দেশ করেছে। ঘটনা সংযোজন কথাটির ইংরেজি হলো Colligation of facts। যার অর্থ হলো- একসাথে বাঁধা। অর্থাৎ কতগুলো ঘটনাকে সরাসরি দেখার পর ঐ ঘটনাগুলো একত্রিত করার প্রক্রিয়াকে বলে ঘটনা সংযোজন আরোহ। এ আরোহে কতকগুলো বিচ্ছিন্ন ঘটনা নিরীক্ষণ করার পর একটি সাধারণ ধারণার মাধ্যমে প্রকাশ করা হয়। উদ্দীপকে বর্ণিত ঘটনায় প্রথমে কন্টিপাথরের বিভির ভাজা টুকরে নিরীক্ষ করা হয়েছে। এরপর ঔই ভাজা টুকরোগুলো জোড়া লাগিয়ে একটি বই মূর্তি পাওয়া গেছে। অর্থাৎ এখানে কতকগুলো বিচ্ছিন্ন বিষয়কে একট সাধারণ ধারণার মাধ্যমে প্রকাশ করা হয়ছে। তাই এটি ঘটনা সংযোজ আরোহের দৃষ্টান্ত।"
        },
        {
          "label": "ঘ",
          "question": "উদ্দীপকে নির্দেশিত আরোহ অনুমানের সাথে প্রকৃত আরোহের পার্থক্য বিশ্লেষণ করো।",
          "explanation": "উদ্দীপকে নির্দেশিত ঘটনা সংযোজন আরোহ অনুমানের সাথে প্রকৃত আরোহের পার্থক্য বিশ্লেষণ করা হলো- তাদের প্রকৃত আরোহ বা যথার্থ আরোহ বলে। অন্যদিকে, যে সব অরেঞ্জ আরোহমূলক লঞ্চ অনুপস্থিত থাকে, তাদের অপ্রকৃত আরেক ব্যঙ্গ অপ্রকৃত আরোহের একটি প্রকরণ হলো ঘটনা সংযোজন আরোহ। প্রকৃত আরোহে প্রকৃতির নিয়মানুবর্তিতা নীতি, কার্যকারণ নিয়ম এব সাদৃশ্যমূলক বিষয়ের ভিত্তিতে সিদ্ধান্ত নেওয়া হয়। এ কারণে প্রকৃত আরোহের অপর নাম হলো যথার্থ বা সুসংহত আরোহ কিন্তু ঘটন সংযোজন আরোহ কয়েকটি দৃষ্টান্ত গণনা করে সার্বিক সিদ্ধান্ত প্রতিষ্ঠ করতে পারে না। এখানে সবগুলো দৃষ্টান্ত গণনা করেই সিদ্ধান্ত প্রতিয় করতে হয়। সুতরাং ঘটনা সংযোজন আরোহ ও প্রকৃত আরোহ বিভিন্ন দিক থেরে পৃথক। প্রকৃত আরোহের মধ্যে আরোহের সকল মৌলিক ও পুরুড় বৈশিষ্ট্য বিদ্যমান থাকে। আর ঘটনা সংযোজন আরোহের মধে আরোহের মৌলিক ও গুরুত্বপূর্ণ বৈশিষ্ট্যগুলো অনুপস্থিত থাকে"
        }
      ]
    },
    {
      "number": "3",
      "uddipok": "সুমন ঠান্ডা জাতীয় খাবার গ্রহণ করলে টনসিলাইটিস রোগে আক্রান্ত হয়। আবার ঠান্ডা খাবার পরিহার করলে টনসিলাইটিস রোগে আক্রান্ত হয় না। এতে প্রতীয়মান হয়, ঠান্ডা খাবারই তার টনসিলাইটিস এর কারণ।",
      "tag": "JB 19",
      "sub_questions": [
        {
          "label": "ক",
          "question": "পরীক্ষণাত্মক পদ্ধতি কত প্রকার?",
          "explanation": "পরীক্ষণাত্মক পদ্ধতি পাঁচ প্রকার। যথা- অন্বয়ী, ব্যতিরেকী, যৌথ অন্বয়ী-ব্যতিরেকী পদ্ধতি, সহপরিবর্তন পদ্ধতি ও পরিশেষ পদ্ধতি।"
        },
        {
          "label": "খ",
          "question": "অন্বয়ী পদ্ধতিকে নিরীক্ষণের পদ্ধতি বলা হয় কেন?",
          "explanation": "অন্বয়ী পদ্ধতিতে যাবতীয় দৃষ্টান্ত নিরীক্ষণের মাধ্যমে সংগৃহীত হয় বলে এই পদ্ধতিকে নিরীক্ষণের পদ্ধতি বলে। অন্বয়ী পদ্ধতি বেশি মাত্রায় নিরীক্ষণের ওপর নির্ভরশীল। নিরীক্ষণের এমন কিছু ক্ষেত্র রয়েছে যেখানে পরীক্ষণমূলক পদ্ধতি প্রয়োগ করা যায় না। সে ক্ষেত্রে অন্বয়ী পদ্ধতিই একমাত্র অবলম্বন এবং অন্বয়ী পদ্ধতিকেই প্রয়োজনমত প্রয়োগ করা যায়। যেমন- চন্দ্রগ্রহণ, সূর্যগ্রহণ, ভূমিকম্প ইত্যাদির ওপর অন্যান্য পরীক্ষণমূলক পদ্ধতি প্রয়োগ করা যায় না। এ সকল ক্ষেত্রে অন্বয়ী পদ্ধতিই একমাত্র পদ্ধতি। এ জন্যই অন্বয়ী পদ্ধতি হলো নিরীক্ষণের পদ্ধতি।"
        },
        {
          "label": "গ",
          "question": "উদ্দীপকে উল্লেখিত দৃষ্টান্তটি কার্যকারণ সম্পর্ক প্রমাণে কোন পদ্ধতির সাথে সঙ্গতিপূর্ণ? ব্যাখ্যা করো।",
          "explanation": "উদ্দীপকে উল্লেখিত দৃষ্টান্তটি কার্যকারণ সম্পর্ক প্রমাণে ব্যতিরেকী পদ্ধতির সাথে সঙ্গতিপূর্ণ। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতির ব্যাখ্যায় দুটি দৃষ্টান্তের প্রয়োজন হয়। দৃষ্টান্ত দুটির একটি হলো সদর্থক এবং অপরটি নঞর্থক হয়। সদর্থক দৃষ্টান্তে ঘটনার কারণ ও কার্য উপস্থিত থাকে এবং নঞর্থক দৃষ্টান্তে ঐ ঘটনার কারণ ও কার্য অনুপস্থিত থাকে। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে। উদ্দীপকে বলা হয়েছে, সুমন ঠান্ডা জাতীয় খাবার গ্রহণ করলে টনসিলাইটিসে আক্রান্ত হয়। আবার ঠান্ডা খাবার পরিহার করলে টনসিলাইটিস রোগে আক্রান্ত - হয় না। এই সদর্থক ও নঞর্থক দৃষ্টান্তের ভিত্তিতে সিদ্ধান্তে বলা হয়েছে, ঠান্ডা খাবারই সুমনের টনসিলাইটিসের কারণ। এ কারণে বলা যায়, উদ্দীপকটিতে ব্যতিরেকী পদ্ধতিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লেখিত পদ্ধতির সুবিধাগুলো তোমার পাঠ্যবইয়ের আলোকে বিশ্লেষণ করো।",
          "explanation": "ব্যতিরেকী পদ্ধতির সাহায্যে কার্যকারণ সম্পর্ক নির্ণয় ও প্রমাণ করা যায়। এ কারণে ব্যতিরেকী পদ্ধতি হলো পরীক্ষণের পদ্ধতি। নিচে ব্যতিরেকী পদ্ধতির সুবিধা উল্লেখ করা হলো- ব্যতিরেকী পদ্ধতিকে বলা হয় কার্যকারণ সম্পর্ক নির্ণয়ের পদ্ধতি। এর সাহায্যে কার্যকারণ সম্পর্ককে আবিষ্কারের পাশাপাশি তাকে প্রমাণও করা হয়। আমরা জানি, কার্যকারণ সম্পর্কের ওপর ভিত্তি করেই গড়ে উঠেছে আরোহ অনুমান। আরোহের যথার্থতা নিরূপণের অন্যতম উপায় হলো- কার্যকারণ সম্পর্ক নিরূপণ করা। ব্যতিরেকী পদ্ধতি পরীক্ষণের পদ্ধতি হওয়ায় এই পদ্ধতি কার্যকারণ সম্পর্ক শুধুমাত্র নিরীক্ষণই করে না, বরং পরীক্ষা করেও দেখে। তাই এই পদ্ধতি থেকে প্রাপ্ত ফলাফল নিশ্চিত হয়। উদ্দীপকে বর্ণিত ঘটনায় সুমন ঠান্ডা খাবারের সঙ্গে টনসিলাইটিসের আবশ্যিক সম্পর্ক প্রমাণ করে। বস্তুত এরূপ নিশ্চিত সিদ্ধান্ত বা সম্পর্ক প্রমাণের কারণে ব্যতিরেকী পদ্ধতি আরোহ অনুমানের বৈজ্ঞানিক পদ্ধতির সাথে সাদৃশ্যপূর্ণ। পরিশেষে বলা যায়, ব্যতিরেকী পদ্ধতি পরীক্ষণের পদ্ধতি হওয়ায় এর সাহায্যে কার্যকারণ সম্পর্ক নির্ণয় ও প্রমাণ করা যায়। তাই এই পদ্ধতি আরোহ অনুমানের যথার্থতা নির্ণয়ে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "দৃশ্যকর-১: দেশের জনসংখ্যা বৃদ্ধি পেলে খাদ্য ঘাটতি বৃদ্ধি। পায়। আবার জনসংখ্যা হ্রাস পেলে খাদ্য ঘাটতি হ্রাস পায়। দৃশ্যকল্প-২: আলুসহ একটি বস্তার ওজন ৫২ কেজি। বস্তার ওজন ২ কেজি। অতএব, আলুর ওজন ৫০ কেজি।",
      "tag": "JB 19",
      "sub_questions": [
        {
          "label": "ক",
          "question": "'অপনয়ন' শব্দের অর্থ কী?",
          "explanation": "'অপনয়ন' শব্দের অর্থ হলো বাদ দেওয়া।"
        },
        {
          "label": "খ",
          "question": "কাকতালীয় অনুপপত্তি বলতে কী বোঝ?",
          "explanation": "কাকতালীয় অনুপপত্তি হলো ব্যতিরেকী পদ্ধতির অপপ্রয়োগের ফল। কোনো পরিবর্তনশীল দৃষ্টান্তকে নির্দিষ্ট কোনো ঘটনার কারণ হিসেবে অনুমান করলে যে ভ্রান্তি হয়, তাকে কাকতালীয় অনুপপত্তি বলে। যেমন- আকাশে ধূমকেতুর আর্বিভাবের পর রাজার মৃত্যু হওয়ায় মনে করা হলো, ধূমকেতুর আবির্ভাবই রাজার মৃত্যুর কারণ। কিন্তু বাস্তবে ধূমকেতুর আবির্ভাবের সাথে পৃথিবীর বুকে রাজার মৃত্যুর কোনো সম্পর্ক নেই। কোনো কার্যের নিছক একটি পূর্ববর্তী ঘটনাকেই এর কারণ বলে মনে করায় যুক্তিটিতে কাকতালীয় অনুপপত্তি ঘটেছে।"
        },
        {
          "label": "গ",
          "question": "দৃশ্যকল্প-২ এ কার্যকারণ সম্পর্ক নির্ণয়ের কোন পদ্ধতিকে নির্দেশ করে? ব্যাখ্যা করো।",
          "explanation": "দৃশ্যকল্প-২ এ কার্যকারণ সম্পর্ক নির্ণয়ের পরিশেষ পদ্ধতিকে নির্দেশ করে। পরিশেষ পদ্ধতি হলো যুক্তিবিদ মিল এর সর্বশেষ পরীক্ষণমূলক পদ্ধতি। পরিশেষ কথাটির অর্থ- বিয়োগফল বা অবশিষ্ট অংশ। অর্থাৎ যে পরীক্ষণমূলক পদ্ধতির ক্ষেত্রে কোনো পূর্ববর্তী ঘটনা থেকে তার কোনো অংশ বিয়োগ করার পর যা অবশিষ্ট থাকে, তাকে পূর্ববর্তী ঘটনার 'কার্য' হিসেবে অনুমান করা হয়, তাকে পরিশেষ পদ্ধতি বলে। যেমন- দুধসহ একটি পাত্রের ওজন ২০ কেজি। পাত্রের ওজন ৩ কেজি হলে দুধের ওজন হবে ১৭ কেজি। দৃশ্যকল্প-২ এ বলা হয়েছে, আলুসহ একটি বস্তার ওজন ৫২ কেজি। সেখানে বস্তার ওজন ২ কেজি। অতএব, আলুর ওজন ৫০ কেজি। এখানে বিয়োগের মাধ্যমে ঘটনার কার্য ও কারণ নির্ণয় করা হয়েছে। এ কারণে দৃশ্যকল্প-২ পরিশেষ পরীক্ষণমূলক পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-১ এ ইঙ্গিতকৃত কার্যকারণ সম্পর্ক নির্ণয়ের পদ্ধতির সুবিধাগুলো বিশ্লেষণ করো।",
          "explanation": "দৃশ্যকল্প-১ এ কার্যকারণ সম্পর্ক নির্ণয়ের সহপরিবর্তন পদ্ধতির পরিচয় পাওয়া যায়। নিচে এ পদ্ধতির সুবিধাগুলো বিশ্লেষণ করা হলো- সহপরিবর্তন পদ্ধতির সাহায্যে কারণ ও কার্যের পরিমাণগত দিক নির্ণয় করা যায়। এখানে পরিমাণের দিক থেকে কারণের পরিবর্তনের ফলে কার্যও - সমানভাবে পরিবর্তিত হয়। আমরা জানি, অন্বয়ী ও ব্যতিরেকী পদ্ধতি কারণের গুণগত দিকের ওপর প্রতিষ্ঠিত। আর কারণ ও কার্য নির্ণয় করে বলে এটিকে অন্বয়ী ও ব্যতিরেকী পদ্ধতির পরিপূরক বলা যায়। পাশাপাশি সহপরিবর্তন পদ্ধতি একটি ফলপ্রসূ পদ্ধতি। কেননা প্রকৃতির স্থায়ী কারণগুলোর ওপর এ পদ্ধতি সফলভাবে প্রয়োগ করা যায়। সহপরিবর্তন পদ্ধতির সাহায্যে নিশ্চিত সিদ্ধান্ত প্রতিষ্ঠা করা যায়। কেননা এ পদ্ধতি যখন পরীক্ষণভিত্তিক হয় তখন বার বার ঘটনা পরীক্ষণ করে নিশ্চিত সিদ্ধান্ত লাভ করা যায়। এছাড়াও জটিল প্রাকৃতিক বাস্তবতা অথবা পরীক্ষণের দৃষ্টান্ত দুটি যে সকল ক্ষেত্রে কিছুটা কঠিন ও অবাস্তব, সে সকল ক্ষেত্র ছাড়া সহপরিবর্তন পদ্ধতি প্রয়োগ অত্যন্ত সহজ। পরিশেষে বলা যায়, সহপরিবর্তন পদ্ধতির অনেকগুলো সুবিধার দিক রয়েছে। তবে বিশ্লেষণ করলে কিছু অসুবিধাও পাওয়া যায়। সার্বিকভাবে বলা যায়, সহপরিবর্তন পদ্ধতি একটি গুরুত্বপূর্ণ পদ্ধতি বলে স্বীকৃত।"
        }
      ]
    },
    {
      "number": "5",
      "uddipok": "দৃশ্যকল্প-১: কুমার হলেন অবিবাহিত পুরুষ। দৃশ্যকল্প-২: শৈশব হলো জীবনের প্রভাতকাল। দৃশ্যকল্প-৩: যুদ্ধ নয় শান্তি।",
      "tag": "JB 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল, স্পষ্ট ও বোধগম্যভাবে প্রকাশ করাকে যৌক্তিক সংজ্ঞা বলা হয়।"
        },
        {
          "label": "খ",
          "question": "যৌক্তিক সংজ্ঞার দুটি সীমা লেখো।",
          "explanation": "যৌক্তিক সংজ্ঞার দুটি সীমাবদ্ধতা হলো- ১. পরমতম জাতির যৌক্তিক সংজ্ঞা দেওয়া যায় না। কেননা পরমতম জাতি হলো সর্বোচ্চ জাতি। ২. মৌলিক গুণের যৌক্তিক সংজ্ঞা দেওয়া যায় না। যেমন- আনন্দ, বেদনা ইত্যাদি এরূপ মৌলিক গুণের আসন্নতম জাতি ও বিভেদক লক্ষণ উল্লেখ করা যায় না। তাই এসব গুণের যৌক্তিক সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-১ এ কোন ধরনের সংজ্ঞা অনুপপত্তি ঘটেছে? ব্যাখ্যা করো।",
          "explanation": "উদ্দীপকের দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে। যৌক্তিক সংজ্ঞার নিয়ম (৩নং নিয়ম) অনুযায়ী, সংজ্ঞায় কোনো পদের সমার্থক বা প্রতিশব্দ ব্যবহার করা যায় না। যদি যৌক্তিক সংজ্ঞার এই নিয়ম অমান্য করে কোনো পদের সংজ্ঞায় পদটির সমার্থক বা প্রতিশব্দ ব্যবহার করা হয় তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এই বুটিকে চক্রক সংজ্ঞাজনিত অনুপপত্তি বলে। যেমন: 'টাকা হয় অর্থ'- এখানে টাকাকে সমার্থক শব্দ (অর্থ) দিয়ে প্রকাশ করা হয়েছে। তাই চক্রক সংজ্ঞাজনিত অনুপপত্তি ঘটেছে। 'দৃশ্যকল্প-১'-এ 'কুমার'কে 'অবিবাহিত' বলে প্রকাশ করা হয়েছে। আমরা জানি, 'ব্লুমার' ও 'অবিবাহিত' হলো দুটি সমার্থক শব্দ। যেহেতু 'দৃশ্যকল্প- ১'-এ যৌক্তিক সংজ্ঞার নিয়ম লঙ্ঘন (৩নং নিয়ম) করে সমার্থক শব্দ ব্যবহার করা হয়েছে, তাই এখানে চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ যে সংজ্ঞাদোষ ঘটেছে তা বিশ্লেষণ। করো।",
          "explanation": "উদ্দীপকের 'দৃশ্যকল্প-২' এ রূপক সংজ্ঞা এবং 'দৃশ্যকল্প-৩' এ নএর্থক সংজ্ঞা দোষ ঘটেছে। নিম্নে বিষয়টি বিশ্লেষণ করা হলো- 'দৃশ্যকল্প-২' এ 'শৈশব'কে জীবনের প্রভাতকাল বলে ব্যস্ত করা হয়েছে। তাই এখানে রূপক সংজ্ঞা অনুপপত্তি ঘটেছে। কেননা যৌক্তিক সংজ্ঞার নিয়ম অনুযায়ী (২নং নিয়ম), কোনো পদের সংজ্ঞায় রূপক বা দুর্বোধ্য ভাষা ব্যবহার করা যাবে না। যদি যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করা হয় তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এই জুটিকে রূপক সংজ্ঞা অনুপপত্তি বলে। যেহেতু 'দৃশ্যকল্প-২' এ যৌক্তিক সংজ্ঞার নিয়ম (২নং নিয়ম) লঙ্ঘন করে 'শৈশব'কে রূপক অর্থে 'জীবনের প্রভাতকাল' বলে ব্যস্ত করা হয়েছে, তাই এখানে রূপক সংজ্ঞা অনুপপত্তি বা রূপক সংজ্ঞা দোষ ঘটেছে। 'দৃশ্যকল্প-৩' এ দেখা যাচ্ছে, 'যুদ্ধ'কে শান্তির অনুপস্থিতি অর্থে অর্থাৎ, 'যুদ্ধ। নয় শান্তি' বলে প্রকাশ করা হয়েছে। তাই এখানে নঞর্থক সংজ্ঞা অনুপপত্তি ঘটেছে। কেননা যৌক্তিক সংজ্ঞার নিয়ম (৪নং নিয়ম) অনুযায়ী, কোনো পদের সংজ্ঞায় নঞর্থক ভাষা ব্যবহার করা যাবে না। যদি যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করা হয়, তাহলে সংজ্ঞা ত্রুটিপূর্ণ হয়। যৌক্তিক সংজ্ঞার এই জুটিকে নঞর্থক সংজ্ঞা অনুপপত্তি বলে। যেহেতু 'দৃশ্যকল্প-৩ এ যৌক্তিক সংজ্ঞার নিয়ম (৪নং নিয়ম) লঙ্ঘন করে সংজ্ঞায় নঞর্থক ভাষা ব্যবহার করা হয়েছে, তাই এখানে নঞর্থক সংজ্ঞা অনুপপত্তি ঘটেছে। শেষে বলা যায় যে, কোনো পদের যথার্থ সংজ্ঞা প্রদান করতে হলে অবশ্যই যৌক্তিক সংজ্ঞার নিয়ম অনুসরণ করতে হবে। অন্যথায় সংজ্ঞাটি ত্রুটিপূর্ণ হবে।"
        }
      ]
    },
    {
      "number": "6",
      "uddipok": "দৃশ্যকল্প-১: প্রাণিবিজ্ঞানের শিক্ষক শ্রেণিকক্ষে প্রাণীকে মেরুদণ্ডী ও অমেরুদণ্ডী শ্রেণিতে বিন্যাস করে ছাত্র-ছাত্রীদের দেখান। দৃশ্যকল্প-২: তৈরি পোশাক বিক্রেতা মি. জসিম তার দোকানে শার্ট, প্যান্ট, পাঞ্জাবি ও টি-শার্টগুলোকে পৃথক পৃথক আলমারিতে সাজিয়ে রাখেন।",
      "tag": "JB 19",
      "sub_questions": [
        {
          "label": "ক",
          "question": "শ্রেণিকরণ কোন ধরনের প্রক্রিয়া?",
          "explanation": "শ্রেণিকরণ হলো এক ধরনের মানসিক প্রক্রিয়া।"
        },
        {
          "label": "খ",
          "question": "ক্রমিক শ্রেণিকরণ বলতে কী বোঝ?",
          "explanation": "গুণের মাত্রার ভিত্তিতে কোনো বস্তু বা ঘটনাবলির শ্রেণিকরণ প্রক্রিয়াকে ক্রমিক শ্রেণিকরণ বলে। ভূমিক শ্রেণিকরণে বিভক্ত শ্রেণির মধ্যে একই গুণ ভিন্ন ভিন্ন মাত্রায় বিদ্যমান। থাকে। যেমন মানুষ, অন্যান্য প্রাণী ও উদ্ভিদ সবার মধ্যেই জীবন আছে। কিন্তু মানুষের মধ্যে জীবনের প্রকাশ সবচেয়ে বেশি। অন্যান্য প্রাণীতে জীবনের প্রকাশ কিছুটা কম এবং উদ্ভিদে জীবনের প্রকাশ সবচেয়ে কম। সুতরাং 'জীবনের মাত্রা' অনুযায়ী উক্ত উপাদানগুলোকে ক্রম অনুসারে সাজালে প্রথমে মানুষ, মাঝখানে প্রাণী এবং শেষে উদ্ভিদ থাকে। এভাবেই ক্রমিক শ্রেণিকরণে একই গুণবিশিষ্ট কোনো বিষয়কে কেবল 'গুণের মাত্রা' অনুসারে পৃথক করা হয়।"
        },
        {
          "label": "গ",
          "question": "দৃশ্যকল্প-১ এ শ্রেণিকরণের যে রূপটি প্রকাশ পেয়েছে তা ব্যাখ্যা করো।",
          "explanation": "দৃশ্যকল্প-১ এ প্রাকৃতিক শ্রেণিকরণের বিষয়টি প্রকাশ পেয়েছে। প্রাকৃতিক শ্রেণিকরণ মৌলিক ও গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্য ও বৈসাদৃশ্যগুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণে বস্তুসমূত্রে অপরিযায় বৈশিষ্ট্য প্রকাশ পায়। এ শ্রেণিকরণ মানুষের সাধারণ উদ্দেশ্য পূরণ করে থাকে। তাই একে সাধারণ শ্রেণিকরণও বলা হয়। যেমন- পুষ্পের উপস্থিতির ওপর ভিত্তি করে উদ্ভিদকে সপুষ্পক ও অপুষ্পক উদ্ভিদ শ্রেণিতে বিন্যস্ত করা প্রাকৃতিক শ্রেণিকরণের দৃষ্টান্ত। দৃশ্যকল্প-১ এ উল্লিখিত ঘটনায় শিক্ষক প্রাণীকে মেরুদণ্ডী ও অমেরুদণ্ডী শ্রেণিতে বিন্যাস করেন। তার এই বিন্যাসকরণ প্রক্রিয়া প্রাণীর মৌলিক বা গুরুত্বপূর্ণ বিষয়ের সাথে সঙ্গতিপূর্ণ। এ কারণেই এটি প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এর শ্রেণিকরণ প্রক্রিয়া দুটির পার্থক্য তোমার পাঠ্যবইয়ের আলোকে বিশ্লেষণ করো।",
          "explanation": "দৃশ্যকল্প-১ এ প্রাকৃতিক শ্রেণিকরণ এবং দৃশ্যকল্প-২ এ কৃত্রিম শ্রেণিকরণের দৃষ্টান্ত দেখা যায়। নিচে উভয় শ্রেণিকরণের মধ্যে বিদ্যমান পার্থক্য পাঠ্যবইয়ের আলোকে বিশ্লেষণ করা হলো- দৃশ্যকল্প-১ এ প্রাণীকে মৌলিক ও গুরুত্বপূর্ণ বিষয়ের সাদৃশ্যের ভিত্তিতে বিন্যাস করা হয়েছে। এ কারণেই এটি প্রাকৃতিক শ্রেণিকরণের দৃষ্টান্ত। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণের বেলায় বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। পাশাপাশি এ শ্রেণিকরণের মাধ্যমে বস্তুসমূহ বা ঘটনাবলি সম্পর্কে তত্ত্বগত জ্ঞান লাভ করা যায়। এসব কারণে বলা হয়, প্রাকৃতিক শ্রেণিকরণ একটি বিজ্ঞানসম্মত প্রক্রিয়া। অন্যদিকে, দৃশ্যকল্প-২ এ বর্ণিত মি. জসিম তার দোকানে শার্ট, প্যান্ট, পাঞ্জাবি ও টি-শার্টগুলোকে পৃথক পৃথক আলমারিতে সাজিয়ে রাখেন। এ কাজের ধরনে মি. জসিমের নিজস্ব দৃষ্টিভঙ্গির প্রকাশ ঘটেছে। এ কারণে এটি কৃত্রিম শ্রেণিকরণের দৃষ্টান্ত। এরূপ শ্রেণিকরণে ব্যক্তির নিজস্ব মনোভাবের প্রকাশ পায় বলে এটি ব্যক্তিভেদে ভিন্ন হয়। তাই কৃত্রিম শ্রেণিকরণ একটি লৌকিক প্রক্রিয়া। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে পার্থক্যের দেওয়াল নির্মাণ করা সম্ভব নয়। কারণ উভয় শ্রেণিকরণের প্রকৃতি একই। বস্তুত উভয়ের মধ্যে কেবল উদ্দেশ্যগত পার্থক্য বিদ্যমান যা দৃশ্যকল্প-১ ও দৃশ্যকল্প-২ থেকে স্পষ্ট। এ কারণেই দৃশ্যকল্প দুটি পরস্পর থেকে আলাদা।"
        }
      ]
    },
    {
      "number": "7",
      "uddipok": "ঘটনা-১: চিকনগুনিয়া জ্বরে আক্রান্ত স্বর্ণা। তার দাদি বললেন,\"স্বর্ণাকে পানি পড়া খাওয়ালে জ্বর সেরে যাবে।\" স্বর্ণার বড় বোন পর্ণী বললো, \"জ্বর না কমা পর্যন্ত কাপড় ভিজিয়ে শরীর মুছে দাও এবং প্যারাসিটামল খাওয়াতে থাক।\" ঘটনা-২: মাছ কিনতে গিয়ে মোকতার সাহেব দেখলেন, কিছু মাছে মাছি বসছে না, আবার কিছু মাছে মাছি বসছে। তখন তিনি বুঝলেন, যে সব মাছে মাছি বসছে সে মাছগুলো ফরমালিন মুক্ত।",
      "tag": "JB 19",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে প্রকল্প বলে।"
        },
        {
          "label": "খ",
          "question": "কর্তা সংক্রান্ত প্রকল্প বলতে কী বোঝ?",
          "explanation": "ঘটনার কেন্দ্রীয় ব্যক্তিকে নিয়ে যে প্রকল্প গঠন করা হয়, তা-ই কর্তাসংক্রান্ত প্রকল্প । প্রকল্প গঠনের মাধ্যমে যখন কোনো ঘটনাকে ব্যাখ্যা করা হয়, তখন ঐ ঘটনার জন্য দায়ী কোনো ব্যক্তির কথা কল্পনা করা হয়। এ অবস্থায় ঐ ব্যক্তিকেন্দ্রীক যে প্রকল্প গঠন করা হয়, তাকে কর্তাসংক্রান্ত প্রকল্প বলে। যেমন: একটি বাড়িতে চুরি হয়েছে। কিন্তু কে চুরি করেছে তা জানা যায় না। তখন ঐ ঘটনায় চোর সম্পর্কে প্রকল্প গঠন করাই হলো কর্তাসংক্রান্ত প্রকল্প।"
        },
        {
          "label": "গ",
          "question": "ঘটনা-২ এ প্রকল্প প্রমাণের কোন দিকটি প্রকাশ পেয়েছে? ব্যাখ্যা করো।",
          "explanation": "ঘটনা-২ এ প্রকল্প প্রমাণের নিরীক্ষণের মাধ্যমে যাচাইকরণের দিকটি প্রকাশ পেয়েছে। প্রকল্প প্রমাণের প্রধান পদ্ধতি হলো যাচাইকরণ। প্রকল্পকে বাস্তব ঘটনার সাথে সামঞ্জস্যপূর্ণ হতে হয়। কোনো ঘটনা বাস্তবের সাথে সামঞ্জস্যপূর্ণ কি না, তা নির্ণয়ের মানদণ্ড হলো যাচাইকরণ বা Verification। অর্থাৎ যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করতে হয়। ঘটনা-২ এ বর্ণিত, মাছ ফরমালিন মুক্ত কি-না এ বিষয়টি বোঝার জন্য মোকতার সাহেব নিরীক্ষণ পদ্ধতির সাহায্যে যাচাই করেছেন। তাই বলা যায়, ঘটনা-২ এ প্রকল্প প্রমাণের নিরীক্ষণের মাধ্যমে যাচাইকরণের দিকটি প্রকাশ পেয়েছে।"
        },
        {
          "label": "ঘ",
          "question": "ঘটনা-১ এ দাদি ও পর্ণার বক্তব্য বৈধ প্রকল্পের শর্তাবলির আলোকে বিশ্লেষণ করো।",
          "explanation": "ঘটনা-১ এ দাদির বক্তব্য প্রকল্পের বৈধ শর্তের সাথে সঙ্গতিপূর্ণ না হলেও পর্ণার বক্তব্য বৈধ প্রকল্পের শর্তাবলির সাথে সঙ্গতিপূর্ণ। নিচে এ বিষয়টি বৈধ প্রকল্পের শর্তাবলির আলোকে বিশ্লেষণ করা হলো- কোনো প্রকল্পকে বৈধ হতে হলে তা বাস্তব ঘটনার সাথে প্রাসঙ্গিক হতে হবে। যেমন- উদ্দীপকে 'জ্বর না কমা পর্যন্ত কাপড় ভিজিয়ে শরীর মুছে দিতে হয় এবং প্যারাসিটামল খাওয়াতে হয়'-পর্ণার এ বক্তব্যটি বাস্তবতার সাথে প্রাসঙ্গিক। কিন্তু 'পানি পড়া খাওয়ালে জ্বর সেরে যাবে'-দাদির এ বক্তব্যটি বাস্তব ঘটনার সার্থে কোনোভাবেই সঙ্গতিপূর্ণ নয়। প্রকল্পকে বৈজ্ঞানিকভাবে যাচাইযোগ্য হতে হবে এবং পূর্ব প্রতিষ্ঠিত প্রকল্পের সাথে সঙ্গতিপূর্ণ হতে হবে। উদ্দীপকের পর্ণার মতটি যাচাই করা সম্ভব, তবে দাদির মত যাচাইযোগ্য নয়। আমরা জানি, প্রকল্পের ভবিষ্যদ্বাণী বা ব্যাখ্যা করার সামর্থ্য থাকে। অর্থাৎ একই ঘটনা একই সমস্যা থেকে ঘটলে তার সমাধান সর্ব অবস্থায় একই হবে। প্রকল্পের এসব বিষয়ের সাথে কেবল পর্ণার মতটি সাদৃশ্যপূর্ণ, দাদির মতটি নয়। সুতরাং উপরের আলোচনা থেকে আমরা বলতে পারি, ঘটনা-১ এ দাদির বক্তব্য প্রকল্পের বৈধ শর্তের সাথে সঙ্গতিপূর্ণ না হলেও পর্ণার বক্তব্য বৈধ প্রকল্পের শর্তাবলির সাথে সঙ্গতিপূর্ণ।"
        }
      ]
    },
    {
      "number": "8",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "9",
      "uddipok": "দৃষ্টান্ত-১: কোরাল, লাক্ষা, রূপচাঁদা প্রভৃতি সামুদ্রিক মাছে আয়োডিন আছে। সুতরাং সব সামুদ্রিক মাছে আয়োডিন আছে। দৃষ্টান্ত-২: রাজশাহী বেড়াতে গিয়ে যত ধরনের আম খেয়েছি সব আমই মিষ্টি স্বাদযুক্ত । তাই বলা যায়, রাজশাহীর সব আমই মিষ্টি।",
      "tag": "JB 19",
      "sub_questions": [
        {
          "label": "ক",
          "question": "আরোহের মূল বৈশিষ্ট্য কী?",
          "explanation": "আরোহের মূল বৈশিষ্ট্য হলো আরোহমূলক লম্ফের উপস্থিতি।"
        },
        {
          "label": "খ",
          "question": "আরোহ বলতে কী বোঝ?",
          "explanation": "যে অনুমান প্রক্রিয়ায় বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয়, তাকে আরোহ বলে। যেমন- সক্রেটিস হন জ্ঞানী, প্লেটো হন জ্ঞানী, এরিস্টটল হন জ্ঞানী I অতএব, সকল দার্শনিক হন জ্ঞানী। এখানে সক্রেটিস, প্লেটো ও এরিস্টটল একেকটি বিশেষ দৃষ্টান্তের ভিত্তিতে ‘সকল দার্শনিক হন জ্ঞানী'- এরূপ ব্যাপক যুক্তিবাক্যটি প্রতিষ্ঠা করা হয়েছে। তাই এটি একটি আরোহ অনুমান।"
        },
        {
          "label": "গ",
          "question": "দৃষ্টান্ত-২ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-২ এ অবৈধ সামান্যীকরণ বা সার্বিকীকরণ অনুপপত্তি ঘটেছে। অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: হাজার হাজার দৃষ্টান্তের অভিজ্ঞতার মাধ্যমে অবৈজ্ঞানিক আরোহে সিদ্ধান্ত গ্রহণ করা হয়েছে যে, ‘সকল কাক হয় কালো। কিন্তু যে সময় অস্ট্রেলিয়ায় সাদা কাকের সন্ধান পাওয়া যায় সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে, তাকে অবৈধ সামান্যীকরণ বলে। দৃষ্টান্ত-২ এ বলা হয়েছে, রাজশাহী বেড়াতে গিয়ে যত ধরনের আম খাওয়া হয়েছে সব আমই মিষ্টি স্বাদযুক্ত। তাই বলা যায়, রাজশাহীর সব আমই মিষ্টি। বস্তুত এখানে শুধু অনুকূল অভিজ্ঞতার ভিত্তিতে সিদ্ধান্ত গ্রহণ করা হয়েছে। এ কারণে দৃষ্টান্তটিতে অবৈধ সামান্যীকরণ বা সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ যে ধরনের আরোহ অনুমানকে নির্দেশ করেছে তাদের মধ্যকার পার্থক্য নিরূপণ করো।",
          "explanation": "উদ্দীপকে উল্লিখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "10",
      "uddipok": "উদাহরণ-১: চিনি ও লবণ সাদা, দানাদার এবং পানিতে গলে যায়। চিনি মিষ্টি স্বাদযুক্ত। অতএব, লবণও মিষ্টি স্বাদযুক্ত। উদাহরণ-২: দুটি গাছের মধ্যে কাণ্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি আম গাছ। অতএব, অন্য গাছটিও আম গাছ।",
      "tag": "DIN.B 22,JB 19",
      "sub_questions": [
        {
          "label": "ক",
          "question": "প্রকৃত আরোহ কত প্রকার ও কী কী?",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২. অবৈজ্ঞানিক আরোহ এবং ৩. সাদৃশ্যানুমান ।"
        },
        {
          "label": "খ",
          "question": "“সাদৃশ্যমূলক অনুমানের প্রধান ভিত্তি হলো সাদৃশ্য\"— ব্যাখ্যা করো।",
          "explanation": "সাদৃশ্যানুমানে দুটি বস্তুর মধ্যে একাধিক বিষয়ে সাদৃশ্য লক্ষ করে তাদের একটির ভিত্তিতে অন্যটিকে অনুমান করা হয়। অর্থাৎ দুটি সাদৃশ্যমূলক বিষয়ের একটির মধ্যে যে অতিরিক্ত গুণ বিদ্যমান থাকে, অন্যটির মধ্যেও ঐ একই গুণ বিদ্যমান থাকবে বলে অনুমান করা হয়। যেমন: পৃথিবী ও মঙ্গল গ্রহের মধ্যে একাধিক বিষয়ে (মাটি, পানি বায়ু, তাপ) সাদৃশ্য আছে। পৃথিবীর অতিরিক্ত গুণ হলো এখানে প্রাণী বাস করে। এক্ষেত্রে সাদৃশ্যানুমান অনুসারে সিদ্ধান্ত গ্রহণ করা হয় যে, মঙ্গল গ্রহেও প্রাণের অস্তিত্ব আছে। এভাবে সাদৃশ্যানুমানে দুটি বিষয়ের সাদৃশ্যের ভিত্তিতে তাদের একটি থেকে অন্যটি সম্পর্কে অনুমান করা হয়। তাই বলা হয়, সাদৃশ্যমূলক অনুমানের প্রধান ভিত্তি হলো সাদৃশ্য।"
        },
        {
          "label": "গ",
          "question": "উদাহরণ-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদাহরণ-১ এ অসাধু সাদৃশ্যানুমানের অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদাহরণ-১ এ বলা হয়েছে, চিনি ও লবণ সাদা, দানাদার এবং পানিতে গলে যায়। চিনি মিষ্টি স্বাদযুক্ত। অতএব, লবণও মিষ্টি স্বাদযুক্ত। বস্তুত এ ধরনের সিদ্ধান্তের বাস্তব কোনো ভিত্তি নেই। এ কারণে উদাহরণ-১ এর দৃষ্টান্তটি অসাধু সাদৃশ্যানুমানজনিত অনুপপত্তির ।"
        },
        {
          "label": "ঘ",
          "question": "উদাহরণ-১ ও উদাহরণ-২ এ নির্দেশিত অনুমান দুটির তুলনামূলক বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের মৌলিক গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপকের দৃষ্টান্ত-২ এ উল্লিখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃষ্টান্ত-১ এ উল্লিখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "দৃশ্য-১: সুবর্ষণ হলে → \\rightarrow → ফলন ভালো হয় → \\rightarrow → ফসলের ভালো দাম পাওয়া যায় → \\rightarrow → কৃষকের সমৃদ্ধি আসে। দৃশ্য-২: মুছা সাহেব পুকুরে মাছ চাষ করেন। এ বছর বন্যায় পুকুরের পাড় ভেঙে মাছ ভেসে যায়। এতে তিনি ক্ষতির সম্মুখীন হন। তাঁর মা বললেন, \"অশুভ দৃষ্টির প্রভাবে এ অবস্থা হয়েছে। ঝাড়-ফুঁক করনো তা কেটে যাবে।\" তখন মুছা সাহেব বললেন, \"অতি বৃষ্টি ও বন্যার তীব্র স্রোতে পুকুরের পাড় ভেঙে যাওয়াতে মাছ ভেসে গেছে।\"",
      "tag": "JB 19,RGWC 24",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": ""
        },
        {
          "label": "খ",
          "question": "অন্তর্ভুক্তি বলতে কী বোঝ?",
          "explanation": ""
        },
        {
          "label": "গ",
          "question": "দৃশ্য-১ এ নির্দেশিত বিষয়টি বৈজ্ঞানিক ব্যাখ্যার আলোকে ব্যাখ্যা করো।",
          "explanation": ""
        },
        {
          "label": "ঘ",
          "question": "দৃশ্য-২ এ মা এবং মুছা সাহেবের উক্তি দৃটিতে যে ধরনের ব্যাখ্যা নির্দেশিত হয়েছে তাদের মধ্যকার পার্থক্য বিশ্লেষণ করো।",
          "explanation": ""
        }
      ]
    }
  ]
}