{
  "title": "রাজশাহী বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "পূরবী নামক একটি ট্রেন হঠাৎ করে লাইনচ্যুত হয় এবং যাত্রীসহ ট্রেনটি মারাত্মক ক্ষতিগ্রস্ত হলে সাময়িক ধারণা করা হয়। কেউ হয়তো ষড়যন্ত্র করেছে। এই ঘটনার কারণ অনুসন্ধানের জন্য সাক্ষ্য, পর্যাপ্ত প্রমাণ ও ঘটনা নিরীক্ষণ করে প্রতিবেদন পেশ করা হয়। প্রতিবেদনে দেখা যায়, ভারি বৃষ্টিপাতে লাইনের নিচে গর্ত হওয়ায় এই দুর্ঘটনা ঘটেছে।",
      "tag": "BB 21,RB 19",
      "sub_questions": [
        {
          "label": "ক",
          "question": "কাজ চালানো প্রকল্প কী?",
          "explanation": "কাজ চালানো প্রকল্প হলো বৈধ প্রকল্পের অভাবে সাময়িকভাবে গৃহীত কোনো প্রকল্প।"
        },
        {
          "label": "খ",
          "question": "প্রকল্প প্রণয়ন করা হয় কেন?",
          "explanation": "কোনো অজানা বা অজ্ঞাত ঘটনার কারণ উদ্‌ঘাটনের জন্য প্রকল্প প্রণয়ন করা হয়। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে কতগুলো ঘটনা বা বিষয়ের কারণ নির্ণয়ের জন্য আমরা প্রকল্প প্রণয়ন করি।"
        },
        {
          "label": "গ",
          "question": "উদ্দীপকে 'সাময়িক ধারণা' কোন বিষয়ের ইঙ্গিত করে? ব্যাখ্যা করো।",
          "explanation": "উদ্দীপকের 'সাময়িক ধারণা' প্রকল্পের বিষয়ে ইঙ্গিত করে। 'প্রকল্প' শব্দের অর্থ আনুমানিক ধারণা। অর্থাৎ কোনো ঘটনার প্রকৃত কারণ আবিষ্কার করতে যে সম্ভাব্য বিষয়কে কারণ হিসেবে অনুমান করা হয় তাকে প্রকল্প বলে। যেমন- একটি কক্ষে প্রবেশ করে দেখা গেল ঐ কক্ষের জানালার কাঁচ ভাঙ্গা এবং মেঝের ওপর একটি পাথরের টুকরা পড়ে আছে। এ থেকে অনুমান করা যায়, বাইরে থেকে কেউ কক্ষের জানালায় পাথর ছুঁড়েছে। বাইরে থেকে পাথর নিক্ষেপের এ আনুমানিক ধারণাই হলো প্রকল্প। উদ্দীপকে বর্ণিত ঘটনায়, 'নীল সাগর' নামক একটি ট্রেন হঠাৎ করে লাইনচ্যুত হলে যাত্রীসহ ট্রেনটি মারাত্মকভাবে ক্ষতিগ্রস্ত হয়। এ ঘটনা থেকে সাময়িকভাবে ধারণা করা হয় যে, কেউ হয়তো ষড়যন্ত্র করেছে। এরূপ ধরণাকে বলা হয় প্রকল্প।"
        },
        {
          "label": "ঘ",
          "question": "উদ্দীপকে উল্লেখিত বিষয়টি ব্যবহারিক জীবনে কী গুরুত্ব বহন করে? বিশ্লেষণ করো।",
          "explanation": "উদ্দীপকে উল্লেখিত বিষয়টি বা প্রকল্পের গুরুত্ব ব্যবহারিক জীবনে অপরিসীম। কোনো ঘটনা ব্যাখ্যা করার জন্য বা কার্যকারণ সম্পর্ক নির্ণয় করার জন্য প্রকল্প প্রণয়ন করা হয়। প্রকল্প প্রণয়ন ব্যতীত কোনো প্রকার বৈজ্ঞানিক গবেষণা বা অনুসন্ধান সম্ভব নয়। কারণ যেকোনো বৈজ্ঞানিক আবিষ্কারের পূর্বে বিজ্ঞানীগণ একটি সম্ভাব্য ধারণা অনুমান করে অগ্রসর হন। তারপর এ আনুমানিক ধারণার সত্যতা যাচাই করতে গিয়ে বিভিন্ন তত্ত্ব ও নিয়ম আবিষ্কার করেন। বিজ্ঞানী নিউটনের মাধ্যাকর্ষণ তত্ত্ব, আইনস্টাইনের ফোটনতত্ত্ব ও কোপার্নিকাসের সূর্যকেন্দ্রিক মতবাদ- এসব তত্ত্বে আমরা প্রকল্পের ব্যবহার ও এর সুফল দেখতে পাই। ভূ-অভ্যন্তরে বিভিন্ন খনিজ সম্পদ আবিষ্কারের জন্য প্রকল্প প্রণয়ন করতে হয়। কেননা এসব আবিষ্কারের শুরুতে আবিষ্কারকগণ সম্ভাব্য প্রকল্প গ্রহণ করেই অগ্রসর হন। সামাজিক সমস্যা, বিভিন্ন অপরাধের রহস্য উদ্‌ঘাটন, অর্থনৈতিক পরিকল্পনা ও দৈনন্দিন জীবনের গুরুত্বপূর্ণ সিদ্ধান্ত গ্রহণের ক্ষেত্রে প্রকল্পের ভূমিকা গুরুত্বপূর্ণ। প্রতিটি রাষ্ট্র প্রকল্পের ওপর ভিত্তি করে বিভিন্ন কর্মসূচি গ্রহণ করে। যেমন: বার্ষিক আয়-ব্যয়ের সম্ভাব্য পরিকল্পনা। হিসেবে বাজেট প্রণয়ন করা হয়। শিক্ষার উন্নতি সাধন, জনগণের জীনযাত্রার মান উন্নয়ন ও আন্তর্জাতিক বিভিন্ন লক্ষ্য অর্জনের জন্য প্রকল্পের মাধ্যমেই বিভিন্ন পদক্ষেপ গ্রহণ করা হয়। বস্তুত প্রতিটি মানুষের ব্যক্তিগত জীবনে প্রকল্প অনেক গুরুত্ব বহন করে। কারণ মানুষ কোনো লক্ষ্য অর্জনের আগে প্রাথমিক পরিকল্পনা করে এবং ঐ পরিকল্পনা অনুযায়ী কাজ করে। তাই আমাদের দৈনন্দিন জীবনে প্রকল্প গুরুত্বপূর্ণ ভূমিকা পালন করে। অতএব বলা যায়, প্রকল্প ব্যতীত বৈজ্ঞানিক গবেষণা, আবিষ্কার, বিভিয়া ঘটনার ব্যাখ্যা ও কার্যকারণ সম্পর্ক নির্ণয় করা অসম্ভব। প্রাচীনকাল থেকে শুরু করে বর্তমানকাল পর্যন্ত প্রকল্প আমাদের কাছে সমানভাবে গুরুত্বপূর্ণ।"
        }
      ]
    },
    {
      "number": "2",
      "uddipok": "একটি বাক্সে ৫টি লাল কলম ও ১০টি কালো কলম আছে। অন্য একটি বাক্সে ২০টি লাল কলম ও ২৫টি কালো কলম আছে। তুলি প্রত্যেক বাক্স থেকে একটি করে কলম তুললো। অন্যদিকে মিনি দেখলো, তিনবার মেঘ ডাকলে একবার বিদ্যুৎ চমকায় এবং ১০ বার মেঘ করলে একবার বৃষ্টিপাত হয়।",
      "tag": "RB 19",
      "sub_questions": [
        {
          "label": "ক",
          "question": "সম্ভাবনা কী?",
          "explanation": "কোনো ঘটনার নিশ্চয়তা ও অনিশ্চয়তার মধ্যবর্তী অবস্থাকে সম্ভাবনা বলে।"
        },
        {
          "label": "খ",
          "question": "আকস্মিকতা বলতে কী বোঝ?",
          "explanation": "কার্যকারণ সম্পর্কবিহীন অপ্রত্যাশিতভাবে বা হঠাৎ করে ঘটে যাওয়া কোনো ঘটনাকে আকস্মিকতা বলে। তাই কারণ যেখানে অজ্ঞাত এবং কোনো রকম পূর্বাভাস ছাড়াই একটি ঘটনা হঠাৎ করে আবির্ভূত হয় তাকে আকস্মিকতা বলে। প্রকৃতপক্ষে, কার্যকারণ সম্পর্কহীন কোনো ঘটনা নেই। মানুষ যেসব ঘটনার কার্যকারণ সম্পর্ক নির্ণয় করতে পারে না সেসব ঘটনাকে আকস্মিক বলে থাকে। তাই আকস্মিক ঘটনাও কার্যকারণ সম্পর্কযুক্ত, কিন্তু জ্ঞানের সীমাবদ্ধতার কারণে ঐসব ঘটনার কারণ আমাদের নিকট অজ্ঞাত থাকে।"
        },
        {
          "label": "গ",
          "question": "উদ্দীপকে উল্লেখিত 'বিদ্যুৎ চমকানো' এবং 'বৃষ্টিপাত' একত্রে ঘটার সম্ভাবনা কোন নিয়মের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লেখিত 'বিদ্যুৎ চমকানো' ও 'বৃষ্টিপাত' একত্রে ঘটার সম্ভাবনা সম্ভাবনার দ্বিতীয় নিয়মের অন্তর্ভুক্ত। সম্ভাবনা হলো একটি মাত্রাগত ব্যাপার। কোনো কোনো ক্ষেত্রে সম্ভাবনার মাত্রা বেশি হয়; আবার কোনো কোনো ক্ষেত্রে সম্ভাবনার মাত্রা কম হয়। বিভিন্ন ঘটনার সম্ভাবনার মাত্রা আবার সূত্রের সাহায্যে পরিমাপ করা হয়। উদ্দীপকে দুটি স্বতন্ত্র ঘটনা একসাথে ঘটার সম্ভাবনার কথা বলা হয়েছে। আর দুটি স্বতন্ত্র ঘটনা একসাথে ঘটার সম্ভাবনার বিষয়টি সম্ভাবনার দ্বিতীয় নিয়ম অনুযায়ী পরিমাপ করা হয়। কারণ সম্ভাবনা পরিমাপের দ্বিতীয় নিয়ম অনুযায়ী দুটি স্বতন্ত্র ঘটনা একত্রে ঘটার সম্ভাবনার মাত্রা ঘটনা দুটির পৃথকভাবে ঘটার সম্ভাবনার মাত্রার গুণফলের সমান হবে। সুতরাং বলা যায়, উদ্দীপকে উল্লেখিত 'বিদ্যুৎ চমকানো' এবং 'বৃষ্টিপাত' একত্রে ঘটার সম্ভাবনার বিষয়টি সম্ভাবনা পরিমাপের দ্বিতীয় নিয়মের অন্তর্ভুক্ত।"
        },
        {
          "label": "ঘ",
          "question": "তুলি দুটি বাক্স থেকে ১টি করে কলম তুললে যৌথভাবে লাল কলম ওঠার সম্ভাবনা কত? গাণিতিক আকারে প্রকাশ করো।",
          "explanation": "উদ্দীপকের তুলি দুটি বাক্স থেকে ১টি করে কলম তুললে যৌথভাবে লাল কলম ওঠার সম্ভাবনা নিম্নে গাণিতিক আকারে প্রকাশ করা হলো- উদ্দীপকে উল্লেখ করা হয়েছে যে, একটি বাক্সে ৫টি লাল কলম এবং ১০টি কালো কলম আছে। অন্য একটি বাক্সে ২০টি লাল কলম ও ২৫টি কালো কলম আছে। এ অবস্থায় তুলি দুটি বাক্স থেকে একটি করে কলম তুললে যৌথভাবে লাল কলম ওঠার সম্ভাবনা হবে নিম্নরূপ- উপর্যুক্ত বিষয়টি হলো দুটি ঘটনা একত্রে ঘটার সম্ভাবনা সংক্রান্ত ঘটনা। সম্ভাবনা পরিমাপের দ্বিতীয় সূত্র অনুসারে, পৃথকভাবে প্রথমে দুটি ঘটার সম্ভাবনা নির্ণয় করতে হবে এবং উভয় প্রকার সম্ভাবনাকে গুণ করলে ঘটনা দুটি একত্রে ঘটার সম্ভাবনা পাওয়া যাবে। ১ম বাক্স থেকে লাল কলম ওঠার সম্ভাবনা= অনুকূল বিকল্প মোট বিকল্প = ৫ ১০ = ১ ২ \\frac{অনুকূল\\ বিকল্প}{মোট\\ বিকল্প}=\\frac{৫}{১০}=\\frac{১}{২} মোট   বিকল্প অনুকূল   বিকল্প ​ = ১০ ৫ ​ = ২ ১ ​ (যেহেতু ১ম বাক্সে ৫টি লাল ও ১০টি কালো কলম আছে) অন্য বাক্স থেকে লাল কলম ওঠার সম্ভাবনা= অনুকূল বিকল্প মোট বিকল্প = ২০ ২৫ = ৪ ৫ \\frac{অনুকূল\\ বিকল্প}{মোট\\ বিকল্প}=\\frac{২০}{২৫}=\\frac{৪}{৫} মোট   বিকল্প অনুকূল   বিকল্প ​ = ২৫ ২০ ​ = ৫ ৪ ​ (যেহেতু অন্য বাক্সে ২০টি লাল ও ২৫টি কালো কলম আছে)দুটি বাক্স থেকে যৌথভাবে লাল কলম ওঠার সম্ভাবনা = ১ম বাক্সের সম্ভাবনা x অন্য বাক্সের সম্ভাবনা = ১ ২ × ৪ ৫ = ৪ ১০ = ২ ৫ =\\frac{১}{২}\\times\\frac{৪}{৫}=\\frac{৪}{১০}=\\frac{২}{৫} = ২ ১ ​ × ৫ ৪ ​ = ১০ ৪ ​ = ৫ ২ ​ সুতরাং বলা যায়, তুলি দুটি বাক্স থেকে একটি করে কলম তুললে যৌথভাবে লাল কলম ওঠার সম্ভাবনা ২ ৫ \\frac{২}{৫} ৫ ২ ​"
        }
      ]
    },
    {
      "number": "3",
      "uddipok": "১ম চিত্রঃ সুখ হলো দুঃখের অভাব। ২য় চিত্র: মানুষ হয় বুদ্ধিবৃত্তিসম্পন্ন শিক্ষিত প্রাণী। ৩য় চিত্র: মানুষ হয় প্রাণী।",
      "tag": "RB 19",
      "sub_questions": [
        {
          "label": "ক",
          "question": "সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো সংজ্ঞা।"
        },
        {
          "label": "খ",
          "question": "পরতম জাতির কি সংজ্ঞা দেওয়া যায়?",
          "explanation": "পরতম বা সর্বোচ্চ পদ হওয়ার কারণে বৃহত্তম জাতির সংজ্ঞা দেওয়া যায় না। বৃহত্তম জাতি হচ্ছে সর্বোচ্চ জাতি, যা অন্য কোনো জাতির উপজাতি নয়। এ কারণে এরূপ জাতির কোনো আসন্নতম জাতি থাকে না। আর সংজ্ঞায় যেহেতু আসন্নতম জাতির উল্লেখ থাকা অপরিহার্য, তাই আসন্নতম জাতি না থাকার কারণে বৃহত্তম জাতির সংজ্ঞা দেওয়া সম্ভব নয়।"
        },
        {
          "label": "গ",
          "question": "১ম চিত্রে যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা করো।",
          "explanation": "১ম চিত্রে যৌক্তিক সংজ্ঞার চতুর্থ নিয়মের লঙ্ঘন ঘটেছে। যৌক্তিক সংজ্ঞার চতুর্থ নিয়মানুসারে 'পদের সংজ্ঞায় সব সময় সদর্থক ভাষা ব্যবহার করতে হবে, নঞর্থক ভাষা ব্যবহার করা যাবে না।' এ নিয়ম লঙ্ঘন করলে নঞর্থক সংজ্ঞাজনিত অনুপপত্তি ঘটে। যেমন: 'আনন্দ হচ্ছে বেদনার অভাব'। এখানে 'আনন্দ' পদের সংজ্ঞায় 'বেদনার অভাব' নামক নেতিবাচক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে। একইভাবে ১ম চিত্রে বলা হয়েছে- সুখ হলো দুঃখের অভাব। অর্থাৎ এখানে সুখের সংজ্ঞায় 'দুঃখের অভাব' নামক নঞর্থক ভাষা ব্যবহার করা হয়েছে। যা যৌক্তিক সংজ্ঞার চতুর্থ নিয়মের লঙ্ঘন।"
        },
        {
          "label": "ঘ",
          "question": "উদ্দীপকের ২য় ও ৩য় চিত্রে যে দুটি নিয়মের অনুপপত্তি ঘটেছে তাদের মধ্যকার আন্তঃসম্পর্ক বিশ্লেষণ করো।",
          "explanation": "উদ্দীপকের ২য় চিত্রে অব্যাপক সংজ্ঞাজনিত অনুপপত্তি এবং ৩য় চিত্রে অতিব্যাপক সংজ্ঞাজনিত অনুপপত্তি ঘটেছে। নিচে এদের মধ্যকার আন্তঃসম্পর্ক বিশ্লেষণ করা হলো- যৌক্তিক সংজ্ঞায় অতিরিক্ত গুণটি যদি পদের বিচ্ছেদ্য অবান্তর লক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের ২য় চিত্রে বলা হয়েছে, 'মানুষ হয় বুদ্ধিবৃত্তিসম্পন্ন শিক্ষিত প্রাণী'। এখানে 'শিক্ষিত' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। অন্যদিকে, সংজ্ঞায় যদি পদের যথার্থ জাত্যর্থ থেকে কম গুণের উল্লেখ থাকে, তাহলে সংজ্ঞাটি ভ্রান্ত হবে। যা হলো অতিব্যাপক সংজ্ঞা। উদ্দীপকের ৩য় চিত্রে বলা হয়েছে, 'মানুষ হয় প্রাণী'। এখানে 'মানুষ' পদের বুদ্ধিবৃত্তি গুণটি বাদ পড়েছে। ফলে অতিব্যাপক সংজ্ঞাজনিত অনুপপত্তি ঘটেছে। তবে উভয় সংজ্ঞার সাথে সাদৃশ্যমূলক সম্পর্ক রয়েছে। কারণ অব্যাপক সংজ্ঞা এবং অতিব্যাপক সংজ্ঞা উভয়ই ভ্রান্ত সংজ্ঞা। উভয় ক্ষেত্রেই যৌক্তিক সংজ্ঞার প্রথম ও পঞ্চম নিয়ম অনুসরণ করা হয় না। তাই বলা যায়, পদের জাত্যর্থ কম বা বেশি উল্লেখ করার কারণে অতিব্যাপক সংজ্ঞা বা অব্যাপক সংজ্ঞার সৃষ্টি হয়। এ কারণে উভয় সংজ্ঞার মধ্যে ভিন্নতাও বিদ্যমান।"
        }
      ]
    },
    {
      "number": "4",
      "uddipok": "দৃশ্যকল্প-১: রাশেদের মা বলল, 'তুমি পড়ার টেবিলের প্রথম তাকে পাঠ্যবই, দ্বিতীয় তাকে গল্পের বই, তৃতীয় তাকে খাতা-কলম সাজিয়ে রাখবে।' দৃশ্যকল্প-২: শফিক বললো, 'প্রাণিজগৎ, উদ্ভিদজগৎ ও অন্যান্য বস্তুরাজিকে প্রকৃতি তার নিজস্ব নিয়মে বিন্যস্ত করে রেখেছে।'",
      "tag": "RB 19,JB 17",
      "sub_questions": [
        {
          "label": "ক",
          "question": "শ্রেণিকরণ কী?",
          "explanation": "শ্রেণিকরণ হলো বিশেষ উদ্দেশ্যে কোনো বস্তুসমূহ বা ঘটনাবলির মধ্যে সাদৃশ্যের আলোকে তাদের একত্রে সন্নিবেশ করার মানসিক প্রক্রিয়া।"
        },
        {
          "label": "খ",
          "question": "ক্রমিক শ্রেণিকরণ বলতে কী বোঝ?",
          "explanation": "গুণের মাত্রার ভিত্তিতে কোনো বস্তু বা ঘটনাবলির শ্রেণিকরণ প্রক্রিয়াকে বলে ক্রমিক শ্রেণিকরণ। ক্রমিক শ্রেণিকরণে বিভক্ত শ্রেণির মধ্যে একই গুণ ভিন্ন ভিন্ন মাত্রায় বিদ্যমান থাকে। যেমন- মানুষ, অন্যান্য প্রাণী ও উদ্ভিদ সবার মধ্যেই জীবন আছে। কিন্তু মানুষের মধ্যে জীবনের প্রকাশ সবচেয়ে বেশি, অন্যান্য প্রাণীতে জীবনের প্রকাশ কিছুটা কম এবং 'নিশ্চল', উদ্ভিদে জীবনের প্রকাশ সবচেয়ে কম। সুতরাং 'জীবনের মাত্রা' অনুসারে উক্ত উপাদানগুলোকে ক্রমানুসারে সাজালে প্রথমে মানুষ, মাঝখানে প্রাণী এবং শেষে থাকে উদ্ভিদ। এভাবেই ক্রমিক শ্রেণিকরণে একই গুণবিশিষ্ট কোনো বিষয়কে কেবল 'গুণের মাত্রা' অনুসারে শ্রেণিকরণ করা হয়।"
        },
        {
          "label": "গ",
          "question": "দৃশ্যকল্প-১ এ কোন শ্রেণিকরণকে নির্দেশ করছে? ব্যাখ্যা করো।",
          "explanation": "দৃশ্যকল্প-১ এর দ্বারা কৃত্রিম শ্রেণিকরণকে নির্দেশ করা হয়। কৃত্রিম শ্রেণিকরণে ব্যক্তির বিশেষ উদ্দেশ্য সাধনের জন্য অনাবশ্যক ও বাহ্যিক সাদৃশ্যের ভিত্তিতে বস্তু বা ঘটনাসমূহের বিন্যাস করা হয়। যেমন- একজন বই বিক্রেতা বিষয়বস্তুর ভিত্তিতে বিভিন্ন বই সাজিয়ে রাখেন। এতে ক্রেতারা সহজেই তাদের চাহিদামতো বই খুঁজে পেতে পারেন। এ কারণে পুস্তক বিক্রেতার বই সাজিয়ে রাখার প্রক্রিয়া কৃত্রিম শ্রৈণিকরণের সাথে সাদৃশ্যপূর্ণ। দৃশ্যকল্প-১ এর ঘটনায় রাশেদের মা তাকে পড়ার টেবিলের প্রথম তাকে পাঠ্যবই, দ্বিতীয় তাকে গল্পের বই, তৃতীয় তাকে খাতা-কলম সাজিয়ে রাখার নির্দেশ দেন। তার এই নির্দেশ বাহ্যিক সাদৃশ্যের সাথে সঙ্গতিপূর্ণ। তাই এটি কৃত্রিম শ্রেণিকরণের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এর দ্বারা নির্দেশিত শ্রেণিকরণের মধ্যে পার্থক্য দেখাও।",
          "explanation": "দৃশ্যকল্প-১ এবং দৃশ্যকল্প-২ দ্বারা যথাক্রমে কৃত্রিম শ্রেণিকরণ ও প্রাকৃতিক শ্রেণিকরণকে ইঙ্গিত করা হয়। নিচে উভয় শ্রেণিকরণের মধ্যে পার্থক্য পাঠ্যবইয়ের আলোকে বিশ্লেষণ করা হলো- কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। অর্থাৎ এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং মানুষের খেয়াল-খুশিমতো সৃষ্টি করা হয়। কৃত্রিম শ্রেণিকরণে প্রথমেই একটি নমুনা নির্বাচন করে বস্তুসমূহকে তার সাথে মিলিয়ে বিন্যস্ত করা হয়। অন্যদিকে, প্রাকৃতিক শ্রেণিকরণ মৌলিক বা গুরুত্বপূর্ণ নিয়মের ওপর নির্ভরশীল। এর দৃষ্টান্ত দৃশ্যকল্প-২ এ পরিলক্ষিত হয়। এরূপ শ্রেণিকরণের সাদৃশ্য ও বৈসাদৃশ্যগুলো প্রকৃতিতে বিদ্যমান থাকে। বিশেষ উদ্দেশ্য দ্বারা পরিচালিত হয় বলে কৃত্রিম শ্রেণিকরণ ব্যক্তিভেদে ভিন্ন হয়। পাশাপাশি এ শ্রেণিকরণের মাধ্যমে মানুষের ব্যবহারিক প্রয়োজন মিটে বলে একে ব্যবহারিক শ্রেণিকরণও বলা হয়। অন্যদিকে, প্রাকৃতিক শ্রেণিকরণ একটি বিজ্ঞানসম্মত প্রক্রিয়া। এ শ্রেণিকরণের মাধ্যমে বস্তুসমূহ বা ঘটনাবলি সম্পর্কে তত্ত্বগত জ্ঞান লার্ভ করা যায়। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে ব্যবধানের * লৌহ প্রাচীর নির্মাণ করা সম্ভব নয়। কারণ উভয় শ্রেণিকরণের প্রকৃতি একই। উভয়ের মধ্যে তফাৎ মূলত উদ্দেশ্যগত। প্রাকৃতিক শ্রেণিকরণের উদ্দেশ্য হচ্ছে সাধারণ জ্ঞান অর্জন করা এবং কৃত্রিম শ্রেণিকরণের উদ্দেশ্য হচ্ছে বিশেষ কোনো ব্যবহারিক সুবিধা লাভ করা।"
        }
      ]
    },
    {
      "number": "5",
      "uddipok": "",
      "tag": "RB 19",
      "sub_questions": [
        {
          "label": "ক",
          "question": "কার্যকারণ কী?",
          "explanation": "জগতের প্রতিটি কার্যের কারণ আছে এবং কার্য ও কারণের মাঝে অনিবার্য সম্পর্ক বিদ্যমান- এ নীতিকেই বলা হয় কার্যকারণ নীতি।"
        },
        {
          "label": "খ",
          "question": "অনিরীক্ষণজনিত অনুপপত্তি কেন ঘটে?",
          "explanation": "কোন একটি বিষয় নিরীক্ষণের সময় প্রয়োজনীয় সকল অবস্থা নিরীক্ষা না করে, বিশেষ করে প্রতিকূল দৃষ্টান্ত নিরীক্ষণ না করে সিদ্ধান্ত গ্রহণ করলে অনিরীক্ষণ অনুপপত্তি ঘটে। যথাযথভাবে কোনো ঘটনা নিরীক্ষণ না করে ভুল সিদ্ধান্ত নিলে যে ভ্রান্তি ঘটে, তাকে অনিরীক্ষণ অনুপপত্তি বলে। যেমন- কয়েকজন লম্বা লোককে নিরীক্ষণ করে দেখা গেল যে, তাদের বুদ্ধি কম। এ থেকে সিদ্ধান্ত গ্রহণ করা হলো যে, লম্বা লোকের বুদ্ধি কম। এক্ষেত্রে দৃষ্টান্তের অনিরীক্ষণ অনুপপত্তি ঘটবে। কারণ যেসব লম্বা লোক বুদ্ধিমান, তাদেরকে অনিরীক্ষিত রেখে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "উদ্দীপকের দৃষ্টান্তটি কোন বিষয়ের অন্তর্ভুক্ত? ব্যাখ্যা করো।",
          "explanation": "উদ্দীপকের দৃষ্টান্তটি অন্বয়ী পদ্ধতির অন্তর্ভুক্ত। অন্বয় শব্দের অর্থ হলো মিল। অন্বয়ী পদ্ধতি অনুসারে একাধিক ঘটনার একটি সাধারণ অবস্থাকে ঐ সব ঘটনার কারণ হিসেবে বিবেচনা করা হয়। যেমন- ম্যালেরিয়া জ্বরে আক্রান্ত কয়েকজন রোগীর ওপর অনুসন্ধান করে দেখা গেল, প্রত্যেকের শরীরেই অ্যানোফিলিস মশার কামড়ের প্রমাণ বর্তমান। অন্বয়ী পদ্ধতি অনুসারে বলা যায়, অ্যানোফিলিস মশার কামড়ই ম্যালেরিয়া জ্বরের কারণ।উদ্দীপকের চিত্রে ডায়রিয়ার কারণ হিসেবে তিনটি দৃষ্টান্ত উল্লেখ করা হয়েছে। লক্ষ করলে দেখা যাবে, প্রতিটি দৃষ্টান্তেই ডায়রিয়ার কারণ হিসেবে দূষিত পানি পান করার বিষয়টি উল্লেখ করা হয়েছে। সুতরাং অন্বয়ী পদ্ধতি অনুসারে বলা যায়, দূষিত পানি পান করাই ডায়রিয়ার কারণ।"
        },
        {
          "label": "ঘ",
          "question": "উদ্দীপকটিতে কারণ থেকে কার্যে না কার্য থেকে কারণে গমন করা হয়েছে? বিশ্লেষণ করো।",
          "explanation": "উদ্দীপকটিতে কার্য থেকে কারণে গমন করা হয়েছে। অন্বয়ী পদ্ধতি হলো কার্যকারণ সম্পর্ক নির্ণয়ের প্রথম পদ্ধতি। এ পদ্ধতিতে কোনো ঘটনার দৃষ্টান্তসমূহের মধ্যে মিল বা সাদৃশ্য দেখে তার কারণ নির্ণয় করা হয়। এ পদ্ধতির সাহায্যে কার্য থেকে কারণ এবং কারণ থেকে কার্য নির্ণয় করা যায়। কোনো ঘটনার সুনির্দিষ্ট কারণ কী- তা যেমন এই পদ্ধতির মাধ্যমে খুঁজে বের করা যায়, তেমনি একটি কারণ কি কার্য ঘটায়- তাও এ পদ্ধতিতে নির্ণয় করা যায়। উদ্দীপকের দৃষ্টান্তে চিত্রের মাধ্যমে দেখানো হয়েছে যে, ডায়রিয়া হলো কার্য। আমরা জানি, কোনো ঘটনার পূর্ববর্তী অবস্থা হলো কারণ। ডায়রিয়া -কার্যের কারণ নির্ণয়ে যেসব পূর্ববর্তী অবস্থা পাওয়া যায়, তাদের মধ্যে সবক্ষেত্রে দূষিত পানি পান করাই সাধারণ ঘটনা। অন্য সব ঘটনা পরিবর্তনশীল। তাই ডায়রিয়া রোগ কার্য হলে কারণ হবে দূষিত পানি পান করার ঘটনা। পরিশেষে বলা যায়, অন্বয়ী পদ্ধতির সাহায্যে ঘটনার কারণ ও কার্য উভয়ই নির্ণয় করা যায়। এর দৃষ্টান্তই উদ্দীপকে পরিলক্ষিত হয়।"
        }
      ]
    },
    {
      "number": "6",
      "uddipok": "শিক্ষক শাহেদ ক্লাসে গিয়ে জানতে পারলেন শিক্ষার্থী নয়নের। কলেরা হয়েছে। তিনি শিক্ষার্থীদের প্রশ্ন করলেন, 'বলো তো, কলেরার কারণ কী?' কণা বললো, খারাপ বাতাস লাগলে কলেরা হয়। বীণা বললো, মূলত কমা (,) আকৃতির এক ধরনের জীবাণুর কারণে কলেরা। হয়ে থাকে। এ রোগ হলে শরীর থেকে প্রচুর পানি বেরিয়ে যায়।",
      "tag": "RB 19",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "ব্যাখ্যা হলো কোনো জটিল ও দুর্বোধ্য বিষয়কে সহজ-সরল ও বোধগম্য করে উপস্থাপন করার প্রক্রিয়া।"
        },
        {
          "label": "খ",
          "question": "বৈজ্ঞানিক ব্যাখ্যার রূপ বলতে কী বোঝ?",
          "explanation": "বিভিন্ন যুক্তিবিদ বৈজ্ঞানিক ব্যাখ্যার যেসব সংজ্ঞা প্রদান করেছেন, তা থেকে বৈজ্ঞানিক ব্যাখ্যার তিনটি রূপ লক্ষ করা যায়। যেমন: ১. বিশ্লেষণ, ২. শৃঙ্খলযোজন ও ৩. অন্তর্ভুক্তি। যে বৈজ্ঞানিক ব্যাখ্যায় কোনো মিশ্র কার্যকে স্বতন্ত্র কারণসমূহের নিয়মের সাথে যুক্ত করা হয় তাকে বিশ্লেষণ বলে। শৃঙ্খলযোজন হলো বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করার প্রক্রিয়া। অপরদিকে, অন্তর্ভুক্তির মাধ্যমে বৈজ্ঞানিক ব্যাখ্যায় একটি কম ব্যাপক নিয়মকে বেশি ব্যাপক নিয়মের অধীনে এনে ব্যাখ্যা করা হয়।"
        },
        {
          "label": "গ",
          "question": "কণার বক্তব্যে কোন ধরনের ব্যাখ্যার প্রতিফলন ঘটেছে? ব্যাখ্যা করো।",
          "explanation": "উদ্দীপকে অমির বক্তব্য ব্যাখ্যার লৌকিক দিকটিকে নির্দেশ করে। ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। উদ্দীপকে বর্ণিত ঘটনায় অমি বলে, দেব-দেবীর অসন্তোষের কারণে সমুদ্রের পানি ফুলে গিয়ে জোয়ার-ভাটা হয়। অমির এ ধরনের ব্যাখ্যায় তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার ব্যাখ্যায় কাল্পনিক শক্তির প্রকাশ পেয়েছে। তাই অমির বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "উদ্দীপকে উল্লিখিত কণা ও বীণার বক্তব্যের আন্তঃসম্পর্ক বিশ্লেষণ। করো।",
          "explanation": "উদ্দীপকে উল্লিখিত কণা ও বীণার বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশিত হয়েছে। নিচে উভয় বক্তব্যের আন্তঃসম্পর্ক বিশ্লেষণ করা হলো- উদ্দীপকে বর্ণিত ঘটনায় কণা কলেরার কারণ হিসেবে বলে, খারাপ বাতাস লাগলে কলেরা হয়। কিন্তু এটি তার মনগড়া ব্যাখ্যা। এ ধরনের ব্যাখ্যাকে বলা হয় লৌকিক ব্যাখ্যা। কারণ এরূপ ব্যাখ্যায় কার্যকারণ নিয়ম ব্যতিরেকে সাধারণ মানুষের নিছক মনগড়া ধারণা প্রকাশ পায়। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। উদ্দীপকের বীণা বলে, কমা (,) আকৃতির এক ধরনের জীবাণুর কারণে কলেরা হয়ে থাকে। এ রোগ হলে শরীর থেকে প্রচুর পানি বেরিয়ে যায়। তার এই বস্তুবা কলেরা রোগ হওয়ার সঠিক ও বৈজ্ঞানিক ব্যাখ্যা হিসেবে স্বীকৃত। বস্তুত উভয় ব্যাখ্যাই আমাদের কৌতূহলের পরিতৃপ্তি সাধন করে। পাশাপাশি কোনো অস্পষ্ট, জটিল বা দুর্বোধ্য বিষয়কে সহজ ও স্পষ্ট করে বুঝতে সাহায্য করে। সে অর্থে উভয় ব্যাখ্যার মধ্যে সাদৃশ্য বিদ্যমান। অন্যদিকে, লৌকিক ও বৈজ্ঞানিক ব্যাখ্যার মধ্যে মৌলিক ও পদ্ধতিগত তফাৎ রয়েছে। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা ব আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয় নিয়ে মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। পরিশেষে বলা যায়, বৈজ্ঞানিক ব্যাখ্যায় কিছু গুরুত্বপূর্ণ দিক থাকে যা লৌকিক ব্যাখ্যায় থাকে না। তাছাড়া লৌকিক ব্যাখ্যা প্রকৃতিগতভাবে ব্যক্তির নিজস্ব বিশ্বাস ও ধ্যান-ধারণার ওপর নির্ভরশীল। এই কারণে লৌকিক ব্যাখ্যা যৌক্তিক দিক থেকে গ্রহণযোগ্য নয়।"
        }
      ]
    },
    {
      "number": "7",
      "uddipok": "১ম দৃশ্যকল্প: সূর্যের তাপ যত বাড়ে গরমের মাত্রাও তত বাড়ে। আবার সূর্যের তাপ যত কমে গরমের মাত্রাও তত কমে। ২য় দৃশ্যকল্প: রহিম বাসা থেকে বের হতে গিয়ে হোঁচট খেল, রাস্তায় তার দুর্ঘটনা ঘটলো। সুতরাং হোঁচট খাওয়া দুর্ঘটনার কারণ।",
      "tag": "RB 19",
      "sub_questions": [
        {
          "label": "ক",
          "question": "ব্যতিরেকী পদ্ধতি কী?",
          "explanation": "ব্যতিরেকী পদ্ধতি হলো এমন এক পরীক্ষণের পদ্ধতি যেখানে সদর্থক ও নঞর্থক দৃষ্টান্তের পরিপ্রেক্ষিতে দুটি ঘটনা থেকে কার্য ও কারণ নির্ণয় করা হয়।"
        },
        {
          "label": "খ",
          "question": "দৃষ্টান্তের অনিরীক্ষণ অনুপপত্তি ঘটে কেন?",
          "explanation": "কোন একটি বিষয় নিরীক্ষণের সময় প্রয়োজনীয় সকল অবস্থা নিরীক্ষা না করে, বিশেষ করে প্রতিকূল দৃষ্টান্ত নিরীক্ষণ না করে সিদ্ধান্ত গ্রহণ করলে অনিরীক্ষণ অনুপপত্তি ঘটে। যথাযথভাবে কোনো ঘটনা নিরীক্ষণ না করে ভুল সিদ্ধান্ত নিলে যে ভ্রান্তি ঘটে, তাকে অনিরীক্ষণ অনুপপত্তি বলে। যেমন- কয়েকজন লম্বা লোককে নিরীক্ষণ করে দেখা গেল যে, তাদের বুদ্ধি কম। এ থেকে সিদ্ধান্ত গ্রহণ করা হলো যে, লম্বা লোকের বুদ্ধি কম। এক্ষেত্রে দৃষ্টান্তের অনিরীক্ষণ অনুপপত্তি ঘটবে। কারণ যেসব লম্বা লোক বুদ্ধিমান, তাদেরকে অনিরীক্ষিত রেখে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "২য় দৃশ্যকল্পে কোন নিয়ম লঙ্ঘিত হয়েছে?",
          "explanation": "২য় দৃশ্যকল্পে ব্যতিরেকী পদ্ধতির নিয়ম লঙ্ঘিত হয়েছে। এ কারণে কাকতালীয় অনুপপত্তি ঘটেছে। ব্যতিরেকী পদ্ধতি মূলত একটি পরীক্ষণমূলক পদ্ধতি। কিন্তু এ পদ্ধতি নিরীক্ষণের ওপর প্রতিষ্ঠিত হলে কাকতালীয় অনুপপত্তি ঘটে। যার দৃষ্টান্ত ২য় দৃশ্যকল্পে পাওয়া যায়। ২য় দৃশ্যকল্পে বলা হয়েছে, রহিম বাসা থেকে বের হতে গিয়ে হোঁচট খায় এবং রাস্তায় তার দুর্ঘটনা ঘটে। সুতরাং হোঁচট খাওয়া দুর্ঘটনার কারণ। এতে একটি সদর্থক ও নঞর্থক দৃষ্টান্তের উল্লেখ আছে। উক্ত দৃষ্টান্ত অনুসারে, 'হোচট খাওয়া' যখন অনুপস্থিত ছিল, তখন দুর্ঘটনাও অনুপস্থিত ছিল। এরপর 'হোচট খাওয়া' যখন উপস্থিত হলো তখন দুর্ঘটনাও উপস্থিত হলো। এ থেকে সিদ্ধান্ত নেওয়া হলো যে, হোঁচট খাওয়া দুর্ঘটনার কারণ। কিন্তু হোচট খাওয়ার সাথে দুর্ঘটনার কোনো সম্পর্ক নেই। তাই যুক্তিটিতে ব্যতিরেকী পদ্ধতির নিয়ম লঙ্ঘিত হয়েছে।"
        },
        {
          "label": "ঘ",
          "question": "পাঠ্যপুস্তকের আলোকে ১ম দৃশ্যকল্প ও ২য় দৃশ্যকল্পের প্রকৃতি বিশ্লেষণ করো।",
          "explanation": "১ম দৃশ্যকল্পে সহপরিবর্তন পদ্ধতি এবং ২য় দৃশ্যকল্পে ব্যতিরেকী পদ্ধতির দৃষ্টান্ত পরিলক্ষিত হয়। নিচে উভয় দৃশ্যকল্পের প্রকৃতি বিশ্লেষণ করা হলো- 'সহপরিবর্তন' শব্দটির অর্থ পারস্পরিক সমান পরিবর্তন। সহপরিবর্তন পদ্ধতি অনুযায়ী, একটি ঘটনার পরিবর্তনের সাথে সাথে যদি অন্য ঘটনাও সমানভাবে পরিবর্তিত হয়, তাহলে পূর্ববর্তী ঘটনাকে কারণ এবং পরবর্তী ঘটনাকে কার্য বলে। যেমন বা ১ম দৃশ্যকল্পে বলা হয়েছে, সূর্যের তাপ যত বাড়ে গরমের মাত্রাও তত বাড়ে। আবার সূর্যের তাপ যত কমে গরমের মাত্রাও তত কমে। সুতরাং আমরা বলতে পারি, সূর্যের তাপই গরমের যামর মাতা-নামার কারণ। অর্থাৎ সহপরিবর্তন পদ্ধতির সাহায্যে বলা যায়, এখানে 'সূর্যের তাপ' হলো কারণ এবং গরমের মাত্রা ওঠা-নামা' হলো কার্য। ব্যতিরেকী পদ্ধতি হলো যথার্থ পরীক্ষণের পদ্ধতি। এ পদ্ধতিতে সদর্থক ও নঞর্থক উভয় দৃষ্টান্তই পাওয়া যায়। সদর্থক দৃষ্টান্তে আলোচ্য ঘটনারি মূল বৈশিষ্ট্য উপস্থিত থাকে এবং নএঃর্থক দৃষ্টান্তে তা অনুপস্থিত থাকে। তবে উভয় দৃষ্টান্তই পরীক্ষণের সাহায্যে সংগ্রহ করা হয়। যার দৃষ্টান্ত হয় দৃশ্যকল্পে পাওয়া যায়। পরিশেষে বলা যায়, ব্যতিরেকী পদ্ধতি এবং সহপরিবর্তন পদ্ধতি দুটি ভিন্ন পদ্ধতি যার প্রকৃতি উপরের আলোচনায় সুস্পষ্ট।"
        }
      ]
    },
    {
      "number": "8",
      "uddipok": "",
      "tag": "JB 22,RB 19",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ ।"
        },
        {
          "label": "খ",
          "question": "যৌক্তিক বিভাগের দুটি বৈশিষ্ট্য উল্লেখ করো।",
          "explanation": "যৌক্তিক বিভাগের দুটি বৈশিষ্ট্য হলো— ১. যৌক্তিক বিভাগে জাতিবাচক বা শ্রেণিবাচক পদকে বিভক্ত করা হয়। ২. যৌক্তিক বিভাগের একটি মূলসূত্র থাকে, যার ভিত্তিতে কোনো জাতিকে তার অন্তর্গত উপজাতিতে বিভক্ত করা হয়।"
        },
        {
          "label": "গ",
          "question": "১ম দৃশ্যকল্পে কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ সংকর বিভাগজনিত অনুপপত্তি ঘটেছে। যৌক্তিক বিভাগের দ্বিতীয় নিয়মানুযায়ী কোনো পদের বিভক্তকরণের সময় একটিমাত্র মূলসূত্র অনুসরণ করতে হবে। এ নিয়মটি লঙ্ঘন করে যদি একাধিক মূলসূত্র অনুসরণ করা হয়, তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন— ‘মানুষ’ জাতিকে সৎ, ফর্সা ও জ্ঞানী— এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সততা, বর্ণ ও জ্ঞান) অনুসরণ করা হয়েছে। দৃশ্যকল্প-১ এ 'মানুষ' পদকে সভ্য, সৎ ও শিক্ষিত— এরূপ তিনটি উপজাতিতে বিভক্ত করা হয়েছে। এ বিভক্তকরণ প্রক্রিয়ায় সভ্যতা, সততা ও শিক্ষা নামক তিনটি সূত্রর অনুসরণ করা হয়েছে। যার ফলে দৃশ্যকল্প- ১ এর দৃষ্টান্তে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "২য় দৃশ্যকল্পে যে বিষয়ের ইঙ্গিত রয়েছে সে বিষয়ের সুবিধা অসুবিধাগুলো বিশ্লেষণ করো।",
          "explanation": "দৃশ্যকল্প-২ এ বিভাজনটি দ্বিকোটিক বিভাগের সাথে সাদৃশ্যপূর্ণ। নিচে এ বিভাগের সুবিধা ও অসুবিধাসমূহ বিশ্লেষণ করা হলো— দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এতে সংকর বিভাগ বা পরস্পরাঙ্গী বিভাগ নামক অনুপপত্তিও ঘটে না। বস্তুত দ্বিকোটিক বিভাগ একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। যেমন— দৃশ্যকল্প- ২ এ প্রতিটি বিভাজ্য পদগুলো হ্যাঁ-বাচক বা না-বাচক হিসেবে বিভক্ত করা হয়েছে। তাই যেকোনো ব্যক্তি কোনো নিয়ম ছাড়াই এই বিভাগ প্রক্রিয়া সম্পন্ন করতে পারে। দ্বিকোটিক বিভাগের কিছু অসুবিধা রয়েছে। এ বিভাগের নঞর্থক পদটি বাস্তব ভিত্তিক নয়। যে পদ থেকে নির্দিষ্ট করে কিছু জানা যায় না। পরিশেষে বলা যায়, দ্বিকোটিক বিভাগ হলো পদের বিভক্তকরণের একটি বিকল্প প্রক্রিয়া। এ কারণে দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি নেই। তবে সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "মিনা একটি ঝুঁড়ির প্রত্যেকটি লিচু দেখে বলল যে, প্রত্যেকটি লিচুই লাল রংয়ের। অতএব, ঐ ঝুড়ির সকল লিচুই লাল রংয়ের। অন্যদিকে, রাজু টিভির খবর দেখে বলল, আজ ঢাকায় মাধ্যমিক পরীক্ষা অনুষ্ঠিত হয়েছে, চট্টগ্রাম ও রংপুরেও অনুষ্ঠিত হয়েছে, অতএব সারাদেশে মাধ্যমিক পরীক্ষা অনুষ্ঠিত হয়েছে।",
      "tag": "RB 19",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তা-ই আরোহ।"
        },
        {
          "label": "খ",
          "question": "ঘটনা সংযোজন বলতে কী বোঝ?",
          "explanation": "যুক্তিবিদ মিল যে তিন প্রকার অপ্রকৃত আরোহের কথা বলেছেন তার সর্বশেষ রূপ হলো ঘটনা সংযোজন বা ঘটনা সংযোজক আরোহ। কতগুলো বিচ্ছিন্ন ঘটনাকে নিরীক্ষণ করার মাধ্যমে একটি সাধারণ ধারণায় উপনীত হওয়াকে বলে ঘটনা সংযোজন আরোহ। এ আরোহে আরোহমূলক লম্ফ অনুপস্থিত থাকে। এ কারণে এটি অপ্রকৃত আরোহ।"
        },
        {
          "label": "গ",
          "question": "উদ্দীপকে উল্লিখিত মিনার বক্তব্যে কোন বিষয়ের ইঙ্গিত রয়েছে? ব্যাখ্যা করো।",
          "explanation": "উদ্দীপকে মিনার সিদ্ধান্তে পাঠ্যপুস্তকের পূর্ণাঙ্গ আরোহের মিল রয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, ‘ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত। উদ্দীপকে উল্লিখিত ঘটনায় মিনা কিছু গাঁদা ফুল কেনার জন্য স্থানীয় একটি নার্সারিতে যায়। কিন্তু ঐ নার্সারির প্রতিটি গাছই গোলাপ ফুলের গাছ। তার দেখা এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ, রাখীকে নার্সারির সকল গাছই পর্যবেক্ষণ করে সিদ্ধান্ত নিতে হয়েছে।"
        },
        {
          "label": "ঘ",
          "question": "উদ্দীপকের আলোকে মিনা ও রাজুর বক্তব্যের আন্তঃসম্পর্ক বিশ্লেষণ করো।",
          "explanation": "উদ্দীপকের আলোকে মিনা ও রাজুর বক্তব্যে যথাক্রমে পূর্ণাঙ্গ আরোহ এবং অবৈজ্ঞানিক আরোহের প্রকাশ ঘটেছে। নিচে পূর্ণাঙ্গ আরোহের সাথে অবৈজ্ঞানিক আরোহের পার্থক্য দেখানো হলো— পূর্ণাঙ্গ আরোহে আরোহমূলক লম্ফ অনুপস্থিত থাকে। কেননা এতে সিদ্ধান্ত স্থাপনের পূর্বে সকল দৃষ্টান্ত পরীক্ষা করা হয়। তাই এটি অপ্রকৃত আরোহ। কিন্তু অবৈজ্ঞানিক আরোহে আরোহমূলক লম্ফ উপস্থিত থাকে। এ কারণে অবৈজ্ঞানিক আরোহকে প্রকৃত আরোহ বলা হয়। এ আরোহের সিদ্ধান্ত সবসময় সার্বিক যুক্তিবাক্য হয়। কিন্তু পূর্ণাঙ্গ আরোহের সিদ্ধান্ত দেখতেই শুধু সার্বিক যুক্তিবাক্যের মত। আসলে সেটি সার্বিক যুক্তিবাক্য নয়। কেননা এ আরোহের সিদ্ধান্ত কিছু বিশিষ্ট দৃষ্টান্তের সমষ্টি মাত্র। পূর্ণাঙ্গ আরোহে প্রকৃতির নিয়মানুবর্তিতার নীতি নিয়মটি লক্ষ করা যায় না। কিন্তু অবৈজ্ঞানিক আরোহ প্রকৃতির নিয়মানুবর্তিতার নীতি নির্ভর। এ কারণে উদ্দীপকের রাজু ঢাকা, চট্টগ্রাম ও রংপুরের মাধ্যমিক পরীক্ষা অনুষ্ঠিত হচ্ছে জেনে অনুমান করে, সারাদেশে মাধ্যমিক পরীক্ষা অনুষ্ঠিত হচ্ছে। পরিশেষে বলা যায়, পূর্ণাঙ্গ আরোহ ও অবৈজ্ঞানিক আরোহ উভয়ে ভিন্ন যুক্তি প্রকরণ হলেও নিশ্চিত জ্ঞান অর্জনের ক্ষেত্রে উভয়ের গুরুত্ব রয়েছে।"
        }
      ]
    },
    {
      "number": "10",
      "uddipok": "পৃথিবীতে প্রাণের অস্তিত্ব থাকার জন্য ২৫টি মৌলিক কারণ রয়েছে। জ্যোতির্বিজ্ঞানীরা গবেষণা করে দেখলেন যে, এ কারণগুলোর আটটি ক্ষেত্রে শুক্র গ্রহের সাথে সাদৃশ্য রয়েছে। ২য় চিত্র: কম্পিউটার মানুষের মত হাসে, কাঁদে ও গান গায়। মানুষের বুদ্ধি আছে । অতএব, মানুষের মত কম্পিউটারেরও বুদ্ধি আছে।",
      "tag": "RB 19",
      "sub_questions": [
        {
          "label": "ক",
          "question": "সাদৃশ্যানুমান কী?",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয়, তাকেই বলে সাদৃশ্যানুমান ।"
        },
        {
          "label": "খ",
          "question": "সাদৃশ্যানুমান কত প্রকার ও কী কী?",
          "explanation": "সাদৃশ্যানুমান দুই প্রকার। যথা- ১. সাধু সাদৃশ্যানুমান: যে সাদৃশ্যানুমানে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত স্থাপন করা হয়, তাকে সাধু সাদৃশ্যানুমান বলে। ২. অসাধু সাদৃশ্যানুমান: যে সাদৃশ্যানুমানে সিদ্ধান্ত গ্রহণের সময় বাহ্যিক, অমৌলিক, অপ্রাসঙ্গিক ও গুরুত্বহীন সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে।"
        },
        {
          "label": "গ",
          "question": "উদ্দীপকে উল্লিখিত ২য় চিত্রের যুক্তিটি কি বৈধ? ব্যাখ্যা করো।",
          "explanation": "উদ্দীপকে উল্লিখিত ২য় চিত্রের যুক্তিটি বৈধ নয়। কারণ এ যুক্তিটিতে অসাধু সাদৃশ্যানুমানজনিত অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন: মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদ্দীপকের ২য় চিত্রে বলা হয়েছে, কম্পিউটার মানুষের মত হাসে, কাঁদে ও গান গায়। মানুষের বুদ্ধি আছে। অতএব, মানুষের মত কম্পিউটারেরও বুদ্ধি আছে। বস্তুত এ ধরনের সিদ্ধান্তের বাস্তব কোনো ভিত্তি নেই। কারণ মানুষ হলো জীব। কিন্তু কম্পিউটার জীব নয়। এ কারণে উদ্দীপকের ২য় চিত্রের দৃষ্টান্তটি অসাধু সাদৃশ্যানুমানজনিত অনুপপত্তির।"
        },
        {
          "label": "ঘ",
          "question": "পাঠ্যপুস্তকের আলোকে ১ম চিত্রের সঙ্গে ২য় চিত্রের তুলনামূলক আলোচনা করো।",
          "explanation": "পাঠ্যপুস্তকের আলোকে ১ম চিত্রে ও ২য় চিত্রে যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো— যে সাদৃশ্যানুমানে আশ্রয়বাক্যের মৌলিক গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। অর্থাৎ এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া।"
        }
      ]
    },
    {
      "number": "11",
      "uddipok": "দৃশ্যকল্প-১: শিক্ষক শিক্ষার্থীকে বললেন, বিদ্যুৎ কী? উত্তরে একজন শিক্ষার্থী বললো, “আমার ধারণা বিদ্যুৎ হলো এক প্রকার তরল পদার্থ”। দৃশ্যকল্প-২: বিকেল থেকে একটি শিশুকে পাওয়া যাচ্ছে না। ফলে তার মা উদ্বিগ্ন হয়ে অনুমান করছে— “শিশুটিকে ভূতে নিয়ে গেছে।",
      "tag": "RB 19",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো ঘটনার কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে।"
        },
        {
          "label": "খ",
          "question": "প্রকল্প কি যাচাইযোগ্য?",
          "explanation": "প্রকল্প অবশ্যই যাচাইযোগ্য। কোনো একটি প্রকল্প বৈধ হওয়ার জন্য অনেকগুলো শর্ত রয়েছে। যার একটি শর্ত হলো প্রকল্পকে যাচাইযোগ্য হতে হবে। কেননা যে প্রকল্পকে যাচাই করা যায় না, সেটি কোনোভাবেই একটি যথার্থ বা বৈধ প্রকল্প হতে পারে না। যেমন: সুনামির কারণ হিসেবে যদি প্রকল্প করা হয় যে, একটি দৈত্য সুনামির জন্য দায়ী। এই প্রকল্প যাচাইযোগ্য নয় এবং এটি কোনো বৈধ প্রকল্প নয়। তাই কোনো প্রকল্পকে অবশ্যই প্রমাণযোগ্য বা যাচাইযোগ্য হতে হবে।"
        },
        {
          "label": "গ",
          "question": "উদ্দীপকে বর্ণিত দৃশ্যকল্প-২ এ পাঠ্যবইয়ের কোন বিষয়ের মিল আছে? ব্যাখ্যা করো।",
          "explanation": "উদ্দীপকে দৃশ্যকল্প-২ এ বর্ণিত বিষয় পাঠ্যবইয়ের প্রকল্পের সাথে মিল আছে। প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। আর এই আনুমানিক ধারণার ওপর ভিত্তি করে পরবর্তীতে কোনো ঘটনার প্রকৃত কারণ নির্ণয় করা হয়। দৃশ্যকল্প-২ এ বর্ণিত ঘটনায় একটি শিশুকে খুঁজে না পাওয়ার কারণে তার মা উদ্বিগ্ন হয়ে অনুমান করে, শিশুটিকে ভূতে নিয়ে গেছে। তার এই প্রাথমিক অনুমান প্রকল্পের সাথে সাদৃশ্যপূর্ণ। তবে এটি অবৈধ প্রকল্প। কারণ কোনো ঘটনার ব্যাখ্যায় সংশ্লিষ্ট প্রকল্পকে বাস্তবভিত্তিক হতে হবে। কিন্তু শিশুটির মায়ের অনুমানে ভূতের ধারণা বাস্তবভিত্তিক নয়। তাই এটি বৈধ প্রকল্পের ‘বাস্তব ঘটনাভিত্তিক' শর্তের বিরুদ্ধ রূপ।"
        },
        {
          "label": "ঘ",
          "question": "প্রকল্প প্রমাণের ক্ষেত্রে দৃশ্যকল্প-১ এবং দৃশ্যকল্প-২ এর মধ্যে কোনটি গ্রহণযোগ্য?",
          "explanation": "প্রকল্প প্রমাণের ক্ষেত্রে উদ্দীপকের ‘দৃশ্যকল্প-১’ এবং ‘দৃশ্যকল্প-২’ এ কোনোটি চূড়ান্তভাবে গ্রহণযোগ্য নয়। তবে প্রাথমিক বা সাময়িক দিক বিবেচনা করে ‘দৃশ্যকল্প-১' এ কিছুটা গ্রহণযোগ্যতার দাবী রাখে। নিচে বিষয়টি বিশ্লেষণ করা হলো- ‘দৃশ্যকল্প-১' এ প্রকল্পের সাথে সংশ্লিষ্ট কাজ চালানো প্রকল্পের ধারণাটি প্রতিফলিত হয়েছে। এখানে শিক্ষার্থী বিদ্যুৎকে সঠিকভাবে ব্যাখ্যা করতে না পেরে ‘তরল পদার্থ বলে অভিহিত করেছে। অর্থাৎ, বৈধ প্রকল্পের অভাবে সাময়িক বা কাজ চালানো প্রকল্প এখানে প্রতিফলিত হয়েছে। কাজ চালানো প্রকল্পের কোনো বৈজ্ঞানিক মূল্য নেই, কিন্তু এটি প্রকল্পের সাথে সংশ্লিষ্ট একটি বিষয়। বৈধ প্রকল্পের অভাবে কাজ চালানো প্রকল্প গঠন করা হয় এবং বৈধ প্রকল্প গঠন করা সম্ভব হলে কাজ চালানো প্রকল্প বাতিল হয়ে যায়। এটি বৈধ প্রকল্পের পূর্ববর্তী সাময়িক অবস্থা হিসেবে বিবেচিত হয়। ‘দৃশ্যকল্প-২’ এ যে প্রকল্প করা হয়েছে সেটি অবাস্তব। কেননা এখানে একটি শিশুর হারিয়ে যাবার কারণ হিসেবে ভূতকে দায়ী করা হয়েছে। আর বাস্তবে ভূতের কোনো অস্তিত্ব আমরা পাই না। তাই প্রকল্পটি অবাস্তব। বস্তুত বৈধ প্রকল্পের একটি আবশ্যিক শর্ত হলো প্রকল্পকে বাস্তব কারণভিত্তিক হতে হবে। যেহেতু ‘দৃশ্যকল্প-২’ এর প্রকল্পটি বাস্তব কারণভিত্তিক নয়, তাই এটি বৈধ নয়। সুতরাং দেখা যাচ্ছে যে, ‘দৃশ্যকল্প-১’ এর প্রকল্পটি সাময়িক এবং ‘দৃশ্যকল্প- ২’ এর প্রকল্পটি অগ্রহণযোগ্য। তাই কোনো প্রকল্পই প্রকল্প প্রমাণের ক্ষেত্রে গ্রহণযোগ্য নয়। যেহেতু কাজ চালানো প্রকল্প বৈধ প্রকল্পের পরিবর্তে সাময়িকভাবে প্রকল্পের সাথে সংশ্লিষ্ট থাকে, তাই 'দৃশ্যকল্প-১' এর ক্ষেত্রে কিছুটা গুরুত্ব বহন করে।"
        }
      ]
    }
  ]
}