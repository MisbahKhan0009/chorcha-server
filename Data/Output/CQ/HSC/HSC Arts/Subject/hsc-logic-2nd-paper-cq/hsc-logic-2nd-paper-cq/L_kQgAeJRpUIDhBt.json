{
  "title": "কুমিল্লা বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যপট-১: সঙ্গীত হয় গীত। দৃশ্যপট-২: মানুষ হয় বুদ্ধিবৃত্তিসম্পন্ন সৃজনশীল জীব। দৃশ্যপট-৩ : জলপাই হয় একটি ফল।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞায় যে পদের সংজ্ঞা দেওয়া হয় তাকে সংজ্ঞেয় বলে।"
        },
        {
          "label": "খ",
          "question": "",
          "explanation": "সংজ্ঞার উদ্দেশ্য হচ্ছে পদের অর্থকে সহজবোধ্য ও সুস্পষ্ট করা। এজন্য সংজ্ঞায় সবসময় সহজ-সরল ও সকলের বোধগম্য ভাষা।প্রয়োগ করতে হয়। সংজ্ঞায় কোনো জটিল বা বোধগম্য নয় এমন ভাষা ব্যবহার করা যাবে না। যদি কোনো ক্ষেত্রে সংজ্ঞার্থ পদের মাঝে জটিল বা দুর্বোধ্য শব্দ প্রয়োগ করা হয় তাহলে সংজ্ঞার দ্বিতীয় নিয়ম লঙ্ঘনজনিত অনুপত্তি ঘটে। সুতরাং সংজ্ঞায় জটিল প্রকৃতির ভাষা ব্যবহার করলে দুর্বোধ্য সংজ্ঞা অনুপপত্তি ঘটে।"
        },
        {
          "label": "গ",
          "question": "",
          "explanation": "দৃশ্যপট-১-এ যৌক্তিক সংজ্ঞায় চক্রক সংজ্ঞা অনুপপত্তি ঘটেছে। ব্যাখ্যা করা হলো- উদ্দীপকের দৃশ্যপট-১ এ সমার্থক শব্দ ব্যবহার করা হয়েছে। যৌক্তিক সংজ্ঞায় কোনো পদের সংজ্ঞা প্রদানের ক্ষেত্র পদটির পূর্ণ জাত্যর্থকে উল্লেখ করতে হয়। জাত্যর্থের কম বা বেশি উল্লেখ করা যাবে না। কেননা সংজ্ঞার মাধ্যমে কোনো একটি পদের প্রকৃত রূপ জানা যায়। যৌক্তিক সংজ্ঞার নির্দিষ্ট কিছু নিয়ম আছে। কোনো পদের সংজ্ঞা প্রদানের জন্য ঐ নিয়মগুলো আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যাবে না। কোনো পদের সংজ্ঞায় যদি পদটির সমার্থক বা প্রতিশব্দ ব্যবহার করা হয় তাহলে সংজ্ঞেয় পদটি স্পষ্ট হয় না। এক্ষেত্রে সংশ্লিষ্ট পদকে সমার্থক শব্দ ব্যবহার করে এটি ভিন্নভাবে প্রকাশ করা হয়। তাই যৌক্তিক সংজ্ঞায় কোনো পদের সমার্থক বা প্রতিশব্দ ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। তেমনি দৃশ্যপট-১-এ 'সংগীত' পদের সংজ্ঞায় 'সংগীত হয় গীত' বলে অভিহিত করা হয়েছে। যার ফলে এখানে সংগীত পদের সমার্থক শব্দ ব্যবহার করেছে। এতে সংজ্ঞার তৃতীয় নিয়ম লঙ্ঘন করা হয়েছে। তাই বলা যায় যে  দৃশ্যপট-১-এ যৌক্তিক সংজ্ঞার চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যপট-২-এ অব্যাপক সংজ্ঞা অনুপপত্তি ঘটেছে এবং দৃশ্যপদ-৩- এ অতিব্যাপক সংজ্ঞা অনুপপত্তি ঘটেছে। নিচে যৌক্তিক সংজ্ঞার আলোকে তা বিশ্লেষণ করা হলো- দৃশ্যপট-২-এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ কম এবং দৃশ্যপট-৩-এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ বেশি হয়েছে। দৃশ্যপট-২-এ মানুষ পদের সংজ্ঞায় 'মানুষ হয় বুদ্ধিবৃত্তিসম্পন্ন সৃজনশীল জীব' বলে সংজ্ঞা প্রদান করা হয়েছে। এখানে মানুষ পদের সংজ্ঞায় পদটির জাত্যর্থের অতিরিক্ত সৃজনশীল, গুণের উল্লেখ করা হয়েছে। এ কারণে এখানে সংজ্ঞেয় পদের ব্যক্তর্থের চেয়ে সংজ্ঞার্থ পদের ব্যক্তর্থ কম হয়েছে। যার ফলে সংজ্ঞায় অব্যাপক সংজ্ঞা অনুপপত্তি ঘটেছে। কেননা যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না। কিন্তু | দৃশ্যপট-২-এ সংজ্ঞার্থ পদের ব্যক্ত্যর্থ ও সংজ্ঞেয় পদের ব্যক্ত্যর্থ সমান । না হয়ে সংজ্ঞার্থ পদের ব্যক্ত্যর্থ কম হয়েছে। যার কারণে দৃশ্যপট-২-এ অব্যাপক সংজ্ঞা অনুপপত্তি ঘটেছে। দৃশ্যপট-৩-এ 'জলপাই' পদের সংজ্ঞায়' 'জলপাই হয় ফল'। বলে সংজ্ঞা প্রদান করা হয়েছে। এখানে 'জলপাই' পদের ব্যক্ত্যর্থের চেয়ে 'ফল' পদের ব্যক্ত্যর্থ অনেক বেশি। তাই এখানে সংজ্ঞায় সংজ্ঞেয় পদের ব্যক্ত্যর্থের চেয়ে সংজ্ঞার্থ পদের ব্যক্তার্থ অনেক বেশি হয়েছে, যা যৌক্তিক সংজ্ঞার পঞ্চম নিয়মবিরোধী। যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না। কিন্তু দৃশ্যপট-৩-এ সংজ্ঞায় সংজ্ঞেয় পদের ব্যক্ত্যর্থ সংজ্ঞার্থ পদের।"
        }
      ]
    },
    {
      "number": "2",
      "uddipok": "।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে গুণটির ওপর ভিত্তি করে আমরা বিভাগ বা ভাগ করি তাই বিভাগের মূলসূত্র।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে একটি জাতিকে তার অন্তর্গত উপজাতিসমূহে ভাগ করা হয়। অর্থাৎ কোনো জাতিকে অব্যবহিত নিকটবর্তী উপজাতিতে বিভক্ত করতে হবে। কোনো অবস্থাতেই মধ্যবর্তী স্তর বা উপজাতি বাদ দিয়ে পরবর্তী উপজাতিতে বিভাজন করা যাবে না। অর্থাৎ যৌক্তিক বিভাগের একটি জাতিকে তার সম্ভাব্য উপজাতিতে ভাগ করে অগ্রসর হতে হবে, মধ্যবর্তী কোনো ধাপকে বাদ দেওয়া চলবে না।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট-২-এ সংকর বিভাগ অনুপপত্তি ঘটেছে। নিচে তা ব্যাখ্যা করা হলো- একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। কোনো একটি জাতি বা শ্রেণিবাচক পদের যৌক্তিক বিভাগ করার ক্ষেত্রে যৌক্তিক বিভাগের যে নিয়ম রয়েছে, সেগুলো আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো একটি পদের যৌক্তিক বিভাগ করার ক্ষেত্রে একই সময়ে একটি মাত্র মূলনীতি অনুসরণ করতে হয়, একের অধিক নয়। একই সময় একাধিক মূলনীতি অনুসরণ করে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। তেমনি দৃশ্যপট-২-এ দেখা যাচ্ছে, এখানে মানুষ পদের যৌক্তিক বিভাগ করার ক্ষেত্রে ধার্মিক, দায়িত্বশীল, মহৎ- এ তিনটি মূলনীতি অনুসরণ করা হয়েছে। অর্থাৎ দৃশ্যপদ-২-এ যৌক্তিক বিভাগের দ্বিতীয় নিয়ম লঙ্ঘন করে একাধিক মূলনীতি অনুসরণ করে যৌক্তিক বিভাগ করা হয়েছে। তাই দৃশ্যপদ-২-এ সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যপট-১-এ A বক্সে গুণগত বিভাগ এবং B বক্সে অঙ্গগত বিভাগ প্রতিফলিত হয়েছে । নিচে তা বিশ্লেষণ করা হলো- দৃশ্যপট-১-এ A বক্সে একটি ডাবকে মাঝারি, সাদা, মিষ্টি, নরম ইত্যাদি বিভিন্ন গুণে ভাগ করা হয়েছে। যার ফলে এখানে গুণগত বিভাগ অনুপপত্তি ঘটেছে। কেননা যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায় কোনো বিশেষ বস্তুতে নয়। যৌক্তিক বিভাগের এ নিয়ম অমান্য করে কোনো বিশেষ কাউকে তার বিভিন্ন গুণ ভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। তেমনি উদ্দীপকের দৃশ্যপট-১-এর A বক্সে একটি ডাবকে তার বিভিন্ন গুণসমূহে বিভক্ত করার মাধ্যমে গুণগত বিভাগ প্রতিফলিত হয়েছে। আবার B বক্সে ডাবকে বাইরের সবুজ অংশ, পানি, শ্বাস এগুলোতে ভাগ করার ফলে আগত বিভাগ অনুপপত্তি ঘটেছে। যৌক্তিক বিভাগের প্রথম নিয়ম অনুযায়ী কোনো জাতি বা শ্রেণিবাচক।"
        }
      ]
    },
    {
      "number": "3",
      "uddipok": "দৃশ্যপট-১: বানর হয় মরণশীল। বাঘ হয় মরণশীল। শিয়াল হয় মরণশীল। অতএব, সব জীব হয় মরণশীল। দৃশ্যপট-২: আমার জীবনাভিজ্ঞতায় এ পর্যন্ত যত মায়ের সংস্পর্শে এসেছি তারা সবাই স্নেহপরায়ণ। অতএব, সব মায়েরাই হয় স্নেহপরায়ণ।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে আরোহ অনুমানে আরোহের মৌলিক বৈশিষ্ট্য আরোহাত্মক উল্লম্ফন বা আরোহমূলক লম্ফ বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন। আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা হয়। তাই আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "দৃশ্যপট-১-এ বৈজ্ঞানিক আরোহ প্রতিফলিত হয়েছে। নিচে তা ব্যাখ্যা করা হলো- প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করে তাকে বৈজ্ঞানিক আরোহ বলে। বৈজ্ঞানিক আরোহ সিদ্ধান্ত প্রতিষ্ঠার সময় অনুকূল ও প্রতিকূল উভয় প্রকার দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। তাই এর সিদ্ধান্ত নিশ্চিত হয়। এ আরোহ অনুমান সত্য প্রতিষ্ঠার জন্য গৃহীত সিদ্ধান্তের মানের ওপর গুরুত্ব প্রদান করে। বৈজ্ঞানিক আরোহ অনুমান প্রক্রিয়ায় আরোহমূলক লম্ফ উপস্থিত। তাই এখানে জ্ঞাত থেকে অজ্ঞাতে, সামান্য থেকে সার্বিক সিদ্ধান্তে উপনীত হয়। যার ফলে এখানে নতুন জ্ঞানের সন্ধান মিলে। এ আরোহে সিদ্ধান্তটি সবসময় সার্বিক বাক্য হয়, যা কার্যকারণ সম্পর্কের ওপর ভিত্তি করে প্রতিষ্ঠিত হয়। তেমনি  উদ্দীপকের দৃশ্যপট-১-এ বৈজ্ঞানিক আরোহ প্রক্রিয়ার মতো একটি প্রক্রিয়া অনুসরণ করে সিদ্ধান্ত প্রতিষ্ঠা করা হয়েছে। তাই বলা যায় এটি একটি বৈজ্ঞানিক আরোহ।"
        },
        {
          "label": "ঘ",
          "question": "",
          "explanation": "দৃশ্যপট-১ বৈজ্ঞানিক আরোহ এবং দৃশ্যপট-২-এ অবৈজ্ঞানিক আরোহের পরিচয় পাওয়া যায়। এ বৈজ্ঞানিক ও অবৈজ্ঞানিক আরোহে মধ্যে যে সম্পর্ক তা নিচে বিশ্লেষণ করা হলো- ১. বৈজ্ঞানিক ও অবৈজ্ঞানিক উভয় প্রকার আরোহ প্রকৃত আরোহের অন্তর্ভুক্ত। এ উভয় প্রকার আরোহই সার্বিক সংশ্লেষক যুক্তিবাক্য প্রতিষ্ঠা করে। অর্থাৎ, এদের সিদ্ধান্তটি হয় সার্বিক বাক্য এবং বাক্যের বিধেয় উদ্দেশ্য সম্পর্কে নতুন তথ্য প্রদান করে। ২. বৈজ্ঞানিক ও অবৈজ্ঞানিক উভয় প্রকার আরোহে আরোহাত্মক উল্লম্ফন বা আরোহমূলক লম্ফ বিদ্যমান থাকে। এ আরোহাত্মক উল্লম্ফনের মাধ্যমে উভয় প্রকার আরোহে জ্ঞাত থেকে অজ্ঞাতে গমন করা হয়। অর্থাৎ, বিশেষ বিশেষ দৃষ্টান্তের ভিত্তিতে সমগ্র সম্পর্কে সিদ্ধান্ত গ্রহণ করা হয়। ৩. অবৈজ্ঞানিক আরোহ প্রকৃতির নিয়মানুবর্তিতা নীতির ওপর নির্ভরশীল। আবার বৈজ্ঞানিক আরোহও প্রকৃতির নিয়মানুবর্তিতা নীতির ওপর অনেকাংশে নির্ভর করে। প্রকৃতির নিয়মানুবর্তিতা নীতির ওপর ভিত্তি করেই উভয় প্রকার আরোহে কিছু থেকে সকলে গমন করা সম্ভব হয়। ৪. বৈজ্ঞানিক আরোহে ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অবৈজ্ঞানিক আরোহে ও ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অর্থাৎ, উভয় প্রকার আরোহের ক্ষেত্রে ঘটে যাওয়া বাস্তব ঘটনাসমূহ পর্যবেক্ষণ করে সিদ্ধান্ত গ্রহণ করা হয়। ৫. অবৈজ্ঞানিক আরোহ বৈজ্ঞানিক আরোহের দিকে অগ্রসর হওয়ার প্রথম পদক্ষেপ হিসেবে কাজ করে। অর্থাৎ, অবৈজ্ঞানিক আরোহই আমাদেরকে বৈজ্ঞানিক আরোহের দিকে ঠেলে দেয়। অবৈজ্ঞানিক আরোহ বৈজ্ঞানিক আরোহে পৌঁছাবার সোপান হিসেবে কাজ করে। তাই বলা যায়, বৈজ্ঞানিক ও অবৈজ্ঞানিক আরোহ পরস্পর সম্পর্কযুক্ত। তাই বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের অন্তর্ভুক্ত। উভয় প্রকার আরোহই প্রকৃতির নিয়মানুবর্তিতা নীতির ওপর নির্ভর করে এবং উভয়ের মধ্যে আরোহাত্মক উল্লম্ফন বা আরোহমূলক লম্ফ বিদ্যমান থাকে। তাই বলা যায়, এরা উভয়ে বিভিন্ন দিক দিয়ে সম্পর্কিত।"
        }
      ]
    },
    {
      "number": "4",
      "uddipok": "দৃশ্যপট-১: একতা হলো বিভেদের অনুপস্থিতি। দৃশ্যপট-২: অনামিকা তার মাকে বলল, \"সুখ-দুঃখ নিয়ে আমাদের জীবন। সব কিছুই সৃষ্টিকর্তার ওপর নির্ভর করে। তিনি চাইলেই অসুস্থকে সুস্থ করে তুলবেন।\"",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় রূপক ভাষা ব্যবহার করলে সংজ্ঞায় যে ত্রুটি হয় তাকে রূপক সংজ্ঞা বা রূপক সংজ্ঞা অনুপপত্তি বলে।"
        },
        {
          "label": "খ",
          "question": "",
          "explanation": "কোনো পদের পূর্ণ জাত্যথের সুস্পষ্টভাবে প্রকাশ করাই হচ্ছে সংজ্ঞা। যখন কোনো পদের পূর্ণ জাত্যর্থ উল্লেখের মাধ্যমে পদটিকে সহজ-সরল ও স্পষ্টভাবে প্রকাশ করা হয় তখন তাকে সংজ্ঞা বলে। আর বর্ণনা হচ্ছে কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে পদটিকে প্রকাশ করা হয় তখন তাকে বর্ণনা বলে। বর্ণনার কোনো সুনির্দিষ্ট নিয়ম নেই। তাই কোনো বিষয়ের বর্ণনা বিভিন্নভাবে দেওয়া যায়। কিন্তু সংজ্ঞার ক্ষেত্রে অবশ্যই সুনির্দিষ্ট নিয়ম অনুসরণ করে পদের সংজ্ঞা প্রদান করতে হয়, তানা হলে সংজ্ঞাটি ত্রুটিপূর্ণ হয়। তাই সংজ্ঞা ও বর্ণনা এক নয়।"
        },
        {
          "label": "গ",
          "question": "",
          "explanation": "দৃশ্যপট-১-এ যৌক্তিক সংজ্ঞার চতুর্থ নিয়ম লঙ্ঘন করা হয়েছে। কেননা এখানে সংজ্ঞার চতুর্থ নিয়ম লঙ্ঘন করে সংজ্ঞার নঞর্থক ভাষা ব্যবহার করা হয়েছে।নিচে তা ব্যাখ্যা করা হলো- কোনো পদের পূর্ণ জাত্যর্থ উল্লেখ করে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞায় সুনির্দিষ্ট কিছু নিয়ম রয়েছে, যা কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করলে অর্থাৎ কোনো পদের সংজ্ঞার নঞর্থক বা নেতিবাচক ভাষা ব্যবহার করলে সংজ্ঞা ত্রুটিপূর্ণ হয়। যাকে যৌক্তিক সংজ্ঞায় নঞর্থক সংজ্ঞা অনুপপত্তি বলে। তেমনি উদ্দীপকের দৃশ্যপট-১-এ 'একতা' পদের সংজ্ঞায় 'একতা হলো বিভেদের অনুপস্থিতি বলে সংজ্ঞা প্রদান করা হয়েছে। অর্থাৎ এখানে যৌক্তিক। সংজ্ঞার চতুর্থ নিয়ম লঙ্ঘন করে নঞর্থক ভাষা ব্যবহার করে সংজ্ঞা প্রদান করা হয়েছে। তাই বলা যায় উদ্দীপকের  দৃশ্যপট-১-এ নঞর্থক সংজ্ঞা অনুপপত্তি ঘটেছে।﻿﻿"
        },
        {
          "label": "ঘ",
          "question": "",
          "explanation": "দৃশ্যপট-২-এ দাগকৃত শব্দগুলো যেমন- সুখ-দুঃখ, সৃষ্টিকর্তা, অসুস্থ শব্দগুলোতে যৌক্তিক সংজ্ঞায় সীমাবদ্ধতা বিষয়টির ইঙ্গিত রয়েছে।বিশ্লেষণ করা হলো- কোনো পদের অর্থকে সুস্পষ্ট বা সুনির্দিষ্টভাবে উপস্থাপন করার জন্য সংজ্ঞা প্রদান করা হয়। এজন্য সংজ্ঞাকে আরও গ্রহণযোগ্য করার জন্য সংজ্ঞেয় পদের আসন্নতম জাতি ও বিভেদক লক্ষণ উল্লেখ করা হয়। যৌক্তিক সংজ্ঞায় একটি পূর্ণ জাত্যর্থের উল্লেখের মাধ্যমে পদটিকে। স্পষ্ট ও বোধগম্যভাবে প্রকাশ করা হয়। যৌক্তিক সংজ্ঞায় সুনির্দিষ্ট কিছু নিয়ম আছে। কোনো পদের যৌক্তিক সংজ্ঞা প্রদানের ক্ষেত্রে ঐ নিয়মগুলো আবশ্যিকভাবে অনুসরণ করতে হয়। কিন্তু এমন অনেক - পদ আছে যেগুলোর ক্ষেত্রে যৌক্তিক সংজ্ঞার নিয়মগুলো প্রয়োগ করা - যায় না। যেখানে যৌক্তিক সংজ্ঞার নিয়মগুলো প্রয়োগ করা যায় না, সেখানে সংজ্ঞার সীমাবদ্ধতা ঘটে। তেমনি দৃশ্যপট-২-এ দাগকৃত 'সুখ-দুঃখ,সৃষ্টিকর্তা,অসুস্থ  শব্দগুলো মৌলিক। যৌক্তিক সংজ্ঞার নিয়মানুযায়ী মৌলিক মানসিক প্রক্রিয়ার কোনো সংজ্ঞা দেওয়া যায় না।তাই বলা যায়  শব্দগুলোতে যৌক্তিক সংজ্ঞায় সীমাবদ্ধতা বিষয়টির ইঙ্গিত রয়েছে।"
        }
      ]
    },
    {
      "number": "5",
      "uddipok": "দৃশ্যপট-১: বীথি এ যাবৎ যত মাছ খেয়েছে তা খুবই সুস্বাদু। অতএব সব মাছ হয় সুস্বাদু। দৃশ্যপট-২: ঝিনু ও রুনু উভয়েই গ্রিল চিকেন পছন্দ করে, দু'জনেই 1 হেঁটে কলেজে আসে, একসাথে ক্রিকেট খেলে। ঝিনু বৃত্তি পেয়েছে। অতএব রুনিও বৃত্তি পাবে। দৃশ্যপট-৩ : লিপন ও দীপন উভয়েই কলেজে বিজ্ঞান ও গণিত অলিম্পিয়াডে প্রথম' হয়েছে। উভয়েই উপস্থিত বক্তৃতা ও বিতর্ক প্রতিযোগিতায় পারদর্শী। লিপন আন্তর্জাতিক গণিত অলিম্পিয়াডে প্রথম স্থান পেয়েছে। অতএব দীপনও পাবে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে আরোহে দুই বা ততোধিক বস্তুর মধ্যে কতিপয় বিষয়ে সাদৃশ্য লক্ষ করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "",
          "explanation": "যুক্তিবিদ মিল ও বেইন মনে করেন, সাদৃশ্যের সংখ্যা দ্বারা এর সম্ভাব্যতা ও মূল্য নির্ধারিত হয়। কিন্তু যুক্তিবিদ ওয়েলটন ও বেসাঙ্কে মনে করেন যে, সাদৃশ্যের সংখ্যা দ্বারা এর সম্ভাব্যতা ও মূল্য নির্ধারণ করা হয় না বরং সাদৃশ্যের গুরুত্ব দ্বারা সম্ভাব্যতা ও মূল্য নির্ধারিত হয়। তাই সাদৃশ্যানুমানে সাদৃশ্যের গুরুত্ব যত বেশি হবে, অনুমানের সম্ভাবনার মাত্রা তত বেশি হবে। যেমন- মানুষ ও গাছপালার ক্ষেত্রে জন্ম, বৃদ্ধি, বংশবিস্তার ও মৃত্যু রয়েছে। মানুষের জীবন আছে। অতএব, গাছপালারও জীবন আছে। এখানে বিবেচিত সাদৃশ্যের গুরুত্ব বেশি। তাই অনুমানের সম্ভাবনার মাত্রাও বেশি।"
        },
        {
          "label": "গ",
          "question": "",
          "explanation": "দৃশ্যপট-১-এ অবৈজ্ঞানিক আরোহের ইঙ্গিত রয়েছে। নিচে অবৈজ্ঞানিক আরোহের বৈশিষ্ট্য ব্যাখ্যা করা হলো- ১. সার্বিক যুক্তিবাক্য প্রতিষ্ঠা করে: অবৈজ্ঞানিক আরোহ যে যুক্তিবাক্যটি সিদ্ধান্ত হিসেবে প্রতিষ্ঠা করে তা একটি সার্বিক যুক্তিবাক্য, কোনো বিশেষ যুক্তিবাক্য নয়। যেমন- 'সকল বক হয় সাদা' এ বাক্যটি কোনো বিশেষ বাক্য নয়, এটি একটি সার্বিক যুক্তিবাক্য। ২. সংশ্লেষক যুক্তিবাক্য প্রতিষ্ঠা করে: অবৈজ্ঞানিক আরোহ যে সার্বিক সিদ্ধান্তটি প্রতিষ্ঠা করে তা একটি সংশ্লেষক যুক্তিবাক্য, বিশ্লেষক যুক্তিবাক্য নয়। সংশ্লেষক বাক্য হলো সেই বাক্য যে বাক্যের বিধেয়, পদ উদ্দেশ্য পদ সম্পর্কে নতুন তথ্য প্রমাণ করে, কেবল উদ্দেশ্য পদকে ভিন্নভাবে ব্যক্ত করে না। আর অবৈজ্ঞানিক আরোহের সিদ্ধান্তের বিধেয় পদ উদ্দেশ্য পদ সম্পর্কে নতুন তথ্য প্রদান করে। ৩. জ্ঞাত থেকে অজ্ঞাতে উত্তরণ সম্পন্ন হয়: অবৈজ্ঞানিক আরোহে আরোহাত্মক উল্লম্ফন বা আরোহমূলক লম্ফ বিদ্যমান থাকে। যার মাধ্যমে জ্ঞাত থেকে অজ্ঞাতে উত্তরণ সম্পন্ন হয়। অর্থাৎ, এখানে কয়েকটি দৃষ্টান্ত পর্যবেক্ষণ করা হয় এবং তার ওপর ভিত্তি করে সকল দৃষ্টান্ত সম্পর্কে সিদ্ধান্ত গ্রহণ করা হয়। ৪. প্রত্যক্ষণের মাধ্যমে দৃষ্টান্ত সংগ্রহ করা হয়: অবৈজ্ঞানিক আরোহের সিদ্ধান্তের জন্য দৃষ্টান্ত প্রত্যক্ষণের মাধ্যমে সংগ্রহ করা হয়। অর্থাৎ, বাস্তব ঘটনা পর্যবেক্ষণের মাধ্যমে এখানে সিদ্ধান্ত গঠন করা হয়। ৫. কার্যকারণ সম্পর্ক অনুপস্থিত: অবৈজ্ঞানিক আরোহে কার্যকারণ সম্পর্ক অনুপস্থিত থাকে। এখানে বক ও সাদা বর্ণের মাঝে কোনো কার্যকারণ সম্পর্ক আছে কিনা তা যাচাই করে দেখা হয় না। শুধু বিরোধী দৃষ্টান্তবিহীন অবাধ অভিজ্ঞতার মাধ্যমে এখানে সিদ্ধান্ত প্রতিষ্ঠা করা হয়। তাই কার্যকারণ সম্পর্ক এখানে অনুপস্থিত থাকে। ৬. সিদ্ধান্ত সম্ভাব্য হয়: অবৈজ্ঞানিক আরোহের সিদ্ধান্ত সম্ভাব্য হয়, নিশ্চিত নয়। কেননা এ প্রকার আরোহ যেহেতু কার্যকারণ সম্পর্কের ওপর প্রতিষ্ঠিত নয়, তাই এটি নিশ্চয়তার দাবি করতে পারে না।"
        },
        {
          "label": "ঘ",
          "question": "",
          "explanation": "দৃশ্যপট-২-এ অসাধু সাদৃশ্যমূলক অনুমান প্রতিফলিত হয়েছে। আর দৃশ্যপট-৩-এ সাধু সাদৃশ্যমূলক অনুমান প্রতিফলিত হয়েছে। নিচে সাধু ও অসাধু সাদৃশ্যানুমানের মধ্যস্থিত পার্থক্য বিশ্লেষণ করা হলো- ১. সাধু সাদৃশ্যানুমানে অনেক মৌলিক, প্রাসঙ্গিক ও আবশ্যক বিষয়ে সাদৃশ্যের ভিত্তিতে সিদ্ধান্ত অনুমান করা হয়। অন্যদিকে, অসাধু সাদৃশ্যানুমানে অমৌলিক, অপ্রাসঙ্গিক ও অনাবশ্যক সাদৃশ্যের ভিত্তিতে সিদ্ধান্ত অনুমান করা হয়। ২. সাধু সাদৃশ্যানুমানে অনেক মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত অনুমান করা হয় বলে এটি সত্য হওয়ার সম্ভাবনা থাকে। অন্যদিকে, অসাধু সাদৃশ্যানুমানে অনেক অমৌলিক ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমান করা হয় বলে অধিকাংশ ক্ষেত্রেই এটি মিথ্যা হয়। ৩. সাধু সাদৃশ্যানুমানে বিভিন্ন মৌলিক ও গুরুত্বপূর্ণ বিষয়ে সাদৃশ্য থাকার কারণে এখানে কার্যকারণ সম্পর্ক থাকার উজ্জ্বল সম্ভাবনা থাকে। অন্যদিকে, অসাধু সাদৃশ্যানুমানে সাদৃশ্যের বিষয়গুলো বাহ্যিক ও গুরুত্বহীন হওয়ায় কার্যকারণ সম্পর্কের তেমন কোনো সম্ভাবনা থাকে না। ৪. সাধু সাদৃশ্যানুমানের ক্ষেত্রে আশ্রয় বাক্যের তুলনায় সিদ্ধান্তে আরোপিত গুণের পরিমাণ অধিক হয় না। অন্যদিকে, অসাধু সাদৃশ্যানুমানে আশ্রয় বাক্যের তুলনায় সিদ্ধান্তে আরোপিত গুণের পরিমাণ অধিক হতে পারে। ৫. সাধু সাদৃশ্যানুমানের সিদ্ধান্ত কেবল সম্ভাব্যই নয়, অনেক ক্ষেত্রে নিশ্চিত হতে পারে। অন্যদিকে, অসাধু সাদৃশ্যানুমানের সিদ্ধান্ত কেবল কম সম্ভাব্যই নয়, ভ্রান্ত হয়ে থাকে। ৬. সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ায় অনুপপত্তির তেমন কোনো সম্ভাবনা থাকে না। অন্যদিকে, অসাধু সাদৃশ্যানুমান হলো এক প্রকার অনুপপত্তি। ৭. সাধু সাদৃশ্যানুমানে অজ্ঞাত ও বৈসাদৃশ্য জ্ঞাপক বিষয়ের তুলনায় সাদৃশ্য জ্ঞাপক বিষয়ের সংখ্যা বেশি থাকায় এর গুরুত্ব অনেকাংশে বৃদ্ধি পায়। অন্যদিকে, অসাধু সাদৃশ্যানুমানে অজ্ঞাত ও বৈসাদৃশ্য জ্ঞাপক বিষয়ের সংখ্যা বেশি থাকায় এর গুরুত্ব অনেকাংশে হ্রাস পায়। ৮. সাধু সাদৃশ্যানুমানের মাধ্যমে সার্বিক অনুমান করার শিক্ষা পাওয়া যায়। অন্যদিকে, অসাধু সাদৃশ্যানুমানে ভ্রান্ত অনুমানের শিক্ষা পাওয়া যায়। তাই বলা যায়, সাধু ও অসাধু উভয়ই সাদৃশ্যানুমানের দুটি শ্রেণিবিভাগ হলেও এদের মধ্যে সাধু সাদৃশ্যানুমান বেশি গুরুত্বপূর্ণ। সাদৃশ্যানুমানের গুরুত্বপূর্ণ বৈশিষ্ট্যগুলো এ অনুমানের মধ্যে বিদ্যমান আছে।"
        }
      ]
    },
    {
      "number": "6",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো বিশেষ ব্যক্তি বা বস্তুকে তার বিভিন্ন গুণাবলির মাধ্যমে বিভাজন করাকে গুণগত বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগে কোনো জাতিকে তার অন্তর্গত উপজাতি বা উপশ্রেণিতে বিন্যস্ত করা হয়। এখানে একটি পদের ব্যক্ত্যর্থকে যৌক্তিক বিভাগের নিয়ম অনুযায়ী বিন্যস্ত করা হয়। ক্ষুদ্রতম উপজাতি হলো সর্বনিম্ন উপজাতি। এই উপজাতির চেয়ে ছোট আর কোনো উপজাতি নেই। তাই ক্ষুদ্রতম উপজাতিকে তার অন্তর্গত কোনো উপজাতিতে বিন্যস্ত করা যায় না। এজন্য ক্ষুদ্রতম উপজাতির যৌক্তিক বিভাগ করা যায় না।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট-২-এর যৌক্তিক বিভাগের মাধ্যমে দ্বিকোটিক বিভাগ নির্দেশিত হয়েছে। নিচে এর সুবিধাগুলে ব্যাখ্যা করা হলো- দৃশ্যপট-২-এ বিজ্ঞানী পদটিকে প্রথমে উদ্ভিদবিজ্ঞানী ও অ-উদ্ভিদবিজ্ঞানী এই দুইভাগে ভাগ করা হয়েছে। এরপর উদ্ভিদবিজ্ঞানীকে দেশপ্রেমিক ও অদেশপ্রেমিক এই দুই ভাগে ভাগ করা হয়েছে। তাই এই প্রক্রিয়ার মাধ্যমে দ্বিকোটিক বিভাগ প্রতিফলিত হয়েছে। কেননা দ্বিকোটিক বিভাগের ক্ষেত্রে এই প্রক্রিয়া অনুসরণ করা হয়ে থাকে। যে বিভাগ প্রক্রিয়ায় কোনো একটি জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। এখানে বিভাজনের ক্ষেত্রে কোনো বাস্তব গুণের প্রয়োজন হয় না। এক্ষেত্রে একটি জাতিকে পরস্পর বিরুদ্ধ দুটি উপজাতিতে ভাগ করা হয়। যার একটি সদর্থক পদ এবং অন্যটি নঞর্থক পদ। এই প্রক্রিয়ায় কোনো নীতি বা শ্রেণিকে বিভক্ত করা হলেও যৌক্তিক বিভাগের কোনো নিয়ম লঙ্ঘন হয় না। তাই দ্বিকোটিক বিভাগ প্রক্রিয়ায় কোনো ভ্রান্তি হয় না বিধায় কোনো অনুপপত্তির সম্ভাবনা থাকে না। এ বিভাগ প্রক্রিয়ায় কোনো বাস্তব। অভিজ্ঞতার প্রয়োজন হয় না। দৃশ্যপট-২-এ প্রতিফলিত বিভাগের নাম হলো দ্বিকোটিক বিভাগ। দ্বিকোটিক বিভাগের সুবিধাগুলো হলো- দ্বিকোটিক বিভাগের শ্রেণিবিভাগ প্রক্রিয়া নিখুঁত ও নির্ভুল হওয়ার ফলে এ বিভাগে কোনো অনুপপত্তি ঘটে না। এটি একটি সহজ-সরল প্রক্রিয়া এবং বিভাগের জন্য বাস্তব কোনো জ্ঞান থাকা আবশ্যক নয়।"
        },
        {
          "label": "ঘ",
          "question": "",
          "explanation": "দৃশ্যপট-১-এর বিভাগ প্রক্রিয়া যথাযথ নয়। কারণ এ বিভাগে উল্লম্ফন বিভাগ অনুপপত্তি ঘটেছে। অর্থাৎ এ ক্ষেত্রে মধ্যবর্তী স্তরকে বাদ দিয়ে বিভাগ করা হয়েছে। যৌক্তিক বিভাগ কোনো একটি পদের ব্যক্ত্যর্থ বিশ্লেষণ করা হয়। এ ক্ষেত্রে একটি জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। যৌক্তিক বিভাগের ষষ্ঠ নিয়ম অনুযায়ী কোনো জাতিকে বিভক্ত করার ক্ষেত্রে অবশ্যই তার নিকটতম উপজাতিতে ভাগ করতে হবে। মধ্যবর্তী কোনো স্তরকে বাদ দেওয়া যাবে না। অর্থাৎ এক্ষেত্রে কোনো জাতির সঙ্গে বিভক্ত উপজাতিগুলোর মধ্যে কোনো দুরত্ব থাকবে না। যৌক্তিক বিভাগের এ নিয়ম লঙ্ঘন করলে অর্থাৎ কোনো জাতির বিভাগ প্রক্রিয়ায় মধ্যবর্তী কোনো স্তরকে বাদ দিয়ে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে উল্লম্ফন বিভাগ অনুপপত্তি বলে। উদ্দীপকের দৃশ্যপট-১-এ জীব জাতিকে 'সৎ' ও 'অসৎ' এ দুটি উপজাতিতে ভাগ করা হয়েছে। এখানে 'সৎ' ও 'অসৎ' এ দুটি শ্রেণি মানুষের ওপর প্রযোজ্য। অর্থাৎ এখানে জীব এবং মানুষের মধ্যবর্তী স্তরকে বাদ দিয়ে যৌক্তিক বিভাগ করা হয়েছে। তাই এখানে উল্লম্ফন বিভাগ অনুপপত্তি ঘটেছে। সুতরাং দেখা যাচ্ছে, দৃশ্যপট-১-এর বিভাগ প্রক্রিয়ায় যৌক্তিক বিভাগের ষষ্ঠ নিয়ম লঙ্ঘিত হয়েছে। অর্থাৎ জীব জাতিকে তার নিকটতম উপজাতিতে বিভক্ত না করে মানুষ জাতিকে বিভক্ত করায় উল্লম্ফন -বিভাগ অনুপপত্তি বা বিভাগ প্রক্রিয়ায় যথাযথ হয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১: কাঁঠাল গাছ থেকে পড়ে আবিরের পা ভেঙে গেছে। তার বাবা তাকে বলল, \"মাঠে গিয়ে একটু দৌড়াদৌড়ি কর\" তাহলে পা একদম ভালো হয়ে যাবে। দৃশ্যকল্প-২: চয়ন সময়মতো স্কুলে না পৌঁছায় তার মা ধারণা করলেন সে মাঠে খেলা করছে। পরে মাঠে গিয়ে দেখা গেল সে বন্ধুদের সাথে খেলছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার জন্য গৃহীত প্রকল্প দিয়ে যদি সংশ্লিষ্ট ঘটনাকে ব্যাখ্যা করা ছাড়াও অন্যান্য ঘটনাকে ব্যাখ্যা করা যায় তখন তাকে আরোহ সমন্বয় বলে।"
        },
        {
          "label": "খ",
          "question": "",
          "explanation": "প্রকল্প হলো আরোহ প্রক্রিয়ার একটি অন্যতম মৌলিক গুরুত্বপূর্ণ ও অপরিহার্য দিক। বৈজ্ঞানিক অনুসন্ধানের ক্ষেত্রে প্রকল্পকে একটি গুরুত্বপূর্ণ মাধ্যম হিসেবে বিবেচনা করা হয়। প্রকল্প ছাড়া কোনো বৈজ্ঞানিক অনুসন্ধান সম্ভব নয়। প্রকল্পের প্রধান উদ্দেশ্য ও লক্ষ্য হচ্ছে, বৈজ্ঞানিক গবেষণাকে বাস্তবে প্রয়োগিক রূপে দাঁড় করানো এবং নতুনরূপে মানুষের কাছে তুলে ধরা। দৈনন্দিন জীবনে প্রতিটি ক্ষেত্রে উন্নতি, অগ্রগতি এবং সভ্যতা ও সংস্কৃতির ক্রমবিকাশে প্রকল্প অপরিহার্য ভূমিকা পালন করে। তাই প্রকল্পটি অবশ্যই কার্যকারণ সম্পর্কযুক্ত হতে হবে। কোনো ঘটনাটি ব্যাখ্যা করার জন্য যে প্রকল্পগ্রহণ করা হবে তা হতে হবে কার্যকারণ সম্পর্কযুক্ত। কার্যকারণ সম্পর্কযুক্ত না হলে অর্থাৎ অনুমানটির কারণ ও কার্য সমন্বয় যুক্ত না হলে ঘটনাটি অবাস্তব বা অবৈধ হবে। তাই প্রকল্পের মূল উদ্দেশ্য কার্যকারণ সম্পর্কে আবিষ্কার করা।"
        },
        {
          "label": "গ",
          "question": "",
          "explanation": "উদ্দীপকে বাবার বক্তব্যে যে প্রকল্প করেছে তা বৈধ প্রকল্পের বাস্তবতার শর্ত লঙ্ঘন করেছে। এটি একটি আত্মবিরোধী প্রকল্প। কেননা এখানে আবিরের বাবার প্রকল্প এবং ঘটনা পরস্পর বিরোধী। কোনো ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা হলো প্রকল্প। কিন্তু যে কোনো প্রাথমিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পালন করতে হয় সেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে সংশ্লিষ্ট ঘটনার সাথে সংগতিপূর্ণ হতে হবে। অর্থাৎ প্রকল্পটি আত্মবিরোধী হতে পারবে না। প্রকল্প প্রণয়ন করা হয় ঘটনার কারণ অনুসন্ধানের জন্য। প্রকল্পটি যদি সংশ্লিষ্ট ঘটনার সাথে বিরোধী হয়, তাহলে সেই প্রকল্প দিয়ে ঘটনার কারণ নির্ণয় করা যায় না। তাই প্রকল্প দিয়ে যদি ঘটনার কারণ নির্ণয় করা না যায়, তাহলে সেই প্রকল্পের কোনো মূল্য নেই। তেমনি উদ্দীপকের দৃশ্যকল্প-১-এ কাঁঠাল গাছ থেকে আবিরের পা ভেঙে যাওয়ায় তাকে মাঠে গিয়ে দৌড়াদৌড়ি করলে পা ভালো হয়ে যাবে বলে যে ধারণা করেছে তা পরস্পর বিরোধী কারণ ভাঙা পা নিয়ে মাঠে দৌড়াদৌড়ি করা সম্ভবও নুয়, আবার পা ভালো না হওয়ার পরিবর্তে ব্যথা আরও বেড়ে যাওয়ার সম্ভাবনা রয়েছে। তাই বলা যায় যে, উদ্দীপকের আবিরের বাবার প্রকল্পটি সংশ্লিষ্ট ঘটনার বিরোধী।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২-এ প্রকল্পের সকল স্তরের প্রতিফলন ঘটেছে। বিশ্লেষণ করা হলো- কোনো পর্যাপ্ত প্রমাণ ছাড়া যখন আমরা কোনো ঘটনা বা বিষয় সম্পর্কে একটি সম্ভাবনা বা আনুমানিক ধারণা গ্রহণ করি এবং যদি ঐ সম্ভাবনা থেকে বাস্তব সত্যের দ্বারা সমর্থিত কোনো সিদ্ধান্তকে সত্য বলে প্রমাণ করা যায়, তখন তাকে প্রকল্প বলে। অর্থাৎ কোনো ঘটনাকে ব্যাখ্যা দেওয়ার জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্প একটি প্রক্রিয়া। যার জন্য কতকগুলো স্তর অতিক্রম করতে হয়। একটি প্রকল্পের জন্য চারটি স্তর রয়েছে। প্রকল্পের প্রথম স্তর হলো বিষয় বা ঘটনার নিরীক্ষণ। অর্থাৎ কোনো ঘটনার জন্য প্রকল্প প্রণয়ন করতে প্রথমে বিষয় বা ঘটনাটিকে নিরীক্ষণ করতে হয়। ঘটনার নিরীক্ষণ থেকে প্রাপ্ত অভিজ্ঞতার মাধ্যমে আনুমানিক ধারণা গঠন করতে হয়। এই প্রাথমিক আনুমানিক ধারণা হলো প্রকল্পের দ্বিতীয় স্তর। এরপর আনুমানিক ধারণার ওপর ভিত্তি করে সিদ্ধান্ত গ্রহণ করতে হয়। তাই সিদ্ধান্ত গ্রহণ হলো প্রকল্পের তৃতীয় স্তর। প্রকল্পের সর্বশেষ স্তর হলো সিদ্ধান্ত যাচাইকরণ। এই স্তরে গৃহীত সিদ্ধান্তকে যাচাই করতে হয়। সিদ্ধান্ত, যাচাইকরণ প্রত্যক্ষ হতে পারে, আবার পরোক্ষ হতে পারে। তবে প্রত্যক্ষ পরোক্ষ যাই হোক সিদ্ধান্তকে অবশ্যই যাচাইযোগ্য হতে হবে। যাচাইয়ের মাধ্যমে প্রমাণিত হলে প্রকল্পটি যথার্থ বলে বিবেচিত হয়। আর যাচাইয়ের মাধ্যমে প্রমাণিত না হলে প্রকল্পটি যথার্থ নয়। উদ্দীপকের সময়মতো স্কুলে না পৌছার কারণ তার মা প্রথমে নিরীক্ষণ করেছেন। নিরীক্ষণের মাধ্যমে প্রাপ্ত তথ্যের ভিত্তিতে প্রাথমিক আনুমানিক ধারণা করেছেন, সে মাঠে খেলা করছে। এর ভিত্তিতে আবিরের মা মাঠে গিয়ে দেখলেন সে মাঠে বন্ধুদের সাথে খেলা করছে। অর্থাৎ আবিরের মায়ের আনুমানিক ধারণা ও সিদ্ধান্ত যাচাইয়ের মাধ্যমে প্রমাণিত হয়েছে। তাই এখানে প্রকল্পের সব স্তর অনুসরণ করা হয়েছে।"
        }
      ]
    },
    {
      "number": "8",
      "uddipok": "দৃশ্যপট-১: লতা-পাতা মাটিতে পচে যায়। ফুল-ফল মাটিতে পচে যায়। গাছপালা মাটিতে পচে যায়। টেবিল-চেয়ার মাটিতে পচে যায়। অতএব, সব জড় পদার্থই মাটিতে পচে যায়। দৃশ্যপট-২: সারা বৃঝুড়িতে রাখা কার্ডগুলো প্রতিটি একটা একটা করে দেখেছে ও পড়েছে এবং বুঝতে পেরেছে, ঝুড়ির সব কার্ডই 'ভ্যালেন্টাইন্স ডে' কার্ড। তখন সে সিদ্ধান্ত নিল যে, ঝুড়ির সব কার্ড হয় ভ্যালেন্টাইন্স ডের কার্ড।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে আরোহে আরোহের মৌলিক বৈশিষ্ট্য আরোহাত্মক উল্লম্ফন বা আরোহমূলক লক্ষ বিদ্যমান থাকে না তাকে অপ্রকৃত আরোহ বা Improper Induction বলে।"
        },
        {
          "label": "খ",
          "question": "",
          "explanation": "যে আরোহের ক্ষেত্রে সীমিত সংখ্যক দৃষ্টান্তের সব পর্যবেক্ষণ করে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহ - সার্বিক যুক্তিবাক্যের অন্তর্গত সব বিশিষ্ট দৃষ্টান্তের গণনা শেষ করার পর সিদ্ধান্ত অনুমান প্রক্রিয়া সম্পন্ন হয়। তাই সিদ্ধান্তের ক্ষেত্রে কোনো, সন্দেহের অবকাশ থাকে না। কারণ সিদ্ধান্ত স্থাপনের পূর্বে সব দৃষ্টান্তই পরীক্ষা-নিরীক্ষার মাধ্যমে গ্রহণ করা হয়। এ প্রক্রিয়ায় কার্যকারণের কোনো প্রয়োজন হয় না এবং তার বিশিস্ট দৃষ্টান্তগুলোর প্রত্যেকটির ক্ষেত্র যা সত্য বলে ধরে নেওয়া হয়, সিদ্ধান্তের ক্ষেত্রেও তাই সত্য বলে ধরে নেওয়া হয়। সেজন্য পূর্ণাঙ্গ আরোহের সিদ্ধান্ত নিখুঁত হয়।"
        },
        {
          "label": "গ",
          "question": "",
          "explanation": "দৃশ্যপট-২-এ প্রতিফলিত আরোহের নাম পূর্ণাঙ্গ আরোহ। পূর্ণাঙ্গ আরোহের যথার্থতা নিচে বিচার করা হলো- ১. পূর্ণাঙ্গ আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। যার কারণে এ প্রকার আরোহে জ্ঞাত থেকে অজ্ঞাতে গমন করা যায় না। এ আরোহে জানা সত্যই সার্বিক যুক্তিবাক্যের আকারে প্রকাশ করা হয়। এটি আরোহের কোনো পরিচয় বহন করে না।  ২. প্রকৃত আরোহের সিদ্ধান্তটি একটি সার্বিক সংশ্লেষক যুক্তিবাক্যের আকারে থাকে। কিন্তু পূর্ণাঙ্গ আরোহের যে সিদ্ধান্ত তা সার্বিক সংশ্লেষক যুক্তিবাক্য নয়। কেননা এখানে কোনো অনুমান নেই এবং এখানে কয়েকটি জানা দৃষ্টান্তকে সার্বিক বাক্যের আকারে প্রকাশ করার চেষ্টা করা হয়, যা সংশ্লেষক নয়। এ বাক্যের মধ্যে নতুন কোনো তথ্য প্রকাশিত হয় না। ৩. পূর্ণাঙ্গ আরোহে অনুমানের কোনো অবকাশ থাকে না। কেননা এখানে জানা বিষয় থেকে জানা বিষয়ে গমন করা হয়। এখানে কতকগুলো দৃষ্টান্ত সম্পর্কে অবগত হওয়ার পর ঐ দৃষ্টান্তগুলো সম্পর্কেই সিদ্ধান্ত প্রকাশ করা হয়, যা কোনো অনুমান নয়। তাই এটিকে প্রকৃত আরোহানুমান বলা যায় না। ৪. পূর্ণাঙ্গ আরোহে জ্ঞানের ক্ষেত্রে কোনো অগ্রগতি নেই। কেননা এখানে নতুন জ্ঞানের কোনো সংযোগ নেই। এটি কতকগুলো পর্যবেক্ষণকৃত দৃষ্টান্তের যোগফল মাত্র। তাই এখানে নতুন কোনো বিষয় প্রকাশিত হয় না। এজন্য এ প্রকার আরোহকে প্রকৃত আরোহ বলা যায় না তাই বলা যায়, পূর্ণাঙ্গ আরোহের মধ্যে আরোহের অনেক মৌলিক গুরুত্বপূর্ণ বৈশিষ্ট্য বিদ্যমান থাকে না, যাব কারণে এ প্রকার 'আরোঃ যথার্থ আরোহ হতে পারে না। তবে এ আরোহ সাধারণ লোকের দৈনন্দিন জীবনে ও বিজ্ঞান সাধনার ক্ষেত্রে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "দৃশ্যপট-১-এর বৈজ্ঞানিক আরোহ এবং দৃশ্যপট-২-এ পূর্ণাঙ্গ আরোহ নির্দেশিত হয়।. বৈজ্ঞানিক আরোহ ও পূর্ণাঙ্গ আরোহ অনুমান দুটির পার্থক্য নিচে বিশ্লেষণ করা হলো- ১. পূর্ণাঙ্গ আরোহ বাস্তবে পর্যবেক্ষণ ও নিরীক্ষণের মাধ্যমে সিদ্ধান্ত প্রতিষ্ঠা করতে চায়। 'তাই পূর্ণাঙ্গ আরোহ পর্যবেক্ষণ ও নিরীক্ষণভিত্তিক অনুমান। একইভাবে বৈজ্ঞানিক আরোহও বিশেষ বিশেষ দৃষ্টান্তের পর্যবেক্ষণের ভিত্তিতে সার্বিক সিদ্ধান্ত প্রতিষ্ঠা করে। তাই বৈজ্ঞানিক আরোহও পর্যবেক্ষণ ও নিরীক্ষণভিত্তিক অনুমান। ২. পূর্ণাঙ্গ আরোহ সকল দৃষ্টান্ত পর্যবেক্ষণের মাধ্যমে নিশ্চিত সিদ্ধান্ত প্রতিষ্ঠা করতে চায়। একইভাবে বৈজ্ঞানিক আরোহ আরোহাত্মক উল্লম্ফন, কার্যকারণ নিয়ম ও প্রকৃতির নিয়মানুবর্তিতা নীতির ওপর নির্ভর করে নিশ্চিত সিদ্ধান্ত প্রতিষ্ঠা করতে চায়। ৩. পূর্ণাঙ্গ আরোহ ও বৈজ্ঞানিক আরোহ উভয়ই জ্ঞানের ক্ষেত্রে গুরুত্বপূর্ণ ভূমিকা পালন করে। পূর্ণাঙ্গ আরোহ সকল দৃষ্টান্তের পর্যবেক্ষণের মাধ্যমে নিশ্চিত জ্ঞানের পথের সন্ধান দেয়। আবার বৈজ্ঞানিক আরোহ কার্যকারণ সম্পর্ক নির্ণয়ের মাধ্যমে নিশ্চিত জ্ঞানের পথের সন্ধান দেয়। বৈসাদৃশ্য: এদের বৈসাদৃশ্যগুলো হলো- ৪. পূর্ণাঙ্গ আরোহ এক প্রকার অপ্রকৃত আরোহ। অপ্রকৃত আরোহ হওয়ায় বিভিন্ন প্রকার গুরুত্বপূর্ণ বৈশিষ্ট্য এ আরোহের মধ্যে বিদ্যমান থাকে না। এ কারণে পূর্ণাঙ্গ আরোহকে অপ্রকৃত আরোহ বলা হয়। অন্যদিকে, বৈজ্ঞানিক আরোহ এক প্রকার প্রকৃত আরোহ। প্রকৃত আরোহ হওয়ার কারণে অনেক গুরুত্বপূর্ণ বৈশিষ্ট্য এ প্রকার আরোহের মধ্যে বিদ্যমান থাকে। এজন্য এ প্রকার আরোহকে যথার্থ আরোহ বলা হয়। ৫. পূর্ণাঙ্গ আরোহের ক্ষেত্রে কোনো বিষয়ের সকল দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। অর্থাৎ, এখানে সিদ্ধান্ত স্থাপনের আগেই সিদ্ধান্ত সম্পর্কে জ্ঞাত হওয়া যায়। অন্যদিকে, বৈজ্ঞানিক আরোহ কয়েকটি বিশেষ দৃষ্টান্ত পর্যবেক্ষণ করে এবং এদের ওপর ভিত্তি করে সকল দৃষ্টান্ত সম্পর্কে সিদ্ধান্ত প্রতিষ্ঠা করে। তাই বৈজ্ঞানিক আরোহের ক্ষেত্রে সিদ্ধান্ত সম্পর্কে আগেই জ্ঞাত হওয়া যায় না। ৬. পূর্ণাঙ্গ আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এ আরোহাত্মক উল্লম্ফন না থাকার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয় না। অন্যদিকে, বৈজ্ঞানিক আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। যার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয়।"
        }
      ]
    },
    {
      "number": "9",
      "uddipok": "দৃশ্যপট-১ : বৃষ্টির পর মাটি ভিজে যে গন্ধটা হয় তা চৈতালীর খুব ভালো লাগে। টিনের চালে বৃষ্টির টাপুর-টুপুর শব্দে তার মন ভরে যায়। তার মা তাকে বৃষ্টিতে ভিজতে দেন না। তাই তার খুব দুঃখ হয়। দৃশ্যপট-২: হাতি শুঁড় নাড়ালে পৃথিবী ঘোরে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোনো জটিল, দুর্বোধ্য, অস্পষ্ট ও রহস্যময় বিষয়কে সহজ, সরল, স্পষ্ট ও বোধগম্যভাবে প্রকাশ করাকে ব্যাখ্যা বলে।"
        },
        {
          "label": "খ",
          "question": "",
          "explanation": "কোনো ঘটনাকে ব্যাখ্যার ক্ষেত্রে অদৃশ্য, আতি প্রাকৃতিক ও দৈবশক্তির সাহায্য নিয়ে ব্যাখ্যা করা হয় তাকে লৌকিক ব্যাখ্যা বলে। এ প্রকার ব্যাখ্যায় কার্যকারণ সম্পর্ক বিদ্যমান থাকে না। তাই লৌকিক ব্যাখ্যার মাধ্যমে কোনো ঘটনার প্রকৃত কারণ জানা যায় না। ঘটনার ব্যাখ্যায় ব্যক্তিগত বিশ্বাস ও মনগড়া কারণ উল্লেখ করে ব্যাখ্যা প্রদান করা হয়। ব্যক্তিগত ধ্যান-ধারণা, মনগড়া কারণ ও অতিপ্রাকৃতিক বিশ্বাসের ওপর ভিত্তি করে লৌকিক ব্যাখ্যা প্রদান করা হয় বলে লৌকিক ব্যাখ্যা মনগড়া।"
        },
        {
          "label": "গ",
          "question": "",
          "explanation": "দৃশ্যপট-১-এ দাগযুক্ত শব্দগুলো হলো- গন্ধ, চৈতালী, শব্দ, দুঃখ- এগুলো ব্যাখ্যার সীমাবদ্ধতা নির্দেশ করে।ব্যাখ্যা করা হলো- বৈজ্ঞানিক ব্যাখ্যা কার্যকারণ নিয়মনির্ভর যথার্থ ব্যাখ্যা। এই ব্যাখ্যা । প্রদানের সময় সংশ্লিষ্ট ঘটনাটির সাথে অন্য ঘটনার সাদৃশ্য নির্ণয় করে ব্যাখ্যা প্রদান করা হয়। কিন্তু এমন অনেক ঘটনা আছে যেগুলোকে অন্য ঘটনার সাথে সাদৃশ্য নির্ণয় করে সংযুক্ত করা যায় না। যেসব ক্ষেত্রে এরূপ সাদৃশ্য নির্ণয় করে সংযুক্ত করা সম্ভব হয় না তাকে ব্যাখ্যার সীমাবদ্ধতা বলে। উদ্দীপকে গন্ধ শব্দটির ব্যাখ্যা দেওয়া যায় না। কারণ ব্যাখ্যার রীমাবদ্ধতার নিয়ম অনুযায়ী চেতনার মৌলিক অবস্থাবলির ব্যাখ্যা দেওয়া যায় না। গন্ধ শব্দটিও চেতনার মৌলিক অবস্থা। এটি হচ্ছে একক ও অনন্য। এ অবস্থাগুলো এরকম যে, এদের একটির সাথে অন্যটির কোনোরকম সাদৃশ্য নেই। তাই এদের একটির সাথে অন্যটির সংযুক্ত করা যায় না বা কোনোটিকে কোনোটির সাথে অন্তর্ভুক্ত করা যায় না। এজন্য চেতনায় মৌলিক অবস্থাবলির ব্যাখ্যা দেওয়া যায় না। চৈতালী শব্দটি ব্যাখ্যার সীমাবদ্ধতার অন্তর্ভুক্ত। ব্যাখ্যার সীমাবদ্ধতার নিয়ম অনুযায়ী বিশিষ্ট ব্যক্তি বা বস্তুসমূহের ব্যাখ্যা দেওয়া যায় না। তাই বলা যায় উদ্দীপকের শব্দগুলোর মৌলিক অবস্থাবলির ব্যাখ্যা দেওয়া যায় না।"
        },
        {
          "label": "ঘ",
          "question": "",
          "explanation": "দৃশ্যপট-২ লৌকিক ব্যাখ্যা এবং দৃশ্যপট-৩ বৈজ্ঞানিক ব্যাখ্যা নির্দেশ করে। নিচে তা বিশ্লেষণ করা হলো- দৃশ্যপট-২-এর মাধ্যমে লৌকিক ব্যাখ্যা নির্দেশিত হয়েছে। কেননা লৌকিক ব্যাখ্যায় অতিপ্রাকৃতিক ও মনগড়া কারণ উল্লেখ করে ব্যাখ্যা প্রদান করা হয়। লৌকিক ব্যাখ্যায় ব্যক্তিগত বিশ্বাস ও ধ্যানধারণা প্রতিফলিত হয়ে থাকে। ফলে এ ব্যাখ্যার মাধ্যমে আমরা ঘটনার প্রকৃত রূপ জানতে পারি না। বিভিন্ন ব্যক্তি বিভিন্নভাবে লৌকিক ব্যাখ্যা প্রদান করে থাকে। তাই লৌকিক ব্যাখ্যা ব্যক্তিভেদে ভিন্ন হয়ে থাকে। দৃশ্যপট-৩-এর মাধ্যমে বৈজ্ঞানিক ব্যাখ্যায় নির্দেশিত হয়েছে। কেননা বৈজ্ঞানিক ব্যাখ্যার কোনো ঘটনার প্রকৃত কারণ উল্লেখ করে ব্যাখ্যা প্রদান করা হয়। বৈজ্ঞানিক ব্যাখ্যার কার্যকারণ সম্পর্ক নির্ণয় করে, ঘটনাটির সাথে অন্য ঘটনার সাদৃশ্য বিচার করে এবং সংশ্লিষ্ট নিয়মকে অন্যকোনো ব্যাপকতর নিয়মের অন্তর্ভুক্ত করে ব্যাখ্যা প্রদান করা হয়। বৈজ্ঞানিক ব্যাখ্যার মাধ্যমে আমরা একটি ঘটনাকে যথার্থভাবে জানতে পারি। বিভিন্ন প্রকার গবেষণাসহ জ্ঞানের বিভিন্ন ক্ষেত্রে বৈজ্ঞানিক ব্যাখ্যা ব্যবহৃত হয়ে থাকে। পরিশেষে বলা যায়, বৈজ্ঞানিক ব্যাখ্যা ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। আর উভয় প্রকার ব্যাখ্যার মধ্যে বৈজ্ঞানিক ব্যাখ্যা যথার্থ ব্যাখ্যা।"
        }
      ]
    },
    {
      "number": "10",
      "uddipok": "অনন্তের ছোট বোন অনন্যা এদিক সেদিক দৌড়াতে থাকে। পানি দেখলেই ভয় পায়। আর তার শরীরও ক্রমশ দুর্বল হয়ে পড়ে। এসব দেখে মতিন বলে, \"ওর গায়ে মন্দ বাতাস লেগেছে।\" কিন্তু অনন্ত বলে, \"ওর বোধ হয় জলাতঙ্ক রোগ হয়েছে। কারণ ওকে পাগলা কুকুরে কামড় দিয়েছিল।\" অনন্যাকে ডাক্তারের কাছে নেওয়া হলো। তারপর পরীক্ষা-নিরীক্ষা করে দেখা গেল, আসলেই ওর জলাতঙ্ক হয়েছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যেসব কারণ প্রকৃতিতে অবস্থান করছে অথচ তাদের ইন্দ্রিয়ের মাধ্যমে ধরা যায় না, কেবল অনুভব করা যায় তাকে প্রতিবেদক অনুকল্প বলে।"
        },
        {
          "label": "খ",
          "question": "",
          "explanation": "দৈনন্দিন জীবনে, ব্যবহারিক ক্ষেত্র বা বৈজ্ঞানিক অনুসন্ধান কাজে অগ্রসর হবার জন্য প্রকল্প হলো পদ নির্দেশক। সকল মানুষই ঘটনাকে ব্যাখ্যা করতে চায়। ঘটনাকে ব্যাখ্যা করতে হলে একটি সুনির্দিষ্ট পথ ধরে অগ্রসর হওয়া দরকার যাতে ঘটনার কারণটি আবিষ্কার করা যায়। ব্যবহারিক জীবনে আমরা যেসব ঘটনার সম্মুখীন হই, সেগুলো প্রায়ই জটিল। ব্যাখ্যার সাহায্যে এ জটিলতা দূর করতে না পারলে অনুসন্ধান কাজে অগ্রসর হওয়া সম্ভব নয়। তাই আমাদের ব্যবহারিক জীবনের প্রতিটি ক্ষেত্রেই প্রকল্পের ব্যবহার অপরিহার্য।"
        },
        {
          "label": "গ",
          "question": "",
          "explanation": "উদ্দীপকে ডাক্তারের কার্যে প্রকল্পের সংকট উত্তরক পরিক্ষণের প্রমাণটির ইঙ্গিত রয়েছে।ব্যাখ্যা করা হলো- কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণ হলো প্রকল্প। কোনো ঘটনার প্রকৃত কারণ নির্ণয়ের জন্য প্রকল্প প্রণয়ন করা হয়। কিন্তু অনেক সময় দেখা যায়, একটি ঘটনার জন্য একাধিক প্রকল্প থাকে। অর্থাৎ কোনো একটি ঘটনার প্রকৃত কারণ নির্ণয়ের একাধিক বৈধ প্রকল্প প্রণয়ন করা যায়। এ অবস্থায় সঠিক প্রকল্পটি নির্ণয় করা কষ্টকর ব্যাপার হয়ে যায়। অথচ বৈধ প্রকল্প হবে একমাত্র প্রকল্প যেখানে অন্য কোনো প্রতিযোগী প্রকল্প থাকবে না। যে পরীক্ষণের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক বলে। উদ্দীপকের অনন্তের ছোট বোনের এদিক-সেদিক দৌড়ানো, পানি দেখলে ভয় পাওয়ার কারণ কেউ জানত না। এ অবস্থায় মানুষ বিভিন্ন বিষয়কে কারণ হিসেবে উল্লেখ করতে পারে। অবশেষে ডাক্তারি পরীক্ষার মাধ্যমে প্রকৃত কারণ নির্ণয় করা সম্ভব হয়েছে। তাই উদ্দীপকের ডাক্তারের কার্যে প্রকল্পের সংকট উত্তরক প্রকল্পের প্রমাণটির ইঙ্গিত রয়েছে। উদ্দীপকে মতিনের বক্তব্যে প্রকল্পের বাস্তবতার শর্ত লঙ্ঘিত হয়েছে। আর অনন্তের বক্তব্যে বৈধ প্রকল্প প্রতিফলিত হয়েছে। কেননা উদ্দীপকে মতিনের বক্তব্য বাস্তবসম্মত নয়: কিন্তু অনন্তের বক্তব্য বাস্তবসম্মত।"
        },
        {
          "label": "ঘ",
          "question": "",
          "explanation": "উদ্দীপকে মতিন যে প্রকল্প করেছে, সেখানে অবাস্তব কারণ উল্লেখ করা হয়েছে। আর কোনো অবাস্তব কারণ উল্লেখ করে কোনো প্রকল্প করলে সেটি বৈধ হয় না। প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। কিন্তু যেকোনো প্রাথমিক আনুমানিক ধারণা বৈধ প্রকল্প নয়। কোনো আনুমানিক বৈধ প্রকল্প হতে গেলে অবশ্যই সেটি বাস্তব কারণভিত্তিক হতে হবে। কেননা কোনো অবাস্তব কারণ দিয়ে ঘটনার ব্যাখ্যা করা যায় না। এটি বিজ্ঞানসম্মত নয়। উদ্দীপকে মতিন যেহেতু অবাস্তব কারণ উল্লেখ করে প্রকল্প করেছে, তাই তার প্রকল্প বাস্তবতার শর্ত সঙ্ঘিত হয়েছে। অপরপক্ষে 'অনন্তের বক্তব্যে বৈধ প্রকল্পের শর্ত পূরণ করা হয়েছে। তাই এটি বৈধ প্রকল্প। প্রকল্প একটি আনুমানিক ধারণা হলেও যেকোনো আনুমানিক ধারণা বৈধ প্রকল্প নয়। কোনো আনুমানিক ধারণাকে বৈধ প্রকল্প হতে গেলে কতগুলো শর্ত পালন করতে হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হবে। কেননা অবাস্তব কারণভিত্তিক প্রকল্প দিয়ে ঘটনার প্রকৃত কারণ নির্ণয় করা যায় না। উদ্দীপকে অনন্ত তার ছোট বোনের এদিক-সেদিক দৌড়াদৌড়ি, পানি দেখে ভয় পাওয়া এবং শরীর ক্রমশ দুর্বল হওয়ার পেছনে কারণ হিসেবে জলাতঙ্ক রোগ হয়েছে বলে বক্তব্য প্রদান করে। বাস্তবে পাগলা কুকুরে কামড়ালে জলাতঙ্ক রোগ হওয়ার বাস্তব প্রমাণ রয়েছে। তাই অনন্তের বক্তব্য বৈধ প্রকল্পের শর্তের আলোকে বৈধ এবং বাস্তবতার সাথে সংগতিপূর্ণ।"
        }
      ]
    },
    {
      "number": "11",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় অতিপ্রাকৃতিক, অলৌকিক ও মনগড়া কারণ উল্লেখ করে ব্যাখ্যা প্রদান করা হয় তাকে লৌকিক ব্যাখ্যা বলে।"
        },
        {
          "label": "খ",
          "question": "",
          "explanation": "লৌকিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে ব্যাখ্যা প্রদান করা হয় না। এ জাতীয় ব্যাখ্যায় অতিপ্রাকৃতিক, কাল্পনিক ও মনগড়া কারণ উল্লেখ করে ব্যাখ্যা প্রদান করা হয়। লৌকিক ব্যাখ্যার কোনো সার্বজনীন রূপ নেই, এটি ব্যক্তির ওপর নির্ভরশীল। যেহেতু একেক ব্যক্তি একেক রকম ব্যাখ্যা দিয়ে থাকে, তাই লৌকিক ব্যাখ্যা ব্যক্তিভেদে ভিন্ন হয়ে থাকে।"
        },
        {
          "label": "গ",
          "question": "",
          "explanation": "দৃশ্যকল্প-১-এর মাধ্যমে বৈজ্ঞানিক ব্যাখ্যার রূপ বা ধরন অন্তর্ভুক্তি প্রকাশিত হয়েছে। উদ্দীপকে দৃশ্যকল্প-১-এ গীতাঞ্জলিকে বৃহত্তম গোত্র গ্রন্থাগারের অন্তর্ভুক্ত করে দেখানো হয়েছে। আর বৈজ্ঞানিক ব্যাখ্যার যে রূপে একটি কম ব্যাপক নিয়মকে একটি বেশি ব্যাপক নিয়মের অন্তর্ভুক্ত করে ব্যাখ্যা করা হয় তাকে অন্তর্ভুক্ত বলে। এখানে যে ঘটনাকে ব্যাখ্যা করা হয় সেটি একটি বিশেষ নিয়ম এবং যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। যেমন- জোয়ার ভাটার নিয়মকে যখন মাধ্যাকর্ষণ নিয়মের অন্তর্ভুক্ত করে ব্যাখ্যা করা হয় তখন সেটি হয় অন্তর্ভুক্তি। এখানে জোয়ার ভাটার নিয়ম একটি বিশেষ নিয়ম এবং মাধ্যাকর্ষণ নিয়ম একটি সার্বিক নিয়ম। এভাবে বিশেষ নিয়মকে সার্বিক নিয়মে অন্তর্ভুক্ত করে ব্যাখ্যা করার নামই হলো অন্তর্ভুক্তি। দৃশ্যকল্প-২-এর মাধ্যমে শৃঙ্খলযোজন নির্দেশিত হয়েছে। আর দৃশ্যকল্প ৩-এর মাধ্যমে বৈজ্ঞানিক ব্যাখ্যা প্রতিফলিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ বৈজ্ঞানিক ব্যাখ্যার শৃঙ্খলযোজন প্রতিফলিত হয়েছে। বৈজ্ঞানিক ব্যাখ্যার তিনটি রূপের মধ্যে দ্বিতীয়টি হলো শৃঙ্খলযোজন, যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করে ব্যাখ্যা করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয়, কোনো কার্য তার কারণ থেকে সরাসরি উদ্ভব হয় না। ঘটনার কারণ ও চূড়ান্ত কার্যের মধ্যবর্তী পর্যায় থাকে। আর এর মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের দৃশ্যকল্প-২-এ দেখানো হয়েছে যে, 'কঠোর পরিশ্রম' ও সমৃদ্ধির মধ্যবর্তী পর্যায় হলো পরীক্ষায় ভালো ফলাফল ও ভালো চাকরি লাভ। কঠোর পরিশ্রমের কারণে পরীক্ষায় ভালো ফলাফল হয় আর ভালো ফলাফল হলে ভালো চাকরি হয়। যার ফলে সমৃদ্ধি আসে। যেহেতু উদ্দীপকে দৃশ্যকল্প-২-এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার দেখানো হয়েছে। তাই এতে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। দৃশ্যকল্প-৩-এর মাধ্যমে বৈজ্ঞানিক ব্যাখ্যা নির্দেশিত হয়েছে। ব্যাখ্যার মাধ্যমে জটিল ও রহস্যময় ঘটনাকে স্পষ্ট ও বোধগম্যভাবে প্রকাশ করা হয়। আর যখন কোনো ঘটনার ব্যাখ্যার প্রাকৃতিক বা বৈজ্ঞানিক নিয়ম উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যায় প্রকল্পের ব্যবহার করা হয়। উদ্দীপকের দৃশ্যকল্প-৩-এ ভালো ফসলের জন্য দরকার ভালো মানের বীজ, পরিমিত পানি, সার প্রয়োগ ও পরিচর্যা। অর্থাৎ ঘটনাকে অন্য একটি ঘটনার সাথে সাদৃশ্য বিচার করে ব্যাখ্যা করা হয়। এখানে ভালো ফসলের জন্য কী কী দরকার তা বৈজ্ঞানিকভাবে উপস্থাপন করা হয়েছে। তাই দৃশ্যকল্প-৩-এ বৈজ্ঞানিক ব্যাখ্যা নির্দেশিত হয়েছে। পরিশেষে বলা যায়, শৃঙ্খলযোজন হলো বৈজ্ঞানিক ব্যাখ্যার একটি অন্যতম রূপ। তাই এদের মধ্যস্থিত সম্পর্ক অনস্বীকার্য।"
        }
      ]
    }
  ]
}