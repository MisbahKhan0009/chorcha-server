{
  "title": "সিলেট বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: শীতকাল নয় গ্রীষ্মকাল। দৃশ্যকল্প-২: মানুষ হয় বুদ্ধিবৃত্তি সম্পন্ন প্রাণী। দৃশ্যকল্প-৩: চট্টগ্রাম হয় সমুদ্র, পাহাড় ও প্রাকৃতিক সৌন্দর্য সমৃদ্ধ বিভাগ।",
      "tag": "SB 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "যৌক্তিক সংজ্ঞায় অনুপপত্তি ঘটে কেন? ব্যাখ্যা কর।",
          "explanation": "যৌক্তিক সংজ্ঞার নিয়মাবলি অমান্য করলে সংজ্ঞা ত্রুটিপূর্ণ হয় এবং অনুপপত্তি ঘটে। 'যৌক্তিক সংজ্ঞাকে কয়েকটি নিয়ম মেনে চলতে হয়। যেমন- ১. সংশ্লিষ্ট পদের সম্পূর্ণ জাত্যর্থ উল্লেখ করতে হবে, কমও নয় বেশিও নয়। ২. সংজ্ঞায় কোনো রূপক বা দুর্বোধ্য ভাষা ব্যবহার করা যাবে না। ৩. সংশ্লিষ্ট পদের প্রতিশব্দ বা ঐ পদটিও ব্যবহার করা যাবে না। ৪. নঞর্থক ভাষা ব্যবহার করা উচিত নয়। ৫. সংজ্ঞার্থ পদ সহজভাবে রূপান্তরযোগ্য হতে হবে। উল্লিখিত নিয়মের অন্যথা ঘটলে যৌক্তিক সংজ্ঞায় অনুপপত্তি ঘটে।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা কর।",
          "explanation": "দৃশ্যকল্প-১-এ নঞর্থক সংজ্ঞাজনিত অনুপপত্তি ঘটেছে। যৌক্তিক সংজ্ঞার চতুর্থ নিয়মে বলা হয়েছে, পদের সংজ্ঞায় সদর্থক বা ইতিবাচক ভাষা ব্যবহার করতে হবে, কোনো নঞর্থক বা নেতিবাচক ভাষা ব্যবহার করা যাবে না। এ নিয়ম লঙ্ঘন করলে নঞর্থক সংজ্ঞাজনিত অনুপপত্তি ঘটে। কারণ নঞর্থকভাবে পদের সংজ্ঞা প্রদান করলে পদটির কোনো সুস্পষ্ট গুণ প্রকাশ পায় না, বরং সম্পূর্ণ সংজ্ঞাদান প্রক্রিয়া ত্রুটিপূর্ণ হয়, যার দৃষ্টান্ত দৃশ্যকল্প-১-এ পরিলক্ষিত হয়। আলোচ্য দৃশ্যকল্পে বলা হয়েছে, 'শীতকাল নয় গ্রীষ্মকাল'। অর্থাৎ 'শীতকাল' পদটির জাত্যর্থ উল্লেখ না করে নেতিবাচক শব্দ ব্যবহার করা হয়েছে। ফলে এ সংজ্ঞাটি যৌক্তিক সংজ্ঞার নিয়ম বহির্ভূত নঞর্থক সংজ্ঞায় পরিণত হয়েছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এর দ্বারা নির্দেশিত বিষয় দুটির পার্থক্য উল্লেখ কর।",
          "explanation": "দৃশ্যকল্প-২ ও দৃশ্যকল্প-৩-এ নির্দেশিত বিষয় দুটি যথাক্রমে সংজ্ঞা ও বর্ণনাকে নির্দেশ করে। কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে। দৃশ্যকল্প-২-এ বর্ণিত 'মানুষ হয় বুদ্ধিবৃত্তিসম্পন্ন প্রাণী।' এখানে 'মানুষ' পদের পূর্ণ জাত্যর্থ হিসেবে 'জীববৃত্তি' ও 'বুদ্ধিবৃত্তি' উল্লেখ' করার মাধ্যমে সংজ্ঞা দেওয়া হয়েছে। অন্যদিকে, বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, উপলক্ষণ ও অবান্তর লক্ষণ উল্লেখ করার মাধ্যমে নিছক বিবৃতি দেওয়া হয়। দৃশ্যকল্প-৩-এ বর্ণিত, 'চট্টগ্রাম হয় সমুদ্র, পাহাড় ও প্রাকৃতিক সৌন্দর্য সমৃদ্ধ বিভাগ'। এটি চট্টগ্রাম সম্পর্কে নিছক বিবৃতি। এ কারণে এটি বর্ণনা হিসেবে বিবেচিত। যৌক্তিক সংজ্ঞা একটি বৈজ্ঞানিক প্রক্রিয়া। যার সুনির্দিষ্ট পাঁচটি নিয়ম রয়েছে। কোনো পদের সংজ্ঞা প্রদানের ক্ষেত্রে সেসব নিয়ম অনুসরণ করতে হয়। এ কারণ প্রতিটি পদের যৌক্তিক সংজ্ঞা হয় নির্ধারিত ও সুস্পষ্ট। পক্ষান্তরে বর্ণনা একটি লৌকিক প্রক্রিয়া যার ক্ষেত্রে সুনির্ধারিত কোনো নিয়ম নেই। তাই বর্ণনার মাধ্যমে ব্যক্তির নিজস্ব ধারণা প্রকাশ পায়। সামগ্রিক আলোচনার প্রেক্ষিতে বলা যায়, যৌক্তিক সংজ্ঞা ও বর্ণনা দুটি ভিন্ন বিষয়। এদের মধ্যে বিস্তর পার্থক্য বিদ্যমান।"
        }
      ]
    },
    {
      "number": "2",
      "uddipok": "দৃশ্যকল্প-১: যিনি শিক্ষা অর্জন করেন তিনিই শিক্ষার্থী। দৃশ্যকল্প-২: সাহিত্যিকরা হলেন সমাজের চিত্রকর। দৃশ্যকল্প-৩: বটবৃক্ষ হচ্ছে সবিতাতপ নিরোধক পাদপ।",
      "tag": "SB 24",
      "sub_questions": [
        {
          "label": "ক",
          "question": "বর্ণনা কাকে বলে?",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো বিবৃতি প্রকাশ করলে তাকে বর্ণনা বলে।"
        },
        {
          "label": "খ",
          "question": "মানুষের মৌলিক অনুভূতিকে কেন সংজ্ঞায়িত করা যায় না? ব্যাখ্যা কর।",
          "explanation": "মৌলিক অনুভূতি বা গুণের অপরিহার্য অর্থ প্রকাশিত হয় না বলে এ বিষয়ের কোনো সংজ্ঞা দেওয়া যায় না। ব্যক্তি বা বস্তুর বিভিন্ন মৌলিক গুণ বা অনুভূতি রয়েছে। যেমন- তিক্ততা, মিষ্টতা, আনন্দ, বেদনা ইত্যাদি। এসব মৌলিক গুণের আসন্নতম জাতি ও বিভেদক লক্ষণ না থাকার কারণে অপরিহার্য অর্থ প্রকাশ করা যায় না। তাই এসব পদের যৌক্তিক সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-১ যৌক্তিক সংজ্ঞার কোন নিয়মের পরিপন্থী? ব্যাখ্যা কর।",
          "explanation": "দৃশ্যকল্প-১-এ চক্রক সংজ্ঞাজনিত অনুপপত্তি ঘটেছে, যা যৌক্তিক সংজ্ঞার তৃতীয় নিয়মের পরিপন্থি। যৌক্তিক সংজ্ঞার তৃতীয় নিয়ম অনুসারে, যে পদের সংজ্ঞা দিতে হবে সেই পদ বা তার প্রতিশব্দ সংজ্ঞায় ব্যবহার করা চলবে না। এর অন্যথা ঘটলে তাকে চক্রক সংজ্ঞা বলা যাবে। চক্রক সংজ্ঞা হলো এক প্রকার ত্রুটিপূর্ণ সংজ্ঞা। সাধারণত কোনো পদের যৌক্তিক সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন: 'দিন হয় • দিবস'। এখানে 'দিবস' হলো দিনের প্রতিশব্দ বা সমার্থক শব্দ। তাই এ সংজ্ঞাটি চক্রক সংজ্ঞাজনিত দোষে দুষ্ট। দৃশ্যকল্প-১-এ শিক্ষার্থী পদের সংজ্ঞায় বলা হয়েছে- 'যিনি শিক্ষা অর্জন করেন তিনিই শিক্ষার্থী।' এখানে 'শিক্ষার্থী' ও 'যিনি শিক্ষা অর্জন করেন' উভয়ই একই অর্থ নির্দেশ করে। অর্থাৎ, একই শব্দের পরিবর্তনগত রূপ মাত্র। এ কারণে দৃশ্যকল্প-১-এ চক্রক সংজ্ঞাজনিত অনুপপত্তি ঘটেছে, যা যৌক্তিক সংজ্ঞার তৃতীয় নিয়ম লঙ্ঘন করাকে নির্দেশ করে।-"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ যে সংজ্ঞা দোষ ঘটেছে তা বিশ্লেষণ কর।",
          "explanation": "দৃশ্যকল্প-২ ও দৃশ্যকল্প-৩-এ রূপক ও দুর্বোধ্য ভাষা ব্যবহারজনিত সংজ্ঞা দোষ ঘটেছে। যৌক্তিক সংজ্ঞার ২য় নিয়ম অনুসারে, যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা চলবে না। সংজ্ঞা দানের উদ্দেশ্য হলো কোনো পদের অর্থকে পরিষ্কার করা। কাজেই সংজ্ঞায় খুব সহজ সরল ভাষা ব্যবহার করতে হবে যাতে পদের অর্থ সবার কাছে বোধগম্য হয়। তাই সংজ্ঞায় রূপক ও. দুর্বোধ্য ভাষা ব্যবহার করা উচিত নয়। এরূপ ভাষা ব্যবহার করলে সংজ্ঞার অর্থ একদিকে যেমন সুস্পষ্ট না অন্যদিকে, তেমন সহজবোধ্য হয় না। উদ্দীপকে দৃশ্যকল্প-২-এ বলা হয়েছে, সাহিত্যিকরা হলেন সমাজের চিত্রকর। এটি একটি রূপক সংজ্ঞা। কেননা এখানে 'সাহিত্যিক' পদের সংজ্ঞা দিতে গিয়ে 'সমাজের চিত্রকর' রূপকের আশ্রয় নেওয়া হয়েছে। আবার দৃশ্যকল্প-৩-এ বলা হয়েছে, বটবৃক্ষ হচ্ছে সবিতাতপ নিরোধক পাদপ। এটি একটি দুর্বোধ্য সংজ্ঞা। কেননা এতে দুর্বোধ্য ভাষা প্রয়োগ করা হয়েছে। এর অর্থ সহজবোধ্য নয়। সুতরাং বলা যায়, দৃশ্যকল্প-২ ও ৩ এ রূপক ও দুর্বোধ্য ভাষা ব্যবহারের কারণে সংজ্ঞায় দোষ ঘটেছে, যা যৌক্তিক সংজ্ঞার দ্বিতীয় নিয়ম পরিপন্থি।"
        }
      ]
    },
    {
      "number": "3",
      "uddipok": "দৃশ্যকল্প-১: মানুষকে সত্যবাদী, সৌন্দর্য প্রিয়, ন্যায় পরায়ণ ইত্যাদি উপজাতিতে বিভক্ত করা। দৃশ্যকল্প-২: একটি পেয়ারাকে রং, আকার, স্বাদ ইত্যাদি ভাগে বিভক্ত করা। দৃশ্যকল্প-৩: ৩: একটি লটকনকে বীজ, বোটা, খোসা ইত্যাদি ভাগে বিভক্ত করা।",
      "tag": "SB 24",
      "sub_questions": [
        {
          "label": "ক",
          "question": "অব্যাপক বিভাগ কাকে বলে?",
          "explanation": "একটি জাতিকে কয়েকটি উপজাতিতে ভাগ করার পর উপজাতিগুলোর মিলিত ব্যক্ত্যর্থ জাতিটির ব্যত্যর্থের চেয়ে কম হলে তাকে অব্যাপক বিভাগ বলে।"
        },
        {
          "label": "খ",
          "question": "সর্বনিম্ন উপজাতিকে বিভক্ত করা যায় না কেন? ব্যাখ্যা কর।",
          "explanation": "সর্বনিম্ন উপজাতির কোনো নিম্নতর উপজাতি থাকে না বিধায় এর যৌক্তিক বিভাগ সম্ভব নয়। যৌক্তিক বিভাগের সর্বনিম্ন উপজাতি হলো সর্বনিম্ন শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই সর্বনিম্ন উপজাতিকেও বিভক্ত করা যায় না।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা কর।",
          "explanation": "উদ্দীপকের দৃশ্যকল্প-১-এ সংকর বিভাগ অনুপপত্তি ঘটেছে। যৌক্তিক বিভাগে একটি পদের ব্যস্ত্যর্থ বা পরিমাপগত দিকের বিশ্লেষণ করা হয়। কোনো একটি জাতি বা শ্রেণিবাচক পদকে একটি মূলনীতির ভিত্তিতে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের জন্য নির্দিষ্ট নিয়ম রয়েছে। কোনো পদের যৌক্তিক বিভাগ করার ক্ষেত্রে ঐ নিয়মগুলো আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী বিভাগের ক্ষেত্রে একই সময়ে মাত্র একটি মূল নীতি অনুসরণ করতে হয়, একের অধিক নয়। যৌক্তিক বিভাগের একই নিয়ম লঙ্ঘন করে একাধিক মূলনীতি গ্রহণ করলে বিভাগ ত্রুটিপূর্ণ হয়। যৌক্তিক বিভাগের এটি ত্রুটিকে সংকর বিভাগ অনুপপত্তি বলে। উদ্দীপকের দৃশ্যকল্প-১-এ 'মানুষ' পদের বিভাজনের ক্ষেত্রে একই সময়ে সত্যবাদিতা, সৌন্দর্যপ্রিয়তা ও ন্যায়পরায়ণতা এই তিনটি মূলনীতি অনুসরণ করা হয়েছে। অর্থাৎ, এখানে একই সময়ে একের অধিক মূলনীতি অনুসরণ করা হয়েছে, যার ফলে যৌক্তিক বিভাগের দ্বিতীয় নিয়মের লঙ্ঘন ঘটেছে। তাই দৃশ্যকল্প-১-এর মাধ্যমে সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ উল্লিখিত বিষয়কে যৌক্তিক বিভাগের নিয়মের আলোকে বিশ্লেষণ কর।",
          "explanation": "দৃশ্যকল্প-২ ও দৃশ্যকল্প-৩-এ উল্লিখিত বিষয়গুলো যৌক্তিক বিভাগের প্রথম নিয়ম লঙ্ঘন করেছে। এতে যথাক্রমে গুণগত বিভাগ অনুপপত্তি ও অঙ্গগত বিভাগ অনুপপত্তি ঘটেছে। যৌক্তিক বিভাগের প্রথম নিয়মানুসারে, একটি, শ্রেণিবাচক বা জাতিবাচক পদকে ভাগ করতে হয়; কোনো বিশেষ বস্তু বা ব্যক্তিকে নয়। এ নিয়মটি লঙ্ঘন করলে দুই ধরনের অনুপপত্তি ঘটে। যথা- গুণগত বিভাগ অনুপপত্তি এবং অজ্ঞাগত বিভাগ অনুপপত্তি। কোনো জাতিবাচক বা শ্রেণিবাচক পদের পরিবর্তে যদি বিশেষ ব্যক্তি বা বস্তুকে তার বিভিন্ন গুণে ভাগ করা হয়, তবে গুণগত বিভাগ অনুপপত্তি ঘটে। দৃশ্যকল্প-২-এ একটি পেয়ারাকে রং, আকার ও স্বাদে বিভক্ত করা হয়েছে। এখানে পেয়ারাকে তার বিভিন্ন গুণে বিভক্ত করা হয়েছে। এ ধরনের বিভক্তকরণ প্রক্রিয়াকে যুক্তিবিদগণ গুণগত বিভাগ অনুপপত্তি বলে চিহ্নিত করেছেন। অন্যদিকে, কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অভঙ্গগত বিভাগ অনুপপত্তি ঘটে। দৃশ্যকল্প-৩-এ একটি লটকনকে বীজ, বোটা, খোসা ইত্যাদি ভাগে ভাগ করা হয়েছে। অর্থাৎ লটকনকে তার বিভিন্ন অঙ্গ-প্রত্যঙ্গে বিভক্ত করা হয়েছে। এ কারণে দৃশ্যকল্প-৩-এ অঙ্গগত বিভাগ অনুপপত্তি ঘটেছে। তাই বলা যায়, দৃশ্যকল্প-২ ও দৃশ্যকল্প-৩ এ প্রতিফলিত গুণগত বিভাগ ও অঙ্গগত বিভাগ দুটি ভ্রান্ত বিভাগ।"
        }
      ]
    },
    {
      "number": "4",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "উল্লম্ফন বিভাগ কাকে বলে?",
          "explanation": "যৌক্তিক বিভাগে কোনো জাতিকে নিকটতম উপজাতিতে বিভক্ত করার ক্ষেত্রে মধ্যবর্তী স্তর বাদ দিয়ে যে বিভাগ করা হয় তাই উল্লম্ফন বিভাগ।"
        },
        {
          "label": "খ",
          "question": "অতিব্যাপক বিভাগ অনুপপত্তি কেন ঘটে? ব্যাখ্যা কর",
          "explanation": "যৌক্তিক বিভাগের তৃতীয় নিয়ম লঙ্ঘন করলে অতিব্যাপক বিভাগ ঘটে। যৌক্তিক বিভাগের তৃতীয় নিয়ম অনুযায়ী বিভাজ্য মূল জাতির ব্য্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হতে হয়। যৌক্তিক বিভাগের এই নিয়ম লঙ্ঘন করে কোনো পদের যৌক্তিক বিভাগে বিভাজ্য মূল জাতির ব্যক্ত্যর্থের চেয়ে বিভক্ত উপজাতিগুলোর ব্যক্ত্যর্থই বেশি হলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে অতিব্যাপক বিভাগ অনুপপত্তি বলে।"
        },
        {
          "label": "গ",
          "question": "ছক-১ এ তোমার পাঠ্যবইয়ের কোন বিষয়টিকে নির্দেশ করা হয়েছে? ব্যাখ্যা কর।",
          "explanation": "ছক-১-এ নির্দেশিত বিষয়টি আমার পাঠ্যবইয়ের যৌক্তিক বিভাগকে নির্দেশ করে। যৌক্তিক বিভাগে শ্রেণিবাচক পদের ব্যত্যর্থের বিশ্লেষণ করা হয়। এক্ষেত্রে একটি মূলনীতি অনুসরণ করা হয়। অর্থাৎ একটি মূলসূত্র বা নীতির ভিত্তিতে কোনো শ্রেণি বা জাতিকে তার অন্তর্ভুক্ত নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। যেমন- 'জীব' একটি জাতিবাচক বা শ্রেণিবাচক পদ। এ পদকে 'বুদ্ধিবৃত্তি' নামক মূলনীতির ভিত্তিতে 'মানুষ' ও 'অন্যান্য প্রাণী' এ দুটি উপজাতিতে বা উপশ্রেণিতে ভাগ করা যায়। এরূপ বিভক্তকরণ প্রক্রিয়াই হলো যৌক্তিক বিভাগ। বিভক্তকরণ এ প্রক্রিয়াই উদ্দীপকের তামিমের বিভাগে পরিলক্ষিত হয়। উদ্দীপকের ছক-১-এ 'সৃষ্টিকর্তায় বিশ্বাস' বিষয়টিকে মূলনীতি ধরে মানুষকে আস্তিক ও নাস্তিক হিসেবে ভাগ করা হয়েছে। সুতরাং বলা যায়, ছক-১-এ নির্দেশিত বিষয়টি যৌক্তিক বিভাগকে নির্দেশ করে।"
        },
        {
          "label": "ঘ",
          "question": "ছক-২ এ নির্দেশিত বিষয়টি ছক-১ এর চেয়ে বেশি সুবিধাজনক বিশ্লেষণ কর।",
          "explanation": "ছক-২-এ নির্দেশিত বিষয়টি দ্বিকোটিক বিভাগ ও ছক-১ এ - নির্দেশিত বিষয়টি যৌক্তিক বিভাগকে নির্দেশ করে। দ্বিকোটিক বিভাগ যৌক্তিক বিভাগের তুলনায় বেশি সুবিধাজনক। উদ্দীপকে ছক-১-এ নির্দেশিত বিভাগে পরিলক্ষিত যৌক্তিক বিভাগ হলো কোনো জাতি বা শ্রেণিবাচক পদের ব্যক্ত্যর্থের বিশ্লেষণ। যখন কোনো জাতি বা শ্রেণিবাচক পদকে একই সময়ে একটি গ্রহণযোগ্য মূলনীতির ভিত্তিতে তার অন্তর্গত বিভিন্ন উপজাতি বা উপশ্রেণিতে বিভক্ত করা হয়। তখন তাকে যৌক্তিক বিভাগ বলে। অন্যদিকে, ছক-২-এ কোনো মূলনীতি ছাড়াই খাদ্যকে পুষ্টিকর ও অ-পুষ্টিকর হিসেবে ভাগ করা হয়েছে। তারপর পুষ্টিকরকে ভাগ করা হয়েছে সুস্বাদু ও অ-সুস্বাদু হিসেবে। এখানে একটি জাতিবাচক পদকে দুটি বিরুদ্ধ উপজাতিতে ভাগ করা হয়েছে। তাই এটি দ্বিকোটিক বিভাগের একটি দৃষ্টান্ত। যৌক্তিক বিভাগের তুলনায় দ্বিকোটিক বিভাগের কিছু সুবিধা রয়েছে। যৌক্তিক বিভাগ একটি সুশৃঙ্খল প্রক্রিয়া হওয়ায়, ছয়টি নিয়ম অনুসরণ করতে হয়। কিন্তু দ্বিকোটিক বিভাগে এমন কোনো নিয়ম অনুসরণ করতে হয় না। আবার, দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান হয়। এ কারণে দ্বিকোটিক বিভাগে অব্যাপক ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এ বিভাগে সংকর ও পরস্পরাঙ্গী বিভাগ নামক অনুপপত্তি ঘটে না। তাই যৌক্তিক বিভাগের তুলনায় ছিকোটিক বিভাগ একটি সহজ-সরল প্রক্রিয়া। আলোচনা শেষে বলা যায়, যৌক্তিক বিভাগ ও দ্বিকোটিক বিভাগ উভয় প্রক্রিয়াই বৈধ ও নিয়মসম্মত হলেও যৌক্তিক বিভাগের তুলনায় দ্বিকোটিক বিভাগ অধিকতর সহজ। অর্থাৎ, ছক-২-এর বিষয়টি ছক-১- এর চেয়ে বেশি সুবিধাজনক।"
        }
      ]
    },
    {
      "number": "5",
      "uddipok": "আনিশা তার চাচার সাথে বৃক্ষমেলায় একটি স্টলের ভিতরে যেয়ে সব গাছ গণনা করল এবং দেখল ছোট বড় সব মিলিয়ে ২০০টি গাছ আছে। সবগুলো গাছই বিভিন্ন জাতের আমের গাছ। এরপর সে তার চাচাকে বলল \"সবগুলো গাছই আম গাছ।\" কোচা কোলেপুর",
      "tag": "SB 24",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে আরোহ অনুমানে আরোহমূলক লক্ষের সাহায্যে কতিপয় জানা আশ্রয়বাক্য থেকে অজানা সিদ্ধান্ত নেওয়া হয় তাকে প্রকৃত আরোহ বলে।"
        },
        {
          "label": "খ",
          "question": "আরোহের প্রাণশক্তি বলতে কী বোঝ? ব্যাখ্যা কর।",
          "explanation": "আরোহের প্রাণ বলতে আরোহমূলক লম্ফকে বোঝায়। আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। আরোহমূলক লক্ষের মাধ্যমে কতিপয় বিশেষ দৃষ্টান্তের প্রেক্ষিতে সার্বিক সিদ্ধান্ত নেওয়া হয়। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল'। এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "উদ্দীপকে কোন প্রকারের অপ্রকৃত আরোহের ইঙ্গিত করা হয়েছে? ব্যাখ্যা কর।",
          "explanation": "উদ্দীপকে অপ্রকৃত আরোহের অন্তর্গত পূর্ণাঙ্গ আরোহের প্রতি ইঙ্গিত করা হয়েছে। যে আরোহ কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে উল্লেখ করা হয় তাকে পূর্ণাঙ্গ আরোহ বলে। আধুনিক যুক্তিবিদরা একে সম্পূর্ণ গণনামূলক আরোহ, নামে অভিহিত করেছেন। উদাহরণস্বরূপ- একটি বাগানের প্রত্যেকটি গাছ প্রত্যক্ষ করে দেখা গেল সেগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, -বাগানের সবগুলো গাছ কমলা গাছ। উদ্দীপকে দেখা যায়, আনিশা তার চাচার সাথে বৃক্ষমেলায় একটি স্টলের ভিতরে যেয়ে সব গাছ গণনা করল এবং দেখলো ছোট-বড় সব মিলিয়ে ২০০টি গাছ আছে। সবগুলো গাছই বিভিন্ন জাতের আমের গাছ। এরপর সে তার চাচাকে বলল \"সবগুলো গাছই আম গাছ।\" অর্থাৎ প্রতিটি গাছ বা দৃষ্টান্ত পর্যবেক্ষণ করেই সিদ্ধান্ত নেওয়া হয়েছে যে, সবগুলো গাছই আম গাছ। সুতরাং বলা যায়, উদ্দীপকে পূর্ণাঙ্গ আরোহকে নির্দেশ করা হয়েছে, যা একটি অপ্রকৃত আরোহ।"
        },
        {
          "label": "ঘ",
          "question": "উদ্দীপকে উল্লিখিত আরোহ কী যথার্থ আরোহ? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত আরোহটি পূর্ণাঙ্গ আরোহকে নির্দেশ করে যা অনেক যুক্তিবিদের মতে যথার্থ আরোহ নয়। পূর্ণাঙ্গ আরোহে আরোহের অনেক গুরুত্বপূর্ণ দিক অনুপস্থিত। উদ্দীপকে দেখা যায়, আনিশা বৃক্ষমেলায় একটি স্টলের ২০০টি গাছ পর্যবেক্ষণ । করে দেখলো সবগুলোই আম গাছ। এরপর সে সিদ্ধান্ত গ্রহণ করলো - \"সবগুলো গাছই আম গাছ।\" দৃষ্টান্তটি পর্যবেক্ষণ করলে দেখা যায়, আরোহের মৌলিক বৈশিষ্ট্য আরোহমূলক লম্ফ এখানে অনুপস্থিত এবং এর । সিদ্ধান্তে জ্ঞাত থেকে অজ্ঞাতে উত্তরণ করা হয়নি। অর্থাৎ, প্রকৃত আরোহের সিদ্ধান্তে যে মৌলিক বৈশিষ্ট্য বিদ্যমান থাকে তা এখানে নেই।পূর্ণাঙ্গ আরোহ সীমিত পরিসরে নির্দিষ্টসংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। সুতরাং দেখা যাচ্ছে, উদ্দীপকের আরোহের বৈশিষ্ট্যসমূহ পূর্ণাঙ্গ আরোহের সাথে সাদৃশ্যপূর্ণ। তাই এটি একটি পূর্ণাঙ্গ আরোহের দৃষ্টান্ত। পূর্ণাঙ্গ আরোহে জানা থেকে অজানায় গমনের দিকটি অনুপস্থিত। এজন্য পূর্ণাঙ্গ আরোহ যথার্থ আরোহ নয়। পরিশেষে বলা যায়, উদ্দীপকে উল্লিখিত আরোহ অর্থাৎ পূর্ণাঙ্গ আরোহে আরোহের মৌলিক ও গুরুত্বপূর্ণ বৈশিষ্ট্য বিদ্যমান নেই। ফলে এটিকে যথার্থ আরোহ বলা যায় না।"
        }
      ]
    },
    {
      "number": "6",
      "uddipok": "দৃশ্যকল্প-১: ওমর ও আরাফ উভয়ই একই কলেজের ছাত্র। তারা একই শাখায় ক্লাস করে এবং তাদের পাঠ্য বিষয়সমূহ একই। ওমর মানবিক বিভাগের ছাত্র। অতএব, আরাফও মানবিক বিভাগের ছাত্র হবে। দৃশ্যকল্প-২: হাসান ও মায়িশা একই পরিবারের সদস্য। তারা একই রকম পোশাক পরিধান করে এবং তাদের আচার-আচরণ একই। তাদের মধ্যে হাসান চিকিৎসক। অতএব, মায়িশাও চিকিৎসক হবে।",
      "tag": "SB 24",
      "sub_questions": [
        {
          "label": "ক",
          "question": "সাদৃশ্যানুমান কাকে বলে?",
          "explanation": "অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো বিষয় সম্পর্কে সিদ্ধান্ত গ্রহণ করা হয় তাকে সাদৃশ্যানুমান বলে।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন? ব্যাখ্যা কর।",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সবসময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "দৃশ্যকল্প-২ এ কোন ধরনের সাদৃশ্যানুমান নির্দেশিত হয়েছে? ব্যাখ্যা কর।",
          "explanation": "দৃশ্যকল্প-২-এ অসাধু সাদৃশ্যানুমান নির্দেশিত হয়েছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদ্দীপকের দৃশ্যকল্প-২-এ দেখা যায়, হাসান ও মায়িশা এই পরিবারের সদস্য। তারা একই রকম পোশাক পরিধান করে এবং তাদের আচার- আচরণ একই। তাদের মধ্যে হাসান চিকিৎসক। অতএব, মায়িশাও চিকিৎসক হবে। বস্তুত এ ধরনের সিদ্ধান্তের বাস্তব কোনো অস্তিত্ব নেই। যেসব সাদৃশ্যের ভিত্তিতে এক্ষেত্রে সিদ্ধান্ত গ্রহণ করা হয় সেগুলো উদ্ভট ও হাস্যকর। তাই বলা যায়, দৃষ্টান্তটিতে অসাধু সাদৃশ্যানুমান নির্দেশিত হয়েছে।"
        },
        {
          "label": "ঘ",
          "question": "দৃশ্যকল্প-২ এর চেয়ে দৃশ্যকল্প-১ এ নির্দেশিত বিষয়ের গ্রহণযোগ্যতা বেশি- বিশ্লেষণ কর।",
          "explanation": "অদৃশ্যকল্প-১ ও দৃশ্যকল্প-২-এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। অনুমানের মৌলিক দিক প্রকাশ পায় বলে দৃশ্যকল্প-১-এ প্রতীয়মান সাদৃশ্যানুমানটি অধিক গ্রহণযোগ্য। সাধু সাদৃশ্যানুমানে মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়। অর্থাৎ এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। কিন্তু অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। পাশাপাশি এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। দৃশ্যকল্প-১-এ দেখা যায়, ওমর ও আরাফ একই কলেজের ছাত্র এবং তাদের পাঠ্যবিষয়ও একই। ওমর মানবিক বিভাগের ছাত্র। অতএব, আরাফও মানবিক বিভাগের ছাত্র হবে। এখানে কতগুলো মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত গৃহীত হয়েছে বিধায় এটি একটি গ্রহণযোগ্য অনুমান যা সাধু সাদৃশ্যানুমানকে নির্দেশ করে। অন্যদিকে, দৃশ্যকল্প-২-এ কতগুলো অমৌলিক ও গুরুত্বপূর্ণ সাদৃশ্যের ভিত্তিতে বলা হয়েছে। হাসান যেহেতু চিকিৎসক, অতএব মায়িশাও চিকিৎসক হবে। এটি অসাধু সাদৃশ্যানুমানকে নির্দেশ করে যা গ্রহণযোগ্য অনুমান নয়। সুতরাং বলা যায়, দৃশ্যকল্প-২ অর্থাৎ অসাধু সাদৃশ্যানুমানের চেয়ে দৃশ্যকল্প- ১-এর অনুমান অর্থাৎ সাধু সাদৃশ্যানুমানের গ্রহণযোগ্যতা বেশি।"
        }
      ]
    },
    {
      "number": "7",
      "uddipok": "দৃশ্য-১: বিশিষ্ট পুষ্টিবিদ গবেষণা করে দেখলেন, আপেল, কমলা, পেয়ারা, আনারস ইত্যাদি পুষ্টিকর। এতে তিনি ধারণা করলেন যে, সব ফল হয় পুষ্টিকর। দৃশ্য-২: জাপানে অবস্থানকারী এক বাংলাদেশি জানালেন যে, তিনি এ যাবৎ যত জাপানি দেখেছেন তাঁরা সবাই পরিশ্রমী। তাই তিনি মনে করেন, সব জাপানি হয় পরিশ্রমী।",
      "tag": "SB 24",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ (Induction) বলে।"
        },
        {
          "label": "খ",
          "question": "সাদৃশ্যানুমানকে প্রকৃত আরোহ বলা হয় কেন? ব্যাখ্যা কর।",
          "explanation": "সাদৃশ্যানুমানে আরোহাত্মক উল্লম্ফন বিদ্যমান এবং এখানে জ্ঞাত থেকে অজ্ঞাতে গমন করা হয়, তাই সাদৃশ্যানুমানকে প্রকৃত আরোহ বলা হয়। সাদৃশ্যানুমান একটি আরোহমূলক যুক্তিপদ্ধতি। এ অনুমানে আরোহমূলক লম্ফের সাহায্যে সাদৃশ্যের ভিত্তিতে সিদ্ধান্ত অনুমিত হয়। তবে' এ সিদ্ধান্ত হয় সম্ভাব্য। যে কারণে দুটি বিষয়ের মৌলিক সাদৃশ্য যত বেশি হবে সাদৃশ্যানুমানের সম্ভাবনার মাত্রা তত বেশি হবে। তাই যে অনুমানে দুটি বিষয়ের মধ্যে আনুপাতিক সমতা পরিলক্ষিত হয় তাকে সাদৃশ্যানুমান বলে। আর এ কারণে যুক্তিবিদ মিল এটিকে প্রকৃত আরোহ বলে অভিহিত করেছেন।"
        },
        {
          "label": "গ",
          "question": "দৃশ্য-১ এ কোন প্রকারের আরোহ প্রতিফলিত হয়েছে? ব্যাখ্যা কর।",
          "explanation": "দৃশ্য-১-এ বৈজ্ঞানিক আরোহ প্রতিফলিত হয়েছে। প্রকৃত আরোহ অনুমানের তিনটি প্রকারভেদের মধ্যে প্রথমটি হলো বৈজ্ঞানিক আরোহ। এই প্রকার আরোহে যেমন প্রকৃতির নিয়মানুবর্তিতা নীতি বিদ্যমান থাকে তেমনি কার্যকারণ নিয়মও বিদ্যমান থাকে। এই আরোহে বিশেষ বিশেষ দৃষ্টান্তের প্রত্যক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। উদ্দীপকের দৃশ্য-১-এ বর্ণিত, বিশিষ্ট পুষ্টিবিদ গবেষণা করে দেখলেন, আপেল, কমলা, পেয়ারা, আনারস ইত্যাদি পুষ্টিকর। এতে তিনি ধারণা করলেন যে, সব ফল হয় পুষ্টিকর। অর্থাৎ পুষ্টিবিদ বিশেষ বিশেষ ফল পর্যবেক্ষণ করে সার্বিক সিদ্ধান্তে উপনীত হয়েছেন। তার এই সিদ্ধান্তে প্রকৃতির নিয়মানুবর্তিতা নীতি ও কার্যকারণ নিয়মের উপস্থিতি রয়েছে। তাই বলা যায়, দৃশ্য-১-এ প্রতিফলিত অনুমানটি হলো বৈজ্ঞানিক আরোহ।"
        },
        {
          "label": "ঘ",
          "question": "দৃশ্য-১ ও দৃশ্য-২ এর মধ্যকার পার্থক্য নির্দেশ কর।",
          "explanation": "দৃশ্য-১ ও দৃশ্য-২-এ যথাক্রমে বৈজ্ঞানিক আরোহ এবং অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- দৃশ্য-১-এ নির্দেশিত বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, দৃশ্য-২-এ নির্দেশিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। দৃশ্য-১-এর বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, দৃশ্য-২-এর অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত। আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্য-১ ও দৃশ্য-২-এর মধ্যে পার্থক্য পরিলক্ষিত হয়।"
        }
      ]
    },
    {
      "number": "8",
      "uddipok": "জাহিদ সৌদি আরবে যাবে। তাই সে নতুন এলিভেটেড এক্সপ্রেসে উঠল বিমান বন্দর যাবে বলে। কিন্তু নানান দিকে যাওয়ার বহুমুখী রাস্তা থাকায় সে কোন দিকে যাবে বুঝতে পারছিল না। তখন তার চাচা বললো, 'তুমি যে কোনো রাস্তায় গেলেই বিমানবন্দর পেয়ে যাবে।' এমন সময় সে রাস্তার মাথায় তীর চিহ্ন ও নাম থাকায় বিমান বন্দরে কোন রাস্তায় যেতে হবে তা দেখতে পেল ও বিমান বন্দরে পৌছে গেল।",
      "tag": "SB 24",
      "sub_questions": [
        {
          "label": "ক",
          "question": "প্রত্যক্ষ সমর্থক কাকে বলে?",
          "explanation": "কোনো প্রকল্পকে নিরীক্ষণ ও পরীক্ষণের সাহায্যে সরাসরি প্রমাণ করাকে প্রত্যক্ষ সমর্থন বলে।"
        },
        {
          "label": "খ",
          "question": "কাজ চালানো প্রকল্প কেন প্রয়োজন? ব্যাখ্যা কর।",
          "explanation": "যখন কোনো বৈধ প্রকল্পের অভাবে ঘটনার সত্যতা নির্ণয় করা যায় না তখন কাজ চালানো প্রকল্পের প্রয়োজন হয়। কাজ চালানো প্রকল্প (Working Hypothesis) বলতে সাময়িকভাবে গৃহীত প্রকল্পকে বোঝায়। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে প্রকল্প গ্রহণ করতে হয়। যাকে বলে কাজ চালানো প্রকল্প। এই প্রকল্পের ওপর ভিত্তি করেই বৈধ প্রকল্প পাওয়া যায়। তাই বলা যায়, একটি প্রকল্প বৈধ হওয়ার পূর্ব পর্যন্ত কাজ চালানো প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে চাচার বক্তব্যে প্রকল্পের কোন শর্তটি লঙ্ঘিত হয়েছে? ব্যাখ্যা কর।",
          "explanation": "উদ্দীপকে চাচার বক্তব্যে 'প্রকল্পকে সত্যের সাথে সামঞ্জস্যপূর্ণ হতে হবে'- শর্তটি লঙ্ঘিত হয়েছে। বৈধ প্রকল্পকে সত্যের সাথে সামঞ্জস্যপূর্ণ হতে হবে। কারণ প্রকল্প প্রণয়ন করা হয় কোনো ঘটনার কার্যকারণ সম্পর্ক নির্ণয়ের জন্য। আর কার্যকারণ সম্পর্ক নির্ণয় করা হলে তা তত্ত্ব আকারে প্রতিষ্ঠিত হয়। এ তত্ত্ব বা প্রতিষ্ঠিত সত্য প্রাথমিক প্রকল্প থেকেও অধিক মূল্যবান। তাই কোনো প্রকল্প প্রতিষ্ঠিত সত্যের বিরোধী হতে পারবে না। প্রতিষ্ঠিত সত্যের বিরোধী হলে তা বৈধ প্রকল্পের মর্যাদা হারাবে। উদ্দীপকে চাচার বক্তব্যে দেখা যায়, যে কোনো রাস্তা দিয়ে গেলেই বিমানবন্দর পেয়ে যাবে। চাচার এই বক্তব্য প্রতিষ্ঠিত সত্যের বিরোধী। কেননা এলিভেটেড এক্সপ্রেসে ওঠার পর বিমানবন্দরে যাওয়ার জন্য একটিমাত্র রাস্তাই রয়েছে যেটি তীর চিহ্ন দিয়ে নির্দেশিত হয়েছে। তাই চাচার বক্তব্য সত্যের সাথে অসামঞ্জস্যপূর্ণ। সুতরাং বলা যায়, আলোচ্য বক্তব্যটি 'প্রকল্পকে সত্যের সাথে সামঞ্জস্যপূর্ণ হতে হবে'- এই শর্তটি লঙ্ঘন করেছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টি একটি প্রকল্পের সত্যতাকে প্রমাণ করে এবং অন্যান্য প্রকল্পকে অ-প্রমাণ করে বিশ্লেষণ কর।",
          "explanation": "উদ্দীপকে ইঙ্গিতকৃত বিষয়টি হলো সংকট উত্তরক দৃষ্টান্ত। এটি একটি প্রকল্পকে সত্য প্রমাণ করে এবং অন্যান্য প্রকল্পকে অপ্রমাণ করে। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে পড়ে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক বা চরম দৃষ্টান্ত বলে। সাধারণত একাধিক রাস্তার মিলনস্থলে স্থাপিত এরূপ ফলক আমাদেরকে নির্দেশ করে, কোন পথ ধরে আমরা গন্তব্যস্থলে পৌঁছাতে পারব। উদ্দীপকে দেখা যায়, বিমান বন্দরের রাস্তা খুঁজে পেতে রাস্তার মাথায় তীর চিহ্ন ও নাম সাহায্য করে। এই তীর চিহ্ন বা নাম এক্ষেত্রে সংকট উত্তরক দৃষ্টান্ত হিসেবে কাজ করেছে। কেননা রাস্তা খুঁজে পেতে জাহিদ দ্বিধায় পড়ে যায় এবং সংকট উত্তরক দৃষ্টান্ত হিসেবে তীর চিহ্ন ও নাম তাকে গন্তব্যে পৌঁছে দেয়। এতে করে তার প্রকল্পটি সত্য হিসেবে প্রতীয়মান হয় এবং অন্যান্য সকল রাস্তা অর্থাৎ অন্যান্য সকল প্রকল্প অপ্রমাণিত হয়। সুতরাং বলা যায়, উদ্দীপকে ইঙ্গিতকৃত বিষয়টি অর্থাৎ সংকট উত্তরক দৃষ্টান্ত একটি প্রকল্পকে সত্য হিসেবে প্রমাণ করে এবং অন্যান্য প্রকল্পকে অ-প্রমাণ করে।"
        }
      ]
    },
    {
      "number": "9",
      "uddipok": "হিমেল গ্রামের বাড়ীতে বেড়াতে গেল। গ্রামের বন্ধু রনির সাথে বিকেলে নদীর উপর একটি ব্রিজ দেখতে গেল। তখন রনি বললো, এই ব্রিজটি যতবারই নির্মাণ করা হতো ততবারই ভেঙ্গে পড়ত। কিন্তু ১০ টি ছাগল বলিদানের পর আর ব্রিজটি ভাঙ্গেনি। এই কথা শুনে হিমেল বললো, আসলে ব্রিজটি যথাযথ পাইলিং, কারিগরি ত্রুটি ও উপযুক্ত উপকরণের অভাবে ভেঙে পড়তো।",
      "tag": "SB 24",
      "sub_questions": [
        {
          "label": "ক",
          "question": "ব্যাখ্যা কাকে বলে?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা (Explanation) বলে।"
        },
        {
          "label": "খ",
          "question": "ব্যাখ্যার প্রয়োজন হয় কেন? ব্যাখ্যা কর।",
          "explanation": "কোনো অস্পষ্ট ও জটিল ঘটনা বা বিষয়কে সহজেই বোধগম্য করার জন্য ব্যাখ্যার প্রয়োজন হয়। ব্যাখ্যা হচ্ছে এমন এক বিবৃতি যার মাধ্যমে বর্ণিত বিষয়ের জটিলতা দূর হয়ে যায়; আর আমাদের জিজ্ঞাসারও পরিতৃপ্তি ঘটে। যেমন- জোয়ার- ভাটার কারণ হিসেবে যখন মাধ্যাকর্ষণ শক্তি, চাঁদের আকর্ষণ প্রভৃতি বিষয়ের মাধ্যমে ব্যাখ্যা প্রদান করা হয় তখনই এ বিষয়ের রহস্য - উন্মোচিত হয়। এ কারণেই ব্যাখ্যার প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে রনির বক্তব্যে ব্যাখ্যার কোন দিকটির প্রতিফলন ঘটেছে? ব্যাখ্যা কর।",
          "explanation": "উদ্দীপকে রনির বক্তব্যে ব্যাখ্যার লৌকিক দিকটির প্রতিফলন ঘটেছে। লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত।* উদ্দীপকে রনির বক্তব্যে দেখা যায়, নদীর উপরের ব্রিজটি যতবারই নির্মাণ করা হতো ততবারই ভেঙে পড়ত। কিন্তু ১০টি ছাগল বলিদানের পর আর ব্রিজটি ভাঙেনি। এখানে রনির ব্যাখ্যায় কুসংস্কারের প্রভাব লক্ষণীয়। তাই বলা যায়, রনির বক্তব্য লৌকিক ব্যাখ্যাকে প্রতিফলিত করে।"
        },
        {
          "label": "ঘ",
          "question": "উদ্দীপকে ব্যাখ্যার প্রকারভেদের আলোকে হিমেল ও রনির বক্তব্যের তুলনামূলক আলোচনা কর।",
          "explanation": "উদ্দীপকে হিমেল ও রনির বক্তব্যে ব্যাখ্যার দুইটি প্রকার অর্থাৎ যথাক্রমে বৈজ্ঞানিক ব্যাখ্যা ও লৌকিক ব্যাখ্যার প্রতিফলন দেখা যায়। কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা এমনভাবে প্রদান করা হয়, যা আমাদের জিজ্ঞাসা ও বুদ্ধিবৃত্তিকে পরিতৃপ্ত করে। এ কারণে বৈজ্ঞানিক ব্যাখ্যায় অলৌকিকতা, আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেয়া হয়, বলে এখানে কোনো সুনির্দিষ্ট নিয়ম থাকে না। উদ্দীপকে বর্ণিত রনির বক্তব্যে লৌকিক ব্যাখ্যার প্রতিফলন দেখা যায়। কারণ রনি ব্রিজ না ভাঙার কারণ হিসেবে ১০টি ছাগল বলিদানের কথা বলে। অন্যদিকে, হিমেল বললো, যথাযথ পাইলিং, কারিগরি ত্রুটি ও উপযুক্ত উপকরণের অভাবে ব্রিজটি ভেঙে পড়তো। হিমেলের এ বক্তব্যটি হলো বৈজ্ঞানিক ব্যাখ্যা। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান-ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "10",
      "uddipok": "একজন কৃষকের লিচু বাগানের সব চারাগাছ শুকিয়ে মরে গেছে। তার প্রতিবেশী বললেন, অশুভ শক্তির প্রভাবে এমনটি হয়েছে। কিন্তু একজন কৃষি কর্মকর্তা বাগান পরিদর্শন করেন। তিনি ধারণা করলেন, অতিরিক্ত রাসায়নিক সার প্রয়োগের জন্য এমনটি হতে পারে। তিনি বাগানের মাটি গবেষণাগারে পরীক্ষার ব্যবস্থা করেন। অবশেষে পরীক্ষার মাধ্যমে প্রমাণিত হয় অতিরিক্ত রাসায়নিক সারের কারণে চারাগাছ মরে গেছে।",
      "tag": "SB 24",
      "sub_questions": [
        {
          "label": "ক",
          "question": "প্রতিবেদক অনুকল্প কাকে বলে?",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তা বোঝা যায় না তখন তাকে প্রতিবেদক অনুকল্প (Representative Fictions) বলে।"
        },
        {
          "label": "খ",
          "question": "প্রকল্প স্ববিরোধী হতে পারবে না কেন? ব্যাখ্যা কর।",
          "explanation": "স্ববিরোধী প্রকল্পের স্বকীয় মূল্য থাকে না বলে প্রকল্প স্ববিরোধমুক্ত হতে হবে। প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। এ আনুমানিক ধারণার ওপর ভিত্তি করে ঘটনার প্রকৃত কারণ নির্ণয়। করা হয়। যদি এই ধারণা সংশ্লিষ্ট ঘটনার সাথে স্ববিরোধী হয় তাহলে ওই প্রকল্প দিয়ে ঘটনার প্রকৃত কারণ নির্ণয় করা যায় না। যেমন- ঠান্ডা পানি দিয়ে গোসল করিয়ে আইসক্রিম খেতে দাও। কারণ ঠান্ডা পানি এবং আইসক্রিম জ্বর কমায়। এ কারণে প্রকল্প স্ববিরোধী হতে পারবে না।"
        },
        {
          "label": "গ",
          "question": "উদ্দীপকে প্রতিবেশীর বক্তব্য প্রকল্পের কোন শর্তকে ভঙ্গ করেছে? ব্যাখ্যা কর।",
          "explanation": "উদ্দীপকে প্রতিবেশীর বক্তব্য প্রকল্পের 'বাস্তব কারণভিত্তিক' শর্তকে ভঙ্গ করেছে। একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয়, তাকে বাস্তব কারণ বলে। কোনো প্রকল্প বৈধ হতে কতকগুলো শর্ত অনুসরণ করতে হয়। তার মধ্যে বাস্তব কারণভিত্তিক শর্ত একটি। অন্ধবিশ্বাস, কুসংস্কার, অবাস্তব ও অতিপ্রাকৃতিক বিষয় নিয়ে প্রকল্প তৈরি করা যায় না। যেমন- কারো সন্তান হারিয়ে গেলে যদি বলা হয় সন্তানটিকে ভূতে নিয়ে গেছে, তাহলে প্রকল্পটি হবে একেবারেই অযৌক্তিক, অবাস্তব ও মূল্যহীন। উদ্দীপকে দেখা যায়, একজন কৃষকের লিচু বাগানের সব চারাগাছ শুকিয়ে মরে গেছে। তার প্রতিবেশী বললেন, অশুভ শক্তির প্রভাবে এমনটি হয়েছে। প্রতিবেশীর এ বক্তব্যের মধ্যে কুসংস্কার ও অবাস্তবতার উপস্থিতি দেখা যায়। তাই বলা যায়, এ বক্তব্য প্রকল্পের 'বাস্তব কারণভিত্তিক' শর্তটি ভঙ্গ করেছে।"
        },
        {
          "label": "ঘ",
          "question": "উদ্দীপকে কৃষি কর্মকর্তার কার্যক্রমে প্রকল্পের সবগুলো স্তর অনুসরণ করা হয়েছে- বিশ্লেষণ কর।",
          "explanation": "উদ্দীপকে কৃষি কর্মকর্তার কার্যক্রমে প্রকল্পের সবগুলো স্তর অনুসরণ করা হয়েছে- বক্তব্যটি যথার্থ। প্রকল্পকে বৈধ হিসেবে প্রমাণিত করার ক্ষেত্রে, কতগুলো স্তর অতিক্রম করতে হ্যা। প্রকল্পের প্রথম স্তর হলো 'ঘটনার নিরীক্ষণ'। কোনো ঘটনা ব্যাখ্যা করার জন্য প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করা হয়। তাই নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তরে আনুমানিক ধারণা, গঠন করা হয়। এক্ষেত্রে প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায় তার সাথে প্রয়োজনীয় তথ্যের সন্নিবেশ ঘটিয়ে আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। অর্থাৎ এই স্তরে আনুমানিক ধারণার ওপর ভিত্তি করে সিদ্ধান্ত নেওয়া হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে দেখা যায়, লিচু বাগানের চারাগাছ মরে যাওয়ার কারণ অনুসন্ধানে কৃষি কর্মকর্তা বাগান পরিদর্শন করেন। অর্থাৎ নিরীক্ষণের মাধ্যমে তিনি কারণ অনুমান করেন। তিনি ধারণা করলেন অতিরিক্ত রাসায়নিক সার প্রয়োগের জন্য এমনটি হতে পারে। এটি প্রকল্পের। দ্বিতীয় স্তরকে নির্দেশ করে। এরপর তিনি বাগানের মাটি গবেষণাগারে পরীক্ষার ব্যবস্থা করেন এবং তার অনুমানের সত্যতা পান। সুতরাং বলা যায়, উদ্দীপকের কৃষি কর্মকর্তার কার্যক্রমে প্রকল্পের সবগুলো স্তর অনুসরণ করা হয়েছে।"
        }
      ]
    },
    {
      "number": "11",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "মৌলিক নিয়ম কাকে বলে?",
          "explanation": "যে নিয়মকে উচ্চতর কোনো নিয়মে অন্তর্ভুক্ত করা যায় না এবং অন্য কোনো নিয়মেও রূপান্তরিত করা যায় না তাকে মৌলিক নিয়ম বলে।."
        },
        {
          "label": "খ",
          "question": "লৌকিক ব্যাখ্যা ব্যক্তিভেদে ভিন্ন হয় কেন?",
          "explanation": "সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়। আমরা জানি, লৌকিক ব্যাখ্যার নির্দিষ্ট কোনো নিয়ম নেই। পাশাপাশি সাধারণ মানুষের দৃষ্টিভঙ্গি, শিক্ষা, বিশ্বাস ইত্যাদি ভিন্ন ভিন্ন হয়ে থাকে। এসব কারণে লৌকিক ব্যাখ্যা ব্যক্তিভেদে ভিন্ন হয়। যেমন- সাধারণ মানুষের মধ্যে অনেকেই বিশ্বাস করে পৃথিবী একটি বিরাটকায় ষাঁড়ের এক শিং-এর ওপর অবস্থিত। আবার কেউ কেউ বিশ্বাস করে যে, পৃথিবী একটি বিরাট কচ্ছপের পিঠের উপর অবস্থিত। অর্থাৎ সুনির্দিষ্ট নিয়ম না থাকার কারণে লৌকিক ব্যাখ্যা ভিন্ন হয়।"
        },
        {
          "label": "গ",
          "question": "দৃশ্যকল্প-১ এ বৈজ্ঞানিক ব্যাখ্যার কোন রূপকে নির্দেশ করা হয়েছে? ব্যাখ্যা কর।",
          "explanation": "দৃশ্যকল্প-১-এ বৈজ্ঞানিক ব্যাখ্যার 'বিশ্লেষণ' রূপটির নির্দেশ করা হয়েছে। বৈজ্ঞানিক ব্যাখ্যায় কোনো মিশ্রকার্যের প্রতিটি স্বতন্ত্র কারণ একসাথে উল্লেখ করা হয় তা-ই হচ্ছে বিশ্লেষণ। আমরা জানি, মিশ্র কার্য হচ্ছে কয়েকটি স্বতন্ত্র কারণের একত্রিত ফল। বিশ্লেষণ প্রক্রিয়ার মাধ্যমে সেসব স্বতন্ত্র কারণকে আলাদা আলাদা করে দেখানো হয়। যেমন- নৌকার গতিকে বিশ্লেষণ করলে এর মধ্যে 'নদীর স্রোত', 'বাতাসের বেগ', 'দাঁড়ের ব্যবহার' এসব ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা নৌকার গতিকে ব্যাখ্যা করাই হচ্ছে 'বিশ্লেষণ' রূপ। উদ্দীপকের দৃশ্যকল্প-১-এ 'যোগ্যতা' বিষয়টিকে দৃষ্টিভঙ্গি, দক্ষতা, মূল্যবোধ ও জ্ঞানের সমন্বয়ে বিশ্লেষণ করা হয়েছে। সুতরাং বলা যায়, দৃশ্যকল্প-১-এ বৈজ্ঞানিক ব্যাখ্যার 'বিশ্লেষণ' রূপটি নির্দেশিত হয়েছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ উল্লিখিত বিষয়ের বৈজ্ঞানিক ব্যাখ্যার রূপের আলোকে বিশ্লেষণ কর।",
          "explanation": "দৃশ্যকল্প-২ ও দৃশ্যকল্প-৩-এ উল্লিখিত বিষয় দুটি যথাক্রমে বৈজ্ঞানিক ব্যাখ্যার শৃঙ্খলযোজন ও অন্তর্ভুক্তি রূপ দুটিকে নির্দেশ করে। দৃশ্যকল্প-২-এ দেখা যায়, সূর্যের তাপে পানি বাষ্প হয়, সেখান থেকে মেঘ সৃষ্টি হয় যা বৃষ্টির কারণ-হিসেবে ভূমিকা রাখে। এভাবে কার্য ও দূরবর্তী কারণের মধ্যবর্তী যোগসূত্র হচ্ছে শৃঙ্খলযোজন। অর্থাৎ কোনো ঘটনার কার্য ও তার দূরবর্তী কারণের মধ্যবর্তী স্তর বা পর্যায়কে বলা হয় শৃঙ্খলযোজন।। এ শৃঙ্খলযোজনকে আবার প্রক্ষেপণও বলা হয়। তাই শৃঙ্খলযোজন হলো এমন একটি যোগসূত্র যা কার্য ও কারণের উভয় সম্বন্ধকে আবদ্ধ করে বা সম্পর্কিত করে। অন্যদিকে, যে বৈজ্ঞানিক ব্যাখ্যায় একটি কম ব্যাপক নিয়মকে কোনো বেশি নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। বৈজ্ঞানিক ব্যাখ্যার এই রূপে যে নিয়মের মাধ্যমে কোনো ঘটনার ব্যাখ্যা করা হয় তা একটি বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। দৃশ্যকল্প-৩-এ জাতীয় বিশ্ববিদ্যালয়ের অধীনে সাধারণ কলেজকে অর্থাৎ অধিক ব্যাপকের অধীনে কম ব্যাপককে নির্দেশ করা হয়েছে। এভাবে বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করার নামই হলো অন্তর্ভুক্তি। পরিশেষে বলা যায়, বৈজ্ঞানিক ব্যাখ্যার উল্লেখযোগ্য দুটি রূপ হলো শৃঙ্খলযোজন ও অন্তর্ভুক্তি। স্বতন্ত্র বৈশিষ্ট্যের কারণে উভয়ে একটি থেকে অন্যটি আলাদা।"
        }
      ]
    }
  ]
}