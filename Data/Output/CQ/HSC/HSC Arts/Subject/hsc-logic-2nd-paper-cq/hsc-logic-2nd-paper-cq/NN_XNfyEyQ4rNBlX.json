{
  "title": "চট্টগ্রাম বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দ্বাদশ শ্রেণির নির্বাচনি পরীক্ষায় যুক্তিবিদ্যার একটি প্রশ্নে 'মানুষ' পদের সংজ্ঞা লিখতে বলা হয়। পরীক্ষার উত্তরপত্রে মামুন, সুমন ও রাশেদ নিম্নের তিনটি উত্তর লিখল। মামুন: \"মানুষ হলো জীব।” সুমন: “মানুষ হলো মনুষ্যজাতীয় জীব।\" রাশেদ: \"মানুষ হলো বুদ্ধিবৃত্তিসম্পন্ন সভ্য জীব।\"",
      "tag": "JB 22,CTG.B 21",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থকে সুস্পষ্টভাবে উল্লেখ করাকে বলে সংজ্ঞা।"
        },
        {
          "label": "খ",
          "question": "",
          "explanation": "আসন্নতম জাতি ও বিভেদক লক্ষণ না থাকার কারণে সব পদের যৌক্তিক সংজ্ঞা প্রদান করা যায় না। যৌক্তিক সংজ্ঞায় পদের জাত্যর্থ হিসেবে অপরিহার্য অর্থ প্রকাশের জন্য আসন্নতম জাতি ও বিভেদক লক্ষণ উল্লেখ করতে হয়। কিন্তু পরতম জাতি, বিশিষ্ট বস্তু বা ব্যক্তি, মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের জাত্যর্থ প্রকাশ করা যায় না। এ কারণে জাতিবাচক বা গুণবাচক পদের সংজ্ঞা দিলেও উল্লেখিত পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে সুমন প্রদত্ত সংজ্ঞায় চক্রক সংজ্ঞাজনিত অনুপপত্তি ঘটেছে। ব্যাখ্যা করা হলো- চক্রক সংজ্ঞাজনিত অনুপপত্তি হলো একপ্রকার ভ্রান্ত সংজ্ঞা। এ সংজ্ঞায় সংজ্ঞেয় পদের সমার্থক শব্দ ব্যবহার করা হয়। এতে একই কথার পুনরাবৃত্তি ঘটে। যেমন- হস্ত হয় হাত,বায়ু হয় বাতাস,অগ্নি হয় আগুন ইত্যাদি । এখানে হস্ত-হাত,বায়ু-বাতাস,অগ্নি অনল এগুলো একই ধরনের শব্দ বা সমার্থক শব্দ। তাই এগুলো চক্রক সংজ্ঞার দৃষ্টান্ত। তেমনি উদ্দীপকের সুমন 'মানুষ' পদের সংজ্ঞা দিতে গিয়ে বলে, 'মানুষ হলো মনুষ্যজাতীয় জীব।' এখানে সে মানুষ পদের কোনো প্রয়োজনীয় গুণ উল্লেখ করেনি; বরং মানুষ ও মনুষ্যজাতীয় জীব দুটি প্রতিশব্দ ব্যবহার করেছে মাত্র। যেহুতু সংজ্ঞাটিতে দুটি একই প্রতিশব্দ বা সমার্থক শব্দ ব্যবহার করা হয়েছে। তাই বলা যায় উদ্দীপকের সুমনের সংজ্ঞাটি ত্রুটিপূর্ণ। এরূপ ত্রুটিপূর্ণ সংজ্ঞাই হলো চক্রক সংজ্ঞা।"
        },
        {
          "label": "ঘ",
          "question": "",
          "explanation": "উদ্দীপকের মামুন ও রাশেদ প্রদত্ত সংজ্ঞায় যথাক্রমে অতিব্যাপক সংজ্ঞা এবং অব্যাপক সংজ্ঞার ইঙ্গিত রয়েছে। নিচে উভয় সংজ্ঞা বিশ্লেষণ করা হলো- কোনো পদের সংজ্ঞায় পূর্ণ জাত্যর্থ থেকে যদি আংশিক গুণ উল্লেখ করা হয় তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অতিব্যাপক সংজ্ঞা। উদ্দীপকের মামুন বলেছে, 'মানুষ হয় জীব'। তার এই বক্তব্যে 'মানুষ' পদের বুদ্ধিবৃত্তি গুণটি বাদ পড়েছে। ফলে অতিব্যাপক সংজ্ঞাজনিত অনুপপত্তি ঘটেছে। যৌক্তিক সংজ্ঞায় অতিরিক্ত গুণটি যদি পদের বিচ্ছেদ্য অবান্তর লক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের রাশেদ বলেছে, 'মানুষ হয় বুদ্ধিবৃত্তিসম্পন্ন সভ্য জীব'। এখানে 'সভ্য' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। উপরিউক্ত আলোচনা থেকে বলা যায়, অতিব্যাপক সংজ্ঞা এবং অব্যাপক সংজ্ঞা উভয়ই ভ্রান্ত সংজ্ঞা। উভয় ক্ষেত্রেই যৌক্তিক সংজ্ঞার প্রথম ও পঞ্চম নিয়ম অনুসরণ করা হয় না। তবে পদের জাত্যর্থ কম বা বেশি উল্লেখ করার কারণে অতিব্যাপক সংজ্ঞা বা অব্যাপক সংজ্ঞার সৃষ্টি হয়। এ কারণে উভয় সংজ্ঞার মধ্যে ভিন্নতাও বিদ্যমান।"
        }
      ]
    },
    {
      "number": "2",
      "uddipok": "রাবেয়া বললো, \"মানুষ হলো বুদ্ধিবৃত্তিসম্পন্ন জীব।\" রোদেলা বললো, \"মানুষ হলো এমন জীব যার দুটি পা, দুটি হাত আছে; সে কথা বলে, হাসে, কাঁদে এবং তার মনুষ্যত্ববোধ আছে।\"",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "",
          "explanation": "পরতম জাতি বলতে সর্বোচ্চ জাতিকে বোঝায় যেখানে আর কোনো বৃহত্তর জাতি নির্ণয় করা যায় না। পরতম জাতি সর্বোচ্চ জাতিকে বোঝায় বলে পরতম জাতির থেকে বৃহত্তর জাতির নির্দেশ করা যায়না। যেমন 'দ্রব্য' একটি পরতম জাতি। কারণ এর থেকে আর কোনো বড় বা বৃহত্তর জাতির নির্দেশ করা যায় না। তাই পরতম জাতির সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "রোদেলার বক্তব্যে পাঠ্যপুস্তকের বর্ণনার বিষয়টি প্রকাশিত হয়েছে। নিচে তা ব্যাখ্যা করা হলো- কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ একসাথে উল্লেখ করার প্রক্রিয়া হলো বর্ণনা। বর্ণনায় পদের পূর্ণ জাত্যর্থ উল্লেখ না করে শুধু বিবৃতি দেওয়া হয়। যেমন- গ্রিক যুক্তিবিদ প্লেটো মানুষকে বর্ণনা করেছেন 'পাখাবিহীন দ্বিপদ জীব' হিসেবে। বস্তুত বর্ণনায় কখনো কখনো বর্ণিত পদের উপলক্ষণ ও অবান্তর লক্ষণের সাথে জাত্যর্থের অংশবিশেষও ব্যক্ত করা হয়। তেমনি উদ্দীপকে বর্ণিত ঘটনায় রোদেলা বলে, 'মানুষ হলো এমন জীব যার দুটি পা, দুটি হাত আছে; সে কথা বলে, হাসে, কাঁদে এবং তার মনুষ্যত্ববোধ আছে।' রোদেলা 'মানুষ' পদের নিছক বিবৃতি দিয়েছে, পূর্ণ জাত্যর্থ বা অপরিহার্য গুণ উল্লেখ করেনি। তাই বলা যায় যে, উদ্দীপকের রোদেলার বক্তব্য বর্ণনা হিসেবে পরিগণিত।"
        },
        {
          "label": "ঘ",
          "question": "",
          "explanation": "উদ্দীপকের রাবেয়া ও রোদেলার বক্তব্যে যথাক্রমে যৌক্তিক সংজ্ঞা ও বর্ণনার বিষয়টি লক্ষ করা যায়। নিচের উভয় বিষয়ের সাথে পারস্পরিক পার্থক্য বিশ্লেষণ করা হলো- যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। যেমন- 'মানুষ' পদের সংজ্ঞায়নে জীববৃত্তি ও বুদ্ধিবৃত্তি উভয় গুণ উল্লেখ করলে তা যৌক্তিক সংজ্ঞা হিসেবে বিবেচিত হবে। উদ্দীপকের রাবেয়া বলে, 'মানুষ হলো বুদ্ধিবৃত্তিসম্পন্ন জীব।' এখানে সে মানুষ পদের অপরিহার্য গুণ উল্লেখ করেছে বলে এটি যৌক্তিক সংজ্ঞার দৃষ্টান্ত। বস্তুত সংজ্ঞা একটি বৈজ্ঞানিক প্রক্রিয়া। অন্যদিকে, উদ্দীপকের রোদেলার বক্তব্যে পরিলক্ষিত বিষয় অর্থাৎ বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, নিছক বিবৃতি দেওয়া হয়। এ কারণে এটি একটি লৌকিক প্রক্রিয়া। সংজ্ঞার ক্ষেত্রে জাত্যর্থ ছাড়া অন্য কোনো গুণ উল্লেখ করা হয় না। অর্থাৎ, সংজ্ঞায় অবান্তর গুণ আরোপ করা যায় না। এ কারণে যেসব পদের সংজ্ঞা দেওয়া যায় সেসব পদের বর্ণনাও দেওয়া সম্ভব। অপরদিকে, বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। এ কারণে এমন অনেক পদ বা বিষয় রয়েছে যার বর্ণনা দেওয়া গেলেও সংজ্ঞা দেওয়া যায় না। যেমন- দ্রব্য, টাকা, সততা ইত্যাদি। উপরের আলোচনা থেকে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়। তবে ব্যবহারিক জীবনে আমরা যেরূপ বিবৃতি প্রদান করি, তা বর্ণনা হিসেবেই অধিক পরিচিত।"
        }
      ]
    },
    {
      "number": "3",
      "uddipok": "দৃষ্টান্ত-১: আমি এ যাবৎ যত মানুষ দেখেছি তারা সবাই মরণশীল। অতএব, সকল মানুষ হয় মরণশীল। দৃষ্টান্ত-২: আমি এ যাবৎ যত জাপানি দেখেছি তারা সকলেই বিনয়ী। সুতরাং, সকল জাপানি হয় বিনয়ী।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২. অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "",
          "explanation": "আরোহের প্রাণশক্তি বলতে আরোহাত্মক উল্লম্ফনকে বোঝায়। আরোহ অনুমানে জ্ঞাত থেকে অজ্ঞাতে, নিরীক্ষিত থেকে অনিরীক্ষিতে গমন করা হয়। আর যে বৈশিষ্ট্যের ওপর ভিত্তি করে ওই প্রক্রিয়া সম্পন্ন হয় তা হলো আরোহাত্মক উল্লম্ফন। আরোহের উল্লম্ফন উপর ভিত্তি করে আরোহের প্রক্রিয়া সম্পন্ন হয় বলে আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "দৃষ্টান্ত-২ এ অবৈজ্ঞানিক আরোহ অনুমান প্রকাশ করে। নিচে তা প্রকাশ করা হলো- অবৈজ্ঞানিক আরোহ প্রক্রিয়ায় সবসময় সার্বিক সংশ্লেষক যুক্তিবাক্য স্থাপন করা হয়। আমরা জানি, এ আরোহ প্রক্রিয়ার মূল সূত্র হচ্ছে \"একটি ঘটনা সবসময়ই সত্য হতে দেখা গেছে কখনো এর কোনো বিরুদ্ধ দৃষ্টান্ত ঘটেনি। অতএব, এ ঘটনাটি সত্য।\" মূলত অবৈজ্ঞানিক আরোহ কতকগুলো দৃষ্টান্তের গণনার ভিত্তিতেই সঠিক সিদ্ধান্ত প্রতিষ্ঠা করতে চায়। অবৈজ্ঞানিক আরোহ প্রক্রিয়ায় বৈজ্ঞানিক কোনো ব্যাখ্যা থাকেনা এটি একটি আনুমানিক প্রক্রিয়া  ডেমনি দৃষ্টান্ত-২ এ বলা হয়েছে , আমি এ যাবৎ যত জাপানি দেখেছি তারা সকলেই বিনয়ী। সুতরাং, সকল জাপানি হয় বিনয়ী। এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে।এখানে বৈজ্ঞানিক কোনো ব্যাখ্যা নেই। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃষ্টান্ত-১ এ বৈজ্ঞানিক আরোহ এবং দৃষ্টান্ত-২ এ অবৈজ্ঞানিক আরোহ নির্দেশ করে। নিচে উভয় আরোহের মধ্যে তুলনামূলক বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। যেমন- দৃষ্টান্ত-১ এ বর্ণিত, 'আমি এ যাবৎ যত মানুষ দেখেছি তারা সবাই মরণশীল। অতএব, সকল মানুষ হয় মরণশীল।' এরূপ এরূপ নিশ্চিত সিদ্ধান্ত গ্রহণ করার কারণে এটি বৈজ্ঞানিক আরোহের দৃষ্টান্ত। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়।. তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। উপরের আলোচনা থেকে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান।"
        }
      ]
    },
    {
      "number": "4",
      "uddipok": "দৃষ্টান্ত-১: দুই সহোদর ভাইয়ের মধ্যে চেহারা, স্বভাব, উচ্চতা, গায়ের দুই ইত্যাদি বিষয়ে মিল আছে। তাদের মধ্যে বড় ভাই একজন অধ্যাপক।। সুতরাং ছোট ভাইও অধ্যাপক। দৃষ্টান্ত-২: দুটি গাছের মধ্যে কাণ্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি কাঁঠাল গাছ। অতএব, অন্য গাছটিও কাঁঠাল গাছ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতি আপাতদৃষ্টিতে অনেকটা আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "সাদৃশ্যমূলক অনুমানের প্রধান ভিত্তি হলো সাদৃশ্য। সাদৃশ্যানুমানে দুটি বিষয়ের জানা সাদৃশ্যের ভিত্তিতে নতুন কোনো বৈশিষ্ট্যের সাদৃশ্য অনুমান করা হয়। যেমন- মানুষ ও উদ্ভিদের ক্ষেত্রে জন্ম, বৃদ্ধি, মৃত্যু ইত্যাদি সাদৃশ্য দেখে অনুমান করা হয় মানুষের জীবন আছে। অতএব, উদ্ভিদেরও জীবন আছে। এজন্য বলা হয়, সাদৃশ্যানুমানের প্রধান ভিত্তি হলো সাদৃশ্য।"
        },
        {
          "label": "গ",
          "question": "",
          "explanation": "দৃষ্টান্ত-১ এ অসাধু সাদৃশ্যানুমানজনিত অনুপপত্তি ঘটেছে। নিচে তা ব্যাখ্যা করা হলো- যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন: মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। তেমনি দৃষ্টান্ত-১ এ বর্ণিত, দুই সহোদর ভাইয়ের মধ্যে চেহারা, স্বভাব, উচ্চতা, গায়ের রং ইত্যাদি বিষয়ে মিল আছে। তাদের মধ্যে বড় ভাই একজনঅধ্যাপক। সুতরাং ছোট ভাইও অধ্যাপক। এরূপ মৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করার কারণে এখানে অসাধু সাদৃশ্যানুমানজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-১ ও দৃষ্টান্ত-২ এর মাধ্যমে যথাক্রমে অসাধু ও সাধু সাদৃশ্যানুমান নির্দেশিত হয়েছে। নিচে এদের মধ্যে পার্থক্য বিশ্লেষণ করা হলো- দৃষ্টান্ত-১-এর দুই সহোদর ভাইয়ের মধ্যে বিভিন্ন অমৌলিক ও বাহ্যিক সাদৃশ্য বিবেচনা করে একজন অধ্যাপক বিধায় অন্যজনকেও অধ্যাপক হিসেবে সিদ্ধান্ত গ্রহণ করা হয়েছে। তাই দৃষ্টান্ত-১-এর মাধ্যমে অসাধু সাদৃশ্যানুমান নির্দেশিত হয়েছে। এই প্রকার সাদৃশ্যানুমানে সাদৃশ্যের ক্ষেত্রে মৌলিকতা থাকে না। এখানে একদিকে সাদৃশ্য অপ্রাসঙ্গিক থাকে অন্যদিকে অজ্ঞাত ও বৈসাদৃশ্যমূলক বিষয়ের সংখ্যা বেশি থাকে। এখানে কার্যকারণ সম্পর্কের কোনো ইঙ্গিত থাকে না। অসাধু সাদৃশ্যানুমানের সিদ্ধান্তের কোনো যৌক্তিক ভিত্তি থাকে না। এ কারণে এই প্রকার সাদৃশ্যানুমানের সিদ্ধান্ত ভ্রান্ত ও অনুপপত্তি দোষে দুষ্ট থাকে। অসাধু সাদৃশ্যানুমানের সিদ্ধান্তের কোনো মূল্য ও গুরুত্ব নেই। অপরপক্ষে, দৃষ্টান্ত-২-এ দুটি বিষয়ে মৌলিক, প্রাসঙ্গিক ও গুরুত্বপূর্ণ সাদৃশ্য বিবেচনা করে সিদ্ধান্ত প্রতিষ্ঠা করা হয়েছে। তাই দৃষ্টান্ত-২-এর মাধ্যমে সাধু সাদৃশ্যানুমানে অজ্ঞাত বিষয়ের চেয়ে জ্ঞাত ও সাদৃশ্য বেশি থাকে। এখানে কার্যকারণ সম্পর্কের ইঙ্গিত থাকে এবং সাধু সাদৃশ্যানুমানের সিদ্ধান্ত সত্য হবার সম্ভাবনা বেশি থাকে। তাই এখানে অনুপপত্তির তেমন কোনো আশঙ্কা থাকে না। এটি একটি বিজ্ঞানসম্মত প্রক্রিয়া। তাই এটি বৈজ্ঞানিক অনুসন্ধানের পথনির্দেশ করে। উপরের আলোচনা থেকে বলা যায় যে, বলা যায়, অসাধু ও সাধু সাদৃশ্যানুমানের মধ্যে বিভিন্ন দিক দিয়ে পার্থক্য রয়েছে। আর উভয় প্রকার সাদৃশ্যানুমানের মদ্যে সাধু সাদৃশ্যানুমানের গুরুত্বও গ্রহণযোগ্যতা বেশি।"
        }
      ]
    },
    {
      "number": "5",
      "uddipok": "একটি কলেজের দ্বাদশ শ্রেণির নির্বাচনি পরীক্ষায় যুক্তিবিদ্যার ৫০টি উত্তরপত্র ছিল। প্রতিটি উত্তরপত্র মূল্যায়ন করে দেখা গেল যুক্তিবিদ্যার প্রত্যেক ছাত্র-ছাত্রীই A+ পেয়েছে। এ থেকে সিদ্ধান্ত গ্রহণ করা যায় ঐ কলেজের যুক্তিবিদ্যার সকল ছাত্র-ছাত্রীই হয় A+ এর অধিকারী।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে কার্যকারণ সম্পর্ক অনুপস্থিত থাকে। এই প্রকার আরোহে প্রতিকূল দৃষ্টান্তবিহীন অবাধ অভিজ্ঞতার ওপর ভিত্তি করে সিদ্ধান্ত প্রতিষ্ঠা করা যায়। যেহেতু কার্যকারণ সম্পর্ক ব্যতীত কেবল অবাধ অভিজ্ঞতার ওপর নির্ভর করে এখানে সিদ্ধান্ত প্রতিষ্ঠা করা হয়, তাই এ প্রকার আরোহের সিদ্ধান্তের নিশ্চয়তা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে পূর্ণাঙ্গ আরোহের প্রতিফলন ঘটেছে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সকল দৃষ্টান্ত পর্যবেক্ষণ করে সিদ্ধান্ত নেওয়া হয় বলে এই আরোহকে পূর্নাঙ্গ আরোহ বলা হয়। পূর্ণাঙ্গ আরোহে পূর্ণাঙ্গ দৃষ্টান্ত উল্লেখ থাকে। তেমনি উদ্দীপকে বলা হয়েছে, একটি কলেজের দ্বাদশ শ্রেণির নির্বাচনি পরীক্ষায় যুক্তিবিদ্যার ৫০টি উত্তরপত্র ছিল। প্রতিটি উত্তরপত্র মূল্যায়ন করে দেখা গেল যুক্তিবিদ্যার প্রত্যেক ছাত্র-ছাত্রীই A+ পেয়েছে। এ থেকে সিদ্ধান্ত গ্রহণ করা যায় ঐ কলেজের যুক্তিবিদ্যার সকল ছাত্র- ছাত্রীই হয় A+ এর অধিকারী। এভাবে প্রতিটি দৃষ্টান্ত যাচাই করে সিদ্ধান্ত গ্রহণ করার কারণে এটি পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত পূর্ণাঙ্গ আরোহ যথার্থ আরোহ নয়। নিচে তা বিশ্লেষণ করা হলো- পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোেহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: উদ্দীপকে বর্ণিত প্রতিটি উত্তরপত্র মূল্যায়ন করে দেখা গেল যুক্তিবিদ্যার প্রত্যেক ছাত্র-ছাত্রীই A+ পেয়েছে। এরূপ দৃষ্টান্তে, জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। তাই বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "6",
      "uddipok": "দৃশ্যকল্প-১: সোহেল একটি পোলট্রি ফার্ম পরিদর্শনে এসে ফার্মের প্রত্যেকটি মুরগি পরীক্ষা করে দেখলো যে, সবগুলো মুরগিই ব্রয়লার জাতীয়। এ থেকে সে সিদ্ধান্ত নিলো যে, এই ফার্মের সবগুলো মুরগিই ব্রয়লার মুরগি। দৃশ্যকল্প-২: রহিম, করিম, জন, ফরিদসহ আরও কিছু মানুষের মৃত্যু দেখে আজাদ সিদ্ধান্ত নিলো যে, সকল মানুষ হয় মরণশীল।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "সাদৃশ্যমূলক অনুমান, দুই প্রকার। যথা: সাধু সাদৃশ্যমূলক অনুমান ও অসাধু সাদৃশ্যমূলক অনুমান।"
        },
        {
          "label": "খ",
          "question": "",
          "explanation": "আরোহ অনুমানের সিদ্ধান্ত সার্বিক যুক্তিবাক্য। আরোহ অনুমানের আশ্রয়বাক্য হিসেবে যেসব যুক্তিবাক্য প্রতিষ্ঠা করা হয় সেগুলো বিশেষ যুক্তিবাক্য। আর বিশেষ যুক্তিবাক্যগুলোর ওপর ভিত্তি করে যে সিদ্ধান্ত প্রতিষ্ঠা করা হয় সেটি সার্বিক যুক্তিবাক্য। তাই আরোহ অনুমানের সিদ্ধান্ত সার্বিক যুক্তিবাক্য।"
        },
        {
          "label": "গ",
          "question": "",
          "explanation": "দৃশ্যকল্প-২ এ বৈজ্ঞানিক আরোহের প্রতিফলন ঘটেছে। কেননা বৈজ্ঞানিক আরোহে যে প্রক্রিয়ায় সিদ্ধান্ত প্রতিষ্ঠা করা হয় এখানে সেই প্রক্রিয়া অনুসরণ করা হয়েছে। প্রকৃত আরোহের শ্রেণিবিভাগগুলোর মধ্যে প্রথমটি হলো বৈজ্ঞানিক আরোহ। এখানে প্রকৃতির নিয়মানুবর্তিতা নীতি ও কার্যকারণ নিয়ম উভয়ই বিদ্যমান থাকে। তাই বলা যায়, যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের প্রত্যক্ষ অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। তেমনি উদ্দীপকের দৃশ্যকল্প-২-এ অজাদ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত গ্রহণ করেছে। তাই দৃশ্যকল্প-২-এর মাধ্যমে বৈজ্ঞানিক আরোহ নির্দেশিত হয়েছে।  বৈজ্ঞানিক আরোহ প্রকৃত আরোহ বিধায় এখানে আরোহাত্মক উল্লম্ফন বিদ্যমান থাকে। এখানে জ্ঞাত থেকে অজ্ঞাতে গমন করা হয়। এ আরোহের সিদ্ধান্তে নতুনত্ব থাকে। এখানে অনুকূল ও প্রতিকূল উভয় প্রকার দৃষ্টান্ত পর্যবেক্ষণ করা হয়। এই প্রকার আরোহে ঘটনার প্রাসঙ্গিকতা বিচার করা হয় এবং অপ্রয়োজনীয় অংশগুলো বাদ দেওয়া হয়। এছাড়া কার্যকারণ সম্পর্ক বিদ্যমান থাকে বিধায় বৈজ্ঞানিক আরোহের সিদ্ধান্তের নিশ্চয়তা দেওয় যায়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ পূর্ণাঙ্গ আরোহ এবং দৃশ্যকল্প-২ এ বৈজ্ঞানিক আরোহের দৃষ্টান্ত পরিলক্ষিত হয়। নিচে উভয় আরোহের মধ্যে পারস্পরিক সম্পর্ক বিশ্লেষণ করা হলো- পূর্ণাঙ্গ আরোহ ও বৈজ্ঞানিক আরোহ উভয়ই বাস্তব ঘটনার পর্যবেক্ষণ ও নিরীক্ষণভিত্তিক অনুমান। উভয় অনুমানেই আশ্রয়বাক্যগুলো বিষয়ভিত্তিক ও বস্তুনিষ্ঠ। এরূপ সাদৃশ্যের পাশাপাশি আবার বিভিন্ন বৈসাদৃশ্যও পরিলক্ষিত হয়। বৈজ্ঞানিক আরোহে আরোহমূলক লম্ফ উপস্থিত থাকে। এ কারণে বৈজ্ঞানিক আরোহকে প্রকৃত আরোহ বলে। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকার জন্য পূর্ণাঙ্গ আরোহকে অপ্রকৃত আরোহ বলা হয়। বৈজ্ঞানিক আরোহের সিদ্ধান্ত একটি সার্বিক যুক্তিবাক্য। কিন্তু পূর্ণাঙ্গ আরোহের সিদ্ধান্ত দেখতেই শুধু সার্বিক যুক্তিবাক্যের মত। আসলে সেটি সার্বিক যুক্তিবাক্য নয়। বৈজ্ঞানিক আরোহ কার্যকারণ নিয়মের ওপর নির্ভরশীল। এতে সিদ্ধান্ত গ্রহণের পূর্বে ঘটনাবলিকে যথাযথভাবে পরীক্ষা-নিরীক্ষা করে দুটি ঘটনার মধ্যে একটি কার্যকারণ সম্পর্ক আবিষ্কার করা হয়। কিন্তু পূর্ণাঙ্গ আরোহ কার্যকারণ নিয়মের ওপর নির্ভরশীল নয়। এতে দৃষ্টান্ত গণনার মাধ্যমে সরাসরি সিদ্ধান্তে গমন করা হয়। তাই বলা যায়, পূর্ণাঙ্গ আরোহ ও বৈজ্ঞানিক আরোহের মধ্যে কিছু বিষয়ে সাদৃশ্য থাকলেও উভয়ই ভিন্ন আরোহ।"
        }
      ]
    },
    {
      "number": "7",
      "uddipok": "শুক্লা কলেজ থেকে বাড়ি ফিরেই দেখতে পায় যে, তার রুমের জানালার কাচ ভাঙ্গা। তারপর সে ধারণা করল যে, ছেলেরা উঠানে ক্রিকেট খেলায় বল এসে কাচ ভেঙ্গে গেছে। পরে শুক্লা তালা খুলে রুমে প্রবেশ করে এবং বল দেখাতে পায়। এতে তার টেনশন দূর হয়।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "প্রকল্পের স্তর চারটি।"
        },
        {
          "label": "খ",
          "question": "",
          "explanation": "প্রকল্পের অন্যতম একটি শর্ত হচ্ছে প্রকল্পকে অবশ্যই সুনির্দিষ্ট হতে হবে। প্রকল্প বা আনুমানিক ধারণা হবে সুনির্দিষ্ট। কোনো অস্পষ্ট বা এলোমেলোভাবে প্রকল্প হয় না। কারণ কোনো অস্পষ্ট প্রকল্প কোনো ঘটনার সঠিক ব্যাখ্যা দিতে পারে না। যেমন- বন্যার কারণ হিসেবে যদি প্রকল্প করা হয় যে কোনো একটি সমস্যার কারণে পানি বৃদ্ধি পেয়ে বন্যা হয়েছে, তাহলে প্রকল্পটি অনির্দিষ্ট ও অস্পষ্ট হয়। আর এ প্রকল্প দিয়ে কার্যকারণ সম্পর্কও নির্ণয় করা সম্ভব হয় না। তাই প্রকল্প হতে হবে সুনির্দিষ্ট ও স্পষ্ট।"
        },
        {
          "label": "গ",
          "question": "",
          "explanation": "উদ্দীপকে পাঠ্যবইয়ের প্রকল্প বিষয়টিকে ইঙ্গিত করা হয়েছে। ব্যাখ্যা করা হলো- কোনো পর্যাপ্ত প্রমাণ ছাড়া যখন আমরা কোনো ঘটনা বা বিষয় সম্পর্কে একটি সম্ভাবনা বা আনুমানিক ধারণা গ্রহণ করি তখন তাকে প্রকল্প বলে। এই অনুমান সত্যও হতে পারে, আবার মিথ্যাও হতে পারে। যেমন: একটি শিশু কান্না করছে- এ থেকে অনুমান করতে পারি, শিশুটিকে তার মা মেরেছে। এই প্রকল্প সত্যও হতে পারে, আর মিথ্যাও হতে পারে। কেননা শিশুর কান্নার কারণ কী হতে পারে তা সুনির্দিষ্ট নয়। তেমনি উদ্দীপকে শুক্লার রুমের জানালার কাচ ভাঙা দেখে সে ধারণা করলো, ছেলেদের ক্রিকেট খেলার বল এসে কাচ ভেঙে গেছে। পরে সে রুমে এসে একটি বল দেখতে পেল। তাই শুক্লার প্রকল্পটি সত্য হয়েছে। কিন্তু যদি ক্রিকেটের বল না হয়ে পাথরের টুকরা হতো তাহলে কিন্তু প্রকল্পটি -মিথ্যা বলে প্রমাণিত হতো।তাই বলা যায়, উদ্দীপকে পাঠ্যবইয়ের প্রকল্প বিষয়টিকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, শুক্লার ধারণা বা প্রকল্পটি বাস্তবে প্রমাণিত। পাঠ্যপুস্তকের আলোকে তা বিশ্লেষণ করা হলো- কোনো প্রকল্প বৈধ হওয়ার জন্য তাকে যাচাইযোগ্য বা প্রমাণযোগ্য হতে হবে। কারণ কোনো ঘটনাকে ব্যাখ্যা করার জন্য প্রকল্প প্রণয়ন করা হয়। তাই প্রকল্পকে যদি প্রমাণ করা না যায় তাহলে তা বৈধ হবে না। বস্তুত প্রকল্প হলো প্রমাণ ছাড়া আনুমানিক ধারণা। এ আনুমানিক ধারণা সত্যও হতে পারে, আবার মিথ্যাও হতে পারে। প্রকল্পগুলোকে সত্য- মিথ্যা হিসেবে প্রমাণের জন্য কতগুলো পরীক্ষার সম্মুখীন হতে হয়। অর্থাৎ প্রকল্পগুলো পরীক্ষায় উত্তীর্ণ হলে তা প্রমাণিত বলে বিবেচিত হয় এবং উত্তীর্ণ না হলে অপ্রমাণিত বলে গণ্য হবে। উদ্দীপকে শুক্লা দেখতে পায় তার রুমের জানালার কাচ ভাঙা। সে ধারণা করে ক্রিকেট খেলার বল লেগে কাচ ভেঙে গেছে। পরে রুমে প্রবেশ করে একটি বল দেখতে পায়। এতে সে নিশ্চিত হয়েছে যে, ক্রিকেটের বলের আঘাতে জানালার কাচ ভেঙেছে। এই ক্ষেত্রে শুক্লার ধারণাটি বাস্তবে প্রমাণিত হয়। অর্থাৎ তার ধারণা বা অনুমান বাস্তব ঘটনার সাথে মিলে যায়। উপরিউক্ত আলোচনা থেকে বলা যায়, কোনো আনুমানিক ধারণা প্রমাণিত হতে গেলে বাস্তবতার সাথে তাকে সাদৃশ্যপূর্ণ হতে হয়। উদ্দীপকে শুক্লার ধারণা বাস্তব ঘটনার সাথে মিলে গেছে। এ কারণে বলা যায়, শুক্লার ধারণা বা প্রকল্পটি বাস্তবে প্রমাণিত।"
        }
      ]
    },
    {
      "number": "8",
      "uddipok": "যুক্তিবিদ্যার ক্লাশে সুমী অনুপস্থিত। শিক্ষক সুমীর বান্ধবী শীলার কাছে সুমীর অনুপস্থিতির কারণ জানতে চান। তখন শীলা বললো যে, \"চীনে ছাত্র ধর্মঘট চলছে। সে কারণে মনে হয় আসেনি।\" শীলার এমন জবাব শুনে শিক্ষক হতবাক।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "প্রকল্পের শেষ স্তরটি হলো সিদ্ধান্ত যাচাইকরণ।"
        },
        {
          "label": "খ",
          "question": "",
          "explanation": "কাজ চালানো প্রকল্প বলতে সাময়িকভাবে গৃহীত প্রকল্পকে বোঝায়। কোনো বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি তাকে কাজ চালানো প্রকল্প বলে। বৈধ প্রকল্প গঠনের আগ পর্যন্ত এই প্রকল্প দিয়ে কাজ চালানো হয়ে থাকে। যেমন: যদি বিদ্যুৎ সম্পর্কে প্রকল্প করতে হয় তাহলে বিদ্যুৎ যে আসলে কী- তা আমাদের জানতে হয়। কিন্তু বিদ্যুৎ সম্পর্কে জানা না থাকায় সাময়িকভাবে প্রকল্প করা হলো যে, বিদ্যুৎ এক প্রকার তরল পদার্থ।"
        },
        {
          "label": "গ",
          "question": "",
          "explanation": "উদ্দীপকে শীলার বক্তব্যে বৈধ প্রকল্পের প্রাসঙ্গিক ও সামঞ্জস্যপূর্ণ শর্তটি লঙ্ঘিত হয়েছে। নিচে তা ব্যাখ্যা করা হলো- যে ঘটনাকে ব্যাখ্যা করার জন্য আমরা প্রকল্প প্রণয়ন করি তাকে সেই ঘটনার সাথে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা সম্ভব হবে না। যেমন: ভারতে নির্বাচন হচ্ছে, তাই বাংলাদেশের নতুন রাষ্ট্রপ্রধান নির্বাচিত হবে। এখানে অপ্রাসঙ্গিক এবং অসামঞ্জস্যপূর্ণ প্রকল্প প্রণয়ন করা হয়েছে। কেননা, ভারতের নির্বাচনের সাথে বাংলাদেশের রাষ্ট্রপ্রধান নির্বাচিত হওয়ার কোনো যোগসূত্র নেই। তাই এখানে বৈধ প্রকল্পের শর্ত লঙ্ঘিত হয়েছে। তেমনি উদ্দীপকে সুমী ক্লাসে অনুপস্থিতির কারণ হিসেবে শীলা বলে, চীনে ছাত্র ধর্মঘট চলছে। সে কারণে মনে হয় আসেনি। এখানে অপ্রাসঙ্গিক কারণ উল্লেখ করা হয়েছে। যা বাস্তব কারণ হিসেবে ব্যাখ্যা করা অসম্ভব। এখানে বৈধ প্রকল্পের প্রাসঙ্গিক হওয়ার শর্তটি উপেক্ষা করা হয়েছে। তাই বলা যায় , এই প্রকল্পটি একটি অবৈধ প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে প্রাসঙ্গিকতা শর্তটি লঙ্ঘিত হয়েছে, তা বৈধ প্রকল্পের জন্য খুবই গুরুত্বপূর্ণ শর্ত। বিশ্লেষণ করা হলো- বৈধ প্রকল্পের ক্ষেত্রে সবচেয়ে গুরুত্বপূর্ণ শর্ত হলো প্রাসঙ্গিকতা। কোনো ঘটনাকে সহজ-সরলভাবে ব্যাখ্যা করা এবং কার্যকারণ আবিষ্কার করার জন্য প্রকল্প প্রণয়ন করা হয়। কাজেই যে ঘটনাকে ব্যাখ্যা করার জন্য আমরা প্রকল্প প্রণয়ন করি তাকে সেই ঘটনার সাথে প্রাসঙ্গিক হতে হবে। প্রাসঙ্গিক না হলে ঘটনাকে ব্যাখ্যা করা বা কারণ নির্ণয় করা সম্ভব হয় না। আর এক্ষেত্রে প্রকল্পটি অবৈজ্ঞানিক ব্যাখ্যা বলে বিবেচিত হবে। প্রাসঙ্গিক ব্যাখ্যা ছাড়া প্রকল্পের কোনো ভিত্তি থাকে না। যেমন: উদ্দীপকে শীলার বক্তব্যটি অপ্রাসঙ্গিক ও ভিত্তিহীন। কেননা, চীনের ছাত্র ধর্মঘটের কারণে বাংলাদেশের সুমী স্কুলে অনুপস্থিত থাকার কোনো সম্পর্ক নেই। এখানে অপ্রাসঙ্গিক দৃষ্টান্ত টেনে আনা হয়েছে। যা বৈধ প্রকল্পের গুরুত্বপূর্ণ শর্ত প্রাসঙ্গিকতা লঙ্ঘিত হয়েছে। উপরিউক্ত আলোচনা থেকে বলা যায়, একটি প্রকল্পকে বৈধ হতে হলে অবশ্যই প্রাসঙ্গিক হতে হয়। তা না হলে এটা অবৈধ প্রকল্প হিসেবে গণ্য হবে।"
        }
      ]
    },
    {
      "number": "9",
      "uddipok": "উক্তি-১: সিংহ হয় বনের রাজা। উক্তি-২: সংগীত হলো দুর্মূল্য কোলাহল।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় সমার্থক শব্দ ব্যবহার করা হলে যে অনুপপত্তি ঘটে তাকে চক্রক সংজ্ঞা বলে।"
        },
        {
          "label": "খ",
          "question": "",
          "explanation": "পদের অপরিহার্য অর্থ প্রকাশের জন্য যৌক্তিক সংজ্ঞায় আসন্নতম জাতি ও বিভেদক লক্ষণ গুরুত্বপূর্ণ। আসন্নতম জাতি হলো কোনো উপজাতির সবচেয়ে নিকটতম জাতি। আর যে গুণের কারণে একই জাতির অন্তর্ভুক্ত একটি উপজাতি তার সমজাতীয় অন্যান্য উপজাতি থেকে আলাদা, তাকে বলে বিভেদক লক্ষণ। উভয়ের সাহায্যে কোনো পদের সংজ্ঞা প্রদান করা হয়। এই কারণে যৌক্তিক সংজ্ঞায় আসন্নতম জাতি ও বিভেদক লক্ষণ গুরুত্বপূর্ণ।"
        },
        {
          "label": "গ",
          "question": "",
          "explanation": "উক্তি-১ এ যৌক্তিক সংজ্ঞার দ্বিতীয় নিয়মটি লঙ্ঘিত হয়েছে। ব্যাখ্যা করা হলো- যৌক্তিক সংজ্ঞার দ্বিতীয় নিয়মানুসারে, যে পদের সংজ্ঞা নির্দেশ করা হয় সংজ্ঞাটা সে পদ অপেক্ষা স্পষ্টতর হবে, সংজ্ঞাটা রূপকের মাধ্যমে বা দুর্বোধ্য ভাষায় ব্যক্ত করা যাবে না। এ নিয়ম লঙ্ঘন করলে রূপক বা দুর্বোধ্য সংজ্ঞা অনুপপত্তি ঘটে।যেমন: রহিম হয় সৎ ব্যক্তি। এখানে রহিম পদের সংজ্ঞা দিতে গিয়ে সৎ ব্যক্তি নামক রুপক শব্দ ব্যবহার করা হয়েছে। তেমনি উক্তি-১ এ বলা হয়েছে , সিংহ হয় বনের রাজা। এটা হলো একটা রূপক সংজ্ঞা। কারণ এখানে 'সিংহ' পদের সংজ্ঞা দিতে গিয়ে 'বনের রাজা' নামক রূপক শব্দ ব্যবহার করা হয়েছে। তাই এখানে রূপক সংজ্ঞা অনুপপত্তি ঘটেছে। কারণ কোনো পদের সংজ্ঞায় রূপক শব্দ ব্যবহার করা হলে রূপক সংজ্ঞা নামক অনুপপত্তি ঘটবে। তাই বলা যায়, উক্তি-১ এ যৌক্তিক সংজ্ঞার দ্বিতীয় নিয়মটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "হ্যাঁ, উক্তি-১ ও উক্তি-২ একই নিয়ম অর্থাৎ দ্বিতীয় নিয়মের লঙ্ঘন। নিচে তা বিশ্লেষণ করা হলো-  যৌক্তিক সংজ্ঞার দ্বিতীয় নিয়মে বলা হয়েছে, কোনো পদের সংজ্ঞা সহজভাবে উপস্থাপন করতে হবে, কোনো রূপক বা দুর্বোধ্য ভাষা ব্যবহার করা যাবে না। সংজ্ঞার এ নিয়মটি লঙ্ঘন করলে দুটি অনুপপত্তি ঘটে। যথা: ১. রূপক সংজ্ঞাজনিত অনুপপত্তি এবং ২. দুর্বোধ্য সংজ্ঞাজনিত অনুপপত্তি।  কোনো পদের সংজ্ঞায় সহজ ও সুস্পষ্ট ভাষার পরিবর্তে রূপক ভাষা ব্যবহার করা হলে রূপক সংজ্ঞাজনিত অনুপপত্তি ঘটে। যেমন: উক্তি-১ এ বর্ণিত, সিংহ হয় বনের রাজা। এখানে 'বনের রাজা' শব্দটি রূপক অর্থে ব্যবহার করা হয়েছে। ফলে রূপক সংজ্ঞাজনিত অনুপপত্তি ঘটেছে। অন্যদিকে, কোনো পদের সংজ্ঞায় সহজ ভাষার পরিবর্তে দুর্বোধ্য ভাষা ব্যবহার করলে দুর্বোধ্য সংজ্ঞা অনুপপত্তি ঘটবে। যেমন- উক্তি-২ এ বর্ণিত, সংগীত হলো দুর্মূল্য কোলাহল। এ সংজ্ঞায় দুর্বোধ্য শব্দ ব্যবহার করায় দুর্বোধ্য অনুপপত্তি ঘটেছে। তাই বলা যায়, উক্তি-১ ও উক্তি-২ একই নিয়ম এবং এখানে দ্বিতীয় নিয়মের লঙ্ঘন হয়েছে।"
        }
      ]
    },
    {
      "number": "10",
      "uddipok": "দৃশ্যকল্প-১: চন্দ্র, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরল রেখায় অবস্থান করে তখন চন্দ্রগ্রহণ হয়। দৃশ্যকল্প-২: রাহু নামক দৈত্য যখন চন্দ্রকে গ্রাস করে তখন চন্দ্রগ্রহণ হয়।",
      "tag": "JB 22,CTG.B 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যায় মিশ্রকার্যের কারণগুলোকে আলাদা করে দেখানো হয়। এভাবে একটি ঘটনার মিশ্রকার্য ব্যাখ্যার প্রক্রিয়াকেই বলে বিশ্লেষণ। মিশ্রকার্য হলো কতকগুলো স্বতন্ত্র কারণের মিলিত ফল। বৈজ্ঞানিক ব্যাখ্যায় বিশ্লেষণের মাধ্যমে মিশ্রকার্যের কারণগুলো পৃথক পৃথকভাবে দেখানো হয়। যেমন: নদীতে নৌকা চালানো একটি মিশ্রকার্য। কারণ নৌকা চালানোর ক্ষেত্রে কতকগুলো স্বতন্ত্র কারণ একসাথে কাজ করে। এগুলো হলো: ১. নদীর স্রোত, ২. বাতাসের বেগ, ৩. মাঝির দক্ষতা, ৪. দাঁড়ের ব্যবহার। এসব স্বতন্ত্র কারণের মিলিত প্রচেষ্টার ফলে নৌকা চালানো সম্ভব হয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ বৈজ্ঞানিক ব্যাখ্যাকে নির্দেশ করে। নিচে সেটি ব্যাখ্যা করা হলো- কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। এরূপ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা প্রদান করা হয় বলে এ ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। যার দৃষ্টান্ত উদ্দীপকের দৃশ্যকল্প-১ এ লক্ষ করা যায়।  দৃশ্যকল্প-১ এ বলা হয়েছে , চন্দ্র, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরল রেখায় অবস্থান করে তখন চন্দ্রগ্রহণ হয়। বস্তু এটিই চন্দ্রগ্রহণের যথার্থ ব্যাখ্যা। তাই উদ্দীপকের এই ব্যাখ্যাকে বৈজ্ঞানিক ব্যাখ্যা বলা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-১ বৈজ্ঞানিক ব্যাখ্যা হলেও দৃশ্যকল্প-২ লৌকিক ব্যাখ্যা দৃষ্টান্ত। নিচে উভয় ব্যাখ্যার মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। উপরিউক্ত আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "11",
      "uddipok": "",
      "tag": "JB 24,CTG.B 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "",
          "explanation": "লৌকিক ব্যাখ্যায় ব্যক্তির নিছক মনগড়া ধারণা প্রাধান্য পায় বলে এরূপ ব্যাখ্যা গ্রহণযোগ্য নয়। ব্যক্তির মনগড়া ধারণা বা অতিপ্রাকৃত শক্তির আশ্রয়ে যে বক্তব্য দেওয়া হয় তাই লৌকিক ব্যাখ্যা। এ ধরনের ব্যাখ্যায় কার্য ও কারণের সাথে কোনো আবশ্যিক সম্পর্ক থাকে না। যেমন: অনেকেই চন্দ্রগ্রহণের কারণ হিসেবে রাহু নামক দৈত্যের উপস্থিতিকে দায়ী করে। মূলত এ ধরনের ব্যাখ্যার বাস্তব কোনো ভিত্তি নেই। এ কারণে লৌকিক ব্যাখ্যা গ্রহণযোগ্য নয়।"
        },
        {
          "label": "গ",
          "question": "",
          "explanation": "উদ্দীপকের মাধ্যমে বৈজ্ঞানিক ব্যাখ্যার রূপ অন্তর্ভুক্তি প্রতিফলিত হয়েছে। কেননা এখানে একটি কম ব্যাপক নিয়মকে একটি অধিক ব্যাপক নিয়মের অধীনে এনে দেখানো হয়েছে। উদ্দীপকের জোয়ার-ভাটার নিয়মকে মাধ্যাকর্ষণ নিয়মের অন্তর্ভুক্ত করে দেখানো হয়েছে। অর্থাৎ এখানে একটি কম ব্যাপক নিয়মকে একটি বেশি ব্যাপক নিয়মের অধীনে এনে দেখানো হয়েছে। তাই উদ্দীপকের মাধ্যমে বৈজ্ঞানিক ব্যাখ্যার রূপ অন্তর্ভুক্ত নির্দেশিত হয়েছে। বৈজ্ঞানিক ব্যাখ্যায় কার্যকরণ সম্পর্কে নির্ণয় করে কোনো ঘটনার ব্যাখ্যা প্রদান করা হয়। যে বৈজ্ঞানিক ব্যাখ্যায় একটি কম ব্যাপক নিয়মকে কোনো বেশি নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। বৈজ্ঞানিক ব্যাখ্যার এই রূপে যে নিয়মের মাধ্যমে কোনো ঘটনার ব্যাখ্যা করা হয় তা একটি বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। এভাবে বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করার নামই হলো অন্তর্ভুক্তি।"
        },
        {
          "label": "ঘ",
          "question": "",
          "explanation": "কার্যকারণ নির্ণয়ের ক্ষেত্রে উদ্দীপকে উল্লেখিত অন্তর্ভুক্তি বিষয়টির গুরুত্ব অপরিসীম। নিচে তা বিশ্লেষণ করা হলো- বৈজ্ঞানিক ব্যাখ্যার ক্ষেত্রে কার্যকারণ সম্পর্ক আবিষ্কারের মাধ্যমে কোনো একটি ঘটনাকে বিশ্লেষণ করা হয়। সে ক্ষেত্রে কার্যকারণ সম্পর্ক নির্ণয় করার অর্থই হলো বর্ণিত ঘটনা যেসব নিয়মের অধীন তা উল্লেখ করা অর্থাৎ, অন্তর্ভুক্তি করা। পাশাপাশি ঘটনাটি সংঘটনের কারণগুলো উল্লেখের মাধ্যমে সেগুলোর মধ্যে সম্বন্ধ স্থাপন করা। কাজেই এদিক থেকে বৈজ্ঞানিক ব্যাখ্যার যথার্থতা প্রতিপাদনে অন্তর্ভুক্তি রূপের ভূমিকা অপরিহার্য। এ পরিপ্রেক্ষিতেই যুক্তিবিদ কার্ডেথ রিড বলেছেন, 'বৈজ্ঞানিক ব্যাখ্যা হলো ঘটনাবলির নিয়ম আবিষ্কার ও সংযুক্তকরণের মাধ্যমে ব্যাখ্যা।' আমরা জানি, প্রতিটি গ্রহ-উপগ্রহের নিজস্ব একটি আকর্ষণ শক্তি রয়েছে। সে শক্তির মাধ্যমে যেকোনে বস্তুকে তার কেন্দ্রের দিকে আকর্ষণ করে। গ্রহ-উপগ্রহে এই যে আকর্ষণ শক্তি তাই হচ্ছে মাধ্যাকর্ষণ শক্তি। এটি একটি বৃহৎ নিয়ম। এ নিয়মের আওতায় সমুদ্রের বা নদীর জোয়ার- ভাটার নিয়মকে ব্যাখ্যা করা হয়। কেননা মাধ্যাকর্ষণ নিয়মের ক্ষেত্রে যে ব্যাখ্যা প্রয়োগ করা হয় তা জোয়ার-ভাটার ক্ষেত্রেও একই নিয়মে প্রয়োগ করা যায়। এভাবে ঘটনায় কার্যকরণ নির্ণয়ের ক্ষেত্রে অন্তর্ভুক্তি বিষয়টির গুরুত্বপূর্ণ ভূমিকা পালন করে। উপরিউক্ত আলোচনা থেকে বলা যায়, বৈজ্ঞানিক ব্যাখ্যায় অন্তর্ভুক্তির গুরুত্ব অপরিসীম।"
        }
      ]
    }
  ]
}