{
  "title": "কুমিল্লা বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "নওশাদ তার বন্ধু অর্ণবকে জিজ্ঞেস করে, “কীভাবে আরোহের সংজ্ঞা দেওয়া যায়?\" অর্ণব উত্তর দেয়, \"যা অবরোহ নয় তাই আরোহ\"। শিক্ষক তাদের কথা শুনে বললেন, লক্ষ রাখবে, “সংজ্ঞায় জাত্যর্থের পূর্ণ বিবৃতি প্রকাশ পাবে, কমও নয় বেশিও নয়\"।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো পদকে প্রকাশ করলে তাকে বর্ণনা বলে।"
        },
        {
          "label": "খ",
          "question": "",
          "explanation": "কোনের পদের সংজ্ঞা প্রদানের জন্য পদটির পূর্ণ জাত্যর্থ উল্লেখ করতে হয়। এক্ষেত্রে সংশ্লিষ্ট পদটির আসন্নতম জাতি ও বিভেদক লক্ষণ উল্লেখ করতে হয়। কিন্তু পরম নিয়মসমূহ এত ব্যাপক যে এগুলোর আসন্নতম জাতি উল্লেখ করা যায় না।কিন্তু কোনো পদের সংজ্ঞা প্রদানের জন্য অবশ্যই পদটির পূর্ণ জাত্যর্থ উল্লেখ করতে হয়।  তাই বলা যায় পরম নিয়মসমূহের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "অর্ণবের উত্তরে সংজ্ঞার চতুর্থ নিয়ম লঙ্ঘন হয়েছে। নিচে তা ব্যাখ্যা করা হলো- সংজ্ঞার চতুর্থ নিয়মানুসারে, সংজ্ঞা সদর্থক বা ইতিবাচক করা সম্ভব হলে তাকে নঞর্থক বা নেতিবাচক করা যাবে না। এ নিয়ম লঙ্ঘন করলে নেতিবাচক সংজ্ঞা অনুপপত্তি (Fallacy of Negative Definition) ঘটে। যথা- 'শান্তি হচ্ছে যুদ্ধের অনুপস্থিতি', 'ন্যায় তাকেই বলে যা অন্যায় নয়' ইত্যাদি। কোনো পদের সংজ্ঞায় নঞর্থক ভাষা ব্যবহার করা হলে সংজ্ঞা ভ্রান্ত বা ত্রুটিপূর্ণ হবে। এরূপ সংজ্ঞাকে বলা হয় নঞর্থক বা নেতিবাচক সংজ্ঞা। যেমন- যে মানুষ সৎ নয় তিনিই অসৎ।এখানে সংজ্ঞার চতুর্থ নিয়ম লঙ্ঘন করা হয়েছে। তেমনি উদ্দীপকের অর্ণব বলে যে, 'যা অবরোহ নয় তাই আরোহ'। এ সংজ্ঞায় আরোহ অনুমানে কী কী বৈশিষ্ট্য আছে তা বলা হয়নি। বরং নেতিবাচকভাবে উল্লেখ করা হয়েছে। তাই বলা যায় যে, উদ্দীপকের অর্ণবের উত্তরে সংজ্ঞার চতুর্থ নিয়ম লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শিক্ষকের কথাটি যৌক্তিক সংজ্ঞার প্রথম নিয়মের সাথে সাদৃশ্যপূর্ণ। নিচে বিশ্লেষণ করা হলো- সংজ্ঞার প্রথম নিয়মানুসারে, যে পদের সংজ্ঞা দেয়া হয়, সে পদের সম্পূর্ণ জাত্যর্থ উল্লেখ করতে হবে, তার বেশি বা কম নয়। কাজেই সংজ্ঞায় উপলক্ষণ বা অবান্তর লক্ষণ অন্তর্ভুক্ত করা যাবে না এবং আসন্নতম জাতি বা বিভেদক লক্ষণ বাদ দেয়া যাবে না। এ নিয়ম ভঙ্গ করলে সংজ্ঞায় চার প্রকার অনুপপত্তি ঘটবে। নিচে এরূপ দুটি অনুপপত্তি বিশ্লেষণ করা হলো- বাহুল্য সংজ্ঞা: সংজ্ঞায় জাত্যর্থের বেশি কিছু অন্তর্ভুক্ত করা হলে এবং জাত্যর্থের অতিরিক্ত গুণটা উপলক্ষণ হলে, সংজ্ঞায় বাহুল্যদুষ্ট সংজ্ঞা অনুপপত্তি ঘটে। যথা- 'মানুষ বিচার শক্তিশালী একটা বুদ্ধিবৃত্তিসম্পন্ন জীব'- এ সংজ্ঞাটা বাহুল্যদুষ্ট । কারণ এ সংজ্ঞায় 'বিচার শক্তিশালী' গুণটা অতিরিক্তভাবে (বাহুল্যভাবে) অন্তর্ভুক্ত করা হয়েছে। এরূপ সংজ্ঞাকে বাহুল্যদুষ্ট সংজ্ঞা বলে। আপতিক সংজ্ঞা: সংজ্ঞায় জাত্যর্থের অতিরিক্ত গুণ থাকলে এবং তা অবিচ্ছেদ্য অবান্তর লক্ষণ হলে অবান্তর লক্ষণজনিত সংজ্ঞা অনুপপত্তি ঘটে। যথা- মানুষ একটা হাস্যপ্রিয়, বুদ্ধিবৃত্তিসম্পন্ন জীব। এ দৃষ্টান্তে 'হাস্যপ্রিয়' গুণটা মানুষের অবান্তর লক্ষণ। কাজেই মানুষের সংজ্ঞায় এটার উল্লেখ অপ্রয়োজনীয়।"
        }
      ]
    },
    {
      "number": "2",
      "uddipok": "মুমতাহিনা একটি বই পড়ছে। বইটিতে বিভিন্ন বিষয়ের পরিচয় লেখা আছে। হাতির পরিচয়ে লেখা আছে, “হস্তী হলো প্রচণ্ড মত্ত চতুষ্পদী দেহধারী এক প্রকার আত্মা\"। সংজ্ঞাটি পড়ে মুমতাহিনা তেমন কিছু বুঝতে পারেনি।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞা দিতে গিয়ে ভিন্ন ভাষার সেই পদের পুনরুক্তি করা হলে যে ভ্রান্তি দেখা দেয় তার নাম চক্রক সংজ্ঞা।"
        },
        {
          "label": "খ",
          "question": "",
          "explanation": "যেসব ক্ষেত্রে পদের সংজ্ঞা দেয়া সম্ভব নয়, তাই হচ্ছে সংজ্ঞার সীমাবদ্ধতা। যৌক্তিক সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেসব ক্ষেত্রে এ নীতি অনুসরণ করা যায় না সেসব ক্ষেত্রে সংজ্ঞার সীমাবদ্ধতা নিহিত থাকে। যেমন- পরতম জাতি, বিশিষ্ট বস্তু বা ব্যক্তি, মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে মুমতাহিনার পঠিত সংজ্ঞাটিতে দ্বিতীয় নিয়মটি লঙ্ঘিত হয়েছে। নিচে তা ব্যাখ্যা করা হলো- সংজ্ঞার দ্বিতীয় নিয়মানুসারে, যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে।' অর্থাৎ, সংজ্ঞায় রূপক বা দুর্বোধ্য ভাষা ব্যবহার করা যাবে না। যেমন- সংগীত হলো দুর্মূল্য কোলাহল।এখানে সংগীত পদের সংজ্ঞা দিতে দুর্বোধ্য ভাষা ব্যবহার করা হয়েছে যার ফলে সংজ্ঞার্থ পদ অস্পষ্ট হয়েছে। কোনো পদের সংজ্ঞা দিতে সে পদটি থেকে সংজ্ঞার্থ পদকে অধিক স্পষ্ট হতে হয়। তাই বলা যায় এটি এটি দুর্বোধ্য সংজ্ঞাকে নির্দেশ করে। তেমনি উদ্দীপকে উল্লেখিত ঘটনায়, মুমতাহিনা একটি বই পড়ে জানতে পারে \"হস্তী হলো প্রচণ্ড মত্ত চতুষ্কদী দেহধারী এক প্রকার আত্মা\"। এখানে হাতির সংজ্ঞা দুর্বোধ্য ভাষায় প্রকাশ করা হয়েছে। যা সুস্পষ্টই সংজ্ঞার দ্বিতীয় নিয়ম লঙ্ঘন।"
        },
        {
          "label": "ঘ",
          "question": "",
          "explanation": "চুল মুমতাহিনার পঠিত বিষয়টিতে কঠিন বা দুর্বোধ্য শব্দ ব্যবহার করে হাতির সংজ্ঞা দেওয়া হয়েছে। এ কারণে সংজ্ঞাটিতে দুর্বোধ্য সংজ্ঞাজনিত উদ্ভব ঘটেছে। বিশ্লেষণ করা হলো- কোনো পদের সংজ্ঞায় সহজ-সরল বা সুস্পষ্ট ভাষা ব্যবহার না করে জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যেমন: 'বক হলো শ্বেত-শুভ্র, দীর্ঘ-গ্রীবা, স্থিতাচারী, সুশ্রী বিহঙ্গ'। এখানে ব্যবহৃত ভাষা জটিল প্রকৃতির। এ জটিলতাই সংজ্ঞাটিকে দুর্বোধ্য করেছে। উদ্দীপকে মুমতাহিনার পঠিত বিষয়ে বলা হয়েছে, “হস্তী হলো প্রচণ্ড মত্ত চতুষ্পদী দেহধারী এক প্রকার আত্মা\"। এখানে হাতি পদের সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। যেমন- 'হস্তী' হলো হাতি, 'প্রচণ্ড মত্ত' বলতে বোঝায় বেশি মাতাল বা ক্ষিপ্ত প্রকৃতির এবং 'চতুষ্পদী' বলতে চার পা বিশিষ্ট প্রাণীকে বোঝায়। এভাবে মুমতাহিনার পঠিত সংজ্ঞাটিতে কঠিন কঠিন ভাষা ব্যবহারের কারণে হাতির সংজ্ঞা দুর্বোধ্য হয়েছে।  উপরিউক্ত আলোচনা থেকে বলা যায়, মুমতাহিনার পঠিত বিষয়ে দুর্বোধ্য শব্দ ব্যবহার করে হাতির সংজ্ঞা দেওয়ার কারণে সংজ্ঞাটিতে দুর্বোধ্য সংজ্ঞাজনিত অনুপপত্তি ঘটেছে।"
        }
      ]
    },
    {
      "number": "3",
      "uddipok": "দৃশ্যকল্প-১: যিনি শিক্ষকতা করেন তিনি হলেন শিক্ষক। দৃশ্যকল্প-২: বায়ু হলো তাই যা রূপহীন অথচ আমাদের দেহকে স্পর্শ করে। দৃশ্যকল্প-৩: মানুষ হয় বুদ্ধিবৃত্তিসম্পন্ন জীব।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "কোন কোনো পদের সংজ্ঞায় কঠিন বা দুর্বোধ্য শব্দ ব্যবহার করলে সংজ্ঞাটি দুর্বোধ্য বা জটিল প্রকৃতির হয়। এর ফলে যে ভ্রান্তি ঘটে তাই দুর্বোধ্য সংজ্ঞাজনিত অনুপপত্তি। সংজ্ঞার দ্বিতীয় নিয়মানুসারে, যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে। অর্থাৎ, সংজ্ঞায় দুর্বোধ্য ভাষা ব্যবহার করা যাবে না। যেমন- সংগীত হলো দুর্মূল্য কোলাহল। এটি দুর্বোধ্য সংজ্ঞাকে নির্দেশ করে।"
        },
        {
          "label": "গ",
          "question": "",
          "explanation": "দৃশ্যকল্প-১ এ চক্রক সংজ্ঞাজনিত অনুপপত্তি সংঘটিত হয়েছে। নিচে তা নিয়মসহ ব্যাখ্যা করা হলো- কোনো পদের সংজ্ঞা দিতে গিয়ে ভিন্ন ভাষার সেই পদের পুনরক্তি করা হলে সংজ্ঞাটায় ভ্রান্তি দেখা দিবে। এ অনুপপত্তির নাম চক্রক সংজ্ঞা অনুপপত্তি। চক্রক সংজ্ঞায় সমার্থক শব্দ ব্যবহার করা হয় অর্থাৎ পদের পুনরুক্তি ঘটে। যেমন - 'মানুষ হলো মানব সন্তান'। এ সংজ্ঞাটি ভ্রান্ত। এতে নতুন কিছুই বলা হয়নি, ফলে সংজ্ঞেয় পদটার অর্থ মোটেই সুস্পষ্ট হয়নি একাইে 'মানুষ' ও 'মানব সন্তান' হলো সমার্থক শব্দ।  অনুরূপভাবে দৃশ্যকল্প-১ এ বলা হয়েছে, যিনি শিক্ষকতা করেন তিনি হলেন শিক্ষক। এখানে শিক্ষক ও যিনি শিক্ষকতা করেন সমার্থক শব্দ ব্যবহার হয়েছে। শিক্ষক সম্পর্কে একই কথা পুনর্ব্যক্ত করা হয়েছেলেন বলে দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ ও ৩ দ্বারা যথাক্রমে বর্ণনা ও যৌক্তিক সংজ্ঞা বিষয় দুটি নির্দেশ করা হয়েছে। নিচে এদের মধ্যে পার্থক্য বিশ্লেষণ করা হলো- নিচে উভয় বিষয়ের মধ্যে পার্থক্য বিশ্লেষণ করা হলো- যৌক্তিক সংজ্ঞা ও বর্ণনা সমার্থক নয়। সংজ্ঞায় আমরা কোনো পদের সমগ্র জাত্যর্থ হিসেবে আসন্নতম জাতি ও বিভেদক লক্ষণ উল্লেখ করি। যেমন- দৃশ্যকল্প-৩ এ 'বুদ্ধিবৃত্তিসম্পন্ন' ও 'জীব' নামক বিভেদক লক্ষণ ও আসন্নতম জাতির মাধ্যমে 'মানুষ' পদের সংজ্ঞা দেওয়া হয়েছে। কিন্তু বর্ণনায় আমরা শুধু পদের উপলক্ষণ বা অবান্তর লক্ষণ কিংবা উভয়ই উল্লেখ করি। যেমন- দৃশ্যকল্প-২ এ উল্লেখিত, 'বায়ু হলো তাই যা রূপহীন অথচ আমাদের দেহকে স্পর্শ করে'। এটি 'বায়ু' পদের অপরিহার্য অর্থ প্রকাশ করে না, বরং নিছক বিবৃতির মাত্র। এ কারণে যুক্তিবিদরা মনে করেন, যৌক্তিক সংজ্ঞা একটি বৈজ্ঞানিক প্রক্রিয়া। কিন্তু বর্ণনা একটি প্রচলিত বা লৌকিক প্রক্রিয়া। একজন ব্যক্তি বা একটি বস্তুকে বিভিন্নভাবে বর্ণনা করা যায়। কিন্তু কোনো পদের যুক্তিসম্মত সংজ্ঞা একটিই হয়। সুনির্দিষ্ট নিয়ম অনুসরণ করে কোনো পদের সংজ্ঞা দেওয়া হয়। কিন্তু বর্ণনায় কোনো সুনির্দিষ্ট নিয়ম অনুসরণ করা হয় না। পাশাপাশি সংজ্ঞা সর্বদাই সদর্থক হয় কিন্তু বর্ণনা সদর্থক কিংবা নঞর্থক উভয়ই হতে পারে। সর্বোপরি নির্ধারিত নিয়ম অনুসরণ না করা হলে সংজ্ঞায় অনুপপত্তি ঘটে, কিন্তু বর্ণনায় এ সমস্যা নেই। তাই বলা যায়, বর্ণনা ও যৌক্তিক সংজ্ঞা দুটি পরস্পর থেকে আলাদা ও স্বতন্ত্র বিষয়।"
        }
      ]
    },
    {
      "number": "4",
      "uddipok": "দৃশ্যকল্প-১: একজন ডায়াবেটিক রোগীর রোগ শনাক্তের জন্য খাওয়ার পূর্বে এবং খাওয়ার দুই ঘণ্টা পর পরীক্ষাগারে রক্ত পরীক্ষা করে ডাক্তার চূড়ান্তভাবে নিশ্চিত হন তার ডায়াবেটিক হয়েছে। দৃশ্যকল্প-২: বারী সাহেব বাজার থেকে আম ক্রয় করতে যান। আম বিক্রেতা একটি আম ঝুঁড়ি থেকে খেতে দেন। বিক্রেতা বলেন, ঝুড়ির সব আমই মিষ্টি। বারী সাহেব বলেন, সব আম খেলে বুঝতে পারবো সব আম মিষ্টি কি-না।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "জগতের প্রতিটি কার্যেরই কারণ আছে এবং কার্য ও কারণের মধ্যে অনিবার্য সম্পর্ক বিদ্যমান- কার্য ও কারণের এমন নীতিকেই বলা হয় কার্যকারণ নিয়ম।"
        },
        {
          "label": "খ",
          "question": "",
          "explanation": "হ্যাঁ, অবৈজ্ঞানিক আরোহ প্রকৃত আরোহ। যেসব আরোহ অনুমানে জ্ঞাত থেকে অজ্ঞাতে উত্তরণ এবং আরোহমূলক লম্ফ, উপস্থিত থাকে তাকে প্রকৃত আরোহ বলে। তাছাড়া প্রকৃত আরোহে প্রকৃতির নিয়মানুবর্তিতা, কার্যকারণ নীতি অনুসরণ করা হয় এবং সিদ্ধান্ত সার্বিক সংশ্লেষক যুক্তিবাক্য প্রতিষ্ঠা করা হয়। অবৈজ্ঞানিক আরোহে আরোহের প্রকৃত বৈশিষ্ট্য আরোহমূলক লম্ফ উপস্থিত থাকে। পাশাপাশি প্রকৃতির নিয়মানুবর্তিতা নীতির আলোকে সিদ্ধান্ত গ্রহণ করা হয়। এ কারণে অবৈজ্ঞানিক আরোহ হলো প্রকৃত আরোহ। *"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক আরোহের ইঙ্গিত আছে। নিচে তা ব্যাখ্যা করা হলো-  আরোহে প্রকৃতির নিয়মানুবর্তিতা নীতি ও কার্যকরণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বা Scientific Induction বলে। এ আরোহে অপ্রয়োজনীয় ও অপ্রাসঙ্গিক উপাদানগুলোকে অপনয়ন করে সিদ্ধান্ত প্রতিষ্ঠা করা হয়। তাই বলা যায়, বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ বৈশিষ্ট্য বিদ্যমান থাকে এবং এ প্রকার আরোহ অন্যান্য আরোহ থেকে অনেক বেশি গুরুত্ব বহন করে। তেমনি দৃশ্যকল্প-১ এ বর্ণিত, একজন ডায়াবেটিক রোগীর রোগ শনাক্তের জন্য খাওয়ার পূর্বে এবং খাওয়ার দুই ঘণ্টা পর পরীক্ষাগারে রক্ত পরীক্ষা করে ডাক্তার চূড়ান্তভাবে নিশ্চিত হন তার ডায়াবেটিক হয়েছে। ডাক্তারের এই সিদ্ধান্ত আরোহের মৌলিক ও গুরুত্বপূর্ণ বৈশিষ্ট্যের সাথে সাদৃশ্যপূর্ণ। তাই বলা যায় উদ্দীপকের দৃশ্যকল্প-১ বৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর দৃষ্টান্ত হলো পূর্ণাঙ্গ আরোহ। আরোহমূলক লম্ফ না থাকার কারণে এটি প্রকৃত আরোহ নয়। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: দৃশ্যকল্প-২ এ উল্লেখিত বারী সাহেব বাজার থেকে আম ক্রয় করতে যান। বিক্রেতা বলেন, ঝুড়ির সব আমই মিষ্টি। কিন্তু বারী সাহেব বলেন, সব আম খেলে বুঝতে পারবো সব আম মিষ্টি কিনা। অর্থাৎ, তিনি প্রতিটি আম যাচাই করে সিদ্ধান্ত নিতে চান। তার এই সিদ্ধান্ত গ্রহণের প্রক্রিয়ায় আরোহমূলক লম্ফ অনুপস্থিত রয়েছে। এ কারণে তার এই সিদ্ধান্ত গ্রহণের প্রক্রিয়া পূর্ণাঙ্গ আরোহের দৃষ্টান্ত যা প্রকৃত আরোহ নয়। ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। তাই বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "5",
      "uddipok": "আমি এ যাবৎ বাংলাদেশের যত মানুষ দেখেছি সবাই দয়ালু। অতএব, বাংলাদেশের সকল মানুষ হয় দয়ালু।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "এক প্রকৃত আরোহ তিন প্রকার। যথা: ১. বৈজ্ঞানিক আরোহ, ২. অবৈজ্ঞানিক আরোেহ এবং ৩. সাদৃশ্যানুমান।"
        },
        {
          "label": "খ",
          "question": "",
          "explanation": "কম আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা যায় বলে আরোহমূলক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "উদ্দীপকে অবৈজ্ঞানিক আরোেহ অনুমান প্রকাশ পেয়েছে। নিচে তা ব্যাখ্যা করা হলো- প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। অবৈজ্ঞানিক আরোহে বৈজ্ঞানিক কোনো যুক্তি থাকেনা। যেমন: এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত।  তেমনি উদ্দীপকে বলা হয়েছে , আমি এ যাবৎ বাংলাদেশের যত মানুষ দেখেছি সবাই দয়ালু। অতএব, বাংলাদেশের সকল মানুষ হয় দয়ালু। উদ্দীপকের এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই বলা যায় যে, দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত অবৈজ্ঞানিক আরোহের সাথে বৈজ্ঞানিক আরোহের তুলনামূলক সম্পর্ক বিশ্লেষণ করা হলো- অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। অন্যদিকে, বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়।  অপরদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। উপরিউক্ত আলোচনা থেকে বলা যায়, বৈজ্ঞানিক ও অবৈজ্ঞানিক আরোেহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: জুঁই দেখতে তার ভাইয়ের মতো। তার ভাই একজন বিখ্যাত সাহিত্যিক। সুতরাং জুঁই অবশ্যই একজন বিখ্যাত সাহিত্যিক। দৃশ্যকল্প-২: মানুষ ও উদ্ভিদের মধ্যে জন্ম, বৃদ্ধি, মৃত্যু, বংশবিস্তার ও খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং উদ্ভিদেরও প্রাণ আছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক আরোহের মৌলিক নিয়ম হলো- প্রকৃতির নিয়মানুবর্তিতা।"
        },
        {
          "label": "খ",
          "question": "",
          "explanation": "নীতি ও কার্যকারণ সম্পর্কের ওপর ভিত্তি করে আরোহমূলক লক্ষের সাহায্যে ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষকবাক্য প্রতিষ্ঠা করতে হবে। যা নিখুঁত আরোহ বলতে পূর্ণাঙ্গ আরোহকে বোঝায়। মধ্যযুগীয় স্কলাস্টিক যুক্তিবিদগণ পূর্ণাঙ্গ আরোহকে নিখুঁত আরোহ বলে অভিহিত করেছেন। তারা পূর্ণাঙ্গ আরোহের সংজ্ঞায় বলেন, কোনো তথাকথিত সার্বিক বাক্যের অন্তর্গত প্রত্যেকটি বিশিষ্ট দৃষ্টান্ত পরীক্ষা করার পর সেই তথাকথিত সঠিক বাক্যটিকে সিদ্ধান্ত হিসেবে স্থাপন করার প্রক্রিয়াই হলো পূর্ণাঙ্গ আরোহ। অর্থাৎ, এই আরোহের মাধ্যমে প্রতিটি দৃষ্টান্ত যাচাই করে সেই বিষয় সম্পর্কে সিদ্ধান্ত গ্রহণ করা হয় বলে এটিকে নিখুঁত আরোহ বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ অসাধু সাদৃশ্যানুমানের ইঙ্গিত দেয়। নিচে তা ব্যাখ্যা করা হলো- যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত অনুমিত হয়, তাকেঅসাধু সাদৃশ্যানুমান বলে। এ ধরনের অনুমানে দুটি বিষয়ের অমৌলিক,গুরুত্বহীন ও বাহ্যিক সাদৃশ্যের ভিত্তিতে সিদ্ধান্ত অনুমিত হয় বলে এই অনুমান অবৈধ হয়। অসাধু সাদৃশ্যানুমান সর্বদা অসত্য ও ভ্রান্ত পথে পরিচালিত হয়। কারণ এই সাদৃশ্যানুমানের সাদৃশ্যের বিষয়গুলো নিতান্তই অবান্তর ও অপ্রাসঙ্গিক। দৃশ্যকল্প-১ এ বর্ণিত, জুঁই দেখতে তার ভাইয়ের মতো। তার ভাই একজন বিখ্যাত সাহিত্যিক। সুতরাং জুই অবশ্যই একজন বিখ্যাত সাহিত্যিক। এই যুক্তির অনুমানের সিদ্ধান্ত অপ্রাসঙ্গিক ও অমৌলিক এবং বাহ্যিক সাদৃশ্যমূলক। এখানে কোনো কার্যকারণ সম্পর্কের প্রভাব নেই। আশ্রয়বাক্য ও সিদ্ধান্তের বৈসাদৃশ্য ও অজ্ঞাত বিষয়ের সংখ্যা বেশি। তাই বলা যায় যে, এটি অসাধু সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ যথাক্রমে অসাধু সাদৃশ্যানুমান ও সাধু সাদৃশ্যানুমান দৃষ্টান্ত পরিলক্ষিত হয়। সংগত কারণেই দৃশ্যকল্প-১ এর চেয়ে দৃশ্যকল্প-২ বেশি গ্রহণযোগ্য। নিচে তা বিশ্লেষণ করা হলো- সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে সিদ্ধান্ত গ্রহণ করা হয়। যেমন- দৃশ্যকল্প-২ এ বর্ণিত, মানুষ ও উদ্ভিদের মধ্যে জন্ম, বৃদ্ধি, মৃত্যু, বংশবিস্তার ও খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং উদ্ভিদেরও প্রাণ আছে। এটি সাধু সাদৃশ্যানুমানের দৃষ্টান্ত। এরূপ অনুমানের সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, দৃশ্যকল্প-২ এ উল্লেখিত অনুমানের আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। এ কারণে এটি অসাধু সাদৃশ্যানুমানের দৃষ্টান্ত। । এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। তাই বলা যায়, দৃশ্যকল্প-১ এর চেয়ে দৃশ্যকল্প-২ বেশি গ্রহণযোগ্য।"
        }
      ]
    },
    {
      "number": "7",
      "uddipok": "অদিতি গ্যাস্ট্রিকের রোগী। তিনি শাক খেতে পারেন না। যখনই শাক খান তখনই তার ডায়রিয়া দেখা দেয়। এই থেকে তিনি ধারণা করেন, গ্যাস্ট্রিকের রোগীদের জন্য শাক বদহজমের কারণ। তাই তিনি গ্যাস্ট্রিকের রোগীদের শাক খেতে মানা করেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "চুল পরীক্ষামূলকভাবে যখন কোনো প্রকল্প বাস্তব ঘটনার সাথে সামঞ্জস্যপূর্ণ আছে কিনা তা যাচাই করা হয় তখন তাকে পরীক্ষামূলক সমর্থন বলে।যা প্রকল্প প্রণয়ন করতে গেলে কতকগুলো নীতিমালা অনুসরণ করতে হয়, সেইসব নীতিমালাকে বৈধ প্রকল্পের শর্ত বলে।"
        },
        {
          "label": "খ",
          "question": "",
          "explanation": "কোনো প্রকল্পকে বৈধ হতে হলে প্রকল্পকে অবশ্যই সুনির্দিষ্ট, যৌক্তিক, প্রাসঙ্গিক, বাস্তবকারণভিত্তিক, আত্মবিরোধী ও প্রমাণযোগ্য হতে হবে। এই সকল শর্তাবলি বৈধ প্রকল্প হওয়ার পিছনে কার্যকরী ভূমিকা পালন করে। এগুলোকে যথার্থ বা বৈধ প্রকল্পের শর্ত বলে। বৈধ প্রকল্পের শর্ত বলতে প্রকল্পকে অবশ্যই সুনির্দিষ্ট, যৌক্তিক, প্রাসঙ্গিক, বাস্তবকারণভিত্তিক, আত্মবিরোধী ও প্রমাণযোগ্য হওয়াকে বুঝায়।"
        },
        {
          "label": "গ",
          "question": "",
          "explanation": "উদ্দীপকে অদিতির ধারণায় অবৈধ প্রকল্পের বিষয়টি ফুটে উঠেছে। যে কোনো অনুমান বা ধারণাই বৈধ প্রকল্প নয়। কোনো ধারণাকে যথার্থ প্রকল্প হতে হলে কতকগুলো শর্ত পূরণ করতে হবে। তাহলে ধারণাটি বৈধ প্রকল্প হিসেবে গ্রহণযোগ্যতা পাবে। অন্যথায় শর্ত লঙ্ঘিত হলে অবৈধ প্রকল্প হিসেবে চিহ্নিত হবে। প্রকল্পটি বৈধ হওয়ার পিছনে পর্যাপ্ত ব্যাখ্যার ভূমিকা অপরিসীম। কেননা, অপর্যাপ্ত ব্যাখ্যার কারণে বিষয়টি স্পষ্ট হয় না। তেমনি উদ্দীপকে অদিতির ধারণা শাক খেলে ডায়রিয়া দেখা দেয়। এখানে অদিতির ধারণায় বৈধ প্রকল্পের শর্ত লঙ্ঘিত হয়েছে। তিনি আংশিক বা অপর্যাপ্ত কারণকে গ্রহণ করে প্রকল্প প্রণয়ন করেছেন। এক্ষেত্রে ডায়রিয়ার অন্যান্য কারণ যেমন- পরিপাকতন্ত্র ভালো কাজ না করা, দূষিত পানি পান করা ইত্যাদি উপেক্ষা করে অপর্যাপ্ত বা আংশিক প্রকল্প প্রণয়ন করেন। তাই অদিতির ধারণা আংশিক হওয়াতে এটি অবৈধ প্রকল্প হিসেবে বিবেচিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রকল্পটি ঘটনার ব্যাখ্যা দেওয়ার জন্য পর্যাপ্ত, পূর্ণাঙ্গ এবং প্রকৃত কারণভিত্তিক হলে যথার্থ প্রকল্প হিসেবে গণ্য হতো। কোনো ঘটনাকে ব্যাখ্যা করা বা কার্যকারণ সম্পর্ক নির্ণয় করার জন্য প্রকল্প প্রণয়ন করা হয়। এ জন্য প্রকল্পকে বৈধ হতে হলে অবশ্যই ঘটনা ব্যাখ্যার জন্য পর্যাপ্ত হতে হবে। আংশিক বা অসম্পূর্ণ প্রকল্প কোনো অবস্থাতেই বৈধ হতে পারে না। যেমন: কোনো দেশে জনসংখ্যা বৃদ্ধির ফলে নারী ও শিশু পাচার হচ্ছে। তাহলে এখানে আংশিক কারণ উল্লেখ করা হয়েছে। তাই এই প্রকল্পটি অবৈধ। অন্যদিকে প্রকল্পকে প্রকৃত কারণ অনুসন্ধানভিত্তিক হতে হবে। যেমন: রোগীর রোগ নির্ণয়ের ক্ষেত্রে একটা কারণকে ধরে চিকিৎসা না করে বিভিন্ন পরীক্ষা-নিরীক্ষার মাধ্যমে সঠিক কারণ নির্ণয় করে ডাক্তার ঔষধ দিলে তা যথার্থ হয়। তেমনি উদ্দীপকে অদিতির ডায়রিয়ার কারণ হিসেবে শুধু শাক খাওয়ার কথা বলা হয়েছে। অদিতির প্রকল্প যথার্থ হতো যদি পরিপাকযন্ত্রের সমস্যা ও দূষিত পানির কারণ উল্লেখ থাকতো। তাতে প্রকল্পটি পর্যাপ্ত ব্যাখ্যায় যথার্থ হতো। সুতরাং পরিশেষে বলা যায়, ঘটনার পর্যাপ্ত ব্যাখ্যা ও প্রকৃত কারণ শর্তটি অনুসরণ করে প্রকল্পটি যথার্থ হিসেবে পরিগণিত হতো।"
        }
      ]
    },
    {
      "number": "8",
      "uddipok": "কাদের সাহেব বিদেশ থেকে দীর্ঘদিন পর গ্রামের বাড়ি আসেন। গ্রামের বাড়িতে এসে তিনি দেখতে পান তাদের গ্রামে নারী শিক্ষার হার একেবারে কম। তিনি এ বিষয়ে পরীক্ষা-নিরীক্ষার পর সিদ্ধান্ত দেন যে, এ অঞ্চলে নারী শিক্ষা অভাবের প্রধান কারণ তাদের বাল্যবিবাহ।",
      "tag": "JB 22,CB 21",
      "sub_questions": [
        {
          "label": "ক",
          "question": "",
          "explanation": "যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে।"
        },
        {
          "label": "খ",
          "question": "",
          "explanation": "পরীক্ষণাত্মক সমর্থন দুই প্রকার। যথা- প্রত্যক্ষ সমর্থন ও পরোক্ষ সমর্থন। প্রত্যক্ষ অভিজ্ঞতার ভিত্তিতে যখন কোনো প্রকল্পকে যাচাই বা সমর্থন করা হয় তখন তাকে প্রত্যক্ষ সমর্থন বলে। আর অবরোহ পদ্ধতি ও ঘটনা সংকলনের সাহায্যে কোনো প্রকল্প প্রমাণ করাকে পরোক্ষ সমর্থন বলে।"
        },
        {
          "label": "গ",
          "question": "",
          "explanation": "উদ্দীপকে কাদের সাহেবের বক্তব্যটি প্রকল্পের তৃতীয় স্তর বা সিদ্ধান্ত গ্রহণ স্তরের অন্তর্ভুক্ত। ব্যাখ্যা করা হলো- প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। প্রকল্পে প্রথমে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। যেমন: বিজ্ঞানী নিউটন গাছ থেকে আপেল মাটিতে পড়তে দেখে সিদ্ধান্ত গ্রহণ করেছিলেন যে, মাটিতে কোনো আকর্ষণ আছে। এটি সিদ্ধান্ত গ্রহণ প্রক্রিয়া বা প্রকল্পের তৃতীয় স্তর। তেমনি উদ্দীপকে কাদের সাহেব গ্রামের নারী শিক্ষার হার পরীক্ষা-নিরীক্ষার পর সিদ্ধান্ত নেন যে, এ অঞ্চলে নারী শিক্ষার অভাবে বাল্যবিবাহ হচ্ছে। এক্ষেত্রে প্রকল্পের তৃতীয় স্তর সিদ্ধান্ত গ্রহণের দিকটি প্রতিফলিত হয়েছে। যা প্রকল্প প্রণয়নের ক্ষেত্রে একটি অপরিহার্য স্তর। সিদ্ধান্ত গ্রহণ ব্যতীত প্রকল্প প্রণয়ন করা অসম্ভব। তাই বলা যায় উদ্দীপকের কাদের সাহেবের বক্তব্যটি প্রকল্পের তৃতীয় স্তর বা সিদ্ধান্ত গ্রহণ স্তরের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যা সম্পর্কে সিদ্ধান্ত গ্রহণের পূর্বে ঘটনার নিরীক্ষণ ও আনুমানিক ধারণা গঠন নামক দুইটি স্তর অনুসরণ করতে হবে। নিচে তা বিশ্লেষণ করা হলো- প্রকল্পের প্রথম স্তর হলো নিরীক্ষণ। প্রকৃতিতে প্রতিনিয়ত বিভিন্ন ঘটনা ঘটছে। আমরা এসব ঘটনা প্রত্যক্ষ করে সে সম্পর্কে অভিজ্ঞতা লাভ করি। প্রাকৃতিক পরিবেশে ঘটনার এরূপ প্রত্যক্ষণই হলো নিরীক্ষণ। প্রকল্পের প্রথম স্তরে কোনো ঘটনার প্রতিক্ষণ করা হয়। প্রকল্পের দ্বিতীয় স্তর হচ্ছে প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের মাধ্যমে প্রাথমিক আনুমানিক ধারণা গঠন করি। প্রকল্পের দ্বিতীয় স্তরে প্রত্যক্ষনের মাধ্যমে প্রাপ্ত তথ্য থেকে প্রাথমিক আনুমানিক ধারণা গঠন করা হয়।  তেমনি উদ্দীপকে কাদের সাহেব দেখতে পেলেন, তার গ্রামে নারী শিক্ষার হার খুবই কম। তিনি এই বিষয়টি নিরীক্ষণ করে দেখলেন, নারীর শিক্ষার অভাবে অল্প বয়সেই বিবাহ হচ্ছে। এই ক্ষেত্রে তিনি প্রকল্পের দ্বিতীয় স্তরটি অর্থাৎ, আনুমানিক ধারণা গঠন করলেন। পরে সিদ্ধান্ত নিলেন যে, নারী শিক্ষার অভাবে বাল্যবিবাহ হচ্ছে। উপরের আলোচনা থেকে বলা যায় যে, কোনো বিষয়ে সিদ্ধান্ত গ্রহণের পূর্বে অবশ্যই ঘটনা নিরীক্ষণ এবং একটি আনুমানিক ধারণা গঠন করতে হবে।"
        }
      ]
    },
    {
      "number": "9",
      "uddipok": "রাকিব ঢাকায় থাকে। সে গ্রামের বাড়িতে বোনের সাথে মোবাইলে কথা বা ছবি শুনতে ও দেখতে পায়। সে ভাবে কীভাবে কথা বা ছবি এত দূরে আসে। সে ইন্টারনেট থেকে জানতে পারে শব্দ চলাচলের জন্য বিজ্ঞানীরা ইথারকে অনুমান করেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "",
          "explanation": "একটি ঘটনা কোন নিয়মে ঘটেছে তা জানার জন্য নিয়মসংক্রান্ত প্রকল্প গঠন করা হয়। কোনো একটি ঘটনা ঘটেছে এবং সে ঘটনার কর্তা সম্পর্কে আমরা জানতে পারি; কিন্তু ঘটনাটি কোন নিয়ম ঘটেছে তা আমাদের নিকট অজ্ঞাত। এই অবস্থায় ঘটনার নিয়ম সম্পর্কে প্রকল্প করতে হয়। যেমন: আপেলটি মাটিতে পড়েছে, এটি কোন নিয়মে পড়েছে তা জানার জন্য প্রকল্প করতে হয়। পরবর্তীতে জানা যায়, মাধ্যাকর্ষণ নিয়মেই ঘটেছে।"
        },
        {
          "label": "গ",
          "question": "",
          "explanation": "উদ্দীপকে রাকিবের জানা বিজ্ঞানীদের অনুমানটি প্রতিবেদক অনুকল্পকে নির্দেশ করে। ব্যাখ্যা করা হলো- এমন অনেক ঘটনার বাস্তব কারণ আছে। কিন্তু কারণটিকে প্রত্যক্ষ করা যায় না। এই 'রকম কার্যপ্রণালিকে প্রতিবেদক অনুকল্প বলে। যুক্তিবিদ বেইন সর্বপ্রথম প্রতিবেদক অনুকল্প কথাটি ব্যবহার করেন। প্রতিবেদক অনুকল্পের উদাহরণ হিসেবে আমরা ইথারের কথা বলতে পারি। কারণ ইথার বাস্তবে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে আমরা পরোক্ষভাবে ইথারের প্রমাণ পাই। তেমনি উদ্দীপকে রাকিবের মনের মধ্যে কৌতুহল জাগে যে, কীভাবে কথা বা ছবি বহুদূর যায়। পরে সে ইন্টারনেট থেকে জানতে পারে, এর পিছনে ইথারের কারণ রয়েছে। অর্থাৎ, শব্দ চলাচলের জন্য বিজ্ঞানীরা ইথারকে অনুমান করেন। এখানে ইথারের বাস্তব কারণ রয়েছে, কিন্তু প্রত্যক্ষ করা যায় না। তাই বলা যায়, উদ্দীপকের অনুমানটিতে প্রতিবেদক অনুকল্পের প্রতিফলন ঘটে।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত অনুমানটিকে কাজ চালানো প্রকল্প বলা যায় না, কারণ কাজ চালানো প্রকল্প সাময়িক। নিচে এর কারণ বিশ্লেষণ করা হলো- কোনো বৈধ প্রকল্পের অভাবে কাজ চালিয়ে নেওয়ার জন্য যে প্রকল্প প্রণয়ন করা হয় তাকে কাজ চালানো প্রকল্প বলে। কাজ চালানো প্রকল্প সাময়িক এবং এরূপ প্রকল্পের কোনো ভিত্তি নেই। শুধুমাত্র বৈধ প্রকল্পের অভাবে কাজ চালানোর জন্য সাময়িকভাবে এ সকল প্রকল্প গ্রহণ করা হয়। যেমন: বিদ্যুৎ সম্পর্কে ব্যাখ্যা করতে হবে। কিন্তু বিদ্যুৎ যে আসলে কী তা আমাদের জানা নেই। তাই কাজ চালানোর জন্য প্রকল্প করা হল যে, বিদ্যুৎ এক প্রকার তরল পদার্থ। উদ্দীপকে নির্দেশিত অনুমানটি একটি বৈধ প্রকল্প বা প্রতিবেদক অনুকল্প বলা হয়। কারণ শব্দ চলাচলের জন্য ইথারের অনুমানটি গ্রহণযোগ্য, এর বাস্তব কারণ আছে এবং এটি প্রমাণযোগ্যও বটে। কিন্তু কাজ চালানো প্রকল্পের কোনো স্থায়িত্ব নেই। এর কোনো বৈজ্ঞানিক মূল্য নেই। তাই উপরিউক্ত আলোচনা থেকে বলা যায় যে, বলা যায়, উদ্দীপকে নির্দেশিত অনুমানটির মূল্য ও স্থায়িত্ব রয়েছে। কিন্তু কাজ চালানো প্রকল্পের কোনো মূল্য নেই এবং এটি একটি সাময়িক প্রকল্প। তাই উদ্দীপকের প্রকল্পটি কাজ চালানো প্রকল্প না।"
        }
      ]
    },
    {
      "number": "10",
      "uddipok": "চীনের হুয়ান শহরে এক নতুন ভাইরাসের প্রাদুর্ভাব দেখা দিয়েছে। •প্রতিদিন নতুন নতুন লোক আক্রান্ত হচ্ছেন। চীনের হুয়ান শহর থেকে এই ভাইরাস সারা বিশ্বে ছড়িয়ে পড়ে। সাধারণ মানুষ মনে করেন মানুষের আচরণে দেবতারা অসন্তুষ্ট হয়ে এ শাস্তি প্রদান করেছে। কিন্তু বৈজ্ঞানিক গবেষণা থেকে জানা যায় করোনা নামক ভাইরাসের কারণে সারা বিশ্বে মহামারী ছড়িয়ে পড়ে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা বলে।"
        },
        {
          "label": "খ",
          "question": "",
          "explanation": "মিশ্রকার্য হলো পৃথক কারণের একত্রিত ফল-উক্তিটি যথার্থ। আমরা জানি, মিশ্র কার্য হচ্ছে কয়েকটি স্বতন্ত্র কারণের একত্রিত ফল। বৈজ্ঞানিক ব্যাখ্যার একটি গুরুত্বপূর্ণ রূপ হলো 'বিশ্লেষণ'। এই বিশ্লেষণ প্রক্রিয়ায় মিশ্র কার্যের স্বতন্ত্র কারণকে পৃথকভাবে বা আলাদা আলাদা করে দেখানো হয়ে থাকে। যেমন- বর্তমানে সড়ক দূর্ঘটনার কারণ হিসেবে আমরা চালকের অসচেতনতা, পর্যাপ্ত প্রশিক্ষণের অভাব, ট্রাফিক আইনের প্রতি অবহেলা ইত্যাদি কারণসমূহকে পৃথক পৃথকভাবে দায়ী করতে পারি। এ কারণেই বলা যায়, মিশ্রকার্য হলো পৃথক কারণের একত্রিত ফল।"
        },
        {
          "label": "গ",
          "question": "",
          "explanation": "উদ্দীপকে মহামারীর কারণ হিসেবে বৈজ্ঞানিক গবেষণায় বৈজ্ঞানিক ব্যাখার ধারণা ফুটে উঠেছে। নিচে বৈজ্ঞানিক ব্যাখ্যার বৈশিষ্ট্য বর্ণনা করা হলো- বৈজ্ঞানিক ব্যাখ্যার মাধ্যমে জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে প্রকাশ করা হয়। এরূপ ব্যাখ্যায় ঘটনার কার্যকারণ বা প্রকৃত কারণ উল্লেখ করা হয়। তাই এ ব্যাখ্যার মাধ্যমে আমরা কোনো ঘটনার প্রকৃত কারণ জানতে পারি বা ঘটনার স্বরূপ আমাদের কাছে বোধগম্য হয়। বৈজ্ঞানিক ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা দেওয়া হয় বলে এ ব্যাখ্যা সবসময় একই থাকে এবং স্থান- কাল-পাত্রভেদে ভিন্ন হয় না। যার দৃষ্টান্ত উদ্দীপকে লক্ষ করা যায়। তেমনি উদ্দীপকে বর্ণিত, চীনের হুয়ান শহরে এক নতুন ভাইরাসের প্রাদুর্ভাব দেখা দিয়েছে। বৈজ্ঞানিক গবেষণা থেকে জানা যায় করোনা নামক ভাইরাসের কারণে সারা বিশ্বে মহামারী ছড়িয়ে পড়ে। গবেষকদের এই তথ্য সঠিক এবং সর্বজনীন সত্য। এরূপ মৌলিক তথ্যের কারণে বলা যায়, উদ্দীপকে মহামারীর কারণ হিসেবে বৈজ্ঞানিক গবেষণায় বৈজ্ঞানিক ব্যাখার ধারণা ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সাধারণ মানুষের ধারণা লৌকিক ব্যাখ্যা এবং বৈজ্ঞানিক গবেষণা বৈজ্ঞানিক ব্যাখ্যার সাথে সাদৃশ্যপূর্ণ। নিচে উভয় ব্যাখ্যার মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা দেওয়া হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে কোনো ঘটনার ব্যাখ্যা দেওয়া হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যায় ঘটনার প্রাসঙ্গিকতা অনুপস্থিত থাকে। বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। বৈজ্ঞানিক ব্যাখ্যা 'ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় ব্যাখ্যার মধ্যে বৈজ্ঞানিক ব্যাখ্যাই প্রকৃত তথ্য করে থাকে।"
        }
      ]
    },
    {
      "number": "11",
      "uddipok": "দৃষ্টান্ত-২: নদীতে চলমান একটি নৌকার গতি। দৃষ্টান্ত-৩: ভালো বৃষ্টিপাতকে সমৃদ্ধির কারণ বলে ধারণা করা।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "",
          "explanation": "জড় পদার্থের মুখ্য গুণসমূহের বৈজ্ঞানিক ব্যাখ্যা করা যায় না। জড় পদার্থের মুখ্য গুণ যেমন- আকার, আকৃতি, গতি, বিস্তৃতি, ওজন, দেশ, কাল ইত্যাদির বৈজ্ঞানিক ব্যাখ্যা সম্ভব নয়। এই গুণগুলো পদার্থের নিজস্ব গুণ। এই সব গুণকে অন্যান্য গুণের সাথে যুক্ত করা যায় না বলে এদের ব্যাখ্যা করা যায় না।"
        },
        {
          "label": "গ",
          "question": "",
          "explanation": "উদ্দীপকে বৈজ্ঞানিক ব্যাখ্যার অন্তর্ভুক্তি রূপটি প্রতিফলিত হয়েছে।   বৈজ্ঞানিক ব্যাখ্যার একটি অন্যতম রূপ। অনেক সময় আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যাকরা হয়। আর বৈজ্ঞানিক ব্যাখ্যার এ ধরনের প্রক্রিয়াকেই বলা হয় 'অন্তর্ভুক্তি'। এ ক্ষেত্রে একটি কম ব্যাপক নিয়মকে তার থেকে ব্যাপকতর নিয়মের অন্তর্গত করা হয়। তেমনি উদ্দীপকের দৃষ্টান্ত-১ এ উল্লেখিত জোয়ার-ভাটার বিষয়টি যে প্রাকৃতিক নিয়মে সংঘটিত হয়, তা মূলত 'মাধ্যাকর্ষণ নিয়মের' অন্তর্গত। এখানে জোয়ার-ভাটা সম্পর্কিত কম ব্যাপক বা বিশেষ নিয়মকে অধিক ব্যাপক বা সার্বিক নিয়মে বা মাধ্যাকর্ষণ নিয়মের অন্তর্ভুক্ত করে ব্যাখ্যা করা হয়েছে। এ কারণে এরূপ ব্যাখ্যা করার প্রক্রিয়াই হলো বৈজ্ঞানিক ব্যাখ্যার 'অন্তর্ভুক্তি' রূপ।"
        },
        {
          "label": "ঘ",
          "question": "",
          "explanation": "উদ্দীপকের দৃষ্টান্ত-২ এ বিশ্লেষণ এবং দৃষ্টান্ত-৩ এ শৃঙ্খলযোজনের ধারণা পরিলক্ষিত হয়। নিচে উভয় বিষয়সমূহ মূল্যায়ন করা হলো-  বিশ্লেষণ হচ্ছে বৈজ্ঞানিক ব্যাখ্যার অন্যতম রূপ। জাগতিক অনেক ঘটনা আছে, যেগুলোর সংগঠনের মূলে নির্দিষ্ট একটি কারণ থাকে না। বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংগঠিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য। যাকে সহজ বা প্রাঞ্জলভাবে উপস্থাপন করাই হচ্ছে বৈজ্ঞানিক ব্যাখ্যার বিশ্লেষণ-রূপ। দৃষ্টান্ত-২ এ উল্লেখিত, নৌকার গতিকে বিশ্লেষণ করলে এর মধ্যে 'নদীর স্রোত', 'বাতাসের বেগ', 'দাঁড়ের ব্যবহার' ইত্যাদি ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা 'নৌকার গতিকে ব্যাখ্যা করাই হচ্ছে বৈজ্ঞানিক ব্যাখ্যার 'বিশ্লেষণ' রূপ। বৈজ্ঞানিক ব্যাখ্যার তিনটি রূপের আরেকটি হলো শৃঙ্খলযোজন। সাধারণত যে প্রক্রিয়ার মাধ্যমে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। অর্থাৎ, এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং, এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যেমন- দৃষ্টান্ত-৩ এ ভালো বৃষ্টিপাতকে সমৃদ্ধির কারণ বলে ধারণা করা হয়। বিষয়টিকে শৃঙ্খলযোজনের মাধ্যমে এভাবে বলা যায়, ভালো বৃষ্টিপাত থেকে ভালো ফসল হয় এবং সেসব ফসল বিক্রির মাধ্যমে সমৃদ্ধি আসে। পরিশেষে বলা যায়, বিশ্লেষণ এবং শৃঙ্খলযোজন দুটি ভিন্ন প্রক্রিয়া। এ দুটি প্রক্রিয়ার মাধ্যমে একটি বিষয়কে সহজে ও সুস্পষ্টভাবে ব্যাখ্যা করা যায়।"
        }
      ]
    }
  ]
}