{
  "title": "ঢাকা বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শিক্ষক সুজনকে 'মানুষ' পদের সংজ্ঞা দিতে বললেন এবং সুজন বললো, \"মানুষ হয় মনুষ্য জাতীয় জীব\"। সোহেল বললো, \"মানুষ হয় শিক্ষিত বুদ্ধিবৃত্তিসম্পন্ন জীব\"। শিক্ষক বললেন, \"তোমাদের দুজনেরই উত্তর ভুল\"।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "পরতম বা সর্বোচ্চ পদ হওয়ার কারণে বৃহত্তম জাতির সংজ্ঞা দেওয়া যায় না। বৃহত্তম জাতি হচ্ছে সর্বোচ্চ জাতি, যা অন্য কোনো জাতির উপজাতি নয়। এ কারণে এরূপ জাতির কোনো আসন্নতম জাতি থাকে না। আর সংজ্ঞায় যেহেতু আসন্নতম জাতির উল্লেখ থাকা অপরিহার্য, তাই আসন্নতম জাতি না -থাকার কারণে বৃহত্তম জাতির সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "উদ্দীপকে সুজনের বক্তব্যে যৌক্তিক সংজ্ঞার তৃতীয় নিয়মটি লঙ্ঘন করা হয়েছে। ব্যাখ্যা করা হলো- যৌক্তিক সংজ্ঞার তৃতীয় নিয়মানুসারে বলা হয়, 'সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যাবে না'। এই নিয়ম লঙ্ঘন করলে চক্রক সংজ্ঞাজনিত অনুপপত্তি ঘটে। যেমন- 'বায়ু হয় বাতাস', 'নয়ন হয় চোখ' ইত্যাদি। এসব দৃষ্টান্তে একই পদের সমার্থক বা প্রতিশব্দ ব্যবহার করা হয়েছে। ফলে সংজ্ঞায় নতুন কিছুই বলা হয়নি। এতে সংজ্ঞেয় পদের অর্থ মোটেই সুস্পষ্ট হয়নি। বরং একই শব্দ একই আবর্তনে ফিরে আসায় চক্রক সংজ্ঞাজনিত অনুপপত্তি ঘটেছে। তেমনি উদ্দীপকের সুজন বলে, 'মানুষ হয় মনুষ্যজাতীয় প্রাণী'। এটি একটি ভ্রান্ত সংজ্ঞা। কারণ মানুষের এ সংজ্ঞাটিতে একই কথার পুনরাবৃত্তি ঘটেছে। কেননা 'মানুষ' এবং 'মনুষ্য' একই অর্থবোধক শব্দ। কাজেই 'মনুষ্য' শব্দটি দ্বারা মানুষকে সংজ্ঞায়িত করায় সংজ্ঞাটি চক্রক সংজ্ঞায় পরিণত হয়েছে। তাই বলা যায়, উদ্দীপকে সুজনের বক্তব্যে যৌক্তিক সংজ্ঞার তৃতীয় নিয়মটি লঙ্ঘন করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের সোহেলের সংজ্ঞা যথার্থ নয়। পাঠ্যবইয়ের আলোকে তা বিশ্লেষণ করা হলো- উদ্দীপকে সোহেলের বক্তব্যে অব্যাপক সংজ্ঞাজনিত অনুপপত্তি ঘটেছে। সংজ্ঞায় জাত্যর্থের অতিরিক্ত কোনো গুণের উল্লেখ থাকলে এবং তা বিচ্ছেদ্য অবান্তর লক্ষণ হলে অব্যাপক সংজ্ঞা অনুপপত্তি বা অতি সংকীর্ণ সংজ্ঞা অনুপপত্তি ঘটে। যথা- 'মানুষ একটা ভদ্র বুদ্ধিবৃত্তিসম্পন্ন জীব।' এ দৃষ্টান্তে মানুষের সংজ্ঞায় ভদ্রতা গুণটার অন্তর্ভুক্তি সংজ্ঞাটাকে সংকীর্ণ করে তুলেছে। কারণ, গুণটা কিছুসংখ্যক মানুষেরই আছে, সব মানুষের নেই। তেমনি উদ্দীপকে সোহেল বলে, মানুষ হয় শিক্ষিত বুদ্ধিবৃত্তিসম্পন্ন প্রাণী। এক্ষেত্রে 'শিক্ষিত' গুণটি হচ্ছে মানুষ পদের বিচ্ছেদ্য অবান্তর লক্ষণ, যা মানুষের সংজ্ঞায় অতিরিক্ত হিসেবে যুক্ত হওয়ার সংজ্ঞাটি অব্যাপক সংজ্ঞায় পরিণত হয়েছে। কারণ মানুষের সংজ্ঞায় 'শিক্ষিত' গুণটি যুক্ত করায় কেবল শিক্ষিত শ্রেণি মানুষের অন্তর্ভুক্ত হয়েছে। আর অশিক্ষিত শ্রেণি মানুষের বহির্ভূত রয়েছে। অথচ শিক্ষিত-অশিক্ষিত উভয় শ্রেণিই মানুষের অন্তর্ভুক্ত। কাজেই 'শিক্ষিত' গুণটি মানুষের সংজ্ঞায় ব্যবহার করায় সংজ্ঞাটি ভ্রান্ত হয়েছে। তাই বলা যায় যে , উদ্দীপকের সোহেলের বক্তব্যে অব্যাপক সংজ্ঞাজনিত অনুপপত্তি ঘটায় তার সংজ্ঞা যথার্থ নয়।"
        }
      ]
    },
    {
      "number": "2",
      "uddipok": "স্নেহা ও শ্রেয়সী গ্রামের বাড়িতে গেল। একটি বাগানে ঘুরে ঘুরে স্নেহা বললো, 'বাগানে ৫০টি গাছের সবগুলো গাছই আম গাছ'। শ্রেয়সী বললো, 'আম আর পেয়ারা দেখতে সুন্দর এবং খেতে সুস্বাদু। আম পুষ্টিকর ফল। সুতরাং পেয়ারাও পুষ্টিকর ফল'।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২ অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে কার্যকারণ সম্পর্ক অনুপস্থিত থাকে। এই প্রকার আরোহে প্রতিকূল দৃষ্টান্তবিহীন অবাধ অভিজ্ঞতার ওপর ভিত্তি করে সিদ্ধান্ত প্রতিষ্ঠা করা যায়। যেহেতু কার্যকারণ সম্পর্ক ব্যতীত কেবল অবাধ অভিজ্ঞতার ওপর নির্ভর করে এখানে সিদ্ধান্ত প্রতিষ্ঠা করা হয়, তাই এ প্রকার আরোহের সিদ্ধান্তের নিশ্চয়তা দেওয়া যায় না। পাশাপাশি সাধারণ মানুষ দৈনন্দিন জীবনে এ প্রক্রিয়া অনুসরণ করে সিদ্ধান্ত গ্রহণ করে। এসব কারণে অবৈজ্ঞানিক আরোহকে লৌকিক আরোহ বলা হয়।না উদ্দীপকের স্নেহার বক্তব্যে পূর্ণাঙ্গ আরোহের ইঙ্গিত রয়েছে।"
        },
        {
          "label": "গ",
          "question": "",
          "explanation": "উদ্দীপকে স্নেহার বক্তব্যে পূর্ণাঙ্গ আরোহের ইঙ্গিত রয়েছে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন- একটি ঝুড়িতে দশটি আম আছে। তাদের প্রতিটির স্বাদ গ্রহণ করে দেখা গেল যে, প্রতিটি আমই মিষ্টি। তারপর সিদ্ধান্ত নেওয়া হলো যে, 'ঝুড়ির সব আমই মিষ্টি'। এক্ষেত্রে এ সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে। পূর্ণাঙ্গ আরোহে কিছু সংখ্যক দৃষ্টান্ত কে পরীক্ষা করার মাধ্যমে সিদ্ধান্ত নেওয়া হয়। তেমনি উদ্দীপকে ঘটনায় বলা হয়েছে  স্নেহা একটি বাগান ঘুরে ঘুরে দেখে বলে, 'বাগানে ৫০টি গাছের সবগুলো গাছই আম গাছ'। এখানে স্নেহা প্রতিটি দৃষ্টান্ত গণনা করে এ সিদ্ধান্তে উপনীত হয়েছে। এ কারণে এটি পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে শ্রেয়সীর বক্তব্যে সাদৃশ্যানুমানের বৈশিষ্ট্যের বিষয়টি ফুটে উঠেছে। তা বিশ্লেষণ করা হলো- সাদৃশ্যানুমানে সাদৃশ্যের ভিত্তিতে অনুমানের সিদ্ধান্ত গ্রহণ করা হয়। অর্থাৎ, দুটি বস্তুর মধ্যে কয়েকটি বিষয়ে সাদৃশ্য থাকলে আমরা অনুমান করি যে, তাদের মধ্যে অপর কোনো বিষয়েও সাদৃশ্য থাকবে। সাদৃশ্যানুমানে আমরা বিশেষ থেকে বিশেষে উপনীত হই। অর্থাৎ, সাদৃশ্যানুমানের বেলায় আমরা মাত্র দুটি বস্তুর মধ্যে কয়েকটি বিষয়ে সাদৃশ্য লক্ষ করে তাদের একটির ভিত্তিতে অপরটি সম্বন্ধে কোনো সিদ্ধান্ত অনুমান করে থাকি। তেমনি উদ্দীপকের ঘটনায় বলা হয়েছে , শ্রেয়সী বললো, 'আম আর পেয়ারা দেখতে সুন্দর এবং খেতে সুস্বাদু। আম পুষ্টিকর ফল। সুতরাং পেয়ারাও পুষ্টিকর ফল।' এখানে সে আম ফলের সাদৃশ্যের ভিত্তিতে পেয়ারা ফল সম্বন্ধে সিদ্ধান্ত গ্রহণ করেছে। সাদৃশ্যানুমানে প্রকারভেদ অনুসারে শ্রেয়সীর এই বক্তব্য সাধু সাদৃশ্যানুমানের দৃষ্টান্ত। এরূপ সাদৃশ্যের ভিত্তিতে সিদ্ধান্ত গ্রহণ করার কারণে বলা যায়, শ্রেয়সীর বক্তব্যে সাদৃশ্যানুমানের বৈশিষ্ট্যের বিষয়টি ফুটে উঠেছে।"
        }
      ]
    },
    {
      "number": "3",
      "uddipok": "একদিন সকালবেলা অমিত পুকুর পাড়ে গিয়ে দেখলো যে, পুকুরের সব মাছ মরে ভেসে উঠেছে। অমিতের দাদা বললো, মানুষের বদ নজর পড়েছে। তাই মাছগুলো মরে গেছে। কিন্তু অমিত পুকুর পাড় ঘুরে একটি বিষের বোতল ও মানুষের পায়ের ছাপ দেখতে পেল। তাই অমিত ভাবলো কেউ পুকুরে বিষ প্রয়োগ করে মাছগুলোকে মেরে ফেলেছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "",
          "explanation": "প্রকল্প অবশ্যই বাস্তবভিত্তিক হওয়া প্রয়োজন। অবাস্তব ও অতিপ্রাকৃতিক বিষয় নিয়ে প্রকল্প তৈরি করা যায় না।কোনো প্রকল্প বৈধ হতে হলে তার একটি শর্ত হলো প্রকল্প বাস্তবভিত্তিক হতে হবে। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। যেমন- যদি বলা হয়, রাহু নামক দেবতা সূর্য ও চন্দ্রকে গ্রাস করার কারণেই সূর্যগ্রহণ ও চন্দ্রগ্রহণ হয়। তাহলে প্রকল্পটি হবে অবৈধ। কুসংস্কারপূর্ণ ও অন্ধবিশ্বাসের ফলে এ ধরনের প্রকল্প প্রণয়ন করা হয়। সুতরাং অবাস্তব, অন্ধবিশ্বাসভিত্তিক 'প্রকল্প কখনোই বৈধ প্রকল্প হতে পারে না।"
        },
        {
          "label": "গ",
          "question": "",
          "explanation": "উদ্দীপকে অমিতের দাদার বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে। নিচে তা ব্যাখ্যা করা হলো- একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয়, তাকে বাস্তব কারণ বলে। কোনো প্রকল্প বৈধ হতে হলেকতকগুলো শর্ত অনুসরণ করতে হয়। তার মধ্যে বাস্তব কারণভিত্তিক শর্তটি একটি। অন্ধবিশ্বাস, কুসংস্কার, অবাস্তব ও অতিপ্রাকৃতিক বিষয় নিয়ে প্রকল্প তৈরি করা যায় না। যেমন- কোনো ছেলে হারিয়ে গেলে যদি বলা হয় ছেলেটিকে পরীতে নিয়ে গেছে, তাহলে প্রকল্পটি হবে একেবারেই অযৌক্তিক, অবাস্তব ও মূল্যহীন। তেমনি উদ্দীপকে অমিতের দাদা পুকুরের সব মাছ মরে যাওয়ার কারণ হিসেবে বললো, মানুষের বদ নজরে মাছগুলো মারা গেছে। তার এই বক্তব্যের মধ্যে কুসংস্কার ও অবাস্তবতার উপস্থিতি লক্ষ করা যায়।তাই বলা যায় যে, অমিতের দাদার বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত অমিতের দৃষ্টিভঙ্গিতে বৈধ প্রকল্পের শর্তাবলির সাদৃশ্য লক্ষণীয়। কিন্তু অমিতের দাদার দৃষ্টিভঙ্গিতে বৈধ প্রকল্পের শর্ত লঙ্ঘিত হয়েছে। নিচে পাঠ্যবইয়ের আলোকে তুলনামূলক বিশ্লেষণ করা হলো- উদ্দীপকে অমিতের দাদা পুকুরের মরা মাছ দেখে বলেন, মানুষের বদ নজর পড়েছে। তাই মাছগুলো মারা গেছে। এই বক্তব্যটি বৈধ প্রকল্প নয়। কারণ তিনি অন্ধবিশ্বাস, অবাস্তব কিংবা কুসংস্কার থেকে এই কথাটি বলেছেন। কিন্তু তার এই বক্তব্যের কোনো বাস্তব অস্তিত্ব নেই। অপরদিকে, উদ্দীপকে অমিতের বক্তব্যটি বাস্তব ও যৌক্তিক প্রকল্প। কারণ সে পুকুরপাড় ঘুরে একটি বিষের বোতল ও মানুষের পায়ের ছাপ দেখে ভাবলো কেউ পুকুরে বিষ প্রয়োগ করে মাছগুলোকে মেরে ফেলেছে। এই বক্তব্যে বৈধ প্রকল্পের শর্ত অনুসরণ করা হয়েছে, যার মাধ্যমে বাস্তব কারণ খুঁজে একটি বৈধ প্রকল্প প্রণয়ন করা হয়েছে। কিন্তু অমিতের দাদার দৃষ্টিভঙ্গিতে বৈধ প্রকল্পের শর্তাবলি ছিল না। কেননা, অমিতের দাদার বক্তব্য বাস্তবের সাথে অপ্রাসঙ্গিক। কারণ বাস্তবে কখনো মানুষের বদ নজরে মাছ মারা যায় না। তবে অমিতের বক্তব্যটি বাস্তবের সাথে প্রাসঙ্গিক। সে মাছ মারা যাওয়ার বাস্তব কারণ হিসেবে বিষ প্রয়োগের বিষয়টি তুলে ধরেছে। উপরের আলোচনা থেকে বলা যায়, অমিতের দৃষ্টিভঙ্গি একটি বৈধ প্রকল্পের অনুরূপ। আবার, অমিতের দাদার দৃষ্টিভঙ্গি অবৈধ প্রকল্পের দৃষ্টান্ত।"
        }
      ]
    },
    {
      "number": "4",
      "uddipok": "",
      "tag": "JB 22,DB 21",
      "sub_questions": [
        {
          "label": "ক",
          "question": "ব্যাখ্যা কত প্রকার?",
          "explanation": "ব্যাখ্যা দুই প্রকার। যথা— বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "মৌলিক নিয়মকে ব্যাখ্যা করা যায় না কেন ?",
          "explanation": "সর্বোচ্চ নিয়ম হওয়ার কারণে মৌলিক বা পরম নিয়মের ব্যাখ্যা দেওয়া যায় না। মৌলিক বা পরম নিয়ম হলো সর্বোচ্চ নিয়ম। যেমন— প্রকৃতির। নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এরূপ নিয়মকে অন্য কোনো নিয়মের অন্তর্ভুক্তও করা যায় না। তাই মৌলিক বা পরম নিয়মের ব্যাখ্যা দেওয়া সম্ভব নয়।"
        },
        {
          "label": "গ",
          "question": "উদ্দীপকে (?) চিহ্নিত স্থানে নির্দেশিত বিষয়টি পাঠ্যবইয়ের আলোকে ব্যাখ্যা করো।",
          "explanation": "উদ্দীপকে (?) চিহ্নিত স্থান বৈজ্ঞানিক ব্যাখ্যাকে নির্দেশ করছে। নিচে এ বিষয়টি পাঠ্যবইয়ের আলোকে ব্যাখ্যা করা হলো- ব্যাখ্যাকরণ বলতে সাধারণ বৈজ্ঞানিক ব্যাখ্যাকেই বোঝায়। এই প্রক্রিয়ার মাধ্যমে জটিল ও কঠিন বিষয়কে সহজভাবে উপস্থাপন করা হয়। সাধারণত ব্যাখ্যাকরণ প্রক্রিয়া তিনটি ধাপে সম্পন্ন হয়। প্রথম অংশে ঘটনার কার্যকারণ নির্ণয়ের জন্য তার বিভিন্ন অংশ বিশ্লেষণ করা হয়। দ্বিতীয় অংশে সেই ঘটনার সাথে অন্য ঘটনার সাদৃশ্য আবিষ্কার ব্যাখ্যা দেওয়া যায়। যাকে বলে শৃঙ্খলযোজন । তৃতীয় অংশে বর্ণিত বিষয় বা অল্প ব্যাপক নিয়মকে অধিক ব্যাপক নিয়মের আওতায় এনে ব্যাখ্যা করা যায়, যা অন্তর্ভুক্তি নামে পরিচিত।উদ্দীপকের উল্লেখিত চিত্রে শৃঙ্খলযোজন এবং A ও B এর মাধ্যমে বিশ্লেষণ এবং অন্তর্ভুক্তিকে বোঝানো হয়েছে। এসব বৈজ্ঞানিক ব্যাখ্যার তিনটি রূপ বা ধাপ। তাই বলা যায়, উদ্দীপকে (?) চিহ্নের মাধ্যমে বৈজ্ঞানিক ব্যাখ্যাকে বোঝানো হয়েছে।"
        },
        {
          "label": "ঘ",
          "question": "উদ্দীপকে ‘A' ও ‘B’ দ্বারা নির্দেশিত বৈজ্ঞানিক ব্যাখ্যার রূপসমূহ বিশ্লেষণ করো।",
          "explanation": "উদ্দীপকের উল্লেখিত চিত্রে 'A' ও 'B' দ্বারা বিশ্লেষণ এবং অন্তর্ভুক্তিকে বোঝানো হয়েছে। নিচে বৈজ্ঞানিক ব্যাখ্যার এ দুটি রূপ বিশ্লেষণ করা হলো— উদ্দীপকে 'A' দ্বারা নির্দেশিত ব্যাখ্যা রূপ হলো বিশ্লেষণ রূপ। যে বৈজ্ঞানিক ব্যাখ্যায় কোনো মিশ্রকার্যের যেসকল স্বতন্ত্র কারণ এক সাথে উল্লেখ করা হয় তাই হচ্ছে বিশ্লেষণ (Analysis)। বিশ্লেষণ প্রক্রিয়ায় মিশ্রকার্যের স্বতন্ত্র কারণকে আলাদা আলাদা করে দেখানো হয়। উদাহরণস্বরূপ, নৌকার গতিকে বিশ্লেষণ করলে এর মধ্যে ‘নদীর স্রোত’, ‘বাতাসের বেগ’, ‘দাঁড়ের ব্যবহার' ইত্যাদি ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা নৌকার গতিকে ব্যাখ্যা করাই হচ্ছে ‘বিশ্লেষণ' রূপ। উদ্দীপকে ‘B’ দ্বারা নির্দেশিত বৈজ্ঞানিক ব্যাখ্যার তৃতীয় রূপটি হলো অন্তর্ভুক্তি। যার মাধ্যমে ব্যাখ্যায় একটি অল্প ব্যাপক নিয়মকে অধিক ব্যাপক নিয়মের অন্তর্ভুক্ত করে উল্লেখ করা হয়। অর্থাৎ অন্তর্ভুক্তি নামক বৈজ্ঞানিক ব্যাখ্যায় অবরোহ প্রক্রিয়া কার্যকর হয়ে থাকে। উদাহরণস্বরূপ 'জোয়ার-ভাটা' যে প্রাকৃতিক নিয়মে সংঘটিত হয়, তা মূলত ‘মাধ্যাকর্ষণ নিয়মের' অন্তর্গত একটি কম ব্যাপক নিয়ম। কাজেই জোয়ার-ভাটা সম্পর্কিত বিশেষ নিয়মকে মাধ্যাকর্ষণ নামক সার্বিক নিয়মের অন্তর্ভুক্ত করে ব্যাখ্যা করার প্রক্রিয়াই হলো বৈজ্ঞানিক ব্যাখ্যার ‘অন্তর্ভুক্তি' রূপ। তাই বলা যায়, উদ্দীপকের উল্লেখিত 'A' ও 'B' দ্বারা নির্দেশিত বিশ্লেষণ এবং অন্তর্ভুক্তি রূপ দুটি ব্যাখ্যা বা বৈজ্ঞানিক ব্যাখ্যার দুটি অপরিহার্য বিষয়।"
        }
      ]
    },
    {
      "number": "5",
      "uddipok": "দৃষ্টান্ত-১: \"ন্যায় তাকেই বলে যা অন্যায় নয়।\" দৃষ্টান্ত-২: \"শৈশব হলো জীবনের প্রভাতকাল।\"",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে যে বিবৃতি দেওয়া হয় তাকে বর্ণনা বলে।"
        },
        {
          "label": "খ",
          "question": "",
          "explanation": "মৌলিক অনুভূতি বা গুণের অপরিহার্য অর্থ প্রকাশ করা যায় না বলে এ বিষয়ের 'কোনো সংজ্ঞা দেওয়া যায় না। ব্যক্তি বা বস্তুর বিভিন্ন মৌলিক গুণ বা অনুভূতি রয়েছে। যেমন: তিক্ততা, মিষ্টতা, আনন্দ, বেদনা ইত্যাদি। এসব মৌলিক গুণের আসন্নতম জাতি ও বিভেদক লক্ষণ না থাকার কারণে অপরিহার্য অর্থ প্রকাশ করা যায় না। তাই এসব পদের যৌক্তিক সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "দৃষ্টান্ত-১ এ নঞর্থক সংজ্ঞাজনিত অনুপপত্তি ঘটেছে। নিচে তা ব্যাখ্যা করা হলো- কোনো পদের সংজ্ঞায় নঞর্থক ভাষা ব্যবহার করা হলে সংজ্ঞা ভ্রান্ত বা ত্রুটিপূর্ণ হবে। এরূপ সংজ্ঞাকে বলা হয় নঞর্থক বা নেতিবাচক সংজ্ঞা। যেমন 'সৎ নয় অসৎ', 'মানুষ নয় অমরনশীল'। এ সংজ্ঞা দুটোতে 'সৎ' ও 'মানুষ ' মধ্যে কী কী বৈশিষ্ট্য আছে তা বলা হয়নি। বরং যে গুণ নেই শুধু তাই উল্লেখ করা হয়েছে। যার ফলে নঞর্থক অনুপত্তি ঘটেছে। অনুরূপ ভ্রান্তি লক্ষ করা যায় দৃষ্টান্ত-১ এ।  উদ্দীপকের দৃষ্টান্ত-১ এ বলা হয়েছে , 'ন্যায় তাকেই বলে যা অন্যায় নয়।' এ সংজ্ঞায় 'ন্যায়' কী তা ব্যক্ত হয়নি, বরং 'ন্যায়' কী নয় কেবল তাই ব্যক্ত হয়েছে। এতে ন্যায় এর অর্থ সুস্পষ্ট না হয়ে অস্পষ্টই রয়ে গেছে। এরূপ নেতিবাচক অর্থ প্রকাশের কারণে বলা যায়, দৃষ্টান্ত-১ এ নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-২ এর যৌক্তিক সংজ্ঞাটি যথার্থ নয়। পাঠ্যবইয়ের আলোকে তা বিশ্লেষণ করা হলো- যৌক্তিক সংজ্ঞার অন্যতম ভ্রান্ত রূপ হচ্ছে 'রূপক সংজ্ঞা', যার উদ্ভব ঘটে সংজ্ঞার ক্ষেত্রে প্রযোজ্য একটি গুরুত্বপূর্ণ নিয়মের লঙ্ঘন থেকে। এই নিয়মের মূলকথা হচ্ছে, কোনো পদের সংজ্ঞাদানের ক্ষেত্রে সেই পদের চেয়ে স্পষ্ট ও সহজ ভাষা ব্যবহার করতে হবে। সংজ্ঞাকে কোনো অবস্থায় দুর্বোধ্য বা রূপক ভাষায় প্রকাশ করা যাবে না। কারণ সংজ্ঞার মূল উদ্দেশ্য হচ্ছে সংজ্ঞেয় পদের অর্থকে সুস্পষ্ট ও সহজবোধ্য করা। কিন্তু কোনো পদের সংজ্ঞা দেওয়ার ক্ষেত্রে রূপক শব্দ ব্যবহার করা হলে পদটি ভিন্ন অর্থ ধারণ করে। এতে সংজ্ঞাটি অস্পষ্ট হয়ে পড়ে। যার ফলে সংজ্ঞার মূল উদ্দেশ্য ব্যাহত হয়। আর এরূপ ক্ষেত্রেই উদ্ভব ঘটে 'রূপক সংজ্ঞা' নামক ত্রুটিপূর্ণ সংজ্ঞার। উদ্দীপকের দৃষ্টান্ত-২ এ বলা হয়েছে , শৈশব হলো জীবনের প্রভাতকাল। এটি একটি ভ্রান্ত সংজ্ঞা। কারণ এ সংজ্ঞায় 'শৈশব' পদটির স্বরূপ ব্যক্ত হয়নি, বরং এ ক্ষেত্রে যা ব্যক্ত হয়েছে তা থেকে মানুষের মনে শৈশব পদের একটি ভিন্ন ধারণা পেতে পারে। ফলে এতে সংজ্ঞেয় পদের প্রকৃত অর্থ অস্পষ্ট হয়ে পড়ে। কাজেই সংজ্ঞেয় পদকে সুস্পষ্টভাবে উপস্থাপন করতে হলে এর সংজ্ঞার্থে এমন ভাষা ব্যবহার করতে হবে, যা পদটির অন্তর্নিহিত রূপকে প্রকাশ করে এবং যা মূলত জাত্যর্থের মধ্য দিয়ে প্রকাশিত হয়। অন্যথায় সংজ্ঞাটি রূপক ভাষার অন্তরালে থেকে ভ্রান্তির সৃষ্টি করে। তাই বলা বলা যায়, দৃষ্টান্ত-২ এর যৌক্তিক সংজ্ঞাটি যথার্থ নয়।"
        }
      ]
    },
    {
      "number": "6",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য হিসেবে আরোহাত্মক উল্লম্ফন উপস্থিত থাকে তাদের বলে প্রকৃত আরোহ ।"
        },
        {
          "label": "খ",
          "question": "",
          "explanation": "আকারগত সত্যতা প্রমাণের জন্য আরোহে কার্যকারণ নীতি দরকার হয়। আরোহের লক্ষ্য সর্বদা সত্য উদ্‌ঘাটন করা। এ জন্য আরোহ আকারগত সত্য ও বস্তুগত সত্যের ওপর নির্ভরশীল। যেমন: 'সকল প্রাণী মরণশীল'- এ বাক্যটি আকারগত ও বস্তুগত উভয় দিক থেকে সত্য। এরূপ সত্যতা প্রমাণের জন্য আরোহে কার্যকারণ নীতির প্রয়োজন হয়।"
        },
        {
          "label": "গ",
          "question": "",
          "explanation": "চিত্রটির প্রশ্নবোধক চিহ্নিত স্থানে সাদৃশ্যানুমান বসবে। এর শ্রেণিবিভাগ দেখানো হলো- সাদৃশ্যানুমান দুই প্রকার। যথা- সাধু সাদৃশ্যানুমান এবং অসাধু সাদৃশ্যানুমান। যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে সিদ্ধান্ত গ্রহণ করা হয় তাকে সাধু সাদৃশ্যানুমান বলে। এ সাদৃশ্যানুমানের সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অপরদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া।"
        },
        {
          "label": "ঘ",
          "question": "",
          "explanation": "চিত্রে উল্লেখিত '?' চিহ্নিত সাদৃশ্যানুমানের সাথে বৈজ্ঞানিক আরোহের সম্পর্ক বিশ্লেষণ করা হলো- সাদৃশ্যানুমান ও বৈজ্ঞানিক আরোহ উভয় আরোহকেই প্রকৃত আরোহ বলা হয়। পাশাপাশি উভয় অনুমানেই আরোহমূলক লম্ফ বা জানা সত্য থেকে অজানা সত্যে উপনিত হওয়া যায়। এরূপ সাদৃশ্য থাকলেও উভয়ের মধ্যে বিভিন্ন বৈসাদৃশ্য রয়েছে। কারণ, বৈজ্ঞানিক আরোহ হলো প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ দৃষ্টান্ত থেকে সার্বিক দৃষ্টান্তে পৌঁছার একটি প্রক্রিয়া।যে অনুমান প্রক্রিয়ায় দুটি বস্তু বা ঘটনার মৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে সাদৃশ্যানুমান বলে। সাদৃশ্যানুমানে কার্যকারণ সম্পর্কের কোনো ভিত্তি নেই। বৈজ্ঞানিক আরোহে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা যায়। কিন্তু সাদৃশ্যানুমানে বিশেষ দৃষ্টান্ত থেকে বিশেষ সিদ্ধান্ত গ্রহণ করা হয়। বস্তুত বৈজ্ঞানিক আরোহ একটি সামগ্রিক বিষয়। কিন্তু সাদৃশ্যানুমান বৈজ্ঞানিক আরোহের একটি স্তর মাত্র। এছাড়া বৈজ্ঞানিক আরোহে অনুপপত্তি বা যুক্তিদোষ ঘটার কোনো আশঙ্কা নেই। এ কারণেই বলা যায়, বৈজ্ঞানিক আরোহ সর্বদা নিশ্চিত সিদ্ধান্ত প্রদান করে। কিন্তু সাদৃশ্যানুমানের ক্ষেত্রে অসাধু সাদৃশ্যমূলক অনুপপত্তি ঘটে। এ কারণেই সাদৃশ্যানুমানের সিদ্ধান্ত নিশ্চিত নয় বরং সম্ভাব্য। তাই বলা যায, বৈজ্ঞানিক আরোহ ও সাদৃশ্যানুমান দুটি পরস্পর থেকে ভিন্ন ও স্বতন্ত্র আরোহ।"
        }
      ]
    },
    {
      "number": "7",
      "uddipok": "ঘটনা-১: ভোরবেলা আম গাছের মালিক গাছে কোনো আম দেখতে না পেয়ে এবং গাছতলায় কোনো আম পড়ার চিহ্ন না দেখে মনে মনে ভাবলেন, আমগুলো সম্ভবত রাতে আকাশ পথে উধাও হয়ে গেছে। ঘটনা-২: দাদি তার ছোট নাতিকে খুঁজে না পেয়ে মনে মনে ভাবলেন, নাতিকে সম্ভবত ভূতে নিয়ে গেছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে ঘটনাকে ব্যাখ্যা করার জন্য একটি প্রকল্প গঠন করা হয় সেটি ছাড়াও অন্যান্য ঘটনাকে ব্যাখ্যা করার মতো প্রকল্পের গুণকে আরোহ সমন্বয় বলে।"
        },
        {
          "label": "খ",
          "question": "",
          "explanation": "কাজ চালানো প্রকল্প সত্য হওয়ার সম্ভাবনা খুবই কম। এই প্রকল্পের কোনো বৈজ্ঞানিক মূল্য নেই। তাই এ প্রকল্পকে বৈধ প্রকল্প বলা যায় না। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে শুধু কাজ চালানোর জন্য সাময়িকভাবে প্রকল্পকে প্রণয়ন করা হয়। এ কারণে কাজ চালানো প্রকল্পকে সাময়িক প্রকল্প বলে। বস্তুত বৈধ প্রকল্প প্রাপ্তির সাথে সাথেই কাজ চালানোর প্রকল্পের প্রয়োজন পড়ে না। তাই কাজ চালানো প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "",
          "explanation": "ঘটনা-১ এ প্রকল্পের প্রাসঙ্গিক বিষয়ের সাথে সঙ্গতিপূর্ণ শর্তটি লঙ্ঘিত হয়েছে। ব্যাখ্যা করা হলো- কোনো প্রকল্পকে বৈধ হতে হলে প্রাসঙ্গিক বিষয়ের সাথে তার সঙ্গতিপূর্ণ হতে হবে। কোনো ধরনের অসঙ্গতি থাকলে চলবে না। যেমন- বাগানের মালিক ঘুম থেকে উঠে দেখে, তার বাগানে কোনো ফুল নেই। তাই সে প্রকল্প করে যে, সব ফুল হাওয়ায় উধাও হয়ে গেছে। তাহলে প্রকল্পটি অসত্য হবে এবং বৈজ্ঞানিক নিয়ম তথা মাধ্যাকর্ষণের সাথে অসঙ্গতিপূর্ণ হবে।  তোমনি উদ্দীপকের ঘটনা-১ এ আম গাছের মালিক দেখতে পান যে, গাছে কোনো আম নেই। এমনকি গাছতলায় কোনো আম পড়ার চিহ্ন নেই। তাই তিনি মনে মনে ভাবেন আমগুলো সম্ভবত রাতে আকাশ পথে উধাও হয়ে গেছে। যা বৈজ্ঞানিক নিয়মের সাথে অসঙ্গতিপূর্ণ। বাস্তবে কখনো আম আকাশ পথে উধাও হয়ে যাওয়ার মতো ঘটনা ঘটে না। তাই বলা যায় যে ,উদ্দীপকের ঘটনা-১ এর বিষয়টি অপ্রাসঙ্গিক ও অবাস্তব প্রকল্প।"
        },
        {
          "label": "ঘ",
          "question": "",
          "explanation": "ঘটনা-২ এ দাদির প্রকল্প যথার্থ নয়।পাঠ্যবইয়ের আলোকে বিশ্লেষণ করা হলো- কোনো প্রকল্প বৈধ কিংবা যথার্থ হতে হলে তাকে অবশ্যই যৌক্তিক হতে হবে। কারণ কোনো অযৌক্তিক বা অবাস্তব প্রকল্প বৈধ হতে পারে না। তাছাড়া অযৌক্তিক বা অবাস্তব প্রকল্প দিয়ে ঘটনার কার্যকারণ সম্পর্ক নির্ণয় করা সম্ভব নয়। তাই প্রকল্প বৈধ হতে হলে অবশ্যই তাকে সংশ্লিষ্ট ঘটনা সম্পর্কে যৌক্তিক অনুমানভিত্তিক হতে হবে। যেমন- মেঘে-মেঘে সংঘর্ষের ফলে বৃষ্টি হয়। এই প্রকল্পটি যৌক্তিক। কিন্তু যদি প্রকল্প করা হয় যে, দেবতা অসন্তুষ্ট হওয়ার ফলে বৃষ্টি হয়, তাহলে প্রকল্পটি একেবারেই অযৌক্তিক ও মূল্যহীন হবে। ঘটনা-২ এ দাদি তার ছোট নাতিকে খুঁজে না পেয়ে মনে মনে ভাবলেন, নাতিকে সম্ভবত ভূতে নিয়ে গেছে। এই প্রকল্পটি বাস্তবভিত্তিক নয়। এটি এক ধরনের অলীক প্রকল্প। এরূপ মনগড়া প্রকল্প কখনোই যৌক্তিক হয় না। প্রচলিত বিশ্বাস কিংবা ভিত্তিহীন ঘটনার মাধ্যমে এ ধরনের প্রকল্প প্রণয়ন করা হয়। তাই এ ধরনের প্রকল্প গ্রহণযোগ্য নয়। তাই বলা যায় যে, ঘটনা-২ এ দাদির প্রকল্পটি যথার্থ নয়। এ ধরনের প্রকল্প ভিত্তিহীন এবং অযৌক্তিক। তাই দাদির প্রকল্পটি গ্রহণযোগ্য নয়।"
        }
      ]
    },
    {
      "number": "8",
      "uddipok": "উন্নত দেশে যখন হঠাৎ করোনার কারণে কিছু সংখ্যক মানুষের মৃত্যুর খবর শোনা গেল। তখন কিছু বিশ্বাসী মনে করল, মানুষের পাপের কারণেই এমনটি হয়েছে। কিন্তু চিকিৎসা বিজ্ঞানের গবেষণায় বলা হলো কোভিড- ১৯ নামক এক ধরনের ভাইরাসে আক্রান্ত হয়েই মানুষ মৃত্যুবরণ করেছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "ব্যাখ্যার উৎপত্তিগত অর্থ- ব্যাখ্যা হলো কোনো পূর্বাবস্থাকে সহজ করা।"
        },
        {
          "label": "খ",
          "question": "",
          "explanation": "সাদৃশ্যানুমানে সিদ্ধান্ত গ্রহণের সময় কার্যকারণ নীতি অনুসরণ করা হয় না। তাই সিদ্ধান্তটি সব সময়ই সম্ভাব্য হয়। সাদৃশ্যানুমানে কার্যকারণ সম্পর্ক প্রতিষ্ঠা ছাড়াই সিদ্ধান্ত গ্রহণ করা হয় বলে এ আরোহ নিশ্চিত সিদ্ধান্ত প্রতিষ্ঠা করতে পারে না, সম্ভাব্য সিদ্ধান্ত প্রতিষ্ঠা করে মাত্র। কারণ এ আরোহানুমানে দুটি বস্তুর মধ্যে কতিপয় বিষয়ে সাদৃশ্যের আলোকে একটি থেকে অন্যটি সম্পর্কে সিদ্ধান্ত গ্রহণ করা হয়। সিদ্ধান্তে একটি সম্পর্কে কোনো তথ্য সত্য হলে অন্যটি সম্পর্কেও তা সত্য হবে এমন নিশ্চয়তা দেওয়া যায় না। এক্ষেত্রে সিদ্ধান্তের মাঝে একটি সম্ভাবনা থাকে মাত্র।"
        },
        {
          "label": "গ",
          "question": "",
          "explanation": "উদ্দীপকে করোনা সম্পর্কে চিকিৎসা বিজ্ঞানের গবেষণা পাঠ্যপুস্তকের যে বিষয়টি নির্দেশ করেছে তা হলো বৈজ্ঞানিক ব্যাখ্যা। নিচে তা ব্যাখ্যা করা হলো- কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রকৃত কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যার মাধ্যমে কোনো ঘটনার প্রকৃত কারণ জানা যায়। এরূপ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় বলে বৈজ্ঞানিক ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। যার দৃষ্টান্ত উদ্দীপকে লক্ষ করা যায়। তেমনি উদ্দীপকে বর্ণিত, উন্নত দেশে যখন হঠাৎ করোনার কারণে কিছু সংখ্যক মানুষের মৃত্যুর খবর শোনা গেল। তখন চিকিৎসা বিজ্ঞানের গবেষণায় বলা হলো, কোভিড-১৯ নামক এক ধরনের ভাইরাসে আক্রান্ত হয়েই মানুষ মৃত্যুবরণ করেছে। বর্তমানে অধিক মৃত্যুর কারণ হিসেবে তাদের এই গবেষণা প্রাসঙ্গিক। তাই বলা যায়, করোনা সম্পর্কে চিকিৎসা বিজ্ঞানের গবেষণা বৈজ্ঞানিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "করোনা সম্পর্কে সাধারণ মানুষের ধারণা লৌকিক ব্যাখ্যা এবং চিকিৎসা বিজ্ঞানের গবেষণা বৈজ্ঞানিক ব্যাখ্যার সাথে সাদৃশ্যপূর্ণ। নিচে উভয় বিষয়ের মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয়। তাকে বৈজ্ঞানিক ব্যাখ্যা বলে। এরূপ ব্যাখ্যায় কার্যকারণ সম্পর্ক নির্ণয় করে ঘটনার ব্যাখ্যা দেওয়া হয় এবং ব্যাখ্যা সংশ্লিষ্ট ঘটনার সাথে প্রাসঙ্গিক হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা সবসময় একই হয়। অর্থাৎ, বৈজ্ঞানিক ব্যাখ্যা স্থান-কাল পাত্রভেদে সবসময় একই থাকে। অন্যদিকে, যে ব্যাখ্যায় অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা দেওয়া করা হয়। তাকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। এখানে সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। এরূপ ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়ে থাকে।"
        }
      ]
    },
    {
      "number": "9",
      "uddipok": "দৃষ্টান্ত-১: সিংহ হলো বনের রাজা। দৃষ্টান্ত-২: বই হলো বর্ণ, বাক্য সু-সজ্জিত ছাপা ও বাঁধাইকৃত কাগজের সমাহার। দৃষ্টান্ত-৩: কবি হয় সৌন্দর্য ও আলোকের প্রচারক।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যেসব ক্ষেত্রে পদের সংজ্ঞা দেওয়া যায় না তাই হচ্ছে যৌক্তিক সংজ্ঞার সীমা"
        },
        {
          "label": "খ",
          "question": "",
          "explanation": "অনন্য সাধারণ পদ হওয়ার কারণে ঈশ্বর পদের সংজ্ঞা দেওয়া যায় না। বিশ্বসত্তার কিছু মৌলিক ও অপরিহার্য বিষয় রয়েছে। যেমন- ঈশ্বর। এটি অনন্য সাধারণ পদ। এই পদকে অন্য কোনো বৃহত্তর জাতির অন্তর্ভুক্ত করা যায় না। এজন্য ঈশ্বর পদের সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "দৃষ্টান্ত-১ এ রূপক সংজ্ঞাজনিত অনুপপত্তি ঘটেছে। ব্যাখ্যা করা হলো- কোনো পদের সংজ্ঞায় রূপক ভাষা ব্যবহার করা হলে যে অনুপপত্তি ঘটে তাকে রূপক সংজ্ঞা বলে। রুপক সংজ্ঞায় রুপক ভাষা ব্যবহারের মাধ্যমে অর্থ প্রকাশ করা হয়। যেমন- দার্শনিকরা হলেন আলোর মতো। এখানে দার্শনিকদের সাথে আলোর তুলনা করা হয়েছে। এই আলোর বিষয়টি দার্শনিক পদের রূপক অর্থ মাত্র। এ কারণে দৃষ্টান্তটিতে রূপক সংজ্ঞাজনিত অনুপপত্তি ঘটেছে।  তেমনি দৃষ্টান্ত-১ এ বর্ণিত, সিংহ হলো বনের রাজা। এখানে সিংহের সাথে বনের রাজার তুলনা করা হয়েছে। এই বনের রাজা বিষয়টি সিংহ পদের রুপক অর্থ মাত্র। সিংহের সংজ্ঞায় 'বনের রাজা' নামক রূপকের আশ্রয় নেওয়া হয়েছে। তাই বলা যায়, দৃষ্টান্তটিতে রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-২ এবং ৩ এর মধ্যে দৃষ্টান্ত-২ হলো দুর্বোধ্য সংজ্ঞাজনিত অনুপপত্তি। নিচে তা বিশ্লেষণ করা হলো- কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা | ব্যবহার করলে দুর্বোধ্য সংজ্ঞাজনিত অনুপপত্তি ঘটে । যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি দুর্বোধ্য হওয়ায় দুর্বোধ্য সংজ্ঞাজনিত অনুপপত্তি ঘটেছে। অর্থাৎ সংজ্ঞাটি দুর্বোধ্য ও জটিল। এতে দুর্বোধ্য ভাষা ব্যবহার করা হয়েছে। দৃষ্টান্ত-৩ এ বর্ণিত, কবি হয় সৌন্দর্য ও আলোকের প্রচারক। এই দৃষ্টান্তে কবিকে মাধুর্য ও আলোকের প্রচারক বলে অভিহিত করা হয়েছে। অর্থাৎ, দুটি রূপক শব্দ 'মাধুর্য' ও 'আলোকের প্রচারক' আলোচ্য দৃষ্টান্তে ব্যবহৃত হয়েছে। এরূপ রূপক শব্দ ব্যবহারে সংজ্ঞেয় পদের অর্থ স্পষ্ট হয়নি। ফলে এখানে রূপক সংজ্ঞাজনিত অনুপপত্তি ঘটেছে।  অপরদিকে, দৃষ্টান্ত-২ এ বর্ণিত, বই হলো বর্ণ, বাক্য সু-সজ্জিত ছাপা ও বাঁধাইকৃত কাগজের সমাহার। বই এর এই সংজ্ঞাটি সবার কাছে বোধগম্য নয়, কিছুটা দুর্বোধ্য ভাষা ব্যবহার করে সংজ্ঞা দেওয়ার চেষ্টা করা হয়েছে। এ কারণে এটি দুর্বোধ্য সংজ্ঞার দৃষ্টান্ত। তাই বলা যায়, দৃষ্টান্ত-২ এবং ৩ এর মধ্যে দুর্বোধ্য সংজ্ঞাজনিত অনুপপত্তির উদাহরণ হলো দৃষ্টান্ত-২।"
        }
      ]
    },
    {
      "number": "10",
      "uddipok": "দৃশ্যকল্প-১: রহিম হয় মরণশীল করিম হয় মরণশীল রাম হয় মরণশীল শ্যাম হয় মরণশীল সুতরাং সকল মানুষ হয় মরণশীল। দৃশ্যকল্প-২: আমাদের অনেক সময় শুধু ব্যতিক্রমহীন দৃষ্টান্তের অভিজ্ঞতার ওপর ভিত্তি করেই সিদ্ধান্ত নিতে হয়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বল কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াক আরোহ  বলে।"
        },
        {
          "label": "খ",
          "question": "",
          "explanation": "আরোহ অনুমানের সিদ্ধান্ত হয় সার্বিক যুক্তিবাক্য। আরোহ অনুমানে বিশেষ বিশেষ দৃষ্টান্তের প্রেক্ষিতে সার্বিক সিদ্ধান্ত গ্রহণ করা হয়। যেমন- গোলাপ ফুল হয় সুন্দর, শাপলা ফুল হয় সুন্দর, অতএব সকল ফুল হয় সুন্দর। এভাবে বিশেষ বিশেষ দৃষ্টান্তের ভিত্তিতে সিদ্ধান্ত গ্রহণ করার কারণে আরোহ অনুমানের সিদ্ধান্ত সার্বিক যুক্তিবাক্য হয়।"
        },
        {
          "label": "গ",
          "question": "",
          "explanation": "দৃশ্যকল্প-১ বৈজ্ঞানিক আরোহকে নির্দেশ করে। ব্যাখ্যা করা হলো- যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- বনি,রনি ও রবিনের বুদ্ধি পরীক্ষা করে বলা হলো, 'সকল মানুষ হয় বুদ্ধিবৃত্তিসম্পন্ন প্রাণী'- এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। তেমনি দৃশ্যকল্প-১ এ রহিম, রাম, করিম ও শ্যামের মৃত্যু দেখে একটি সার্বিক সিদ্ধান্ত টানা হয়েছে যে, সকল মানুষ হয় মরণশীল। এই দৃষ্টান্তে মানুষের সাথে মরণশীলতার একটা কার্যকারণ সম্পর্ক স্থাপিত হয়েছে এবং প্রকৃতির নিয়মানুবর্তিতা নীতির ওপর বিশ্বাস রেখে সিদ্ধান্তটি টানা সম্ভব হয়েছে। তাই বলা যায়, উক্ত উদাহরণটি বৈজ্ঞানিক আরোহকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। উপরিউক্ত আলোচনা থেকে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "11",
      "uddipok": "রাখী তার গানের শিক্ষকের নিকট গান শিখছিল। গানের শিক্ষক রাখীকে বললো, সংগীত সাধনার বিষয়। প্রতিদিন কম-বেশি সাধনা করবে। রাখীর ছোট ভাই নিলয় তার বাবাকে জিজ্ঞেস করল, বাবা সংগীত কী? জবাবে নিলয়ের বাবা নিলয়কে বোঝালো, \"সংগীত হলো একটি দুর্মূল্য কোলাহল\"। নিলয় এর অর্থ কিছুই বুঝল না। গানের শিক্ষক নিলয়কে বোঝালো, \"সংগীত হলো সুর, তাল ও লয়ের একত্রিকরণ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "মানুষ পদের যৌক্তিক সংজ্ঞা হলো, মানুষ হয় বুদ্ধিবৃত্তিসম্পন্ন জীব।"
        },
        {
          "label": "খ",
          "question": "",
          "explanation": "সংজ্ঞায় জাত্যর্থের কিছু কম উল্লেখ থাকলে অতিব্যাপক সংজ্ঞা অনুপপত্তি ঘটে। যৌক্তিক সংজ্ঞার প্রথম নিয়মানুসারে, 'কোনো পদের সংজ্ঞায় পূর্ণ জাত্যর্থ উল্লেখ করতে হবে, তার চেয়ে বেশি নয় আবার কমও নয়।' এই নিয়মটি অমান্য করে যদি সংজ্ঞায় জাত্যর্থ থেকে কম গুণের উল্লেখ করা হয় তাহলে ব্যক্ত্যর্থ বৃদ্ধি পেয়ে অতিব্যাপক সংজ্ঞাজনিত অনুপপত্তি ঘটবে। যথা- 'মানুষ একটা জীব।' এ সংজ্ঞায় 'মানুষের' বিভেদক লক্ষণের উল্লেখ করা হয়নি বলে সংজ্ঞাটা অতিব্যাপক। কারণ সংজ্ঞাটা শুধু 'মানুষ'-এর ক্ষেত্রেই প্রযোজ্য নয়, মানুষের মতো অন্যান্য জীবের ক্ষেত্রেও প্রযোজ্য।"
        },
        {
          "label": "গ",
          "question": "",
          "explanation": "উদ্দীপকে নিলয়ের বাবা সংগীতের যে সংজ্ঞা দিয়েছেন তাতে দুর্বোধ্য সংজ্ঞাজনিত অনুপপত্তি ঘটেছে। ব্যাখ্যা করা হলো- সংজ্ঞাকে সংজ্ঞেয় পদের চেয়ে স্পষ্ট হতে হবে। কোনো পদের সংজ্ঞায় বহু অর্থবোধক বা দুর্বোধ্য শব্দ ব্যবহার করা যাবে না। সংজ্ঞায় সহজ-সরল ভাষার পরিবর্তে দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে।সংজ্ঞাকে সঠিক হতে হলে অবশ্যই পদের চেয়ে স্পষ্ট হতে হবে। কোনো বহু অর্থবোধক ও দুর্বোদ্ধ শব্দ ব্যবহার করা যাবেনা। বহু অর্থবোধক শব্দ ব্যবহারের ফলে সংজ্ঞাটি ভুল হবে।  তেমনি উদ্দীপকে নিলয়ের বাবা সংগীতের সংজ্ঞায় বলেছেন, সঙ্গীত হলো দুর্মূল্য কোলাহল, এখানে সঙ্গীতকে দুর্বোধ্যভাবে সংজ্ঞায়িত করা হয়েছে। এ সংজ্ঞার প্রতিটি শব্দ অত্যন্ত কঠিন, জটিল ও দুর্বোধ্য। এরূপ সহজ-সরল ভাষার পরিবর্তে দুর্বোধ্য ভাষা ব্যবহার করার কারণে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে গানের শিক্ষকের দেওয়ার সংজ্ঞাটি যথার্থ।  যৌক্তিক সংজ্ঞা পদের জাত্যর্থকে যথাযথভাবে বিশ্লেষণ করে এবং পদের সুনির্দিষ্ট ব্যবহার নিশ্চিত করে। কারণ যৌক্তিক সংজ্ঞা কার্যত পদের সংজ্ঞা। তাই কোনো পদের অর্থ বা তাৎপর্য সুস্পষ্টভাবে ব্যক্ত করারউদ্দেশ্যেই তার সংজ্ঞা নির্দেশ করা হয়। পদটার যথার্থ জাত্যর্থ উল্লেখ করলেই তার অর্থ সুস্পষ্ট হয়। যেমন- 'মানুষ' পদটার সংজ্ঞা নির্দেশ করতে গিয়ে মানুষের সব রকম গুণ বর্ণনা করা হয় না। কেবল সেই গুণগুলোই বর্ণনা করা হয় যেগুলো সব মানুষেরই সাধারণ ও আবশ্যিক গুণ। যথা- 'জীববৃত্তি' ও 'বুদ্ধিবৃত্তি'। 'জীববৃত্তি' মানুষ পদটার জাতিগত লক্ষণ বা গুণ এবং 'বুদ্ধিবৃত্তি' তার উপজাতিগত গুণ। 'জীববৃত্তি' ও 'বুদ্ধিবৃত্তি'- এ দুটো গুণ যুক্তভাবে 'মানুষ' পদটার জাত্যর্থ। তাই 'মানুষ' পদটার সংজ্ঞা হলো 'মানুষ বুদ্ধিসম্পন্ন জীব'। যুক্তিবিদ ল্যাটা ও ম্যাকবেথ-এর মতে, সংজ্ঞা হলো কোনো সংজ্ঞায়িত বস্তুর গুরুত্বপূর্ণ বৈশিষ্ট্যের বিবৃতি; অথবা, আধুনিক ভাষায় এটা হলো একটা পদের সুস্পষ্ট বিবৃতি। তেমনি উদ্দীপকে বর্ণিত ঘটনায় নিলয়ের শিক্ষক সংগীত সম্পর্কে বলেন, 'সংগীত হলো সুর, তাল ও লয়ের একত্রিকরণ।' তার এই বক্তব্যের মাধ্যমে সংগীতের নির্দিষ্ট অর্থ বা তাৎপর্য সুস্পষ্টভাবে প্রকাশ পেয়েছে। পাশাপাশি সংগীত সম্পর্কে অতিরিক্ত কোনো অর্থও প্রকাশ করা হয়নি। এ কারণে শিক্ষকের দেওয়া সংজ্ঞাটি যথার্থ।"
        }
      ]
    }
  ]
}