{
  "title": "সিলেট বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকর-১: একাদশ শ্রেণির বার্ষিক পরীক্ষায় যুক্তিবিদ্যা বিষয়ে ৩০০ জনের মধ্যে ২৭০ জন শিক্ষার্থী উত্তীর্ণ হয়েছে। দৃশ্যকল্প-২: কৃষক জমি চাষ করতে গিয়ে মাটির নিচে হঠাৎ একটি স্বর্ণমূর্তি পেল।",
      "tag": "SB 19",
      "sub_questions": [
        {
          "label": "ক",
          "question": "সম্ভাব্যতা কী?",
          "explanation": "সম্ভাবনা হচ্ছে কোনো ঘটনার নিশ্চয়তা ও অনিশ্চয়তার মধ্যবর্তী অবস্থা।"
        },
        {
          "label": "খ",
          "question": "আকস্মিকতাকে কীভাবে অপনয়ন করা যায়?",
          "explanation": "ঘটনার কার্যকারণ সম্পর্ক নির্ণয়ের মাধ্যমে আকস্মিকতাকে অপনয়ন করা যায়। আমরা জানি, অপনয়ন শব্দের অর্থ বাদ দেওয়া। তাই কোনো ঘটনার আকস্মিকতাকে বাদ দিতে হলে সেই ঘটনার কার্যকারণ সম্পর্ক খুঁজে বের করতে হবে। যেমন- টর্নেডো কিংবা সাইক্লোনের ঘটনা আমাদের কাছে আকস্মিক বিষয়।' কিন্তু ফণী নামক সাইক্লোনের কার্যকারণ সম্পর্ক পূর্ব থেকেই জানার কারণে আমাদের কাছে তা আকস্মিক মনে হয়নি। • এভাবেই কোনো আকস্মিক ঘটনার কার্যকারণ সম্পর্ক নির্ণয়ের মাধ্যমে অপনয়ন করা যায়।"
        },
        {
          "label": "গ",
          "question": "দৃশ্যকল্প-১ এ সম্ভাব্যতার যে নিয়মটির প্রতিফলন ঘটেছে, তা ব্যাখ্যা করো।",
          "explanation": "দৃশ্যকল্প-১ এ সম্ভাবনা পরিমাপের প্রথম নিয়মটির প্রতিফলন ঘটেছে। সম্ভাবনার প্রথম নিয়মানুসারে, 'অনুকূল বিকল্পের সংখ্যাকে লব এবং মোট বিকল্পের সংখ্যাকে হর হিসেবে গ্রহণ করে যে ভগ্নাংশ পাওয়া যায় তা সকল ঘটনার সম্ভাব্যতার মাত্রা নির্দেশ করে।' এখানে অনুকূল বিকল্প বলতে কোনো ঘটনা সংঘটিত হওয়াকে বোঝায়। অন্যদিকে, প্রতিকূল বিকল্প বলতে কোনো ঘটনা সংঘটিত না হওয়াকে বোঝায়। আর মোট বিকল্প বলতে | অনুকূল ও প্রতিকূল বিকল্পের যোগফলকে বোঝায়। দৃশ্যকল্প-১ এ বর্ণিত, যুক্তিবিদ্যা বিষয়ে ৩০০ জনের মধ্যে ২৭০ জন পরীক্ষায় কৃতকার্য হয়। এখানে অনুকূল বিকল্পের সংখ্যা ২৭০ এবং মোট বিকল্পের সংখ্যা ৩০০। সুতরাং সম্ভাবনার মাত্রা= ২৭০ ৩০০ = ৯ ১০ \\frac{২৭০}{৩০০}=\\frac{৯}{১০} ৩০০ ২৭০ ​ = ১০ ৯ ​"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর তুলনামূলক বিশ্লেষণ করো।",
          "explanation": "দৃশ্যকল্প-১ এ সম্ভাবনা এবং দৃশ্যকল্প-২ এ আকস্মিকতার দৃষ্টান্ত পরিলক্ষিত হয়। নিচে উভয় ধারণার মধ্যে পার্থক্য বিশ্লেষণ করা হলো- যে ঘটনার নিশ্চয়তা দেওয়া যায় না আবার ঘটনাটি অনিশ্চিত সেটাও বলা যায় না তাকে সম্ভাব্য ঘটনা বলে। অর্থাৎ সম্ভাবনা হলো ঘটনার নিশ্চয়তা ও অনিশ্চয়তার মধ্যবর্তী অবস্থা। অন্যদিকে, কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। সম্ভাবনা একটি মাত্রাগত ব্যাপার। অর্থাৎ সম্ভাবনা কোনো কোনো ক্ষেত্রে বেশি হয়, আবার কোনো কোনো ক্ষেত্রে কম হয়। তবে কোনোভাবেই সেটি নিশ্চয়তায় পৌছায় না। যেমন- ঘূর্ণিঝড় হতে পারে- আবহাওয়াবিদগণের এই বক্তব্য সম্ভাবনার অধিক মাত্রাকে নির্দেশ করে। অন্যদিকে, আকস্মিকতা কোনো মাত্রাগত ব্যাপার নয়। অর্থাৎ কোনো পদ্ধতির মাধ্যমে আকস্মিকতার মাত্রা নির্ণয় করা যায় না। সম্ভাবনার ক্ষেত্রে ঘটনার কার্যকারণ নিয়ম সম্পর্কে আমাদের আংশিক জ্ঞান থাকে। অর্থাৎ কার্যকারণ নিয়মের অপূর্ণ জ্ঞানই সম্ভাবনার ভিত্তিমূল হিসেবে কাজ করে। অন্যদিকে, আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। এ কারণে আমরা ঘটনার যৌক্তিক কারণ নির্ণয় করতে পারি না। পাশাপাশি সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। তাই বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "2",
      "uddipok": "ঘটনা-১: দেশের জনগণ যতই পরিশ্রমী হয় দেশের সমৃদ্ধি ততই বৃদ্ধি পায় এবং জনগণ পরিশ্রমী না হলে দেশের সমৃদ্ধি হ্রাস পায়। ঘটনা-২:: পূর্বগ PQR PRS PST অনুগ UVW UWX UXY P হলো U এর কারণ",
      "tag": "SB 19",
      "sub_questions": [
        {
          "label": "ক",
          "question": "সহপরিবর্তন পদ্ধতি কী?",
          "explanation": "যে পদ্ধতিতে দুটি বিষয় বা ঘটনার মধ্যে একটির মাত্রা বৃদ্ধি বা হ্রাস করলে অন্যটির মাত্রাও বৃদ্ধি বা হ্রাস পায় তাকে সহপরিবর্তন পদ্ধতি বলে।"
        },
        {
          "label": "খ",
          "question": "সহপরিবর্তন পদ্ধতির অপনয়ন সূত্রটি ব্যাখ্যা করো।",
          "explanation": "সহপরিবর্তন পদ্ধতি অপনয়নের তৃতীয় সূত্রের ওপর প্রতিষ্ঠিত। অপনয়নের তৃতীয় সূত্র অনুযায়ী, 'যদি কোনো পূর্ববর্তী অবস্থা এক পরবর্তী অবস্থা পরিমাণের দিক থেকে একই সাথে সমানভাবে বাড়ে ও কমে, তবে উভয় ঘটনা কার্যকারণ সূত্রে আবদ্ধ হবে।' যেমন- তাগ বাড়ার ফলে যদি থার্মোমিটারের পারদ উপরের দিকে ওঠে, অর্থাৎ বেড়ে যায় এবং তাপ কমার ফলে যদি পারদও সমান তালে নিচের দিকে নেমে যায়, অর্থাৎ কমে যায়, তাহলে এদের মধ্যে কার্যকারণ সম্পর্ক আছে বলা যায়। কার্য ও কারণ যেহেতু অপরিহার্যভাবে যুক্ত সেহেতু কারণের পরিবর্তন অপরিহার্যভাবে কার্যেরও পরিবর্তন ঘটায়।"
        },
        {
          "label": "গ",
          "question": "ঘটনা-১ এ কোন ধরনের পরীক্ষণাত্মক পদ্ধতির প্রতিফলন হয়েছে? ব্যাখ্যা করো।",
          "explanation": "ঘটনা-১ এ সহপরিবর্তন পরীক্ষণাত্মক পদ্ধতির প্রতিফলন হয়েছে। সহপরিবর্তন বলতে বোঝায় একইসাথে পরিবর্তিত হওয়া। অর্থাৎ কারণের পরিবর্তনের সাথে কার্যের পরিবর্তন হলো সহপরিবর্তন। এ পদ্ধতির মূলকথা হলো- কারণের পরিবর্তন হলে কার্যেরও পরিবর্তন ঘটে। এটি মূলত হ্রাস-বৃদ্ধির অবস্থাকে নির্দেশ করে। অর্থাৎ একটি বাড়লে অন্যটি বাড়ে, একটি কমলে অন্যটি কমে। এক্ষেত্রে বিপরীতমুখী পরিবর্তনও হতে পারে। অর্থাৎ একটি বাড়লে অন্যটি কমে, একটি কমলে অন্যটি বাড়ে। যেমন- কোনো দ্রব্যের চাহিদা যত বাড়ে এর মূল্যও তত বাড়ে, আবার চাহিদা যত কমে মূল্যও তত কমে। এ থেকে প্রমাণিত হয় যে, চাহিদার সাথে দ্রব্যমূল্যের কার্যকারণ সম্পর্ক রয়েছে। ঘটনা-১ এ বর্ণিত হয়েছে যে, জনগণ যতই পরিশ্রমী হয় দেশের সমৃদ্ধি ততই বৃদ্ধি পায় এবং জনগণ পরিশ্রমী না হলে দেশের সমৃদ্ধি হ্রাস পায়। অর্থাৎ এখানে দেশের সমৃদ্ধির সাথে জনগণের পরিশ্রমের হ্রাস-বৃদির সম্পর্ক লক্ষ করা যায়। এ কারণে ঘটনা-১ এর দৃষ্টান্ত সহপরিবর্তন পদ্ধতির সাথে সাদৃশ্যপূর্ণ।"
        },
        {
          "label": "ঘ",
          "question": "ঘটনা-২ এ কার্যকারণ সম্পর্কের যে পদ্ধতির নির্দেশ কর হয়েছে, তার সুবিধা-অসুবিধাসমূহ আলোচনা করো।",
          "explanation": "ঘটনা-২ এ কার্যকারণ সম্পর্কের অন্বয়ী পদ্ধতির নির্দেশ করে। নিচে এ পদ্ধতির সুবিধা-অসুবিধাসমূহ আলোচনা করা হলো- যুক্তিবিদ মিল প্রদত্ত পাঁচটি পরীক্ষণমূলক পদ্ধতির প্রথমটি হচ্ছে অন্বয়টী পদ্ধতি। অন্বয় শব্দের অর্থ সাদৃশ্য। তাই একে সাদৃশ্যের পদ্ধতিও কর হয়। বাস্তব জীবনে বিভিন্ন ঘটনার কারণ নির্ণয়ের ক্ষেত্রে অন্বয়ী পদ্ধতি মাধ্যমে তথ্য সংগ্রহ করা হয়। এই পদ্ধতিতে কৃত্রিমভাবে ঘটনা প্রস্তুত বলে এটি কম পদ্ধতির প্রয়োগ ক্ষেত্র ব্যাপক। স্বল্প সময়ে বিভিন্ন ঘটনার কারণ উদঘাটনের জন্য অন্বয়ী পদ্ধতি প্রয়োগ করা হয়। অন্বয়ী পদ্ধতি প্রয়োগের জন্য বিশেষজ্ঞের প্রয়োজন হয় না। এ পদ্ধতিতে কার্য থেকে কারণ আবার কারণ থেকে কার্যে গমন করা যায়। অন্বয়ী পদ্ধতি প্রয়োগের ক্ষেত্রে। অবান্তর বিষয় বা অপ্রাসঙ্গিক বিষয় বাদ দেওয়া সহজতর। প্রকল্প প্রণয়নে এই পদ্ধতি সহায়ক। অন্বয়ী পদ্ধতিতে যেমন সুবিধা আছে তেমনি অসুবিধাও আছে। অন্বয়ী পদ্ধতি মূলত নিরীক্ষণের পদ্ধতি। নিরীক্ষণে যেসব সমস্যা রয়েছে, তা অন্বয়ী পদ্ধতিতেও বিরাজমান। নিরীক্ষণের সময় প্রয়োজনীয় বিষয় আমাদের দৃষ্টি এড়িয়ে যেতে পারে। এ কারণে অনিরীক্ষণজনিত অনুপপত্তি ঘটে। আবার নিরীক্ষণের পদ্ধতি হওয়ার কারণে এ পদ্ধতি সব অবস্থায় নিশ্চিত ফলাফল দিতে পারে না। পরিশেষে বলা যায়, অন্বয়ী পদ্ধতির সুবিধা-অসুবিধা উভয়ই বিদ্যমান। তবে নিরীক্ষণের পদ্ধতি হওয়ায় এই পদ্ধতির অসুবিধার চেয়ে সুবিধাই বেশি।"
        }
      ]
    },
    {
      "number": "3",
      "uddipok": "দৃশ্যকল্প-১: আমরা ফল খেলে সুস্থ থাকি। অতএব, ফল খাওয়াই সুস্বাস্থ্যের কারণ। দৃশ্যকল্প-২: কলেজের আন্তঃবিভাগ সাংস্কৃতিক প্রতিযোগিতা, কলেজ অডিটোরিয়ামে অনুষ্ঠিত হয়। এতে দর্শন বিভাগ জয়লাভ করে। দর্শন বিভাগের ছাত্ররা বলল, ওয়াসিম স্যার উপস্থিত থাকলে আমরা জয়লাভ করি। আর অনুপস্থিত থাকলে আমরা হেরে যাই। সুতরাং ওয়াসিম। স্যারই প্রতিযোগিতায় জয়ী হওয়ার কারণ।",
      "tag": "SB 19",
      "sub_questions": [
        {
          "label": "ক",
          "question": "পরীক্ষণাত্মক পদ্ধতি কাকে বলে?",
          "explanation": "কার্যকারণ সম্পর্ক আবিষ্কার ও প্রমাণ করার জন্য যে পদ্ধতিসমূহ ব্যবহৃত হয় সেগুলোই পরীক্ষণাত্মক পদ্ধতি।"
        },
        {
          "label": "খ",
          "question": "অন্বয়ী পদ্ধতিকে নিরীক্ষণের পদ্ধতি বলা হয় কেন?",
          "explanation": "অন্বয়ী পদ্ধতিতে যাবতীয় দৃষ্টান্ত নিরীক্ষণের মাধ্যমে সংগৃহীত হয় বলে এই পদ্ধতিকে নিরীক্ষণের পদ্ধতি বলে। অন্বয়ী পদ্ধতি বেশি মাত্রায় নিরীক্ষণের ওপর নির্ভরশীল। নিরীক্ষণের এমন কিছু ক্ষেত্র রয়েছে যেখানে পরীক্ষণমূলক পদ্ধতি প্রয়োগ করা যায় না। সে ক্ষেত্রে অন্বয়ী পদ্ধতিই একমাত্র অবলম্বন এবং অন্বয়ী পদ্ধতিকেই প্রয়োজনমত প্রয়োগ করা যায়। যেমন- চন্দ্রগ্রহণ, সূর্যগ্রহণ, ভূমিকম্প ইত্যাদির ওপর অন্যান্য পরীক্ষণমূলক পদ্ধতি প্রয়োগ করা যায় না। এ সকল ক্ষেত্রে অন্বয়ী পদ্ধতিই একমাত্র পদ্ধতি। এ জন্যই অন্বয়ী পদ্ধতি হলো নিরীক্ষণের পদ্ধতি।"
        },
        {
          "label": "গ",
          "question": "দৃশ্যকল্প-১ এ কার্যকারণ সংক্রান্ত কোন অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ কার্যকারণ সম্পর্ক প্রমাণে একটি শর্তকে কারণ হিসেবে গ্রহণজনিত অনুপপত্তি ঘটেছে। আমরা জানি, কারণ হলো সদর্থক ও নঞর্থক শর্তের সমষ্টি। কিন্তু কোনো ঘটনার কার্যকারণ সম্পর্ক নির্ণয়ে একটি শর্তকেই কারণ বলে মনে করলে তাত্তির সৃষ্টি হরণ যাম্পের্ক নির্ণয়েকে কারণ হিসেবে গ্রহণজনিত অনুপপত্তি। বস্তুত ব্যতিরেকী পদ্ধতির অপপ্রয়োগে এ দোষ ঘটতে পারে। খাওয়াই সুস্বাস্থ্যের কারণ। এখানে একটি শর্তকে কারণ বলে মনে করা বলা হয়েছে, আমরা ফল খেলে হয়েছে। অর্থাৎ ফল খাওয়াই সুস্বাস্থ্যের একমাত্র কারণ বলে উল্লেখ করা হয়েছে। কিন্তু সুস্থ থাকার এটিই একমাত্র কারণ নয়। এ কারণে দৃষ্টান্তটিতে ঘটেছে।"
        },
        {
          "label": "ঘ",
          "question": "দৃশ্যকল্প-২ এ সিদ্ধান্ত দেয়ার পদ্ধতিটি কী পদ্ধতি? তোমার উত্তরের সপক্ষে যুক্তি দেখাও।",
          "explanation": "দৃশ্যকল্প-২ এ সিদ্ধান্ত নেওয়ার পদ্ধতিটি হচ্ছে ব্যতিরেকী পদ্ধতি। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতিতে যে দৃষ্টান্তের প্রয়োজন তা কেবল পরীক্ষণের সাহায্যে পাওয়া সম্ভব। ঘটনাবলীর ওপর নিয়ন্ত্রণ স্থাপন করে শুধু পরীক্ষণের সাহায্যেই ব্যতিরেকী পদ্ধতির প্রয়োগ ঘটানো যায়। এ পদ্ধতিতে দুটি দৃষ্টান্তের প্রয়োজন হয়। এদের একটি দৃষ্টান্ত হয় সদর্থক অন্যটি নঞর্থক। দৃষ্টান্ত দুটিতে অন্যান্য বিষয় অপরিবর্তিত রেখে একটি বিষয় হাজির করে তার ক্রিয়া লক্ষ করা হয়। দৃশ্যকল্প-২ এ বলা হয়েছে, কলেজের দর্শন বিভাগের শিক্ষার্থীরা মনে করে তাদের ওয়াসিম স্যার উপস্থিত থাকলে তারা জয়লাভ করে। আর তিনি অনুপস্থিত থাকলে তারা হেরে যায়। সুতরাং তাদের মতে, ওয়াসিম স্যারই আন্তঃবিভাগ সাংস্কৃতিক প্রতিযোগিতায় দর্শন বিভাগের জয়ী হওয়ার কারণ। অর্থাৎ এখানে সদর্থক ও নঞর্থক দৃষ্টান্তের সাহায্যে ঘটনার কার্যকারণ সম্পর্ক নির্ণয় করা হয়েছে। তবে এই প্রক্রিয়া নিরীক্ষণ নির্ভর। এ কারণে এটি ব্যতিরেকী পদ্ধতির দৃষ্টান্ত হলেও তা কাকতালীয় অনুপপত্তি দোষে দুষ্ট। পরিশেষে বলা যায়, ব্যতিরেকী পদ্ধতি হচ্ছে পরীক্ষণের পদ্ধতি। তাই এই পদ্ধতির মাধ্যমে নিশ্চিত সত্য লাভ করা যায়।"
        }
      ]
    },
    {
      "number": "4",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "বৈজ্ঞানিক শ্রেণিকরণ কী?",
          "explanation": "যে শ্রেণিকরণে মৌলিক ও গুরুত্বপূর্ণ সাদৃশ্য বা বৈসাদৃশ্যের ভিত্তিতে বস্তু বা ঘটনাসমূহ বিন্যস্ত করা হয় তাকে বৈজ্ঞানিক বা প্রাকৃতিক শ্রেণিকরণ বলে।"
        },
        {
          "label": "খ",
          "question": "বৃহত্তম বা পরতম জাতির শ্রেণিকরণ করা যায় না কেন?",
          "explanation": "বৃহত্তম বা পরতম জাতি থেকে ব্যাপকতর অন্য কোনো জাতি নেই বলে এরূপ জাতির শ্রেণিকরণ করা যায় না। বৃহত্তম বা পরতম জাতি হচ্ছে সর্বোচ্চ স্তরের জাতি, যাকে অন্তর্ভুক্ত করার মতো আরও ব্যাপক কোনো জাতি বা স্তর নেই। এ কারণে সর্বোচ্চ জাতি হিসেবে পরতম জাতির শ্রেণিকরণ করা সম্ভব হয় না। যেমন- দ্রব্য হচ্ছে একটি পরতম জাতি। একে অন্য কোনো জাতির অন্তর্ভুক্ত করা যায় না বলে শ্রেণিকরণ করা অসম্ভব।"
        },
        {
          "label": "গ",
          "question": "ছক-১ এ কোন ধরনের শ্রেণিকরণ নির্দেশ করেছে? ব্যাখ্যা করো।",
          "explanation": "দৃশ্যকল্প-১ এ প্রাকৃতিক শ্রেণিকরণের ইঙ্গিত পাওয়া যায়। প্রাকৃতিক শ্রেণিকরণ মৌলিক বা গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণে বস্তুসমূহের অপরিহার্য বৈশিষ্ট্য পরিলক্ষিত হয়। যেমন- মেরুদণ্ডের উপস্থিতি ও অনুপস্থিতির ওপর ভিত্তি করে প্রাণীকে মেরুদণ্ডী ও অমেরুদণ্ডী হিসেবে বিন্যস্ত করা প্রাকৃতিক শ্রেণিকরণের একটি দৃষ্টান্ত। দৃশ্যকল্প-১ এ উদ্ভিদ জগতকে সপুষ্পক ও অপুষ্পক শ্রেণিতে বিভক্ত করা হয়েছে। এ বিভক্তকরণ প্রক্রিয়া মৌলিক বা গুরুত্বপূর্ণ বিষয়ের সাথে সঙ্গতিপূর্ণ। এ কারণেই দৃশ্যকল্প-১ এর দৃষ্টান্ত প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "ছক-১ এবং হক-২ এর মধ্যকার পার্থক্য বিশ্লেষণ করো।",
          "explanation": "ছক-১ এ প্রাকৃতিক শ্রেণিকরণ এবং ছক-২ এ কৃত্রিম শ্রেণিকরণের দৃষ্টান্ত রয়েছে। নিচে উভয় শ্রেণিকরণের মধ্যে বিদ্যমান পার্থক্য বিশ্লেষণ করা হলো- ছক-১ এ প্রাণিজগতকে মৌলিক ও গুরুত্বপূর্ণ বিষয়ের সাদৃশ্যের ভিত্তিতে বিন্যস্ত করা হয়েছে। এ কারণে এটি প্রাকৃতিক শ্রেণিকরণের দৃষ্টান্ত। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। ফলে প্রাকৃতিক শ্রেণিকরণের বেলায় বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। অন্যদিকে, হুক-২ এ বুক সেলফে কবিতা, উপন্যাস ও নাটকের বই এবং আলমারীতে পাঞ্জাবি, শার্ট ও প্যান্ট সাজিয়ে রাখার বিষয়টি উল্লেখ। করা হয়েছে। এ ধরনের শ্রেণিকরণে ব্যক্তির নিজস্ব দৃষ্টিভঙ্গির প্রকাশ ঘটে যা মূলত অবান্তর ও বাহ্যিক সাদৃশ্যের ওপর নির্ভরশীল। এ কারণে এটি কৃত্রিম শ্রেণিকরণের দৃষ্টান্ত। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং মানুষের নিজস্ব মনোভাবের প্রকাশমাত্র। পরিশেষে বলা যায়, প্রাকৃতিক ও কৃত্রিম উভয় শ্রেণিকরণই মানসিকভাবে সম্পন্ন হওয়ার কারণে, এদের মধ্যে তেমন বড় পার্থক্য করা যায় না। উভয়ের মধ্যে কার্যত উদ্দেশ্যগত পার্থক্যই বিদ্যমান। এরই দৃষ্টান্ত ছক-১ ও ছক-২ এ দেখা যায়। স্পষ্টতই দৃষ্টান্ত দুটি পরস্পর থেকে আলাদা।"
        }
      ]
    },
    {
      "number": "5",
      "uddipok": "দৃশ্যকল্প-১ : শিক্ষক হলেন তিনি যিনি শিক্ষকতা করেন। দৃশ্যকল্প-২ : পাপ নয় পুণ্য । দৃশ্যকল্প-৩: চরিত্র হয় মানবজীবনের মুকুট।",
      "tag": "MB 22,SB 19",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "",
          "explanation": "জাত্যর্থ না থাকার কারণে যৌক্তিক সংজ্ঞার ক্ষেত্রে নামবাচক শব্দ ব্যবহার করা যায় না । বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন— মনির, হাসিব, হাসান,ময়েন প্রভৃতি। গুণের প্রেক্ষাপটে এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। পাশাপাশি স্বকীয় নামবাচক পদের কোনো জাত্যর্থ নেই। অর্থাৎ নামবাচক পদগুলো অর্থহীন চিহ্ন মাত্র। এ কারণে যৌক্তিক সংজ্ঞার ক্ষেত্রে নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।ব্যাখ্যা করা হলো- সাধারণত কোনো পদের যৌক্তিক সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। চক্রক সংজ্ঞা হলো এক প্রকারের ত্রুটিপূর্ণ সংজ্ঞা। যেমন : বাতাস হয় পবন।  এখানে পবন হলো বাতাসের প্রতিশব্দ বা সমার্থক শব্দ । তাই এ সংজ্ঞাটি চক্রক সংজ্ঞাজনিত দোষে দুষ্ট।তেমনি উদ্দীপকের দৃশ্যকল্প-১ এ শিক্ষক পদের সংজ্ঞায় বলা হয়েছে— শিক্ষক হলেন তিনি যিনি শিক্ষকতা করেন। এখানে শিক্ষক ও যিনি শিক্ষকতা করেনা উভয়ই একই অর্থ নির্দেশ করে। অর্থাৎ একই শব্দের পরিবর্তনগত রূপ মাত্র। অর্থাৎ চক্রক অনুপত্তির বৈশিষ্ট্যের সাথে উদ্দীপকের দৃশ্যকল্প-১ এর যথেষ্ট মিল রয়েছে। তাই বলা যায় যে,  দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ ও দৃশ্যকল্প-৩ এ নঞর্থক সংজ্ঞা ও রূপক সংজ্ঞার ইঙ্গিত রয়েছে। নিচে পাঠ্যবইয়ের আলেকে  উভয় বিষয়ের আলোচনা করা হলো- যৌক্তিক সংজ্ঞার চতুর্থ নিয়ম অনুসারে, কোনো পদের সংজ্ঞায় সর্বদা। সদর্থক ভাষা ব্যবহার করতে হবে। কারণ সংজ্ঞায় নঞর্থক ভাষা। ব্যবহার করলে নঞর্থক সংজ্ঞাজনিত অনুপপত্তি ঘটে। যেমন— মানুষ নয় অমর। এখানে নেতিবাচক ভাষায় পাপের সংজ্ঞা দেওয়া হয়েছে। ফলেনঞর্থক সংজ্ঞাজনিত অনুপপত্তি ঘটেছে। আমরা জানি, যৌক্তিক সংজ্ঞায় সর্বদা মূল বা অপরিহার্য শব্দ ব্যবহার করতে হয়। এর পরিবর্তে রূপক শব্দ ব্যবহার করে কোনো পদের সংজ্ঞা দেওয়া হলে রূপক সংজ্ঞাজনিত অনুপপত্তি ঘটে।তেমনি দৃশ্যকল্প-৩ এ বর্ণিত চরিত্র হয় মানবজীবনের মুকুট। এখানে চরিত্র পদের সংজ্ঞায় রূপকের আশ্রয় নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে। উৎপত্তিগত অর্থে রূপক সংজ্ঞাজনিত অনুপপত্তি ও নঞর্থক সংজ্ঞাজনিত অনুপপত্তির মধ্যে ভিন্নতা বিদ্যমান। যৌক্তিক সংজ্ঞার দ্বিতীয় নিয়ম লঙ্ঘন করে পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার চতুর্থ নিয়ম লঙ্ঘন করে সংজ্ঞায়, নেতিবাচক শব্দ ব্যবহার করলে নঞর্থক সংজ্ঞাজনিত অনুপপত্তি ঘটে।দৃশ্যকল্প-২ ও দৃশ্যকল্প-৩ এ নঞর্থক সংজ্ঞা ও রূপক সংজ্ঞার ইঙ্গিত রয়েছে।"
        }
      ]
    },
    {
      "number": "6",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "7",
      "uddipok": "ঘটনা ১ শিক্ষক ক্লাসে ব্লাকবোর্ডে চার বাহু পরস্পর সমান করে একটি চিত্র এঁকে বললেন, এটি বর্গক্ষেত্র। তিনি বললেন, সকল বর্গক্ষেত্রের ক্ষেত্রেই এটি সত্য। ঘটনা-২: রহিম তার ছোট ভাইকে খেলনার কতগুলো টুকরো দিল। সে টুকরোগুলোকে একত্রিত করে দেখলো যে, এটি একটি খেলনার বিড়াল।",
      "tag": "SB 19",
      "sub_questions": [
        {
          "label": "ক",
          "question": "বৈজ্ঞানিক আরোহ কাকে বলে?",
          "explanation": "প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে কয়েকটি বিশেষ দৃষ্টান্ত সাপেক্ষে সার্বিক সংশ্লেষক যুক্তিবাক্য প্রতিষ্ঠা করার প্রক্রিয়াকে বৈজ্ঞানিক আরোহ বলে।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সব সময় সম্ভাব্য হয় কেন?",
          "explanation": "অবৈজ্ঞানিক আরোহে কার্যকারণ সম্পর্ক স্থাপন ছাড়াই কেবল প্রকৃতির নিয়মানুবর্তিতা নীতির ওপর নির্ভর করে সার্বিক সিদ্ধান্ত গ্রহণ করা হয়। এক্ষেত্রে কার্যকারণ সম্বন্ধ ছাড়াই অনুকূল দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয় বলে এতে প্রতিকূল দৃষ্টান্তের সম্ভাবনা থাকে। তাই এর সিদ্ধান্ত হয় সম্ভাব্য ।"
        },
        {
          "label": "গ",
          "question": "ঘটনা-১ এ কোন ধরনের আরোহের প্রতিফলন ঘটেছে? ব্যাখ্যা করো।",
          "explanation": "ঘটনা-১ এ যুক্তিসাম্যমূলক আরোহের প্রতিফলন ঘটেছে। যুক্তিসাম্যমূলক আরোহ এক প্রকার অপ্রকৃত আরোহ। এ আরোহে প্রথমে একটি বিশেষ দৃষ্টান্ত প্রমাণ করা হয়। এরপর ঐ দৃষ্টান্তের ওপর ভিত্তি করে সমজাতীয় অন্যান্য সকল দৃষ্টান্ত প্রমাণ করা হয়। যুক্তিসাম্যমূলক আরোহ সম্পর্কে ব্রিটিশ যুক্তিবিদ জন স্টুয়ার্ট মিল বলেন, ‘যে যুক্তি দিয়ে একটি সার্বিক বাক্যের অন্তর্গত কোনো একটি বিশেষ দৃষ্টান্তকে প্রমাণ করা যায়, সেই একই যুক্তি দিয়ে তার অন্তর্গত সমশ্রেণিভুক্ত অন্যান্য বিশেষ ঘটনাকে প্রমাণ করা যায়। এই নীতির ওপর নির্ভর করে একটি সার্বিক বাক্য স্থাপন করার প্রক্রিয়াকে যুক্তিসাম্যমূলক আরোহ বলে।' বস্তুত এ আরোহের অনুমান প্রক্রিয়া জ্যামিতিতে বিশেষভাবে প্রয়োগ করা হয়। ঘটনা-১ এ উল্লিখিত শিক্ষক ক্লাসে ব্লাকবোর্ডে চার বাহু পরস্পর সমান করে একটি চিত্র এঁকে বলেন, এটি বর্গক্ষেত্র। তিনি আরো বলেন, সকল বর্গক্ষেত্রের ক্ষেত্রেই এটি সত্য। অর্থাৎ তার এ বক্তব্য একটি জ্যামিতিক দৃষ্টান্ত। এক্ষেত্রে একটি নীতির ওপর ভিত্তি করে সার্বিক সিদ্ধান্ত গ্রহণ করা হয়েছে। এ কারণে বলা যায়, উদ্দীপকের সঙ্গে পাঠ্যপুস্তকের যুক্তিসাম্যমূলক আরোহের মিল আছে।"
        },
        {
          "label": "ঘ",
          "question": "ঘটনা-২ এ যে আরোহের প্রতিফলন ঘটেছে আরোহ হিসেবে তার গ্রহণযোগ্যতা বিশ্লেষণ করো।",
          "explanation": "ঘটনা-২ এ পূর্ণাঙ্গ আরোহের প্রতিফলন ঘটেছে। যা যথার্থ আরোহ নয়। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না । পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন: পঞ্চাশটি বইয়ের সবগুলো প্রত্যক্ষ করে সিদ্ধান্ত নেওয়া হলো যে, সকল বই রবীন্দ্রনাথ ঠাকুরের লেখা। এখানে জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। পরিশেষে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। সুতরাং বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "8",
      "uddipok": "দৃষ্টান্ত-১: মানুষের মত রেডিও হাসে, কাঁদে ও গান গায়। মানুষের যেহেতু জীবন আছে। অতএব, রেডিওরও জীবন আছে। দৃষ্টান্ত-২: দুটি গাছের মধ্যে কাণ্ড, শাখা-প্রশাখা, পাতা ও ফুল ইত্যাদির দিক দিয়ে মিল আছে। এদের একটি লেবু গাছ। অতএব, অপরটিও লেবু গাছ।",
      "tag": "SB 19",
      "sub_questions": [
        {
          "label": "ক",
          "question": "সাদৃশ্যমূলক অনুমান কী?",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয়, তাকেই বলে সাদৃশ্যানুমান।"
        },
        {
          "label": "খ",
          "question": "পূর্ণাঙ্গ আরোহ প্রকৃত আরোহ নয় কেন?",
          "explanation": "িপূর্ণাঙ্গ আরোহে আরোহমূলক লম্ফ অনুপস্থিত থাকে বলে তা প্রকৃত আরোহ নয়। কোনো ঘটনার প্রতিটি দৃষ্টান্ত পর্যবেক্ষণ করে একটি সার্বিক সিদ্ধান্ত গ্রহণের প্রক্রিয়াকে পূর্ণাঙ্গ আরোহ বলে। যেমন- একটি ঝুড়ির প্রতিটি আমের স্বাদ পরীক্ষা করার পর সিদ্ধান্ত গ্রহণ করা হয়, এ ঝুড়ির সকল আম হয় মিষ্টি। কারণ এখানে প্রতিটি দৃষ্টান্ত পর্যবেক্ষণ করে সার্বিক সিদ্ধান্ত গ্রহণ করা হয়েছে। অর্থাৎ এই প্রক্রিয়ায় আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহ হলো অপ্রকৃত আরোহ।"
        },
        {
          "label": "গ",
          "question": "দৃষ্টান্ত-১ এ কোন ধরনের আরোহ অনুমানের নির্দেশ করে? ব্যাখ্যা করো।",
          "explanation": "দৃষ্টান্ত-১ সাদৃশ্যানুমানের অসাধু সাদৃশ্যানুমানের প্রকারভেদকে নির্দেশ করে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। দৃষ্টান্ত-১ এ বলা হয়েছে, মানুষের মত রেডিও হাসে, কাঁদে ও গান গায়। মানুষের যেহেতু জীবন আছে। অতএব, রেডিওরও জীবন আছে। বস্তুত এ ধরনের সিদ্ধান্তের বাস্তব কোনো ভিত্তি নেই। কারণ মানুষ জীব হলেও রেডিও জীব নয়। এরূপ অপ্রাসঙ্গিক সাদৃশ্যের ভিত্তিতে সিদ্ধান্ত নেওয়ায় দৃষ্টান্ত-১ অসাধু সাদৃশ্যানুমানের অন্তর্গত।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এ প্রতিফলিত অনুমানের তুলনামূলক বিচার করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের মৌলিক গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে | উদ্দীপকের দৃষ্টান্ত-২ এ উল্লিখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃষ্টান্ত-১ এ উল্লিখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "তথ্য-১: যুক্তিবিদ্যার শিক্ষক হন মেধাবী। অর্থনীতির শিক্ষক হন মেধাবী। গণিতের শিক্ষক হন মেধাবী। ∴ \\therefore ∴ সকল শিক্ষক হন মেধাৰী। তথ্য-২: আমি এ পর্যন্ত যত শিক্ষিত লোকের সাথে মিশেছি তাদের সকলেই ভদ্র প্রকৃতির । সুতরাং সকল শিক্ষিত লোকই ভদ্র প্রকৃতির।",
      "tag": "SB 19",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে আরোহ প্রক্রিয়ায় আরোহমূলক লম্ফ থাকে তাকে প্রকৃত আরোহ বলে।"
        },
        {
          "label": "খ",
          "question": "বৈজ্ঞানিক আরোহকে প্রকৃত আরোহ বলা হয় কেন?",
          "explanation": "বৈজ্ঞানিক আরোহে আরোহমূলক লম্ফ উপস্থিত থাকে। এ কারণে বৈজ্ঞানিক আরোহকে প্রকৃত আরোহ বলা হয় । বিশেষ বিশেষ দৃষ্টান্ত পর্যবেক্ষণের বাস্তব অভিজ্ঞতার ভিত্তিতে প্রকৃতির নিয়মানুবার্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে। আরোহমূলক লম্ফের মাধ্যমে এ অনুমান প্রক্রিয়ার সিদ্ধান্ত গ্রহণ করা হয়। যেমন— হিমেল, শিমুল ও পলাশের মৃত্যু দেখে অনুমান করি ‘সকল মানুষ হয় মরণশীল'।"
        },
        {
          "label": "গ",
          "question": "তথ্য-১ কোন ধরনের আরোহের নির্দেশ করে? ব্যাখ্যা করো।",
          "explanation": "তথ্য-১ বৈজ্ঞানিক আরোহকে নির্দেশ করে । যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে সকল মানুষ হয় বুদ্ধিবৃত্তিসম্পন্ন প্রাণী'— এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। তথ্য-১ এ যুক্তিবিদ্যার, অর্থনীতির ও গণিতের শিক্ষকদের মেধাবী দেখে সিদ্ধান্ত নেওয়া হয়েছে যে, সকল শিক্ষক হন মেধাবী। এখানে শিক্ষকতার সাথে 'মেধার’ সম্পর্ক কার্যকারণ সূত্রে এবং প্রকৃতির নিয়মানুবর্তিতা নীতির সাহায্যে গ্রহণ করা হয়েছে। তাই বলা যায়, তথ্য- ১ বৈজ্ঞানিক আরোহকে নির্দেশ করে।"
        },
        {
          "label": "ঘ",
          "question": "তথ্য-১ ও তথ্য-২ এর পার্থক্য বিশ্লেষণ করো।",
          "explanation": "উদ্দীপকে উল্লিখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয় । বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "10",
      "uddipok": "মফিজ সাহেবের ছোট মেয়েটি খুব সুন্দরী। একদিন বিকালে মাঠে খেলতে গিয়ে আর ফিরে আসেনি। বাড়ির অনেকে বলল, মেয়েটিকে পরী নিয়ে গেছে। তার স্ত্রী বললেন, পূর্বের শত্রুতার জের ধরে পাশের বাড়ির কেউ মেয়েটিকে চুরি করেছে। খবর দিলে পুলিশ এসে মাঠে পায়ের ছাপ পরীক্ষা-নিরীক্ষা করে চোরকে শনাক্ত করেন।",
      "tag": "SB 19",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে প্রকল্প বলে।"
        },
        {
          "label": "খ",
          "question": "কাজ চালানো প্রকল্প কখন প্রয়োজন?",
          "explanation": "যখন কোনো বৈধ প্রকল্পের অভাবে ঘটনার সত্যতা নির্ণয় করা যায় না, তখন কাজ চালানো প্রকল্পের য়াজন হয়। কাজ চালানো প্রকল্প বলতে সাময়িকভাবে গৃহীত প্রকল্পকে বোঝায়। যেমন— বিজ্ঞানীরা বিশ্বাস করেন, আলো কোনো মাধ্যম ছাড়া চলতে পারে না। এ কারণে আলোর মাধ্যম আবিষ্কারের জন্য তারা প্রথমদিকে, ইথার (Ether) নামক একটি পদার্থের অস্তিত্ব আন্দাজ বা কল্পনা করেন। এই ইথারের অস্তিত্বের কল্পনা হলো কাজ চালানো প্রকল্প। এভাবে কোনো ঘটনার কারণ উদঘাটনের জন্য প্রাথমিক পদক্ষেপ হিসেবে কাজ চালানো প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "পুলিশের শনাক্তকরণ প্রক্রিয়াটি প্রকল্প প্রমাণের কোন দিকটি প্রকাশ পেয়েছে? ব্যাখ্যা করো।",
          "explanation": "উদ্দীপকের পায়ের ছাপ যুক্তিবিদ্যার 'সংকট উত্তরক দৃষ্টান্ত বা চরম দৃষ্টান্তের’ বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে । কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ । উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত।"
        },
        {
          "label": "ঘ",
          "question": "উদ্দীপকে বাড়ির লোকজন ও মফিজ সাহেবের স্ত্রীর বক্তব্যে বৈধ প্রকল্পের শর্তাবলির আলোকে বিশ্লেষণ করো।",
          "explanation": "উদ্দীপকে বাড়ির লোকজনের বক্তব্য বৈধ প্রকল্পের সাথে সঙ্গতিপূর্ণ না হলেও ও মফিজ সাহেবের স্ত্রীর বক্তব্য বৈধ প্রকল্পের সাথে সামঞ্জস্যপূর্ণ। নিচে উভয় বক্তব্য বৈধ প্রকল্পের শর্তাবলির আলোকে বিশ্লেষণ করা হলো- আমরা জানি, কোনো প্রকল্পকে বৈধ হতে হলে তাকে সঙ্গতিপূর্ণ বা বাস্তবসম্মত হতে হবে। কারণ বৈধ প্রকল্পকে অসামঞ্জস্য হলে চলবে না। যেমন- উদ্দীপকে বর্ণিত ঘটনায় মফিজ সাহেবের ছোট মেয়েটি নিখোঁজ হলে বাড়ির অনেকে বলে, মেয়েটিকে পরী নিয়ে গেছে। বাস্তবে পরী বলে কিছু নেই । এ কারণেই বাড়ির লোকজনের প্রকল্পটি বাস্তবতা বিরোধী। বস্তুত বৈধ প্রকল্পের অন্যতম শর্ত হলো, প্রকল্পকে অবশ্যই বাস্তব ঘটনাভিত্তিক হতে হবে। অর্থাৎ যে ঘটনার বাস্তব কারণ আছে এবং স্ববিরোধী নয়, সে ঘটনাই বৈধ প্রকল্পের সাথে যুক্ত করা যায়। যেমন- উদ্দীপকে বর্ণিত ঘটনায় মফিজ সাহেবের ছোট মেয়েটি নিখোঁজ হলে তার স্ত্রী বলেন, পূর্বের শত্রুতার জের ধরে পাশের বাড়ির কেউ মেয়েটিকে চুরি করেছে। এখানে মফিজ সাহেবের স্ত্রীর প্রকল্প বাস্তব ঘটনার সাথে সাদৃশ্যপূর্ণ। পরিশেষে বলা যায়, একটি বৈধ প্রকল্প সর্বদাই সুনির্দিষ্ট, আত্মসঙ্গতিপূর্ণ এবং বাস্তব কারণভিত্তিক হবে। উদ্দীপকে বর্ণিত ঘটনায় মফিজ সাহেবের স্ত্রীর বক্তব্যে বৈধ প্রকল্পের শর্ত পরিলক্ষিত হয়, তবে বাড়ির লোকজনের বক্তব্যে তা পরিলক্ষিত হয় না।"
        }
      ]
    },
    {
      "number": "11",
      "uddipok": "অমি বললো, দেব-দেবীর অসন্তোষের কারণে সমুদ্রের পানি ফুলে গিয়ে জোয়ার-ভাটা হয় । জনি বললো, আমরা বিজ্ঞানে পড়েছি চাঁদের আকর্ষণের কারণে সমুদ্রে জোয়ার-ভাটা হয় ।",
      "tag": "DIN.B 22,SB 19",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করতে যখন অদৃশ্য, অতিপ্রাকৃতিক ও দৈবশক্তির সাহায্য নেওয়া হয়, তখন তাকে লৌকিক ব্যাখ্যা বলে ।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যায় ঘটনার প্রকৃত কারণ উল্লেখ করা হয় বলে এ ব্যাখ্যা ব্যক্তিভেদে অভিন্ন হয়। যে ব্যাখ্যায় কার্যকারণ সম্পর্ক আবিষ্কার করে একটি ঘটনার ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। এতে ঘটনাবলিকে প্রাকৃতিক নিয়মকানুনের অধীনে ব্যাখ্যা করা হয়। এর ফলে কোনো ঘটনা বা বিষয়ের মৌলিকত্ব বজায় থাকে। এ কারণে বৈজ্ঞানিক ব্যাখ্যা ব্যক্তিভেদে ভিন্ন হয় না।"
        },
        {
          "label": "গ",
          "question": "",
          "explanation": "উদ্দীপকে অমির বক্তব্য ব্যাখ্যার লৌকিক দিকটিকে নির্দেশ করে।তা ব্যাখ্যা করা হলো- ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি উদ্দীপকের ঘটনায় অমি বলে, দেব-দেবীর অসন্তোষের কারণে সমুদ্রের পানি ফুলে গিয়ে জোয়ার-ভাটা হয়। অমির এ ধরনের ব্যাখ্যায় তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার ব্যাখ্যায় কাল্পনিক শক্তির প্রকাশ পেয়েছে। তাই বলা যায় যে, অমির বক্তব্য হলো লৌকিক ব্যাখ্যা ।"
        },
        {
          "label": "ঘ",
          "question": "",
          "explanation": "উদ্দীপকে অমি ও জনির বক্তব্য যথাক্রমে লৌকিক ব্যাখ্যা ও বৈজ্ঞানিক ব্যাখার দৃষ্টান্ত ।নিচে তুলনামূলক আলোচনা করা হলো- অমি জোয়ার-ভাটা’র কারণ হিসেবে মনগড়া ব্যাখ্যা দিয়েছে। আর যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ব্যক্তির নিজস্ব দৃষ্টিভঙ্গি প্রকাশ পায় তাকে লৌকিক ব্যাখ্যা বলে। লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। অপরদিকে , জোয়ার-ভাটার কারণ হিসেবে জনি চাঁদের আকর্ষণের বিষয়টি উল্লেখ করে। তার এই বক্তব্যটি মৌলিক এবং মূল ঘটনার সাথে প্রাসঙ্গিক। এ কারণে জনির বক্তব্য হলো বৈজ্ঞানিক ব্যাখ্যার দৃষ্টান্ত। বৈজ্ঞানিক ব্যাখ্যা ব্যক্তিভেদে ভিন্ন হয় না। কারণ এখানে ঘটনার এমন কতগুলো দিক বিবেচনা করে ব্যাখ্যা করা হয় যা সকল ক্ষেত্রে একই রকম হয়ে থাকে। কিন্তু লৌকিক ব্যাখ্যা ব্যক্তিভেদে ভিন্ন হয়। পাশাপাশি বৈজ্ঞানিক ব্যাখ্যার বক্তব্য যাচাইযোগ্য। অর্থাৎ সংশ্লিষ্ট ঘটনার যে ব্যাখ্যা প্রদান করা হয় তার যথার্থতা যাচাই করা যায়। কিন্তু লৌকিক ব্যাখ্যার যথার্থতা যাচাইযোগ্য নয়। যার দৃষ্টান্ত উদ্দীপকে অমি ও জনির বক্তব্যে পরিলক্ষিত হয় ।"
        }
      ]
    }
  ]
}