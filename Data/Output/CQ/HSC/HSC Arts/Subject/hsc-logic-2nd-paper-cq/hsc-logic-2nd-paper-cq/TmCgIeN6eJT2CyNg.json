{
  "title": "ঢাকা বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "বিবৃতি-১: \"মানুষ হয় বুদ্ধিবৃত্তি সম্পন্ন জীব।\" বিবৃতি-২: মানুষ হয় এমন জীব যার দুটি হাত, দুটি পা আছে; সে হাসে কাঁদে, কথা বলে এবং ব্যক্তিত্ব আছে। বিবৃতি-৩: \"মানুষ হলো মনুষ্য জাতীয় জীব।\"",
      "tag": "DB 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "যৌক্তিক সংজ্ঞায় কেন নিয়ম মেনে চলতে হয়?",
          "explanation": "পদের যথার্থ ও নির্ভুল অর্থ প্রদানের জন্য যৌক্তিক সংজ্ঞায় নিয়ম মেনে চলতে হয়। যৌক্তিক সংজ্ঞার মূল উদ্দেশ্য হচ্ছে, পদের অর্থ সহজ ও নির্ভুলভাবে উপস্থাপন করা। এজন্য যৌক্তিক সংজ্ঞার নিয়ম অনুসরণ করতে হয়। অন্যথায় পদের অনুপপত্তি বা ভ্রান্তি ঘটে। তাই পদের অনুপপত্তি এড়ানোর জন্য যৌক্তিক সংজ্ঞার নিয়ম অনুসরণ করা প্রয়োজন।"
        },
        {
          "label": "গ",
          "question": "বিবৃতি-৩ এ যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা কর।",
          "explanation": "বিবৃতি-৩ এ যৌক্তিক সংজ্ঞার তৃতীয় নিয়মটি লঙ্ঘন করা হয়েছে। যৌক্তিক সংজ্ঞার তৃতীয় নিয়মানুযায়ী, 'কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করা যাবে না।' কারণ যৌক্তিক সংজ্ঞার লক্ষ্য হচ্ছে সংজ্ঞেয় পদের অর্থ সুস্পষ্ট করা। কিন্তু কোনো সংজ্ঞায় সংজ্ঞেয় পদের সমার্থক শব্দ' ব্যবহার করলে একই বক্তব্যের পুনরাবৃত্তি ঘটে। এর ফলে চক্রক সংজ্ঞাজনিত অনুপপত্তি ঘটে। যেমন: যিনি দর্শন চর্চা করেন তিনিই দার্শনিক। বিবৃতি-৩ এ বর্ণিত, \"মানুষ হলো মনুষ্য জাতীয় জীব।” এখানে 'মানুষ' পদের কোনো সুস্পষ্ট বা অপরিহার্য অর্থ প্রকাশ না করে অনুরূপ বা সমার্থক শব্দ ব্যবহার করা হয়েছে, এর ফলে দৃষ্টান্তটিতে চক্রক সংজ্ঞাজনিত অনুপপত্তি ঘটেছে। যা সুস্পষ্টই সংজ্ঞার তৃতীয় নিয়মের লঙ্ঘন।"
        },
        {
          "label": "ঘ",
          "question": "বিবৃতি-১ ও বিবৃতি-২ এ নির্দেশিত বিষয়গুলোর তুলনামূলক বিশ্লেষণ কর।",
          "explanation": "বিবৃতি-১ ও বিবৃতি-২ এ নির্দেশিত বিষয় হলো যৌক্তিক সংজ্ঞা ও উ বর্ণনা। নিচে উভয় বিষয়ের মধ্যে তুলনামূলক বিশ্লেষণ করা হলো- যৌক্তিক সংজ্ঞার মাধ্যমে পদের অপরিহার্য অর্থ প্রকাশ পায়। এ কারণে আবশ্যিকভাবে সংশ্লিষ্ট পদের পূর্ণ জাত্যর্থ উল্লেখ করতে হয়। যেমন: বিবৃতি-১ এ বর্ণিত, \"মানুষ হয় বুদ্ধিবৃত্তিসম্পন্ন জীব।\" এখানে 'মানুষ' পদের পূর্ণ জাত্যর্থ উল্লেখ করা হয়েছে। এ কারণে এটি মানুষ পদের সংজ্ঞা। অন্যদিকে, বর্ণনায় উপলক্ষণ (Proprium) বা অবান্তর লক্ষণ (Accidens) বা জাত্যর্থের আংশিক দিক উল্লেখ করে সংশ্লিষ্ট পদের বিবৃতি দেওয়া হয়। যেমন: বিবৃতি-২ এ বর্ণিত, 'মানুষ হয় এমন জীব যার দুটি হাত, দুটি পা আছে; সে হাসে কাঁদে, কথা বলে এবং ব্যক্তিত্ব আছে।' এখানে = উপলক্ষণ ও অবান্তর লক্ষণ উল্লেখ করে 'মানুষ' পদের বিবৃতি দেওয়া। হয়েছে। এ কারণে এটি 'মানুষ' পদের বর্ণনা। যৌক্তিক সংজ্ঞার কোনো মাত্রাভেদ নেই। অর্থাৎ সংজ্ঞা সবসময় একই হয়ে থাকে। কিন্তু বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লেখিত হবে সেই বর্ণনা ততবেশি উন্নত হবে। এ কারণে প্রতিটি পদের সংজ্ঞা সুস্পষ্ট ও সুনির্দিষ্ট। পক্ষান্তরে, বর্ণনা সুনির্ধারিত বা সুনির্দিষ্ট নয়। পরিশেষে বলা যায়, যৌক্তিক সংজ্ঞা একটি বৈজ্ঞানিক প্রক্রিয়া। যে প্রক্রিয়া কতকগুলি নিয়ম দ্বারা পরিচালিত। কিন্তু বর্ণনা হলো লৌকিক প্রক্রিয়া, যার সুস্পষ্ট কোনো নিয়ম নেই। এসব কারণেই যৌক্তিক সংজ্ঞা ও বর্ণনা দুটি ভিন্ন ও স্বতন্ত্র বিষয়।"
        }
      ]
    },
    {
      "number": "2",
      "uddipok": "দৃশ্যকল্প-১ দৃশ্যকল্প-২: করিম চাচার মহল্লায় বসবাসকারী মানুষের মধ্যে তিনি হলেন-শিক্ষিত, সৎ সুখী এবং ধার্মিক ব্যক্তি। দৃশ্যকল্প-৩: বাংলাদেশের জাতীয় পশুর পা, চোখ, কান, নাক এবং মুখ রয়েছে।",
      "tag": "DB 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "কোনো একটি নীতি বা সূত্রের ওপর ভিত্তি করে একটি জাতি বা শ্রেণিবাচক পদকে তার অন্তর্গত উপজাতি বা নিম্নতর শ্রেণিসমূহের মধ্যে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "যৌক্তিক বিভাগ কেন প্রয়োজন?",
          "explanation": "জাগতিক বিষয় সম্পর্কে সুশৃঙ্খল জ্ঞান লাভের জন্য যৌক্তিক বিভাগ প্রয়োজন। যৌক্তিক বিভাগ একটি বৈজ্ঞানিক প্রক্রিয়া। এ প্রক্রিয়াটি কতকগুলো নিয়ম দ্বারা পরিচালিত হয়। এর মাধ্যমে জগতের অসংখ্য বিষয় সম্পর্কে সুনিয়ন্ত্রিতভাবে জ্ঞান অর্জন করা সম্ভব হয়। বস্তুত যৌক্তিক বিভাগের মাধ্যমে কোনো জটিল বিষয়কে ক্ষুদ্র ক্ষুদ্র অংশে বিভক্ত করা হয়। এসব কারণে যৌক্তিক বিভাগের প্রয়োজনীয়তা অপরিসীম।"
        },
        {
          "label": "গ",
          "question": "দৃশ্যকল্প-১ এ যৌক্তিক বিভাগের কোন নিয়ম লঙ্ঘন হয়েছে? ব্যাখ্যা কর।",
          "explanation": "দৃশ্যকল্প-১ এ যৌক্তিক বিভাগের দ্বিতীয় নিয়ম লঙ্ঘন করা হয়েছে। যৌক্তিক বিভাগের দ্বিতীয় নিয়মানুযায়ী, 'কোনো পদের যৌক্তিক বিভাগের ক্ষেত্রে সর্বদা একটিমাত্র মূলনীতি অনুসরণ করতে হবে'। অর্থাৎ যৌক্তিক বিভাগ হলো এক নীতিভিত্তিক। কেননা একাধিক মূলসূত্র গ্রহণ করা হলে উপজাতি বা উপশ্রেণিগুলো পরস্পর থেকে বিছিন্ন হয়ে পড়ে। এ কারণে যৌক্তিক বিভাগের দ্বিতীয় নিয়মটি লঙ্ঘন করলে সংকর বিভাগ অনুপপত্তি ঘটে, যার দৃষ্টান্ত দৃশ্যকল্প-১ এ প্রতীয়মান। দৃশ্যকল্প-১ এ 'মানুষ' পদকে সভ্য, শিক্ষিত ও সৎ পদে বিভক্ত করা হয়েছে। অর্থাৎ এখানে অনুসরণ করা হয়েছে একটির পরিবর্তে তিনটি নীতি, যা সুস্পষ্টই যৌক্তিক বিভাগের দ্বিতীয় নিয়মের লঙ্ঘন।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ নির্দেশিত বিষয়গুলোর তুলনামূলক বিশ্লেষণ কর।",
          "explanation": "দৃশ্যকল্প-২ পরস্পরাঙ্গী বিভাগ এবং দৃশ্যকল্প-৩, অঙ্গগত বিভাগ নির্দেশ করে। নিচে উভয় বিষয়গুলোর তুলনামূলক বিশ্লেষণ করা হলো- উদ্দীপকের দৃশ্যকল্প-২ এ বর্ণিত, 'করিম চাচার মহল্লায় বসবাসকারী মানুষের মধ্যে তিনি হলেন- শিক্ষিত, সৎ, সুখী এবং ধার্মিক ব্যক্তি।' এখানে করিম চাচার গুণগুলো পরস্পর বিচ্ছেদক নয়। এ কারণে পরম্পরাঙ্গী বিভাগ অনুপপত্তি ঘটেছে। কারণ যৌক্তিক বিভাগের উপজাতিগুলো একটি থেকে অন্যটি আলাদা হবে যাতে একই সদস্য একাধিক উপজাতির মধ্যে থাকতে পারে না। কিন্তু এ বিষয়টি অমান্য করে কোনো জাতির বিভাজ্য উপজাতিগুলো যদি একটি অন্যটির সঙ্গে মিলেমিশে থাকে, তবে সেই বিভাজন প্রক্রিয়াটি ভ্রান্ত হয়। এ ভ্রান্ত প্রক্রিয়াই হলো পরস্পরাঙ্গী বিভাগ। দৃশ্যকল্প-৩ এ বর্ণিত, বাংলাদেশের জাতীয় পশুর পা, চোখ, কান, নাক এবং মুখ রয়েছে। এখানে 'বাঘ' নামক প্রাণীকে তার বিভিন্ন অঙ্গ- প্রত্যঙ্গে বিভক্ত করা হয়েছে। এ কারণে অঙ্গগত বিভাগ নামক অনুপপত্তি ঘটেছে। আমরা জানি, যৌক্তিক বিভাগের প্রথম নিয়মানুসারে, একটি শ্রেণিবাচক বা জাতিবাচক পদকে ভাগ করতে হয়; কোনো বিশেষ বস্তু বা ব্যক্তিকে নয়। কিন্তু বর্ণিত দৃশ্যকল্পে শ্রেণিবাচক পদের পরিবর্তে কোনো বিশেষ জীবকে তার বিভিন্ন অঙ্গ-প্রত্যঙ্গে বিভক্ত করা হয়েছে। এ কারণে যে ভ্রান্তি হয় তাকে বলে অঙ্গগত বিভাগ। পরিশেষে বলা যায়, পরস্পরাঙ্গী বিভাগ এবং অঙ্গগত বিভাগ দুটি ভ্রান্ত বিভাগ, যার দৃষ্টান্ত উদ্দীপকে বর্ণিত দৃশ্যকল্প-২ এবং দৃশ্যকল্প-৩ এ প্রতীয়মান।"
        }
      ]
    },
    {
      "number": "3",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "আরোহ প্রধানত কত প্রকার?",
          "explanation": "আরোহ প্রধানত দুই প্রকার।"
        },
        {
          "label": "খ",
          "question": "কোন ধরনের আরোহের সিদ্ধান্ত নিশ্চিত হয়?",
          "explanation": "বৈজ্ঞানিক আরোহের সিদ্ধান্ত নিশ্চিত হয়। বিশেষ বিশেষ দৃষ্টান্ত পর্যবেক্ষণের বাস্তব অভিজ্ঞতার ভিত্তিতে প্রকৃতির নিয়মানুবর্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে। বৈজ্ঞানিক আরোহ প্রকৃতির দুটি মৌলিক নীতি। যথা- কার্যকারণ ও প্রকৃতির নিয়মানুবর্তিতা নীতির ওপর প্রতিষ্ঠিত। । এ কারণে বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "চিত্রে উল্লিখিত 'B' চিহ্নিত স্থানে যে অনুমানের নির্দেশ করা হয়েছে তার প্রকারভেদ আলোচনা কর।",
          "explanation": "চিত্রে উল্লিখিত 'B' চিহ্নিত স্থানে সাদৃশ্যানুমান নির্দেশ করা হয়েছে। কারণ প্রকৃত আরোহের তৃতীয় ভাগটি হলো সাদৃশ্যানুমান। যুক্তিবিদরা সম্ভাব্যতার মাত্রা অনুসারে সাদৃশ্যানুমানকে দুভাগে ভাগ করেছেন। যথা-সাধু সাদৃশ্যানুমান (Good Analogy) এবং অসাধু সাদৃশ্যানুমান (Bad Analogy)। যে সাদৃশ্যানুমানে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত স্থাপন করা হয়' তাকে সাধু সাদৃশ্যানুমান বলে। এ জাতীয় সাদৃশ্যানুমানের ক্ষেত্রে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত স্থাপন করা হয় বলে এর সিদ্ধান্তের সম্ভাব্যতার মাত্রাও বেশি হয়। যেমন- মানুষ ও অন্যান্য প্রাণীর মধ্যে অনেকগুলো বিষয়ে সাদৃশ্য আছে। এগুলো হলো জন্ম ও মৃত্যু, খাদ্য গ্রহণ, চলাফেরা, দেহের বৃদ্ধি, বংশবিস্তার ইত্যাদি। মানুষ চেতনাশক্তিসম্পন্ন। অতএব অন্যান্য প্রাণীও চেতনাশক্তিসম্পন্ন।. অন্যদিকে, যে সাদৃশ্যানুমানে সিদ্ধান্ত গ্রহণের সময় বাহ্যিক, অমৌলিক, অপ্রাসঙ্গিক ও গুরুত্বহীন সাদৃশ্যের ভিত্তিতে সিদ্ধান্ত গ্রহণ করা হয় তাকে অসাধু সাদৃশ্যানুমান বলে। যেমন- পাখির মতোই বিমান উপরে ওঠে, নিচে নামে। পাখি ডিম পাড়ে। অতএব, বিমানও ডিম পাড়ে।"
        },
        {
          "label": "ঘ",
          "question": "চিত্রে 'A' চিহ্নিত স্থানে যে আরোহের কথা বলা হয়েছে তার সাথে অ-বৈজ্ঞানিক আরোহের তুলনামূলক আলোচনা কর।",
          "explanation": "চিত্রে 'A' চিহ্নিত স্থান বলতে বৈজ্ঞানিক আরোহকে নির্দেশ করে। নিচে বৈজ্ঞানিক আরোহের সাথে অবৈজ্ঞানিক আরোহের তুলনামূলক আলোচনা করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই উভয় আরোহ পরস্পর থেকে আলাদা।"
        }
      ]
    },
    {
      "number": "4",
      "uddipok": "দৃশ্যকল্প-১: একটি খামারের সকল মুরগি পরীক্ষা করে দেখা গেল যে, সকল মুরগি হাইব্রিড জাতের। অতএব, ওই খামারের সকল মুরগি হাইব্রিড জাতের। দৃশ্যকল্প-২: গরু হয় মরণশীল ছাগল হয় মরণশীল বাঘ হয় মরণশীল সিংহ হয় মরণশীল ∴ \\therefore ∴ সকল প্রাণী হয় মরণশীল",
      "tag": "DB 24",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তা-ই আরোহ।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত নিশ্চিত নয় কেন?",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত নিশ্চিত নয়। অবৈজ্ঞানিক আরোহে প্রকৃতির নিয়মানুবর্তিতা নীতির ওপর নির্ভর করে সার্বিক সিদ্ধান্ত গ্রহণ করা হয়। এক্ষেত্রে কার্যকারণ সম্বন্ধ ছাড়াই অনুকূল দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয় বলে এতে প্রতিকূল দৃষ্টান্তের সম্ভাবনা থাকে। তাই অবৈজ্ঞানিক সিদ্ধান্ত সম্ভাব্য হয়।"
        },
        {
          "label": "গ",
          "question": "দৃশ্যকল্প-২ এ কোন ধরনের প্রকৃত আরোহের নির্দেশ পাওয়া যায়? বৈশিষ্ট্য আলোচনা কর।",
          "explanation": "দৃশ্যকল্প-২ এ বৈজ্ঞানিক আরোহের নির্দেশ পাওয়া যায়। যে আরোহে প্রকৃতির নিয়মানুবর্তিতা নীতি ও কার্যকরণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বা Scientific Induction বলে। এ আরোহে অপ্রয়োজনীয় ও অপ্রাসঙ্গিক উপাদানগুলোকে অপনয়ন করে সিদ্ধান্ত প্রতিষ্ঠা করা হয়। তাই বলা যায়, বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ বৈশিষ্ট্য বিদ্যমান থাকে এবং এ প্রকার আরোহ অন্যান্য আরোহ থেকে অনেক বেশি গুরুত্ব বহন করে। দৃশ্যকল্প-২ এ বর্ণিত, 'গরু হয় মরণশীল, ছাগল হয় মরণশীল, বাঘ হয় মরণশীল, অতএব, সকল প্রাণী হয় মরণশীল।' এই যুক্তিবাক্যগুলি প্রকৃতির নিয়মানুবর্তিতা নীতি ও কার্যকরণ নিয়ম নির্ভর। পাশাপাশি আরোহমূলক লম্ফের ভিত্তিতে সিদ্ধান্তটি নেওয়া হয়েছে। এ কারণে এটি একটি বৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ এ যে আরোহের প্রতিফলন ঘটেছে সেটি কী যথার্থ আরোহ? বিশ্লেষণ কর।",
          "explanation": "দৃশ্যকল্প-১ এ যে পূর্ণাঙ্গ আরোহের প্রতিফলন ঘটেছে সেটি যথার্থ। আরোহ নয়। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক দম্ফ বা জানা থেকে অজানায় যাওয়ার প্রক্রিয়া। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। দৃশ্যকল্প-১ এ বণিত, 'একটি খামারের সকল মুরগি পরীক্ষা করে দেখা গেল যে, সকল মুরগি হাইব্রিড জাতের। অতএব, ওই খামারের সকল মুরগি হাইব্রিড জাতের।' এখানে প্রতিটি দৃষ্টান্ত যাচাই করে সিদ্ধান্ত নেওয়া হয়েছে। এ কারণে এই যুক্তিতে আরোহমূলক লম্ফ অনুপস্থিত। তাই দৃশ্যকল্প-১ এ উল্লেখিত দৃষ্টান্তটি প্রকৃত আরোহ নয়। পরিশেষে বলা যায়, ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। যেখানে জানা থেকে অজানায় যাওয়ার সুযোগ নেই। তাই বলা যায়, পূর্ণাঙ্গ আরোহ যথার্থ আরোহ নয়।"
        }
      ]
    },
    {
      "number": "5",
      "uddipok": "দৃশ্যকল্প-১। ভার্চুয়াল মাধ্যমে সামাজিক যোগাযোগের ক্ষেত্রে ইন্টারনেট একটি ব্যাপক বিষয়। এর সাহায্যে ফেসবুক, টুইটার, হোয়াটস অ্যাপ, ইমো, জুম ইত্যাদি অপেক্ষাকৃত ক্ষুদ্র মাধ্যমকেও ব্যাখ্যা করা যায়। দৃশ্যকল্প-২: কীর্তনখোলা নদীর ভাঙনের ফলে সৃষ্ট দুর্দশা দেখার জন্য পানি সম্পদ মন্ত্রী চরবাড়িয়া এলাকা পরিদর্শন করেন। তিনি আনুমানিক ধারণা গঠন করলেন যে, কীর্তনখোলা নদীর তীর ধরে বাঁধ নির্মাণ করলে মানুষের দুর্দশা লাঘব হবে।",
      "tag": "DB 24,JB 24",
      "sub_questions": [
        {
          "label": "ক",
          "question": "বাস্তব কারণ কি?",
          "explanation": "একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয় তাকে বাস্তব কারণ বলে।"
        },
        {
          "label": "খ",
          "question": "সংকট উত্তরক দৃষ্টান্ত কেন প্রয়োজন?",
          "explanation": "প্রতিদ্বন্দ্বী প্রকল্পকে বর্জন করে বৈধ প্রকল্প প্রতিষ্ঠায় 'সংকট উত্তরক দৃষ্টান্তের প্রয়োজনীয়তা অপরিসীম। একটি ঘটনার যথার্থ কারণ নিরূপণে অনেক সময় একাধিক প্রতিদ্বন্দ্বী প্রকল্প সৃষ্টি হয়। এরূপ অবস্থায় যে বিশেষ দৃষ্টান্ত প্রতিদ্বন্দ্বী প্রকল্পগুলোর সংকট নিরসন করে তাকে সংকট উত্তরক দৃষ্টান্ত বলে। সংকট উত্তরক দৃষ্টান্ত প্রতিদ্বন্দ্বী প্রকল্পগুলোকে বর্জন করে নিজেকে একমাত্র বৈধ প্রকল্প হিসেবে প্রতিষ্ঠিত করে। এ কারণে প্রকল্প প্রণয়নের ক্ষেত্রে সংকট উত্তরক দৃষ্টান্ত খুবই গুরুত্বপূর্ণ ভূমিকা পালন করে।"
        },
        {
          "label": "গ",
          "question": "দৃশ্যকল্প-১ এ প্রকল্পের কোন বিষয়টি নির্দেশ করে তা ব্যাখ্যা কর।",
          "explanation": "দৃশ্যকল্প-১ এ প্রকল্পের আরোহ সমন্বয়ের দিকটি নির্দেশ করে। কোনো ঘটনাকে ব্যাখ্যা করার জন্য যে প্রকল্প গঠন করা হয় সেই একই প্রকল্প দিয়ে অন্যান্য ঘটনাকে ব্যাখ্যা করার মতো গুণকে আরোহ সমন্বয় (Consilience of Induction) বলে। যেমন: মাধ্যাকর্ষণ প্রকল্পটি প্রথমে বস্তুর পতন ব্যাখ্যা করার জন্য প্রণয়ন করা হয়েছিল। পরবর্তীতে একই প্রকল্প দিয়ে আকাশে গ্রহ-নক্ষত্রের অবস্থান, জোয়ার-ভাটা ইত্যাদি ঘটনাকেও ব্যাখ্যা করা হয়। তাই মাধ্যাকর্ষণের বিষয়টি হলো আরোহ সমন্বয়ের দৃষ্টান্ত। দৃশ্যকল্প-১ এ বর্ণিত, 'ভার্চুয়াল মাধ্যমে সামাজিক যোগাযোগের ক্ষেত্রে ইন্টারনেট একটি ব্যাপক বিষয়। এর সাহায্যে ফেসবুক, টুইটার, হোয়াটস অ্যাপ, ইমো, জুম ইত্যাদি অপেক্ষাকৃত ক্ষুদ্র মাধ্যমকেও ব্যাখ্যা করা যায়।' এখানে প্রকল্পের একই বিষয়ের সাহায্যে অন্যান্য ঘটনাকে ব্যাখ্যা করার মতো দিকটি প্রকাশ পায়, যা পাঠ্যবইয়ের আরোহ সমন্বয়ের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-২ এ নির্দেশিত বিষয়টির স্তরগুলো আলোচনা কর।",
          "explanation": "দৃশ্যকল্প-২ এ পানি সম্পদ মন্ত্রীর আনুমানিক ধারণা প্রকল্পকে নির্দেশ করে। প্রকল্পের অনেক স্তর রয়েছে। প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। যা প্রকল্প তৈরির দ্বিতীয় স্তরে সম্পন্ন হয়। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে ব্যতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "6",
      "uddipok": "খটলা-১। 'ক' কলেজের পৌরনীতির শিক্ষক অন্যত্র বদলি হয়ে গেলেন। পৌরনীতির অন্য একজন শিক্ষক যোগদান না করা পর্যন্ত অধ্যক্ষ মহোদয় এ বিষয়টি পড়ানোর জন্য যুক্তিবিদ্যার শিক্ষককে দায়িত্ব দিলেন। ঘটনা-২: একজন কৃষক দেখলেন হঠাৎ তাঁর ক্ষেতের ফসল নষ্ট হয়ে যাচ্ছে। তিনি ভাবলেন, তাঁর ক্ষেতের উপর দিয়ে খারাপ বাতাস বয়ে যাচ্ছে বলে এমন হচ্ছে।",
      "tag": "DB 24,JB 24",
      "sub_questions": [
        {
          "label": "ক",
          "question": "প্রকল্প কাকে বলে",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "বৈজ্ঞানিক অনুসন্ধানের জন্য প্রকল্প কেন গুরুত্বপূর্ণ?",
          "explanation": "যেকোনো প্রকার বৈজ্ঞানিক অনুসন্ধানের জন্য প্রকল্প গ্রহণ করা অপরিহার্য। কেননা, বৈজ্ঞানিক অনুসন্ধানের উদ্দেশ্য হলো ঘটনার কার্যকারণ সম্পর্ক নির্ণয় করে তাকে বৈজ্ঞানিকভাবে ব্যাখ্যা করা। আর কার্যকারণ সম্পর্ক নির্ণয় করার জন্য প্রথমেই ঘটনার একটি সম্ভাব্য কারণ অনুমান করতে হয়। এ অনুমানই প্রকল্প। জ্যোতির্বিজ্ঞানী কোপার্নিকাসের সূর্যকেন্দ্রিক মতবাদ, পদার্থবিজ্ঞানী ম্যাক্সওয়েলের (James Clerk Maxwell) বিদ্যুৎ চুম্বক তত্ত্ব, আইনস্টাইনের আপেক্ষিক তত্ত্ব- এসব তত্ত্বের শুরুতে বিজ্ঞানীগণ প্রকল্প গ্রহণ করেছিলেন। এরপর এগুলো প্রমাণিত হয়ে তত্ত্বে পরিণত হয়েছে। তাই বৈজ্ঞানিক আবিষ্কারের জন্য প্রকল্প গ্রহণ করা প্রয়োজন।"
        },
        {
          "label": "গ",
          "question": "ঘটনা-১ এ কোন ধরনের প্রকল্প নির্দেশ করা হয়েছে? তা ব্যাখ্যা কর।",
          "explanation": "ঘটনা-১ এ কাজ চালানো প্রকল্প নির্দেশ করা হয়েছে। কোনো ঘটনাকে ব্যাখ্যা করার মতো বৈধ প্রকল্পের অভাবে আমরা যে প্রকল্প প্রণয়ন করি তাকে কাজ চালানো প্রকল্প বলে। বাস্তবিক ক্ষেত্রে আমরা এমন অনেক ঘটনার সম্মুখীন হই যে, সংঘটিত ঘটনার সমাধানের জন্য আমাদের প্রকল্প গঠন করে কাজ চালাতে হয়। যেমন: বিদ্যুৎকে ব্যাখ্যা করতে গিয়ে আমরা বুঝি বিদ্যুৎ যে আসলে কী-আমাদের জানা নেই। এই অবস্থায় ব্যাখ্যার কাজ চালানোর জন্য প্রকল্প করা হয় যে, বিদ্যুৎ এক প্রকার তরল পদার্থ। তবে এই প্রকল্পের কোনো বৈজ্ঞানিক মূল্য নেই। ঘটনা-১ এ বণিত, 'ক' কলেজের পৌরনীতির শিক্ষক অন্যত্র বদলি হয়ে গেলেন। পৌরনীতির অন্য একজন শিক্ষক যোগদান না করা পর্যন্ত অধ্যক্ষ মহোদয় এ বিষয়টি পড়ানোর জন্য যুক্তিবিদ্যার শিক্ষককে দায়িত্ব দেন। অর্থাৎ সাময়িকভাবে যুক্তিবিদ্যার শিক্ষকের দায়িত্ব পালন করার বিষয়টি যুক্তিবিদ্যার কাজ চালানো প্রকল্পের অনুরূপ। কারণ বৈধ প্রকল্পের এভাবে কাজ চালানোর জন্য সাময়িকভাবে প্রকল্প প্রণয়ন, করা হয়, যা কাজ চালানো প্রকল্প নামে পরিচিত।"
        },
        {
          "label": "ঘ",
          "question": "ঘটনা-২ এ কৃষকের প্রকল্প কী যথার্থ? তোমার পাঠ্যের আলোকে বিশ্লেষণ কর।",
          "explanation": "ঘটনা-২ এ কৃষকের প্রকল্পটি যথার্থ নয়। কারণ তার ধারণা প্রকৃত কারণের সাথে অপ্রাসঙ্গিক। প্রাসঙ্গিকতা প্রকল্পের সবচেয়ে গুরুত্বপূর্ণ বিষয়। কারণ কোনো ঘটনাকে সহজ-সরলভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি। কাজেই প্রকল্প প্রণয়ন করার দিকটি মূল ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। পাশাপাশি কোনো ঘটনার কার্যকারণ সম্পর্ক নির্ণয় করার যে প্রকল্প প্রণয়ন করা হয় তা হবে প্রকৃত কারণ অনুসন্ধানভিত্তিক। যদি প্রকৃত কারণ অনুসন্ধানভিত্তিক না হয়ে অন্য কোনো দিকে প্রকল্পের লক্ষ্য থাকে, তাহলে তা অবৈজ্ঞানিক ব্যাখ্যা বা মূল্যহীন প্রকল্পে পরিণত হবে। এছাড়াও যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। উদ্দীপকে বর্ণিত, ঘটনা-২ এ একজন কৃষক দেখলেন হঠাৎ তার ক্ষেতের ফসল নষ্ট হয়ে যাচ্ছে। তিনি ভাবলেন, তার ক্ষেতের উপর দিয়ে খারাপ বাতাস বয়ে যাচ্ছে বলে এমন হচ্ছে। বস্তুত তার এরূপ ধারণা সত্য নয়। কারণ ক্ষেতের ফসল নষ্ট হওয়ার পিছনে জমির অনুর্বরতা, জমিতে সার প্রয়োগে সীমাবদ্ধতা, পানি সেচের অভাবসহ বিভিন্ন কারণ থাকতে পারে। কিন্তু উদ্দীপকের কৃষক এসব প্রাসঙ্গিক কারণ বিবেচনা না করে অপ্রাসঙ্গিক, কারণ অনুসন্ধানহীন ও বাস্তব কারণবর্জিত বিষয়কে ক্ষেতের ফসল নষ্টের কারণ বলে মনে করেন। এসব কারণে বলা যায়, ঘটনা-২ এ কৃষকের প্রকল্পটি যথার্থ নয়।"
        }
      ]
    },
    {
      "number": "7",
      "uddipok": "চিত্র-২: ভূমিকম্প → \\to → সম্পদের ক্ষতি → \\to → অর্থনৈতিক দুরবস্থা → \\to → দুর্ভিক্ষ",
      "tag": "DB 24",
      "sub_questions": [
        {
          "label": "ক",
          "question": "ব্যাখ্যার সংজ্ঞা দাও।",
          "explanation": "কোনো জটিল, দুর্বোধ্য ও অস্পষ্ট বা রহস্যময় ঘটনাকে সুস্পষ্ট, সহজবোধ্য এবং সকলের বোধগম্য করে তোলাই হচ্ছে ব্যাখ্যা।"
        },
        {
          "label": "খ",
          "question": "একটি ব্যাখ্যা কখন লৌকিক ব্যাখ্যা হিসেবে পরিগণিত হয়?",
          "explanation": "ব্যাখ্যা হচ্ছে কোনো ঘটনার কারণ বা নিয়ম আবিষ্কার করা এবং অন্যান্য ঘটনার সঙ্গে এর সাদৃশ্য খুঁজে বের করা। অর্থাৎ অল্প ব্যাপক নিয়মকে অধিক ব্যাপক নিয়মের আওতায় আনা। কিন্তু কোনো ঘটনাকে যখন প্রাকৃতিক নিয়মের ভিত্তি ব্যতীত অথবা কার্যকারণ সম্পর্কের ওপর নির্ভর না করে শুধু নিজেদের খেয়ালখুশি বা বিশ্বাসের ওপর নির্ভর করে বিশ্লেষণ করা হয় তখন তা যৌক্তিক ব্যাখ্যা হিসেবে পরিগণিত হয়।"
        },
        {
          "label": "গ",
          "question": "চিত্র-১ কোন ধরনের ব্যাখ্যা? তোমার পাঠ্যবইয়ের আলোকে ব্যাখ্যা কর।",
          "explanation": "উদ্দীপকের চিত্র-১ এ বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে। কেননা বৈজ্ঞানিক ব্যাখ্যার রূপ বিশ্লেষণে একটি ঘটনাকে যেভাবে ব্যাখ্যা করা হয় চিত্র-১ এর ঘটনাটিও সেভাবে উপস্থাপন করা হয়েছে। বৈজ্ঞানিক ব্যাখ্যায় কোনো একটি ঘটনা প্রাকৃতিক বা কার্যকারণ নিয়ম উল্লেখ করে ব্যাখ্যা প্রদান করা হয়। আমরা জানি, মিশ্রকার্য হলো বিভিন্ন স্বতন্ত্র কারণের মিলিত প্রচেষ্টার ফল। অর্থাৎ, যখন কতকগুলো স্বতন্ত্র কারণ একত্রে মিলিতভাবে কোনো কার্য উৎপন্ন করে তখন তাকে মিশ্রকার্য বলে। আর বৈজ্ঞানিক ব্যাখ্যার যেরূপে একটি মিশ্রকার্যের স্বতন্ত্র কারণগুলোকে পৃথক করে দেখানো হয় তাকে বিশ্লেষণ বলে। বৈজ্ঞানিক ব্যাখ্যার এরূপে দেখানো হয় যে, একটি মিশ্রকার্য কোনো কোনো স্বতন্ত্র কারণের মিলিত প্রচেষ্টার ফল। যেমন- নদীতে নৌকা চালানো। একটি মিশ্রকার্য কেননা এক্ষেত্রে নদীর স্রোত, বাতাসের বেগ, দাঁড়ের ব্যবহার, মাঝির দক্ষতা ইত্যাদি স্বতন্ত্র কারণ একত্রে কাজ করে। উদ্দীপকের চিত্র-১ এ দেখানো হয়েছে, 'ভাল শিক্ষক' হলো কতকগুলো স্বতন্ত্র বিষয়। যেমন- কর্তব্যপরায়ণ, সত্যবাদী, পরোপকারী, সৃজনশীল, জ্ঞানসম্পন্ন, নৈতিক ইত্যাদির মিলিত প্রচেষ্টার ফল। অর্থাৎ, এখানে 'ভালো শিক্ষক' নামক মিশ্রকার্যের স্বতন্ত্র কারণগুলোকে পৃথক করে দেখানো হয়েছে। তাই উদ্দীপকের চিত্র-১ এর মাধ্যমে বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে ।"
        },
        {
          "label": "ঘ",
          "question": "চিত্র-২ ব্যাখ্যার কোন রূপ প্রতিফলিত হয়েছে? তোমার পাঠ্যবইয়ের আলোকে বিশ্লেষণ কর।",
          "explanation": "উদ্দীপকের চিত্র-২ এর মাধ্যমে বৈজ্ঞানিক ব্যাখ্যার শৃঙ্খলযোজন নির্দেশিত হয়েছে। বৈজ্ঞানিক ব্যাখ্যার কোনো ঘটনার কার্যকারণ সম্পর্ক উল্লেখ করে ব্যাখ্যা প্রদান করা হয়। আর বৈজ্ঞানিক ব্যাখ্যার কিছু কিছু ক্ষেত্রে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ঘটনার ব্যাখ্যা প্রদান করা হয়। বৈজ্ঞানিক ব্যাখ্যার এই ধরন বা রূপকে শৃঙ্খলযোজন বলে। শৃঙ্খলযোজনের মাধ্যমে দেখানো হয়, কোনো কার্য তার কারণ থেকে সরাসরি উদ্ভব হয় না, ঘটনার কারণ ও চূড়ান্ত কার্যের মধ্যবর্তী পর্যায়ে থাকে। আর এই মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের চিত্র-২ এ দেখানো হয়েছে, 'ভূমিকম্প' ও 'দূর্ভিক্ষের' মধ্যবর্তী পর্যায় হলো 'সম্পদের ক্ষতি' ও 'অর্থনৈতিক দুরবস্থা'। অর্থাৎ, ভূমিকম্পের কারণে সম্পদের ক্ষতি হয়। আর সম্পদের ক্ষতির কারণে অর্থনৈতিক দূরবস্থা হয়। সবশেষে সংঘটিত হয় দুর্ভিক্ষ। যেহেতু উদ্দীপকের চিত্র-২ এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার করে দেখানো হয়েছে, তাই চিত্র-২ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। শৃঙ্খলযোজনের মাধ্যমে একটি ঘটনা বিস্তারিতভাবে জানা যায়। এখানে একটি কার্যের বিভিন্ন পর্যায় আমাদের কাছে স্পষ্ট হয়। তাই বৈজ্ঞানিক ব্যাখ্যার রূপ হিসেবে শৃঙ্খলযোজন খুবই গুরুত্বপূর্ণ।"
        }
      ]
    },
    {
      "number": "8",
      "uddipok": "দৃশ্যকল্প-১: আম নয় জাম। দৃশ্যকল্প-২: চরিত্র হলো মানবতার মুকুট। দৃশ্যকল্প-৩: কাল হলো অনন্তকাল ধরে চলমান প্রতিমূর্তি।",
      "tag": "DB 24",
      "sub_questions": [
        {
          "label": "ক",
          "question": "অনুপপত্তি কী?",
          "explanation": "অনুপপত্তি হলো এক প্রকার ভুল বা ভ্রান্তি।"
        },
        {
          "label": "খ",
          "question": "সব পদের যৌক্তিক সংজ্ঞা প্রদান করা যায় না কেন?",
          "explanation": "আসন্নতম জাতি ও বিভেদক লক্ষণ না থাকার কারণে সব পদের যৌক্তিক সংজ্ঞা প্রদান করা যায় না। যৌক্তিক সংজ্ঞায় পদের জাত্যর্থ হিসেবে অপরিহার্য অর্থ প্রকাশের জন্য আসন্নতম জাতি ও বিভেদক লক্ষণ উল্লেখ করতে হয়। কিন্তু পরতম জাতি, বিশিষ্ট বস্তু বা ব্যক্তি, মৌলিক ও অনন্য বিষয় এবং বিশিষ্ট গুণবাচক পদ, স্বকীয় নাম ও পরম নিয়মের জাত্যর্থ প্রকাশ করা যায় না। এ কারণে জাতিবাচক বা গুণবাচক পদের সংজ্ঞা দিলেও উল্লেখিত পদের সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-১ এ প্রদত্ত সংজ্ঞায় কোন ধরনের অনুপপত্তি সংগঠিত হয়েছে? নিয়মসহ ব্যাখ্যা কর।",
          "explanation": "দৃশ্যকল্প-১ এ প্রদত্ত সংজ্ঞায় নঞর্থক বা নেতিবাচক সংজ্ঞাজনিত অনুপপত্তি সংগঠিত হয়েছে। যৌক্তিক সংজ্ঞার চতুর্থ নিয়মে বলা হয়েছে, 'পদের সংজ্ঞায় সদর্থক বা ইতিবাচক ভাষা ব্যবহার করতে হবে, কোনো নঞর্থক বা নেতিবাচক ভাষা ব্যবহার করা যাবে না।' কারণ নঞর্থকভাবে পদের সংজ্ঞা প্রদান করলে পদটির কোনো সুস্পষ্ট গুণ প্রকাশ পায় না, বরং সম্পূর্ণ সংজ্ঞাদান প্রক্রিয়া ত্রুটিপূর্ণ হয়। সংজ্ঞার চতুর্থ নিয়মটি লঙ্ঘন করলে নঞর্থক সংজ্ঞাজনিত অনুপপত্তি ঘটে, যার দৃষ্টান্ত দৃশ্যকল্প-১ এ প্রকাশ পেয়েছে। উদ্দীপকের দৃশ্যকল্প-১ এ বর্ণিত, 'আম নয় জাম'। এখানে আম কী তা না বলে বলা হয়েছে 'নয় জাম'। অর্থাৎ নঞর্থক বা নেতিবাচক ভাষায় আমের 'সংজ্ঞা দেওয়া হয়েছে। যা সুস্পষ্টই সংজ্ঞার চতুর্থ নিয়মের লঙ্ঘন।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এর মধ্যে কোনটিতে রূপক সংজ্ঞাদোষ ঘটেছে? বিশ্লেষণ কর।",
          "explanation": "দৃশ্যকল্প-২ ও দৃশ্যকল্প-৩ এর মধ্যে দৃশ্যকল্প-২ এ রূপক সংজ্ঞাদোষ ঘটেছে। যৌক্তিক সংজ্ঞার দ্বিতীয় নিয়মে বলা হয়েছে 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে, কোনো রূপক বা দুর্বোধ্য ভাষা ব্যবহার করা যাবে না।' এ নিয়মটি লঙ্ঘন করে যদি কোনো পদের সংজ্ঞায় রূপক ভাষা ব্যবহার করা হয়, তাহলে রূপক সংজ্ঞাজনিত অনুপপত্তি ঘটে। যেমন- 'জীবন একটি রঙ্গমঞ্চ'। এখানে 'জীবন' পদের অর্থ প্রকাশ করতে 'রঙ্গমঞ্চ' নামক রূপকের আশ্রয় নেওয়া হয়েছে। এর ফলে রূপক সংজ্ঞাজনিত অনুপপত্তি ঘটেছে। উদ্দীপকের দৃশ্যকল্প-২ এ বর্ণিত, চরিত্র হলো মানবতার মুকুট। এই দৃষ্টান্তে চরিত্রের সংজ্ঞাদানে 'মানবতার মুকুট' নামক রূপক শব্দ ব্যবহার করা হয়েছে। এর ফলে দৃষ্টান্তটিতে রূপক সংজ্ঞাদোষ ঘটেছে। পরিশেষে বলা যায়, দৃশ্যকল্প-৩ এ দুর্বোধ্য ভাষায় 'কাল' পদের সংজ্ঞা দেওয়া হলেও দৃশ্যকল্প-২ এ রূপক শব্দ ব্যবহার করে 'চরিত্র' পদটির সংজ্ঞা দেওয়া হয়েছে। এ কারণে দৃশ্যকল্প-২ এ রূপক সংজ্ঞাজনিত অনুপপত্তি ঘটেছে।"
        }
      ]
    },
    {
      "number": "9",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "দ্বিকোটিক বিভাগের সংজ্ঞা দাও।",
          "explanation": "কোনো জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে বলে দ্বিকোটিক বিভাগ।"
        },
        {
          "label": "খ",
          "question": "যৌক্তিক বিভাগে একাধিক নীতি অনুসরণ করা হয় না কেন?",
          "explanation": "যৌক্তিক বিভাগে একাধিক নীতি অনুসরণ করলে সংকর বিভাগ অনুপপত্তি ঘটে। এ কারণে যৌক্তিক বিভাগে একাধিক নীতি অনুসরণ করা হয় না। যৌক্তিক বিভাগের দ্বিতীয় নিয়ম অনুসারে, কোনো পদের বিভাজন প্রক্রিয়ায় একটি নীতি অনুসরণ করতে হয়। এক্ষেত্রে একটির পরিবর্তে একাধিক নীতি অনুসরণ করলেই সংকর বিভাগ অনুপপত্তি ঘটবে। যেমন- 'মানুষ' পদকে সৎ, ফর্সা ও জ্ঞানী-এ তিনটি উপজাতিতে বিভক্ত করলে সংকর বিভাগ অনুপপত্তি ঘটে। কারণ এই বিভাজন প্রক্রিয়ায় একটির পরিবর্তে তিনটি নীতি (সততা, বর্ণ ও জ্ঞান) অনুসরণ করা হয়েছে। তাই যৌক্তিক বিভাগে একাধিক নীতি অনুসরণ করা হয় না।"
        },
        {
          "label": "গ",
          "question": "ছক-১ এর বিভাজন কী যথাযথ? ব্যাখ্যা কর।",
          "explanation": "ছক-১ এর বিভাজনটি যথাযথ নয়। কারণ এই বিভাজনে উৎক্রান্তি বা উল্লম্ফন বিভাগ অনুপপত্তি ঘটেছে। যৌক্তিক বিভাগে কোনো জাতি বা উচ্চ পদকে বিভক্ত করার ক্ষেত্রে ক্রমিক নিয়ম অনুসরণ করতে হয়। এ নিয়ম অনুসারে একটি বৃহত্তর জাতিকে ধাপে ধাপে ক্ষুদ্রতর উপজাতিতে ভাগ করতে হয়। এক্ষেত্রে কোনো মধ্যবর্তী ধাপ বাদ দিলে সম্পূর্ণ বিভাগ প্রক্রিয়াটি ভ্রান্ত হয়। এই ভ্রান্ত বিভাগ প্রক্রিয়াকে বলে উৎক্রান্তি বা উল্লম্ফন বিভাগ অনুপপত্তি, যার দৃষ্টান্ত ছক-১ এ লক্ষ করা যায়।উদ্দীপকের ছক-১ এ জীব পদকে সভ্য ও অসভ্য পদে বিভক্ত করা হয়েছে। এ বিভাজন প্রক্রিয়ায় মানুষকে বাদ দিয়ে সরাসরি সভ্য ও অসভ্য পদে ভাগ করা হয়েছে। অর্থাৎ এরূপ বিভাগ প্রক্রিয়ায় মধ্যবতী ধাপ বাদ দেওয়ার কারণে উৎক্রান্তি বা উল্লম্ফন বিভাগ অনুপপত্তি ঘটেছে।"
        },
        {
          "label": "ঘ",
          "question": "ছক-২ ও ছক-৩ এর মধ্যে কোনটিতে অব্যাপক বিভাগ অনুপপত্তি ঘটেছে? বিশ্লেষণ কর।",
          "explanation": "ছক-২ ও ছক-৩ এর মধ্যে ছক-৩ এ অব্যাপক বিভাগ অনুপপত্তি ঘটেছে। কোনো পদের বিভক্তকরণে উপজাতির একত্রিত ব্যস্ত্যর্থ মূল পদ বা জাতির ব্যত্যর্থের চেয়ে কম হলেই অতিসংকীর্ণ বা অব্যাপক বিভাগ অনুপপত্তি দেখা দেয়। যেমন- বাংলাদেশকে 'ঢাকা বিভাগ', 'চট্টগ্রাম বিভাগ' ও 'কুমিল্লা বিভাগে বিভক্ত করা হলে অব্যাপক বিভাগ অনুপপত্তি ঘটবে। কারণ এ বিভক্তকরণ প্রক্রিয়ায় ময়মনসিংহ বিভাগ, রাজশাহী বিভাগ, রংপুর বিভাগ, সিলেট বিভাগ, খুলনা বিভাগ ও বরিশাল বিভাগ বাদ পড়ে যায়। ছক-৩ এ ত্রিভুজকে শুধু সমবাহু ও বিষমবাহুতে ত্রিভুজে ভাগ করা হয়েছে। এ বিভক্তকরণ প্রক্রিয়া থেকে সমদ্বিবাহু ত্রিভুজ বাদ পড়েছে। যার ফলে ত্রিভুজ পদের ব্যক্ত্যর্থ হ্রাস পেয়েছে। এ কারণে অব্যাপক বিভাগজনিত অনুপপত্তি ঘটেছে। পরিশেষে বলা যায়, ছক-২ মূল পদের এ অতিরিক্ত ব্যক্ত্যর্থ উল্লেখ করা হলেও ছক-৩ এ আংশিক ব্যক্ত্যর্থ উল্লেখ করা হয়েছে। এ কারণে ছক-৩ এ অব্যাপক বিভাগ অনুপপত্তি ঘটেছে।"
        }
      ]
    },
    {
      "number": "10",
      "uddipok": "দৃষ্টান্ত-১: পৃথিবী একটি গ্রহ। সূর্যের আলোতে আলোকিত হয়। সূর্যকে প্রদক্ষিণ করে। পৃথিবীতে প্রাণের অস্তিত্ব আছে। অপরদিকে মঙ্গলও একটি গ্রহ। সূর্যের আলোতে আলোকিত হয়। সূর্যকে প্রদক্ষিণ করে। সুতরাং মঙ্গলেও প্রাণের অস্তিত্ব আছে। দৃষ্টান্ত-২: আমি এ যাবৎ যত বক দেখেছি সবই সাদা। এতএব, সকল বক হয় সাদা।",
      "tag": "DB 24",
      "sub_questions": [
        {
          "label": "ক",
          "question": "অ-প্রকৃত আরোহ কী?",
          "explanation": "যে আরোহ অনুমানে আরোহের মূল ভিত্তি আরোহমূলক লম্ফ অনুপস্থিত থাকে তাকে অপ্রকৃত আরোহ বলে।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত সার্বিক যুক্তিবাক্য হয় কেন?",
          "explanation": "বৈজ্ঞানিক আরোহে সমগ্র সম্পর্কে কোনো কিছু বিবৃত করা হয় বলে এর সিদ্ধান্ত সার্বিক যুক্তিবাক্য হয়। যে যুক্তিবাক্যের বিধেয় তার সমগ্র উদ্দেশ্য সম্পর্কে কোনো কিছু স্বীকার বা অস্বীকার করে তাকে সার্বিক যুক্তিবাক্য বলে। আর বৈজ্ঞানিক আরোহ বিশেষ বিশেষ দৃষ্টান্তের মাধ্যমে সিদ্ধান্ত হিসেবে একটি সার্বিক সংশ্লেষক যুক্তিবাক্য প্রতিষ্ঠা করে। যেমন: 'সকল মানুষ হয় মরণশীল।' বৈজ্ঞানিক আরোহের এরূপ সিদ্ধান্তে বিধেয় তার সমগ্র উদ্দেশ্যকে স্বীকার করে। তাই এ আরোহের সিদ্ধান্ত একটি সার্বিক যুক্তিবাক্য হয়।"
        },
        {
          "label": "গ",
          "question": "দৃষ্টান্ত-২ এ নির্দেশিত আরোহের বৈশিষ্ট্য ব্যাখ্যা কর।",
          "explanation": "দৃষ্টান্ত-২ এ অবৈজ্ঞানিক আরোহ প্রতিফলিত হয়েছে। অবৈজ্ঞানিক আরোহের বেশকিছু বৈশিষ্ট্য রয়েছে। অবৈজ্ঞানিক আরোহ প্রকৃতির নিয়মানুবর্তিতা নীতির ওপর ভিত্তি করে যে সিদ্ধান্ত প্রতিষ্ঠা করে তা একটি সার্বিক সংশ্লেষক বাক্য। যার দৃষ্টান্ত উদ্দীপকের দৃষ্টান্ত-২ এ লক্ষ করা যায়। কারণ এ দৃষ্টান্তে প্রকৃতির নিয়মানুবর্তিতা নীতির ভিত্তিতে সার্বিক যুক্তিবাক্য প্রতিষ্ঠা করা হয়েছে। আরোহের মৌলিক বৈশিষ্ট্য হিসেবে আরোহমূলক লম্ফ অবৈজ্ঞানিক আরোহে বিদ্যমান। এ কারণে দৃষ্টান্ত-২ এ উল্লেখিত কতিপয় দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। অবৈজ্ঞানিক আরোহের সিদ্ধান্ত গ্রহণের সময় কোনো শ্রেণির সকল সদস্য সম্পর্কে অভিজ্ঞতার ভিত্তিতে সিদ্ধান্ত গ্রহণ করা হয় না। কেবল অনুকূল দৃষ্টান্তের আলোকে সিদ্ধান্ত নেওয়া হয় বলে এ আরোহে অনুপপত্তির আশঙ্কা থাকে। পাশাপাশি, অবৈজ্ঞানিক আরোহে কার্যকারণ নীতি অনুসরণ করা হয় না বলে এ আরোহের সিদ্ধান্ত সম্ভাব্য হয়।"
        },
        {
          "label": "ঘ",
          "question": "দৃষ্টান্ত-১ এ নির্দেশিত অনুমানের মূল্য ও গুরুত্ব বিশ্লেষণ কর।",
          "explanation": "দৃষ্টান্ত-১ এ সাদৃশ্যের ভিত্তিতে সিদ্ধান্ত নেওয়া হয়েছে। এ কারণে এটি সাদৃশ্যানুমানের দৃষ্টান্ত। যুক্তিবিদ্যায় সাদৃশ্যানুমানের যথেষ্ট মূল্য ও গুরুত্ব রয়েছে। সাদৃশ্যজ্ঞাপক বিষয়ের সংখ্যা ও গুরুত্বের ওপর সাদৃশ্যানুমানের গুরুত্ব নির্ভর করে। সাদৃশ্যজ্ঞাপক বিষয়ের সংখ্যা ও গুরুত্ব যদি বেশি হয় তাহলে সাদৃশ্যানুমানের গুরুত্ব বেড়ে যায়; আবার সাদৃশ্যজ্ঞাপক বিষয়ের সংখ্যা ও গুরুত্ব কম হলে সাদৃশ্যানুমানের গুরুত্ব কমে যায়। পাশাপাশি সাদৃশ্যজ্ঞাপক বিষয়গুলো যত বেশি প্রাসঙ্গিক হয়, সাদৃশ্যানুমানের সম্ভাব্যতার মাত্রাও তত বেশি হবে। সাদৃশ্যানুমানের সিদ্ধান্ত গ্রহণের ক্ষেত্রে প্রাসঙ্গিক বিষয়গুলোর সাদৃশ্য দেখাতে পারলে সিদ্ধান্তের গুরুত্ব বেড়ে যায়। বিপরীত দিক থেকে বলা যায়, বৈসাদৃশ্যজ্ঞাপক বিষয়ের সংখ্যা যদি বেশি হয় তাহলে সাদৃশ্যানুমানের মূল্য ও গুরুত্ব কম হয়। সর্বোপরি সাদৃশ্যানুমানের মূল্য ও গুরুত নির্ণয় করার জন্য কোনো কোনো যুক্তিবিদ গাণিতিক সূত্রের কথা বলেছেন। যে সূত্র অনুযায়ী সাদৃশ্যানুমানের মূল্য ও গুরুত্ব নির্ভর করে সাদৃশ্যজ্ঞাপক বিষয়ের সংখ্যার ওপর। পরিশেষে বলা যায়, সাদৃশ্যানুমান আরোহ অনুমানের একটি গুরুত্বপূর্ণ প্রকরণ। এ প্রকরণে আরোহের অধিকাংশ বৈশিষ্ট্যই উপস্থিত থাকে। তাই সাদৃশ্যানুমানের মূল্য ও গুরুত্ব অপরিসীম।"
        }
      ]
    },
    {
      "number": "11",
      "uddipok": "ঘটনা-১: ডেঙ্গু জ্বর → পরীক্ষা-নিরীক্ষা → এডিস মশা ঘটনা-২: দেশে মহামারি ছড়িয়ে পড়লে দাদি বললেন, দেশে খারাপ আত্মার আগমন ঘটেছে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি।"
        },
        {
          "label": "খ",
          "question": "",
          "explanation": "একটির সাথে অন্যটির সাদৃশ্য না থাকার কারণে চেতনার মৌলিক অবস্থার ব্যাখ্যা দেওয়া যায় না। যেমন- বর্ণ, গন্ধ, স্বাদ ইত্যাদি মৌলিক সংবেদনগুলোর একটির সাথে অপরটির কোনো সাদৃশ্য নেই। বর্ণের সাথে গন্ধের কোনো সাদৃশ্য নেই। বর্ণের নিয়মকে গন্ধের নিয়মের সাথে সংযুক্ত করা যায় না। কাজেই চেতনার মৌলিক অবস্থার ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ এ নির্দেশিত বিষয়টি বৈজ্ঞানিক ব্যাখ্যা নির্দেশিত হয়েছে। নিচে বৈজ্ঞানিক ব্যাখ্যার সীমাবদ্ধতা বর্ণনা করা হলো- ১. পরম নিয়ম বা মৌলিক নিয়মের বৈজ্ঞানিক ব্যাখ্যা দেওয়া যায় না। মৌলিক নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই বিধায় পরম নিয়মকে অন্যকোনো নিয়মের অন্তর্ভুক্ত করা যায় না। তাই পরম নিয়মের বৈজ্ঞানিক ব্যাখ্যা দেওয়া যায় না। ২. চেতনার মৌলিক অবস্থার বৈজ্ঞানিক ব্যাখ্যা দেওয়া যায় না। চেতনার মৌলিক অবস্থার প্রকৃতি এমন যে, এসব চেতনাকে সাদৃশ্যের ভিত্তিতে পরস্পরের সাথে সংযুক্ত করা যায় না। তাই চেতনার মৌলিক অবস্থার বৈজ্ঞানিক ব্যাখ্যা দেওয়া যায় না। ৩. বিভিন্ন প্রকার মৌলিক মানসিক অনুভূতির বৈজ্ঞানিক ব্যাখ্যা দেওয়া যায় না। কেননা এসব মানসিক অনুভূতি একক ও অনন্য। তাই এদের একটিকে অন্যটির সাথে যুক্ত করা যায় না। এজন্য মৌলিক মানসিক অনুভূতির বৈজ্ঞানিক ব্যাখ্যা সম্ভব নয়। ৪. জড় পদার্থের মুখ্য গুণের বৈজ্ঞানিক ব্যাখ্যা দেওয়া যায় না। জড় পদার্থের মুখ্য গুণ হলো আকার, আকৃতি, বিস্তৃতি, গতি ইত্যাদি। এসব গুণ পদার্থের নিজস্ব গুণ বিধায় এদের ব্যাখ্যা দেওয়া যায় না। ৫. দ্রষ্টা, আত্মা, অমরত্ব ইত্যাদির বৈজ্ঞানিক ব্যাখ্যা দেওয়া যায় না। কেননা এসব বিষয়কে অনুরূপ কোনো বিষয়ের অন্তর্ভুক্ত করা যায় না। তাই এসব বিষয়ের বৈজ্ঞানিক ব্যাখ্যা দেওয়া যায় না। পরিশেষে বলা যায়, কোনো বিষয়ের বৈজ্ঞানিক ব্যাখ্যা প্রদান করার জন্য কতকগুলো নিয়ম অনুসরণ করতে হয়। কিন্তু এমন অনেক বিষয় আছে যেসব ক্ষেত্রে ঐ নিয়মগুলো অনুসরণ করা সম্ভব হয় না। তাই যেসব ক্ষেত্রে বৈজ্ঞানিক ব্যাখ্যার নিয়ম প্রয়োগ করা যায় না, যেসব ক্ষেত্রে বৈজ্ঞানিক ব্যাখ্যা দেওয়া যায় না।"
        },
        {
          "label": "ঘ",
          "question": "",
          "explanation": "ঘটনা-১ এ নির্দেশিত বিষয়টি বৈজ্ঞানিক ব্যাখ্যা এবং ঘটনা-২ এ নির্দেশিত বিষয়টি লৌকিক ব্যাখ্যা নির্দেশিত হয়। নিচে বৈজ্ঞানিক ব্যাখ্যা ও লৌকিক ব্যাখ্যার মধ্যকার পার্থক্যসমূহ বিশ্লেষণ করা হলো- ১. যখন প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। অন্যদিকে, যখন অতিপ্রাকৃতিক ও কাল্পনিক কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। ২. বৈজ্ঞানিক ব্যাখ্যায় কার্যকারণ সম্পর্ক উল্লেখ করা হয় বিধায় এখানে প্রকল্প প্রণয়ন করতে হয়। কেননা এখানে প্রথমে প্রকল্প প্রণয়ন করে তারপর কার্যকারণ সম্পর্ক নির্ণয় করা হয়। অন্যদিকে, অবৈজ্ঞানিক ব্যাখ্যায় কার্যকারণ সম্পর্ক নির্ণয় করা হয় না। তাই এখানে প্রকল্প প্রণয়নের প্রয়োজন পড়ে না। ৩. বৈজ্ঞানিক ব্যাখ্যায় সংযুক্তিকরণ আছে। কেননা এখানে সংশ্লিষ্ট ঘটনার সাথে সম্পর্কিত নিয়মকে অন্যান্য নিয়মের সাথে সংযুক্ত করা হয়। অন্যদিকে, লৌকিক ব্যাখ্যায় সংযুক্তিকরণ নেই। কেননা এখানে সমজাতীয় ঘটনাকে অন্য ঘটনার সাথে যুক্ত করা হয় না। ৪. বৈজ্ঞানিক ব্যাখ্যা প্রাসঙ্গিক। কেননা এখানে ঘটনার ব্যাখ্যা সংশ্লিস্ট ঘটনার সাথে প্রাসঙ্গিক হয়ে থাকে। অন্যদিকে, লৌকিক ব্যাখ্যা অপ্রাসঙ্গিক। কেননা এখানে ঘটনার সাথে ব্যাখ্যা প্রাসঙ্গিক হয় না। ৫. বৈজ্ঞানিক ব্যাখ্যার ধরন একই থাকে। কেননা এ প্রকার ব্যাখ্যায় নির্দিষ্ট নিয়ম অনুসরণ করতে হয় বিধায় এটি স্থান-কাল-পাত্র ভেদে একই থাকে। অন্যদিকে, লৌকিক ব্যাখ্যার ধরন ভিন্ন হয়। কেননা প্রত্যেক ব্যক্তি নিজস্ব বিশ্বাস ও ধ্যানধারণা থেকে ব্যাখ্যা করে বলে লৌকিক ব্যাখ্যা স্থান-কাল-পাত্রভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যা বেশি গুরুত্বপূর্ণ।"
        }
      ]
    }
  ]
}