{
  "title": "ময়মনসিংহ বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১ : শিক্ষক হলেন তিনি যিনি শিক্ষকতা করেন। দৃশ্যকল্প-২ : পাপ নয় পুণ্য । দৃশ্যকল্প-৩: চরিত্র হয় মানবজীবনের মুকুট।",
      "tag": "MB 22,SB 19",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে ।"
        },
        {
          "label": "খ",
          "question": "",
          "explanation": "জাত্যর্থ না থাকার কারণে যৌক্তিক সংজ্ঞার ক্ষেত্রে নামবাচক শব্দ ব্যবহার করা যায় না । বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন— মনির, হাসিব, হাসান,ময়েন প্রভৃতি। গুণের প্রেক্ষাপটে এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। পাশাপাশি স্বকীয় নামবাচক পদের কোনো জাত্যর্থ নেই। অর্থাৎ নামবাচক পদগুলো অর্থহীন চিহ্ন মাত্র। এ কারণে যৌক্তিক সংজ্ঞার ক্ষেত্রে নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।ব্যাখ্যা করা হলো- সাধারণত কোনো পদের যৌক্তিক সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। চক্রক সংজ্ঞা হলো এক প্রকারের ত্রুটিপূর্ণ সংজ্ঞা। যেমন : বাতাস হয় পবন।  এখানে পবন হলো বাতাসের প্রতিশব্দ বা সমার্থক শব্দ । তাই এ সংজ্ঞাটি চক্রক সংজ্ঞাজনিত দোষে দুষ্ট।তেমনি উদ্দীপকের দৃশ্যকল্প-১ এ শিক্ষক পদের সংজ্ঞায় বলা হয়েছে— শিক্ষক হলেন তিনি যিনি শিক্ষকতা করেন। এখানে শিক্ষক ও যিনি শিক্ষকতা করেনা উভয়ই একই অর্থ নির্দেশ করে। অর্থাৎ একই শব্দের পরিবর্তনগত রূপ মাত্র। অর্থাৎ চক্রক অনুপত্তির বৈশিষ্ট্যের সাথে উদ্দীপকের দৃশ্যকল্প-১ এর যথেষ্ট মিল রয়েছে। তাই বলা যায় যে,  দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ ও দৃশ্যকল্প-৩ এ নঞর্থক সংজ্ঞা ও রূপক সংজ্ঞার ইঙ্গিত রয়েছে। নিচে পাঠ্যবইয়ের আলেকে  উভয় বিষয়ের আলোচনা করা হলো- যৌক্তিক সংজ্ঞার চতুর্থ নিয়ম অনুসারে, কোনো পদের সংজ্ঞায় সর্বদা। সদর্থক ভাষা ব্যবহার করতে হবে। কারণ সংজ্ঞায় নঞর্থক ভাষা। ব্যবহার করলে নঞর্থক সংজ্ঞাজনিত অনুপপত্তি ঘটে। যেমন— মানুষ নয় অমর। এখানে নেতিবাচক ভাষায় পাপের সংজ্ঞা দেওয়া হয়েছে। ফলেনঞর্থক সংজ্ঞাজনিত অনুপপত্তি ঘটেছে। আমরা জানি, যৌক্তিক সংজ্ঞায় সর্বদা মূল বা অপরিহার্য শব্দ ব্যবহার করতে হয়। এর পরিবর্তে রূপক শব্দ ব্যবহার করে কোনো পদের সংজ্ঞা দেওয়া হলে রূপক সংজ্ঞাজনিত অনুপপত্তি ঘটে।তেমনি দৃশ্যকল্প-৩ এ বর্ণিত চরিত্র হয় মানবজীবনের মুকুট। এখানে চরিত্র পদের সংজ্ঞায় রূপকের আশ্রয় নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে। উৎপত্তিগত অর্থে রূপক সংজ্ঞাজনিত অনুপপত্তি ও নঞর্থক সংজ্ঞাজনিত অনুপপত্তির মধ্যে ভিন্নতা বিদ্যমান। যৌক্তিক সংজ্ঞার দ্বিতীয় নিয়ম লঙ্ঘন করে পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার চতুর্থ নিয়ম লঙ্ঘন করে সংজ্ঞায়, নেতিবাচক শব্দ ব্যবহার করলে নঞর্থক সংজ্ঞাজনিত অনুপপত্তি ঘটে।দৃশ্যকল্প-২ ও দৃশ্যকল্প-৩ এ নঞর্থক সংজ্ঞা ও রূপক সংজ্ঞার ইঙ্গিত রয়েছে।"
        }
      ]
    },
    {
      "number": "2",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "3",
      "uddipok": "",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "'Dichotomy শব্দটি গ্রিক 'Dicha' ও 'Temno' এ দুটি শব্দ থেকে উদ্ভূত।"
        },
        {
          "label": "খ",
          "question": "",
          "explanation": "যে সব পদের যৌক্তিক বিভাগ করা যায় না তাকে বলে যৌক্তিক বিভাগের সীমা । যৌক্তিক বিভাগের সর্বনিম্ন উপজাতিকে বিভক্ত করা যায় না। সুখ, দুঃখ, আনন্দ, বেদনা প্রভৃতি আবেগের সাথে জড়িত বিষয়ের যৌক্তিক বিভাগ করা সম্ভব নয়। বিশিষ্ট সমষ্টিবাচক পদ, যেমন— মুক্তিবাহিনী, সৈন্যবাহিনী, - গ্রন্থাগার প্রভৃতির যৌক্তিক বিভাগ করা যায় না। আবার যে পদ সম্পর্কে আমাদের জ্ঞানের পরিধি অপর্যাপ্ত সেক্ষেত্রেও যৌক্তিক বিভাগ করা সম্ভব নয়। এছাড়া বিশেষ গুণবাচক পদ হিসেবে বৃত্তত্ব, চতুষ্কোণত্ব প্রভৃতি পদের যৌক্তিক বিভাগ করা যায় না।"
        },
        {
          "label": "গ",
          "question": "",
          "explanation": "ছক-১ হলো দ্বিকোটিক বিভাগ প্রক্রিয়া।ব্যাখ্যা করা হলো-  ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে সুন্দর ও অসুন্দর এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। তেমনি উদ্দীপকের ছক-১ এ ছাত্র পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাবী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ।তাই বলা যায় যে, উদ্দীপকের ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "ছক-২ এ আগত ও ছক-৩ এ গুণগত বিভাগের দৃষ্টান্ত পরিলক্ষিত হয়। নিচে এদের পার্থক্য বিশ্লেষণ করা হলো ছক-২ এ দোয়েল পাখিকে তার বিভিন্ন অঙ্গ- প্রত্যঙ্গে বিভাজন করা হয়েছে এবং ছক-৩ এ লেবু পদকে বিভিন্ন গুণে বিভাজন করা হয়েছে। একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন- মেধার ভিত্তিতে ছাত্র পদকে মেধাবী ও অমেধাবী পদে বিভক্ত করা যৌক্তিক বিভাগের দৃষ্টান্ত। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে আগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগে খণ্ডিত অংশের সাথে মূল বস্তুটির নাম জড়িত থাকে। যেমন— ছাত্র পদকে মনোযোগী ও অমনোযোগী এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণি হিসেবে ছাত্র নামটি জড়িত থাকবে। পক্ষান্তরে, অগগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অাগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না।"
        }
      ]
    },
    {
      "number": "4",
      "uddipok": "",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগের নিয়ম ছয়টি।"
        },
        {
          "label": "খ",
          "question": "",
          "explanation": "যে প্রক্রিয়ায় কোনো শ্রেণিবাচক বা জাতিবাচক পদকে দুটি উপজাতিতে ভাগ করা যায় তাকে দ্বিকোটিক বিভাগ বলে। দ্বিকোটিক বিভাগ বলতে এমন একটি প্রক্রিয়াকে বোঝায় যেখানে কোনো শ্রেণিবাচক বা জাতিবাচক পদকে দুটি উপজাতিতে ভাগ করা হয়। যাদের একটি হয় সদর্থক পদ এবং অপরটি নঞর্থক পদ। অর্থাৎ দ্বিকোটিক বিভাগে বিভক্ত দুটি উপজাতি পরস্পর বিরুদ্ধ পদ হয়। যেমন- মানুষকে 'সুন্দর' ও 'অসুন্দর' এ দুটি পরস্পর বিরুদ্ধ পদে বিভক্ত করা দ্বিকোটিক বিভাগের দৃষ্টান্ত ।"
        },
        {
          "label": "গ",
          "question": "",
          "explanation": "উদ্দীপকের চিত্রে 'মানুষ' পদের যৌক্তিক বিভাজন সঠিক নয়। ব্যাখ্যা করা হলো- এখানে যৌক্তিক বিভাগের দ্বিতীয় নিয়ম লঙ্ঘন করা হয়েছে। যৌক্তিক বিভাগের দ্বিতীয় নিয়ম অনুসারে কোনো জাতিবাচক বা শ্রেণিবাচক পদকে বিভক্ত করার সময় সর্বদা একটি মূলনীতি অনুসরণ করতে হবে। এ নীতির কারণে আমরা শিক্ষা মূলনীতির ভিত্তিতে মানুষ জাতিকে শিক্ষিত ও অশিক্ষিত নামক দুটি উপজাতিতে ভাগ করতে পারি। কিন্তু উদ্দীপকের চিত্রে মানুষ পদের যৌক্তিক বিভাজনে এই নীতি অনুসরণ করা হয়নি। এখানে মানুষ পদকে লম্বা মানুষ, ফর্সা মানুষ ও সৎ মানুষ এই তিনটি উপজাতিতে বিভক্ত করা হয়েছে। অর্থাৎ এখানে একটির নীতির পরিবর্তে উচ্চতা, বর্ণ ও সততা এই তিনটি নীতির আলোকে মানুষ পদকে বিভক্ত করা হয়েছে। তাই বলা যায় যে, উদ্দীপকের চিত্রে মানুষ পদের যৌক্তিক বিভাজন প্রক্রিয়াটি সঠিক নয়।"
        },
        {
          "label": "ঘ",
          "question": "",
          "explanation": "চিত্রে যৌক্তিক বিভাগের সংকর বিভাগজনিত অনুপপত্তি ঘটেছে।বিশ্লেষণ করা হলো- যৌক্তিক বিভাগের দ্বিতীয় নিয়ম অনুযায়ী, কোনো পদের বিভক্তকরণের সময় একটি মূলসূত্র অনুসরণ করতে হবে। এ নিয়মটি লঙ্ঘন করে যদি একাধিক মূলসূত্র অনুসরণ করা হয় তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন- মানুষ জাতিকে সৎ,অসৎ ও জ্ঞানী—এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সৎ, অসৎ ও জ্ঞান) অনুসরণ করা হয়েছে। তেমনি উদ্দীপকে বর্ণিত চিত্রে 'মানুষ' পদকে 'লম্বা মানুষ', 'ফর্সা মানুষ' ও 'সং মানুষ' এই তিনটি উপজাতিতে বিভক্ত করা হয়েছে। অর্থাৎ এখানে যৌক্তিক বিভাগে একটির পরিবর্তে তিনটি সূত্র (উচ্চতা, বর্ণ ও সততা) গ্রহণ করা হয়েছে। এরূপ তিনটি সূত্রের মাধ্যমে বিভক্ত করায় সংকর বিভাগজনিত অনুপপত্তি ঘটেছে। তাই বলা যায় যে, চিত্রটি যৌক্তিক বিভাগের সংকর বিভাগজনিত অনুপপত্তির দৃষ্টান্ত।"
        }
      ]
    },
    {
      "number": "5",
      "uddipok": "দৃশ্যকল্প-১: সক্রেটিস হয় জ্ঞানী। এরিস্টটল হয় জ্ঞানী প্লেটো হয় জ্ঞানী অতএব, সকল দার্শনিক হয় জ্ঞানী। দৃশ্যকল্প-২: আমি এ যাবৎ যত আফ্রিকার মানুষ দেখেছি তারা সবাই কালো বর্ণের। অতএব, আফ্রিকার সব মানুষ হয় কালো।",
      "tag": "MB 22,ISCM 24",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার মানসিক প্রক্রিয়াকে আরোহ (Induction) বলে।"
        },
        {
          "label": "খ",
          "question": "আরোহমূলক লম্ফকে আরোহের প্রণা বলা হয় কেন?",
          "explanation": "আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা যায় বলে আরোহমূলক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা 'হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন।"
        },
        {
          "label": "গ",
          "question": "দৃশ্যকল্প-১ এ নির্দেশিত আরোহের বৈশিষ্ট্যসমূহ লেখো।",
          "explanation": "আরোহের প্রকারভেদের আলোকে দৃশ্যকল্প-১ বৈজ্ঞানিক আরোহের দৃষ্টান্ত। নিচে বৈজ্ঞানিক আরোহের বৈশিষ্ট্যসমূহ বিশ্লেষণ করা হলো- বৈজ্ঞানিক আরোহানুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের পর্যবেক্ষণের ভিত্তিতে আরোহমূলক লম্ফের সাহায্যে সার্বিক সিদ্ধান্ত গ্রহণ করা হয়। যেমন- দৃশ্যকল্প-১ এ বর্ণিত, 'সকল দার্শনিক হয় জ্ঞানী।' এই অনুমান প্রক্রিয়ায় অভিজ্ঞতার মাধ্যমে দৃষ্টান্ত সংগ্রহ করা হয়েছে এবং কার্যকারণ নীতির ভিত্তিতে সংগৃহীত দৃষ্টান্ত থেকে সিদ্ধান্ত নেওয়া হয়েছে বলে এটি বৈজ্ঞানিক আরোহের দৃষ্টান্ত। বৈজ্ঞানিক আরোহের আশ্রয়বাক্যগুলো বস্তুগত সত্যতা প্রমাণ করে বলে এ থেকে নিশ্চিত সিদ্ধান্ত গ্রহণ করা যায়। পাশাপাশি বৈজ্ঞানিক আরোহে সিদ্ধান্ত হিসাবে সার্বিক সংশ্লেষক যুক্তিবাক্য প্রতিষ্ঠা করে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত অনুমান দুটির পার্থক্য বর্ণনা করো।",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে-সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ - হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব - দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।'"
        }
      ]
    },
    {
      "number": "6",
      "uddipok": "দৃশ্যকল্প-১: ফুয়াদ দেখতে তার ভাইয়ের মতো। তার ভাই একজন ক্রীড়াবিদ। সুতরাং ফুয়াদ অবশ্যই একজন ক্রীড়াবিদ হবেন। দৃশ্যকল্প-২: মানুষ ও উদ্ভিদের মধ্যে জন্ম, বৃদ্ধি, মৃত্যু, বংশবিস্তার ও খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং উদ্ভিদেরও প্রাণ আছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যেসব আরোহে মৌলিক বৈশিষ্ট্য হিসেবে আরোহাত্মক উল্লম্ফন উপস্থিত থাকে তাদের বলে প্রকৃত আরোহ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয় ।প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয় ।"
        },
        {
          "label": "গ",
          "question": "",
          "explanation": "দৃশ্যকল্প-২ এ ইঙ্গিতকৃত অনুমানটি হলো সাধু সাদৃশ্যানুমান ।নিচে তা মূল্যায়ন করা হলো- উদ্দীপকের দৃশ্যকল্প-২ এ বলা হয়েছে, মানুষ ও উদ্ভিদের মধ্যে জন্ম, বৃদ্ধি, মৃত্যু, বংশবিস্তার ও খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং উদ্ভিদেরও প্রাণ আছে। এভাবে সাধু সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে মৌলিক সাদৃশ্য দেখানো হয়। তারপর তাদের একটির মধ্যে কোনো বিশেষ গুণ বিদ্যমান থাকলে অনুমান করা হয় যে ঐ গুণটি অপরটিতেও বিদ্যমান। সাধু সাদৃশ্যানুমানে কার্যকারণ সম্পর্ক ছাড়াই দুটি বস্তু বা ঘটনার মধ্যে কেবল সাদৃশ্যের ভিত্তিতে অনুমান করা হয়। তাই এর সিদ্ধান্ত হয় সম্ভাব্য। তবে কোনো কোনো ক্ষেত্রে সম্ভাব্যতার মাত্রা বেশি হয়, আবার কোনো কোনো ক্ষেত্রে এর মাত্রা কম হয়। তাই বলা যায় উদ্দীপকের দৃশ্যকল্প-২ এ ইঙ্গিতকৃত অনুমানটি হলো সাধু সাদৃশ্যানুমান।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ অসাধু সাদৃশ্যানুমান ও দৃশ্যকল্প-২ এ সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে তুলনামূলক বিশ্লেষণ করা হলো- দৃশ্যকল্প-১ এ বলা হয়েছে, ফুয়াদ দেখতে তার ভাইয়ের মতো। তার ভাই একজন ক্রীড়াবিদ। সুতরাং ফুয়াদ অবশ্যই একজন ক্রীড়াবিদ হবেন। এ অনুমানে অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়েছে বলে এটি অসাধু সাদৃশ্যানুমানের দৃষ্টান্ত। অসাধু সাদৃশ্যানুমানের সাদৃশ্যের বিষয়গুলো অমৌলিক, বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে অসাধু সাদৃশ্যানুমান একটি লৌকিক প্রক্রিয়া। আবার, দৃশ্যকল্প-২ এ বলা হয়েছে, মানুষ ও উদ্ভিদের মধ্যে জন্ম, বৃদ্ধি, মৃত্যু, বংশবিস্তার উদ্ভিদেরও প্রাণ আছে। এ অনুমানে মৌলিক, গুরুত্বপূর্ণ ও প্রয়োজনীয় ও খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়েছে বলে এটি সাধু সাদৃশ্যানুমানের দৃষ্টান্ত। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি । অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে । কিন্তু সাধু সাদৃশ্যানুমান কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে কার্যকর ভূমিকা পালন করে।"
        }
      ]
    },
    {
      "number": "7",
      "uddipok": "দৃশ্যকল্প-১ : একটি ঝুড়িতে বিশটি আম আছে। প্রত্যেকটি আমের স্বাদ গ্রহণ করে দেখা গেল যে, প্রতিটি আমই মিষ্টি। তারপর সিদ্ধান্ত নেয়া হলো যে, ঝুড়ির সব আম হয় মিষ্টি। দৃশ্যকল্প-২ : গোবিন্দ চন্দ্র দেব হন চিন্তাশীল আরজ আলী হন চিন্তাশীল দেওয়ান মোহাম্মদ আজরফ হন চিন্তাশীল সুতরাং সকল দার্শনিক হন চিন্তাশীল।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "আরোহ প্রধানত দুই প্রকার। যথা— প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "",
          "explanation": "কার্যকারণ সম্পর্ক না থাকার কারণে অবৈজ্ঞানিক আরোহকে লৌকিক আরোহ বলা হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে একটি সার্বিক সংশ্লেষক যুক্তিবাক্য প্রতিষ্ঠা করা হয়। কিন্তু এখানে ঘটনার কার্যকারণ সম্পর্ক ব্যতিরেকে কেবল অনুকূল দৃষ্টান্তের ভিত্তিতে সিদ্ধান্ত গ্রহণ করা হয়। তাই অবৈজ্ঞানিক আরোহের সিদ্ধান্ত সর্বদা নিশ্চিত হয় না। অনেক সময় স্বল্প দৃষ্টান্ত থেকে সিদ্ধান্ত গ্রহণ করার কারণে অবৈধ সার্বিকীকরণ অনুপপত্তি ঘটে। এসব কারণে অবৈজ্ঞানিক আরোহকে লৌকিক আরোহ বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ পূর্ণাঙ্গ আরোহের নির্দেশ করে। ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে । যেমন- একটি ঝুড়িতে রাখা ১ কেজি কমলা দেখিয়ে বলা হলো যে,এই ঝুড়িতে রাখা সবগুলো কমলা টক। এই সার্বিক বাক্যটির সত্যতা পরীক্ষার জন্য আমরা স্বতন্ত্রভাবে এক-একটি করে কমলা খেয়ে দেখি যে, সত্যিই ঝুড়ির প্রত্যেকটি কমলা টক। এভাবে পূর্ণাঙ্গ আরোহে প্রতিটি দৃষ্টান্ত যাচাই করে সিদ্ধান্ত গ্রহণ করতে হয়। তেমনি উদ্দীপকে উল্লেখিত দৃশ্যকল্প-১ এ বলা হয়েছে , একটি ঝুড়িতে বিশটি আম আছে। প্রত্যেকটি আমের স্বাদ গ্রহণ করে দেখা গেল যে, প্রতিটি আমই মিষ্টি। তারপর সিদ্ধান্ত নেওয়া হলো যে, ঝুড়ির সব আম হয় মিষ্টি এখানে প্রতিটি আমের স্বাদ গ্রহণ করে সার্বিক সিদ্ধান্ত গ্রহণ করা হয়েছে । তাই এটি পূর্ণাঙ্গ আরোহের একটি দৃষ্টান্ত ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ পূর্ণাঙ্গ আরোহ এবং দৃশ্যকল্প-২ এ বৈজ্ঞানিক আরোহের দৃষ্টান্ত পরিলক্ষিত হয়। নিচে উভয় আরোহের মধ্যে পার্থক্য বিশ্লেষণ করা হলো- দৃশ্যকল্প-১ এ উল্লেখিত পূর্ণাঙ্গ আরোহ অপ্রকৃত আরোহের অন্তর্ভুক্ত। এখানে আরোহের মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ নেই।অন্যদিকে, দৃশ্যকল্প-২ এ উল্লেখিত বৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ এখানে বিদ্যমান। দৃশ্যকল্প-১ এ উল্লেখিত আরোহ কার্যকারণ নিয়মের ওপর নির্ভর করে না । এখানে প্রতিটি দৃষ্টান্ত গণনার মাধ্যমে সিদ্ধান্ত প্রতিষ্ঠা করা হয়। অন্যদিকে, দৃশ্যকল্প-২ এ উল্লেখিত বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল পূর্ণাঙ্গ আরোহ সীমিতসংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে। অন্যদিকে, বৈজ্ঞানিক আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে।"
        }
      ]
    },
    {
      "number": "8",
      "uddipok": "একদিন বকুলপুর গ্রামে হঠাৎ করেই একজন অসুস্থ হয়ে মারা যায়। লোকটি মারা যাওয়ার পরদিন থেকেই আরও অনেক মানুষ অজানা রোগে আক্রান্ত হয়ে অসুস্থ হয়ে পড়ে এবং কয়েকদিন পর থেকেই মৃত্যুর সংখ্যা বাড়তে থাকে । গ্রামের প্রবীণ মানুষ গফুর মিয়া মৃত্যুর কারণ হিসেবে শীতলা দেবীর অসন্তুষ্টির কথা বলেন, যা অন্য সকলে বিশ্বাসও করে ।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "‘Explanation' শব্দটি ল্যাটিন ‘Explanare' শব্দ থেকে উদ্ভূত।"
        },
        {
          "label": "খ",
          "question": "লৌকিক ব্যাখ্যা কেন ব্যক্তিভেদে ভিন্ন হয় ?",
          "explanation": "সুনির্দিষ্ট ও মৌলিক নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়। লৌকিক ব্যাখ্যার সুনির্দিষ্ট ও মৌলিক কোনো নিয়ম নেই। পাশাপাশি ব্যক্তিভেদে ভিন্ন দৃষ্টিভঙ্গির কারণে এরূপ ব্যাখ্যার প্রকাশও ভিন্ন ভিন্ন হয়ে থাকে। যেমন— অনেকেই বিশ্বাস করে পৃথিবী একটি বিরাটকায় দৈত্যের কাধের ওপর অবস্থিত। আবার কেউ কেউ বিশ্বাস করে যে, পৃথিবী একটি বিরাট কচ্ছপের পিঠের উপর অবস্থিত। এভাবে সুনির্দিষ্ট ও মৌলিক জ্ঞানের অভাবে লৌকিক ব্যাখ্যা ব্যক্তিভেদে ভিন্ন হয়।"
        },
        {
          "label": "গ",
          "question": "",
          "explanation": "উদ্দীপকে গফুর মিয়ার বক্তব্য লৌকিক ব্যাখ্যাকে নির্দেশ করে। নিচে তা ব্যাখ্যা করা হলো- প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত। তেমনিউদ্দীপকে বর্ণিত ঘটনায়, বকুলপুর গ্রামে হঠাৎ করেই একজন অসুস্থ হয়ে মারা যায়। গ্রামের প্রবীণ মানুষ গফুর মিয়া মৃত্যুর কারণ হিসেবে শীতলা দেবীর অসন্তুষ্টির কথা বলেন। গফুর মিয়ার এই কথার বাস্তব কোনো ভিত্তি নেই। এটি তার মনগড়া ধারণা। তাই বলা যায়,  তার কথা লৌকিক ব্যাখ্যার সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত লৌকিক ব্যাখ্যার যৌক্তিকতা যাচাই করে আমার মতামত দেওয়া হলো- লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। বস্তুত ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয় । যখন অতিপ্রাকৃতিক ও মনগড়া কারণ উল্লেখ করে কোনোঘটনার বিবৃতি দেওয়া হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই । লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। বস্তুত প্রাসঙ্গিকতা হলো ব্যাখ্যার সবচেয়ে বড় গুণ। কোনো ব্যাখ্যা যদি সংশ্লিষ্ট ঘটনার সাথে প্রাসঙ্গিক না হয় তাহলে তার কোনো মূল্য নেই। আর লৌকিক ব্যাখ্যা যেহেতু ব্যক্তির ইচ্ছানুযায়ী হয়ে থাকে তাই এখানে কোনো প্রাসঙ্গিকতা থাকে না। উপরের আলোচনা থেকে বলা যায়, লৌকিক ব্যাখ্যা ব্যক্তির বিশ্বাস, ধ্যান-ধারণা ও মনোভাবের ওপর নির্ভরশীল। এই জাতীয় ব্যাখ্যা কোনো ব্যক্তির ব্যক্তিগত বিশ্বাস ও আবেগকে পরিতৃপ্ত করলেও যৌক্তিক ও বৈজ্ঞানিক নিয়মের স্থান না থাকায় এই ব্যাখ্যার কোনো সর্বজনীন গ্রহণযোগ্যতা নেই ।"
        }
      ]
    },
    {
      "number": "9",
      "uddipok": "লামিয়া দাদু বাড়ি বেড়াতে এসেছে। দাদু তাকে বিকালে গ্রামের পুরাতন জমিদার বাড়িতে ঘুরতে নিয়ে গেলেন। জমিদার বাড়ির বড় পুকুরটা দেখিয়ে দাদু লামিয়াকে বললো, ছোটবেলায় আমরা শুনেছি জমিদারের মেয়ে পুকুরে ডুব দিয়ে আর উঠেনি। তাকে পানির যাদুকর নিয়ে গেছে। একথা শুনে লামিয়া বললো, হতেই পারে না, হয়তো মেয়েটি সাঁতার জানত না বলে ডুবে গেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "",
          "explanation": "বিভিন্ন প্রক্রিয়া অনুসরণ করার কারণে বৈজ্ঞানিক ব্যাখ্যা একটি জটিল প্রক্রিয়া। বৈজ্ঞানিক ব্যাখ্যা প্রদানের সময় ঘটনার কার্যকারণ সম্পর্ক নির্ণয় করা হয়। কিন্তু অনেক সময় দেখা যায়, ঘটনার কার্যকারণ সম্পর্ক নির্ণয় করা খুব কঠিন হয়ে পড়ে। তখন প্রকল্প প্রণয়ন করে অগ্রসর হতে হয়। পরবর্তীতে বিভিন্ন প্রমাণ দ্বারা প্রকল্পের যথার্থতা যাচাই করে কার্যকারণ সম্পর্ক নির্ণয় করা হয়। পাশাপাশি এরূপ ব্যাখ্যায় ঘটনাকে ব্যাখ্যা করার সময় একই জাতীয় অন্য ঘটনার সাথে যুক্ত করা হয়। এরূপ প্রক্রিয়া কিছুটা জটিল ও শিক্ষণসাপেক্ষ। এসব প্রক্রিয়ার কারণে বলা হয়, বৈজ্ঞানিক ব্যাখ্যা একটি জটিল প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে উল্লেখিত লামিয়ার নির্দেশিত ব্যাখ্যা হলো বৈজ্ঞানিক ব্যাখ্যা। নিচে তা ব্যাখ্যা করা হলো- কোনো ঘটনার কার্যকারণ বা প্রকৃত কারণ উল্লেখ করে ব্যাখ্যা প্রদান করার প্রক্রিয়াকে বলে বৈজ্ঞানিক ব্যাখ্যা। এই ব্যাখ্যার মাধ্যমে যেকোনো ঘটনার প্রকৃত কারণ জানা যায়। কারণ এরূপ ব্যাখ্যা ঘটনার সাথে প্রাসঙ্গিক হয়। তাই বৈজ্ঞানিক ব্যাখ্যা সবসময় একই থাকে এবং সবার কাছে গ্রহণযোগ্যতা লাভ করে। তেমনি উদ্দীপকে বলা হয়েছে , লামিয়ার দাদু গ্রামের পুরাতন জমিদার বাড়ির বড় পুকুর দেখিয়ে বলেন, ছোটবেলায় আমরা শুনেছি জমিদারের মেয়ে পুকুরে ডুব দিয়ে আর উঠেনি। তখন লামিয়া বলে, মেয়েটি সাঁতার জানত না বলে ডুবে গেছে। আমরা জানি, সাঁতার জানা না থাকলে পুকুর, নদী বা সাগরে ডুবে মারা যাওয়ার আশঙ্কা থাকে। এদিক থেকে লামিয়ার বক্তব্যটি প্রাসঙ্গিক। কারণ সে মনে করে সাঁতার না জানাই মেয়েটির মৃত্যুর কারণ। এরূপ প্রাসঙ্গিক কারণ উল্লেখ করা জন্যই বলা যায়, লামিয়ার বক্তব্য হলো বৈজ্ঞানিক ব্যাখ্যা।"
        },
        {
          "label": "ঘ",
          "question": "",
          "explanation": "লামিয়া ও তার দাদুর বক্তব্য যথাক্রমে বৈজ্ঞানিক ব্যাখ্যা ও লৌকিক ব্যাখ্যাকে নির্দেশ করে। নিচে উভয় বিষয়ের তুলনামূলক বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। এরূপ ব্যাখ্যায় কার্যকারণ সম্পর্ক নির্ণয় করে ঘটনার প্রসঙ্গিক ব্যাখ্যা দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল-পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক ব্যাখ্যার গুরুত্ব অপরিসীম। আবার, যে ব্যাখ্যায় অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা করা হয় তাকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। এখানে সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না । এরূপ ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান- কাল-পাত্রভেদে ভিন্ন ভিন্ন হয়ে থাকে। এ কারণে সবার কাছে লৌকিক ব্যাখ্যার সমান গুরুত্ব নেই।"
        }
      ]
    },
    {
      "number": "10",
      "uddipok": "সুমি খুব মেধাবী ছাত্রী। হঠাৎ করেই সে অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। কিন্তু সুমির বাবা সুমিকে ডাক্তার এর কাছে নিয়ে গেলেন। ডাক্তারি পরীক্ষায় দেখা গেলো অপুষ্টির কারণেই সুমির অসুস্থতা ।",
      "tag": "MB 22,VNSC 24,ISCM 24",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য কোনো বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি তাকে কাজ চালানো প্রকল্প বলে ।"
        },
        {
          "label": "খ",
          "question": "",
          "explanation": "প্রকল্পের শর্ত যথাযথভাবে অনুসরণ না করার কারণে সব প্রকল্পকে বৈধ প্রকল্প বলা যায় না। প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কিন্তু কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেসব প্রকল্পে সেসব শর্ত অনুসরণ করা হয় তা বৈধ প্রকল্প হিসেবে বিবেচিত হয়; আর যেসব প্রকল্প সেসব শর্ত পূরণ করে না সেসব প্রকল্প বৈধ হয় না। যেহেতু অনেক প্রকল্পই আনুমানিক ধারণা করার শর্ত পূরণ করে না, তাই সব প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "",
          "explanation": "প্রকল্প বাস্তবভিত্তিক হবে- এলাকাবাসীর কথায় প্রকল্পের এই শর্তটি লঙ্ঘিত হয়েছে।ব্যাখ্যা করা হলো- যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করলে তা বৈধ হবে না। যেমন— একজন লোক যদি হঠাৎ নিখোঁজ হয়ে যায় এবং এর কারণ হিসেবে যদি বলা হয় যে, কোনো দুষ্ট দৈত্য লোকটিকে লোকচক্ষুর অন্তরালে নিয়ে গেছে তাহলে তা বৈধ হতে পারে না। কারণ বাস্তবে কোনো দৈত্যের অস্তিত্ব নেই। তেমনি উদ্দীপকে বলা হয়েছে , সুমি হঠাৎ করেই অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। এলাকাবাসীর কথা প্রকল্পের বাস্তব কারণের শর্ত ভঙ্গ করেছে। যেহেতু বাস্তবে ভূত বলে কিছু নেই, তাই এলাকাবাসীর বক্তব্যের বাস্তব ভিত্তি নেই। তাই বলা যায়, উদ্দীপকের এলাকাবাসীর বক্তব্যে বৈধ প্রকল্প “বাস্তব কারণভিত্তিক হবে' এই শর্তটি লঞ্জিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণের দিকটি নির্দেশ করে। পাঠ্যবইয়ের আলোকে তা বিশ্লেষণ করা হলো- কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণা হলো প্রকল্প। প্রকল্প প্রণয়ন করা হয় কোনো ঘটনার প্রকৃত কারণ নির্ণয় করার জন্য। কিন্তু অনেক সময় দেখা যায়, একটি ঘটনার জন্য একাধিক প্রবন্ধ থাকে। অর্থাৎ কোনো একটি ঘটনার প্রকৃত কারণ নির্ণয়ের একাধিক বৈধ প্রকল্প প্রণয়ন করা যায়। এ অবস্থায় সঠিক প্রকল্পটি নির্ণয় করা কষ্টকর ব্যাপার হয়ে যায়। অথচ বৈধ প্রকল্প হবে একমাত্র প্রকল্প, যেখানে অন্য কোনো প্রতিযোগী প্রকল্প থাকবে না, এরূপ ক্ষেত্রে কোনো একটিবিশেষ পরীক্ষণের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক পরীক্ষণ বলে। সংকট উত্তরক পরীক্ষণ প্রতিযোগী প্রকল্পগুলোকে অপ্রমাণ করতে সাহায্য করে। তেমনি উদ্দীপকের সুমির হঠাৎ অস্বাভাবিক আচরণের প্রকৃত কারণ কেউই জানত না। এ অবস্থায় বিভিন্ন ব্যক্তি বিভিন্ন বিষয়কে কারণ হিসেবে উল্লেখ করতে পারে। অবশেষে ডাক্তারি পরীক্ষার মাধ্যমে প্রকৃত কারণ নির্ণয় করা সম্ভব হয়েছে। তাই বলা যায় যে, উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণ নির্দেশিত হয়েছে।"
        }
      ]
    },
    {
      "number": "11",
      "uddipok": "শরীফ একজন দরিদ্র কৃষক। একদিন সকালে ক্ষেতে গিয়ে তিনি দেখলেন, তার সমস্ত ফসল কে বা কারা নষ্ট করছে। শরীফের মা বললো নিশ্চয় এটা কোনো দৈত্যের কাজ। কিন্তু শরীফ এ ঘটনার কোনো সুরাহ্য করতে না পেরে থানায় অভিযোগ করল। পুলিশ এসে এলাকার সকলকে ি করল। কিন্তু গ্রামবাসী তেমন কিছু বলতে পারল না। অবশেষে পুলিশ শরীফের ক্ষেতে গিয়ে একটা গামছা উদ্ধার করল এবং গামছার সূত্র ধরে আসল অপরাধীকে ধরে ফেলল।",
      "tag": "MB 22,RGWC 24",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প (Hypothesis) |"
        },
        {
          "label": "খ",
          "question": "",
          "explanation": "প্রকল্প বৈধ হওয়ার জন্য অবশ্যই যাচাইযোগ্য হতে হয়। কোনো একটি প্রকল্প বৈধ হওয়ার জন্য অনেকগুলো শর্ত রয়েছে। যার একটি শর্ত হলো- প্রকল্পকে যাচাইযোগ্য হতে হবে। কেননা যে প্রকল্পকে যাচাই করা যায় না, সেটি কোনোভাবেই যথার্থ বা বৈধ প্রকল্প হতে পারে না। যেমন- “মঙ্গল গ্রহে দৈত্যরা বাস করে। এরূপ অনুমান বা প্রকল্প যাচাইযোগ্য নয়। এ কারণে এটি কখনই বৈধ প্রকল্প হবে না। তাই কোনো প্রকল্পকে বৈধ হতে হলে তা অবশ্যই প্রমাণযোগ্য বা যাচাইযোগ্য হতে হবে।"
        },
        {
          "label": "গ",
          "question": "",
          "explanation": "উদ্দীপকের গামছার ভূমিকাটি পাঠ্যবইয়ের সংকট উত্তরক দৃষ্টান্ত ।নিচে এর ভূমিকা পাঠ্যবইয়ের আলোকে ব্যাখ্যা করা হলো- কোনো ঘটনার কারণ অনুসন্ধানের জন্য প্রকল্প প্রণয়ন করা হয়। কিন্তু অনেক সময় দেখা যায় যে, একটি ঘটনার কারণ নির্ণয়ের জন্য একাধিক প্রকল্প প্রণয়ন করা যায়। এই অবস্থায় প্রতিযোগী প্রকল্পগুলোর মধ্য থেকে সঠিক প্রকল্পটি নির্বাচন করা কঠিন হয়ে যায়। অথচ, বৈধ প্রকল্পকে হতে হয় একমাত্র প্রকল্প। এই অবস্থায় কোনো একটি বিশেষ ঘটনা সংকট নিরসনে এগিয়ে আসে। আর যে ঘটনাটি সংকট নিরসনে এগিয়ে আসে তাকে সংকট উত্তরক দৃস্টান্ত বলে। তেমনি উদ্দীপকে বলা হয়েছে , শরীফ একদিন সকাল ক্ষেতে গিয়ে দেখলেন, তার সমস্ত ফসল কে বা কারা নষ্ট করছে। সে এ ঘটনার কোনো সুরাহা করতে না পেরে থানায় অভিযোগ করল। পুলিশ এসে এলাকার সকলকে জিজ্ঞাসা করল। কিন্তু গ্রামবাসী তেমন কিছু বলতে পারল না। অবশেষে পুলিশ শরীফের ক্ষেতে গিয়ে একটা গামছা উদ্ধার করল এবং গামছার সূত্র ধরে আসল অপরাধীকে ধরে ফেলল । এখানে বিশেষ একটি দৃষ্টান্তের মাধ্যমে সংকট নিরসন হয়েছে। অর্থাৎ সংকট উত্তরক দৃষ্টান্তের মাধ্যমে এখানে সমস্যার সমাধান হয়। তাই বলা যায়, উদ্দীপকের গামছার ভূমিকা পাঠ্যবইয়ের সংকট উত্তরক দৃষ্টান্ত হিসেবে পরিগণিত।"
        },
        {
          "label": "ঘ",
          "question": "",
          "explanation": "উদ্দীপকের শরীফের মায়ের বক্তব্যে বৈধ প্রকল্পের বাস্তবতার শর্ত বা 'প্রকল্প বাস্তব কারণভিত্তিক হবে' এই শর্ত লঙ্ঘিত হয়েছে। নিচে বৈধ প্রকল্পের শর্তের আলোকে শরীফের মায়ের বক্তব্য বিশ্লেষণ করা হলো- কোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তব নয় এমন কোনো কারণকে প্রকল্প হিসেবে গ্রহণ করা যায়। না। অর্থাৎ বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা অবৈধ হবে। যেমন— উদ্দীপকে বর্ণিত, শরীফ একদিন সকালে তার ক্ষেতে গিয়ে দেখেন, সমস্ত ফসল কে বা কারা নষ্ট করছে। এটা জানার পর তার মা বলেন, নিশ্চয়ই এটা কোনো দৈত্যের কাজ। শরীফের মায়ের এই বক্তব্য বাস্তব কারণভিত্তিক নয়। কারণ বাস্তবে কোনো দৈত্যের অস্তিত্ব নেই। এরূপ অবাস্তব কারণ অনুমান করে ঘটনার ব্যাখ্যা দিলে তা অবৈধ হবে। পাশাপাশি যে ঘটনার কারণ নির্ণয়ের জন্য আমরা যে প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। এছাড়াও প্রকল্প বৈধ হওয়ার জন্য তাকে যাচাইযোগ্য বা প্রমাণযোগ্য হতে হবে। তাই প্রকল্পকে যদি প্রমাণ করা না যায় তাহলে তা বৈধ হবে না। কাজেই উদ্দীপকে শরীফের মায়ের বক্তব্য অপ্রাসঙ্গিক এবং যাচাইযোগ্য বা প্রমাণযোগ্য নয় । তাই বলা যায়, উদ্দীপকের শরীফের মায়ের বক্তব্য বৈধ প্রকল্পের আলোকে গ্রহণযোগ্য নয় ।"
        }
      ]
    }
  ]
}