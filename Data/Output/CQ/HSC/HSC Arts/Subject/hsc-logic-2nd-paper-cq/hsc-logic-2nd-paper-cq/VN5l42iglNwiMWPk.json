{
  "title": "আইডিয়াল কলেজ, মতিঝিল ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় এক প্রকার পক্ষবিহীন দ্বিপদ জীব। দৃশ্যকল্প-২: যিনি শিক্ষা দান করেন তিনিই শিক্ষক। দৃশ্যকল্প-৩: মানুষ হয় বুদ্ধিবৃত্তিসম্পূর্ণ জীব।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যখন কোনো পদের সংজ্ঞায় জাত্যর্থের অতিরিক্ত গুণের উল্লেখ করা হয় এবং গুণটি যদি উপলক্ষণ হয় তাহলে সংজ্ঞায় যে অনুপপত্তি হয় তাকে বাহুল্য সংজ্ঞা অনুপপত্তি বা বাহুল্য সংজ্ঞা বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। পূর্ণ জাত্যর্থের ক্ষেত্রে একটি পদের আসন্নতম জাতি ও বিভেদক লক্ষণ আবশ্যিকভাবে উল্লেখ করতে হয়। আবার, যৌক্তিক সংজ্ঞার কতকগুলো নিয়ম রয়েছে যা কোনো পদের সংজ্ঞা প্রদানের জন্য আবশ্যিকভাবে অনুসরণ করতে হয়। কিন্তু এমন কিছু পদ আছে যেখানে যৌক্তিক সংজ্ঞার নিয়মগুলো প্রয়োগ করা যায় না। যেসব ক্ষেত্রে যৌক্তিক সংজ্ঞার নিয়মগুলো প্রয়োগ করা যায় না, সেসব ক্ষেত্রে যৌক্তিক সংজ্ঞা সীমাবদ্ধ। তাই যৌক্তিক সংজ্ঞার সীমাবদ্ধতা বলতে সংজ্ঞা প্রদানে অপারগতাকে বোঝায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'দৃশ্যকল্প-২'-এ চক্রক সংজ্ঞা অনুপপত্তি ঘটেছে। কেননা যেভাবে সংজ্ঞা প্রদান করলে চক্রক সংজ্ঞা অনুপপত্তি ঘটে 'দৃশ্যকল্প-২'-এ সেভাবে সংজ্ঞা প্রদান করা হয়েছে। যৌক্তিক সংজ্ঞা হলো পদের স্পষ্ট প্রকাশ। এখানে একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করতে হয়। এছাড়া কোনো একটি পদের সংজ্ঞা প্রদানের জন্য কতকগুলো নিয়ম আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় পদটির সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের 'দৃশ্যকল্প-২' এ 'শিক্ষক' পদের সংজ্ঞায় সমার্থক শব্দ ব্যবহার করে সংজ্ঞা প্রদান করা হয়েছে। তাই 'দৃশ্যকল্প-২'-এর সংজ্ঞায় যৌক্তিক সংজ্ঞার তৃতীয় নিয়ম লঙ্ঘিত হয়েছে। এ কারণে এখানে চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'দৃশ্যকল্প-১'-এর মাধ্যমে বর্ণনা এবং 'দৃশ্যকল্প-৩'-এর মাধ্যমে সংজ্ঞা প্রকাশিত হয়েছে। সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। 'দৃশ্যকল্প-১'-এ 'মানুষ' পদের বৈশিষ্ট্য উল্লেখ করে পদটিকে ব্যক্ত করা হয়েছে। তাই 'দৃশ্যকল্প-১'-এর মাধ্যমে বর্ণনার বিষয়টি নির্দেশিত হয়েছে। কেননা, কোনো পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পূর্ণ জাত্যর্থ আবশ্যিকভাবে উল্লেখ করতে হয় না। বর্ণনায় উপস্থাপিত বৈশিষ্ট্য কম গুরুত্বপূর্ণ হতে পারে; আবার বেশি গুরুত্বপূর্ণও হতে পারে। বর্ণনার কোনো নির্দিষ্ট নিয়ম নেই। তাই বর্ণনা বিভিন্ন ক্ষেত্রে বিভিন্ন রকম হতে পারে। এমন অনেক পদ আছে যেগুলোর সংজ্ঞা প্রদান করা যায় না। এসব ক্ষেত্রে বর্ণনার আশ্রয় নিতে হয়। তাই বর্ণনার পরিধি সংজ্ঞার চেয়ে ব্যাপক। অপরদিকে, 'দৃশ্যকল্প-৩'-এর মাধ্যমে 'মানুষ' পদের পূর্ণ জাত্যর্থ উল্লেখ করা হয়েছে। তাই 'দৃশ্যকল্প-৩'-এর মাধ্যমে সংজ্ঞা নির্দেশিত হয়েছে। কেননা, কোনো পদের পূর্ণ জাত্যর্থ উল্লেখের মাধ্যমে : পদটিকে প্রকাশ করলে তাকে সংজ্ঞা বলে। সংজ্ঞার মাধ্যমে একটি পদের প্রকৃত অর্থ জানা যায়। কোনো পদের সংজ্ঞা প্রদানের জন্য । কতকগুলো নিয়ম আবশ্যিকভাবে অনুসরণ করতে হয়। সংজ্ঞা তাই সবসময় একই রকম হয়ে থাকে। সংজ্ঞার ক্ষেত্রে সংক্তেয় পদ ও সংজ্ঞার্থ পদ পরস্পর সমীকরণের মতো। তাই সংজ্ঞা একটি বৈজ্ঞানিক বিষয়। সংজ্ঞার ক্ষেত্রে পূর্ণ জাত্যর্থ উল্লেখ করতে হয় বিধায় সকল পদের সংজ্ঞা দেওয়া যায় না। কেননা, সকল পদের পূর্ণ জাত্যর্থ উল্লেখ করা যায় না। তাই কিছু কিছু ক্ষেত্রে সংজ্ঞার সীমাবদ্ধতা রয়েছে। পরিশেষে বলা যায়, সংজ্ঞা ও বর্ণনা উভয়ের মাধ্যমে একটি পদ সম্পর্কে জানা যায়। তবে যৌক্তিক সংজ্ঞার এমন কিছু দিক আছে, যা বর্ণনার মধ্যে থাকে না।"
        }
      ]
    },
    {
      "number": "2",
      "uddipok": "দৃষ্টান্ত-১ : দেহ হলো আত্মার আধার। দৃষ্টান্ত-২ : গরু হয় চতুষ্পদ প্রাণী। দৃষ্টান্ত-৩ : মানুষ হলো বুদ্ধিবৃত্তিসম্পন্ন ও বিচারক্ষম জীব।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থকে সুস্পষ্টভাবে বর্ণনা করার উপায়কে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "স্বকীয় নামবাচক পদের সংজ্ঞা দেওয়া যায় না। কারণ কোনো পদের সংজ্ঞার পদটির পূর্ণ জাত্যর্থ উল্লেখ করতে হয়। কিন্তু স্বকীয় নামবাচক পদের পূর্ণ জাত্যর্থ উল্লেখ করা যায় না। কেননা এ জাতীয় পদ জাত্যর্থ নয়। যেহেতু স্বকীয় নামবাচক পদের জাত্যর্থের উল্লেখ করা যায় না, তাই স্বকীয় নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দৃষ্টান্ত-১ 'দেহ' পদের সংজ্ঞায় 'দেহ হলো আত্মার আধার' বলায় রূপক সংজ্ঞা অনুপপত্তি সংঘটিত হয়েছে। কেননা এই সংজ্ঞায় দেহকে রূপক ভাষায় 'আত্মার আধার' বলা হয়েছে। যৌক্তিক - সংজ্ঞার একটি নিয়মে উল্লেখ আছে- \"যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক - বা দুর্বোধ্য ভাষা ব্যবহার করা চলবে না।\" সংজ্ঞার এ নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে 'রূপক সংজ্ঞা অনুপপত্তি' সংঘটিত হয়। সংজ্ঞার উদ্দেশ্য হলো পদের অর্থকে পরিষ্কার করা; কিন্তু এরূপ ধরনের শব্দ ব্যবহার করলে পদের অর্থ সবার কাছে বোধগম্য হয় না। উদ্দীপকে 'দেহ'-এর সংজ্ঞায় বলা হয়েছে- \"দেহ হলো আত্মার - আধার।\" এখানে 'আত্মার আধার' নামক রূপক শব্দ ব্যবহার করায় পদের অর্থ পরিষ্কার না হয়ে আরও অস্পষ্ট হয়ে গেছে। এরূপ সংজ্ঞাটি উল্লিখিত নিয়মটি লঙ্ঘন করেছে। ফলে সংজ্ঞাটি ভ্রান্ত হয়েছে এবং - এরূপ ভ্রান্ত সংজ্ঞার নাম রূপক সংজ্ঞা অনুপপত্তি।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে দৃষ্টান্ত-২ এ 'অতিব্যাপক সংজ্ঞা' ও দৃষ্টান্ত-৩ এ 'বাহুল্য সংজ্ঞা' এর ইঙ্গিত রয়েছে। এ উভয় সংজ্ঞা ভ্রান্ত সংজ্ঞা। এবং এ - উভয় সংজ্ঞায় যৌক্তিক সংজ্ঞার প্রথম নিয়ম ভিন্নভাবে লঙ্ঘন করেছে। - নিচে এদের মধ্যে পার্থক্য নির্ণয় করা হলো- অতিব্যাপক সংজ্ঞা: যৌক্তিক সংজ্ঞার একটি নিয়মে উল্লেখ আছে- \"যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়।\" কোনো পদের সংজ্ঞায় যদি যথার্থ জাত্যর্থ থেকে কম গুণের উল্লেখ করা হয় তাহলে সংজ্ঞাটি ভ্রান্ত হয় এবং এরূপ ভ্রান্ত সংজ্ঞার নাম অতিব্যাপক সংজ্ঞা। -• বাহুল্য সংজ্ঞা: যৌক্তিক সংজ্ঞার একটি নিয়মে উল্লেখ আছে- \"যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়।\" কোনো পদের সংজ্ঞায় যদি যথার্থ জাত্যর্থ থেকে বেশি গুণের উল্লেখ করা হয় এবং সেই অতিরিক্ত গুণটি যদি পদের উপলক্ষণ হয়, তাহলে সংজ্ঞাটি ভ্রান্ত হয় এবং এরূপ ভ্রান্ত সংজ্ঞার নাম বাহুল্য সংজ্ঞা। উপর্যুক্ত আলোচনার মাধ্যমে বোঝা যাচ্ছে, দৃষ্টান্ত-২ এবং দৃষ্টান্ত-৩ 'এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "কোনো জাতিকে বিভক্ত করা হলে যদি উপজাতিগুলো পরস্পর বিচ্ছিন্ন না হয় তাহলে উক্ত বিভাগটি ভ্রান্ত হবে। এরূপ ভ্রান্ত বিভাগই হচ্ছে পরম্পরাঙ্গী বিভাগ।"
        },
        {
          "label": "খ",
          "question": "",
          "explanation": "যৌক্তিক বিভাগ মানসিকভাবে সম্পন্ন হয় বিধায় এটিকে একটি মানসিক প্রক্রিয়া বলে। যখন কোনো জাতি বা শ্রেণির যৌক্তিক বিভাগ করা হয়, তখন সেটি মানসিকভাবে করা হয়, বাস্তবে নয়। এর ফলে বিভিন্ন জাতি বা উপজাতি সম্পর্কে জ্ঞানলাভ করা ও এগুলোকে মনে রাখা আমাদের পক্ষে সহজ হয়। যেহেতু যৌক্তিক বিভাগ, মানসিকভাবে করা হয়, তাই একে মানসিক প্রক্রিয়া বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'দৃশ্যকল্প-১' এ সংকর বিভাগ অনুপপত্তি ঘটেছে।নিচে তা ব্যাখ্যা করা হলো- যৌক্তিক বিভাগে কোনো একটি পদের ব্যক্ত্যর্থ বা পরিমাণগত দিকের বিশ্লেষণ করা হয়। কোনো একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের নির্দিষ্ট নিয়ম রয়েছে যেগুলো কোনো পদের যৌক্তিক বিভাগের ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো পদের যৌক্তিক বিভাগের ক্ষেত্রে একই সময়ে মাত্র একটি মূলনীতি অনুসরণ করতে হয়, একের অধিক নয়। যৌক্তিক বিভাগের এ নিয়ম অমান্য করে কোনো পদের যৌক্তিক বিভাগের ক্ষেত্রে একই সময়ে একাধিক মূলনীতি অনুসরণ করলে বিভাগ ত্রুটিপূর্ণ' হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। তেমনি উদ্দীপকের দৃশ্যকল্প-১' এ 'মানুষ' পদের যৌক্তিক বিভাগের ক্ষেত্রে একই সাথে সততা, উচ্চতা এবং গায়ের রং- এই তিনটি মূলনীতি অনুসরণ করা হয়েছে। তাই দৃশ্যকল্প-১' এর যৌক্তিক বিভাগে সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-২' এর মাধ্যমে যৌক্তিক বিভাগে দ্বিকোটিক বিভাগ নির্দেশিত হয়েছে। আর দ্বিকোটিক বিভাগ একট যথার্থ প্রক্রিয়া। যৌক্তিক বিভাগে একটি পদের পরিমাণগত দিকের বিশ্লেষণ করা হয়। অর্থাৎ যৌক্তিক বিশ্লেষণ করা হয়। যৌক্তিক বিভাগের জন্য নির্দিষ্ট কতকগুলো নিয়ম রয়েছে। কোনো পদের যৌক্তিক বিভাগ করার জন্য ওই নিয়মগুলো সম্পর্কে ভালোভাবে জানতে হবে। এছাড়া যৌক্তিক বিভাগের জন্য অন্যান্য শাস্ত্রের জ্ঞান থাকতে হয়। এ অসুবিধা দূর করার জন্য ব্রিটিশ যুক্তিবিদ বেশ্বাম যৌক্তিক বিভাগের একটি সহজ পদ্ধতির প্রচলন করেছেন যেটি দ্বিকোটিক বিভাগ নামে পরিচিত। এখানে কোনো জাতি বা শ্রেণিকে সম্পূর্ণ আকারগতভাবে দুটি বিরুদ্ধ উপজাতিতে ভাগ করা হয়। তেমনি উদ্দীপকে দৃশ্যকল্প-২ এ মানুষ শ্রেণিকে ভাগ করার ক্ষেত্রে প্রতিক্ষেত্রে দুটি বিরুদ্ধ উপজাতিতে ভাগ করা হয়েছে। তাই 'দৃশ্যকল্প- ২' এর দ্বারা দ্বিকোটিক বিভাগ নির্দেশিত হয়েছে। দ্বিকোটিক বিভাগ একটি আকারগত প্রক্রিয়া বিধায় সহজে এটি প্রয়োগ করা যায়। এটি যৌক্তিক বিভাগের কোনো নিয়মের বিরোধী নয়। তাই দ্বিকোটিক বিভাগ একটি যথার্থ প্রক্রিয়া বলে আমি মনে করি।"
        }
      ]
    },
    {
      "number": "4",
      "uddipok": "দৃশ্যকল্প-১: একটি দালানকে ইট, রড, বালু, সিমেন্ট-এ ভাগ করা হলো। দৃশ্যকল্প-২: একটি আমকে রং, গন্ধ ও স্বদে ভাগ করা হলো। 'দৃশ্যকল্প-৩: মানুষকে একই সাথে সততা ও শিক্ষার ভিত্তিতে ভাগ করা হলো।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগের মূলসূত্র একটি।"
        },
        {
          "label": "খ",
          "question": "",
          "explanation": "যৌক্তিক বিভাগ হলো একটি পদের ব্যক্ত্যর্থের বিশ্লেষণ। একটি জাতি বা শ্রেণিবাচক পদের ব্যক্ত্যর্থ এখানে বিশ্লেষণ করা হয়। কেননা জাতি বা শ্রেণিবাচক পদের ব্যক্ত্যর্থ আছে এবং যৌক্তিক বিভাগের নিয়ম অনুযায়ী জাতি বা শ্রেণিবাচক পদকে বিভাজন করা যায়। কোনো বিশেষ বস্তুর জাতি রা শ্রেণিবাচক পদের মতো ব্যক্ত্যর্থ নেই এবং এখানে যৌক্তিক বিভাগের নিয়মগুলো প্রয়োগ করা যায় না। তাই কোনো বিশিষ্ট বস্তুকে বিভাজন করা সম্ভব নয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-৩ এ মানুষকে একই সাথে সততা ও শিক্ষাব ভিত্তিতে ভাগ করায় 'সংকর বিভাগ অনুপপত্তি' সংঘটিত হয়েছে। যৌক্তিক বিভাগের একটি নিয়মে উল্লেখ আছে- \"যৌক্তিক বিভাগে একই সময় একটিমাত্র মূলসূত্র গ্রহণ করতে হবে।\" এ নিয়মটি লঙ্ঘন করে একটি বিভাগে একটি মূলসূত্রের পরিবর্তে একাধিক মূলসূত্র গ্রহণ করলে বিভাগ ভ্রান্ত হবে। এরূপ বিভাগের নাম 'সংকর বিভাগ অনুপপত্তি'। উদ্দীপকে দৃশ্যকল্প-৩-এ মানুষকে একই সাথে সততা ও শিক্ষার ভিত্তিতে ভাগ করা হয়েছে। ফলে এ বিভাজন প্রক্রিয়ায় একটি 'মূল সূত্রের পরিবর্তে দুটি মূলসূত্র শিক্ষা ও সততা গ্রহণ করা হয়েছে। 'এই জন্য এটি ভ্রান্ত বিভাগ। আর এরূপ বিভাগের নাম 'সংকর বিভাগ অনুপপত্তি'।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-১ এ একটি দালানকে ইট, রড, বালু ও সিমেন্টে ভাগ করায় 'অঙ্গগত বিভাগ' বিষয়ের ইঙ্গিত রয়েছে এবং দৃশ্যকল্প-২ এ একটি আমকে রং, গন্ধ ও স্বাদে ভাগ করায় 'গুণগত বিভাগ' বিষয়ের ইঙ্গিত রয়েছে। এ উভয় বিভাগই ভ্রান্ত বিভাগ। কারণ এ উভয় বিভাগই যৌক্তিক বিভাগের একই নিয়ম ভিন্নভাবে লঙ্ঘন করেছে। অঙ্গগত বিভাগ: যৌক্তিক বিভাগের একটি নিয়মে উল্লেখ আছে, \"যৌক্তিক বিভাগে সবসময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়।\" কোন বিভাগে এ নিয়ম লঙ্ঘন করে যদি কোনো ব্যক্তি বা বস্তুকে তার অঙ্গ-প্রত্যঙ্গের মধ্যে ভাগ করা হয় তাহলে অঙ্গগত বিভাগ সংঘটিত হয়। গুণগত বিভাগ: যৌক্তিক বিভাগের একটি নিয়মে উল্লেখ আছে-\"যৌক্তিক বিভাগে সবসময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়।\" কোনো বিভাগে এই নিয়ম লঙ্ঘন করে যদি কোনো ব্যক্তি বা বস্তুকে তার গুণের মধ্যে ভাগ করা হয় তাহলে গুণগত বিভাগ সংঘটিত হয়। উপরের আলোচনার মাধ্যমে বোঝা যাচ্ছে, দৃশ্যকল্প-১ এবং দৃশ্যকল্প-২-এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "5",
      "uddipok": "উদ্দীপক-১: হরিণ আর ছাগলের অনেক মিল। তাদের জন্ম, বংশ বিস্তার, আকৃতি, খাদ্য, স্নায়ু ব্যবস্থা, ইন্দ্রিয় সংগঠন, আচরণ প্রায় একই রকম। ছাগল আঘাত পেলে ব্যথা অনুভব করে। সুতরাং হরিণও আঘাত পেলে ব্যথা অনুভব করবে। উদ্দীপক-২: মানুষ এবং গাছপালার মধ্যে অনেক মিল। উভয়ই জন্ম, বৃদ্ধি, মৃত্যু, বংশ বিস্তার ও খাদ্য গ্রহণ করে। মানুষের বুদ্ধি আছে। সুতরাং গাছপালারও বুদ্ধি আছে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না সেসব আরোহকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "প্রকৃত আরোহের মধ্যে কেবল বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠ করা হয়। আর এ দুটি নীতির আলোকে গৃহীত যেকোনো সিদ্ধান্ত ঘটনার নিশ্চয়তা দিয়ে থাকে। এ কারণেই বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপক-১ এ সাধু সাদৃশ্যানুমানের প্রকাশ ঘটেছে। কেননা সাধু সাদৃশ্যানুমানের যেভাবে সিদ্ধান্ত প্রতিষ্ঠা করা হয়, এখানে সেভাবে সিদ্ধান্ত প্রতিষ্ঠা করা হয়েছে। সাদৃশ্যানুমানের দুটি প্রকারভেদের মধ্যে একটি হলো সাধু সাদৃশ্যানুমান। এই প্রকার সাদৃশ্যানুমানের সাদৃশ্যগুলো মৌলিক ও প্রাসঙ্গিক হয়ে থাকে। তাই বলা যায়, যে সাদৃশ্যানুমানে মৌলিক, প্রাসঙ্গিক ও গুরুত্বপূর্ণ সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। এখানে দুটি বিষয়ের কতিপয় ক্ষেত্রে মৌলিক ও গুরুত্বপূর্ণ সাদৃশ্য বিবেচনা করে তাদের মধ্যে নতুন কোনো বিষয়ে সাদৃশ্য অনুমান করা হয়। উদ্দীপক-১ এ হরিণ ও ছাগলের মধ্যে কতিপয় মৌলিক ও গুরুত্বপূর্ণ বিষয়ে সাদৃশ্য বিবেচনা করে ছাগলের মতো হরিণও আঘাত পেলে ব্যথা অনুভব করবে বলে সিদ্ধান্ত প্রতিষ্ঠা করা হয়েছে। তাই উদ্দীপক-১ এর মাধ্যমে সাধু সাদৃশ্যানুমান নির্দেশিত হয়েছে। এই প্রকার সাদৃশ্যাানুমানে কার্যকারণ সম্পর্ক বিদ্যমান না থাকলেও কার্যকারণ । সম্পর্কের ইঙ্গিত থাকে। বৈজ্ঞানিক গবেষণাসহ বিভিন্ন ক্ষেত্রে এই প্রকার সাদৃশ্যানুমান গুরুত্বপূর্ণ ভূমিকা পালন করে। তাই সাধু সাদৃশ্যানুমানের মূল্য ও গুরুত্ব অনেক।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপক-১ এ প্রকাশিত অনুমানটি সাধু সাদৃশ্যানুমান এবং উদ্দীপক-২ এ প্রকাশিত অনুমানটি অসাধু সাদৃশ্যানুমান নির্দেশ করে। নিচে এ দুই প্রকার সাদৃশ্যানুমানের তুলনামূলক আলোচনা করা হলো- ১. যে সাদৃশ্যানুমানে মৌলিক, গুরুত্বপূর্ণ ও অপরিহার্য সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। অপরপক্ষে, যে সাদৃশ্যানুমানে অমৌলিক, বাহ্যিক ও অপ্রাসঙ্গিক বিষয়ের সাদৃশ্যের ওপর ভিত্তি করে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। ২. সাধু সাদৃশ্যানুমানে বৈসাদৃশ্যের চেয়ে সাদৃশ্যের সংখ্যা বেশি থাকে। অর্থাৎ, সাধু সাদৃশ্যানুমানে যে দুটি বিষয়ের মধ্যে সাদৃশ্য বিবেচনা করে সিদ্ধান্ত গ্রহণ করা হয়, সেখানে সাদৃশ্যের চেয়ে বৈসাদৃশ্যের সংখ্যা কম হয়। অন্যদিকে, অসাধু সাদৃশ্যানুমানে সাদৃশ্যের চেয়ে বৈসাদৃশ্য ও অজ্ঞাত বিষয়ের সংখ্যা বেশি হয়ে থাকে। ৩. সাধু সাদৃশ্যানুমানে কার্যকারণ সম্পর্কের একটি সম্ভাবনা থাকে। কারণ এখানে মৌলিক, গুরুত্বপূর্ণ ও প্রাসঙ্গিক সাদৃশ্যগুলো অনেক সময় আবশ্যিক সম্পর্কে সম্পর্কযুক্ত হতে পারে। অন্যদিকে, অসাধু সাদৃশ্যানুমানে কার্যকারণ সম্পর্কের কোনো সম্ভাবনা থাকে না। কেননা কোনো অমৌলিক, বাহ্যিক ও অপ্রাসঙ্গিক বিষয় কার্যকারণ সম্পর্কে সম্পর্কযুক্ত হতে পারে না। ৪. সাধু সাদৃশ্যমূলক অনুমানের বিষয়গুলো গুরুত্বপূর্ণ বিধায় এর সিদ্ধান্ত অধিক সম্ভাব্য এমনকি নিশ্চিতও হতে পারে। অন্যদিকে, অসাধু সাদৃশ্যানুমানের ক্ষেত্রে অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয় বিধায় এ প্রকার সাদৃশ্যানুমান একটি ভ্রান্ত প্রক্রিয়া। ৫. সাধু সাদৃশ্যানুমানে মৌলিক, গুরুত্বপূর্ণ ও প্রাসঙ্গিক বিষয়ের সাদৃশ্যের ভিত্তিতে সিদ্ধান্ত প্রতিষ্ঠা করা হয় বিধায় এটি একটি বিজ্ঞানসম্মত প্রক্রিয়া। এটি বৈজ্ঞানিক অনুসন্ধানের পথনির্দেশ করে। অন্যদিকে, অসাধু সাদৃশ্যমূলক অনুমান কোনো বিজ্ঞানসম্মত প্রক্রিয়া নয়। কারণ কোনো অপ্রাসঙ্গিক ও অমৌলিক বিষয় বিজ্ঞানসম্মত প্রক্রিয়া হতে পারে না। পরিশেষে বলা যায়, সাধু ও অসাধু সাদৃশ্যানুমানের মধ্যে বিভিন্ন দিক দিয়ে পার্থক্য রয়েছে। তবে উভয় প্রকার সাদৃশ্যানুমানের মধ্যে সাধু সাদৃশ্যানুমানের মধ্যে অনেক মৌলিক ও গুরুত্বপূর্ণ বৈশিষ্ট্য বিদ্যমান থাকে। তাই সাধু সাদৃশ্যানুমানই বেশি গুরুত্বপূর্ণ।"
        }
      ]
    },
    {
      "number": "6",
      "uddipok": "দৃষ্টান্ত-১: মানুষ অক্সিজেন গ্রহণ করে পাখি অক্সিজেন গ্রহণ করে গরু অক্সিজেন গ্রহণ করে ... সকল প্রাণী অক্সিজেন গ্রহণ করে। দৃষ্টান্ত-২ : একটি বক্সে ৫টি বল ছিল। প্রতিটি বল পরীক্ষা করে দেখা গেল, প্রতিটি বল সবুজ রঙের। এ থেকে সিদ্ধান্ত নেওয়া হলো, সবগুলো বল হয় সবুজ।",
      "tag": "ISCM 25",
      "sub_questions": [
        {
          "label": "ক",
          "question": "অবৈজ্ঞানিক আরোহ কী?",
          "explanation": "যে আরোহে কার্যকারণ সম্পর্ক ব্যতীত অনুকূল দৃষ্টান্তের অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয় তাকে অবৈজ্ঞানিক আরোহ বলে।"
        },
        {
          "label": "খ",
          "question": "অপ্রকৃত আরোহ বলতে কী বোঝ?",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না সেসব আরোহকে অপ্রকৃত আরোহ বলে। আরোহাত্মক উল্লম্ফন বিদ্যমান না থাকার কারণে এসব আরোহের ক্ষেত্রে জ্ঞাত থেকে অজ্ঞাতে গমন করা হয় না। তাই এখানে অনুমানের কোনো সুযোগ থাকে না। এছাড়া এসব আরোহের সিদ্ধান্তে কোনো নতুন তথ্য প্রকাশিত হয় না।"
        },
        {
          "label": "গ",
          "question": "দৃষ্টান্ত-২ এর আরোহানুমানটি মূল্য এবং গুরুত্ব নির্ণয় কর।",
          "explanation": "দৃষ্টান্ত-২ এর আরোহানুমানটি একটি পূর্ণাঙ্গ আরোহ হিসেবে পরিলক্ষিত হয়েছে। কেননা এখানে পূর্ণাঙ্গ আরোহ প্রক্রিয়া অনুসরণ করে সিদ্ধান্তে উপনীত হয়েছে। নিচে এর মূল্য এবং গুরুত্ব নির্ণয় করা হলো- দৃষ্টান্ত-২ এ বলা হয়েছে,  বক্সে কেবলমাত্র ৫টি বলই ছিল। প্রতিটি বল পর্যবেক্ষণ করে দেখা গেল যে, প্রতিটি বল সবুজ রঙের। তারপর সিদ্ধান্ত নেওয়া হলো যে, বক্সের সবগুলো বল সবুজ। এক্ষেত্রে পূর্ণাঙ্গ আরোহের ওপর ভিত্তি করে সিদ্ধান্ত নেওয়া হয়েছে। যে আরোহ অনুমানে সকল দৃষ্টান্তের পর্যবেক্ষণের ভিত্তিতে কোনো সিদ্ধান্ত স্থাপন করা হয় তাকে পূর্ণাঙ্গ আরোহ বলে।  যুক্তিবিদ এরিস্টটল পূর্ণাঙ্গ আরোহকে প্রকৃত আরোহ বলে  অভিহিত করেছেন। তার মতে, আকৃতিগত দিক থেকে এটিই একমাত্র প্রকৃত আরোহ। আবার পি.কে.রায় এরিস্টটলকে সমর্থন করে পূর্ণাঙ্গ আরোহকে প্রকৃত আরোহ বলেছেন। কিন্তু যুক্তিবিদ জেভন্স পূর্ণাঙ্গ আরোহের মূল্য ও গুরুত্বকে খুব বলিষ্ঠভাবে স্বীকার করেছেন। তার মতে, বাস্তব জীবনে পূর্ণাঙ্গ আরোহের প্রয়োজনীয়তা আছে। পূর্ণাঙ্গ আরোহ সাধারণ লোকের দৈনন্দিন জীবনে ও বিজ্ঞান সাধনার ক্ষেত্রে এক গুরুত্বপূর্ণ, ভূমিকা পালন করে থাকে। কেননা সাধারণ মানুষ অনেক অভিজ্ঞতার বিবরণ একটি বাক্যের মাধ্যমে প্রকাশ করে থাকে। বিজ্ঞানিগণও তাদের গবেষণার জন্য সকল বিষয় পর্যবেক্ষণ করেন এবং সংক্ষিপ্ত আকার একটি সিদ্ধান্ত উপস্থাপন করেন। তাই জেভন্সের মত হলো বিভিন্ন দিক দিয়ে এ প্রকার আরোহের মূল্য ও গুরুত্ব রয়েছে।"
        },
        {
          "label": "ঘ",
          "question": "পাঠ্যবইয়ের আলোকে দৃষ্টান্ত-১ এবং ২ এর তুলনামূলক বিশ্লেষণ দেখাও।",
          "explanation": "দৃষ্টান্ত-১ এ বৈজ্ঞানিক আরোহ এবং দৃষ্টান্ত-২ এ পূর্ণাঙ্গ আরোহ নির্দেশ করা হয়েছে। পাঠ্যবইয়ের আলোকে দৃষ্টান্ত-১ এ বৈজ্ঞানিক আরোহ এবং দৃষ্টান্ত-২ এ পূর্ণাঙ্গ আরোহের তুলনামূলক বিশ্লেষণ নিচে দেওয়া হলো- সাদৃশ্য: ১. পূর্ণাঙ্গ আরোহ বাস্তবে পর্যবেক্ষণ ও নিরীক্ষণের মাধ্যমে সিদ্ধান্ত প্রতিষ্ঠা করতে চায়। তাই পূর্ণাঙ্গ আরোহ পর্যবেক্ষণ ও নিরীক্ষণভিত্তিক অনুমান। একইভাবে বৈজ্ঞানিক আরোহও বিশেষ বিশেষ দৃষ্টান্তের পর্যবেক্ষণের ভিত্তিতে সার্বিক সিদ্ধান্ত প্রতিষ্ঠা করে। তাই বৈজ্ঞানিক আরোহও পর্যবেক্ষণ ও নিরীক্ষণভিত্তিক অনুমান। ২ . পূর্ণাঙ্গ আরোহ সকল দৃষ্টান্ত পর্যবেক্ষণের মাধ্যমে নিশ্চিত সিদ্ধান্ত প্রতিষ্ঠা করতে চায়। একইভাবে বৈজ্ঞানিক আরোহ আরোহাত্মক উল্লম্ফন, কার্যকারণ নিয়ম ও প্রকৃতির নিয়মানুবর্তিতা নীতির ওপর নির্ভর করে নিশ্চিত সিদ্ধান্ত প্রতিষ্ঠা করতে চায়। ৩. পূর্ণাঙ্গ আরোহ ও বৈজ্ঞানিক আরোহ উভয়ই জ্ঞানের ক্ষেত্রে গুরুত্বপূর্ণ ভূমিকা পালন করে। পূর্ণাঙ্গ আরোহ সকল দৃষ্টান্তের পর্যবেক্ষণের মাধ্যমে নিশ্চিত জ্ঞানের পথের সম্মান দেয়। আবার বৈজ্ঞানিক আরোহ কার্যকারণ সম্পর্ক নির্ণয়ের মাধ্যমে নিশ্চিত জ্ঞানের পথের সম্মান দেয়। বৈসাদৃশ্য: ১. পূর্ণাঙ্গ আরোহ এক প্রকার অপ্রকৃত আরোহ। অপ্রকৃত আরোহ হওয়ায় বিভিন্ন প্রকার গুরুত্বপূর্ণ বৈশিষ্ট্য এ আরোহের মধ্যে বিদ্যমান থাকে না। এ কারণে পূর্ণাঙ্গ আরোহকে অপ্রকৃত আরোহ বলা হয়। অন্যদিকে, বৈজ্ঞানিক আরোহ এক প্রকার প্রকৃত আরোহ। প্রকৃত আরোহ হওয়ার কারণে অনেক গুরুত্বপূর্ণ বৈশিষ্ট্য এ প্রকার আরোহের মধ্যে বিদ্যমান থাকে। এজন্য এ প্রকার আরোহকে যথার্থ আরোহ বলা হয়। ২. পূর্ণাঙ্গ আরোহের ক্ষেত্রে কোনো বিষয়ের সকল দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। অর্থাৎ, এখানে সিদ্ধান্ত স্থাপনের আগেই সিদ্ধান্ত সম্পর্কে জ্ঞাত হওয়া' যায়। অন্যদিকে, বৈজ্ঞানিক আরোহ কয়েকটি বিশেষ দৃষ্টান্ত পর্যবেক্ষণ করে এবং এদের ওপর ভিত্তি করে সকল দৃষ্টান্ত সম্পর্কে সিদ্ধান্ত প্রতিষ্ঠা করে। তাই বৈজ্ঞানিক আরোহের ক্ষেত্রে সিদ্ধান্ত সম্পর্কে আগেই জ্ঞাত হওয়া যায় না। ৩. পূর্ণাঙ্গ আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এ আরোহাত্মক উল্লম্ফন না থাকার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয় না। অন্যদিকে, বৈজ্ঞানিক আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। যার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয়। তাই বলা যায়, বৈজ্ঞানিক ও পূর্ণাঙ্গ আরোহ দুটি দু প্রকার আরোহ। বৈজ্ঞানিক আরোহ প্রকৃত আরোহ বিধায় আরোহের সকল মৌলিক ও গুরুত্বপূর্ণ বৈশিষ্ট্য এ প্রকার আরোহের মাঝে বিদ্যমান থাকে। আর পূর্ণাঙ্গ আরোহ অপ্রকৃত আরোহ হওয়ার কারণে আরোহের অনেক গুরুত্বপূর্ণ বৈশিষ্ট্যই এর মধ্যে বিদ্যমান থাকে না। তাই কিছুদিক থেকে এদের মধ্যে সম্পর্ক থাকলেও বিভিন্ন দিক দিয়ে এদের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "আরোহ কী?",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "পূর্ণাঙ্গ আরোহে কতকগুলো দৃষ্টান্তের সবগুলো পর্যবেক্ষণ করে সিদ্ধান্ত প্রতিষ্ঠা করা হয়। এই আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এ কারণে এখানে জ্ঞাত থেকে অজ্ঞাতে গমন করা হয় না। যেহেতু পূর্ণাঙ্গ আরোহে আরোহের মধ্যে আরোহাত্মক উল্লম্ফন বিদ্যমান থাকে না, তাই পূর্ণাঙ্গ আরোহ প্রকৃত আরোহ নয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'A' দ্বারা ইঙ্গিতকৃত আরোহটি হলো 'প্রকৃত আরোহ'। আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। আর যে প্রক্রিয়ায় কয়েকটি বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গৃহীত হয় তাকে আরোহমূলক লম্ফ বলে। যেসব আরোহের মূল বৈশিষ্ট্য হিসেবে আরোহমূলক লম্ফ বিদ্যমান থাকে তাদেরকে প্রকৃত আরোহ বলে। প্রকৃত আরোহে সিদ্ধান্তটি সত্য হতে পারে আবার মিথ্যাও হতে পারে। উদ্দীপকে 'A' এর প্রকারভেদ হিসেবে অবৈজ্ঞানিক ও সাদৃশ্যমূলক অনুমানকে উল্লেখ করা হয়েছে যারা প্রকৃত আরোহের প্রকার। সুতরাং বলা যায়, 'A' দ্বারা ইঙ্গিতকৃত আরোহটি হলো প্রকৃত আরোহ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে 'B' দ্বারা নির্দেশিত আরোহটি বৈজ্ঞানিক আরোহকে নির্দেশ করে। বৈজ্ঞানিক আরোহের সাথে অবৈজ্ঞানিক আরোহের বিস্তর পার্থক্য রয়েছে। বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়।বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষা করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার উপর বেশি গুরুত্ব দেয়া হয়। এ অনুমানে সদর্থক দৃষ্টান্তকে বেশি গুরুত্ব দেয়া হলেও নঞর্থক দৃষ্টান্তকে একেবারেই গুরুত্ব দেয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে পার্থক্য বিদ্যমান।"
        }
      ]
    },
    {
      "number": "8",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "প্রতিবেদক অনুকল্প এক প্রকার বাস্তব কারণ, যা প্রত্যক্ষ করা যায় না কিন্তু অনুভব করা যায়।"
        },
        {
          "label": "খ",
          "question": "",
          "explanation": "কাজ চালানো প্রকল্পকে যথার্থ প্রকল্প বলা যায় না। কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণা হলো। প্রকল্প। আর যখন কোনো ঘটনার জন্য বৈধ প্রকল্প প্রণয়ন করা যায় না, তখন সাময়িকভাবে কাজ চালিয়ে নেওয়ার জন্য যে প্রকল্প প্রণয়ন করা হয় তাকে কাজ চালানো প্রকল্প বলে। কোনো একটি বৈধ প্রকল্প প্রণয়ন সম্ভব হলে কাজ চালানো প্রকল্প বাতিল হয়ে যায়। তাই কাজ চালানো প্রকল্প কোনো যথার্থ প্রকল্প নয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের প্রকল্পের স্তরগুলোকে নির্দেশ করা হয়েছে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে এরূপ চারটি স্তরের সন্ধান পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে (?) চিহ্নিত বিষয়টি হলো প্রকল্প। নিচে প্রকল্প বৈধ হওয়ার শর্তাবলি আলোচনা করা হলো— প্রকল্পকে অবশ্যই প্রাসঙ্গিক ও সুনির্দিষ্ট হতে হবে। কেননা অপ্রাসঙ্গিক ও অনির্দিষ্ট প্রকল্প দিয়ে ঘটনার প্রকৃত কারণ বা কার্যকারণ সম্পর্ক নির্ণয় করা যায় না। এ কারণে প্রকল্পকে বৈধ হতে হলে অবশ্যই সংশ্লিষ্ট ঘটনার সাথে প্রাসঙ্গিক ও সুনির্দিষ্ট হতে হবে। প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া প্রকল্পের বৈধতার অন্যতম শর্ত। এছাড়াও প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। পাশাপাশি বৈধ প্রকল্পের প্রমাণযোগ্যতা থাকতে হবে। যে প্রকল্পকে প্রমাণ করা যায় না তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম প্ৰধান শর্ত। পরিশেষে বলা যায়, একটি প্রকল্পকে বৈধ হতে হলে উপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "9",
      "uddipok": "একটি বাচ্চাকে কয়েকদিন যাবত খুঁজে পাওয়া যাচ্ছিল না । জলিল বললো, কোনো ভূত বাচ্চাটিকে চুরি করে নিয়ে গিয়েছে। এমতাবস্থায় বিষয়টি পুলিশকে জানানো হলো। পুলিশ সন্দেহভাজন পাঁচজনকে গ্রেফতার করল। পরবর্তীতে মোবাইল ফোনের কল রেকর্ড পরীক্ষা করে পাঁচজনের মধ্য থেকে প্রকৃত দোষীকে চিহ্নিত করল।",
      "tag": "ISCM 25",
      "sub_questions": [
        {
          "label": "ক",
          "question": "প্রকল্পের প্রথম স্তর কোনটি?",
          "explanation": "প্রকল্পের প্রথম স্তর হলো ঘটনার নিরীক্ষণ ।"
        },
        {
          "label": "খ",
          "question": "যাচাইকরণ বলতে কী বোঝ?",
          "explanation": "প্রকল্প প্রমাণের প্রধান পদ্ধতি হলো যাচাইকরণ । প্রকল্পকে বাস্তব ঘটনার সাথে সামঞ্জস্যপূর্ণ হতে হয়। কোনো ঘটনা বাস্তবের সাথে সামঞ্জস্যপূর্ণ কি না, তা নির্ণয়ের মানদণ্ড হলো যাচাইকরণ। অর্থাৎ যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করা হয়।"
        },
        {
          "label": "গ",
          "question": "উদ্দীপকের মোবাইল ফোনের কল রেকর্ড পরীক্ষা করার বিষয়টি প্রকল্পের আলোকে ব্যাখ্যা করো।",
          "explanation": "উদ্দীপকের মোবাইল ফোনের কল রেকর্ড পরীক্ষা করার বিষয়টি প্রকল্পের সংকট উত্তরক দৃষ্টান্তের অন্তর্গত।বিষয়টি প্রকল্পের আলোকে ব্যাখ্যা করো করা হলো- প্রকৃতিতে অনেক ঘটনা আছে যা খুবই জটিল অবস্থায় থাকে। এক্ষেত্রে ঘটনাটির প্রকৃত কারণ নির্ণয় করার ক্ষেত্রে একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন ব্যাপার হয়ে দাঁড়ায়। অথচ বৈধ প্রকল্পকে সবসময় একমাত্র প্রকল্প হতে হবে। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে । তেমনি উদ্দীপকে বলা হয়েছে , একটি বাচ্চাকে কয়েকদিন যাবত খুঁজে না পাওয়ায় পুলিশ সন্দেহভাজন পাঁচজনকে গ্রেফতার করে। পরবর্তীতে মোবাইল ফোনের কল রেকর্ড পরীক্ষা করে পুলিশ পাঁচজনের মধ্য থেকে প্রকৃত দোষীকে চিহ্নিত করে। সুতরাং  এখানে মোবাইল ফোনের কল রেকর্ড পরীক্ষা করা হলো সংকট উত্তরক দৃষ্টান্ত ।"
        },
        {
          "label": "ঘ",
          "question": "উদ্দীপকের জলিলের প্রকল্পটি সম্পর্কে তোমার মতামত দাও।",
          "explanation": "উদ্দীপকের জলিলের প্রকল্পটি একটি অবৈধ প্রকল্প। নিচে এই প্রকল্প সম্পর্কে আলোচনা করা হলো- প্রকল্প প্রণয়নের সময় কোনো ঘটনার সম্ভাব্য কারণ অনুমান করা হয়। তাই কোনো ঘটনা ব্যাখ্যা করার জন্য আমাদের এমন একটি কারণ অনুমান করতে হয়, যার বাস্তব অস্তিত্ব আছে। এরূপ কারণকেই বলা হয় বাস্তব কারণ। এটি যথার্থ বা বৈধ প্রকল্পের অন্যতম শর্ত। অর্থাৎ কোনো প্রকল্পকে যথার্থ বা বৈধ হতে হলে তাকে অবশ্যই বাস্তব কারণভিত্তিক হতে হবে। তেমনি উদ্দীপকে বর্ণিত, একটি বাচ্চাকে কয়েকদিন যাবত খুঁজে না পাওয়ায় জলিল বলে, কোনো ভূত বাচ্চাটিকে চুরি করেছে। তার এ বক্তব্য বাস্তবতাবর্জিত। কেননা বাস্তবে আমরা কোনো ভূতের অস্তিত্ব প্রত্যক্ষ করি না। কিন্তু এই ঘটনার কারণ হিসেবে যদি বলা হয়, শিশুটিকে অপহরণ করা হয়েছে, তাহলে তা বাস্তব বৈধ কারণ হিসেবে গণ্য হবে। এ কারণে প্রকল্প প্রণয়নের ক্ষেত্রে অবৈধ প্রকল্প কখনই কাম্য নয় । তাই বলা যায়, প্রকল্পটি একটি অবৈধ প্রকল্প ।"
        }
      ]
    },
    {
      "number": "10",
      "uddipok": "দৃশ্যকল্প-১: বিরাট দৈত্যকে চাবুক মারার কারণে আকাশে বিদ্যুৎ চমকায়। দৃশ্যকল্প-২: মেঘে মেঘে ঘর্ষণের কারণে আকাশে বিদ্যুৎ চমকায়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি।"
        },
        {
          "label": "খ",
          "question": "",
          "explanation": "একটির সাথে অন্যটির সাদৃশ্য না থাকার কারণে চেতনার মৌলিক অবস্থার ব্যাখ্যা দেওয়া যায় না। যেমন- বর্ণ, গন্ধ, স্বাদ ইত্যাদি মৌলিক সংবেদনগুলোর একটির সাথে অপরটির কোনো সাদৃশ্য নেই। বর্ণের সাথে গন্ধের কোনো সাদৃশ্য নেই। বর্ণের নিয়মকে গন্ধের নিয়মের সাথে সংযুক্ত করা যায় না। কাজেই চেতনার মৌলিক অবস্থার ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-১ 'লৌকিক ব্যাখ্যা' প্রকাশ করেছে।  “যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেব-দেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এই কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই 'লৌকিক ব্যাখ্যার' সৃষ্টি হয়। উদ্দীপকে দৃশ্যকল্প-১ এ তেমনি একটি চেষ্টা হয়েছে। যেখানে আকাশে বিদ্যুৎ চমকানোর কারণ হিসেবে বিরাট দৈত্যকে চাবুক মারার কথা বলা হয়েছে। কিন্তু এ বিষয়ে বৈজ্ঞানিক ব্যাখ্যা হলো মেঘে মেঘে ১. ঘর্ষণের কারণে বিদ্যুৎ চমকায়। বৈজ্ঞানিক জ্ঞানের স্বল্পতার কারণে ২.ঘটনার প্রকৃত কারণ আবিষ্কার করতে না পেরে অদৃশ্য দৈব শক্তির সাহায্যে উক্ত ঘটনাকে ব্যাখ্যা দেওয়া হয়েছে, যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-১ এ 'লৌকিক ব্যাখ্যা' উল্লিখিত হয়েছে এবং দৃশ্যকল্প-২ এ 'বৈজ্ঞানিক ব্যাখ্যা' উল্লিখিত হয়েছে। নিচে এদের পার্থক্য পাঠ্যবইয়ের আলোকে বিশ্লেষণ করা হলো- \"যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা রলে।\" অপরপক্ষে, “যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" লৌকিক ব্যাখ্যায় বাহ্যিক কিছু সাদৃশ্যের প্রতি দৃষ্টি দিয়ে ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় কার্য-কারণ সম্পর্ক প্রতিষ্ঠার মাধ্যমে কোনো ঘটনাকে ব্যাখ্যা দেওয়া হয়। লৌকিক ব্যাখ্যা ব্যক্তি ভেদে ভিন্ন হয়। বিভিন্ন লোকের দৃষ্টিভঙ্গি, শিক্ষা, বিশ্বাস ইত্যাদি ভিন্নরূপ। অন্যদিকে, বৈজ্ঞানিক ব্যাখ্যা 'সুনির্দিষ্ট নিয়মে পরিচালিত। তাই সবক্ষেত্রেই ব্যাখ্যা একইরূপ হয়। লৌকিক ব্যাখ্যায় কোনো বিশেষ বিশেষ ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় বিশেষ বিশেষ ঘটনার সাথে যুক্ত সাধারণ নিয়মকে ব্যাখ্যা দেওয়া হয়। উপর্যুক্ত আলোচনার মাধ্যমে বুঝা যাচ্ছে যে, দৃশ্যকল্প-১ এবং দৃশ্যকল্প- ২ এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "11",
      "uddipok": "ছক-১: নৌকার গতিবেগের কারণ হলো অনুকূল স্রোত বায়ুর গতি + দাঁড়ের ব্যবহার + মাঝির দক্ষতা। ছক-২: ভালো লেখাপড়া ভালো ফল ভালো চাকরি ভালো বেতন আর্থিক সমৃদ্ধি। ছক-৩",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "কোনো ঘটনাকে যদি প্রাকৃতিক নিয়মের ভিত্তি ব্যতীত কিংবা কার্যকারণ সম্পর্কের ওপর নির্ভর না করে শুধু নিজেদের খেয়ালখুশি বা বিশ্বাসের ওপর নির্ভর করে বিশ্লেষণ করা হয় তবে তাকে লৌকিক ব্যাখ্যা বলে। আর কার্যকারণ নিয়মকে না মেনে অন্ধবিশ্বাস, কুসংস্কার, ধর্মান্ধতা, ধর্মীয় গোঁড়ামি, অজ্ঞতা ইত্যাদি লৌকিক ব্যাখ্যার ভিত্তি। লৌকিক ব্যাখ্যায় বিশ্বাস ও ধারণার ভিত্তিতে ব্যাখ্যা করা হয় বলে এখানে কার্যকারণ সম্পর্ক নির্ণয় করা হয় না। মানুষের মনগড়া ধারণা বা অতিপ্রাকৃত শক্তিতে বিশ্বাস করে ব্যাখ্যা করাই হলো লৌকিক বিশ্বাস।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ছক-১ এর দ্বারা বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে। কেননা এখানে ঘটনাটি যেভাবে উপস্থাপন করা হয়েছে বৈজ্ঞানিক ব্যাখ্যার রূপ বিশ্লেষণে কোনো একটি ঘটনা সেভাবে উপস্থাপন করা হয়। যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে। আর বৈজ্ঞানিক ব্যাখ্যার তিনটি রূপের প্রথমটি হলো বিশ্লেষণ। বৈজ্ঞানিক ব্যাখ্যার যেরূপে কোনো একটি মিশ্রকার্যের কারণগুলোকে পৃথকভাবে দেখানো হয় তাকে বিশ্লেষণ বলে। বৈজ্ঞানিক ব্যাখ্যার এরূপে দেখানো হয় যে কোনো একটি মিশ্রকার্য অনেকগুলো স্বতন্ত্র কারণের সমষ্টি। উদ্দীপকের ছক-১ এ 'নৌকার বেগ' নামক মিশ্রকার্যটির বিভিন্ন স্বতন্ত্র কারণ অনুকূল স্রোত, বায়ুর গতি, দাঁড়ের ব্যবহার, মাঝির দক্ষতা ইত্যাদিকে পৃথকভাবে দেখানো হয়েছে। অর্থাৎ, এখানে কোনো একটি মিশ্রকার্যের কারণগুলোকে পৃথকভাবে দেখানো হয়েছে। তাই ছক-১ দ্বারা বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ছক-২ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন এবং ছক-৩ এর মাধ্যমে বৈজ্ঞানিক ব্যাখ্যার রূপ অন্তর্ভুক্তি নির্দেশিত হয়েছে। আর এই দুই প্রকার রূপই বৈজ্ঞানিক ব্যাখ্যার রূপ হলেও এদের ধরন ভিন্ন।. বৈজ্ঞানিক ব্যাখ্যার যেরূপে কোনো একটি কার্য ও তার দূরবর্তী কারণের মধ্যে মধ্যবর্তী পর্যায় আবিষ্কার করে দেখানো হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য ও তার দূরবর্তী কারণের মধ্যে মধ্যবর্তী পর্যায় রয়েছে। আর ঐ মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের ছক-২ এর ভালো লেখাপড়া ও আর্থিক সমৃদ্ধি এর মধ্যে বিভিন্ন মধ্যবর্তী পর্যায় দেখানো হয়েছে। তাই ছক-২ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। অপরপক্ষে, বৈজ্ঞানিক ব্যাখ্যার যেরূপে কোনো একটি কম ব্যাপক নিয়মকে একটি বেশি ব্যাপক নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। এখানে সংশ্লিষ্ট ঘটনার নিয়ম একটি বিশেষ নিয়ম। আর যে নিয়মের মাধ্যমে ব্যাখ্যা করা হয় সেটি একটি সার্বিক নিয়ম। উদ্দীপকের ছক-৩ এ চুম্বকত্বের নিয়মকে মাধ্যাকর্ষণ নিয়মের অন্তর্ভুক্ত দেখানো হয়েছে। তাই ছক-৩ এর দ্বারা বৈজ্ঞানিক ব্যাখ্যার রূপ অন্তর্ভুক্তি নির্দেশিত হয়েছে।"
        }
      ]
    }
  ]
}