{
  "title": "দিনাজপুর বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "পরীক্ষায় যুক্তিবিদ্যার একটি প্রশ্নে 'মানুষ' পদের সংজ্ঞা লিখতে বলা হয়। উত্তরপত্রে শ্যামল, কমল ও রনি নিম্নের উত্তরগুলো লিখল: শ্যামল: \"মানুষ হয় জীব।\" কমল: \"মানুষ হয় বুদ্ধিবৃত্তিসম্পন্ন ফর্সা জীব।\" রনি: \"মানুষ হলো মনুষ্য জাতীয় জীব।\"",
      "tag": "DIN.B 25",
      "sub_questions": [
        {
          "label": "ক",
          "question": "যৌক্তিক সংজ্ঞার নিয়ম কয়টি?",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "রূপক সংজ্ঞা অনুপপত্তি কখন ঘটে?",
          "explanation": "কোনো পদের সংজ্ঞায় রূপক শব্দ ব্যবহার করা হলে রূপক সংজ্ঞাজনিত অনুপপত্তি ঘটে। যৌক্তিক সংজ্ঞার দ্বিতীয় নিয়মানুসারে- 'কোনো পদের সংজ্ঞায় রূপক ভাষা ব্যবহার করা যাবে না'।কিন্তু এই নিয়ম লঙ্ঘন করে কোনো পদের সংজ্ঞায় রূপক শব্দ ব্যবহার করলে সংজ্ঞা ত্রুটিপূর্ণ হবে। যেমন- 'উট হচ্ছে মরুভূমির জাহাজ'। এখানে 'উট' পদের সংজ্ঞায় 'মরুভূমির জাহাজ' নামক রূপকের সাহায্য নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "উদ্দপকে রনির প্রদত্ত সংজ্ঞায় কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকে রনির প্রদত্ত সংজ্ঞায় চক্রক সংজ্ঞাজনিত অনুপপত্তি ঘটেছে। চক্রক সংজ্ঞাজনিত অনুপপত্তি হলো এক প্রকার ভ্রান্ত সংজ্ঞা। যে সংজ্ঞায় সংজ্ঞেয় পদের সমার্থক শব্দ ব্যবহার করা হয়। এতে একই কথার পুনরুক্তি ঘটে মাত্র। যেমন: 'কুমার 'হয় অবিবাহিত ব্যক্তি'। এখানে কুমার ও অবিবাহিত ব্যক্তি মূলত একই কথা।তাই এটি একটি চক্রক সংজ্ঞার দৃষ্টান্ত। উদ্দীপকের রনি 'মানুষ\" পদের সংজ্ঞা দিতে গিয়ে বলে, মানুষ হলো মনুষ্য জাতীয় জীব। এখানে সে মানুষ পদের কোনো প্রয়োজনীয় গুণ উল্লেখ করেনি; বরং মানুষের প্রতিশব্দ ব্যবহার করেছে মাত্র। সুতরাং তার সংজ্ঞাটি ত্রুটিপূর্ণ। এরূপ ত্রুটিপূর্ণ সংজ্ঞাই হলো চক্রক সংজ্ঞা।"
        },
        {
          "label": "ঘ",
          "question": "শ্যামল ও কমলের প্রদত্ত সংজ্ঞা দুটির তুলনামূলকবিশ্লেষণ করো।",
          "explanation": "শ্যামল ও কমলের প্রদত্ত সংজ্ঞা দুটি যথাক্রমে অতিব্যাপক সংজ্ঞা ও অব্যাপক সংজ্ঞার দৃষ্টান্ত। কোনো পদের সংজ্ঞায় ওই পদের জাত্যর্থের পূর্ণ উল্লেখ করতে হয়, জাত্যর্থের কম-বেশি উল্লেখ করা যাবে না। যদি কখনো কোনো পদের সংজ্ঞায় জাত্যর্থের আংশিক গুণ উল্লেখ করা হয় উক্ত পদের ব্যক্ত্যর্থ বৃদ্ধি পাবে। এর ফলে অতিব্যাপক সংজ্ঞাজনিত অনুপপত্তি ঘটবে। উদ্দীপকে বর্ণিত ঘটনায় শ্যামল বলে, 'মানুষ হয় জীব'। এখানে 'মানুষ' পদের সংজ্ঞায় 'বুদ্ধিবৃত্তি' গুণটি বাদ পড়েছে। ফলে মানুষ পদের জাত্যর্থ হ্রাস পাওয়ার বিপরীতে ব্যক্ত্যর্থ বৃদ্ধি পেয়েছে। এ কারণে অতিব্যাপক সংজ্ঞাজনিত অনুপপত্তি ঘটেছে। আবার, কোনো পদের সংজ্ঞায় জাত্যর্থের অতিরিক্ত গুণ যদি বিচ্ছেদ্য অবান্তর লক্ষণ হয়, তাহলে তাতে অব্যাপক সংজ্ঞাজনিত অনুপপত্তি ঘটে। উদ্দীপকের কমল বলে, 'মানুষ হয় বুদ্ধিবৃত্তি সম্পন্ন ফর্সা জীব'। আমরা জানি, মানুষ পদের জাত্যর্থ হলো দুটি- বুদ্ধিবৃত্তি ও জীববৃত্তি।কিন্তু এ সংজ্ঞায় অতিরিক্ত গুণ হিসেবে মানুষকে 'ফর্সা' বলা হয়েছে। এই 'ফর্সা' গুণটি মানুষ পদেরবিচ্ছেদ্য অবান্তর লক্ষণ। এ গুণটি সকল মানুষের মধ্যে সমানভাবে উপস্থিত থাকে না। কিন্তু সংজ্ঞায় মানুষকে কেবল 'ফর্সা জীব' বলায় সংজ্ঞার প্রথম নিয়মটি লঙ্ঘিত হয়েছে এবং অব্যাপক সংজ্ঞাজনিত অনুপপত্তি ঘটেছে। পরিশেষে বলা যায়, অব্যাপক সংজ্ঞা ও অতিব্যাপক সংজ্ঞা দুটি ভিন্ন সংজ্ঞা। যার একটিতে অতিরিক্ত গুণ উল্লেখ করা হয়, অপরটিতে আংশিক গুণ উল্লেখ করা হয়। এরূপ ভিন্নতার কারণে উদ্দীপকের শ্যামল ও কমলের প্রদত্ত সংজ্ঞা দুটি একটি থেকে অন্যটি আলাদা।"
        }
      ]
    },
    {
      "number": "2",
      "uddipok": "উদাহরণ-১: \"মানুষ হয় পালকবিহীন দ্বিপদবিশিষ্ট জীব যারা খেলাধুলা করে\"। উদাহরণ-২: \"মানুষ হয় বুদ্ধিবৃত্তিসম্পন্ন জীব।\"",
      "tag": "DIN.B 25",
      "sub_questions": [
        {
          "label": "ক",
          "question": "আসন্নতম জাতি কী?",
          "explanation": "কোনো উপজাতির সবচেয়ে নিকটবর্তী জাতিকে নিকটতম জাতি বা আসন্নতম জাতি (Proximate Genus) বলা হয়।"
        },
        {
          "label": "খ",
          "question": "স্বীয় নামবাচক পদের সংজ্ঞা দেয়া যায় না কেন?",
          "explanation": "বিভেদক লক্ষণ না থাকায় স্বীয়নামবাচক পদের সংজ্ঞা দেওয়াযায় না। আমরা জানি, বিশিষ্ট ব্যক্তি বা বস্তুর নাম হলো স্বীয় নামবাচক পদ। যেমননূরজাহান, সুমনা, ঢাকা প্রভৃতি। এরূপ পদের ব্যক্ত্যর্থ থাকলেও জাত্যর্থ থাকে না। অর্থাৎ নামবাচক পদের কোনো বিভেদক লক্ষণ থাকে না। এ কারণে নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "উদ্দীপকে উদাহরণ-২ পাঠ্যবইয়ের কোন বিষয়ের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উদাহরণ-২ পাঠ্যবইয়ের যৌক্তিক সংজ্ঞারসাথেসাদৃশ্যপূর্ণ। যৌক্তিক সংজ্ঞার ইংরেজি প্রতিশব্দ হলো Logical Definition। গ্রিক দার্শনিক এরিস্টটল সর্বপ্রথম কোনো পদের অপরিহার্য অর্থ বা জাত্যর্থ প্রকাশ করার জন্য Definition শব্দটি ব্যবহার করেন। Definition শব্দের বাংলা প্রতিশব্দ হলো 'সংজ্ঞা'। যার অর্থ হলো কোনো কিছুর মূল বৈশিষ্ট্যগুলোকে চিহ্নিত করা। অর্থাৎ একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল; স্পষ্ট ও বোধগম্যভাবে প্রকাশ করাই হলো যৌক্তিক সংজ্ঞা। সংজ্ঞা প্রদানের ক্ষেত্রে আসন্নতম'জাতি (Proximate Genus) ও বিভেদক লক্ষণ (Differentia) উল্লেখ করতে হয়-। উদাহরণ-২ এ বর্ণিত, 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' হচ্ছেসংজ্ঞেয় পদ। এ পদটির জাত্যর্থ বা অপরিহার্য গুণাবলি হচ্ছেজীববৃত্তি ও বুদ্ধিবৃত্তি। যেখানে জীববৃত্তি হলো আসন্নতম জাতি এবং বুদ্ধিবৃত্তি হলো বিভেদক লক্ষণ। এ দুটি অপরিহার্য গুণের মাধ্যমেই মানুষ পদের সংজ্ঞা দেওয়া হয়। তাই বলা যায়, উদাহরণ-২ যৌক্তিক সংজ্ঞার সাথে সাদৃশ্যপূর্ণ।"
        },
        {
          "label": "ঘ",
          "question": "পাঠ্যবইয়ের আলোকে উদাহরণ-১ ও উদাহরণ-২ এর তুলনামূলক বিশ্লেষণ করো।",
          "explanation": "উদ্দীপকে উদাহরণ-১ এ বর্ণনা ও উদাহরণ-২ যৌক্তিক সংজ্ঞা এ নির্দেশিত হয়েছে। এদের মধ্যে বিস্তর পার্থক্য বিদ্যমান। উদাহরণ-১ এ বর্ণিত, 'মানুষ হয় পালকবিহীন দ্বিপদবিশিষ্ট জীব. যারা খেলাধুলা করে।' এখানে মানুষের বিভিন্ন বৈশিষ্ট্য উল্লেখ করা হয়েছে। তাই উদাহরণটি বর্ণনা বিষয়কে নির্দেশ করে। কেননা কোনো পদের জাত্যর্থের অংশবিশেষ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পদের পূর্ণ জাত্যর্থ প্রকাশিত হয় না। তাই বর্ণনার মাধ্যমে পদের অপরিহার্য গুণ আমরা জানতে পারি না। পাশাপাশি বর্ণনার কোনো সুনির্দিষ্ট নিয়ম নেই বলে বিভিন্ন ব্যক্তি বিভিন্নভাবে একটি বিষয়ের বর্ণনা দিয়ে থাকে। অপরপক্ষে, উদ্দীপকের উদাহরণ-২ এ বলা হয়েছে, মানুষ হয় বুদ্ধিবৃত্তিসম্পন্ন জীব। এখানে মানুষ পদের পূর্ণ জাত্যর্থ উল্লেখ করা হয়েছে। তাই এটি যৌক্তিক সংজ্ঞার দৃষ্টান্ত। কেননা যখন কোনো পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয় তখন তাকে যৌক্তিক সংজ্ঞা বলে। সংজ্ঞায় পদের অপরিহার্য গুণ উল্লেখ করার মাধ্যমে সংজ্ঞেয় পদের প্রকৃত অর্থ প্রকাশিত হয়। সংজ্ঞায় পূর্ণ জাত্যর্থ উল্লেখ করার জন্য পদটির আসন্নতম জাতি ও বিভেদক লক্ষণ সম্পর্কে জানতে হয়। তাই যথার্থ যুক্তি গঠনের ক্ষেত্রে সংজ্ঞারজ্ঞান সহায়ক ভূমিকা পালন করে। পরিশেষে বলা যায়, যৌক্তিক সংজ্ঞা ও বর্ণনা দুটি ভিন্ন বিষয়। এরূপ ভিন্নতার কারণে উদাহরণ-১ এবং উদাহরণ-২ এর মধ্যে পার্থক্য প্রতীয়মান হয়।"
        }
      ]
    },
    {
      "number": "3",
      "uddipok": "",
      "tag": "DIN.B 25",
      "sub_questions": [
        {
          "label": "ক",
          "question": "সংকর বিভাগ কী?",
          "explanation": "কোনো পদের যৌক্তিক বিভাজন প্রক্রিয়ায় একটি নীতির পরিবর্তে একাধিক নীতি অনুসরণ করা হলে যে অনুপপত্তি ঘটে তাকে সংকর বিভাগ বলে।"
        },
        {
          "label": "খ",
          "question": "বিশিষ্ট পদের যৌক্তিক বিভাগ সম্ভব নয় কেন?",
          "explanation": "বিশিষ্ট পদকে ভাগ করা হলে কোনো উপজাতি পাওয়া যায় না বলেই এরূপ পদের যৌক্তিক বিভাগ সম্ভব নয়। বিশিষ্ট পদের ধরন হলো এমন যার কোনো উপজাতি পাওয়া যায় না। আর যৌক্তিক বিভাগ পদ্ধতিতে যেসব পদের কোনো উপজাতি পাওয়য়া যায় না সেসব পদের বিভাজন সম্ভব নয়। সেই হিসেবে বিশিষ্ট পদের যৌক্তিক বিভাগ সম্ভব নয়।"
        },
        {
          "label": "গ",
          "question": "উদ্দীপকে কোন ধরনের বিভাজন প্রক্রিয়ার প্রতিফলন ঘটেছে?",
          "explanation": "উদ্দীপকে দ্বিকোটিক বিভাগের বিভাজন প্রক্রিয়ার প্রতিফলন ঘটেছে। ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমনমানুষকে 'সুন্দর' ও 'অসুন্দর' এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। উদ্দীপকে উল্লেখিত ছকে 'জীব' পদকে প্রথমে 'মানুষ' ও 'অন্যান্য প্রাণী' পদে, এরপর 'মানুষ' পদকে 'সভ্য মানুষ' ও 'অসভ্য মানুষ' পদে বিভক্ত করা হয়েছে। এখানে বিভক্ত উপজাতিগুলো পরস্পর বিরুদ্ধ পদ। এ কারণে ছকে দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকের বিভাজন প্রক্রিয়াটির সুবিধা ও অসুবিধা পাঠ্যবইয়ের আলোকে বিশ্লেষণ করো।",
          "explanation": "উদ্দীপকের বিভাজনটি দ্বিকোটিক বিভাগের সাথে সাদৃশ্যপূর্ণ। নিচে এ বিভাগের সুবিধা ও অসুবিধা বিশ্লেষণ করা হলো- দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এতে সংকর বিভাগ বা পরস্পরাঙ্গী বিভাগ নামক অনুপপত্তিও ঘটে না। বস্তুত দ্বিকোটিক বিভাগ একটি সহজসরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না- বাচক পদে বিভক্ত করতে হয়। যেমন-উদ্দীপকের প্রতিটি ছকে বিভাজ্য পদগুলো হ্যাঁ-বাচক বা না-বাচক হিসেবে বিভক্ত করা হয়েছে। তাই যেকোনো ব্যক্তি কোনো নিয়ম ব্যতিরেকে এই বিভাগ প্রক্রিয়া সম্পন্ন করতে পারে। অন্যদিকে, দ্বিকোটিক বিভাগের কিছু অসুবিধা'লক্ষ করা যায়। কারণ দ্বিকোটিক বিভাগে নঞর্থক পদ দিয়ে নির্দেশিত উপজাতি সম্পর্কে আমরা সুষ্ঠু জ্ঞান লাভ করতে পারি না। ছকে উল্লিখিত 'অসভ্য মানুষ' ও 'অন্যান্য প্রাণী' পদ দিয়ে সুনির্দিষ্টভাবে কিছুই বোঝায় না। পাশাপাশি দ্বিকোটিক বিভাগের নেতিবাচক পদটি আসুলে একটি সদর্থক পদের বিরুদ্ধ শব্দ যা বাস্তব ঘটনাভিত্তিক নয়। পরিশেষে বলা যায়,দ্বিকোটিক বিভাগ হলো পদের বিভক্তকরণের একটি বিকল্প প্রক্রিয়া। এ কারণে দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি নেই। তবে সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "দৃশ্যকল্প-১: চিনিকে সাদা,মিষ্টি, কঠিন, উজ্জ্বল ইত্যাদি ভাগে ভাগ করা। দৃশ্যকল্প-২: গাছকে মূল, কাণ্ড, পাতা,ফুল, ফল ইত্যাদি ভাগে ভাগ করা। দৃশ্যকল্প-৩: ত্রিভুজকে সমবাহু ও সমদ্বিবাহু এই দুই ভাগে ভাগ করা।",
      "tag": "DIN.B 25",
      "sub_questions": [
        {
          "label": "ক",
          "question": "উল্লম্ফন বিভাগ কাকে বলে?",
          "explanation": "যৌক্তিক বিভাগে কোনো জাতিকে নিকটতম উপজাতিতে বিভক্ত করার ক্ষেত্রে মধ্যবর্তী স্তর বাদ দিয়ে যে বিভাগ করা হয় তাই উল্লক্ষনবিভাগ।"
        },
        {
          "label": "খ",
          "question": "ক্ষুদ্রতম উপজাতিকে বিভক্ত করা যায় না কেন?",
          "explanation": "ক্ষুদ্রতম উপজাতির কোনো নিম্নতর উপজাতি থাকে না বলে এর যৌক্তিক বিভাগ সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌস্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "গ",
          "question": "দৃশ্যকল্প-৩ এ যৌক্তিক বিভাগের কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-৩ এ অব্যাপক বিভাগ অনুপপত্তি ঘটেছে। কোনো পদের বিভক্তকরণে উপজাতির একত্রিত ব্যন্ত্যর্থ মূল পদ বা জাতির ব্যক্ত্যর্থের চেয়ে কম হলে অতিসংকীর্ণ বা অব্যাপক বিভাগ অনুপপড়ি দেখা দেয়। যেমন- বাংলাদেশকে 'ঢাকা বিভাগ', 'চট্টগ্রাম বিভাগ' ও 'কুমিল্লা বিভাগে বিভক্ত করা হলে মূল পদের ব্যক্ত্যর্থ হ্রাস পায়। অর্থাৎ বাংলাদেশের বিভাগগুলোর ব্যক্ত্যর্থ কম হয়। এর ফলে অব্যাপক বিভাগজনিত অনুপপত্তি ঘটে। অব্যাপক বিভাগের অনুরূপ দৃষ্টান্ত উদ্দীপকে দৃশ্যকল্প-৩ এ লক্ষ করা যায়। দৃশ্যকল্প-৩ এ ত্রিভুজকে সমবাহ ও সমদ্বিবাহ্ণ এই দুই ভাগে ভাগ করা হয়েছে। কিন্তু এ প্রক্রিয়া থেকে ত্রিভুজের অন্য একটি প্রকরণ 'বিষমবাহ্ণ ত্রিভুজ' বাদ পড়েছে। ফলে সমবাহু ও সমদ্বিবাহু ত্রিভুজের মিলিত সংখ্যা ত্রিভুজের ব্যক্ত্যর্থ থেকে কমে এসেছে। এর ফলে উদ্দীপকের দৃশ্যকল্প-৩ এ অব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও দৃশ্যকল্প-২ এর তুলনামূলক বিশ্লেষণ করো।",
          "explanation": "ঊদ্দীপকের দৃশ্যকল্প-১ ও দৃশ্যকল্প-২ এ যথাক্রমে গুণগত বিভাগ ও অঙ্গগত বিভাগ নির্দেশিত হয়েছে। আর এই দুই প্রকার বিভাগের মধ্যে বিভিন্ন দিক দিয়ে পার্থক্য রয়েছে। যৌস্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যস্তি বা বস্তুর নয়। এই নিয়মটি লঙ্ঘন করে কোনো রিশেষ ব্যক্তি বা বস্তুকেতার বিভিন্ন গুণে ভাগ করলে বিভাগটি ত্রুটিপূর্ণ হয়। বিভাগের এই ত্রুটিকে গুণগত বিভাগ অনুপপত্তি বলে। উদ্দীপকের দৃশ্যকল্প-১ এ 'চিনিকে সাদা, মিষ্টি, কঠিন, উজ্জ্বল ইত্যাদি গুণে ভাগ করা হয়েছে। এ কীরণে উল্লেখিত বিভাগটিতে গুণগত বিভাগ অনুপপত্তি ঘটেছে। অপরপক্ষে, যৌক্তিক বিভাগের প্রথম নিয়ম লঙ্ঘন করে কোনো জাতি বা শ্রেণিবাচক পদের পরিবর্তে কোনো বিশেষ ব্যক্তি বা বস্তুকে তার বিভিন্ন অঙ্গে ভাগ করলেবিভাগটি ত্রুটিপূর্ণ হয়। যৌক্তিক বিভাগের এই ত্রুটিকে অঙ্গগত বিভাগ অনুপপত্তি বলে। যেমন- দৃশ্যকল্প-২ এ গাছকে মূল, কাণ্ড, পাতা, ফুল, ফল ইত্যাদি ভাগে ভাগ করা হয়েছে। অর্থাৎ, এখানে একটি বিশেষ বস্তুকে তার বিভিন্ন অঙ্গে ভাগ করা হয়েছে। তাই এরূপ বিভাজন প্রক্রিয়ায় অঙ্গগত বিভাগ অনুপপত্তি ঘটেছে। পরিশেষে বলা যায়, অঙ্গাগত বিভাগ ও গুণগত বিভাগ উভয়ই দুটি ভিন্ন বিভাগ প্রক্রিয়া। এরূপ ভিন্নতার কারণে উদ্দীপকের দৃশ্যকল্প-১ ও দৃশ্যকল্প২ এর বিভক্তকরণ প্রক্রিয়া পরস্পর থেকে আলাদা।"
        }
      ]
    },
    {
      "number": "5",
      "uddipok": "দৃষ্টান্ত-১ দৃষ্টান্ত-২ শ্যামল হয় মরণশীল। ঢাকার কাক হয় কালো। কমল হয় মরণশীল। কুমিল্লার কাক হয় কালো। রনি হয় মরণশীল। রংপুরের কাক হয় কালো। ∴ \\therefore ∴ সকল মানুষ হয় মরণশীল। সুতরাং, সকল কাক হয় কালো।",
      "tag": "DIN.B 25",
      "sub_questions": [
        {
          "label": "ক",
          "question": "প্রকৃত আরোহ কত প্রকার?",
          "explanation": "প্রকৃত আরোহ তিন প্রকার। যথা: ১.বৈজ্ঞানিক আরোহ, ২ অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "আরোহমূলক লম্ফকে রোহের প্রাণ বলা হয় কেন?",
          "explanation": "আরোহাত্মক উল্লম্ফনের মাধ্যমেই জানা বিষয় থেকে অজানা বিষয়ে যাওয়া যায় বলে আরোহমূলক লম্ফকে বলা হয় আরোহের প্রাণ। আরোহ অনুমানেসার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত, গ্রহণ করা হয়। অর্থাৎ, অনুমানে জ্ঞাত থেকে অজ্ঞাত বিষয়ে যাওয়া যায়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লমন।এ কারণে আরোহ অনুমানের প্রাণ হচ্ছে আরোহমূলক লম্ফের উপস্থিতি।"
        },
        {
          "label": "গ",
          "question": "দৃষ্টান্ত-২ এ কোন ধরনের আরোহের উল্লেখ রয়েছে? ব্যাখ্যা করো।",
          "explanation": "দৃষ্টান্ত-২ এ অবৈজ্ঞানিক আরোহের উল্লেখ রয়েছে। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন- এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। উদ্দীপকে দৃষ্টান্ত-২ এ বর্ণিত, \"ঢাকার কাক হয় কালো। কুমিল্লার কাক হয় কালো। রংপুরের কাক হয় কালো। সুতরাং, সকল কাক হয় কালো।” এই সিদ্ধান্তে কার্যকারণ সম্পর্ক প্রতিষ্ঠা করা হয়নি। এখানে কেবল প্রকৃতির নিয়মানুবর্তিতা নীতির ওপর নির্ভর করে বিশেষ বিশেষ দৃষ্টান্তের ভিত্তিতে কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই এই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "পাঠ্যপুস্তকের আলোকে দৃষ্টান্ত-১ ও দৃষ্টান্ত-২ এর পার্থক্য বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে বৈজ্ঞানিক আরোহ এবং অবৈজ্ঞানিক আরোহের দৃষ্টান্ত প্রতীয়মান। দৃষ্টান্ত-১ এ শ্যামল, কমল ও রনির মতো বিশেষ রিশেষ মানুষের মরণশীলতা বৈশিষ্ট্যের আলোকে \"সকল মানুষ হয় মরণশীল”—' এই সার্বিক সিদ্ধান্ত নেওয়া হয়েছে। এই সিদ্ধান্তটি প্রকৃতিরনিয়মানুবর্তিতা নীতি ও কার্যকারণ নিয়ম নির্ভর। এ কারণে এটি বৈজ্ঞানিক আরোহের দৃষ্টান্ত। কারণ বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। তাই বৈজ্ঞানিক আরোহের সিদ্ধান্ত নিশ্চিত হয়। অন্যদিকে, দৃষ্টান্ত-২ এ কেবল প্রকৃতির নিয়মানুবর্তিতা নীতির ওপর নির্ভর করে আরোহমূলক লক্ষের ভিত্তিতে কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই এটি অবৈজ্ঞানিক আরোহের দৃষ্টান্ত। এই আরোহে কার্যকারণ নিয়ম ছাড়াই কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। দৃষ্টান্ত-১ এ পরিলক্ষিত বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, দৃষ্টান্ত-২ এ পরিলক্ষিত অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞ্চর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা য়ায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই উভয় আরোহ পরস্পর থেকে আলাদা।"
        }
      ]
    },
    {
      "number": "6",
      "uddipok": "একটি বাক্সের ১০টি সন্দেশের সবগুলো একটা একটা করে খাওয়ার পর সুমা বললো যে, প্রতিটি সন্দেশই সুস্বাদু। অতএব, এই বাক্সে সকল সন্দেশই সুস্বাদু।",
      "tag": "DIN.B 25",
      "sub_questions": [
        {
          "label": "ক",
          "question": "সাদৃশ্যানুমান কী?",
          "explanation": "দুটি বস্তুর মধ্যে কয়েকটি বিষয়ের সাদৃশ্যের ওপর ভিভি করে যে অনুমান করা হয় তাই সাদৃশ্যানুমান।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত কেন?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে- কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "উদ্দীপকে কোন ধরনের আরোহের ইঙ্গিত রয়েছে? ব্যাখ্যা করো।",
          "explanation": "উদ্দীপকে পূর্ণাঙ্গ আরোহের ইঙ্গিত রয়েছে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা ককরা হয়, তাকে পূর্ণাঙ্গ আরোহ (Perfect Induction) বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন- একটি ঝুড়িতে দশটি আম আছে। প্রতিটির স্বাদ গ্রহণ করে দেখা গেল, যে, সকল আমই মিষ্টি। তারপর সিদ্ধান্ত নেওয়া হলো যে, 'ঝুড়ির সব আমই মিষ্টি'। এক্ষেত্রে এ সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে। উদ্দীপকের সুমা একটি বাক্সের ১০টি সন্দেশের সবগুলো একটা একটা করে খাওয়ার পর বললো যে, প্রতিটি সন্দেশই সুস্বাদু। অতএব, এই বাক্সে সকল সন্দেশই সুস্বাদু। এই ঘটনায় সুমা প্রতিটি সন্দেশের স্বাদ যাচাই করে এরূপ সার্বিক সিদ্ধান্ত নিয়েছে। এভাবে প্রতিটি দৃষ্টান্ত যাচাই করে সিদ্ধান্ত নেওয়ার কারণে বলা যায়, উদ্দীপকে পূর্ণাঙ্গ আরোহের ইঙ্গিত রয়েছে।"
        },
        {
          "label": "ঘ",
          "question": "উদ্দীপকে নির্দেশিত আরোহের সাথে বৈজ্ঞানিক আরোহের পার্থক্য বিশ্লেষণ করো।",
          "explanation": "উদ্দীপকের আরোহানুমানটি হলো পূর্ণাঙ্গ আরোহ। নিচে পূর্ণাঙ্গ আরোহের সাথে বৈজ্ঞানিক আরোহের পার্থক্য বিশ্লেষণ করা হলো- আরোহে মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ পূর্ণাঙ্গ আরোহে থাকে না। যেমন- উদ্দীপকের বর্ণিত ঘটনায় সুমা প্রতিটি সন্দেশের স্বাদ যাচাই করে সিদ্ধান্ত নিয়েছে। এভাবে প্রতিটি দৃষ্টান্ত যাচাই করার কারণে তার অনুমান প্রক্রিয়ায় আরোহমূলক লম্ফ নেই। এ কারণে পূর্ণাঙ্গ আরোহ অপ্রকৃত আরোহের অন্তর্ভুক্ত। অন্যদিকে, বৈজ্ঞানিক আরোহ প্রকৃত আরোহের অন্তর্ভুক্ত। এই অনুমান প্রক্রিয়ায় আরোহমূলক লম্ফের ভিত্তিতে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। অর্থাৎ প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ এ আরোহে বিদ্যমান। পূর্ণাঙ্গ আরোহ কার্যকারণ নিয়মের ওপর নির্ভরশীল নয়। বরং এখানে সবগুলো দৃষ্টান্ত গণনার মাধ্যমে নিশ্চিত সিদ্ধান্ত গ্রহণ করা হয়। তাই এই আরোহ সীমিতসংখ্যক ব্যক্তি বা বস্তুর ক্ষেত্রে প্রযোজ্য হয়। অন্যদিকে, বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। এই আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। তাই বলা যায় যে, পূর্ণাঙ্গ আরোহ ও বৈজ্ঞানিক আরোহ বিভিন্ন দিক থেকে পৃথক।"
        }
      ]
    },
    {
      "number": "7",
      "uddipok": "মানুষের মতো অন্যান্য প্রাণীর জন্ম, বৃদ্ধি ও মৃত্যু আছে। মানুষের প্রাণ খ. রূপক সংজ্ঞা অনুপপত্তি কখন ঘটে? আছে। অতএব, অন্যান্য প্রাণীরও প্রাণ আছে।",
      "tag": "DIN.B 25",
      "sub_questions": [
        {
          "label": "ক",
          "question": "অসাধু সাদৃশ্যানুমান কাকে বলে?",
          "explanation": "যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসজিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে।"
        },
        {
          "label": "খ",
          "question": "অবৈধ সামান্যীকরণ বলতে কী বোঝ?",
          "explanation": "অবৈধ সামান্যীকরণ হলো অবৈজ্ঞানিক আরোহে এক প্রকার ভ্রান্ত সিদ্ধান্ত অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: 'সকল কাক হয় কালো।' কিন্তু যে সময় অস্ট্রেলিয়ায় সাদা কাকের সন্ধান পাওয়া যায়, সে সময় উক্ত সিদ্ধান্তটি ভ্রান্ত হিসেরে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে তাকে অবৈধ সামান্যীকরণ বলে।"
        },
        {
          "label": "গ",
          "question": "উদ্দীপকটি তোমার পাঠ্যবইয়ের কোন বিষয়কে নির্দেশ করে? ব্যাখ্যা করো।",
          "explanation": "উদ্দীপকে প্রতিফলিত বিষয়টি হলো সাদৃশ্যানুমান। দুটি বস্তু বাঘটনার মধ্যে কয়েকটি বিষয়ে সাদৃশ্যের প্রেক্ষিতে যদি অনুমান করা হয় যে, 'তারা একটি বিশেষ গুণের অধিকারী হলে অন্যটিও ঐ গুণের অধিকারী হবে, এরূপ অনুমান প্রক্রিয়াকে সাদৃশ্যানুমান বলে। যেমন- 'পৃথিবী ও মঙ্গল গ্রহের মধ্যে কয়েকটি বিষয়ে সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব,মঙ্গল গ্রহেও জীব বাস করে।' এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তার ওপর ভিত্তি করে,সিদ্ধান্ত গ্রহণ করা হয়। উদ্দীপকে বর্ণিত, 'মানুষের মতো অন্যান্য প্রাণীর জন্ম, বৃদ্ধি ও মৃত্যু আছে। মানুষের প্রাণ আছে। অতএব, অন্যান্য প্রাণীরও প্রাণ আছে।' এখানে মানুষের মতো অন্যান্য প্রাণীর কিছু সাদৃশ্যের ভিত্তিতে নতুন একটি বিষয় অনুমান করা হয়েছে। এ কারণে বলা যায়, উদ্দীপকটি সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "উদ্দীপকে প্রতিফলিত আরোহটির মূল্য ও গুরুত্ব বিশ্লেষণ করো।",
          "explanation": "উদ্দীপকে প্রতিফলিত আরোহ সাদৃশ্যানুমানের মূল্য ও গুরুত্ব অপরিসীম। দুটি বস্তুর মধ্যে কয়েকটি বিষয়ের সাদৃশ্যের ওপর ভিত্তি করে যে- অনুমান করা হয় তাই সাদৃশ্যানুমান। সাদৃশ্যানুমান কার্যকারণ সম্পর্ক প্রতিষ্ঠা ছাড়াই জ্ঞাত সাদৃশ্যের ভিত্তিতে অজ্ঞাত সাদৃশ্য অনুমান করা হয়। যেহেতু এ আরোহ অসম্পূর্ণ সাদৃশ্যের ভিত্তিতে অনুমান করে সেহেতু এটি নিশ্চিত সিদ্ধান্ত প্রতিষ্ঠা করতে পারে না। ফলে এর সিদ্ধান্ত হয় সম্ভাব্য। তবে সিদ্ধান্তের এ সম্ভাব্যতা সব সময় এক রকম হয় না। কোনো কোনো ক্ষেত্রে সম্ভাব্যতার মাত্রা বেশি হয়, আবার কোনো কোনো ক্ষেত্রে এর মাত্রা কম হয়। অর্থাৎ সাদৃশ্যানুমানের সিদ্ধান্তের সম্ভাব্যতার মাত্রা কোনো কোনো সময় সুনিশ্চিতের কাছাকাছি, আবার কোনো কোনো সময় সর্বনিম্ন পর্যায়ে হয়। কারণ সাদৃশ্যজ্ঞাপক বিষয়ের সংখ্যা ও গুরুত্বের ওপর সাদৃশ্যানুমানের গুরুত্ব নির্ভর করে। সাদৃশ্যজ্ঞাপক বিষয়ের সংখ্যা ও গুরুত্ব যদি বেশি হয় তাহলে সাদৃশ্যানুমানের গুরুত্ব বেড়ে যায়; আবার সাদৃশ্যজ্ঞাপক বিষয়ের সংখ্যা ও গুরুত্ব কম হলে সাদৃশ্যানুমানের গুরুত্ব কমে যায়। পাশাপাশি সাদৃশ্যজ্ঞাপক বিষয়গুলো যত বেশি প্রাসঙ্গিক হয়, সাদৃশ্যানুমানের সম্ভাব্যতার মাত্রাও তত বেশি হবে। সিদ্ধান্ত গ্রহণের ক্ষেত্রে সাদৃশ্যানুমানের প্রাসঙ্গিক বিষয়গুলোর সাদৃশ্য দেখাতে পারলে সিদ্ধান্তের গুরুত্ব বেড়ে যায়। সাদৃশ্যানুমানের সুস্পষ্ট গুরুত্ব প্রকাশ সাধু সাদৃশ্যানুমানে। কারণ এই অনুমানে মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে সিদ্ধান্ত গ্রহণ করা হয়। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। পরিশেষে বলা যায়, প্রকৃত আরোহের প্রকরণ হিসেবে উদ্দীপকে পরিলক্ষিত সাদৃশ্যানুমানের মূল্য ও গুরুত্ব অপরিসীম।"
        }
      ]
    },
    {
      "number": "8",
      "uddipok": "",
      "tag": "DIN.B 25",
      "sub_questions": [
        {
          "label": "ক",
          "question": "ব্যাখ্যা কত প্রকার?",
          "explanation": "ব্যাখ্যাপ্রধানত দুই প্রকার। যথা— বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "মনের মৌলিক অবস্থাসমূহের বৈজ্ঞানিক ব্যাখ্যা প্রদান করা যায় না কেন?",
          "explanation": "অনন্য বিষয় হওয়ার কারণে মনের মৌলিক অবস্থাসমূহের বৈজ্ঞানিক ব্যাখ্যা প্রদান করা যায় না। ব্যাখ্যার মাধ্যমে বিভিন্ন জটিল ঘটনাকে সহজ ও বোধগম্যভাবে প্রকাশ করা হয়। এছাড়া বিভিন্ন ঘটনার ব্যাখ্যায় একটির সাথে অন্যটির সাদৃশ্য নির্ণয় করে এবং একটি কম ব্যাপক বিষয়কে একটি বেশি ব্যাপক বিষয়ের অন্তর্ভুন্ত করে ব্যাখ্যা করা হয়। মানবমনের বিভিন্ন মৌলিক অনুভূতি যেমন- সুখ, দুঃখ, আনন্দ, বেদনা ইত্যাদি একক ও অনন্য বিষয়। এদের একটিকে অন্যটির সাথে তুলনা করা বা অন্য কোনো নিয়মের অন্তর্ভুক্ত করা যায় না। তাই মনের মৌলিক অনুভূতিগুলোর ব্যাখ্যা প্রদান করা যায় না।"
        },
        {
          "label": "গ",
          "question": "উদ্দীপকে (খ)চিহ্নিত স্থানে নির্দেশিত বিষয়টির বৈশিষ্ট্য ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকে (খ) চিহ্নিত স্থানে নির্দেশিত বিষয়ের সাথে মৌলিক ব্যাখ্যার পার্থক্য বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "উদাহরণ-১: সুবর্ষণই সমৃদ্ধির কারণ।",
      "tag": "DIN.B 25",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যার রূপ কয়টি?",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন এবং অন্তর্ভুক্তি।"
        },
        {
          "label": "খ",
          "question": "পরম নিয়মকে ব্যাখ্যা করা যায় না কেন?",
          "explanation": "সর্বোচ্চ নিয়ম হওয়ার কারণে পরম নিয়মকে ব্যাখ্যা করা যায় না। পরম নিয়ম বা সার্বিক নিয়ম হলো সর্বোচ্চ নিয়ম। এ নিয়মের প্রকৃতি এমন যে, এর চেয়ে বৃহৎ কোনো নিয়ম নেই। তাই সার্বিক নিয়মকে অন্য কোনো নিয়মের অন্তর্ভুক্ত করা যায় না। এজন্য সার্বিক নিয়মের ব্যাখ্যা করা সম্ভব নয়।"
        },
        {
          "label": "গ",
          "question": "\"উদ্দীপকে উদাহরণ-১ এ বৈজ্ঞানিক ব্যাখ্যার কোন রূপটি প্রতিফলিত হয়েছে? ব্যাখ্যা করো।",
          "explanation": "উদ্দীপকে উদাহরণ-১ এ বৈজ্ঞানিক ব্যাখ্যার 'শৃঙ্খলযোজন' রূপটি প্রতিফলিত হয়েছে। যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয় তাকে শৃঙ্খলযোজন বলে। এরূপ ব্যাখ্যায় দেখানো হয় যে, কার্যটি সরাসরি কল্পিত কারণ থেকে সৃষ্ট নয়। বরং কার্যটি একটি অন্তর্বর্তী অবস্থা থেকে সৃষ্ট। এ ধরনের বৈজ্ঞানিক ব্যাখ্যায় 'ক' কে 'গ' এর কারণ দেখিয়ে বলা হয় যে, 'ক' হচ্ছে 'খ'-এর কারণ এবং 'খ' হচ্ছে 'গ' এর কারণ। এখানে 'খ' হচ্ছে মধ্যবর্তী অবস্থা এবং 'খ'-এর মাধ্যমে 'ক' ও 'গ'-এর মধ্যে একটি সম্পর্ক স্থাপন করা হয়। উদ্দীপকে বলা হয়েছে- \"সুবর্ষণই সমৃদ্ধির কারণ।\" কিন্তু প্রকৃত কারণ ব্যাখ্যা করলে দেখা যায় যে, পর্যাপ্ত বৃষ্টিতে ভালো ফসল উৎপাদন হয়েছে এবং ভালো ফসল সমৃদ্ধি এনেছে। এখানে 'পর্যাপ্ত বৃষ্টি' নামক কারণ ও 'সমৃদ্ধি' নামক কার্যের মধ্যে একটি মধ্যবর্তী অবস্থা 'ভালো ফসল উৎপাদন' আবিষ্কার করা হয়েছে, যা বৈজ্ঞানিক ব্যাখ্যার শৃঙ্খলযোজন রূপটি নির্দেশ করে।"
        },
        {
          "label": "ঘ",
          "question": "কার্যকারণ নির্ণয়ের ক্ষেত্রে উদ্দীপকে উদাহরণ-২ এ উল্লিখিত বিষয়টির গুরুত্ব বিশ্লেষণ করো।",
          "explanation": "কার্যকারণ নির্ণয়ের ক্ষেত্রেউদ্দীপকে উদাহরণ-২ এ উল্লেখিত বৈজ্ঞানিক ব্যাখ্যার অন্যতম রূপ 'বিশ্লেষণ' বিষয়টির গুরুত্ব আলোচনাকরা হলো- কার্যকারণ নিয়ম অনুসারে প্রতিটি কার্যেরই একটি কারণ থাকে। কার্য ও কারণের মধ্যে সম্পর্ক হলো ঘটনার পূর্বাপর সম্পর্ক। অর্থাৎ কারণ পূর্ববর্তী ঘটনা আর কার্য হলো পরবর্তী ঘটনা। তবে একটি কার্যের পেছনে একাধিক কারণ থাকতে পারে। আর যখন একাধিক কারণে কোনো ঘটনা ঘটে তখন সেই কারণকে বলা হয় মিশ্র কারণ। বৈজ্ঞানিক ব্যাখ্যায় 'বিশ্লেষণ' রূপের মাধ্যমে এরূপ কোনো মিশ্র কার্যকে তার স্বতন্ত্র কারণ সমূহের সাথে যুক্ত করা হয়। এভাবে বৈজ্ঞানিক ব্যাখ্যায় একটি মিশ্র কার্যকে তার অন্তর্গত ভিন্ন ভিন্ন কারণাংশে বিশ্লেষণ করা হয়। এখানে- দেখানো হয় যে, একটি মিশ্র কার্য কতকগুলো পৃথক পৃথক কারণের মিলিত ক্রিয়ার ফলেই উৎপন্ন হয়। এ ধরনের বৈজ্ঞানিক ব্যাখ্যা কার্য-সংমিশ্রণ জনিত ঘটনাকে ব্যাখ্যার জন্য ব্যবহার করা হয়। যুক্তিবিদ্যায় যে কোনো মিশ্র কার্যকে জটিল কার্য হিসেবে বিবেচনা করা হয়। তাই এই মিশ্র ঘটনাকে সহজ করার জন্য ছোট ছোট অংশে আলাদা করা হয়। \"আর এই প্রক্রিয়াটি সম্পন্ন করাহয় বিশ্লেষণ রূপের মাধ্যমে। বিশ্লেষণ রূপের মাধ্যমে বলা হয়, একটি মিশ্র কার্যের পিছনে কয়েকটি স্বতন্ত্র কারণ কাজ করে এবং তারা একত্র মিলিত হয়ে যৌথ কার্য উৎপন্ন করে। সুতরাং বলাযায় যে, কার্যকারণ নির্ণয়ের ক্ষেত্রে 'বিশ্লেষণ' অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "পিকনিকের বাস রাস্তার পাশে খাদে পড়ে গেল। যথাযথ কর্তৃপক্ষ বিষয়টিকে দুর্ঘটনা বলে ধরে নিয়ে তদন্ত কমিটি গঠন করে। তদন্ত কমিটি ঘটনার কারণ অনুসন্ধানের জন্য পর্যাপ্ত সাক্ষ্য প্রমাণ ও ঘটনা নিরীক্ষণ করেন। তদন্ত কমিটির প্রকাশিত প্রতিবেদন থেকে জানা যায় যে, ভারী বৃষ্টিপাতের ফলে রাস্তায় গর্ত হওয়াতে এই দুর্ঘটনাটি ঘটেছে।",
      "tag": "DIN.B 25",
      "sub_questions": [
        {
          "label": "ক",
          "question": "প্রকল্প কত প্রকার?",
          "explanation": "প্রকল্পতিন প্রকার। যথা-- কর্তাসংক্রান্ত, নিয়মসংক্রান্ত ও বিন্যাস সংক্রান্ত।"
        },
        {
          "label": "খ",
          "question": "প্রতিবেদক অনুকল্প বলতে কী বোঝ?",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তা বোঝা যায় না তখন তাকে প্রতিবেদক অনুকল্প (Representative Fictions) বলে। যুক্তিবিদ বেইন সর্বপ্রথম প্রতিবেদক অনুকল্প কথাটি ব্যবহার করেন। প্রতিবেদক অনূকল্পের উদাহরণ হিসেবে আমরা ইথারের কথা বলতে পারি। কারণ ইথার বাস্তরে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে আমরা পরোক্ষভাবে ইথারের প্রমাণ পাই।"
        },
        {
          "label": "গ",
          "question": "উদ্দীপকে তদন্ত কমিটির কার্যক্রমে প্রকল্পের কোন স্তরটি প্রকাশিত হয়েছে? ব্যাখ্যা করো।",
          "explanation": "উদ্দীপকে তদন্ত কমিটির কার্যক্রমে প্রকল্পের প্রথম স্তর নিরীক্ষণ প্রকাশিত হয়েছে। প্রকল্পের প্রথম স্তর হলো নিরীক্ষণ। প্রকৃতিতে প্রতিনিয়ত বিভিন্ন ঘটনা ঘটছে যা প্রত্যক্ষ করে সে সম্পর্কে অভিজ্ঞতা লাভ করা হয়। প্রাকৃতিক পরিবেশের ঘটনার এরূপ প্রত্যক্ষণই হলো নিরীক্ষণ। এমনিভাবে কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ,নিরীক্ষণ থেকেই প্রকল্পের যাত্রা শুরু হয়। উদ্দীপকে বর্ণিত হয়েছে, 'পিকনিকের বাস রাস্তার পাশে খাদে পড়ে গেলে কর্তৃপক্ষ বিষয়টিকে দুর্ঘটনা বলে ধরে নিয়ে তদন্ত কমিটি গঠন করে। তদন্ত কমিটি ঘটনার কারণ অনুসন্ধানের জন্য পর্যাপ্ত সাক্ষ্য প্রমাণ ও ঘটনার নিরীক্ষণ করেন।' যা প্রকল্পের প্রথম স্তর নিরীক্ষণকে নির্দেশ করে। তাই বলা যায় যে, উদ্দীপকে তদন্ত কমিটির কার্যক্রমে প্রকল্পের প্রথম স্তর 'নিরীক্ষণ' প্রকাশিত হয়েছে।"
        },
        {
          "label": "ঘ",
          "question": "উদ্দীপকটি প্রকল্পের সকল স্তর অনুসরণ করেছে কি-না? বিশ্লেষণ করো।",
          "explanation": "হ্যাঁ, উদ্দীপকটি প্রকল্পের সকল স্তর অনুসরণ করেছে। প্রকল্পকে বৈধ হিসেবে প্রমাণ করার ক্ষেত্রে কতগুলো স্তর অতিক্রম করতে হয়। প্রকল্পের প্রথম স্তর হলো 'ঘটনার নিরীক্ষণ'। কোনো ঘটনা ব্যাখ্যা করার জন্য প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করা হয়। তাই নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তরে আনুমানিক ধারণা গঠন করা হয়। এক্ষেত্রে প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায় তার সাথে প্রয়োজনীয় ভথ্যের সন্নিবেশ ঘটিয়ে আনুমানিক ধারণা গঠন করতে হয়। প্রকল্পের তৃতীয় স্তর হলো সিদ্ধান্ত গ্রহণ। অর্থাৎ, এই স্তরে আনুমানিক ধারণার ওপর ভিত্তি করে সিদ্ধান্ত নেওয়া হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে উল্লেখিত দুর্ঘটনাকবলিত বাসটির দুর্ঘটনার কারণ অনুসন্ধানে তদন্ত কমিটি পর্যাপ্ত সাক্ষ্য প্রমাণ ও ঘটনা নিরীক্ষণ করেন। অতঃপর প্রকাশিত প্রতিবেদন থেকে জানা যায়, ভারী বৃষ্টিপাতের ফলে রাস্তায় গর্ত হওয়াতে এই দুর্ঘটনা ঘটেছে। অর্থাৎ, তদন্ত কমিটি নিরীক্ষণের মাধ্যমে একটি ধারণা' অনুমান করেন এবং 'সে অনুমান থেকে সিদ্ধান্ত গ্রহণ করেন। সিদ্ধান্তটি বাস্তবতার নিরীখে যাচাই করেন এবং তা প্রতিবেদন আকারে প্রকাশ করেন। আলোচনা শেষে তাই বলা যায়, উদ্দীপকে বর্ণিত ঘটনাটিতে বৈধ প্রকল্পের সকল স্তর অনুসরণ করা হয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১: বাচ্চু মিয়ার ধারণা, প্রচুর পরিমাণে বেগুন খাওয়ার জন্য তার চুলকানি রোগ সেরে গেছে। দৃশকল্প-২: কলেজ থেকে বাসায় ফিরে আম গাছে পর্যাপ্ত আম দেখতে না পেয়ে বাদল ভাবলো, পাড়ার দুষ্টু ছেলেরা হয়তো ঢিল ছুঁড়ে আম পেড়ে নিয়ে গেছে। পরে গাছের নিচে ও চারপাশে প্রচুর পাতা ও ইটের টুকরা পড়ে থাকতে দেখে নিশ্চিত হলো পাড়ার দুষ্টু ছেলেরাই ঢিল ছুঁড়ে আম পেড়ে নিয়ে গেছে।",
      "tag": "DIN.B 25",
      "sub_questions": [
        {
          "label": "ক",
          "question": "আরোহ সমন্বয় কী?",
          "explanation": "কোনো ঘটনা ব্যাখ্যা করার জন্য একটি প্রকল্প গঠন করা হয়। যখন সেটি ছাড়াও একই প্রকল্প দিয়ে অন্য কোনো ঘটনাকে ব্যাখ্যা করা যায়, তখন ঐ প্রকল্পের এ গুণকে আরোহ সমন্বয় বলে।"
        },
        {
          "label": "খ",
          "question": "কর্তাসংক্রান্ত প্রকল্প বলতে কী বোঝ?",
          "explanation": "ঘটনার কেন্দ্রীয় ব্যক্তিকে নিয়ে যে প্রকল্প গঠন করা হয় তা-ই কর্তাসংক্রান্ত প্রকল্প। প্রকল্প গঠনের মাধ্যমে যখন কোনো ঘটনাকে ব্যাখ্যা করা হয়, তখন ঐ ঘটনার জন্য দায়ী কোনো ব্যক্তির কথা কল্পনা করা হয়। এ অবস্থায় ঐ ব্যক্তিকেন্দ্রিক যে প্রকল্প গঠন করা, হয় তাকে কর্তাসংক্রান্ত প্রকল্প 'বলে। যেমন: একটি বাড়িতে চুরি হয়েছে। কিন্তু কে চুরি করেছে তা জানা যায় না। তখন ঐ ঘটনার চোর সম্পর্কে প্রকল্প গঠন করাই হলো কর্তাসংক্রান্ত প্রকল্প।"
        },
        {
          "label": "গ",
          "question": "দৃশ্যকল্প-১ এ প্রকল্পের কোন শর্তটি লঙ্ঘিত হয়েছে? ব্যাখ্যা করো।",
          "explanation": "দৃশ্যকল্প-১ এ 'প্রকল্প আত্মবিরোধী হতে পারবে না'— শর্তটি লঙ্ঘিত হয়েছে। প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। যেমন- কোনো গরিব লোকের ধনী হওয়ার কারণ হিসেবে যদি প্রকল্প করা হয় যে, লোকটিখুবই অলস ছিলেন এবং সারাদিন ঘুমিয়ে থাকতেন। তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা 'ও প্রকল্প পরস্পরবিরোধী। অনুরূপ দৃষ্টান্ত দৃশ্যকল্প-১ এ বাচ্চু মিয়ার ধারণায় লক্ষ করাযায়। উদ্দীপকে দৃশ্যকল্প-১ এ বাচ্চু মিয়ার ধারণা প্রচুর পরিমাণে বেগুন খাওয়ার কারণে তার চুলকানি রোগ সেরে গেছে। এটি একটি আত্মবিরোধী প্রকল্প। কেননা, বেগুন খেলে চুলকানি রোগ সারে না বরং বাড়ে। তাই বলা যায়, দৃশ্যকল্প-১ এর বাচ্চু মিয়ার ধারণায় 'প্রকল্প আত্মবিরোধী হতে পারবে না'- শর্তটি লঙ্ঘিত হয়েছে।"
        },
        {
          "label": "ঘ",
          "question": "দৃশ্যকল্প-২ একটি যথাযথ প্রকল্প- বিশ্লেষণ করো।",
          "explanation": "দৃশ্যকল্প-২ একটি যথাযথ প্রকল্প। কেননা এখানে বৈধ প্রকল্পের শর্তাবলি যথাযথভাবে প্রতিফলিত হয়েছে। কোনো বস্তু বা ঘটনাকে ব্যাখ্যা করার জন্য প্রকল্প গঠন করা হয়। প্রকল্প বা আনুমানিক ধারণা বাস্তবতার সাথে সংগতিপূর্ণ হলে সত্য বা বৈধ হয়, অন্যথায় তা গ্রহণযোগ্যতা হারায়। এছাড়াও প্রকল্পকে আত্মসংগতিপূর্ণ হতে হয়। অর্থাৎ, প্রকল্পকে আত্মবিরোধী হলে চলবে না। প্রকল্লকে যৌক্তিক হতে হবে, অযৌক্তিক বা অবাস্তব প্ররুল্প একেবারেই মূল্যহীন। বৈধ প্রকল্পকে সুনির্দিষ্ট' হতে হবে, অস্পষ্ট,হলে চলবে না। উদ্দীপকের দৃশ্যকল্প-২ এ উপর্যুক্ত শর্তসমূহ যথাযথভাবে প্রতিফলিত হয়েছে। দৃশ্যকল্প-২ এ বর্ণিত, বাদল কলেজ থেকে বাসায় ফিরে আম গাছে পর্যাপ্ত আম দেখতে না পেয়ে ধারণা করে যে, পাড়ার দুষ্টু ছেলেরা ঢিল ছুড়ে আম পেড়ে নিয়ে গেছে। পরে গাছের নিচে ও চারপাশে প্রচুর পাতা ও ইটের টুকরা পড়ে থাকৃতে দেখে নিশ্চিত হলো পাড়ার দুষ্টু ছেলেরাই ঢিল ছুড়ে আম পেড়েছে। এখানে, বাদলের প্রকল্পটি বাস্তবতার সাথে সংগতিপূর্ণ এবং যৌক্তিক। এখানে আত্মবিরোধী অথবা অস্পষ্ট কোনো ধারণা অনুমান করেনি। আলোচনা. শেষে তাই বলা যায়, প্রকল্পের শর্তাবলি যথাযথভাবে প্রতিফলিত হওয়ায় উদ্দীপকের দৃশ্যকল্প-২ একটি যথাযথ বা বৈধ প্রকল্প।"
        }
      ]
    }
  ]
}