{
  "title": "ময়মনসিংহ বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "তথ্য-১: পদ্য হলো কবিতা। তথ্য-২: শিক্ষা হলো শারীরবৃত্তিক ও মনোবৃত্তিক উৎকর্ষ সাধনের একমাত্র মাধ্যম।",
      "tag": "MB 24",
      "sub_questions": [
        {
          "label": "ক",
          "question": "যৌক্তিক সংজ্ঞা কাকে বলে?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধ্যগমভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "মৌলিক গুণের সংজ্ঞা দেওয়া সম্ভব নয় কেন?",
          "explanation": "মৌলিক গুণের আসন্নতম জাতি ও বিভেদক লক্ষণ করা যায় না বলে এরূপ পদের সংজ্ঞা দেওয়া সম্ভব নয়। যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। বিভিন্ন প্রকার মৌলিক গুণ যেমন: তিক্ততা, মিষ্টতা, আনন্দ, বেদনা ইত্যাদি যেগুলোর জাত্যর্থ নির্ণয় করা সম্ভব হয় না। কেননা এসব পদসমূহ এমন যে, এদের আসন্নতম জাতি ও বিভেদক লক্ষণ উল্লেখ করা যায় না। যেহেতু মৌলিক গুণের আসন্নতম জাতি ও বিভেদক লক্ষণ উল্লেখ করা যায় না, তাই মৌলিক গুণের সংজ্ঞা দেওয়া যায় না।"
        },
        {
          "label": "গ",
          "question": "তথ্য-১ এ যৌক্তিক সংজ্ঞার কোন অনুপপত্তি ঘটেছে? ব্যাখ্যা কর।",
          "explanation": "উদ্দীপকের 'তথ্য-১' এ চক্রক সংজ্ঞা অনুপপত্তি ঘটেছে। কেননা এখানে যৌক্তিক সংজ্ঞার নিয়ম লঙ্ঘন করে সংজ্ঞায় সমার্থক শব্দ ব্যবহার করা হয়েছে। যৌক্তিক সংজ্ঞা প্রদানের জন্য নির্দিষ্ট কিছু নিয়ম রয়েছে। কোনো একটি পদের যৌক্তিক সংজ্ঞা প্রদানের জন্য ঐ নিয়মগুলো আবশ্যিকভাবে অনুসরণ করতে হয়। সংজ্ঞার তৃতীয় নিয়ম অনুযায়ী কোনো পদের সংজ্ঞায় সমার্থক বা প্রতিশব্দ ব্যবহার করা যায় না। সংজ্ঞার এই নিয়ম লঙ্ঘন করলে অর্থাৎ, সংজ্ঞায় সমার্থক বা প্রতিশব্দ ব্যবহার করলে সংজ্ঞাটি ত্রুটিপূর্ণ হয়। সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের 'তথ্য-১' এ 'পদ্য' পদের সংজ্ঞায় 'পদ্য হলো কবিতা' এরূপ সংজ্ঞা প্রদান করা হয়েছে। এখানে 'পদ্য' ও 'কবিতা' পরস্পর সমার্থক পদ। অর্থাৎ, এখানে যৌক্তিক সংজ্ঞার, তৃতীয় নিয়ম লঙ্ঘন করে সমার্থক বা প্রতিশব্দ ব্যবহার করা হয়েছে। এই কারণে উদ্দীপকের 'তথ্য-১' এ চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "তথ্য-২ এর সংজ্ঞাটির যথার্থতা নিয়ম অনুসারে মূল্যায়ন কর।",
          "explanation": "উদ্দীপকের 'তথ্য-২' এর সংজ্ঞাটি যথার্থ নয়। কেননা এখানে যৌক্তিক সংজ্ঞার নিয়ম লঙ্ঘন করার দুর্বোধ্য সংজ্ঞা অনুপপত্তি ঘটেছে। কোনো পদের সংজ্ঞায় আবশ্যিকভাবে পদটির পূর্ণ জাত্যর্থ উল্লেখ করে পদটিকে স্পষ্ট ও বোধ্যগম্য ভাষায় প্রকাশ করতে হয়। এ লক্ষ্যেই পদের সংজ্ঞা প্রদানের কতকগুলো নিয়ম আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় দুর্বোধ্য ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে দুর্বোধ্য সংজ্ঞা অনুপপত্তি বলে। উদ্দীপকের 'তথ্য-২' এ 'শিক্ষা' পদের সংজ্ঞায় শিক্ষা হলো শরীরবৃত্তিক ও মনোবৃত্তিক উৎকর্ষ সাধনের একমাত্র উপায় এরূপ সংজ্ঞা প্রদান করা হয়েছে। এ সংজ্ঞায় দুর্বোধ্য ভাষা ব্যবহার করা হয়েছে। অর্থাৎ, 'তথ্য-২' এ যৌক্তিক সংজ্ঞার দ্বিতীয় নিয়ম লঙ্ঘন করে দুর্বোধ্য ভাষা ব্যবহার করা হয়েছে। এই কারণে 'তথ্য-২' এ দুর্বোধ্য সংজ্ঞা অনুপপত্তি ঘটেছে। পরিশেষে বলা যায়, দুর্বোধ্য সংজ্ঞা এক প্রকার ভ্রান্ত সংজ্ঞা। এরূপ ভ্রান্তি ঘটার কারণে 'তথ্য-২' এর সংজ্ঞাটি যথার্থ নয়।"
        }
      ]
    },
    {
      "number": "2",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "দ্বিকোটিক বিভাগের প্রবক্তা কে?",
          "explanation": "দ্বিকোটিক বিভাগের প্রবক্তা ব্রিটিশ যুক্তিবিদ বেনথাম।"
        },
        {
          "label": "খ",
          "question": "পরস্পরাঙ্গী অনুপপত্তি কেন ঘটে?",
          "explanation": "যৌক্তিক বিভাগে বিভক্ত উপজাতিগুলো পরস্পর বিভেদক বা পৃথক না হলে অর্থাৎ, একটি অন্যটির সাথে মিলে গেলে পরস্পরাঙ্গী বিভাগ অনুপপত্তি ঘটে। যৌক্তিক বিভাগের ক্ষেত্রে কোনো জাতি বা শ্রেণিকে একটি মূলনীতির ভিত্তিতে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে বিন্যস্ত উপজাতিগুলোকে একটি থেকে অন্যটিকে, আলাদা হতে হয়। অর্থাৎ, বিভক্ত উপজাতিগুলো যেন একটি অন্যটির সাথে মিশে না যায়। যদি বিভক্ত উপজাতিগুলো পরস্পর বিভেদক না হয় তাহলে পরস্পরাঙ্গী বিভাগ অনুপপত্তি ঘটে।"
        },
        {
          "label": "গ",
          "question": "দৃশ্যপট-২ এ যৌক্তিক বিভাগের কোন ধরনের অনুপপত্তি ঘটেছে? ব্যাখ্যা কর।",
          "explanation": "উদ্দীপকের 'দৃশ্যপট-২'-এর যৌক্তিক বিভাগে সংকর বিভাগ অনুপপত্তি ঘটেছে। কেননা এখানে একই সময়ে একাধিক মূলনীতি অনুসরণ করে যৌক্তিক বিভাগ করা হয়েছে। যৌক্তিক বিভাগে পদের ব্যক্ত্যর্থর বিশ্লেষণ করা হয়। এক্ষেত্রে কোনো জাতি বা শ্রেণিবাচক পদকে একই সময়ে একটি গ্রহণযোগ্য মূলনীতির ভিত্তিতে তার অন্তর্গত বিভিন্ন উপজাতি বা-উপশ্রেণিতে বিন্যস্ত করা হয়। যৌক্তিক বিভাগের দ্বিতীয় নিয়ম অনুযায়ী, কোনো পদের বিভাজনের ক্ষেত্রে একই সময়ে মাত্র একটি মূলনীতি অনুসরণ করতে হয়, একের অধিক নয়। এই নিয়ম লঙ্ঘন করে একের অধিক মূলনীতি অনুসরণ করলে বিভাগটি ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। উদ্দীপকের 'দৃশ্যপট-২'-এ 'মানুষ' পদের যৌক্তিক বিভাগ করার ক্ষেত্রে একই সময়ে শিক্ষা, সচেতনতা ও দেশপ্রেম এই তিনটি মূলনীতি অনুসরণ করা হয়েছে। অর্থাৎ, এখানে যৌক্তিক বিভাগের দ্বিতীয় নিয়ম লঙ্ঘন করে একই সময়ে একাধিক মূলনীতি অনুসরণ করা হয়েছে। তাই উদ্দীপকের 'দৃশ্যপট-২'-এ সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যপট-১ এ A ও B বক্সে উল্লিখিত বিষয় দ্বারা কোন বিভাগ প্রতিফলিত হয়েছে? বিশ্লেষণ কর।",
          "explanation": "উদ্দীপকের 'দৃশ্যপট-১' এর 'A' ও 'B' অংশে উল্লিখিত বিষয় দ্বারা যথাক্রমে গুণগত ও অঙ্গগত বিভাগ অনুপপত্তি ঘটেছে। কেননা এখানে যৌক্তিক বিভাগের নিয়ম লঙ্ঘন করে একটি বিশেষ বস্তুকে তার বিভিন্ন গুণ ও অঙ্গে ভাগ করা হয়েছে। যৌক্তিক বিভাগে কোনো জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর' নয়। যৌক্তিক বিভাগের এই নিয়ম লঙ্ঘন করে কোনো বিশেষ বস্তুকে তার বিভিন্ন গুণে ভাগ করলে গুণগত বিভাগ অনুপপত্তি ঘটে। আর কোনো বিশেষ বস্তুকে তার বিভিন্ন অঙ্গে ভাগ করলে অঙ্গগত বিভাগ অনুপপত্তি ঘটে। উদ্দীপকের 'দৃশ্যপট-১'-এ একটি কম্পিউটারকে 'A' বাক্সে বিভিন্ন গুণে ভাগ করা হয়েছে। তাই 'A' বক্সের নির্ধারিত বিভাগ দ্বারা গুণগত বিভাগ অনুপপত্তি ঘটেছে। আর 'B' বক্সের নির্ধারিত বিভাগ দ্বারা অাগত বিভাগ অনুপপত্তি ঘটেছে। সুতরাং বলা যায়, যৌক্তিক বিভাগের প্রথম নিয়ম লঙ্ঘন করার কারণে 'A' ও 'B' বক্সে যথাক্রমে গুণগত বিভাগ ও অঙ্গগত বিভাগ অনুপপত্তি ঘটেছে।"
        }
      ]
    },
    {
      "number": "3",
      "uddipok": "দৃষ্টান্ত-১: স্যাটেলাইট হচ্ছে মহাকাশের উড়োজাহাজ। দৃষ্টান্ত-২: তৃষ্ণা, আত্মা, বাংলাদেশ।",
      "tag": "MB 24",
      "sub_questions": [
        {
          "label": "ক",
          "question": "বাহুল্য সংজ্ঞা কী?",
          "explanation": "কোনো পদের সংজ্ঞায় জাত্যর্থের অতিরিক্ত গুণের উল্লেখ করা হলে এবং গুণটি উপলক্ষণ হলে সংজ্ঞায় যে ত্রুটি হয় তাকে বাহুল্য সংজ্ঞা বা বাহুল্য সংজ্ঞা অনুপপত্তি বলে।"
        },
        {
          "label": "খ",
          "question": "সংজ্ঞা কীভাবে বর্ণনা থেকে পৃথক?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্ট ও বোধ্যগম্যভাবে প্রকাশ করাকে যৌক্তিক সংজ্ঞা বলে। আর কোনো একটি পদের আংশিক জাত্যর্থ বা বিভিন্ন বৈশিষ্ট্য উল্লেখ করে প্রকাশ করলে তাকে বর্ণনা বলে। সংজ্ঞার মাধ্যমে একটি পদের প্রকৃত অর্থ জানা যায়। আর বর্ণনার মাধ্যমে একটি পদ সম্পর্কে ধারণা পাওয়া যায়। সকল পদের সংজ্ঞা দেওয়া যায় না। কিন্তু সকল পদের বর্ণনা দেওয়া যায়। তাই সংজ্ঞা বর্ণনা থেকে পৃথক।"
        },
        {
          "label": "গ",
          "question": "দৃষ্টান্ত-১ এর সংজ্ঞাটিতে কোন অনুপপত্তি ঘটেছে? ব্যাখ্যা কর।",
          "explanation": "উদ্দীপকের 'দৃষ্টান্ত-১'-এর সংজ্ঞায় রূপক সংজ্ঞা অনুপপত্তি ঘটেছে কেননা এখানে যৌক্তিক সংজ্ঞার নিয়ম লঙ্ঘন করে সংজ্ঞায় রূপক ভাষা ব্যবহার করা হয়েছে। কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ ও বোধগম্যভাবে প্রকাশ করাকে যৌক্তিক সংজ্ঞা বলে। কোনো পদের সংজ্ঞা প্রদানের জন্য পাঁচটি নিয়ম আবশ্যিকভাবে অনুসরণ করতে হয় যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। সংজ্ঞার এই নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে রূপক সংজ্ঞা অনুপপত্তি বলে। উদ্দীপকের দৃষ্টান্ত-১-এ 'স্যাটেলাইট' পদের সংজ্ঞায় 'স্যাটেলাইট হচ্ছে - মহাকাশের উড়োজাহাজ' এরূপ সংজ্ঞা প্রদান করা হয়েছে। এখানে 'স্যাটেলাইট'কে রূপক অর্থে 'মহাকাশের উড়োজাহাজ' হিসেবে অভিহিত - করা হয়েছে। অর্থাৎ, এখানে যৌক্তিক সংজ্ঞার দ্বিতীয় নিয়ম লঙ্ঘন করে রূপক ভাষা ব্যবহার করা হয়েছে। তাই 'দৃষ্টান্ত-১'-এর সংজ্ঞায় রূপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-২ এর পদগুলো কী সংজ্ঞায়নযোগ্য? বিশ্লেষণ কর।",
          "explanation": "উদ্দীপকের 'দৃষ্টান্ত-২' এর পদগুলো সংজ্ঞায়নযোগ্য নয়। কেননা এই পদগুলোর ক্ষেত্রে যৌক্তিক সংজ্ঞার নিয়মগুলো প্রয়োগ করে সংজ্ঞা প্রদান করা যায় না। যৌক্তিক সংজ্ঞা একটি পদের পরিপূর্ণ বিবৃতি। যখন কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করা হয় তখন তাকে যৌক্তিক সংজ্ঞা বলে। যৌক্তিক সংজ্ঞার জন্য নির্দিষ্ট কতগুলো নিয়ম রয়েছে। কোনো পদের যৌক্তিক সংজ্ঞা প্রদানের ক্ষেত্রে ঐ নিয়মগুলো আবশ্যিকভাবে অনুসরণ করতে হয়। কিন্তু এমন অনেক পদ আছে যেখানে যৌক্তিক সংজ্ঞার ঐ নিয়মগুলো প্রয়োগ করা যায় না। যেসব পদের যৌক্তিক সংজ্ঞার নিয়মগুলো প্রয়োগ করা যায় না সেসব পদের সংজ্ঞা প্রদান করা যায় না। উদ্দীপকের 'দৃষ্টান্ত-২' এর পদগুলো হলো- তৃষ্ণা, আত্মা, বাংলাদেশ। 'তৃষ্ণা' পদটি মৌলিক গুণ বিধায় এর আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখ করা যায় না। এ কারণে এসব পদের সংজ্ঞা প্রদান করা যায় না। 'আত্মা' পদটি অনন্য বিষয়। তাই এটিকে। অন্যকোনো জাতির অন্তর্ভুক্ত করা যায় না বলে এ পদের জাত্যর্থ উল্লেখ করা যায় না। এই কারণে 'আত্মা' পদটির সংজ্ঞা প্রদান করা সম্ভব নয়। আর 'বাংলাদেশ' পদটির স্বকীয় নামবাচক পদ বিধায় এটি অজাত্যর্থক তাই এটির সংজ্ঞা প্রদান করা যায় না। সুতরাং বলা যায় যে, 'দৃষ্টান্ত-২' এর পদগুলো সংজ্ঞায়নযোগ্য নয়।"
        }
      ]
    },
    {
      "number": "4",
      "uddipok": "তথ্য-১: মহাকাশ নয় সমুদ্র। তথ্য-২: কাব্য হলো মধুর সান্ত্বনা বচন। তথ্য-৩: মানুষ হয় বুদ্ধিবৃত্তিসম্পন্ন জীব।",
      "tag": "MB 24",
      "sub_questions": [
        {
          "label": "ক",
          "question": "পরতম জাতির অর্থ কী?",
          "explanation": "পরতম জাতির অর্থ বৃহত্তম বা সর্বোচ্চ জাতি।"
        },
        {
          "label": "খ",
          "question": "'সততা' পদটির সংজ্ঞা দেওয়া যায় না কেন?",
          "explanation": "পূর্ণ জাত্যর্থ না থাকায় 'সততা' পদটির সংজ্ঞা দেওয়া যায় না। কোনো একটি পদের সংজ্ঞায় পদটির পূর্ণ জাত্যর্থ আবশ্যিকভাবে উল্লেখ করতে হয়। অর্থাৎ, পদটির আসন্নতম জাতি ও বিভেদক লক্ষণ উল্লেখ করতে হয়। 'সততা' এমন একটি পদ যে এর আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখ করা যায় না। তাই 'সততা' পদটির সংজ্ঞা দেওয়া যায় না।"
        },
        {
          "label": "গ",
          "question": "তথ্য-১ এর সংজ্ঞাদান পদ্ধতি ব্যাখ্যা কর।",
          "explanation": "উদ্দীপকের 'তথ্য-১'-এর সংজ্ঞায়ন পদ্ধতি সঠিক নয়। কেননা এখানে সংজ্ঞার নিয়ম লঙ্ঘন করে নঞর্থক ভাষা ব্যবহার করা হয়েছে। যৌক্তিক সংজ্ঞা হলো একটি পদের জাত্যর্থের পরিপূর্ণ বিবৃতি। তাই কোনো একটি পদের অপরিহার্য অর্থ প্রকাশ করলে তাকে যৌক্তিক সংজ্ঞা বলে। যৌক্তিক সংজ্ঞার চতুর্থ নিয়ম অনুযায়ী 'কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না।' যৌক্তিক সংজ্ঞার এই নিরম লঙ্ঘন করলে অর্থাৎ, কোনো পদের সংজ্ঞায় নেতিবাচক ভাষা করলে সংজ্ঞার ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। উদ্দীপকের 'তথ্য-১'-এ 'মহাকাশ' পদের সংজ্ঞায় 'মহাকাশ নয় সমুদ্র' • এরূপ সংজ্ঞা প্রকাশ করা হয়েছে। এখানে যৌক্তিক সংজ্ঞার চতুর্থ নিয়ম লঙ্ঘন করে সংজ্ঞায় নঞর্থক ভাষা ব্যবহার করা হয়েছে। তাই 'তথ্য-১' এ নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "তথ্য-২ ও তথ্য-৩ এর মধ্যে কোনটি যথার্থ বলে মনে হয়? বিশ্লেষণ কর।",
          "explanation": "উদ্দীপকের 'তথ্য-২' ও 'তথ্য-৩'-এর মধ্যে 'তথ্য-৩' যথার্থ। কেননা এখানে যৌক্তিক সংজ্ঞার নিয়ম অনুসরণ করা হয়েছে। উদ্দীপকের 'তথ্য-২'-এর 'কাব্য' পদের সংজ্ঞায় কাব্য হলো মধুর সান্ত্বনা বচন'-এরূপ সংজ্ঞা প্রদান করা হয়েছে। এখানে 'কাব্য' পদটিকে রূপক অর্থে 'মধুর সান্ত্বনা বচন' হিসেবে অভিহিত করা হয়েছে। অথচ যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। সংজ্ঞায় কেবল একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করতে হয়। যেহেতু 'তথ্য- ২' এ যৌক্তিক সংজ্ঞার দ্বিতীয় নিয়ম লঙ্ঘন করে সংজ্ঞায় রূপক ভাষা ব্যবহার করা হয়েছে, তাই সংজ্ঞাটিতে রূপক সংজ্ঞা অনুপপত্তি ঘটেছে। এই কারণে সংজ্ঞাটি যথার্থ নয়। অপরপক্ষে, উদ্দীপকের 'তথ্য-৩'-এ মানুষ পদের সংজ্ঞায় 'মানুষ হয় বুদ্ধিবৃত্তিসম্পন্ন জীব'; এরূপ সংজ্ঞা প্রদান করা হয়েছে। এখানে 'মানুষ' পদের আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়েছে। আর কোনো পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। তাই বলা যায়, তথ্য-২ ও তথ্য-৩ এর মধ্যে 'তথ্য-৩' এর সংজ্ঞাটি যথার্থ।"
        }
      ]
    },
    {
      "number": "5",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "দ্বিকোটিক বিভাগ কাকে বলে?",
          "explanation": "কোনো 'জাতি বা শ্রেণিবাচক পদকে আকারগতভাবে পরম্পর দুটি বিরুদ্ধ উপজাতিতে বিভক্ত করাকে দ্বিকোটিক বিভাগ বলে।"
        },
        {
          "label": "খ",
          "question": "যৌক্তিক বিভাগে একাধিক নীতি অনুসরণ করা হয় না কেন?",
          "explanation": "যৌক্তিক বিভাগে কোনো জাতি বা শ্রেণিবাচক পদকে তার অন্তর্গত বিভিন্ন উপজাতি বা উপশ্রেণিতে বিন্যস্ত করা হয়। এক্ষেত্রে মাত্র একটি মূলনীতি অনুসরণ করতে হয়। যদি একই সময়ে একাধিক মূলনীতি অনুসরণ করা হয় তাহলে উপজাতিগুলো একটি অন্যটির সাথে মিশে যায় এবং অনুপপত্তি ঘটে। তাই যৌক্তিক বিভাগে একাধিক মূলনীতি অনুসরণ করা হয় না।"
        },
        {
          "label": "গ",
          "question": "দৃশ্যকল্প-১ এর বিভাজন প্রক্রিয়ায় কোন অনুপপত্তি ঘটেছে? ব্যাখ্যা কর।",
          "explanation": "দৃশ্যকল্প-১' এর বিভাজন প্রক্রিয়ায় অতিব্যাপক বিভাগ অনুপপত্তি। ঘটেছে। অতিব্যাপক বিভাগ একটি ত্রুটিপূর্ণ বিভাগ। বিভাগের তৃতীয় নিয়ম লজ্জন করে কোনো পদের যৌক্তিক বিভাগে অতিরিক্ত ব্যক্ত্যর্থ উল্লেখ করলে মূল পদের বা জাতির ব্যস্ত্যর্থ বৃদ্ধি পায়। এর ফলে বিভাগ প্রক্রিয়াটি ত্রুটিপূর্ণ হয়। এরূপ ত্রুটিপূর্ণ বিভাগকে অতিব্যাপক বিভাগ অনুপপত্তি বলে। উদ্দীপকের দৃশ্যকল্প-১ ও 'ত্রিভুজ' পদকে সমবাহু, সমদ্বিবাহু, বিষমবাহু ফ্রিভুজের পাশাপাশি অতিরিক্ত 'সমকোণী' ত্রিভুজে বিভক্ত করা হয়েছে। যা সুস্পষ্টই যৌক্তিক বিভাগের তৃতীয় নিয়মের লঙ্ঘন। কারণ ত্রিভুজকে বাহুর ভিত্তিতে সমবাহু, সমদ্বিবাহু ও বিষমবাহু ত্রিভুজে বিভক্ত করা হয়। কিন্তু দৃশ্যকল্প-১ এ ত্রিভুজকে অতিরিক্ত সমকোণী ত্রিভুজে ভাগ করার কারণে অতিব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ এর বিভাজন কী যথার্থ হয়েছে? মূল্যায়ন কর।",
          "explanation": "দৃশ্যকল্প-২' এর বিভাজন প্রক্রিয়া যথার্থ হয়েছে। কেননা এখানে যৌক্তিক বিভাগের নিয়ম অনুসরণ করে 'ফুল' পদের বিভাগ করা হয়েছে। যৌক্তিক বিভাগে একটি পদের ব্যক্ত্যর্থের বিশ্লেষণ করা হয়। এক্ষেত্রে একটি জাতি বা শ্রেণিকে তার বিভিন্ন উপজাতি বা উপশ্রেণিতে বিন্যস্ত করা হয়। তাই একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত বিভিন্ন উপজাতি বা উপশ্রেণিতে বিন্যস্ত করার মানসিক প্রক্রিয়া হলো যৌক্তিক বিভাগ। এছাড়া যৌক্তিক বিভাগে বিভক্ত মূল জাতি ও বিভাজ্য উপজাতিগুলোর ব্যক্তার্থ পরস্পর সমান হতে হয়। উদ্দীপকের 'দৃশ্যকল্প-২' এ 'ফুল' পদটিকে 'স্থলজ' ও 'জলজ' এই দুটি উপজাতিতে ভাগ করা হয়েছে। এখানে একই সময়ে মাত্র একটি মূলনীতি অনুসরণ করা হয়েছে। আর বিভাজ্য উপজাতিগুলোর মিশ্রিত ব্যস্থ্যর্থ পদ মূল জাতির ব্যক্ত্যর্থের সমান। অর্থাৎ, এখানে যৌক্তিক বিভাগ করার ক্ষেত্রে এর নিয়মগুলো অনুসরণ করা হয়েছে। তাই বলা যায়, 'দৃশ্যকল্প-২' এর বিভাজন যথার্থ হয়েছে।"
        }
      ]
    },
    {
      "number": "6",
      "uddipok": "দৃশ্যপট-১: গরু হয় চতুষ্পদ। হরিণ হয় চতুষ্পদ। বাঘ হয় চতুষ্পদ। সিংহ হয় চতুষ্পদ। অতএব, সকল পশু হয় চতুষ্পদ। দৃশ্যপট-২: আমি এ যাবৎ যত মানুষের সাথে মিশেছি, তারা সবাই কৃপণ। অতএব, সকল মানুষ হয় কৃপণ।",
      "tag": "MB 24",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "বিশেষ বিশেষ দৃষ্টান্তের পর্যবেক্ষণের ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "আরোহমূলক লক্ষকে আরোহের প্রাণ বলা হয় কেন?",
          "explanation": "আরোহ অনুমানে বিশেষ থেকে সার্বিকে গমন করা হয়। এখানে বিশেষ বিশেষ দৃষ্টান্তের পর্যবেক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। যে বৈশিষ্ট্য বা যার মাধ্যমে আরোহ অনুমানে জ্ঞাত থেকে অজ্ঞাতে বা বিশেষ থেকে সার্বিকে গমন করা হয় সেটি হলো আরোহাত্মক উল্লম্ফন'। তাই আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "দৃশ্যপট-১ এ নির্দেশিত প্রকৃত আরোহের বৈশিষ্ট্যসমূহ ব্যাখ্যা কর।",
          "explanation": "উদ্দীপকের 'দৃশ্যপট-১' এর মাধ্যমে বৈজ্ঞানিক আরোহ নির্দেশিত হয়েছে। আর বৈজ্ঞানিক আরোহ প্রকৃত আরোহ এবং এর বিভিন্ন বৈশিষ্ট্য রয়েছে। আরোহ অনুমানে বিশেষ বিশেষ দৃষ্টান্তের পর্যবেক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। আর যে আরোহের মধ্যে আরোহের মূল বৈশিষ্ট্য আরোহাত্মক উল্লম্ফন বিদ্যমান থাকে তাকে প্রকৃত আরোহ বলা হয়। উদ্দীপকের 'দৃশ্যপট-১' এ গরু, হরিণ, বাঘ, সিংহ প্রভৃতি বিশেষ বিশেষ পশু চতুষ্পদ হবার বিষয়টির পর্যবেক্ষণ করে 'সকল পশু হয় চতুষ্পদ' এই সিদ্ধান্ত প্রতিষ্ঠা করা হয়েছে। এখানে বিশেষ থেকে সার্বিকে গমন করা হয়েছে এবং এখানে প্রকৃতির নিয়মানুবর্তিতা নীতি ও কার্যকরণ সম্পর্ক বিদ্যমান রয়েছে। তাই 'দৃশ্যপট-১' এর মাধ্যমে বৈজ্ঞানিক আরোহ নির্দেশিত হয়েছে।বৈজ্ঞানিক আরোহ প্রকৃত আরোহ বিধায় এখানে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। এই আরোহের সিদ্ধান্তটি একটি সার্বিক সংশ্লেষক যুক্তিবাক্য। বৈজ্ঞানিক আরোহের মধ্যে প্রকৃতির নিয়মানুবর্তিতা নীতি ও কার্যকারণ সম্পর্কে বিদ্যমান থাকে। আর কার্যকারণ সম্পর্ক বিদ্যমান থাকার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে।"
        },
        {
          "label": "ঘ",
          "question": "দৃশ্যপট-১ ও দৃশ্যপট-২ এ নির্দেশিত প্রকৃত আরোহ দুটির পার্থক্য মূল্যায়ন কর",
          "explanation": "উদ্দীপকের 'দৃশ্যপট-১' দ্বারা বৈজ্ঞানিক আরোহ এবং 'দৃশ্যপট-২' দ্বারা অবৈজ্ঞানিক আরোহ নির্দেশিত হয়েছে। আর এই দুই প্রকার আরোহের মধ্যে বিভিন্ন দিক দিয়ে পার্থক্য রয়েছে। 'দৃশ্যপট-১'-এ গরু, হরিণ, বাঘ, সিংহ প্রভৃতি বিশেষ বিশেষ প্রাণী 'চতুষ্পদ' হওয়ার পর্যবেক্ষণের অভিজ্ঞতার ভিত্তিতে 'সকল পশু হয় চতুষ্পদ'-এই সিদ্ধান্ত প্রতিষ্ঠা করা হয়েছে। এখানে বিশেষ থেকে সার্বিকে গমন করা, হয়েছে এবং এখানে প্রকৃতির নিয়মানুবর্তিতা নীতি ও কার্যকারণ সম্পর্ক বিদ্যমান রয়েছে। তাই 'দৃশ্যপট-১' দ্বারা বৈজ্ঞানিক আরোহ নির্দেশিত হয়েছে। বৈজ্ঞানিক আরোহের মধ্যে প্রকৃতির নিয়মানুবর্তিতা নীতি ও কার্যকারণ সম্পর্ক বিদ্যমান থাকার কারণে এই আরোহ নিশ্চিত সিদ্ধান্ত প্রতিষ্ঠা করতে পারে। অপরপক্ষে, 'দৃশ্যপট-২' এই কয়েকজন 'কৃপণ' মানুষের অবাধ অভিজ্ঞতার ভিত্তিতে 'সকল মানুষ হয় কৃপণ' এই সিদ্ধান্ত প্রতিষ্ঠা করা হয়েছে। এখানে - কয়েকটি দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। তাই 'দৃশ্যপট-২'-এর মাধ্যমে অবৈজ্ঞানিক আরোহ নির্দেশিত হয়েছে। অবৈজ্ঞানিক আরোহে কেবল অনুকূল অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। এ আরোহে কার্যকারণ সম্পর্ক বিদ্যমান থাকে না। আর কার্যকারণ সম্পর্ক বিদ্যমান না থাকার কারণে অবৈজ্ঞানিক আরোহের সিদ্ধান্ত নিশ্চিত নয়, সম্ভাব্য হয়ে থাকে। পরিশেষে বলা যায়, অনুমান পদ্ধতি ও সিদ্ধান্তের ধরনে বৈজ্ঞানিক ও অবৈজ্ঞানিক আরোহের মধ্যে পার্থক্য বিদ্যমান। এ কারণে উদ্দীপকের দুটি দৃশ্যপটের মধ্যে ভিন্নতা লক্ষ করা যায়।"
        }
      ]
    },
    {
      "number": "7",
      "uddipok": "ছক-১: মানুষ বানর জন্ম ও মৃত্যু জন্ম ও মৃত্যু খাদ্য গ্রহণ খাদ্য গ্রহণ বংশ বিস্তার বংশ বিস্তার মানুষ চেতনাসম্পন্ন ∴ \\therefore ∴ বানর চেতনাসম্পন্ন ছক-২: সাব্বির রাকিব সুদর্শন সুদর্শন লম্বা লম্বা ফর্সা ফর্সা সাব্বির মেধাবী ∴ \\therefore ∴ রাকিবও মেধাবী",
      "tag": "MB 24",
      "sub_questions": [
        {
          "label": "ক",
          "question": "সাদৃশ্যানুমান কাকে বলে?",
          "explanation": "যে প্রকৃত আরোহে দুটি বিষয়ে কতিপয় সাদৃশ্য বিবেচনা করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "পূর্ণাঙ্গ আরোহকে কী যথার্থ আরোহ বলা যায়?",
          "explanation": "পূর্ণাঙ্গ আরোহকে যথার্থ আরোহ বলা যায় না। যে আরোহে কতিপয় দৃষ্টান্তের সবগুলো পর্যবেক্ষণ করার পর সবগুলো সিদ্ধান্ত সম্পর্কে সার্বিক সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। পূর্ণাঙ্গ আরোহের সিদ্ধান্তটি দেখতে সার্বিক সংশ্লেষক মনে হলেও প্রকৃতপক্ষে সেটি সার্বিক সংশ্লেষক নয়। পূর্ণাঙ্গ আরোহ কেবল অল্প কয়েকটি দৃষ্টান্তের ক্ষেত্রে প্রয়োগ করা যায়। এসব কারণে পূর্ণাঙ্গ আরোহকে যথার্থ আরোহ বলা যায় না।"
        },
        {
          "label": "গ",
          "question": "ছক-১ এ কোন ধরনের আরোহের প্রতিফলন ঘটেছে? ব্যাখ্যা কর।",
          "explanation": "উদ্দীপকের 'ছক-১' এ সাদৃশ্যানুমানের প্রতিফলন ঘটেছে। কেননা সাদৃশ্যানুমানে যেভাবে যুক্তি উপস্থাপন করা হয় এখানে সেভাবে যুক্তি উপস্থাপন করা হয়েছে। প্রকৃত আরোহের সর্বশেষ শ্রেণিবিভাগ হলো সাদৃশ্যানুমান। একই প্রকার আরোহের ক্ষেত্রে সাদৃশ্য বা মিল দেখে সিদ্ধান্ত প্রতিষ্ঠা করা হয়। তাই বলা যায়, যে আরোহে দুটি বিষয়ে কতিপয় ক্ষেত্রে সাদৃশ্য বিবেচনা করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে। উদ্দীপকের 'ছক-১' এ 'মানুষ' ও 'বানর' এর মধ্যে কতিপয় বিষয়ে সাদৃশ্য দেখানো হয়েছে। এরপর মানুষ চেতনাসম্পন্ন বিধায় বানরও চেতনাসম্পন্ন এরূপ সিদ্ধান্ত প্রতিষ্ঠা করা হয়েছে। যেহেতু এখানে দুটি বিষয়ে কতিপয় ক্ষেত্রে সাদৃশ্য বিবেচনা করে তাদের মধ্যে নতুন সাদৃশ্য অনুমান করে সিদ্ধান্ত প্রতিষ্ঠা করা হয়েছে, তাই 'ছক-১'-এর মাধ্যমে প্রকৃত আরোহের প্রকারভেদ সাদৃশ্যানুমান নির্দেশিত হয়েছে।"
        },
        {
          "label": "ঘ",
          "question": "ছক-১ ও ছক-২ এর মধ্যে কোনটি অধিকতর গ্রহণযোগ্য? বিশ্লেষণ কর।",
          "explanation": "উদ্দীপকের 'হুক-১'-এর মাধ্যমে সাধু সাদৃশ্যানুমান এবং 'ছক-২' এর মাধ্যমে অসাধু সাদৃশ্যানুমান নির্দেশিত হয়েছে। আর এই দুই প্রকার সাদৃশ্যানুমানের মধ্যে সাধু সাদৃশ্যানুমান অর্থাৎ, 'ছক-১' অধিকতর গ্রহণযোগ্য। সাদৃশ্যানুমানের প্রকারভেদের মধ্যে প্রথমটি হলো সাধু সাদৃশ্যানুমান। যে সাদৃম্যানুমানে দুটি বিষয়ে কতিপয় মৌলিক, গুরুত্বপূর্ণ ও প্রাসঙ্গিক সাদৃশ্য বিবেচনা করে তাদের মধ্যে নতুন কোনো সাদৃশ্য অনুমান করা হয় তাকে সাধু সাদৃশ্যানুমান বলে। উদ্দীপকের 'ছক-১' এ 'মানুষ' ও 'বানর' এর মধ্যে কতিপয় মৌলিক ও গুরুত্বপূর্ণ বিষয়ে সাদৃশ্য বিবেচনা করে তাদের মধ্যে নতুন বিষয়ে সাদৃশ্যঅনুমান করা হয়েছে। তাই 'ছক-১' এর মাধ্যমে সাধু সাদৃশ্যানুমান নির্দেশিত হয়েছে। সাধু সাদৃশ্যানুমানে মৌলিক ও গুরুত্বপূর্ণ বৈশিষ্ট্যের ভিত্তিতে সিদ্ধান্ত প্রতিষ্ঠা করা হয় বিধায় এর সিদ্ধান্ত অধিক সম্ভাব্য হয়ে থাকে। এছাড়া এখানে কার্যকারণ সম্পর্ক বিদ্যমান না থাকলেও। কার্যকারিতা সম্পর্কের ইঙ্গিত থাকে। তাই এটি খুবই গুরুত্বপূর্ণ। অপরপক্ষে 'ছক-২' এ 'সাব্বির' ও 'রফিক'-এর মধ্যে কতিপয় অমৌলিক ও বাহ্যিক সাদৃশ্যের ভিত্তিতে সাব্বির মেধাবী বিধায় রফিককেও মেধাবী হিসেবে সিদ্ধান্ত গ্রহণ করা হয়েছে। তাই 'ছক-২'-এর মাধ্যমে অসাধু সাদৃম্যানুমান নির্দেশিত হয়েছে। কেননা যে সাদৃশ্যানুমানে অমৌলিক ও বাহ্যিক সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। অসাধু সাদৃশ্যানুমানে অমৌলিক ও বাহ্যিক সাদৃশ্যের ভিত্তিতেসিদ্ধান্ত প্রতিষ্ঠা করা হয় বিধায় এটি গুরুত্বহীন। এই প্রকার সাদৃশ্যানুমানের সিদ্ধান্ত ভ্রান্ত ও অনুপপত্তিযুক্ত থাকে। তাই বলা যায় যে, 'ছক-১' ও ছক-২' এর মধ্যে 'ছক-১' অধিক গ্রহণযোগ্য।"
        }
      ]
    },
    {
      "number": "8",
      "uddipok": "রত্না ছোট বোন রুমীকে নিয়ে মেলায় গেল। রত্না মেলার প্রতিটি দোকান প্রত্যক্ষ করে সিদ্ধান্ত নিল তারা পাখির মেলায় এসেছে। রুমীর বিশ্বাস, টিয়া পাখি, ময়না পাখি, দোয়েল পাখি যেহেতু আকাশে উড়ে, সুতরাং সকল পাখি আকাশে উড়ে।",
      "tag": "MB 24",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যে সব আরোহের মধ্যে আরোহের মৌলিক বৈশিষ্ট্য আরোহাত্মক। উল্লম্ফন থাকে না সেসব আরোহকে অপ্রকৃত আরোহ বলে।."
        },
        {
          "label": "খ",
          "question": "অবৈজ্ঞানিক আরোহের দুটি বৈশিষ্ট্য লেখ।",
          "explanation": "যে আরোহের ক্ষেত্রে কয়েকটি অনুকূল দৃষ্টান্ত পর্যবেক্ষণ করে। সমজাতীয় সকল দৃষ্টান্ত সম্পর্কে সার্বিকভাবে সিদ্ধান্ত প্রতিষ্ঠা করা হয়। তাকে অবৈজ্ঞানিক আরোহ বলে। এই আরোহের দুটি বৈশিষ্ট্য হলো- ১. অবৈজ্ঞানিক আরোহের মধ্যে আরোহের মৌলিক বৈশিষ্ট্য বিদ্যমান। থাকে বিধায় এখানে জ্ঞাত থেকে অজ্ঞাতে গমন করা হয়। ২. অবৈজ্ঞানিক আরোহে কার্যকারণ সম্পর্ক বিদ্যমান থাকে না বিধায় এর সিদ্ধান্ত নিশ্চিত নয়, সম্ভাব্য হয়ে থাকে।"
        },
        {
          "label": "গ",
          "question": "রত্নার সিদ্ধান্ত গ্রহণে কোন ধরনের অপ্রকৃত আরোহ প্রকাশিত হয়েছে? ব্যাখ্যা কর।",
          "explanation": "উদ্দীপকের রক্সার সিদ্ধান্ত গ্রহণের মাধ্যমে অপ্রকৃত আরোহের প্রকারভেদ পূর্ণাঙ্গ আরোহ প্রকাশিত হয়েছে। অপ্রকৃত আরোহের প্রকারভেদগুলোর মধ্যে প্রথমটি হলো পূর্ণাঙ্গ আরোহ। এই প্রকার আরোহে প্রথমে কতিপয় দৃষ্টান্তের প্রতিটিকে পর্যবেক্ষণ করা হয়। তারপর সকল দৃষ্টান্ত সম্পর্কে সিদ্ধান্ত নেওয়া হয়। তাই বলা যায়, যে আরোহে কতিপয় দৃষ্টান্তের সবগুলো পর্যবেক্ষণ করার পর সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। উদ্দীপকের রত্না মেলায় গিয়ে সবগুলো দোকানের প্রতিটি প্রত্যক্ষ করার পর সিদ্ধান্ত নিয়েছে যে, সে পাখির মেলায় গিয়েছে। তাই উদ্দীপকের রত্নার সিদ্ধান্তের মাধ্যমে পূর্ণাঙ্গ আরোহ নির্দেশিত হয়েছে।"
        },
        {
          "label": "ঘ",
          "question": "রুমীর বক্তব্য কোন ধরনের প্রকৃত আরোহকে নির্দেশ করে? পাঠ্যবইয়ের আলোকে রত্না ও রুমীর বক্তব্যের সাদৃশ্য দেখাও।",
          "explanation": "উদ্দীপকের রুমীর বক্তব্যের মাধ্যমে অবৈজ্ঞানিক আরোহ নির্দেশিত হয়েছে। আর রত্নার বক্তব্যের মাধ্যমে পূর্ণাঙ্গ আরোহ নির্দেশিত হয়েছে। উদ্দীপকের রুমী টিয়া, ময়না ও দোয়েল পাখি আকাশে উড়তে দেখার অভিজ্ঞতার ভিত্তিতে, 'সকল পাখি আকাশে উড়ে।'- এরূপ সিদ্ধান্ত গ্রহণ করেছে। তাই রুমীর বক্তব্যের মাধ্যমে অবৈজ্ঞানিক আরোহ নির্দেশিত হয়েছে। কেননা যে আরোহে কতিপয় অনুকূল দৃষ্টান্তের অভিজ্ঞতার ভিত্তিতে সকল দৃষ্টান্তসম্পর্কে সিদ্ধান্ত প্রতিষ্ঠা করা হয় তাকে। অবৈজ্ঞানিক আরোহ বলে। যেহেতু উদ্দীপকের রুমী কয়েকটি দৃষ্টান্তের অভিজ্ঞতার ভিত্তিতে সকল দৃষ্টান্ত সম্পর্কে সিদ্ধান্ত প্রতিষ্ঠা করেছে, তাই রুমীর বক্তব্যের মাধ্যমে অবৈজ্ঞানিক আরোহ নির্দেশিত হয়েছে। অন্যদিকে, উদ্দীপকের রত্না মেলায় সবগুলো দোকান প্রত্যক্ষ করে সিদ্ধান্ত নিয়েছে যে, সে পাখির মেলায় গিয়েছে। তাই রত্নার সিদ্ধান্তের মাধ্যমে পূর্ণাঙ্গ আরোহ নির্দেশিত হয়েছে। কেননা প্রতিটি দৃষ্টান্ত প্রত্যক্ষ করার পর ঐ দৃষ্টান্তগুলো সম্পর্কে সিদ্ধান্ত নিয়েছে। পূর্ণাঙ্গ আরোহ বলে। রুমীর ও রত্নার উভয়ের বক্তব্যে পরিলক্ষিত অবৈজ্ঞানিক আরোহ ও পূর্ণাঙ্গ আরোহের প্রকৃতি পর্যালোচনা করলে দেখা যায় যে, এদের উভয়ই আরোহ অনুমানের অন্তর্ভুক্ত। উভয় প্রকার আরোহের ক্ষেত্রে বিশেষ বিশেষ দৃষ্টান্তের পর্যবেক্ষণ থাকে। অবৈজ্ঞানিক ও পূর্ণাঙ্গ উভয় আরোহ অনুমানের ক্ষেত্রে সার্বিক সিদ্ধান্ত প্রতিষ্ঠার প্রয়োগ থাকে। আর উভয় প্রকার আরোহে অভিজ্ঞতার ভিত্তিতে সিদ্ধান্ত প্রতিষ্ঠা করা হয়। পরিশেষে বলা যায়, রত্না ও রুমীর বক্তব্যে পরিলক্ষিত আরোহ দুটি ভিন্ন প্রকৃতির হলেও উভয়ই আরোহ অনুমানের গুরুত্বপূর্ণ মাধ্যম।"
        }
      ]
    },
    {
      "number": "9",
      "uddipok": "বাংলাদেশে প্রতি বৎসর যানবাহন দুর্ঘটনায় প্রায় ৭ থেকে ৮ হাজার মানুষের মৃত্যু ঘটে। সাধারণ মানুষের ধারণা অত্যধিক পাপের কারণে এমনটি হয়েছে। গবেষণায় তথ্য পাওয়া যায় যানবাহন ত্রুটি, ট্রাফিক আইন না মানা ও অদক্ষ ড্রাইভারের কারণে এই দুর্ঘটনা ঘটে।",
      "tag": "MB 24",
      "sub_questions": [
        {
          "label": "ক",
          "question": "ব্যাখ্যা কয় প্রকার?",
          "explanation": ""
        },
        {
          "label": "খ",
          "question": "বৈজ্ঞানিক ব্যাখ্যা ব্যক্তিভেদে ভিন্ন হয় না কেন?",
          "explanation": ""
        },
        {
          "label": "গ",
          "question": "উদ্দীপকে গবেষণার তথ্য সংক্রান্ত বিষয়টি কোন ব্যাখ্যাকে নির্দেশ করে? বিশ্লেষণ কর।",
          "explanation": ""
        },
        {
          "label": "ঘ",
          "question": "উদ্দীপকে গবেষণার তথ্য ও সাধারণ মানুষের ধারণার মধ্যে পার্থক্য ব্যাখ্যার আলোকে মূল্যায়ন কর।",
          "explanation": ""
        }
      ]
    },
    {
      "number": "10",
      "uddipok": "দৃশ্যকল্প-১: ভিটামিন সমৃদ্ধ খাবারের কারণেই ছেলেটি অসুস্থ হয়েছে। দৃশ্যকল্প-২: পরিশ্রমের কারণেই মেয়েটি সফল হয়।",
      "tag": "MB 24",
      "sub_questions": [
        {
          "label": "ক",
          "question": "বাস্তব কারণ কাকে বলে?",
          "explanation": "বাস্তব কারণ বলতে অস্তিত্বশীল কারণকে বোঝায়।'"
        },
        {
          "label": "খ",
          "question": "সব ধরনের প্রকল্পকে বৈধ বলা যায় না কেন?",
          "explanation": "প্রকল্পের শর্ত পূরণ না করার কারণে সকল প্রকল্পকে বৈধ প্রকল্প বলা হয় না। প্রকল্প হলো একটি আনুমানিক ধারণা। প্রকল্প আনুমানিক ধারণা হলেও যে কোনো প্রাথমিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতগুলো শর্ত পূরণ করতে হয়। যেগুলোকে বৈধ প্রকল্পের শর্ত বলা হয়। যে সব প্রকল্প বৈধ প্রকল্পের শর্ত পূরণ করে না সেসব প্রকল্পকে বৈধ প্রকল্প বলা যায় না। তাই সব ধরনের প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "দৃশ্যকল্প-১ এ বৈধ প্রকল্পের কোন শর্ত ভঙ্গ করা হয়েছে? ব্যাখ্যা কর।",
          "explanation": "উদ্দীপকের 'দৃশ্যকল্প-১' এ বৈধ প্রকল্পের আত্মবিরোধী শর্ত ভঙ্গ করা হয়েছে। কেননা এখানে সংশ্লিষ্ট ঘটনা ও প্রকল্প পরস্পর বিরোধী। কোনো আনুমানিক ধারণাকে প্রকল্প হতে গেলে কতগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্প আত্মবিরোধী হতে পারবে না। প্রকল্প আত্মবিরোধী বলতে বোঝায় সংশ্লিষ্ট ঘটনা ও তার জন্য গৃহীত প্রকল্প পরস্পর বিরোধী। উদ্দীপকের দৃশ্যকল্প-১' এ ভিটামিন সমৃদ্ধ খাবারের কারণে একটি ছেলে অসুস্থ হয়েছে এমনটি উল্লেখ করা হয়েছে। কিন্তু বাস্তবে ভিটামিন সমৃদ্ধ খাবার শরীরের জন্য উপকারী এতে অসুস্থ না হয়ে মানুষ সুস্থ হয়। কারণ এখানে সংশ্লিষ্ট ঘটনা ও তার জন্য গৃহীত প্রকল্প পরস্পর বিরোধী। তাই' বলা যায়, উদ্দীপকের দৃশ্যকল্প-১ এ বৈধ প্রকল্পের আত্মবিরোধী শর্ত ভঙ্গ করা হয়েছে।"
        },
        {
          "label": "ঘ",
          "question": "দৃশ্যকল্প-২ এর প্রকল্পটি আত্মবিরোধী নয়—উক্তিটির সাথে কী তুমি একমত? মতামত দাও।",
          "explanation": "উদ্দীপকের দৃশ্যকল্প-২ এর প্রকল্পটি আত্মবিরোধী নয়- উক্তিটির সাথে আমি একমত। কেননা এখানে সংশ্লিষ্ট ঘটনা ও তার জন্য গৃহীত প্রকল্প পরস্পর বিরোধী নয়। কোনো ঘটনার প্রকৃত কারণ নির্ণয় করার জন্য যে প্রাথমিক আনুমানিক ধারণা করা হয় তাকে প্রকল্প বলে। তাই প্রকল্প একটি প্রাথমিক আনুমানিক ধারণা। প্রকল্প প্রাথমিক আনুমানিক ধারণা হলেও যে কোনো প্রাথমিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্প আত্মবিরোধী হতে পারবে না। প্রকল্প আত্মবিরোধী বলতে বোঝায় কোনো ঘটনার জন্য গৃহীত প্রকল্প ও সংশ্লিষ্ট ঘটনা 'পরস্পর বিরোধী। উদ্দীপকের দৃশ্যকল্প-২-এর পরিশ্রমের কারণে একটি মেয়ে সফল হয়েছে এমনটি উল্লেখ করা হয়েছে। বাস্তবে পরিশ্রমই সফলতার শর্তের চাবিকাঠি। এখানে ঘটনার প্রকৃত কারণ উল্লেখ করে প্রকল্প করা হয়েছে। তাই প্রকল্পটি বৈধ প্রকল্পের শর্ত বিরোধী নয়। সুতরাং বলা যায়, উদ্দীপকের দৃশ্যকল্প-২ এর প্রকল্পটি আত্মবিরোধী নয়- উক্তিটির সাথে আমি একমত।"
        }
      ]
    },
    {
      "number": "11",
      "uddipok": "ছক-১: নিয়মিত সঙ্গীত চর্চা → \\to → গণ মাধ্যমে সুযোগ → \\to → জনপ্রিয়তা অর্জন → \\to → প্রতিষ্ঠিত শিল্পী। ছক-২:",
      "tag": "MB 24",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কী?",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "বৈজ্ঞানিক ব্যাখ্যার ক্ষেত্রে বিশ্লেষণ প্রয়োজন কেন?",
          "explanation": "বৈজ্ঞানিক ব্যাখ্যায় কার্যকারণ সম্পর্ক নির্ণয় করে কোনো ঘটনার ব্যাখ্যা প্রদান করা হয়। বিশ্লেষণে কোনো একটি মিশ্রকার্যের স্বতন্ত্র কারণগুলোকে পৃথকভাবে দেখানো হয়। অর্থাৎ যেসব স্বতন্ত্র কারণ মিলিতভাবে মিশ্রকার্য উৎপন্ন করে, বিশ্লেষণের মাধ্যমে সেটি পৃথক করে দেখানো হয়। এর মাধ্যমে মিশ্রকার্যের স্বতন্ত্র কারণগুলো এবং মিশ্রকার্যটির প্রকৃত রূপ জানা যায়। এ কারণে বৈজ্ঞানিক ব্যাখ্যায় বিশ্লেষণ খুবই প্রয়োজনীয়।"
        },
        {
          "label": "গ",
          "question": "ছক-১ এ বৈজ্ঞানিক ব্যাখ্যার কোন রূপটির প্রতিফলন ঘটেছে?",
          "explanation": "উদ্দীপকের ছক-১ এ বৈজ্ঞানিক ব্যাখ্যার রূপ শৃঙ্খলযোজন প্রতিফলিত হয়েছে। বৈজ্ঞানিক ব্যাখ্যার তিনটি রূপের মধ্যে দ্বিতীয়টি হলো শৃঙ্খলযোজন। এখানে একটি কার্য ও তার দূরবর্তী কারণের মধ্যবর্তী পর্যায় দেখানো হয়। অর্থাৎ বৈজ্ঞানিক ব্যাখ্যার যে রূপে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয় তাকে শৃঙ্খলযোজন বলে। বৈজ্ঞানিক ব্যাখ্যার রূপ শৃঙ্খলযোজনে দেখানো হয় যে, কোনো কার্য তার দূরবর্তী কারণ থেকে সরাসরি উদ্ভব হয় না বরং কার্য দূরবর্তী কারণের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। উদ্দীপকের ছক-১ এ নিয়মিত সংগীত চর্চা ও প্রতিষ্ঠিত শিল্পীর মধ্যবর্তী পর্যায় হলো গণমাধ্যমে সুযোগ এবং জনপ্রিয়তা অর্জন। সংগীত চর্চা হলো প্রতিষ্ঠিত শিল্পীর দূরবর্তী, কারণ। যেহেতু ছক-১ এ একটি কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয়েছে, তাই ছক-১ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে"
        },
        {
          "label": "ঘ",
          "question": "বৈজ্ঞানিক ব্যাখ্যার রূপের আলোকে ছক-২ বিশ্লেষণ কর।",
          "explanation": "উদ্দীপকের ছক-২ বৈজ্ঞানিক ব্যাখ্যার রূপের আলোকে অন্তর্ভুক্ত নির্দেশিত হয়েছে। বৈজ্ঞানিক ব্যাখ্যার তিনটি রূপের মধ্যে তৃতীয়টি হলো অন্তর্ভুক্তি। এখানে কোনো ঘটনার নিয়মকে অন্য কোনো বৃহৎ নিয়মের অন্তর্ভুক্ত করা হয়। অর্থাৎ বৈজ্ঞানিক ব্যাখ্যার যে রূপে একটি কম ব্যাপক নিয়মকে একটি বেশি ব্যাপক নিয়মের অন্তর্ভুক্ত 'করে ব্যাখ্যা করে তাকে অন্তর্ভুক্তি বলে। এখানে সংশ্লিষ্ট ঘটনার নিয়মকে বলা হয় বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় তাকে বলে সার্বিক নিয়ম। এই বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করাই হলো অন্তর্ভুক্তি। উদ্দীপকের ছক-২ এ শ্রেণিকক্ষকে শিক্ষা প্রতিষ্ঠানে অন্তর্ভুক্ত করে দেখানো হয়েছে। এখানে শিক্ষাপ্রতিষ্ঠান একটি ব্যাপক বিষয় এবং শ্রেণিকক্ষ কমব্যাপক বিষয়। অর্থাৎ, শ্রেণিকক্ষ কোনো একটি শিক্ষাপ্রতিষ্ঠানের অন্তর্ভুক্ত। যেহেতু, ছক-২ এ একটি বিশেষ বিষয়কে একটি সমগ্র বিষয়ের অন্তর্ভুক্ত করে দেখানো হয়েছে। তাই ছক-২ এর মাধ্যমে অন্তর্ভুক্তি নির্দেশিত হয়েছে। বৈজ্ঞানিক ব্যাখ্যার রূপ অন্তর্ভুক্তিকে দেখা যায়, প্রকৃতিতে বিভিন্ন বৃহৎ নিয়ম আছে। আর বিভিন্ন বিশেষ ঘটনা ব্যাখ্যা করতে গেলে এক পর্যায়ে বৃহৎ নিয়মের অন্তর্ভুক্ত করতে হয়। সুতরাং দেখা যায়, বৈজ্ঞানিক ব্যাখ্যার রূপের আলোকে ছক-২ অন্তর্ভুক্তি প্রতিফলিত হয়েছে।"
        }
      ]
    }
  ]
}