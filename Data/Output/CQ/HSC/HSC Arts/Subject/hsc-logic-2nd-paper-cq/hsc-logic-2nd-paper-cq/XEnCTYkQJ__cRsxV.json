{
  "title": "যশোর বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হলো শান্তি প্রিয় দ্বিপদ জীব। দৃশ্যকল্প-২: মানুষ হলো বুদ্ধিবৃত্তিসম্পন্ন বিচারশীল জীব। দৃশ্যকল্প-৩: মানুষ হলো বুদ্ধিবৃত্তিসম্পন্ন জীব।",
      "tag": "JB 24",
      "sub_questions": [
        {
          "label": "ক",
          "question": "সংজ্ঞেয় পদ কাকে বলে?",
          "explanation": "যে পদের যৌক্তিক সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "মৌলিক গুণের সংজ্ঞা দেয়া যায় না কেন?",
          "explanation": "মৌলিক গুণের অপরিহার্য অর্থ প্রকাশ সম্ভব নয় বলে এ বিষয়ের সংজ্ঞা দেওয়া যায় না। ব্যক্তি বা বস্তুর বিভিন্ন মৌলিক গুণ বা অনুভূতি রয়েছে। যেমন- তিক্ততা, মিষ্টতা, আনন্দ, বেদনা ইত্যাদি। এসব মৌলিক গুণের আসন্নতম জাতি ও বিভেদক লক্ষণ না থাকার কারণে অপরিহার্য অর্থ প্রকাশ করা যায় না। তাই এসব পদের যৌক্তিক সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা কর।",
          "explanation": "দৃশ্যকল্প-২ এ বাহুল্য সংজ্ঞাজনিত অনুপপত্তি ঘটেছে। কোনো পদের সংজ্ঞায় যদি পদটির প্রকৃত জাত্যর্থ থেকে অতিরিক্ত গুণের উল্লেখ থাকে এবং সে অতিরিক্ত গুণটুকু যদি ঐ পদের উপলক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা। যেমন- \"মানুষ হয় বুদ্ধিবৃত্তিসম্পন্ন মরণশীল জীব।\" এখানে অতিরিক্ত 'মরণশীল' গুণটি মানুষ পদের উপলক্ষণ, জাত্যর্থ নয়। এ কারণেই সংজ্ঞাটিতে বাহুল্য সংজ্ঞাজনিত অনুপপত্তি ঘটেছে। দৃশ্যকল্প-২ এ বর্ণিত, 'মানুষ হলো বুদ্ধিবৃত্তিসম্পন্ন বিচারশীল জীব'। এই সংজ্ঞাটিতে মানুষের প্রকৃত জাত্যর্থ থেকে যে অতিরিক্ত গুণের উল্লেখ আছে সেটি হচ্ছে 'বিচারশক্তি'। এই গুণটি মানুষ পদের উপলক্ষণ। বিচারশক্তি গুণটি মানুষ পদের জাত্যর্থ নয়, কিন্তু মানুষের জাত্যর্থ বুদ্ধিবৃত্তি থেকে এ গুণটি অনিবার্যভাবে নিঃসৃত। সুতরাং এরূপ অতিরিক্ত গুণের উল্লেখ করায় সংজ্ঞাটি বাহুল্য দোষে দুষ্ট।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-৩ এ নির্দেশিত বিষয়ের তুলনামূলক বিশ্লেষণ ।",
          "explanation": "দৃশ্যকল্প-১ বর্ণনাকে এবং দৃশ্যকল্প-৩ যৌক্তিক সংজ্ঞাকে নির্দেশ করে। নিচে উভয় বিষয়ের মধ্যে তুলনামূলক বিশ্লেষণ করা হলো- কোনো পদের উপলক্ষণ বা অবান্তর লক্ষণ বা জাত্যর্থের অংশ বিশেষের সাথে এগুলোকে মিশিয়ে উল্লেখ করাকে বর্ণনা বলে। অন্যদিকে, যৌক্তিক সংজ্ঞা হচ্ছে পদের পূর্ণ জাত্যর্থের প্রকাশ। যার মাধ্যমে পদের অপরিহার্য অর্থ প্রকাশ পায়। যুক্তিবিদ্যায় সাধারণত শ্রেণিবাচক বা জাতিবাচক পদের সংজ্ঞা দেওয়া হয়। কিন্তু বর্ণনা দেওয়া হয় যে কোনো বিষয়ের।' যৌক্তিক। সংজ্ঞার কোনো মাত্রাভেদ নেই। অর্থাৎ সংজ্ঞা সবসময় একই হয়ে থাকে। কিন্তু বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লিখিত হবে সেই বর্ণনা ততবেশি উন্নত হবে। বর্ণনা একটি লৌকিক প্রক্রিয়া। যার সুনির্ধারিত কোনো নিয়ম নেই। এ কারণে বর্ণনার মাধ্যমে ব্যক্তির নিজস্ব ধারণা প্রকাশ পায়। পক্ষান্তরে, যৌক্তিক সংজ্ঞা একটি বৈজ্ঞানিক প্রক্রিয়া। যার সুনির্দিষ্ট পাঁচটি নিয়ম রয়েছে। এ কারণে প্রতিটি পদের যৌক্তিক সংজ্ঞা হয় নির্ধারিত ও সুষ্পষ্ট। পরিশেষে বলা যায়, যৌক্তিক সংজ্ঞার ক্ষেত্র সীমিত। কেননা, কেবল জাত্যর্থ রয়েছে এমন জাতি বা শ্রেণিবাচক পদের সংজ্ঞা দেওয়া যায়। কিন্তু বর্ণনার ক্ষেত্র ব্যাপক। কারণ যেকোনো বিষয় সম্পর্কে সুস্পষ্ট যৌক্তিক ধারণার প্রকাশই হলো বর্ণনা। কাজেই এসব ভিন্নতার কারণে বলা যায়, দৃশ্যকল্প-১ ও দৃশ্যকল্প-৩ এ পরিলক্ষিত বর্ণনা ও যৌক্তিক সংজ্ঞার মধ্যে বৈসাদৃশ্য বিদ্যমান।"
        }
      ]
    },
    {
      "number": "2",
      "uddipok": "দৃশ্যকল্প-১: সঙ্গীত হলো দুর্মূল্য কোলাহল। দৃশ্যকল্প-২: টাকা হয় অর্থ। দৃশ্যকল্প-৩: বেদনা হয় আনন্দের অভাব।",
      "tag": "JB 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে বলে যৌক্তিক সংজ্ঞা।"
        },
        {
          "label": "খ",
          "question": "স্বকীয় নামবাচক পদের সংজ্ঞা দেওয়া যায় না কেন?",
          "explanation": "স্বকীয় নামবাচক পদের জাত্যর্থ নেই বলে এরূপ পদের যৌক্তিক সংজ্ঞা দেওয়া যায় না। বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, চেয়ার প্রভৃতি। এসব পদের কোনো জাত্যর্থ নেই। অর্থাৎ এ ধরনের নামবাচক পদগুলো অর্থহীন চিহ্ন মাত্র। এ কারণে স্বকীয় নামবাচক পদের যৌক্তিক সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা কর।",
          "explanation": "দৃশ্যকল্প-১ এ দুর্বোধ্য সংজ্ঞাজনিত অনুপপত্তি ঘটেছে। কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি জটিল ভাষায় হওয়ার কারণে দুর্বোধ্য সংজ্ঞাজনিত অনুপপত্তি ঘটেছে। উদ্দীপকের দৃশ্যকল্প-১ এ বর্ণিত, 'সংগীত হলো দুর্মূল্য কোলাহল।' এ সংজ্ঞাটি সবার কাছে বোধগম্য নয়। কারণ এখানে কিছুটা দুর্বোধ্য ভাষা ব্যবহার করে 'সংগীত' পদের সংজ্ঞা দেওয়ার চেষ্টা করা হয়েছে। সংজ্ঞায় সংগীতের অর্থ সুষ্পষ্ট হওয়ার পরিবর্তে আরও জটিল আকার ধারণ করেছে। এ কারণে এটি দুর্বোধ্য সংজ্ঞার দৃষ্টান্ত।'"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ কোনটিতে 'চক্রক সংজ্ঞা' অনুপপত্তি ঘটেছে এবং কেন? বিশ্লেষণ কর।",
          "explanation": "দৃশ্যকল্প-২ ও দৃশ্যকল্প-৩ এর মধ্যে দৃশ্যকল্প-২ এ চক্রক সংজ্ঞাজানিত অনুপপত্তি ঘটেছে। দৃশ্যকল্প-৩ এ বর্ণিত 'বেদনা হয় আনন্দের অভাব।' এখানে নঞর্থক বা অভাববাচক শব্দের মাধ্যমে বেদনা পদের সংজ্ঞা দেওয়ার চেষ্টা করা হয়েছে। এ 'কারণে সংজ্ঞাটিতে নঞর্থক সংজ্ঞাজনিত অনুপপত্তি ঘটেছে। অন্যদিকে, দৃশ্যকল্প-২ এ বর্ণিত, 'টাকা হয় অর্থ'। এখানে 'অর্থ' হলো 'টাকার' প্রতিশব্দ বা সমার্থক শব্দ। যৌক্তির সংজ্ঞার তৃতীয় নিয়ম অনুসারে, পদের অপরিহার্য অর্থ প্রকাশের ক্ষেত্রে সমার্থক বা প্রতিশব্দ ব্যবহার করা যাবে না। এই নিয়ম লঙ্ঘন করে কোনো পদের সংজ্ঞায় সমার্থক শব্দ ব্যবহার করলে চক্রক সংজ্ঞাজনিত অনুপপত্তি ঘটে। দৃশ্যকল্প-২ এ সংজ্ঞার তৃতীয় নিয়মটি লঙ্ঘন করে 'টাকা' পদের সমার্থক শব্দ ব্যবহার করা হয়েছে। তাই এ সংজ্ঞাটি চক্রক সংজ্ঞাজনিত দোষে দুষ্ট। তাই বলা যায়, দৃশ্যকল্প-২ হলো চক্রক সংজ্ঞাজনিত অনুপপত্তির দৃষ্টান্ত। কারণ এই দৃষ্টান্তে সমর্থক শব্দ ব্যবহার করে সংজ্ঞেয় পদের সংজ্ঞা দেওয়া হয়েছে।"
        }
      ]
    },
    {
      "number": "3",
      "uddipok": "",
      "tag": "JB 24,CTG.B 19",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ ।"
        },
        {
          "label": "খ",
          "question": "দ্বিকোটিক বিভাগ একটি নিখুঁত প্রক্রিয়া— ব্যাখ্যা করো।",
          "explanation": "দ্বিকোটিক বিভাগ একটি নির্ভুল আকারগত বিভাগ প্রক্রিয়া। এ বিভাগ প্রক্রিয়ায় কোনো ভ্রান্তি বা অনুপপত্তি ঘটার আশঙ্কা থাকে না। কারণ এখানে যৌক্তিক বিভাগের সকল নিয়ম অনুসরণ করা হয়। যেমন— আমরা যখন মানুষকে শিক্ষিত ও অশিক্ষিত পদে ভাগ করি, তখন ‘শিক্ষা' নামক মূলনীতি অনুসরণ করে থাকি। পাশাপাশি শিক্ষিত মানুষ ও অশিক্ষিত মানুষ পদের ব্যক্ত্যর্থ (পদের পরিমাণগত দিক) মানুষ পদের ব্যক্ত্যর্থের সমান।"
        },
        {
          "label": "গ",
          "question": "দৃশ্যকল্প-৩ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-৩ এ অঙ্গগত বিভাগ অনুপপত্তি ঘটেছে। কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগ অনুপপত্তি ঘটে। যেমন— ‘সক্রেটিসকে' তাঁর কেশহীন মস্তক, খাড়া নাক, ছোট-খাটো আঙ্গুল ইত্যাদি অঙ্গ-প্রত্যঙ্গে বিভক্ত করলে অঙ্গগত বিভাগ অনুপপত্তি ঘটবে। কেননা ‘সক্রেটিস’ কোনো জাতিবাচক বা শ্রেণিবাচক পদ নয় বরং একজন বিশিষ্ট ব্যক্তির নাম। তাঁর কোনো উপজাতি বা উপশ্রেণি নেই। তারপরও যৌক্তিক বিভাগের নিয়ম লঙ্ঘন করে সক্রেটিসকে তাঁর বিভিন্ন অঙ্গ-প্রত্যঙ্গে ভাগ করা হলে অঙ্গগত বিভাগ অনুপপত্তি ঘটবে। দৃশ্যকল্প-৩ এ নজরুলকে তার হাত, পা, চোখ ও নাক এরূপ বিভিন্ন অঙ্গে ভাগ করা হয়েছে। তাই এই দৃশ্যকল্পে অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এর মধ্যে কোনটিতে অব্যাপক বিভাগ অনুপপত্তি ঘটেছে? বিশ্লেষণ করে দেখাও।",
          "explanation": "দৃশ্যকল্প-১ এবং দৃশ্যকল্প-২ এর মধ্যে দৃশ্যকল্প-২ এ অব্যাপক বিভাগ অনুপপত্তি ঘটেছে। যৌক্তিক বিভাগে বিভক্ত উপজাতির মিলিত ব্যক্ত্যর্থ যদি বিভাজ্য জাতির ব্যক্ত্যর্থের চেয়ে কম হয়, তাহলে অতিসংকীর্ণ বা অব্যাপক বিভাগ অনুপপত্তি ঘটে। যেমন: ত্রিভুজকে যদি সমবাহু ও সমদ্বিবাহু এ দুইভাগে ভাগ করা হয়, তাহলে অব্যাপক বিভাগ অনুপপত্তি ঘটবে। কেননা এ বিভাজ্য প্রক্রিয়া থেকে বিষমবাহু ত্রিভুজ বাদ পড়েছে। ফলে অতিসংকীর্ণ বা অব্যাপক বিভাগ অনুপপত্তির উদ্ভব ঘটেছে। দৃশ্যকল্প-২ এ প্রাণীকে গাধা, ঘোড়া, ছাগল ও বাঘ পদে ভাগ করা হয়েছে। কিন্তু এসব প্রাণী ছাড়া জগতে আরো অনেক প্রাণী আছে। তাই এ বিভক্তকরণ প্রক্রিয়া থেকে সেসব বাদ পড়েছে। তাই এই বিভক্তকরণ প্রক্রিয়ায় অব্যাপক বিভাগ অনুপপত্তি ঘটেছে। কিন্তু দৃশ্যকল্প-১ এ তিনটি নীতির ভিত্তিতে 'রাজা' পদকে বিভক্ত করা হয়েছে। যা সংকর বিভাগের দৃষ্টান্ত। অতএব বলা যায়, অব্যাপক বিভাগ একটি ভ্রান্ত বিভাগ প্রক্রিয়া। যেখানে বিভক্ত উপজাতির মিলিত ব্যক্ত্যর্থ বিভাজ্য জাতির ব্যক্ত্যর্থের চেয়ে কম হয়। এ কারণে অব্যাপক বিভাগ অনুপপত্তি ঘটে। যার দৃষ্টান্ত দৃশ্যকল্প-২ এ পরিলক্ষিত হয়।"
        }
      ]
    },
    {
      "number": "4",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "5",
      "uddipok": "ঘটনা-১: গরু হয় মরণশীল ছাগল হয় মরণশীল বাঘ হয় মরণশীল বানর হয় মরণশীল অতএব, সকল প্রাণী হয় মরণশীল। ঘটনা-২: একটি খামারের সকল মুরগি পরীক্ষা করে দেখা গেল যে, সকল মুরগি হাইব্রিড জাতের। অতএব, ওই খামারের সকল মুরগি হাইব্রিড জাতের।",
      "tag": "JB 24",
      "sub_questions": [
        {
          "label": "ক",
          "question": "আরোহ কত প্রকার?",
          "explanation": "আরোহ দুই প্রকার। যথা- প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন?",
          "explanation": "কার্যকারণ নীতি অনুপস্থিতের কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এ কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "ঘটনা-১ নির্দেশিত বিষয়টির বৈশিষ্ট্য আলোচনা কর।",
          "explanation": "ঘটনা-১ বৈজ্ঞানিক আরোহকে নির্দেশ করে। 'বৈজ্ঞানিক আরোহ বিশেষ বিশেষ দৃষ্টান্তের মাধ্যমে সিদ্ধান্ত হিসেবে একট সার্বিক সংশ্লেষক যুক্তিবাক্য প্রতিষ্ঠা করে। আরোহমূলক লম্ফ বৈজ্ঞানিক আরোহের একটি গুরুত্বপূর্ণ বৈশিষ্ট্য। পাশাপাশি এ আরোহের সিদ্ধান্ত প্রকৃতির নিয়মানুবর্তিতা নীতি ও কার্যকারণ নিয়ম নির্ভর। বৈজ্ঞানিক আরোহের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। এছাড়া বৈজ্ঞানিক আরোহের ক্ষেত্রে প্রতিকূল দৃষ্টান্ত দেখা যায় না বলে এখানে অনুপপত্তিরও আশঙ্কা থাকে না। তাই বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে।উদ্দীপকের ঘটনা-১-এ গরু, ছাগল, বাঘ, বানরের মরণশীলতার বৈশিষ্ট্যের প্রেক্ষাপটে এই সিদ্ধান্ত নেওয়া হয়েছে যে, 'সকল প্রাণী হয় মরণশীল।' বৈজ্ঞানিক আরোহের উল্লেখিত বৈশিষ্ট্যসমূহ এই দৃষ্টান্তে পরিলক্ষিত হয়। এ কারণে এটি বৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "ঘটনা-২ উল্লিখিত বিষয়টি কি প্রকৃত আরোহ? বিশ্লেষণ কর।",
          "explanation": "ঘটনা-২ এ উল্লেখিত বিষয়টি বা পূর্ণাঙ্গ আরোহ প্রকৃত আরোহ নয়। আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। এই বৈশিষ্ট্যের কারণে আরোহ অনুমানে বিশেষ বিশেষ দৃষ্টান্ত থেকে একটি সার্বিক সিদ্ধান্তে উপনীত হওয়া যায়। কিন্তু ঘটনা-২ এ উল্লেখিত বিষয়টির মতো পূর্ণাঙ্গ আরোহে প্রতিটি দৃষ্টান্ত যাচাই করে সিদ্ধান্ত নিতে হয়। তাই এ আরোহে আরোহমূলক লম্ফ থাকে না। এ কারণে পূর্ণাঙ্গ আরোহ প্রকৃত আরোহ নয়। পাশাপাশি পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক নয়। কারণ এর সিদ্ধান্ত কতগুলো বিশেষ দৃষ্টান্তের সমষ্টি। এ কারণেও বিভিন্ন যুক্তিবিদ পূর্ণাঙ্গ আরোহকে প্রকৃত আরোহ বলে মনে করেন না। পরিশেষে বলা যায়, কোনো অনুমানকে প্রকৃত আরোহের মর্যাদা পেতে হলে তাতে আরোহমূলক লম্ফ উপস্থিত থাকতে হয়। কিন্তু উদ্দীপকের দৃষ্টান্তে আরোহমূলক লম্ফ অনুপস্থিত বলে এটি প্রকৃত আরোহ নয়।"
        }
      ]
    },
    {
      "number": "6",
      "uddipok": "যুক্তি-১: আমি এ যাবৎ যত সাদা ফুল দেখছি তা সবই গন্ধহীন। সুতরাং সকল সাদা ফুলই গন্ধহীন। যুক্তি-২: দুটি গাছের মধ্যে কাণ্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি আম গাছ। অতএব ধারনা করা হয় যে অন্যটিও আম গাছ।",
      "tag": "JB 24",
      "sub_questions": [
        {
          "label": "ক",
          "question": "আরোহের সংজ্ঞা দাও।",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ (Induction) বলে।"
        },
        {
          "label": "খ",
          "question": "আরোহমূলক লক্ষকে আরোহের প্রাণ বলা হয় কেন?",
          "explanation": "আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা যায় বলে আরোহমূলক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি -বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত্ থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন।"
        },
        {
          "label": "গ",
          "question": "যুক্তি-১ নির্দেশিত বিষয়টি পাঠ্যবইয়ের আলোকে ব্যাখ্যা কর।",
          "explanation": "যুক্তি-১ অবৈজ্ঞানিক আরোহকে নির্দেশ করে। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। এরূপ অনুমানে কেবলমাত্র অনুকূল দৃষ্টান্তের আলোকে সিদ্ধান্ত গ্রহণ করা হয়। এ কারণে অনেক ক্ষেত্রেই এই অনুমানের সিদ্ধান্ত ব্যক্তিবিশেষে ভিন্ন হয়ে থাকে। যার দৃষ্টান্ত উদ্দীপকের যুক্তি-১ এ লক্ষ করা যায়। উদ্দীপকের যুক্তি-১ এ বর্ণিত, 'আমি এ যাবৎ যত সাদা ফুল দেখেছি তা সবই গন্ধহীন। সুতরাং সকল সাদা ফুলই গন্ধহীন।' এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "যুক্তি-২ এ নির্দেশিত আরোহের প্রকারভেদগুলোর মধ্যে পার্থক্য বিশ্লেষণ কর।",
          "explanation": "যুক্তির-২ দ্বারা সাদৃশ্যানুমানকে নির্দেশ করে। নিচে সাদৃশ্যানুমানের প্রকারভেদ হিসেবে সাধু সাদৃশ্যানুমান ও অসাধু সাদৃশ্যানুমানের মধ্যে পার্থক্য বিশ্লেষণ করা হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে • আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। সাধু সাদৃশ্যানুমান কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে কার্যকর ভূমিকা পালন করে। কিন্তু অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "অ-প্রকৃত আরোহ কত প্রকার?",
          "explanation": "অপ্রকৃত আরোহ তিন প্রকার। যথা- পূর্ণাঙ্গ আরোহ, যুক্তিসাম্যমূলক আরোহ এবং ঘটনা সংযোজন।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত হয় কেন?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহে 'কার্যকারণ সম্পর্ক নির্ণয় করে সিদ্ধান্ত প্রতিষ্ঠা করা হয়। আর কার্যকারণ সম্পর্ক যে কোনো ঘটনা নিশ্চয়তা প্রদান করে। এ কারণেই বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "উদ্দীপকে 'ক' চিহ্নটি যে বিষয়কে নির্দেশ করে তার বৈশিষ্ট্য আলোচনা কর।",
          "explanation": "উদ্দীপকে 'ক' চিহ্নটি প্রকৃত আরোহকে নির্দেশ করে। যে সব আরোহ প্রক্রিয়ায় আরোহের মূল বৈশিষ্ট্য হিসেবে আরোহমূলক লম্ফ বর্তমান তাদেরকে প্রকৃত আরোহ বলে। আরোহ অনুমানে আমরা বিশেষ কয়েকটি দৃষ্টান্ত পরীক্ষা করে যে জ্ঞান পাই তার উপর ভিত্তি করে সমুদয় ক্ষেত্র সম্বন্দ্বে একটি সার্বিক সিদ্ধান্ত অনুমান করি। এখানে আমরা জানা থেকে অজানায়, কিছু থেকে সমগ্রে এবং নিরীক্ষিত থেকে অনিরীক্ষিত ঘটনায় গমন করি। যুক্তিবিদ মিলের মতে আরোহমূলক লম্ফ হচ্ছে আরোহের প্রাণকেন্দ্র। উদ্দীপকের উল্লেখিত বৈজ্ঞানিক আরোহ, অবৈজ্ঞানিক আরোহ এবং সাদৃশ্যমূলক অনুমানের মধ্যে আরোহমূলক লম্ফ বর্তমান। সুতরাং এ তিন প্রকার আরোহই প্রকৃত আরোহ নামে পরিচিত।"
        },
        {
          "label": "ঘ",
          "question": "বৈজ্ঞানিক আরোহের সাথে উদ্দীপকে 'ঘ' নির্দেশিত বিষয়টির তুলনামূলক বিশ্লেষণ কর।",
          "explanation": "যচিত্রে উল্লেখিত 'ঘ' চিহ্নিত সাদৃশ্যানুমানের সাথে বৈজ্ঞানিক আরোহের তুলনামূলক আলোচনা করা হলো- যে অনুমান প্রক্রিয়ায় দুটি বস্তু বা ঘটনার মৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে সাদৃশ্যানুমান বলে। সাদৃশ্যানুমানে কার্যকারণ সম্পর্কের কোনো ভিত্তি নেই। অন্যদিকে, বৈজ্ঞানিক আরোহ হলো প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ দৃষ্টাত্ত থেকে সার্বিক দৃষ্টান্তে পৌছার একটি প্রক্রিয়া। এই অনুমান প্রক্রিয়ায় প্রকৃতির নিয়মানুবর্তিতা নীতি ও কার্যকারণ নিয়মের ওপর অধিক জোর দেওয়া হয়। বৈজ্ঞানিক আরোহে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা যায়। কিন্তু সাদৃশ্যানুমানে বিশেষ দৃষ্টান্ত থেকে বিশেষ সিদ্ধান্ত গ্রহণ করা হয়। বস্তুত বৈজ্ঞানিক আরোহ একটি সামগ্রিক বিষয়। কিন্তু সাদৃশ্যানুমান বৈজ্ঞানিক আরোহের একটি স্তর মাত্র। এছাড়া বৈজ্ঞানিক আরোহে অনুপপত্তি বা যুক্তিদোষ ঘটার কোনো আশঙ্কা নেই। এ কারণেই বলা যায়, বৈজ্ঞানিক আরোহ সর্বদা নিশ্চিত সিদ্ধান্ত প্রদান করে। কিন্তু. সাদৃশ্যানুমানের ক্ষেত্রে অসাধু সাদৃশ্যমূলক অনুপপত্তি ঘটে। এ কারণেই সাদৃশ্যানুমানের সিদ্ধান্ত নিশ্চিত নয় বরং সম্ভাব্য। তাই বলা যায়, বৈজ্ঞানিক আরোহ ও সাদৃশ্যানুমান দুটি পরস্পর থেকে ভিন্ন ও স্বতন্ত্র।"
        }
      ]
    },
    {
      "number": "8",
      "uddipok": "দৃশ্যকল্প-১। ভার্চুয়াল মাধ্যমে সামাজিক যোগাযোগের ক্ষেত্রে ইন্টারনেট একটি ব্যাপক বিষয়। এর সাহায্যে ফেসবুক, টুইটার, হোয়াটস অ্যাপ, ইমো, জুম ইত্যাদি অপেক্ষাকৃত ক্ষুদ্র মাধ্যমকেও ব্যাখ্যা করা যায়। দৃশ্যকল্প-২: কীর্তনখোলা নদীর ভাঙনের ফলে সৃষ্ট দুর্দশা দেখার জন্য পানি সম্পদ মন্ত্রী চরবাড়িয়া এলাকা পরিদর্শন করেন। তিনি আনুমানিক ধারণা গঠন করলেন যে, কীর্তনখোলা নদীর তীর ধরে বাঁধ নির্মাণ করলে মানুষের দুর্দশা লাঘব হবে।",
      "tag": "DB 24,JB 24",
      "sub_questions": [
        {
          "label": "ক",
          "question": "বাস্তব কারণ কি?",
          "explanation": "একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয় তাকে বাস্তব কারণ বলে।"
        },
        {
          "label": "খ",
          "question": "সংকট উত্তরক দৃষ্টান্ত কেন প্রয়োজন?",
          "explanation": "প্রতিদ্বন্দ্বী প্রকল্পকে বর্জন করে বৈধ প্রকল্প প্রতিষ্ঠায় 'সংকট উত্তরক দৃষ্টান্তের প্রয়োজনীয়তা অপরিসীম। একটি ঘটনার যথার্থ কারণ নিরূপণে অনেক সময় একাধিক প্রতিদ্বন্দ্বী প্রকল্প সৃষ্টি হয়। এরূপ অবস্থায় যে বিশেষ দৃষ্টান্ত প্রতিদ্বন্দ্বী প্রকল্পগুলোর সংকট নিরসন করে তাকে সংকট উত্তরক দৃষ্টান্ত বলে। সংকট উত্তরক দৃষ্টান্ত প্রতিদ্বন্দ্বী প্রকল্পগুলোকে বর্জন করে নিজেকে একমাত্র বৈধ প্রকল্প হিসেবে প্রতিষ্ঠিত করে। এ কারণে প্রকল্প প্রণয়নের ক্ষেত্রে সংকট উত্তরক দৃষ্টান্ত খুবই গুরুত্বপূর্ণ ভূমিকা পালন করে।"
        },
        {
          "label": "গ",
          "question": "দৃশ্যকল্প-১ এ প্রকল্পের কোন বিষয়টি নির্দেশ করে তা ব্যাখ্যা কর।",
          "explanation": "দৃশ্যকল্প-১ এ প্রকল্পের আরোহ সমন্বয়ের দিকটি নির্দেশ করে। কোনো ঘটনাকে ব্যাখ্যা করার জন্য যে প্রকল্প গঠন করা হয় সেই একই প্রকল্প দিয়ে অন্যান্য ঘটনাকে ব্যাখ্যা করার মতো গুণকে আরোহ সমন্বয় (Consilience of Induction) বলে। যেমন: মাধ্যাকর্ষণ প্রকল্পটি প্রথমে বস্তুর পতন ব্যাখ্যা করার জন্য প্রণয়ন করা হয়েছিল। পরবর্তীতে একই প্রকল্প দিয়ে আকাশে গ্রহ-নক্ষত্রের অবস্থান, জোয়ার-ভাটা ইত্যাদি ঘটনাকেও ব্যাখ্যা করা হয়। তাই মাধ্যাকর্ষণের বিষয়টি হলো আরোহ সমন্বয়ের দৃষ্টান্ত। দৃশ্যকল্প-১ এ বর্ণিত, 'ভার্চুয়াল মাধ্যমে সামাজিক যোগাযোগের ক্ষেত্রে ইন্টারনেট একটি ব্যাপক বিষয়। এর সাহায্যে ফেসবুক, টুইটার, হোয়াটস অ্যাপ, ইমো, জুম ইত্যাদি অপেক্ষাকৃত ক্ষুদ্র মাধ্যমকেও ব্যাখ্যা করা যায়।' এখানে প্রকল্পের একই বিষয়ের সাহায্যে অন্যান্য ঘটনাকে ব্যাখ্যা করার মতো দিকটি প্রকাশ পায়, যা পাঠ্যবইয়ের আরোহ সমন্বয়ের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-২ এ নির্দেশিত বিষয়টির স্তরগুলো আলোচনা কর।",
          "explanation": "দৃশ্যকল্প-২ এ পানি সম্পদ মন্ত্রীর আনুমানিক ধারণা প্রকল্পকে নির্দেশ করে। প্রকল্পের অনেক স্তর রয়েছে। প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। যা প্রকল্প তৈরির দ্বিতীয় স্তরে সম্পন্ন হয়। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে ব্যতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "9",
      "uddipok": "খটলা-১। 'ক' কলেজের পৌরনীতির শিক্ষক অন্যত্র বদলি হয়ে গেলেন। পৌরনীতির অন্য একজন শিক্ষক যোগদান না করা পর্যন্ত অধ্যক্ষ মহোদয় এ বিষয়টি পড়ানোর জন্য যুক্তিবিদ্যার শিক্ষককে দায়িত্ব দিলেন। ঘটনা-২: একজন কৃষক দেখলেন হঠাৎ তাঁর ক্ষেতের ফসল নষ্ট হয়ে যাচ্ছে। তিনি ভাবলেন, তাঁর ক্ষেতের উপর দিয়ে খারাপ বাতাস বয়ে যাচ্ছে বলে এমন হচ্ছে।",
      "tag": "DB 24,JB 24",
      "sub_questions": [
        {
          "label": "ক",
          "question": "প্রকল্প কাকে বলে",
          "explanation": "কোনো বিষয় বা ঘটনা সম্পর্কে আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "বৈজ্ঞানিক অনুসন্ধানের জন্য প্রকল্প কেন গুরুত্বপূর্ণ?",
          "explanation": "যেকোনো প্রকার বৈজ্ঞানিক অনুসন্ধানের জন্য প্রকল্প গ্রহণ করা অপরিহার্য। কেননা, বৈজ্ঞানিক অনুসন্ধানের উদ্দেশ্য হলো ঘটনার কার্যকারণ সম্পর্ক নির্ণয় করে তাকে বৈজ্ঞানিকভাবে ব্যাখ্যা করা। আর কার্যকারণ সম্পর্ক নির্ণয় করার জন্য প্রথমেই ঘটনার একটি সম্ভাব্য কারণ অনুমান করতে হয়। এ অনুমানই প্রকল্প। জ্যোতির্বিজ্ঞানী কোপার্নিকাসের সূর্যকেন্দ্রিক মতবাদ, পদার্থবিজ্ঞানী ম্যাক্সওয়েলের (James Clerk Maxwell) বিদ্যুৎ চুম্বক তত্ত্ব, আইনস্টাইনের আপেক্ষিক তত্ত্ব- এসব তত্ত্বের শুরুতে বিজ্ঞানীগণ প্রকল্প গ্রহণ করেছিলেন। এরপর এগুলো প্রমাণিত হয়ে তত্ত্বে পরিণত হয়েছে। তাই বৈজ্ঞানিক আবিষ্কারের জন্য প্রকল্প গ্রহণ করা প্রয়োজন।"
        },
        {
          "label": "গ",
          "question": "ঘটনা-১ এ কোন ধরনের প্রকল্প নির্দেশ করা হয়েছে? তা ব্যাখ্যা কর।",
          "explanation": "ঘটনা-১ এ কাজ চালানো প্রকল্প নির্দেশ করা হয়েছে। কোনো ঘটনাকে ব্যাখ্যা করার মতো বৈধ প্রকল্পের অভাবে আমরা যে প্রকল্প প্রণয়ন করি তাকে কাজ চালানো প্রকল্প বলে। বাস্তবিক ক্ষেত্রে আমরা এমন অনেক ঘটনার সম্মুখীন হই যে, সংঘটিত ঘটনার সমাধানের জন্য আমাদের প্রকল্প গঠন করে কাজ চালাতে হয়। যেমন: বিদ্যুৎকে ব্যাখ্যা করতে গিয়ে আমরা বুঝি বিদ্যুৎ যে আসলে কী-আমাদের জানা নেই। এই অবস্থায় ব্যাখ্যার কাজ চালানোর জন্য প্রকল্প করা হয় যে, বিদ্যুৎ এক প্রকার তরল পদার্থ। তবে এই প্রকল্পের কোনো বৈজ্ঞানিক মূল্য নেই। ঘটনা-১ এ বণিত, 'ক' কলেজের পৌরনীতির শিক্ষক অন্যত্র বদলি হয়ে গেলেন। পৌরনীতির অন্য একজন শিক্ষক যোগদান না করা পর্যন্ত অধ্যক্ষ মহোদয় এ বিষয়টি পড়ানোর জন্য যুক্তিবিদ্যার শিক্ষককে দায়িত্ব দেন। অর্থাৎ সাময়িকভাবে যুক্তিবিদ্যার শিক্ষকের দায়িত্ব পালন করার বিষয়টি যুক্তিবিদ্যার কাজ চালানো প্রকল্পের অনুরূপ। কারণ বৈধ প্রকল্পের এভাবে কাজ চালানোর জন্য সাময়িকভাবে প্রকল্প প্রণয়ন, করা হয়, যা কাজ চালানো প্রকল্প নামে পরিচিত।"
        },
        {
          "label": "ঘ",
          "question": "ঘটনা-২ এ কৃষকের প্রকল্প কী যথার্থ? তোমার পাঠ্যের আলোকে বিশ্লেষণ কর।",
          "explanation": "ঘটনা-২ এ কৃষকের প্রকল্পটি যথার্থ নয়। কারণ তার ধারণা প্রকৃত কারণের সাথে অপ্রাসঙ্গিক। প্রাসঙ্গিকতা প্রকল্পের সবচেয়ে গুরুত্বপূর্ণ বিষয়। কারণ কোনো ঘটনাকে সহজ-সরলভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি। কাজেই প্রকল্প প্রণয়ন করার দিকটি মূল ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। পাশাপাশি কোনো ঘটনার কার্যকারণ সম্পর্ক নির্ণয় করার যে প্রকল্প প্রণয়ন করা হয় তা হবে প্রকৃত কারণ অনুসন্ধানভিত্তিক। যদি প্রকৃত কারণ অনুসন্ধানভিত্তিক না হয়ে অন্য কোনো দিকে প্রকল্পের লক্ষ্য থাকে, তাহলে তা অবৈজ্ঞানিক ব্যাখ্যা বা মূল্যহীন প্রকল্পে পরিণত হবে। এছাড়াও যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। উদ্দীপকে বর্ণিত, ঘটনা-২ এ একজন কৃষক দেখলেন হঠাৎ তার ক্ষেতের ফসল নষ্ট হয়ে যাচ্ছে। তিনি ভাবলেন, তার ক্ষেতের উপর দিয়ে খারাপ বাতাস বয়ে যাচ্ছে বলে এমন হচ্ছে। বস্তুত তার এরূপ ধারণা সত্য নয়। কারণ ক্ষেতের ফসল নষ্ট হওয়ার পিছনে জমির অনুর্বরতা, জমিতে সার প্রয়োগে সীমাবদ্ধতা, পানি সেচের অভাবসহ বিভিন্ন কারণ থাকতে পারে। কিন্তু উদ্দীপকের কৃষক এসব প্রাসঙ্গিক কারণ বিবেচনা না করে অপ্রাসঙ্গিক, কারণ অনুসন্ধানহীন ও বাস্তব কারণবর্জিত বিষয়কে ক্ষেতের ফসল নষ্টের কারণ বলে মনে করেন। এসব কারণে বলা যায়, ঘটনা-২ এ কৃষকের প্রকল্পটি যথার্থ নয়।"
        }
      ]
    },
    {
      "number": "10",
      "uddipok": "",
      "tag": "JB 24,CTG.B 21",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "",
          "explanation": "লৌকিক ব্যাখ্যায় ব্যক্তির নিছক মনগড়া ধারণা প্রাধান্য পায় বলে এরূপ ব্যাখ্যা গ্রহণযোগ্য নয়। ব্যক্তির মনগড়া ধারণা বা অতিপ্রাকৃত শক্তির আশ্রয়ে যে বক্তব্য দেওয়া হয় তাই লৌকিক ব্যাখ্যা। এ ধরনের ব্যাখ্যায় কার্য ও কারণের সাথে কোনো আবশ্যিক সম্পর্ক থাকে না। যেমন: অনেকেই চন্দ্রগ্রহণের কারণ হিসেবে রাহু নামক দৈত্যের উপস্থিতিকে দায়ী করে। মূলত এ ধরনের ব্যাখ্যার বাস্তব কোনো ভিত্তি নেই। এ কারণে লৌকিক ব্যাখ্যা গ্রহণযোগ্য নয়।"
        },
        {
          "label": "গ",
          "question": "",
          "explanation": "উদ্দীপকের মাধ্যমে বৈজ্ঞানিক ব্যাখ্যার রূপ অন্তর্ভুক্তি প্রতিফলিত হয়েছে। কেননা এখানে একটি কম ব্যাপক নিয়মকে একটি অধিক ব্যাপক নিয়মের অধীনে এনে দেখানো হয়েছে। উদ্দীপকের জোয়ার-ভাটার নিয়মকে মাধ্যাকর্ষণ নিয়মের অন্তর্ভুক্ত করে দেখানো হয়েছে। অর্থাৎ এখানে একটি কম ব্যাপক নিয়মকে একটি বেশি ব্যাপক নিয়মের অধীনে এনে দেখানো হয়েছে। তাই উদ্দীপকের মাধ্যমে বৈজ্ঞানিক ব্যাখ্যার রূপ অন্তর্ভুক্ত নির্দেশিত হয়েছে। বৈজ্ঞানিক ব্যাখ্যায় কার্যকরণ সম্পর্কে নির্ণয় করে কোনো ঘটনার ব্যাখ্যা প্রদান করা হয়। যে বৈজ্ঞানিক ব্যাখ্যায় একটি কম ব্যাপক নিয়মকে কোনো বেশি নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। বৈজ্ঞানিক ব্যাখ্যার এই রূপে যে নিয়মের মাধ্যমে কোনো ঘটনার ব্যাখ্যা করা হয় তা একটি বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। এভাবে বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করার নামই হলো অন্তর্ভুক্তি।"
        },
        {
          "label": "ঘ",
          "question": "",
          "explanation": "কার্যকারণ নির্ণয়ের ক্ষেত্রে উদ্দীপকে উল্লেখিত অন্তর্ভুক্তি বিষয়টির গুরুত্ব অপরিসীম। নিচে তা বিশ্লেষণ করা হলো- বৈজ্ঞানিক ব্যাখ্যার ক্ষেত্রে কার্যকারণ সম্পর্ক আবিষ্কারের মাধ্যমে কোনো একটি ঘটনাকে বিশ্লেষণ করা হয়। সে ক্ষেত্রে কার্যকারণ সম্পর্ক নির্ণয় করার অর্থই হলো বর্ণিত ঘটনা যেসব নিয়মের অধীন তা উল্লেখ করা অর্থাৎ, অন্তর্ভুক্তি করা। পাশাপাশি ঘটনাটি সংঘটনের কারণগুলো উল্লেখের মাধ্যমে সেগুলোর মধ্যে সম্বন্ধ স্থাপন করা। কাজেই এদিক থেকে বৈজ্ঞানিক ব্যাখ্যার যথার্থতা প্রতিপাদনে অন্তর্ভুক্তি রূপের ভূমিকা অপরিহার্য। এ পরিপ্রেক্ষিতেই যুক্তিবিদ কার্ডেথ রিড বলেছেন, 'বৈজ্ঞানিক ব্যাখ্যা হলো ঘটনাবলির নিয়ম আবিষ্কার ও সংযুক্তকরণের মাধ্যমে ব্যাখ্যা।' আমরা জানি, প্রতিটি গ্রহ-উপগ্রহের নিজস্ব একটি আকর্ষণ শক্তি রয়েছে। সে শক্তির মাধ্যমে যেকোনে বস্তুকে তার কেন্দ্রের দিকে আকর্ষণ করে। গ্রহ-উপগ্রহে এই যে আকর্ষণ শক্তি তাই হচ্ছে মাধ্যাকর্ষণ শক্তি। এটি একটি বৃহৎ নিয়ম। এ নিয়মের আওতায় সমুদ্রের বা নদীর জোয়ার- ভাটার নিয়মকে ব্যাখ্যা করা হয়। কেননা মাধ্যাকর্ষণ নিয়মের ক্ষেত্রে যে ব্যাখ্যা প্রয়োগ করা হয় তা জোয়ার-ভাটার ক্ষেত্রেও একই নিয়মে প্রয়োগ করা যায়। এভাবে ঘটনায় কার্যকরণ নির্ণয়ের ক্ষেত্রে অন্তর্ভুক্তি বিষয়টির গুরুত্বপূর্ণ ভূমিকা পালন করে। উপরিউক্ত আলোচনা থেকে বলা যায়, বৈজ্ঞানিক ব্যাখ্যায় অন্তর্ভুক্তির গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "ব্যাখ্যা প্রধানত কৃত প্রকার?",
          "explanation": "ব্যাখ্যা প্রধানত দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "লৌকিক ব্যাখ্যা ব্যক্তিভেদে ভিন্ন হয় কেন?",
          "explanation": "সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়। লৌকিক ব্যাখ্যার নির্দিষ্ট কোনো নিয়ম নেই। পাশাপাশি সাধারণ মানুষের দৃষ্টিভঙ্গি, শিক্ষা, বিশ্বাস ইত্যাদি ভিন্ন ভিন্ন হয়ে থাকে। এসব কারণে লৌকিক ব্যাখ্যা ব্যক্তিভেদে ভিন্ন হয়। যেমন- সাধারণ মানুষের মধ্যে অনেকেই বিশ্বাস করে পৃথিবী একটি বিরাটকায় ষাঁড়ের শিং-এর ওপর অবস্থিত। আবার কেউ কেউ বিশ্বাস করে, পৃথিবী একটি বিরাট কচ্ছপের পিঠের উপর, অবস্থিত। অর্থাৎ সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয়।"
        },
        {
          "label": "গ",
          "question": "'ক' চিহ্নিত স্থানে নির্দেশিত বিষয়টির বৈশিষ্ট্য আলোচনা কর।",
          "explanation": "'ক' চিহ্নিত স্থানে বৈজ্ঞানিক ব্যাখ্যা নির্দেশ করে। কোনো ঘটনার কার্যকারণ বা প্রকৃত কারণ উল্লেখ করে বিবৃতি দেওয়ার প্রক্রিয়াকে বলে বৈজ্ঞানিক ব্যাখ্যা। বৈজ্ঞানিক ব্যাখ্যা সংযুক্তির সাথে যুক্ত। পাশাপাশি এই ব্যাখ্যায় ঘটনার কার্যকারণ সম্পর্ক প্রতিষ্ঠার চেষ্টা করা হয়। এই কার্যকারণ সম্পর্ক প্রতিষ্ঠা সম্ভব হয় অনুমানের ভিত্তিতে। এই অনুমান হলো আরোহমূলক অনুমান। তাই আরোহ অনুমানের মতোই বৈজ্ঞানিক ব্যাখ্যায় সার্বিকীকরণ করা হয়। বৈজ্ঞানিক ব্যাখ্যায় শ্রেণিকরণের ব্যবহার হয়। এছাড়াও বৈজ্ঞানিক ব্যাখ্যায় প্রকল্প প্রণয়ন করার প্রয়োজন হয়। কারণ এ ব্যাখ্যার প্রকল্পের মাধ্যমে ঘটনার কার্যকারণ সম্পর্ক প্রমাণ করা হয়। বৈজ্ঞানিক ব্যাখ্যার তিনটি রূপ। যথা- ১. বিশ্লেষণ, ২. শৃঙ্খলযোজন ও ৩. অন্তর্ভুক্তি। বিশ্লেষণের 'মাধ্যমে কোনো মিশ্র কার্যকে' তার বিভিন্ন অংশ উল্লেখ করা হয়। পাশাপাশি শৃঙ্খলযোজনের মাধ্যমে কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় এবং অন্তর্ভুক্তির মাধ্যমে কোনো বিশেষ নিয়মকে সার্বিক নিয়মের সাহায্যে ব্যাখ্যা দেওয়া হয়।"
        },
        {
          "label": "ঘ",
          "question": "উদ্দীপকে 'খ' ও 'গ' চিহ্নিত বিষয়গুলোর তুলনামূলক বিশ্লেষণ কর।",
          "explanation": "উদ্দীপকে 'খ' ও 'গ' চিহ্নিত বিষয়গুলো দ্বারা বৈজ্ঞানিক ব্যাখ্যার বিশ্লেষণ ও শৃঙ্খলযোজন রূপের দিককে নির্দেশ করে। নিচে উভয়ের মধ্যে তুলনামূলক বিশ্লেষণ করা হলো-বিশ্লেষণ হচ্ছে বৈজ্ঞানিক ব্যাখ্যার অন্যতম রূপ। জাগতিক অনেক ঘটনা আছে, যেগুলো সংগঠনের মূলে একটি কারণ থাকে না। বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংগঠিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য। যাকে সহজ বা প্রাঞ্জলভাবে উপস্থাপন করাই হচ্ছে বৈজ্ঞানিক ব্যাখ্যার বিশ্লেষণ রূপ। যেমন- নৌকার গতি একটি মিশ্র কার্য। নৌকার গতি বিশ্লেষণ করলে এর মধ্যে নদীর স্রোত, বাতাসের বেগ, দাঁড়ের ব্যবহার ইত্যাদি ভিন্ন ভিন্ন কারণের সন্ধান পাওয়া যায়। এ কারণগুলো একসাথে কাজ করে নৌকার গতি সৃষ্টি করে। এভাবে কোনো মিশ্র কার্যকে ব্যাখ্যা করা যায় বৈজ্ঞানিক ব্যাখ্যার 'বিশ্লেষণ' রূপের মাধ্যমে। অন্যদিকে, যে প্রক্রিয়ার মাধ্যমে বৈজ্ঞানিক ব্যাখ্যায় কোনো কার্য ও. তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। অর্থাৎ, এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যেমন- ভালো বৃষ্টিপাতকে অনেক সময় সমৃদ্ধির কারণ বলে ধারণা করা হয়। কিন্তু সমৃদ্ধির প্রকৃত কারণ ব্যাখ্যা করতে গেলে দেখা যায় যে, ভালো বৃষ্টিপাতের ফলে ভালো ফসল জন্মে এবং ভালো ফসল সমৃদ্ধি আনয়ন করে। অর্থাৎ, ভালো বৃষ্টিপাত হচ্ছে ভালো ফসলের কারণ এবং ভালো ফসল হচ্ছে সমৃদ্ধির কারণ। সুতরাং, ভালো ফসল হচ্ছে মধ্যবর্তী অবস্থা যা ভালো বৃষ্টি ও সমৃদ্ধির মধ্যে শৃঙ্খলযোজন করে। পরিশেষে বলা যায়, বিশ্লেষণ এবং শৃঙ্খলযোজন দুটি ভিন্ন প্রক্রিয়া। বৈজ্ঞানিক ব্যাখ্যায় এসব প্রক্রিয়ার মাধ্যমে কোনো বিষয়কে সহজ ও সুষ্পষ্টভাবে প্রকাশ করা যায়।"
        }
      ]
    }
  ]
}