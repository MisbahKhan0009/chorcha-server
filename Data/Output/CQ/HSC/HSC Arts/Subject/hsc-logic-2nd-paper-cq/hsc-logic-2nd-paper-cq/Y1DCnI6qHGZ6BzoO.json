{
  "title": "আইডিয়াল কলেজ, মতিঝিল ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: সুখ হলো দুঃখের অভাব। দৃশ্যকল্প-২: মানুষ হয় বুদ্ধিবৃত্তি সম্পন্ন শিক্ষিত প্রাণী। দৃশ্যকল্প-৩: মানুষ হয় প্রাণী।",
      "tag": "DIN.B 22,ISCM 24",
      "sub_questions": [
        {
          "label": "ক",
          "question": "বাহুল্য সংজ্ঞা কাকে বলে?",
          "explanation": "কোনো পদের সংজ্ঞায় জাত্যর্থের অতিরিক্ত গুণ হিসেবে উপলক্ষণ উল্লেখ করার কারণে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "পরতম জাতির সংজ্ঞা দেওয়া যায় না কেন?",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে কখনই উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ জাতি হিসেবে পরতম জাতির সংজ্ঞা দেওয়া যায় না। যেমন: 'দ্রব্য' পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "১ম দৃশ্যকল্পে যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা করো।",
          "explanation": "১ম দৃশ্যকল্পে যৌক্তিক সংজ্ঞার চতুর্থ নিয়মের লঙ্ঘন ঘটেছে। যৌক্তিক সংজ্ঞার চতুর্থ নিয়ম অনুসারে 'পদের সংজ্ঞায় সর্বদা সদর্থক ভাষা ব্যবহার করতে হবে, নঞর্থক ভাষা ব্যবহার করা যাবে না।' এ নিয়ম লঙ্ঘন তা করে নেতিবাচক ভাষায় কোনো সংজ্ঞা প্রদান করলে নঞর্থক সংজ্ঞাজনিত অনুপপত্তি ঘটে। যেমন: 'আনন্দ হচ্ছে বেদনার অভাব'। এখানে, 'আনন্দ' পদের সংজ্ঞায় 'বেদনার অভাব' নামক নেতিবাচক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে। একইভাবে ১ম দৃশ্যকল্পে বলা হয়েছে- সুখ হলো দুঃখের অভাব। অর্থাৎ এখানে সুখের সংজ্ঞায় 'দুঃখের অভাব' নামক নঞর্থক, ভাষা ব্যবহার করা হয়েছে। যা যৌক্তিক সংজ্ঞার চতুর্থ নিয়মের লঙ্ঘন।"
        },
        {
          "label": "ঘ",
          "question": "উদ্দীপকে ২য় ও-৩য় দৃশ্যকল্পে যে দুটি নিয়মের অনুপপত্তি ঘটেছে- সেগুলো বিশ্লেষণ করো।",
          "explanation": "উদ্দীপকের ২য় দৃশ্যকল্পে অব্যাপক সংজ্ঞাজনিত অনুপপত্তি এবং ৩য় দৃশ্যকল্পে অতিব্যাপক সংজ্ঞাজনিত অনুপপত্তি ঘটেছে। নিচে এদের মধ্যকার আন্তঃসম্পর্ক বিশ্লেষণ করা হলো- যৌক্তিক সংজ্ঞার প্রথম নিয়ম অনুসারে, যে পদের সংজ্ঞা দেওয়া হয় সে পদের পূর্ণ জাত্যর্থ উল্লেখ করতে হবে, তার কম বা বেশি নয়। তাই পদের সংজ্ঞা প্রদানের সময় ঐ পদের পূর্ণ জাত্যর্থ হিসেবে নিকটতম জাতি ও বিভেদক লক্ষণ উল্লেখ করতে হবে। কিন্তু কোনো পদের সংজ্ঞার অতিরিক্ত গুণটি যদি বিচ্ছেদ্য অবান্তর লক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের ২য় দৃশ্যকল্পে বলা হয়েছে, 'মানুষ হয় বুদ্ধিবৃত্তিসম্পন্ন শিক্ষিত প্রাণী'। এখানে 'শিক্ষিত' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। অন্যদিকে, সংজ্ঞায় যদি পদের যথার্থ জাত্যর্থ থেকে কম গুণের উল্লেখ থাকে, তাহলে সংজ্ঞাটি ভ্রান্ত হবে। যা অতিব্যাপক সংজ্ঞা নামে পরিচিত। উদ্দীপকের ৩য় দৃশ্যকল্পে হয়েছে, 'মানুষ হয় প্রাণী'। এখানে 'মানুষ' পদের বুদ্ধিবৃত্তি গুণটি বাদ পড়েছে। ফলে অতিব্যাপক সংজ্ঞাজনিত অনুপপত্তি ঘটেছে। সুতরাং সামগ্রিক আলোচনার ভিত্তিতে বলা যায়, পদের জাত্যর্থ কম বা বেশি উল্লেখ করার কারণে অতিব্যাপক সংজ্ঞা বা অব্যাপক সংজ্ঞার সৃষ্টি। এরূপ কারণে উভয় সংজ্ঞার মধ্যে ভিন্নতাও বিদ্যমান।"
        }
      ]
    },
    {
      "number": "2",
      "uddipok": "মৃদুল তার বন্ধু সোহানকে বললো, \"মানুষ্য হইল হর্ষ, ক্লেশ লাঞ্ছিত, বোধশক্তিসম্পূর্ণ দেহান্ত জীবাত্মা।\" মৃদুলের কথা শুনে সোহান বললো, \"মানুষ হয় সৃষ্টির মুকুট।\"",
      "tag": "CTG.B 22,ISCM 24",
      "sub_questions": [
        {
          "label": "ক",
          "question": "যৌক্তিক সংজ্ঞার নিয়ম কয়টি?",
          "explanation": "কোনো পদের সংজ্ঞায় জাত্যর্থের অতিরিক্ত কোনো গুণের উল্লেখ থাকলে এবং সে গুণটি উপলক্ষণ হলে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "উদ্দীপকে মৃদুলের বক্তব্যে নির্দেশিত যৌক্তিক সংজ্ঞার প্রকৃতি ব্যাখ্যা করো।",
          "explanation": "প্রকৃতি বা বৈশিষ্ট্য ভিন্ন হওয়ার কারণে সংজ্ঞা ও বর্ণনা এক নয়। সংজ্ঞা একটি বৈজ্ঞানিক প্রক্রিয়া। এখানে সংশ্লিষ্ট পদের অপরিহার্য অর্থ হিসেবে জাত্যর্থ উল্লেখ করা হয়। ফলে পদের অর্থ হয় নির্ধারিত ও সুস্পষ্ট। পক্ষান্তরে, বর্ণনা একটি লৌকিক প্রক্রিয়া। এর মাধ্যমে ব্যক্তির মনগড়া ধারণা প্রকাশ পায়। এ কারণে কোনো বিষয়ের বর্ণনা হয় আপেক্ষিক। তাই এরূপ ভিন্ন বৈশিষ্ট্যের কারণে সংজ্ঞা ও বর্ণনা বিষয় দুটি পরস্পর বিপরীত ধর্মী।"
        },
        {
          "label": "গ",
          "question": "সংজ্ঞা ও বর্ণনা এক নয় কেন?",
          "explanation": "উদ্দীপকে মৃদুলের বক্তব্যে দুর্বোধ্য সংজ্ঞা নির্দেশ করে। নিচে দুর্বোধ্য সংজ্ঞার প্রকৃতি ব্যাখ্যা করা হলো- কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে (Fallacy of Obscure Definition)। যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি দুর্বোধ্য হওয়ায় দুর্বোধ্য সংজ্ঞাজনিত অনুপপত্তি ঘটেছে। অর্থাৎ সংজ্ঞাটি দুর্বোধ্য ও জটিল। এতে দুর্বোধ্য ভাষা ব্যবহার করা হয়েছে। উদ্দীপকে বর্ণিত, মৃদুল তার বন্ধু সোহানকে বলে, 'মনুষ্য হইল হর্ষ, ক্লেশ, লাঞ্ছিত, বোধশক্তিসম্পন্ন দেহান্ত জীবাত্মা।' মৃদুল এখানে জটিল ভাষায় বা দুর্বোধ্যভাবে 'মানুষ' পদের সংজ্ঞা দিয়েছে। কারণ সংজ্ঞায় উল্লিখিত 'হর্ষ', 'ক্লেশ', 'লাঞ্ছিত', 'বোধশক্তিসম্পন্ন দেহান্ত জীবাত্মা' প্রতিটি শব্দ অত্যন্ত কঠিন, জটিল ও দুর্বোধ্য। এরূপ দুর্বোধ্য ভাষা ব্যবহার করার কারণে মৃদুলের সংজ্ঞাটি ভ্রান্ত হয়েছে। যুক্তিবিদ্যায় এরূপ ভ্রান্ত সংজ্ঞাকে বলে দুর্বোধ্য সংজ্ঞা।"
        },
        {
          "label": "ঘ",
          "question": "উদ্দীপকে মৃদুল ও সোহানের বক্তব্যে নির্দেশিত যৌক্তিক সংজ্ঞার তুলনামূলক আলোচনা করো।",
          "explanation": "উদ্দীপকে মৃদুল ও সোহানের বক্তব্য যথাক্রমে দুর্বোধ্য সংজ্ঞা ও রূপক সংজ্ঞা নির্দেশ করে। নিচে উভয় সংজ্ঞার তুলনামূলক আলোচনা করা হলো- উদ্দীপকের মৃদুল সোহানকে বলে, 'মনুষ্য হইল হর্ষ, ক্লেশ, লাঞ্ছিত, বোধশক্তিসম্পন্ন দেহান্ত জীবাত্মা।' মৃদুল এখানে জটিল ভাষায় বা দুর্বোধ্যভাবে 'মানুষ' পদের সংজ্ঞা দিয়েছে। এ কারণে তার বক্তব্য হলো দুর্বোধ্য সংজ্ঞার দৃষ্টান্ত। বস্তুত সংজ্ঞায় সহজ-সরল ভাষার পরিবর্তে দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যুক্তিবিদ্যায় দুর্বোধ্য সংজ্ঞা সর্বদাই এড়িয়ে চলা হয়। অন্যদিকে উদ্দীপকের সোহান বলে, 'মানুষ হয় সৃষ্টির মুকুট।' এই দৃষ্টান্তে 'সৃষ্টির মুকুট' রূপক অর্থে ব্যবহৃত হয়েছে। এরূপ রূপক শব্দ ব্যবহারে সংজ্ঞেয় পদের অর্থ স্পষ্ট হয়নি। ফলে এখানে রূপক সংজ্ঞাজনিত অনুপপত্তি ঘটেছে। বস্তুত কোনো পদের সংজ্ঞায় রূপক ভাষা ব্যবহার করলে যে ভ্রান্তি ঘটে তাকে বলে রূপক সংজ্ঞাজনিত অনুপপত্তি ঘটে। মূলত সাহিত্যের ক্ষেত্রে এ ধরনের ভাষার প্রয়োগ বেশি লক্ষ করা যায়। সুতরাং সার্বিক আলোচনার ভিত্তিতে বলা যায়, দুর্বোধ্য সংজ্ঞা ও রূপক সংজ্ঞা উভয়ই যৌক্তিক সংজ্ঞার দ্বিতীয় নিয়ম লঙ্ঘনজনিত কারণে ঘটে। তবে একটি ঘটে জটিল শব্দ ব্যবহারের কারণে আর অন্যটি ঘটে রূপক শব্দ ব্যবহারের কারণে। এজন্যই উভয় সংজ্ঞায় পারস্পরিক ভিন্নতা লক্ষ - করা যায়।"
        }
      ]
    },
    {
      "number": "3",
      "uddipok": "দৃশ্যকল্প-১: একটি কলেজের শিক্ষার্থীদের পাঠদানের সুবিধার্থে কলেজ কর্তৃপক্ষ বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করলেন। দৃশ্যকল্প-২: একদল গবেষক একটি গ্রামের জরিপ কার্যে সুবিধা করার জন্য উত্ত গ্রামের সকল মানুষকে শিক্ষিত ও অশিক্ষিত এভাবে বিভক্ত করলেন।",
      "tag": "CTG.B 22,ISCM 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি বলতে কী বোঝ?",
          "explanation": "যৌক্তিক বিভাগের ক্ষেত্রে একই সময়ে একটিমাত্র মূলসূত্রের পরিবর্তে একাধিক মূলসূত্র গ্রহণ করলে যে অনুপপত্তি দেখা দেয়, তাকে সংকর বিভাগ অনুপপত্তি বলে। যৌক্তিক বিভাগের ক্ষেত্রে একই সময়ে একটিমাত্র মূলসূত্র গ্রহণের পরিবর্তে একাধিক মূলসূত্র গ্রহণ করা হলে উপজাতিগুলো পরস্পর বিচ্ছিন্ন হয়ে পড়ে। এক্ষেত্রে যে অনুপপত্তি দেখা দেয় তাকে সংকর বিভাগ অনুপপত্তি বলে। যেমন- 'মানুষ' পদটিকে শিক্ষক, সৎ ও ভদ্র এভাবে বিভক্ত করলে সংকর বিভাগ অনুপপত্তি ঘটবে। কেননা এখানে বিভাগের মূলসূত্র হচ্ছে তিনটি।"
        },
        {
          "label": "গ",
          "question": "দৃশ্যকল্প-১ এ নির্দেশিত যৌক্তিক বিভাগটি ব্যাখ্যা করো।",
          "explanation": "দৃশ্যকল্প-১ এ নির্দেশিত যৌক্তিক বিভাগে একটি নীতি অনুসারে বিভাগায়ন প্রক্রিয়া সম্পন্ন হয়েছে। যৌক্তিক বিভাগের দ্বিতীয় নিয়ম অনুসারে, কোনো পদের বিভাগ প্রক্রিয়ায় সর্বদা একটি মূলসূত্র অনুসরণ করতে হবে। অর্থাৎ পদের যৌক্তিক বিভাগ করার সময় একের বেশি মূলসূত্র গ্রহণ করা যাবে না। যেমন- 'মানুষ' পদকে 'শিক্ষা' নামক মূলনীতির ভিত্তিতে 'শিক্ষিত' ও 'অশিক্ষিত' পদে বিভক্ত - করা। কিংবা সততা নামক মূলনীতির আলোকে 'সৎ মানুষ' এবং 'অসৎ মানুষ' পদে ভাগ করা। উভয় ক্ষেত্রেই যৌক্তিক বিভাগের দ্বিতীয় নিয়ম অনুসরণ করা হয়েছে। অনুরূপ দৃষ্টান্ত লক্ষ করা যায় দৃশ্যকল্প-১ এ। দৃশ্যকল্প-১ এ বর্ণিত কলেজ কর্তৃপক্ষ শিক্ষার্থীদের পাঠদানের সুবিধার্থে 'বিষয়ভিত্তিক' বা 'বিভাগভিত্তিক' নীতির আলোকে বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করেন। এই বিভাগায়নে একটিমাত্র মূলসূত্র অনুসরণ করা হয়েছে। এ কারণে এটি যৌক্তিক বিভাগের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত যৌক্তিক বিভাগের তুলনামূলক বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ এ নির্দেশিত যৌক্তিক বিভাগ প্রক্রিয়াটি যথার্থ। নিচে উভয় যৌক্তিক বিভাগের তুলনামূলক বিশ্লেষণ করা হলো- দৃশ্যকল্প-১ এ বর্ণিত, একটি কলেজের শিক্ষার্থীদের পাঠদানের সুবিধার্থে কলেজ কর্তৃপক্ষ বিজ্ঞান, মানবিক ও ব্যবসায় শিক্ষা এভাবে সকল শিক্ষার্থীদের বিভক্ত করলেন। এটি যৌক্তিক বিভাগের দৃষ্টান্ত। কারণ এখানে জাতিবাচক পদ হিসেবে শিক্ষার্থীদের বিভক্ত করতে হয়েছে, কোনো ব্যক্তি বা বস্তুকে নয়। পাশাপাশি এই বিভাগকরণ প্রক্রিয়ায় একটিমাত্র মূলনীতি অনুসরণ করা হয়েছে এবং বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান। সর্বোপরি ক্রমবিভাজনের ক্ষেত্রে মধ্যবর্তী কোনো স্তরকে বাদ দেওয়া হয়নি। এ কারণে এটি যথার্থ যৌক্তিক বিভাগ প্রক্রিয়া। অন্যদিকে দৃশ্যকল্প-২ এ বর্ণিত, একদল গবেষক একটি গ্রামের জরিপকার্যে সুবিধা করার জন্য গ্রামের সকল মানুষকে শিক্ষিত ও অশিক্ষিত এভাবে বিভক্ত করলেন। এখানেও জাতিবাচক পদ হিসেবে মানুষ পদকে বিভক্ত করা হয়েছে। পাশাপাশি 'শিক্ষা' নামক একটি মূলনীতি অনুসরণ করা হয়েছে এবং বিভাজ্য জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হয়েছে। সর্বোপরি ক্রমবিভাজনের ক্ষেত্রে মধ্যবর্তী কোনো স্তরকে বাদ দেওয়া হয়নি। এ কারণে এটি যথার্থ যৌক্তিক বিভাগ প্রক্রিয়া। পরিশেষে বলা যায়, যৌক্তিক বিভাগ একটি মানসিক প্রক্রিয়া। কারণ এখানে জাতি বা মূলপদকে বিভক্ত করার প্রক্রিয়াটি মানসিকভাবে সম্পাদন হয়। যার দৃষ্টান্ত উদ্দীপকের দৃশ্যকল্প-১ ও দৃশ্যকল্প-২ এ লক্ষ করা যায়। তাই এ দুটি দৃশ্যকল্পে উল্লেখিত বিভাগ প্রক্রিয়াটি যথার্থ।"
        }
      ]
    },
    {
      "number": "4",
      "uddipok": "",
      "tag": "BB 22,ISCM 24",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগে একটি মূলসূত্র থাকে।"
        },
        {
          "label": "খ",
          "question": "",
          "explanation": "ব্যক্ত্যর্থ না থাকার কারণে কোনো বিশিষ্ট বস্তুকে বিভাজন করা সম্ভব নয়। যৌক্তিক বিভাগে জাতি বা শ্রেণিবাচক পদকে বিভিন্ন উপজাতি বা উপশ্রেণিতে ভাগ করা হয়। এ কারণে বিশিষ্ট বস্তু হিসেবে টেবিল, চেয়ার, বই ইত্যাদি পদের যৌক্তিক বিভাগ করা যায় না। কারণ, এসব পদের ব্যক্ত্যর্থ নেই।"
        },
        {
          "label": "গ",
          "question": "",
          "explanation": "ছক-২ এ দ্বিকোটিক বিভাগের প্রতিফলন ঘটেছে।ব্যাখ্যা করা হলো- ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে সুন্দর ও অসুন্দর এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-২ এ দার্শনিক পদকে প্রথমে অশিক্ষিত ও শিক্ষিত পদে, এরপর অবাংলাদেশি ও বাংলাদেশি পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-২ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "ছক-১ হলো যৌক্তিক বিভাগ এবং ছক-২ দ্বিকোটিক বিভাগের দৃষ্টান্ত। ছক-১, ছক-২ এর চেয়ে যৌক্তিক।নিচে তা বিশ্লেষণ করা হলো- ছক-১ এ সততা নামক একটি নীতি বা সূত্রের ওপর ভিত্তি করে মানুষ পদকে অসৎ মানুষ ও সৎ মানুষ পদে বিভক্ত করা হয়েছে। পদের এই বিভক্তকরণ প্রক্রিয়াকে বলে যৌক্তিক বিভাগ। এই বিভাগের মাধ্যমে জাতি এবং উপজাতির মধ্যে পারস্পরিক সম্পর্ক সম্বন্ধে জানা যায়। যৌক্তিক বিভাগ প্রক্রিয়ার মাধ্যমে জাতিবাচক বা শ্রেণিবাচক পদকে তার অন্তর্গত বিভিন্ন উপজাতি বা উপশ্রেণিতে বিভক্ত করা হয় যা একটি সুশৃঙ্খল প্রক্রিয়া। কেননা এই বিভাগ প্রক্রিয়ায় ছয়টি নিয়ম অনুসরণ করতে হয়। অন্যদিকে, ছক-২ এ উল্লেখিত দ্বিকোটিক বিভাগ একটি আকারগত প্রক্রিয়া। এখানে কোনো পদকে বিভক্ত করতে বাস্তব জ্ঞানের প্রয়োজন হয় না। অর্থাৎ দ্বিকোটিক বিভাগে বস্তুগত মূল্য নেই। পাশাপাশি এ বিভাগ প্রক্রিয়ায় প্রতিটি স্তরে নঞর্থক পদটি একটি অস্পষ্ট ও অনির্দিষ্ট পদ। এটি শুধু সদর্থক পদের বিরুদ্ধ পদ সৃষ্টির জন্যই ব্যবহৃত হয়। এমনকি এ ধরনের পদের বাস্তব অস্তিত্ব আছে কি-না তা পরীক্ষা করে দেখা হয় না। - যেমন- ছক-২ এ উল্লেখিত 'অবাংলাদেশি' ও 'বাংলাদেশি' উপজাতির ক্ষেত্রে 'অবাংলাদেশি' বলতে কাদেরকে বোঝানো হয় তা সুস্পষ্ট হয় না। এ কারণে দ্বিকোটিক বিভাগ একটি অনির্দিষ্ট এবং দীর্ঘ প্রক্রিয়া। উল্লেখিত অসুবিধার কারণে বলা যায়, ছক-১, ছক-২ এর চেয়ে যৌক্তিক।"
        }
      ]
    },
    {
      "number": "5",
      "uddipok": "ক্লাসে মি. ফরিদ বললেন, দুটি গাছের একই রকম পাতা, ফুল ও ফল। একটি আম গাছ। অতএব, অপরটিও আম গাছ। এই শুনে মুনিরা বললো, নীলা ও শীলা দুই বোন। একই রকম গায়ের বর্ণ, একই ক্লাসে পড়ে। নীলা বুদ্ধিমতি। তাহলে শীলাও বুদ্ধিমতি। স্যার এটা কি ঠিক হবে?",
      "tag": "MB 21,ISCM 24",
      "sub_questions": [
        {
          "label": "ক",
          "question": "",
          "explanation": "যে সাদৃশ্যানুমানে দুটি বিষয় বা ঘটনার মৌলিক ও গুরুত্বপূর্ণ বিষয়ের সাদৃশ্য অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে।"
        },
        {
          "label": "খ",
          "question": "",
          "explanation": "বৈজ্ঞানিক আরোহ সমগ্র বিষয়ে সম্পর্কে অনুমান করা হয় বলে এর সিদ্ধান্ত সার্বিক যুক্তিবাক্য হয়। বৈজ্ঞানিক আরোহ যে যুক্তিবাক্যটি স্থাপন করে তা সব ক্ষেত্রেই একটি সার্বিক যুক্তিবাক্য, বিশেষ যুক্তিবাক্য নয়। একটি সার্বিক যুক্তিবাক্যে কোনো শ্রেণিভুক্ত অনির্দিষ্টসংখ্যক ব্যক্তি বা বস্তুর প্রত্যেকের সম্বন্ধে কোনো কিছু স্বীকার বা অস্বীকার করা হয়। এই আরোহে আমরা কিছু মানুষের মৃত্যু দেখে সকল মানুষের মৃত্যু সম্বন্ধে অনুমান করি। অর্থাৎ, 'মরণশীলতা' গুণটিকে সমগ্র মানবজাতির ক্ষেত্রে স্বীকার করে 'সকল মানুষ হয় মরণশীল' এ সার্বিক যুক্তিবাক্যটি স্থাপন করি।"
        },
        {
          "label": "গ",
          "question": "",
          "explanation": "উদ্দীপকে মুনিরার বক্তব্যে সাদৃশ্যানুমানের ইঙ্গিত রয়েছে। নিচে তা ব্যাখ্যা করা হলো-  দুটি বস্তু বা ঘটনার মধ্যে কয়েকটি বিষয়ে সাদৃশ্যের প্রেক্ষিতে যদি অনুমান করা হয় যে, তারা একটি বিশেষ গুণের অধিকারী হলে অন্যটিও ঐ গুণের অধিকারী হবে, এরূপ অনুমান প্রক্রিয়াকে সাদৃশ্যানুমান বলে। যেমন: পৃথিবী ও মঙ্গল গ্রহের মধ্যে কয়েকটি বিষয়ে সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তার ওপর ভিত্তি করে সিদ্ধান্ত গ্রহণ করা হয়। তেমনি উদ্দীপকে মুনিরা বলে, নীলা ও শীলা দুই বোন। একই রকম গায়ের বর্ণ, একই ক্লাসে পড়ে। নীলা বুদ্ধিমতি। তাহলে শীলাও বুদ্ধিমতি। এরূপ সাদৃশ্যের ভিত্তিতে অনুমান করার কারণে বলা যায়, মুনিরার বক্তব্য | সাদৃশ্যানুমানের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকের মাধ্যমে সাদৃশ্যানুমানের বিষয়টি নির্দেশিত হয়েছে। আর বিভিন্ন দিক থেকে বিচার করলে দেখা যায়, সাদৃশ্যানুমানের অনেক মূল্য ও গুরুত্ব রয়েছে। গুজীপকে মি. ফরিদ ও মুনিরা উভয়েই দুটি বিষয়ে সাদৃশ্য বা মিল দেখে সিদ্ধান্তে প্রতিষ্ঠা করেছে। তাই উদ্দীপকের মাধ্যমে সাদৃশ্যানুমান নির্দেশিত হয়েছে। কেননা, যে আরোহে সাদৃশ্য বা মিল দেখে সিদ্ধান্ত প্রতিষ্ঠা করা হয় তাকে সাদৃশ্যানুমান বলে। সাদৃশ্যানুমানের সিদ্ধান্ত সম্ভাব্য হয়ে থাকে। সাদৃশ্যানুমানের ক্ষেত্রে সাদৃশ্যমূলক বিসয়ের সংখ্যা ও গুরুত্ব যত বেশি হয়ে সাদৃশ্যানুমানের সম্ভাব্যতার মাত্রা তত বেশি হবে। কারণ এখানে সিদ্ধান্তের ভিত্তি হলো সাদৃশ্য। এই প্রকার আরোহে বৈসাদৃশ্যমূলক বিষয়ের সংখ্যা ও গুরুত্ব যত বেশি হবে সাদৃশ্যানুমানের সম্ভাব্যতার মাত্রা তত কম হবে। কেননা বৈসাদৃশ্যমূলক বিষয় সাদৃশ্যানুমানের সিদ্ধান্ত গ্রহণে প্রভাব বিস্তার করে। আবার সাদৃশ্যানুমানে অজ্ঞাত বিষয়ও বিবেচ্য। কেননা, যদি অজ্ঞাত বিষয়ের সংখ্যা অনেক বেশি হয় তাহলে সাদৃশ্যানুমানের সম্ভাব্যতার মাত্রা কম হবে। সুতরাং দেখা যাচ্ছে যে, সাদৃশ্যমূল বিষয় যত বেশি ও গুরুত্বপূর্ণ হবে সাদৃশ্যানুমানের সিদ্ধান্ত তত বেশি সম্ভাব্য হবে। আর অজ্ঞাত ও বৈসাদৃশ্যমূলক বিষয়ের, সংখ্যা যত বেশি হবে সাদৃশ্যানুমানের সিদ্ধান্তের সম্ভাব্যতার মাত্রা কমে যাবে।"
        }
      ]
    },
    {
      "number": "6",
      "uddipok": "দৃশ্যকল্প-১: সক্রেটিস হয় জ্ঞানী। এরিস্টটল হয় জ্ঞানী প্লেটো হয় জ্ঞানী অতএব, সকল দার্শনিক হয় জ্ঞানী। দৃশ্যকল্প-২: আমি এ যাবৎ যত আফ্রিকার মানুষ দেখেছি তারা সবাই কালো বর্ণের। অতএব, আফ্রিকার সব মানুষ হয় কালো।",
      "tag": "MB 22,ISCM 24",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার মানসিক প্রক্রিয়াকে আরোহ (Induction) বলে।"
        },
        {
          "label": "খ",
          "question": "আরোহমূলক লম্ফকে আরোহের প্রণা বলা হয় কেন?",
          "explanation": "আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা যায় বলে আরোহমূলক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা 'হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন।"
        },
        {
          "label": "গ",
          "question": "দৃশ্যকল্প-১ এ নির্দেশিত আরোহের বৈশিষ্ট্যসমূহ লেখো।",
          "explanation": "আরোহের প্রকারভেদের আলোকে দৃশ্যকল্প-১ বৈজ্ঞানিক আরোহের দৃষ্টান্ত। নিচে বৈজ্ঞানিক আরোহের বৈশিষ্ট্যসমূহ বিশ্লেষণ করা হলো- বৈজ্ঞানিক আরোহানুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের পর্যবেক্ষণের ভিত্তিতে আরোহমূলক লম্ফের সাহায্যে সার্বিক সিদ্ধান্ত গ্রহণ করা হয়। যেমন- দৃশ্যকল্প-১ এ বর্ণিত, 'সকল দার্শনিক হয় জ্ঞানী।' এই অনুমান প্রক্রিয়ায় অভিজ্ঞতার মাধ্যমে দৃষ্টান্ত সংগ্রহ করা হয়েছে এবং কার্যকারণ নীতির ভিত্তিতে সংগৃহীত দৃষ্টান্ত থেকে সিদ্ধান্ত নেওয়া হয়েছে বলে এটি বৈজ্ঞানিক আরোহের দৃষ্টান্ত। বৈজ্ঞানিক আরোহের আশ্রয়বাক্যগুলো বস্তুগত সত্যতা প্রমাণ করে বলে এ থেকে নিশ্চিত সিদ্ধান্ত গ্রহণ করা যায়। পাশাপাশি বৈজ্ঞানিক আরোহে সিদ্ধান্ত হিসাবে সার্বিক সংশ্লেষক যুক্তিবাক্য প্রতিষ্ঠা করে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত অনুমান দুটির পার্থক্য বর্ণনা করো।",
          "explanation": "উদ্দীপকে উল্লেখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে-সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ - হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব - দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।'"
        }
      ]
    },
    {
      "number": "7",
      "uddipok": "তমা তার মামার সাথে একটি নার্সারিতে বেড়াতে গিয়েছিল। সেখানে সে গণনা করে দেখল, ছোট-বড় মিলিয়ে ২৫০টি গাছ আছে। সবগুলো গাছই বিভিন্ন ফুলের গাছ। এর পর সে তার মামাকে বললো, \"সবগুলো গাছই ফুলের।\"",
      "tag": "DIN.B 21,ISCM 24",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতিতে কোনো কার্যকারণ সম্পর্ক প্রতিষ্ঠা ব্যতীত শুধু প্রকৃতির নিয়মানুবর্তিতার ওপর নির্ভর করে ব্যতিক্রমহীন অভিজ্ঞতার ভিত্তিতে একটি সার্বিক সংশ্লেষণ সিদ্ধান্ত গ্রহণ করার প্রক্রিয়াকে বলে অবৈজ্ঞানিক আরোহ ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকে অপ্রকৃত আরোহের অন্যতম প্রকরণ পূর্ণাঙ্গ আরোহের ইঙ্গিত করা হয়েছে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, 'ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত।  তেমনি উদ্দীপকে বর্ণিত ঘটনায় তমা তার মামার সাথে একটি নার্সারিতে বেড়াতে যায়। সেখানে সে গণনা করে দেখে, ছোট-বড় মিলিয়ে ২৫০টি গাছ আছে। সবগুলো গাছই বিভিন্ন ফুলের গাছ। এর পর সে তার মামাকে বল, \"সবগুলো গাছই ফুলের।\" এখানে সে প্রতিটি গাছ যাচাই করে এই সিদ্ধান্তে উপনীত হয়েছে। তাই বলা যায় যে, তার এই বক্তব্য পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উল্লেখিত পূর্ণাঙ্গ আরোহ যথার্থ আরোহ নয়। নিচে উত্তরের স্বপক্ষে আমার যুক্তি দেওয়া হলো- পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করে সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফ (জানা থেকে অজানায় যাওয়া)। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতগুলো বিশেষ দৃষ্টান্তের সমষ্টি। যেমন: 'উদ্দীপকের তমা নার্সারির ২৫০টি গাছ যাচাই করে বলে, সবগুলো গাছই ফুলের।' এখানে সে জানা থেকে অজানায় বিষয়ে যায়নি বরং জানা বিষয়ের ভিত্তিতেই সিদ্ধান্ত নিয়েছে। উপরিউক্ত আলোচনা থেকে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। সুতরাং বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "8",
      "uddipok": "সুমি খুব মেধাবী ছাত্রী। হঠাৎ করেই সে অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। কিন্তু সুমির বাবা সুমিকে ডাক্তার এর কাছে নিয়ে গেলেন। ডাক্তারি পরীক্ষায় দেখা গেলো অপুষ্টির কারণেই সুমির অসুস্থতা ।",
      "tag": "MB 22,VNSC 24,ISCM 24",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য কোনো বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি তাকে কাজ চালানো প্রকল্প বলে ।"
        },
        {
          "label": "খ",
          "question": "",
          "explanation": "প্রকল্পের শর্ত যথাযথভাবে অনুসরণ না করার কারণে সব প্রকল্পকে বৈধ প্রকল্প বলা যায় না। প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কিন্তু কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেসব প্রকল্পে সেসব শর্ত অনুসরণ করা হয় তা বৈধ প্রকল্প হিসেবে বিবেচিত হয়; আর যেসব প্রকল্প সেসব শর্ত পূরণ করে না সেসব প্রকল্প বৈধ হয় না। যেহেতু অনেক প্রকল্পই আনুমানিক ধারণা করার শর্ত পূরণ করে না, তাই সব প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "",
          "explanation": "প্রকল্প বাস্তবভিত্তিক হবে- এলাকাবাসীর কথায় প্রকল্পের এই শর্তটি লঙ্ঘিত হয়েছে।ব্যাখ্যা করা হলো- যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করলে তা বৈধ হবে না। যেমন— একজন লোক যদি হঠাৎ নিখোঁজ হয়ে যায় এবং এর কারণ হিসেবে যদি বলা হয় যে, কোনো দুষ্ট দৈত্য লোকটিকে লোকচক্ষুর অন্তরালে নিয়ে গেছে তাহলে তা বৈধ হতে পারে না। কারণ বাস্তবে কোনো দৈত্যের অস্তিত্ব নেই। তেমনি উদ্দীপকে বলা হয়েছে , সুমি হঠাৎ করেই অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। এলাকাবাসীর কথা প্রকল্পের বাস্তব কারণের শর্ত ভঙ্গ করেছে। যেহেতু বাস্তবে ভূত বলে কিছু নেই, তাই এলাকাবাসীর বক্তব্যের বাস্তব ভিত্তি নেই। তাই বলা যায়, উদ্দীপকের এলাকাবাসীর বক্তব্যে বৈধ প্রকল্প “বাস্তব কারণভিত্তিক হবে' এই শর্তটি লঞ্জিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণের দিকটি নির্দেশ করে। পাঠ্যবইয়ের আলোকে তা বিশ্লেষণ করা হলো- কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণা হলো প্রকল্প। প্রকল্প প্রণয়ন করা হয় কোনো ঘটনার প্রকৃত কারণ নির্ণয় করার জন্য। কিন্তু অনেক সময় দেখা যায়, একটি ঘটনার জন্য একাধিক প্রবন্ধ থাকে। অর্থাৎ কোনো একটি ঘটনার প্রকৃত কারণ নির্ণয়ের একাধিক বৈধ প্রকল্প প্রণয়ন করা যায়। এ অবস্থায় সঠিক প্রকল্পটি নির্ণয় করা কষ্টকর ব্যাপার হয়ে যায়। অথচ বৈধ প্রকল্প হবে একমাত্র প্রকল্প, যেখানে অন্য কোনো প্রতিযোগী প্রকল্প থাকবে না, এরূপ ক্ষেত্রে কোনো একটিবিশেষ পরীক্ষণের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক পরীক্ষণ বলে। সংকট উত্তরক পরীক্ষণ প্রতিযোগী প্রকল্পগুলোকে অপ্রমাণ করতে সাহায্য করে। তেমনি উদ্দীপকের সুমির হঠাৎ অস্বাভাবিক আচরণের প্রকৃত কারণ কেউই জানত না। এ অবস্থায় বিভিন্ন ব্যক্তি বিভিন্ন বিষয়কে কারণ হিসেবে উল্লেখ করতে পারে। অবশেষে ডাক্তারি পরীক্ষার মাধ্যমে প্রকৃত কারণ নির্ণয় করা সম্ভব হয়েছে। তাই বলা যায় যে, উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণ নির্দেশিত হয়েছে।"
        }
      ]
    },
    {
      "number": "9",
      "uddipok": "মারিয়া বিশ্ববিদ্যালয় থেকে বাসায় ফেরার পর দেখলো যে, তার ব্যাগে রাখা মোবাইল ফোনটি নেই। মারিয়ার ছোট বোন সামিয়া বললো, “তোমার মোবাইল ফোনটি মনে হয় ভূতে নিয়ে গিয়েছে।” মারিয়া বললো, “ব্যাগের চেইন খোলা, মোবাইল ফোনটি নিশ্চিত চুরি হয়ে গিয়েছে।”",
      "tag": "DB 22,ISCM 24",
      "sub_questions": [
        {
          "label": "ক",
          "question": "",
          "explanation": "প্রকল্পের স্তর চারটি। যথা— ১. নিরীক্ষণ, ২. আনুমানিক ধারণা গঠন, ৩. সিদ্ধান্ত গ্রহণ এবং ৪. যাচাইকরণ।"
        },
        {
          "label": "খ",
          "question": "",
          "explanation": "কোনো ঘটনা ব্যাখ্যার জন্য একটি অস্তিত্বশীল কারণ অনুমান করতে হয়, সেই কারণকেই বাস্তব কারণ বলে । প্রকল্প প্রণয়নে অস্তিত্বশীল নেই এমন কোনো কারণ কল্পনা করা হয় না। বস্তুত অবাস্তব কারণ প্রকৃতির প্রদত্ত ঘটনাবলি ব্যাখ্যা বা বিশ্লেষণ করতে পারে না। তাই কারণ হিসেবে এমন বিষয়কে কল্পনা করা হয় যার বাস্তব অস্তিত্ব রয়েছে এবং যার অবস্থান সম্পর্কে উপযুক্ত প্রমাণের মাধ্যমে বর্ণনা করা সম্ভব। এ ধরনের একটি আনুমানিক কারণকেই বাস্তব কারণ বলা হয় ।"
        },
        {
          "label": "গ",
          "question": "",
          "explanation": "সামিয়ার বক্তব্য পাঠ্যবইয়ের প্রকল্প বিষয়টিকে নির্দেশ করে।ব্যাখ্যা করা হলো- প্রকল্প হলো কোনো ঘটনার কারণ অনুসন্ধানের জন্য আনুমানিক ধারণা। এই অনুমান সত্যও হতে পারে, আবার মিথ্যাও হতে পারে। আর এই আনুমানিক ধারণার ওপর ভিত্তি করে পরবর্তীতে কোনো ঘটনার প্রকৃত কারণ নির্ণয় করা হয়। যেমন— একটি শিশু কান্না করছে। এ থেকে অনুমান করা যায়, শিশুটির হয়তো ক্ষুধা পেয়েছে। এই প্রকল্প সত্যও হতে পারে, আর মিথ্যাও হতে পারে।আনুমানিক ধারণার উপর ভিত্তি করে বলা হয়েছে শিশুটির ক্ষুদা পেয়েছে। তেমনি উদ্দীপকে বর্ণিত ঘটনায় মারিয়া তার ব্যাগে রাখা মোবাইল ফোনটি খুঁজে পাচ্ছিল না। তখন তার ছোট বোন সামিয়া বলে, “তোমার মোবাইল ফোনটি মনে হয় ভূতে নিয়ে গিয়েছে।” তার এই প্রাথমিক অনুমান ধারণা প্রকল্পের সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "উদ্দীপকে মারিয়ার বক্তব্য বৈধ প্রকল্পের সাথে সঙ্গতিপূর্ণ হলেও সামিয়ার বক্তব্য বৈধ প্রকল্পের সাথে সঙ্গতিপূর্ণ নয়। নিচে উভয়ের বক্তব্য বৈধ প্রকল্পের শর্তাবলির আলোকে বিশ্লেষণ করা হলো— কোনো প্রকল্পকে বৈধ হতে হলে তাকে বাস্তব ঘটনার সাথে সঙ্গতিপূর্ণ বা বাস্তবসম্মত হতে হয়। কারণ কোনো প্রকল্প বাস্তব ঘটনার সাথে অসামঞ্জস্য কিংবা স্ববিরোধী বা অপ্রাসঙ্গিক হলে তা অবৈধ প্রকল্প হিসেবে বিবেচিত হয়। যেমন— উদ্দীপকে বর্ণিত ঘটনায় সামিয়া বলে, 'মোবাইল ফোনটি মনে হয় ভূতে নিয়ে গিয়েছে।' তার এই প্রাথমিক অনুমান একটি অবৈধ প্রকল্প। কারণ যেকোনো ঘটনাকে ব্যাখ্যা করতে হলে সংশ্লিষ্ট প্রকল্পকে বাস্তবভিত্তিক হতে হবে। কিন্তু মোবাইল ফোনটি খুঁজে না পাওয়ার কারণ হিসেবে ভূতের ধারণা অনুমান করাটা বাস্তবভিত্তিক নয়।অন্যদিকে, মারিয়ার বক্তব্য হলো, 'ব্যাগের চেইন খোলা, মোবাইল ফোনটি নিশ্চিত চুরি হয়ে গিয়েছে।' তার এই বক্তব্য বাস্তব ঘটনাভিত্তিক ও প্রাসঙ্গিক। এ কারণে তার বক্তব্য বৈধ প্রকল্পের সাথে সাদৃশ্যপূর্ণ। উপরিউক্ত আলোচনা থেকে বলা যায়, একটি বৈধ প্রকল্প সর্বদাই সুনির্দিষ্ট, আত্মসঙ্গতিপূর্ণ এবং বাস্তব কারণভিত্তিক হবে। যার দৃষ্টান্ত উদ্দীপকের মারিয়ার বক্তব্যে পরিলক্ষিত হলেও সামিয়ার বক্তব্যের সাথে সাদৃশ্যপূর্ণ নয়। তাই বলা যায় মারিয়ার বক্তব্য হলো বৈধ প্রকল্প কিন্তু সামিয়ার বক্তব্য অবৈধ প্রকল্প।"
        }
      ]
    },
    {
      "number": "10",
      "uddipok": "দৃশ্যকল্প-১: জাহাজের গতি নির্ভর করে নদীর স্রোত, বাতাসের বেগ, সারেং এর দক্ষতা ও ইঞ্জিনের শক্তি ওপর। দৃশ্যকল্প-২: নিয়মিত পড়ালেখা উচ্চতর ডিগ্রি অর্জন → ভালো চাকরি লাভ → সমৃদ্ধি অর্জন।",
      "tag": "RB 22,ISCM 24",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা করা যায় না। মনের কিছু মৌলিক অনুভূতি থাকে। যেমন— সুখ, দুঃখ, আনন্দ, বেদনা,হাসি, কান্না ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না।একটিকে অপরটির সাথে সংযুক্ত করা যায় না বলেই এগুলোকে ব্যাখ্যা করা সম্ভব নয়।তাই বলা যায় যে, মনের মৌলিক অনুভূতির ব্যাখ্যা করা যায়না।"
        },
        {
          "label": "গ",
          "question": "",
          "explanation": "দৃশ্যকল্প-১ এ বৈজ্ঞানিক ব্যাখ্যার বিশ্লেষণ রূপটি নির্দেশিত হয়েছে। নিচে তা ব্যাখ্যা করা হলো- এই জাগতে এমন অনেক ঘটনা আছে, যেগুলোর মূলে কেবল একটি কারণ থাকে না, বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংঘটিত হয়। এরূপ কার্যটিকে বলা হয় মিশ্র বা সংযুক্ত কার্য। এরূপ মিশ্র কারণ সহজ বা প্রাঞ্জলভাবে উপস্থাপন করাই হচ্ছে 'বিশ্লেষণ”। যেমন— ট্রেনের  গতি নির্ভর করে ইঞ্জিনের শক্তি, চালকের দক্ষতা, জ্বালানি ও রেললাইনের অবস্থা প্রভৃতি বিষয়ের ওপর। এসব বিষয় বিশ্লেষণের মাধ্যমে ট্রেনের গতি যে একাধিক বিষয় নির্ভর সে বিষয়টি ব্যাখ্যা করা যায়। তেমনি উদ্দীপকের দৃষ্টান্ত-১ এ বর্ণিত, জাহাজের গতি নির্ভর করে নদীর স্রোত, বাতাসের বেগ, সারেং এর দক্ষতা ও ইঞ্জিনের শক্তির ওপর। এভাবে বিশ্লেষণ রূপের মাধ্যমে জাহাজের গতি যে একাধিক বিষয় নির্ভর সে বিষয়টি জানা যায়। তাই বলা যায় দৃশ্যকল্প-১ এ বৈজ্ঞানিক ব্যাখ্যার বিশ্লেষণ রূপটি নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ বৈজ্ঞানিক ব্যাখ্যার শৃঙ্খলযোজনের একটি উত্তম দৃষ্টান্ত”— আমি এ বক্তব্যের সাথে একমত পোষণ করি।নিচে আমার মতামতের উপর যুক্তি দেওয়া হলো- বৈজ্ঞানিক ব্যাখ্যার তিনটি রূপ থাকে। এই তিনটি রূপের মধ্যে একটি হলো শৃঙ্খলযোজন । সাধারণত যে প্রক্রিয়ার মাধ্যমে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। অর্থাৎ এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। উদ্দীপকের দৃশ্যকল্প-২ এ বলা হয়েছে,নিয়মিত পড়ালেখা → উচ্চতর ডিগ্রি অর্জন → ভালো চাকরি লাভ → সমৃদ্ধি অর্জন।' এখানে শৃঙ্খলযোজনের মাধ্যমে দেখানো হয়েছে যে, নিয়মিত পড়ালেখা করলে উচ্চতর ডিগ্রি অর্জন করা যায়, আর উচ্চতর ডিগ্রি অর্জন করলে ভালো চাকরি পাওয়া যায়, ভালো চাকরি পেলে সমৃদ্ধি অর্জিত হয়। এভাবে শৃঙ্খলযোজনের মাধ্যমে কার্য ও তার দূরবর্তী কারণের মধ্যে মধ্যবর্তী সম্পর্ক প্রতিষ্ঠা করা যায়।"
        }
      ]
    },
    {
      "number": "11",
      "uddipok": "এ বছর অনেক মানুষের মৃত্যু দেখে রহিমের দাদি বললো, এ হলো সৃষ্টিকর্তার অভিশাপ। রহিম বললো, এটা ঠিক না দাদি; করোনা ভাইরাসের কারণে এসব মানুষের মৃত্যু হচ্ছে।",
      "tag": "MB 21,ISCM 24",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার সাহায্যে কোনো মিশ্র কাজকে আলাদা আলাদা ভাবে উল্লেখ করাকে বলে বিশ্লেষণ ।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন: সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "",
          "explanation": "উদ্দীপকের রহিমের দাদির বক্তব্যে লৌকিক ব্যাখ্যার প্রতিফলন ঘটেছে। নিচে তা ব্যাখ্যা করা হলো- ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার বিবৃতি দেওয়া হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি আলোচ্য উদ্দীপকের রহিমের দাদি যে ব্যাখ্যা প্রদান করেছে সেখানে তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার বক্তব্যে অতিপ্রাকৃতিক ও কাল্পনিক কারণ উল্লেখ রয়েছে। তাই তার বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "",
          "explanation": "উদ্দীপকে রহিমের ব্যাখ্যা বৈজ্ঞানিক ব্যাখ্যা এবং তার দাদির ব্যাখ্যা লৌকিক ব্যাখ্যার সাথে সাদৃশ্যপূর্ণ। বৈজ্ঞানিক ও লৌকিক ব্যাখ্যার মধ্যে পার্থক্য নিচে বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। আর প্রাসঙ্গিকতা ব্যাখ্যার একটি বড় গুণ। অন্যদিকে, লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়। অর্থাৎ এখানে ঘটনার প্রাসঙ্গিকতা অনুপস্থিত থাকে। বৈজ্ঞানিক ব্যাখ্যায় সংযুক্তিকরণ করা হয়। এখানে কোনো ঘটনাকে সমজাতীয় অন্যান্য ঘটনার সাথে সংযুক্ত করে ব্যাখ্যা প্রদান করা হয়। অন্যদিকে, লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি বৈজ্ঞানিক ব্যাখ্যায় যেহেতু প্রকৃত কারণ উল্লেখ করে ব্যাখ্যা প্রদান করা হয়, তাই এ ব্যাখ্যা সবসময় একই থাকে। অর্থাৎ, বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। উপরের আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    }
  ]
}