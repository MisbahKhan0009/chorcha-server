{
  "title": "ঢাকা বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় এক প্রকার পক্ষবিহীন দ্বিপদী জীব। দৃশ্যকল্প-২: যিনি শিক্ষাদান করেন তিনিই শিক্ষক। দৃশ্যকল্প-৩: মানুষ হয় বুদ্ধিবৃত্তিসম্পন্ন জীব।",
      "tag": "BB 21,All.B 18,DB 17",
      "sub_questions": [
        {
          "label": "ক",
          "question": "বর্ণনা কী?",
          "explanation": "কোনো একটি পদে জাত্যর্থের অংশবিশেষ উল্লেখের মাধ্যমে পদটিকে প্রকাশ করাকে বর্ণনা বলে।"
        },
        {
          "label": "খ",
          "question": "মৌলিক গুণের সংজ্ঞা দেওয়া যায় না কেন?",
          "explanation": "কোনো পদের সংজ্ঞায় পদটির পূর্ণ জাত্যর্থ প্রকাশিত হয়। আর এক্ষেত্রে একটি পদের আসন্নতম জাতি ও বিভেদক লক্ষণ আবশ্যিকভাবে উল্লেখ করতে হয়। মৌলিক গুণসমূহ এমন যে এসব গুণের আসন্নতম জাতি ও বিভেদক লক্ষণ উল্লেখ করা যায় না। তাই মৌলিক গুণসমূহের সংজ্ঞা দেওয়া যায় না।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদ্দীপকের 'দৃশ্যকল্প-২'-এ চক্রক সংজ্ঞা অনুপপত্তি ঘটেছে। কেননা যেভাবে সংজ্ঞা প্রদান করলে চক্রক সংজ্ঞা অনুপপত্তি ঘটে 'দৃশ্যকল্প-২'-এ সেভাবে সংজ্ঞা প্রদান করা হয়েছে। যৌক্তিক সংজ্ঞা হলো পদের স্পষ্ট প্রকাশ। এখানে একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করতে হয়। এছাড়া কোনো একটি পদের সংজ্ঞা প্রদানের জন্য কতকগুলো নিয়ম আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় পদটির সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে চক্রক সংজ্ঞা অনুপপত্তি বলে। উদ্দীপকের 'দৃশ্যকল্প-২' এ 'শিক্ষক' পদের সংজ্ঞায় সমার্থক শব্দ ব্যবহার করে সংজ্ঞা প্রদান করা হয়েছে। তাই 'দৃশ্যকল্প-২'-এর সংজ্ঞায় যৌক্তিক সংজ্ঞার তৃতীয় নিয়ম লঙ্ঘিত হয়েছে। এ কারণে এখানে চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-৩-এ পাঠ্যপুস্তকের যে দুটি বিষয়ের ইঙ্গিত রয়েছে তা বিশ্লেষণ করো।",
          "explanation": "উদ্দীপকের 'দৃশ্যকল্প-১'-এর মাধ্যমে বর্ণনা এবং 'দৃশ্যকল্প-৩'-এর মাধ্যমে সংজ্ঞা প্রকাশিত হয়েছে। সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। 'দৃশ্যকল্প-১'-এ 'মানুষ' পদের বৈশিষ্ট্য উল্লেখ করে পদটিকে ব্যক্ত করা হয়েছে। তাই 'দৃশ্যকল্প-১'-এর মাধ্যমে বর্ণনার বিষয়টি নির্দেশিত হয়েছে। কেননা, কোনো পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পূর্ণ জাত্যর্থ আবশ্যিকভাবে উল্লেখ করতে হয় না। বর্ণনায় উপস্থাপিত বৈশিষ্ট্য কম গুরুত্বপূর্ণ হতে পারে; আবার বেশি গুরুত্বপূর্ণও হতে পারে। বর্ণনার কোনো নির্দিষ্ট নিয়ম নেই। তাই বর্ণনা বিভিন্ন ক্ষেত্রে বিভিন্ন রকম হতে পারে। এমন অনেক পদ আছে যেগুলোর সংজ্ঞা প্রদান করা যায় না। এসব ক্ষেত্রে বর্ণনার আশ্রয় নিতে হয়। তাই বর্ণনার পরিধি সংজ্ঞার চেয়ে ব্যাপক। অপরদিকে, 'দৃশ্যকল্প-৩'-এর মাধ্যমে 'মানুষ' পদের পূর্ণ জাত্যর্থ উল্লেখ করা হয়েছে। তাই 'দৃশ্যকল্প-৩'-এর মাধ্যমে সংজ্ঞা নির্দেশিত হয়েছে। কেননা, কোনো পদের পূর্ণ জাত্যর্থ উল্লেখের মাধ্যমে : পদটিকে প্রকাশ করলে তাকে সংজ্ঞা বলে। সংজ্ঞার মাধ্যমে একটি পদের প্রকৃত অর্থ জানা যায়। কোনো পদের সংজ্ঞা প্রদানের জন্য । কতকগুলো নিয়ম আবশ্যিকভাবে অনুসরণ করতে হয়। সংজ্ঞা তাই সবসময় একই রকম হয়ে থাকে। সংজ্ঞার ক্ষেত্রে সংক্তেয় পদ ও সংজ্ঞার্থ পদ পরস্পর সমীকরণের মতো। তাই সংজ্ঞা একটি বৈজ্ঞানিক বিষয়। সংজ্ঞার ক্ষেত্রে পূর্ণ জাত্যর্থ উল্লেখ করতে হয় বিধায় সকল পদের সংজ্ঞা দেওয়া যায় না। কেননা, সকল পদের পূর্ণ জাত্যর্থ উল্লেখ করা যায় না। তাই কিছু কিছু ক্ষেত্রে সংজ্ঞার সীমাবদ্ধতা রয়েছে। পরিশেষে বলা যায়, সংজ্ঞা ও বর্ণনা উভয়ের মাধ্যমে একটি পদ সম্পর্কে জানা যায়। তবে যৌক্তিক সংজ্ঞার এমন কিছু দিক আছে, যা বর্ণনার মধ্যে থাকে না।"
        }
      ]
    },
    {
      "number": "2",
      "uddipok": "",
      "tag": "DB 17",
      "sub_questions": [
        {
          "label": "ক",
          "question": "দ্বিকোটিক বিভাগ কী?",
          "explanation": "দ্বিকোটিক বিভাগ হলো কোনো জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়া।"
        },
        {
          "label": "খ",
          "question": "সর্বনিম্ন উপজাতিকে বিভক্ত করা যায় না কেন?",
          "explanation": "সর্বনিম্ন বা ক্ষুদ্রতম উপজাতির কোনো নিম্নতর উপজাতি থাকে না বলে এর যৌক্তিক বিভাগ করা সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "গ",
          "question": "দৃশ্যকল্প-১ এ কী ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ সংকর বিভাগজনিত অনুপপত্তি ঘটেছে। যৌক্তিক বিভাগের দ্বিতীয় নিয়মানুযায়ী কোনো পদের বিভক্তকরণের সময় একটিমাত্র মূলসূত্র অনুসরণ করতে হবে। এ নিয়মটি লঙ্ঘন করে যদি একাধিক মূলসূত্র অনুসরণ করা হয় তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন- 'মানুষ' জাতিকে সৎ, ফর্সা ও জ্ঞানী এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে পদের বিভক্তকরণে একটির পরিবর্তে তিনটি মূলসূত্র (সততা, বর্ণ ও জ্ঞান) গ্রহণ করা হয়েছে। দৃশ্যকল্প-১ এ 'মানুষ' পদকে সৎ, লম্বা ও ফর্সা এ তিনটি উপজাতিতে বিভক্ত করা হয়েছে। অর্থাৎ এখানে যৌক্তিক বিভাগে একটির পরিবর্তে তিনটি সূত্র (সততা, উচ্চতা ও বর্ণ) গ্রহণ করা হয়েছে। এভাবে দৃশ্যকল্প-১ এ 'মানুষ' পদকে তিনটি সূত্রের মাধ্যমে বিভক্ত করায় সংকর বিভাগজনিত অনুপপত্তি ঘটেছে"
        },
        {
          "label": "ঘ",
          "question": "দৃশ্যকল্প-২ এবং ৩ এর মধ্যে তুলনামূলক আলোচনা করো।",
          "explanation": "অদৃশ্যকল্প-২ এ অব্যাপক বিভাগ এবং দৃশ্যকল্প-৩ এ অতিব্যাপক বিভাগ অনুপপত্তি ঘটেছে। নিচে উভয় বিভাগ প্রক্রিয়ার মধ্যে তুলনামূলক বিশ্লেষণ করা হলো- আমরা জানি, যৌক্তিক বিভাগের বিভক্ত উপজাতিগুলোর মিলিত সংখ্যা জাতির সংখ্যার চেয়ে কম হলে অব্যাপক বিভাগ অনুপপত্তি ঘটে। যেমন- দৃশ্যকল্প-২ এ প্রাণী জাতিকে মানুষ, গরু, ঘোড়া ও ছাগল উপজাতিতে বিভক্ত করা হয়েছে। ফলে উপজাতিগুলোর পরিমাণ জগতের সমস্ত প্রাণীর পরিমাণের চেয়ে কম হয়েছে। অর্থাৎ জগতের অন্যান্য প্রাণীর নাম বিভাজন প্রক্রিয়া থেকে বাদ পড়েছে। এ কারণে দৃশ্যকল্প-২ এ অব্যাপক বিভাগজনিত অনুপপত্তি ঘটেছে। অন্যদিকে, যৌক্তিক বিভাগের বিভক্ত উপজাতিগুলোর মিলিত সংখ্যা জাতির সংখ্যার চেয়ে বেশি হলে অতিব্যাপক বিভাগ অনুপপত্তি ঘটে। যেমন- দৃশ্যকল্প-৩ এ উল্লেখিত মানুষ পদকে এশিয়াবাসী, অস্ট্রেলিয়াবাসী, আমেরিকাবাসী, আফ্রিকাবাসী, ইউরোপবাসী ও বনমানুষে বিভক্ত করা হয়েছে। অর্থাৎ উপজাতিগুলোর মিলিত সংখ্যা জাতির সংখ্যা থেকে বেশি হয়েছে। এর ফলে অতিব্যাপক বিভাগজনিত অনুপপত্তি ঘটেছে। পরিশেষে বলা যায়, অব্যাপক ও অতিব্যাপক উভয়ই ত্রুটিপূর্ণ বিভাগ প্রক্রিয়া। এরূপ ত্রুটি বা অনুপপত্তি নিরসনে আমাদের যৌক্তিক বিভাগের তৃতীয় নিয়ম অনুসরণ করতে হবে। অর্থাৎ যৌক্তিক বিভাগের বিভক্ত- উপশ্রেণিগুলোর বিভাজ্য জাতির সমান ব্যক্ত্যর্থ রাখতে হবে।"
        }
      ]
    },
    {
      "number": "3",
      "uddipok": "স্নেহা ও মম বার্ষিক পরীক্ষা শেষে গ্রামের বাড়িতে বেড়াতে গেল। চাচাতো বোন তমাকে নিয়ে বাগান ঘুরে ঘুরে স্নেহা বলল, বাগানে ২০টি গাছের সবগুলোই আমগাছ। মম বলল, আম আর পেয়ারা দেখতে সুন্দর এবং খেতে সুস্বাদু। আম পুষ্টিকর ফল। সুতরাং, পেয়ারাও পুষ্টিকর ফল।",
      "tag": "DB 17",
      "sub_questions": [
        {
          "label": "ক",
          "question": "যুক্তিসাম্যমূলক আরোহ কী?",
          "explanation": "যে যুক্তি দিয়ে একটি সার্বিক বাক্যের অন্তর্গত কোনো একটি বিশেষ দৃষ্টান্তকে প্রমাণ করা যায়, সেই একই যুক্তি দিয়ে তার অন্তর্গত সমশ্রেণিভুক্ত অন্যান্য বিশেষ ঘটনাকে প্রমাণ করা যায়।' এ নীতির ওপর নির্ভর করে একটি সার্বিক যুক্তিবাক্য স্থাপন করার প্রক্রিয়াকে যুক্তিসাম্যমূলক আরোহ বলে।"
        },
        {
          "label": "খ",
          "question": "অবৈজ্ঞানিক আরোহকে লৌকিক আরোহ বলা হয় কেন?",
          "explanation": "অনুমান প্রক্রিয়ায় কার্যকারণ সম্পর্ক অনুপস্থিতির কারণে অবৈজ্ঞানিক আরোহকে লৌকিক আরোহ বলা হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে একটি সার্বিক সংশ্লেষক যুক্তিবাক্য প্রতিষ্ঠা করা হয়ে থাকে। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বিধায় সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা যে, 'সকল কাক হয় কালো'। এই দৃষ্টান্তটি অবৈজ্ঞানিক আরোহের। বস্তুত এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এ কারণে অবৈজ্ঞানিক আরোহকে লৌকিক আরোহ বলা হয়।"
        },
        {
          "label": "গ",
          "question": "উদ্দীপকে বর্ণিত স্নেহার বক্তব্য কোন ধরনের আরোহ? ব্যাখ্যা করো।",
          "explanation": "উদ্দীপকে বর্ণিত স্নেহার বক্তব্য হলো পূর্ণাঙ্গ আরোহ (Perfect Proper) যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য (Universal Proposition) প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ১ কেজি আঙ্গুর দেখিয়ে বলা হলো যে, \"এই ঝুড়িতে রাখা সবগুলো আঙ্গুর টক\"। এই সার্বিক বাক্যটির সত্যতা পরীক্ষার জন্য আমরা স্বতন্ত্রভাবে এক-একটি করে আঙ্গুর খেয়ে দেখি যে, সত্যিই ঝুড়ির প্রত্যেকটি আঙ্গুর টক। উদ্দীপকে উল্লেখিত দৃষ্টান্তে স্নেহা গ্রামের একটি বাগান ঘুরে বলে, বাগানের ২০টি গাছের সবগুলোই আমগাছ। স্নেহার এই বক্তব্য পূর্ণাঙ্গ আরোহের একটি দৃষ্টান্ত। কারণ স্নেহা বাগানের প্রতিটি আমগাছ পর্যবেক্ষণ করে সার্বিক সিদ্ধান্ত গ্রহণ করেছে।"
        },
        {
          "label": "ঘ",
          "question": "উদ্দীপকে উল্লিখিত মম-র বক্তব্য কি প্রকৃত আরোহের সাথে সঙ্গতিপূর্ণ? বিশ্লেষণ করো।",
          "explanation": "হ্যাঁ, উদ্দীপকে উল্লিখিত মমের বক্তব্য প্রকৃত আরোহের সাথে সঙ্গতিপূর্ণ। কারণ এটি সাদৃশ্যানুমানের (Analogy) দৃষ্টান্ত। আরোহ অনুমানে আমরা কিছু থেকে সকলে, জানা থেকে অজানায়, নিরীক্ষিত থেকে অনিরীক্ষিততে পদার্পণ করি। ঘটনার এরূপ উত্তরণ প্রক্রিয়াকে আরোহমূলক লম্ফ বলে। প্রকৃত আরোহের প্রকরণ হিসেবে সাদৃশ্যানুমানে আরোহমূলক লম্ফ উপস্থিত থাকে। আমরা জানি, দুটি স্বতন্ত্র বস্তুর বা ঘটনার মধ্যে যদি এক বা একাধিক কোনো বিষয়ে সাদৃশ্য থাকে তাহলে এ সাদৃশ্যের ভিত্তিতে নতুন কোনো বিষয়ে সাদৃশ্য অনুমান করাকে সাদৃশ্যানুমান বলে। যেমন- পৃথিবী ও মঙ্গল গ্রহের তাপ, মাটি, পানি প্রভৃতি বিষয়ে সাদৃশ্য আছে। পৃথিবীতে প্রাণের অস্তিত্ব আছে। অতএব, মঙ্গল গ্রহেও প্রাণের অস্তিত্ব আছে। এখানে আরোহমূলক লক্ষের মাধ্যমে কতিপয় জানা ঘটনাকে ভিত্তি করে অজানা ঘটনায় পৌঁছানো হয়েছে। এ কারণেই সাদৃশ্যানুমান প্রকৃত আরোহের সাথে সঙ্গতিপূর্ণ। উদ্দীপকে উল্লেখিত ঘটনায় মম বলে, আম আর পেয়ারা দেখতে সুন্দর এবং খেতে সুস্বাদু। আম পুষ্টিকর ফল। সুতরাং, পেয়ারাও পুষ্টিকর ফল। অর্থাৎ মমের বক্তব্য হলো সাদৃশ্যানুমানের দৃষ্টান্ত। যা প্রকৃত আরোহের সাথে সঙ্গতিপূর্ণ। পরিশেষে বলা যায়, সাদৃশ্যানুমান আরোহ অনুমানের একটি গুরুত্বপূর্ণ প্রকরণ। যে প্রকরণে আরোহের মৌলিক বৈশিষ্ট্য হিসেবে আরোহমূলক লম্ফ উপস্থিত থাকে। এই কারণেই বলা যায়, উদ্দীপকে উল্লিখিত মমের বক্তব্য তথা সাদৃশ্যানুমান প্রকৃত আরোহের সাথে সঙ্গতিপূর্ণ।"
        }
      ]
    },
    {
      "number": "4",
      "uddipok": "উদাহরণ-১: প্রকান্ড অসুরের কোপানলে চন্দ্রগ্রহণ হয়। উদাহরণ-২: অতিরিক্ত গ্যাস ফর্মের কারণে বমি হতে পারে। উদাহরণ-৩: জাহাজের গতি নির্ভর করে সাগরের স্রোত, বাতাস, সারেং ও ইঞ্জিনের ওপর।",
      "tag": "DB 17",
      "sub_questions": [
        {
          "label": "ক",
          "question": "“ Explanation \" এর উৎপত্তিগত অর্থ কী?",
          "explanation": "'Explanation' এর উৎপত্তিগত অর্থ হলো, কোনো কিছুকে সহজ বা স্পষ্ট করে তোলা।"
        },
        {
          "label": "খ",
          "question": "কার্য ও দূরবর্তী কারণের মধ্যবর্তী ধাপের নাম কী?",
          "explanation": "কার্য ও দূরবর্তী কারণের মধ্যবর্তী ধাপ হলো শৃঙ্খলযোজন। যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয়, তাকে শৃঙ্খলযোজন বলে। ব্যাখ্যার এ অংশে দেখানো হয় যে, একটি কার্য সরাসরি কল্পিত কারণ থেকে উদ্ভুত নয়। বরং কার্যটি একটি অন্তর্বর্তী অবস্থা থেকে সৃষ্ট। এরূপ ব্যাখ্যায় 'ক'- কে 'গ'-এর কারণ দেখিয়ে বলা হয় যে, ক হচ্ছে খ-এর কারণ এবং খ হচ্ছে গ-এর কারণ। এভাবে শৃঙ্খলযোজনের মাধ্যমে খ-এর মাধ্যমে ক এবং গ-এর মধ্যে একটি মধ্যবর্তী সম্পর্ক ব্যাখ্যা করা হয়।"
        },
        {
          "label": "গ",
          "question": "উদাহরণ-১ এ কোন ধরনের ব্যাখ্যার প্রতিফলন ঘটেছে? ব্যাখ্যা করো।",
          "explanation": "উদ্দীপকে গ্রামবাসীর বিভিন্ন রোগে আক্রান্ত হওয়ার পেছনে যেসব কারণ স্থানীয় লোকজনের ধারণায় এসেছে তা মূলত লৌকিক ব্যাখ্যাকে নির্দেশ করে। লৌকিক ব্যাখ্যা হলো কোনো ঘটনাকে লোকজ বিশ্বাসের ভিত্তিতে অতিপ্রাকৃত বা অলৌকিক শক্তির আশ্রয়ে ব্যাখ্যা করার প্রয়াস। প্রকৃতির নিয়মাবলি সম্বন্ধে সাধারণ মানুষের ধারণা সাধারণত খুবই কম। জীবনের নানা প্রতিকূলতার কারণে অনেকেই জ্ঞানচর্চার সুযোগ পায় না। এ অবস্থায় তারা অনেক ঘটনাকে অদৃশ্য শক্তির সাহায্যে ব্যাখ্যা দেওয়ার চেষ্টা করে। সাধারণ মানুষের এরূপ চেষ্টাই লৌকিক ব্যাখ্যা নামে পরিচিত। উদ্দীপকে বর্ণিত ঘটনায়, করিমপুর গ্রামের লোকেরা নানা রোগে ভুগছিলো। এ জন্য তারা মনে করছিলো এটা শীতলা দেবীর অভিশাপ। এখানে গ্রামবাসীর অনুমানে কুসংস্কারের প্রভাব লক্ষণীয়। কারণ এসব মূলত পানিবাহিত রোগ। দূষিত পানি পান করলে এসব রোগে আক্রান্ত হবার আশঙ্কা থাকে। তাই বলা যায় গ্রামবাসীর ব্যাখ্যা লৌকিক ব্যাখ্যার | সাথে সাদৃশ্যপূর্ণ।"
        },
        {
          "label": "ঘ",
          "question": "উদাহরণ-৩ কীভাবে উদাহরণ-২ এর প্রতিফলিত ব্যাখ্যার রূপ? পাঠ্যবইয়ের আলোকে বিশ্লেষণ করো।",
          "explanation": "উদাহরণ-২ হলো বৈজ্ঞানিক ব্যাখ্যার দৃষ্টান্ত এবং উদাহরণ-৩ হলো বৈজ্ঞানিক ব্যাখ্যার একটি গুরুত্বপূর্ণ রূপ 'বিশ্লেষণের' দৃষ্টান্ত। সঙ্গতকারণেই উদাহরণ-৩ হলো উদাহরণ-২ এর প্রতিফলিত রূপ। যে ব্যাখ্যায় কোনো ঘটনার কার্যকারণ নিয়ম আবিষ্কার করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যার তিনটি রূপের মধ্যে 'বিশ্লেষণ' অন্যতম। বিশ্লেষণ হলো বৈজ্ঞানিক ব্যাখ্যার কোনো মিশ্র কার্যকে স্বতন্ত্র কারণের সাথে যুক্ত করার প্রক্রিয়া। অর্থাৎ এই অংশে ব্যাখ্যার একটি মিশ্র কার্যকে তার ভিন্ন ভিন্ন কারণাংশে বিশ্লেষণ করা হয়। উদ্দীপকে বর্ণিত উদাহরণ-২ ও উদাহরণ-৩ উভয়ই বৈজ্ঞানিক ব্যাখ্যার দৃষ্টান্ত। কারণ উভয় দৃষ্টান্তে কার্যকারণ নিয়ম পরিলক্ষিত হয়। তথাপি উদাহরণ-৩-এ জাহাজের গতির কারণ হিসেবে একাধিক কার্য তথা সাগরের স্রোত, বাতাস, সারেং ও ইঞ্জিনের ভূমিকা স্বীকার করা হয়েছে। অর্থাৎ এখানে বৈজ্ঞানিক ব্যাখ্যার রূপ হিসেবে বিশ্লেষণের ধারণা প্রকাশ পেয়েছে। পরিশেষে বলা যায়, বৈজ্ঞানিক ব্যাখ্যায় ঘটনার যথার্থ কারণ নির্ণয় করা হয়। এসব কারণ বৈজ্ঞানিক ব্যাখ্যার রূপ হিসেবে বিশ্লেষণের মাধ্যমে সুস্পষ্ট করা হয়। যেমনটি করা হয়েছে উদাহরণ-৩-এ। এ কারণেই বলা যায়, উদাহরণ-৩ রূপগত অর্থে উদাহরণ-২ এর প্রতিফলিত ব্যাখ্যা।"
        }
      ]
    },
    {
      "number": "5",
      "uddipok": "শ্রেণিকক্ষে সুমন স্যার বললেন, মানুষ জন্মায়, বেঁচে থাকে আবার মারাও যায়। আসাদ বলে, এটিই প্রকৃতির নিয়ম। নাবিলা বলে, আমি এ যাবৎ যত মানুষ দেখেছি তারা সবাই প্রকৃতির নিয়মের অনুসারী। মিথিলা বলে, মানুষের মত উদ্ভিদ জন্ম নেয়। মানুষ টেলিভিশন আবিষ্কার করেছে। সুতরাং উদ্ভিদও টেলিভিশন আবিষ্কার করে।",
      "tag": "DB 17",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তাকে আরোহ বলে।"
        },
        {
          "label": "খ",
          "question": "কোন ধরনের আরোহের সিদ্ধান্ত নিশ্চিত হয়?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "সুমন স্যার ও আসাদের বক্তব্যে কোন ধরনের আরোহের প্রতিফলন ঘটেছে? পাঠ্যবইয়ের আলোকে ব্যাখ্যা করো।",
          "explanation": "সুমন স্যার ও আসাদের বক্তব্যে বৈজ্ঞানিক আরোহের প্রতিফলন ঘটেছে। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে 'সকল মানুষ হয় বুদ্ধিবৃত্তিসম্পন্ন প্রাণী'- এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। এ আরোহে কার্যকারণ সম্পর্কের ভিত্তিতে সিদ্ধান্ত নেওয়া হয়। তাই বৈজ্ঞানিক আরোহের সিদ্ধান্ত নিশ্চিত হয়। উদ্দীপকের সুমন স্যার বলেন, মানুষের জন্ম-মৃত্যু আছে এবং আসাদ বলে, এটিই প্রকৃতির নিয়ম। অর্থাৎ উভয়ের বক্তব্যে কার্যকারণ এবং প্রকৃতির নিয়মানুবর্তিতা নীতি দৃষ্টান্ত পরিলক্ষিত হয়। তাই বলা যায়, সুমন স্যার ও আসাদের বক্তব্য বৈজ্ঞানিক আরোহের প্রতিফলিত রূপ।"
        },
        {
          "label": "ঘ",
          "question": "উদ্দীপকে উল্লিখিত নাবিলা আর মিথিলার বক্তব্যের তুলনামূলক বিশ্লেষণ করো।",
          "explanation": "উদ্দীপকে উল্লেখিত নাবিলা আর মিথিলার বক্তব্যে যথাক্রমে অবৈজ্ঞানিক আরোহ ও সাদৃশ্যানুমানের প্রতিফলন ঘটেছে। নিচে এ দুটি আরোহের মধ্যে তুলনামূলক সম্পর্ক বিশ্লেষণ করা হলো- অবৈজ্ঞানিক আরোহে কেবল প্রকৃতির নিয়মানুবর্তিতা নীতি বা অনুকূল দৃষ্টান্তের ভিত্তিতে সিদ্ধান্ত নেওয়া হয়। অর্থাৎ এ আরোহের ভিত্তি হলো অভিজ্ঞতা বা অনুকূল দৃষ্টান্ত। অন্যদিকে, যে অনুমান প্রক্রিয়ায় দুটি বস্তু বা ঘটনার মৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে সাদৃশ্যানুমান বলে। সাদৃশ্যানুমানের ভিত্তি হলো ঘটনার সাদৃশ্য। উদ্দীপকের নাবিলা বলে, আমি এ যাবৎ যত মানুষ দেখেছি তারা সবাই প্রকৃতির নিয়মের অনুসারী। অর্থাৎ সে শুধু অনুকূল দৃষ্টান্তের ভিত্তিতে সিদ্ধান্ত নিয়েছে। এ কারণে এটি অবৈজ্ঞানিক আরোহের দৃষ্টান্ত। আবার মিথিলা বলে, মানুষের মতো উদ্ভিদও জন্ম নেয়। মানুষ টেলিভিশন আবিষ্কার করেছে। সুতরাং, উদ্ভিদও টেলিভিশন আবিষ্কার করে। অর্থাৎ এখানে বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়েছে বলে এটি একটি সাদৃশ্যানুমানের দৃষ্টান্ত। পরিশেষে বলা যায়, প্রকৃত আরোহের দুটি গুরুত্বপূর্ণ প্রকরণ হলো, অবৈজ্ঞানিক আরোহ ও সাদৃশ্যানুমান। বস্তুত ভিত্তিগত অর্থেই এ দুটি প্রকরণের মধ্যে তুলনামূলক সম্পর্ক পরিলক্ষিত হয়।"
        }
      ]
    },
    {
      "number": "6",
      "uddipok": "দৃশ্যকল্প-২: সজল মনিরকে বলে এই বায়ুপূর্ণ পাত্রটি বাজালে ঘণ্টার ধ্বনি শোনা যায়। কিন্তু বায়ুহীন পাত্রটি বাজালে ঘণ্টার ধ্বনি শোনা যায় না। মনির বলল, তাহলে কি বায়ুই ঘণ্টাধ্বনি শোনার কারণ? সজল বলল, ঠিক তাই। দৃশ্যকল্প-৩: আবির নববধূকে নিয়ে ঘরে প্রবেশ করা মাত্রই ঘরে আগুন লাগে। আবিরের মা বললেন, \"নববধূর আগমনই আগুন লাগার কারণ\"।",
      "tag": "DB 17",
      "sub_questions": [
        {
          "label": "ক",
          "question": "অপনয়ন কী?",
          "explanation": "অপনয়ন হলো বাদ দেওয়ার পদ্ধতি।"
        },
        {
          "label": "খ",
          "question": "অনিরীক্ষণ অনুপপত্তি বলতে কী বোঝ?",
          "explanation": "আরোহের কোন সিদ্ধান্ত গ্রহণের পূর্বে যেসব বস্তু বা ঘটনা নিরীক্ষা করা দরকার সেগুলো নিরীক্ষণ না করা হলে, যে অনুপপত্তি ঘটে তাকে অনিরীক্ষণ অনুপপত্তি বলে। কোন একটা বিষয় নিরীক্ষণের সময় প্রয়োজনীয় সকল অবস্থা নিরীক্ষা করতে হয়, অন্যথায় অনিরীক্ষণ অনুপপত্তি ঘটে। যেমন- কয়েকজন লম্বা লোককে নিরীক্ষণ করে দেখা গেল যে, তাদের বুদ্ধি কম। এ থেকে সিদ্ধান্ত গ্রহণ করা হলো যে, লম্বা লোকের বুদ্ধি কম। এক্ষেত্রে দৃষ্টান্তের অনিরীক্ষণ অনুপপত্তি ঘটবে। কারণ যেসব লম্বা লোক বুদ্ধিমান তাদেরকে অনিরীক্ষণ রেখে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "দৃশ্যকল্প-৩ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-৩ এ কাকতালীয় অনুপপত্তি ঘটেছে। ব্যতিরেকী পদ্ধতির ভ্রান্ত প্রয়োগে কাকতালীয় অনুপপত্তি ঘটে। ব্যতিরেকী পদ্ধতি মূলত একটি পরীক্ষণ পদ্ধতি। কিন্তু ভ্রান্তভাবে যখন একে নিরীক্ষণের ক্ষেত্রে প্রয়োগ করা হয় এবং কোনো অবান্তর ঘটনার উপস্থিতি ও অনুপস্থিতিকে পার্থক্যসূচক ঘটনা মনে করে কার্যকারণ সম্পর্ক প্রমাণের চেষ্টা করা হয়, সেক্ষেত্রে অনুপপত্তি দেখা দেয়। এই অনুপপত্তিকে কাকতালীয় অনুপপত্তি বলা হয়। দৃশ্যকল্প-৩ এ বর্ণিত, আবির নববধূকে নিয়ে ঘরে প্রবেশ করা মাত্রই ঘরে আগুন লাগে। তাই নববধূর আগমনই আগুন লাগার কারণ। কিন্তু বাস্তবে নববধূর আগমনের সাথে ঘরে আগুন লাগার কোনো কার্যকারণ সম্পর্ক নেই। এটা একটা আকস্মিক ঘটনামাত্র। তাই এখানে কাকতালীয় অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ এবং ২ এ পরীক্ষণাত্মক পদ্ধতির যে যে বিষয়ের ইঙ্গিত পাওয়া যায় পাঠ্যবইয়ের আলোকে তার তুলনামূলক আলোচনা করো।",
          "explanation": "দৃশ্যকল্প-১ এ সহপরিবর্তন পদ্ধতি এবং দৃশ্যকল্প-২ এ ব্যতিরেকী পদ্ধতির ইঙ্গিত রয়েছে। নিম্নে পদ্ধতি দুটির তুলনামূলক বিশ্লেষণ করা হলো- কার্যকারণ সম্পর্ক নির্ণয়ে সহপরিবর্তন পদ্ধতি ও ব্যতিরেকী পদ্ধতি উভয়ের গুরুত্ব রয়েছে। ব্যতিরেকী পদ্ধতির সাহায্যে কার্যকারণ সম্পর্কের গুণগত দিক নির্ণয় করা যায়। আর সহপরিবর্তন পদ্ধতির সাহায্যে কার্যকারণ সম্পর্কের পরিমাণগত দিক নির্ণয় করা যায়। মূলত যেখানে ব্যতিরেকী পদ্ধতির প্রয়োগ সম্ভব হয় না, সেখানে সহপরিবর্তন পদ্ধতি প্রয়োগ করা হয়। সহপরিবর্তন পদ্ধতিতে কার্যকারণ সম্পর্ক জানা যায় না, কিন্তু ব্যতিরেকী পদ্ধতিতে কার্যকারণ সম্পর্ক কেবল জানাই যায় না, তা প্রমাণও করা যায়। সহপরিবর্তন পদ্ধতির মধ্যে নিরীক্ষণ ও পরীক্ষণ উভয়ই দেখা যায়। কিন্তু ব্যতিরেকী পদ্ধতি হচ্ছে পরীক্ষা পদ্ধতি। দৃশ্যকল্প-১ এ তাপমাত্রা বৃদ্ধির সাথে সাথে পারদস্তম্ভ বৃদ্ধি পাচ্ছে। যেটা সহপরিবর্তন পদ্ধতির দৃষ্টান্ত। অন্যদিকে দৃশ্যকল্প-২ এ বায়ুপূর্ণ পাত্রে ঘণ্টাধ্বনি শোনার বিষয় ব্যতিরেকী পদ্ধতির দৃষ্টান্ত। পরিশেষে বলা যায়, সহপরিবর্তন পদ্ধতি ও ব্যতিরেকী পদ্ধতির মধ্যে কিছু বৈসাদৃশ্য থাকলেও তাদের মধ্যে গভীর সম্পর্ক বিদ্যমান।"
        }
      ]
    },
    {
      "number": "7",
      "uddipok": "দৃশ্যকল্প-১: মোরগ ডাকে তাই ভোর হয়। দৃশ্যকল্প-২: চা ভর্তি একটি ফ্লাক্সের ওজন ৫ kg, ফ্লাক্সের ওজন ১ kg। সুতরাং চায়ের ওজন ৪ kg। দৃশ্যকল্প-৩: দ্রব্যের চাহিদা ও যোগান বিপরীতধর্মী।",
      "tag": "DB 17",
      "sub_questions": [
        {
          "label": "ক",
          "question": "ব্যতিরেকী পদ্ধতির অর্থ কী?",
          "explanation": "ব্যতিরেকী পদ্ধতির অর্থ হলো পার্থক্যের পদ্ধতি।"
        },
        {
          "label": "খ",
          "question": "অন্বয়ী পদ্ধতিকে নিরীক্ষণের পদ্ধতি বলা হয় কেন?",
          "explanation": "অন্বয়ী পদ্ধতিতে যাবতীয় দৃষ্টান্ত নিরীক্ষণের মাধ্যমে সংগৃহীত হয় বলে এই পদ্ধতিকে নিরীক্ষণের পদ্ধতি বলে। অন্বয়ী পদ্ধতি বেশি মাত্রায় নিরীক্ষণের ওপর নির্ভরশীল। নিরীক্ষণের এমন কিছু ক্ষেত্র রয়েছে যেখানে পরীক্ষণমূলক পদ্ধতি প্রয়োগ করা যায় না। সে ক্ষেত্রে অন্বয়ী পদ্ধতিই একমাত্র অবলম্বন এবং অন্বয়ী পদ্ধতিকেই প্রয়োজনমত প্রয়োগ করা যায়। যেমন- চন্দ্রগ্রহণ, সূর্যগ্রহণ, ভূমিকম্প ইত্যাদির ওপর অন্যান্য পরীক্ষণমূলক পদ্ধতি প্রয়োগ করা যায় না। এ সকল ক্ষেত্রে অন্বয়ী পদ্ধতিই একমাত্র পদ্ধতি। এ জন্যই অন্বয়ী পদ্ধতি হলো নিরীক্ষণের পদ্ধতি।"
        },
        {
          "label": "গ",
          "question": "দৃশ্যকল্প-১ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ কার্যকারণ সংক্রান্ত অনুপপত্তি ঘটেছে। কার্যকারণ নিয়ম অনুযায়ী, কারণ ও কার্যের মধ্যে অনিবার্য সম্পর্ক বিদ্যমান। সাধারণত কারণ থাকে কার্যের পূর্বে এবং কার্য থাকে কারণের পরে। কিন্তু অনেক সময় দেখা যায়, কার্যকারণ সম্পর্কবিহীন পূর্বাপর দুটি ঘটনাকে বা দুটি সহকার্যকে কার্যকারণ সম্পর্কে যুক্ত করে সিদ্ধান্ত নেওয়া হয়। অথচ ঘটনা দুটি কার্যকারণ সম্পর্কে যুক্ত নয়। এরূপ ক্ষেত্রে সিদ্ধান্ত ত্রুটিপূর্ণ হয়। সিদ্ধান্তের এই ত্রুটিকে কার্যকারণ সংক্রান্ত সহকার্যকে কারণ হিসেবে গ্রহণজনিত অনুপপত্তি বলে। যার দৃষ্টান্ত দৃশ্যকল্প-১ এ লক্ষ করা যায়। উদ্দীপকের 'দৃশ্যকল্প'-১-এ মোরগ ডাকার সাথে ভোর হওয়ার মতো দুটি পৃথক ঘটনাকে কার্যকারণ সম্পর্কে যুক্ত করে সিদ্ধান্ত গ্রহণ করা হয়েছে। তাই এখানে কার্যকারণ সংক্রান্ত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ এবং ৩ কার্যকারণের যে পদ্ধতি দুটির ইঙ্গিত করেছে তার তুলনামূলক বিশ্লেষণ করো।",
          "explanation": "দৃশ্যকল্প-২ এবং ৩ এ কার্যকারণের পরিশেষ পদ্ধতি এবং সহপরিবর্তন পদ্ধতির ইঙ্গিত করেছে। নিচে উভয় পদ্ধতির তুলনামূলক বিশ্লেষণ করা হলো- যে পদ্ধতিতে কোনো একটি বিশেষ ঘটনা বাড়লে বা কমলে অন্যটা বাড়ে বা কমে, তাকে সহপরিবর্তন পদ্ধতি বলে। আর পরিশেষ পদ্ধতিতে কোনো একটি ঘটনার কারণ নির্ণয়ে পূর্ববর্তী ঘটনার জানা অংশ বাদ দিয়ে অবশিষ্ট ঘটনাকে কারণ বলে বিবেচনা করা হয়। সজাত কারণে উভয় পদ্ধতির মধ্যে কিছু বৈসাদৃশ্য পরিলক্ষিত হয়। যেমন- পরিশেষ শব্দের অর্থ অবশিষ্ট। অন্যদিকে, সহপরিবর্তন শব্দের অর্থ সমান পরিবর্তন। পরিশেষ পদ্ধতিতে বিয়োগ প্রক্রিয়ার মাধ্যমে কোনো ঘটনার কার্যকারণ সম্পর্ক আবিষ্কার করা হয়। অন্যদিকে, সহপরিবর্তন পদ্ধতি হ্রাস-বৃদ্ধির মাধ্যমে কার্যকারণ সম্পর্ক আবিষ্কার করা হয়। পরিশেষ পদ্ধতিতে সমগ্র থেকে কিছু বাদ দেওয়ার সুযোগ থাকে। কিন্তু সহপরিবর্তন পদ্ধতিতে তা সম্ভব নয়। দৃশ্যকল্প-২ এ বর্ণিত, চা ভর্তি একটি ফ্লাক্সের ওজন ৫ kg, ফ্লাক্সের ওজন ১ kg। সুতরাং, চায়ের ওজন ৪ kg। এটি পরিশেষ পদ্ধতিকে নির্দেশ করে। কেননা বিয়োগ প্রক্রিয়ার মাধ্যমে চায়ের প্রকৃত ওজন নির্ণয় করা হয়েছে। অন্যদিকে, দৃশ্যকল্প-৩ এ দ্রব্যের চাহিদা ও যোগানের বিপরীতধর্মী সম্পর্ক প্রকাশ পেয়েছে। যা সহপরিবর্তন পদ্ধতিকে নির্দেশ করে। কারণ সহপরিবর্তন পদ্ধতিতে একটি ঘটনা বাড়লে বা কমলে অন্যটিতে বাড়ে বা কমে। পরিশেষে বলা যায়, সহপরিবর্তন পদ্ধতি ও পরিশেষ পদ্ধতির সাহায্যে দৈনন্দিন জীবনের বিভিন্ন সমস্যার সমাধান করা যায়। এছাড়াও এই পদ্ধতিগুলোর সাথে অনেক বৈজ্ঞানিক আবিষ্কারও সম্ভব হয়েছে। তাই পদ্ধতি দুটির গুরুত্ব অপরিসীম।"
        }
      ]
    },
    {
      "number": "8",
      "uddipok": "আজাদ দেখলো যে, পুকুরের সব মাছ মরে ভেসে উঠেছে। আজাদের দাদি বললো, মানুষের বদনজর পড়ার কারণে মাছগুলো মরে গেছে। আজাদ ভাবলো, কেউ পুকুরে বিষ প্রয়োগ করে মাছগুলো মেরে ফেলেছে। এরপর সে পুকুরপাড়ে একটি বিষের বোতল দেখতে পেয়ে এ ব্যাপারে নিশ্চিত হলো।",
      "tag": "DIN.B 22,DB 17",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "",
          "explanation": "প্রকল্পের শর্তের আলোকে অনুমান না করার কারণে সব প্রকল্পকে বৈধ প্রকল্প বলা যায় না । প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কোনো আনুমানিক ধারণাকে বৈধ প্রকল্প হতে গেলে কতকগুলো শর্ত পূরণ করতে হয়। যেসব প্রকল্প বা আনুমানিক ধারণা উক্ত শর্তসমূহ পূরণ করে সেসব প্রকল্প বৈধ হয়; আর যেসব প্রকল্প সেসব শর্তসমূহ পূরণ করে না সেসব প্রকল্প বৈধ হয় না ।"
        },
        {
          "label": "গ",
          "question": "",
          "explanation": "উদ্দীপকে বর্ণিত আজাদের দাদির ভাবনা প্রকল্পের 'বাস্তব ঘটনাভিত্তিক শর্তকে লঙ্ঘন করেছে।ব্যাখ্যা করা হলো- কোনো ঘটনার ব্যাখ্যায় সংশ্লিষ্ট প্রকল্পকে হতে হবে বাস্তব অভিজ্ঞতাভিত্তিক। অর্থাৎ প্রকল্প হবে কোনো বাস্তব ঘটনা বা বিষয়বস্তুর আলোকে। যার অস্তিত্ব পূর্ব থেকেই আমাদের কাছে বিদ্যমান। এ ক্ষেত্রে কোনোরূপ কাল্পনিক ব্যাখ্যা গ্রহণযোগ্য নয়। যেমন— একটি শিশু হারিয়ে গেলে যদি ধারণা করা হয় যে শিশুটিকে দৈত্য নিয়ে গেছে, তাহলে এ ধারণাটি হবে কাল্পনিক বা অবাস্তব। কারণ বাস্তব জগতে দৈত্য বলে কোনো কিছুর অস্তিত্ব আজ পর্যন্ত প্রমাণিত হয়নি। কাজেই শিশুটি হারিয়ে যাওয়ার ক্ষেত্রে প্রণীত প্রকল্পটি সম্পূর্ণরূপে অবৈধ। তেমনি উদ্দীপকের আজাদের দাদির মতে, মানুষের বদনজর পড়ার কারণে পুকুরের মাছগুলো মারা গেছে। কিন্তু বাস্তবে বদনজরের কারণে পুকুরের মাছ মারা যায়— এমন কোনো বাস্তব দৃষ্টান্ত নেই। তাই আজাদের দাদির ভাবনায় প্রকল্পের 'বাস্তব ঘটনাভিত্তিক' শর্তটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "আজাদের কাজগুলোতে প্রকল্পের স্তরগুলো যথাযথভাবে অনুসরণ করা হয়েছে—উক্তিটি বিশ্লেষণ করা হলো- প্রকল্পকে বৈধ হিসেবে প্রমাণিত করার ক্ষেত্রে কতগুলো স্তর অতিক্রম করতে হয়। প্রকল্পের প্রথম স্তর হলো ঘটনার নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তরে আনুমানিক ধারণা গঠন করতে হয়। এক্ষেত্রে আমরা প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পেয়ে থাকি তার সাথে প্রয়োজনীয় তথ্যের সন্নিবেশ ঘটিয়ে আনুমানিক ধারণা গঠন করা হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। অর্থাৎ এই স্তরে আনুমানিক ধারণার ওপর ভিত্তি করে সিদ্ধান্ত নেয়া হয়। যেমন— উদ্দীপকের আজাদ পুকুরের সব মাছ মরে ভেসে উঠছে দেখে অনুমান করে কেউ পুকুরে বিষ প্রয়োগ করে মাছগুলো মেরে ফেলেছে। এভাবে সে প্রকল্পের প্রথম তিনটি স্তরের ভিত্তিতে সিদ্ধান্তে উপনিত হয় । প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে এই স্তরে এসে আজাদ পুকুরপাড়ে একটি বিষের বোতল দেখতে পেয়ে তার সিদ্ধান্তের ব্যাপারে নিশ্চিত হয়। অর্থাৎ যাচাইকরণে মাধ্যম অনুমানিক ধারণা সত্য বলে প্রতীয়মান হয়। তাই বলা যায়, আজাদের কাজগুলোতে প্রকল্পের স্তরগুলো যথাযথভাবে অনুসরণ করা হয়েছে।"
        }
      ]
    },
    {
      "number": "9",
      "uddipok": "সড়ক দুর্ঘটনার কারণ বিষয়ক একটি সেমিনারে অংশ নিয়ে অমল বলল, সাধারণ মানুষ ভাবে কিছু মানুষের পাপের ফলে এমনটি হয়। তবে অনুসন্ধান করলে দেখা যায় যে, চালকের ত্রুটিপূর্ণ ড্রাইভিং, প্রশিক্ষণের অভাব এবং ট্রাফিক আইনের প্রতি অবহেলা ইত্যাদির কারণে মর্মান্তিক দুর্ঘটনা ঘটে।",
      "tag": "DB 17",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যার রূপ কয়টি?",
          "explanation": ""
        },
        {
          "label": "খ",
          "question": "ব্যাখ্যা বলতে কী বোঝ?",
          "explanation": ""
        },
        {
          "label": "গ",
          "question": "উদ্দীপকে বর্ণিত সাধারণ মানুষের ভাবনা কোন ধরনের ব্যাখ্যাকে নির্দেশ করে?",
          "explanation": ""
        },
        {
          "label": "ঘ",
          "question": "উদ্দীপকে বর্ণিত অমলের শেষোক্ত বক্তব্যে বৈজ্ঞানিক ব্যাখ্যার যে রূপ পাওয়া যায় তা বিশ্লেষণ করো।",
          "explanation": ""
        }
      ]
    },
    {
      "number": "10",
      "uddipok": "দৃশ্যকল্প-১: প্রবীর ট্রেনে সিলেট বাওয়ার সময় পাশের সিটে হঠাৎ তার বাল্যবন্ধু আকবরকে পেয়ে বিস্মিত ও আনন্দে আত্মহারা হয়ে গেলেন। দৃশ্যকল্প-২: রাজাপুর গ্রামে জিকা ভাইরাসে প্রতি ১০০ জনে ২ জন মৃত্যুবরণ করে। দৃশ্যকল্প-৩: বেশ কিছুদিন যাবৎ আকাশে মেঘের সমারোহ। আবহাওয়াবিদগণ ঘূর্ণিঝড়ের আশংকা করছেন।",
      "tag": "DB 17",
      "sub_questions": [
        {
          "label": "ক",
          "question": "সম্ভাবনা কী?",
          "explanation": "সম্ভাবনা হচ্ছে কোনো ঘটনার নিশ্চয়তা ও অনিশ্চয়তার মধ্যবর্তী অবস্থা।"
        },
        {
          "label": "খ",
          "question": "সম্ভাবনার ভিত্তি বস্তুকেন্দ্রিক ব্যাখ্যা করো।",
          "explanation": "সম্ভাবনার ভিত্তি বস্তুকেন্দ্রিক। কারণ সম্ভাবনা অভিজ্ঞতার ওপর নির্ভরশীল। আমরা জানি, একটি ঘটনার সম্ভাব্যতা নির্ভর করে ঐ ঘটনার অভিজ্ঞতার ওপর। আর এই অভিজ্ঞতার ভিত্তি হলো বস্তুগত। যুক্তিবিদ কার্ভেথ রিড বলেন, সম্ভাব্যতার ভিত্তি আত্মগত নয় বরং বস্তুগত। কারণ আমাদের বাস্তব অভিজ্ঞতার ওপর নির্ভর করে যেকোনো ঘটনা ঘটার সম্ভাব্যতা নির্ণয় করা যায়। যেমন- মেঘলা আকাশ দেখে বলা হলো, 'এখন বৃষ্টি হতে পারে'- এখানে বাস্তব অভিজ্ঞতার ওপর ভিত্তি করে সিদ্ধান্ত গ্রহণ করা হয়েছে। সুতরাং সম্ভাবনা বস্তুগত ভিত্তির ওপর নির্ভরশীল।"
        },
        {
          "label": "গ",
          "question": "সম্ভাবনার মাত্রা দৃশ্যকল্প-২ এর অনুসারে নির্ণয় করো।",
          "explanation": "দৃশ্যকল্প-২ এ সম্ভাবনা পরিমাপের প্রথম নিয়মের প্রতিফলন ঘটেছে। নিচে প্রথম নিয়ম অনুসারে দৃশ্যপট-২ এর সম্ভাবনার মাত্রা নির্ণয় করা হলো- আমরা জানি, সম্ভাবনার প্রথম নিয়মানুসারে 'অনুকূল বিকল্পের সংখ্যাকে লব এবং মোট বিকল্পের সংখ্যাকে হর হিসেবে গ্রহণ করে যে ভগ্নাংশ পাওয়া যায় তা সকল ঘটনার সম্ভাব্যতা মাত্রা নির্দেশ করে।' এখানে অনুকূল বিকল্প বলতে কোনো ঘটনা সংঘটিত হওয়াকে বোঝায়। অন্যদিকে, প্রতিকূল বিকল্প বলতে কোনো ঘটনা সংঘটিত না হওয়াকে বোঝায়। আর মোট বিকল্প বলতে অনুকূল ও প্রতিকূল বিকল্পের যোগফলকে বোঝায়। দৃশ্যকল্প-২ এ বর্ণিত, রাজাপুর গ্রামে জিকা ভাইরাসে প্রতি ১০০ জনে ২ জন মৃত্যুবরণ করে। এখানে অনুকূল বিকল্পের সংখ্যা ২ এবং মোট বিকল্পের সংখ্যা ১০০। সুতরাং সম্ভাবনার মাত্রা হবে ২/১০০ বা ১/৫০ । অর্থাৎ জিকা ভাইরাসে প্রতি ৫০ জনে ১ জন মৃত্যুবরণ করে।"
        },
        {
          "label": "ঘ",
          "question": "দৃশ্যকল্প-১ এবং ৩ এর মধ্যে তুলনামূলক পার্থক্য আলোচনা করো।",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে আকস্মিকতা ও সম্ভাবনার মধ্যে পার্থক্য বিশ্লেষণ করা হলো- কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। যেমন- দৃশ্যকল্প-১ এ বর্ণিত ভূমিকম্পের ঘটনাটি অপ্রত্যাশিত। এ কারণে বাবুল ও তার পরিবারের কাছে এটি একটি আকস্মিক ঘটনা। অন্যদিকে, সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। এ কারণে এটি একটি মাত্রাগত বিষয়। যেমন-দৃশ্যকল্প-২ এ বর্ণিত মেঘের ঘনঘটা, সমুদ্রের নিম্নচাপ- এসব প্রেক্ষাপটে বলা হয়েছে শেষরাতে ঝড় হতে পারে। উদ্দীপকের এ বক্তব্যটি অধিক মাত্রাকে নির্দেশ করে। কিন্তু আকস্মিক ঘটনায় কোনো মাত্রা নির্ণয় করা যায় না। কারণ আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই । তাই আকস্মিক ঘটনা পরিমাপ করা যায় না । পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "11",
      "uddipok": "দৃশ্যকল্প-১: আসিফ পদার্থবিজ্ঞানের ল্যাবে কাজ করে। সে কঠিন, তরল ও বায়বীয় পদার্থকে আলাদা আলাদাভাবে সাজিয়ে রাখে। দৃশ্যকল্প-২: রাসেল প্রাণিবিদ্যার ল্যাবে কেঁচো, লোক, তেলাপোকা ও চিংড়ি পৃথক করে রাখে। দৃশ্যকল্প-৩: মামুন একটি লাইব্রেরিতে কাজ করে। সে গল্প, কবিতা, প্রবন্ধ ও উপন্যাসের বইগুলো আলাদা সাজিয়ে রাখে।",
      "tag": "DB 17",
      "sub_questions": [
        {
          "label": "ক",
          "question": "ক্রমিক শ্রেণিকরণ কী?",
          "explanation": "একই গুণ বিশিষ্ট কোনো ব্যক্তি, বস্তু বা ঘটনার মধ্যে কেবল 'গুণের মাত্রা' অনুসারে শ্রেণিকরণ করার প্রক্রিয়াই হলো ক্রমিক শ্রেণিকরণ।"
        },
        {
          "label": "খ",
          "question": "পরিবর্তনশীল বস্তুর শ্রেণিকরণ সম্ভব নয় কেন?",
          "explanation": "পরিবর্তনশীল বস্তুর গুণ স্থায়ী হয় না। এ কারণে পরিবর্তনশীল বস্তুর শ্রেণিকরণ সম্ভব নয়। শ্রেণিকরণ হলো কোনো বস্তু বা ঘটনার মানসিক বিন্যাসকরণ প্রক্রিয়া। এ প্রক্রিয়ায় বস্তু বা ঘটনাসমূহ বিন্যস্ত করার সময় স্থায়ী ও আবশ্যিক গুণ বিবেচনা করা হয়। কিন্তু যেসব বস্তুর গুণ নিয়ত পরিবর্তনশীল এবং এক বস্তুর গুণ অন্য বস্তুর মধ্যে নিহিত থাকে তাদের শ্রেণিকরণ করা যায় না। যেমন- আমরা সকল জীবজন্তুকে মেরুদন্ডী ও অমেরুদন্ডী শ্রেণিতে বিন্যস্ত করে থাকি। কারণ মেরুদন্ডের বিষর বা গুণ পরিবর্তনশীল নয়।"
        },
        {
          "label": "গ",
          "question": "দৃশ্যকল্প-১ আসিফের কর্মকান্ড শ্রেণিকরণের কোন বৈশিষ্ট্যের সাথে সংগতিপূর্ণ? ব্যাখ্যা করো।",
          "explanation": "দৃশ্যকল্প-১ এ বর্ণিত আসিফের কর্মকান্ড প্রাকৃতিক শ্রেণিকরণের সাথে সঙ্গতিপূর্ণ। যে শ্রেণিকরণে মৌলিক ও গুরুত্বপূর্ণ সাদৃশ্যের ভিভিতে বস্তু বা ঘটনাসমূহ বিন্যস্ত করা হয় তাকে প্রাকৃতিক শ্রেণিকরণ বলে। প্রাকৃতিক শ্রেণিকরণকে বৈজ্ঞানিক শ্রেণিকরণও বলা হয়। কেননা এ ধরনের শ্রেণিকরণ বিজ্ঞানের ক্ষেত্রেই বেশি ব্যবহৃত হয়। যেমন- পুষ্পের উপস্থিতির ওপর ভিত্তি করে উদ্ভিদকে সপুষ্পক উদ্ভিদ শ্রেণিতে বিন্যস্ত করা একটি প্রাকৃতিক শ্রেণিকরণের দৃষ্টান্ত। দৃশ্যকল্প-১ এ বর্ণিত আসিফ পদার্থবিজ্ঞান বিভাগের ল্যাবে কাজ করতে গিয়ে কঠিন, তরল ও বায়বীয় পদার্থকে আলাদা আলাদাভাবে সাজিয়ে রাখে। তার এই সাজিয়ে রাখার প্রক্রিয়া মৌলিক বা গুরুত্বপূর্ণ বিষয়ের সাথে সঙ্গতিপূর্ণ। এ কারণেই আসিফের কর্মকান্ড প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-২ ও ৩ এ যে ধরনের শ্রেণিকরণ দেখা যায় এর পার্থক্য পাঠ্যবইরের আলোকে বিশ্লেষণ করো।",
          "explanation": "দৃশ্যকল্প-১ এ প্রাকৃতিক শ্রেণিকরণ এবং দৃশ্যকল্প-২ এ কৃত্রিম শ্রেণিকরণের দৃষ্টান্ত পরিলক্ষিত হয়। নিচে উভয় শ্রেণিকরণের মধ্যে বিদ্যমান পার্থক্য পাঠ্যবইরের আলোকে বিশ্লেষণ করা হলো- প্রাকৃতিক শ্রেণিকরণ গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। এর ফলে প্রাকৃতিক শ্রেণিকরণের ক্ষেত্রে বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। অন্যদিকে, কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং ব্যক্তি নিলের খেয়াল- খুশিমতো সৃষ্টি করে থাকে। যেমনটি করেছে উদ্দীপকের নূপুর। নূপুর তার পড়ার টেবিলে খাতা, কলম, উপন্যাস, গল্প, প্রবন্ধ এবং গানের বই ভিন্ন ভিন্ন করে সাজিয়ে রাখেছে। এ কালে তার নিজস্ব। দৃষ্টিভজিা প্রকাশ পেরেছে। তাই এটি কৃত্রিম শ্রেণিকরণের দৃষ্টান্ত। প্রাকৃতিক শ্রেণিকরণের মাধ্যমে বস্তুসমূষের মৌলিক বৈশিষ্ট্য প্রকাশ পায় বলে একে বৈজ্ঞানিক শ্রেণিকরণও বলা হয়। অন্যদিকে, কৃত্রিম শ্রেণিকরণ বিশেষ উদ্দেশ্য দ্বারা পরিচালিত। পাশাপাশি এ ধরণের শ্রেণিকরণের মাধ্যমে ব্যক্তির ব্যবহারিক প্রয়োজন সাধিত হয়। তাই কৃত্রিম শ্রেণিকরণকে ব্যবহারিক শ্রেণিকরণও বলা হয়। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে উদ্দেশ্যগত পার্থক্য বিদ্যমান। প্রাকৃতিক শ্রেণিকরণের উদ্দেশ্য হচ্ছে সাধারণ জ্ঞান অর্জন করা এবং কৃত্রিম শ্রেণিকরণের উদ্দেশ্য হচ্ছে বিশেষ কোনো ব্যবহারিক সুবিধা লাভ করা।"
        }
      ]
    }
  ]
}