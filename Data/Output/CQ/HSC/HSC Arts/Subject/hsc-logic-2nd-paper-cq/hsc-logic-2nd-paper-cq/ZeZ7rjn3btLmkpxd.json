{
  "title": "রাজশাহী বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: অর্থনীতি হলো অর্থ সংক্রান্ত বিজ্ঞান। দৃশ্যকল্প-২: জলচর প্রাণী হয় মাছ। দৃশ্যকল্প-৩: মাছ হয় জলচর প্রাণী।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "বিশিষ্ট গুণবাচক পদের\" জাত্যর্থ না থাকার কারণে এদের সংজ্ঞা দেওয়া যায় না। বিশিষ্ট গুণবাচক পদ যথা- তুষার, শুভ্রতা, আকাশ-নীলিমা ইত্যাদির সংজ্ঞা নির্দেশ করা যায় না। কারণ, এ গুণ বা পদগুলো অত্যন্ত সরল বা সহজ। এদের কোনো জাত্যর্থ নেই। এই কারণে এরূপ পদসমূহের সংজ্ঞা দেয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।ব্যাখ্যা করা হলো-  চক্রক সংজ্ঞা হলো এক প্রকার ত্রুটিপূর্ণ সংজ্ঞা। সাধারণত কোনো পদের যৌক্তিক সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে।চক্রক সংজ্ঞাজনিত অনুপত্তিতে সমার্থক শব্দ ব্যবহার করা হয়। যেমন: 'বায়ু হয় বাতাস, আখি হয় চোখ,হাত হয় হস্ত।, এখানে 'বায়ু,আখি,হাতের' হলো যথাক্রমে বাতাস,চোখ,হস্তের প্রতিশব্দ বা সমার্থক শব্দ। তাই এ সংজ্ঞাটি চক্রক সংজ্ঞাজনিত দোষে দুষ্ট।  তেমনি দৃশ্যকল্প-১ এ বলা হয়েছে , অর্থনীতি হলো অর্থ সংক্রান্ত বিজ্ঞান। এখানে 'অর্থনীতি' ও 'অর্থ সংক্রান্ত' উভয়ই একই অর্থ নির্দেশ করে। অর্থাৎ একই শব্দের পরিবর্তনগত রূপ মাত্র। তাই বলা যায় যে, উদ্দীপকের দৃশ্যকল্প-১ এ চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "যৌক্তিক সংজ্ঞার পঞ্চম নিয়মের আলোকে বলা যায়, দৃশ্যকল্প-২ ও ৩ উভয়ই ভ্রান্ত সংজ্ঞার দৃষ্টান্ত। নিচে এর যথার্থতা বিশ্লেষণ করা হলো- যৌক্তিক সংজ্ঞার পঞ্চম নিয়মে বলা হয়, যে পদের সংজ্ঞা দিতে হবে সেই পদের সাথে সংজ্ঞার্থ পদ সহজভাবে রূপান্তরযোগ্য হতে হবে। অর্থাৎ সংজ্ঞার্থ পদের ব্যত্যর্থ হবে সংজ্ঞেয় পদের ব্যক্ত্যর্থের সমান। এই নিয়ম লঙ্ঘন করলে দুটি অনুপপত্তি ঘটবে। যথা- (ক) অতিব্যাপক সংজ্ঞাজনিত অনুপপত্তি এবং (খ) অব্যাপক সংজ্ঞাজনিত অনুপপত্তি । কোনো পদের সংজ্ঞায় সংজ্ঞেয় পদের পূর্ণ ব্যক্ত্যর্থের পরিবর্তে আংশিক ব্যক্ত্যর্থ উল্লেখ করা হলে অতিব্যাপক সংজ্ঞাজনিত অনুপপত্তি ঘটে। অন্যদিকে, কোনো পদের সংজ্ঞায় সংজ্ঞেয় পদের পূর্ণ ব্যক্ত্যর্থের অতিরিক্ত কোনো গুণ উল্লেখ করা হলে সংজ্ঞার্থ পদের ব্যত্যর্থ সংজ্ঞেয় পদের ব্যক্ত্যর্থ অপেক্ষা কম হয়। ফলে অব্যাপক সংজ্ঞাজনিত অনুপপত্তি ঘটে। দৃশ্যকল্প-২ এ বর্ণিত, জলচর প্রাণী হয় মাছ। এখানে সংজ্ঞেয় পদ 'জলচর প্রাণী' পদের ব্যক্ত্যর্থ হলো সকল জলচর প্রাণী। অর্থাৎ মাছ, কাকড়া, শুশুক ইত্যাদি। কিন্তু উল্লেখিত দৃষ্টান্ত জলচর প্রাণী হিসেবে শুধু মাছ উল্লেখ করার কারণে সংজ্ঞেয় পদের ব্যক্ত্যর্থ হ্রাস পেয়েছে। ফলে অব্যাপক সংজ্ঞাজনিত অনুপপত্তি ঘটেছে। অন্যদিকে, দৃশ্যকল্প-৩ এ মাছকে শুধু জলচর প্রাণী বললে সকল জলচর প্রাণী হিসেবে মাছকে উল্লেখ করা হয়। এতে মাছের ব্যক্ত্যর্থ বৃদ্ধি পায়। এর ফলে অতিব্যাপক সংজ্ঞাজনিত অনুপপত্তি ঘটে। তাই বলা যায়, যৌক্তিক সংজ্ঞার পঞ্চম নিয়মের আলোকে দৃশ্যকল্প-২ ও ৩ উভয় ভ্রান্ত সংজ্ঞার দৃষ্টান্ত।"
        }
      ]
    },
    {
      "number": "2",
      "uddipok": "দৃশ্যকল্প-১: সমাজবিজ্ঞান নয় রাষ্ট্রবিজ্ঞান। দৃশ্যকল্প-২: বরিশাল হয় ধান, নদী, মাছ ও পান সমৃদ্ধ জেলা। দৃশ্যকল্প-৩: ছয়টি বাহু দ্বারা সীমাবদ্ধ ক্ষেত্রকে ষড়ভুজ বলে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো পদকে প্রকাশ করলে তাকে বর্ণনা বলে।"
        },
        {
          "label": "খ",
          "question": "",
          "explanation": "কোনো পদের সংজ্ঞায় যথাযথ নিয়ম অনুসরণ না করার কারণে অনুপপত্তি ঘটে। যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা হয়। এজন্য কোনো পদের সংজ্ঞা প্রদানের ক্ষেত্রে কিছু বিধি-বিধান মেনে চলতে হয়, যা যৌক্তিক সংজ্ঞার নিয়মাবলি নামে পরিচিত। কোনো জাতি বা শ্রেণিবাচক পদের সংজ্ঞা প্রদান করতে হলে এই নিয়মগুলো অবশ্যই পালন করতে হয়। সংজ্ঞার নিয়মাবলি পালন না করলে অনুপপত্তি বা ভ্রান্তি ঘটে।"
        },
        {
          "label": "গ",
          "question": "",
          "explanation": "দৃশ্যকল্প-১ এ নঞর্থক সংজ্ঞাজনিত অনুপপত্তি ঘটেছে। নিচে তা ব্যাখ্যা করা হলো- কোনো পদের সংজ্ঞায় নঞর্থক ভাষা ব্যবহার করা হলে সংজ্ঞা ভ্রান্ত বা ত্রুটিপূর্ণ হবে। এরূপ সংজ্ঞাকে বলা হয় নঞর্থক বা নেতিবাচক সংজ্ঞা। যেমন- 'পাপ নয় পুণ্য', 'পাখি নয় চতুষ্পদ'। এ সংজ্ঞা দুটোতে 'পাপ' ও 'পাখির' মধ্যে কী কী বৈশিষ্ট্য আছে তা বলা হয়নি। সংজ্ঞায় পদগুলোর মধ্যে যে গুণ নেই শুধু তাই উল্লেখ করা হয়েছে। পাপ নয় পূন্য দ্বারা পাপের বৈশিষ্ট্য না বুঝিয়ে পাপ পূণ্য নয় এটা বুঝানো হয়েছে।  তাই এটি একটি নঞর্থক সংজ্ঞাজনিত অনুপত্তি। তেমনি দৃশ্যকল্প-১ এ বলা হয়েছে , 'সমাজবিজ্ঞান নয় রাষ্ট্রবিজ্ঞান। \"এখানে সমাজবিজ্ঞান কিংবা রাষ্ট্রবিজ্ঞান কী তা বলা হয়নি, বরং সমাজবিজ্ঞানকে নেতিবাচকভাবে উল্লেখ করা হয়েছে। তাই বলা যায় যে, উদ্দীপকের  দৃশ্যকল্প-১ এ নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ ও ৩ দ্বারা যথাক্রমে বর্ণনা ও যৌক্তিক সংজ্ঞা বিষয় দুটি নির্দেশ করা হয়েছে। নিচে উভয় বিষয়ের মধ্যে পার্থক্য বিশ্লেষণ করা হলো- যৌক্তিক সংজ্ঞা ও বর্ণনা সমার্থক নয়। সংজ্ঞায় আমরা কোনো পদের সমগ্র জাত্যর্থ হিসেবে আসন্নতম জাতি ও বিভেদক লক্ষণ উল্লেখ করি। যেমন- দৃশ্যকল্প-৩ এ বর্ণিত, ছয়টি বাহু দ্বারা সীমাবদ্ধ ক্ষেত্রকে ষড়ভুজ বলে। এখানে 'ছয়টি বাহু দ্বারা' ও 'সীমাবদ্ধ ক্ষেত্র' নামক বিভেদক লক্ষণ ও আসন্নতম জাতির মাধ্যমে ষড়ভুজের যৌক্তিক সংজ্ঞা দেওয়া হয়েছে। কিন্তু বর্ণনায় আমরা শুধু পদের উপলক্ষণ বা অবান্তর লক্ষণ কিংবা উভয়ই উল্লেখ করি। যেমন- দৃশ্যকল্প-২ এ উল্লেখিত, বরিশাল হয় ধান, নদী, মাছ ও পান সমৃদ্ধ জেলা। এটি বরিশাল পদের অপরিহার্য অর্থ প্রকাশ করে না, বরং নিছক বিবৃতি মাত্র। এ কারণে যুক্তিবিদরা মনে করেন, যৌক্তিক সংজ্ঞা একটি বৈজ্ঞানিক প্রক্রিয়া। কিন্তু বর্ণনা একটি প্রচলিত বা লৌকিক প্রক্রিয়া একজন ব্যক্তি বা একটি বস্তুকে বিভিন্নভাবে বর্ণনা করা যায়। কিন্তু একটি পদের সংজ্ঞা সুনির্দিষ্ট নিয়ম অনুসরণ করে দেওয়া হয়। কিন্তু বর্ণনায় এরূপ কোনো সুনির্দিষ্ট নিয়ম অনুসরণ করা হয় না। পাশাপাশি সংজ্ঞা সর্বদা সদর্থক হয়; কিন্তু বর্ণনা সদর্থক কিংবা নঞর্থক উভয়ই হতে পারে। সর্বোপরি নির্ধারিত নিয়ম অনুসরণ না করা হলে সংজ্ঞায় অনুপপত্তি ঘটে, কিন্তু বর্ণনায় এ সমস্যা নেই। তাই বলা যায়, বর্ণনা ও যৌক্তিক সংজ্ঞা দুটি পরস্পর থেকে আলাদা ও স্বতন্ত্র বিষয়।"
        }
      ]
    },
    {
      "number": "3",
      "uddipok": "২০১৯ সালে অনুষ্ঠিত কোপা আমেরিকার ফুটবল ম্যাচের ১০টি খেলার সবগুলো দেখার পর আশরাফ তার বন্ধু মনিরকে বললো, কোপা আমেরিকার সব খেলাই ভালো মানের। উত্তরে মনির বললো, আমিও এ পর্যন্ত যে কয়টি ম্যাচ দেখেছি সেগুলো ভালো মানের ছিল। তাই বলা যায়, কোপা আমেরিকার সব খেলা হয় ভালো মানের।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "এক অপ্রকৃত আরোহ তিন প্রকার। যথা: ১. পূর্ণ গণনামূলক আরোহ, ২. যুক্তিসাম্যমূলক আরোহ এবং ৩. ঘটনা সংযোজন।"
        },
        {
          "label": "খ",
          "question": "",
          "explanation": "আরোহমূলক লম্ফ না থাকার কারণে অপ্রকৃত আরোহকে প্রকৃত আরোহ বলা যায় না। অপ্রকৃত আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এ আরোহগুলোকে দেখতে আরোহের মতো মনে হয় কিন্তু এগুলো আসলে আরোহ নয়। তাই অনেকে অপ্রকৃত আরোহের সমালোচনা করে থাকেন।"
        },
        {
          "label": "গ",
          "question": "",
          "explanation": "উদ্দীপকে আশরাফের বক্তব্য পূর্ণাঙ্গ আরোহকে নির্দেশ করে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি বাগানে ৩০ টি আমের গাছ আছে। প্রতিটি আম গাছ পর্যবেক্ষণ করে - একটি সার্বিক সিদ্ধান্ত গ্রহণ করা হলো- গাছের সকল সকল আমই মিষ্টি । এখানে সকল আম গাছ পর্যবেক্ষণ করে সার্বিক যুক্তিবাক্য প্রতিষ্ঠা করা হয়েছে যে সকল আমই মিষ্টি।  তেমনি উদ্দীপকে বর্ণিত ঘটনায় ২০১৯ সালে অনুষ্ঠিত কোপা আমেরিকার ফুটবল ম্যাচের ১০টি খেলার সবগুলো দেখার পর আশরাফ তার বন্ধু মনিরকে বললো, কোপা আমেরিকার সব খেলাই ভালো মানের। অর্থাৎ, তাকে প্রতিটি খেলা দেখে যাচাই করতে হয়েছে। তাই বলা যায়, উদ্দীপকের দৃষ্টান্ত পূর্ণাঙ্গ আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "আশরাফ ও মনিরের বক্তব্যে পূর্ণাঙ্গ ও অবৈজ্ঞানিক আরোহের প্রতিফলন ঘটেছে। নিচে উদ্দীপকের আলোকে উভয় আরোহের পার্থক্য বিশ্লেষণ করা হলো- পূর্ণাঙ্গ আরোহে আরোহমূলক লম্ফ অনুপস্থিত থাকে। তাই এটি অপ্রকৃত আরোহের একটি প্রকরণ। কিন্তু অবৈজ্ঞানিক আরোহ 'আরোহমূলক লম্ফ' নির্ভর বলে এটি প্রকৃত আরোহের একটি প্রকরণ। উদ্দীপকের মনির আরোহমূলক লম্ফের মাধ্যমে কতিপয় দৃষ্টান্ত থেকে সার্বিক সিদ্ধান্ত গ্রহণ করেছে। সুতরাং, তার বক্তব্য অবৈজ্ঞানিক আরোহের সাথে সাদৃশ্যপূর্ণ। অন্যদিকে, আশরাফ কোপা আমেরিকার ফুটবল ম্যাচের ১০টি খেলা দেখে বলে, কোপা আমেরিকার সব খেলাই ভালো মানের। এরূপ প্রতিটি দৃষ্টান্ত যাচাই করার কারণে তার বক্তব্যে আরোহমূলক লম্ফ অনুপস্থিত। পূর্ণাঙ্গ আরোহের সিদ্ধান্ত সর্বদা অল্প কিছু দৃষ্টান্তের প্রত্যেকটিকে নিরীক্ষণের ভিত্তিতে প্রতিষ্ঠা করা হয়। ফলে তা সার্বিকীকরণ না হয়ে হয় 'সমষ্টিকরণ'। কিন্তু অবৈজ্ঞানিক আরোহে মাত্র কয়েকটি দৃষ্টান্ত পর্যবেক্ষণ করে সমগ্র বিষয় সম্পর্কে সিদ্ধান্ত গঠন করা হয়। ফলে এটি হয় যথার্থ সার্বিকীকরণ। তাই বলা যায়, অবৈজ্ঞানিক ও পূর্ণাঙ্গ আরোহের মধ্যে পার্থক্য বিদ্যমান।"
        }
      ]
    },
    {
      "number": "4",
      "uddipok": "দৃশ্যকল্প-১: ভারতের মত বাংলাদেশও দক্ষিণ এশিয়ার অন্তর্ভুক্ত, ঘনবসতিপূর্ণ ও কৃষিপ্রধান দেশ। ভারত একটি উন্নয়নশীল দেশ। অতএব, বাংলাদেশও একটি উন্নয়নশীল দেশ। দৃশ্যকল্প-২: সায়েম ও আবির 'এর চশমার আকৃতি, ফ্রেম ও রং একই রকম। সায়েম এর চশমার পাওয়ার +২.০০। অতএব, আবির এর চশমার পাওয়ারও+২.০০ হবে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন (Inductive Leap) উপস্থিত থাকে তাদের বলে প্রকৃত আরোহ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সাদৃশ্যানুমানের প্রকাশ ঘটেছে। নিচে তা ব্যাখ্যা করা হলো- দুটি বস্তু বা ঘটনার মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তারা একটি বিশেষ গুণের অধিকারী হলে, তা হলে অন্যটিও ঐ গুণের অধিকারী হবে। এরূপ অনুমান প্রক্রিয়াকে সাদৃশ্যানুমান বলে। যেমন- পৃথিবী ও মঙ্গল গ্রহের মধ্যে কয়েকটি সাদৃশ্য আছে। অর্থাৎ, উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তারপর যদি দেখা যায় যে, তাদের একটির মধ্যে কোনো বিশেষ গুণ বিদ্যমান থাকে তাহলে অনুমান করা হয় ঐ গুণটি অপরটিতেও বিদ্যমান থাকে। তেমনি দৃশ্যকল্প-১ এ বর্ণিত, ভারতের মত বাংলাদেশও দক্ষিণ এশিয়ার অন্তর্ভুক্ত, ঘনবসতিপূর্ণ ও কৃষিপ্রধান দেশ। ভারত একটি উন্নয়নশীল দেশ। অতএব, বাংলাদেশেও একটি উন্নয়নশীল দেশ। এখানে ভারতের বৈশিষ্ট্যে সাদৃশ্যের ভিত্তিতে যে সিদ্ধান্ত নেওয়া হয়েছে তা সাদৃশ্যানুমানের সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে তুলনামূলক বিশ্লেষণ করা হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। দৃশ্যকল্প-১ এ উল্লেখিত সাধু সাদৃশ্যানুমান কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে কার্যকর ভূমিকা পালন করে। কিন্তু দৃশ্যকল্প-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। উপরের আলোচনা থেকে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "দৃশ্যকল্প-১: সক্রেটিস হন বিনয়ী। এরিস্টটল হন বিনয়ী। প্লেটো হন বিনয়ী। অতএব, সকল দার্শনিক হন বিনয়ী। দৃশ্যকল্প-২: আমি এ যাবৎ যত শিশু দেখেছি সবাই আইসক্রিম পছন্দ করে। অতএব, সকল শিশুই আইসক্রিম পছন্দ করে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা হয় বলে আরোহাত্মক উল্লম্ফনকে আরোহের প্রাণ বলা হয়। আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যমে হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "দৃশ্যকল্প-২ এ অবৈধ সামান্যীকরণ বা সার্বিকীকরণ অনুপপত্তি ঘটেছে। নিচে তা ব্যাখ্যা করা হলো- অবৈজ্ঞানিক আরোহে অনুকূল অভিজ্ঞতার ভিত্তিতে সিদ্ধান্ত গ্রহণ করা হয় বলে কোনো অবস্থায় যদি একটি প্রতিকূল দৃষ্টান্ত পাওয়া যায়, তবে সিদ্ধান্তটি ভ্রান্ত বলে প্রমাণিত হয়। এ জাতীয় ভ্রান্ত সিদ্ধান্তকে অবৈধ সামান্যীকরণ বা সার্বিকীকরণ বলে। যেমন: 'সকল কাক হয় কালো।' কিন্তু যে সময় অস্ট্রেলিয়ায় সাদা কাকের সন্ধান পাওয়া যায়, সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে তাকে অবৈধ সামান্যীকরণ বলে। তেমনি দৃশ্যকল্প-২ এ বর্ণিত, আমি এ যাবৎ যত শিশু দেখেছি সবাই আইসক্রিম পছন্দ করে। অতএব, সকল শিশুই আইসক্রিম পছন্দ করে। এখানে শুধু অনুকূল অভিজ্ঞতার ভিত্তিতে সিদ্ধান্ত গ্রহণ করা হয়েছে। এ কারণে দৃষ্টান্তটিতে অবৈধ সামান্যীকরণ বা সার্বিকীকরণ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও ২ দ্বারা নির্দেশিত বৈজ্ঞানিক ও অবৈজ্ঞানিক আরোহের মধ্যে বৈজ্ঞানিক আরোেহ বেশি গ্রহণযোগ্য। নিচে তা মূল্যায়ন করা হলো- বৈজ্ঞানিক আরোহ দুটি পূর্বানুমান 'প্রকৃতির নিয়মানুবর্তিতা 'ও' কার্যকারণ নীতি'র ওপর নির্ভরশীল। প্রকৃতির নিয়মানুবর্তিতা নীতির অর্থ হচ্ছে প্রকৃতি একই অবস্থায় একই রকম আচরণ করে। আজ যদি জল তৃষ্ণা নিবারণ করে ভবিষ্যতেও একই অবস্থায় জল তৃষ্ণা নিবারণ করবে। আজ যদি অগ্নি দহন কার্য সম্পাদন করে, ভবিষ্যতেও একই অবস্থায় অগ্নি দহন কার্য সম্পন্ন করবে। অর্থাৎ, প্রকৃতিতে একই রকম অবস্থায় একই কারণে একই কার্য ঘটাবে। এজন্য বলা হয়-  কার্যকারণ নিয়ম অনুসারে বলা হয়, প্রত্যেক কার্য বা ঘটনারই কারণ আছে। বিনা কারণে কোনো ঘটনা ঘটে না। নিছক শূন্য থেকে কোনো ঘটনার সূত্রপাত হয় না। শূন্য থেকে শূন্যই পাওয়া যায় । এভাবে প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ বিশেষ ঘটনার পর্যবেক্ষণ থেকে আরোহমূলক লক্ষের সাহায্যে বৈজ্ঞানিক আরোহে সিদ্ধান্ত গ্রহণ করা হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে অবৈজ্ঞানিক আরোহের সিদ্ধান্ত হয় সম্ভাব্য। এ আরোহে দৃষ্টান্তের সংখ্যার ওপর বেশি গুরুত্ব দেওয়া হয়। পাশাপাশি সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে তেমন গুরুত্বই' দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার মিল থাকে না। কোনো এ কারণে আমি মনে করি, দৃশ্যকল্প-১ ও ২ দ্বারা নির্দেশিত বৈজ্ঞানিক ও অবৈজ্ঞানিক আরোহের মধ্যে বৈজ্ঞানিক আরোহ বেশি গ্রহণযোগ্য।"
        }
      ]
    },
    {
      "number": "6",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করার জন্য যেসব অস্তিত্বশীল কারণের আশ্রয় গ্রহণ করা হয় তাকে বাস্তব কারণ বলে।"
        },
        {
          "label": "খ",
          "question": "",
          "explanation": "নিরীক্ষণ ও পরীক্ষণের সাহায্যে প্রত্যক্ষ যাচাইকরণের মাধ্যমে প্রকল্প প্রমাণ করা যায়। প্রাকৃতিক পরিবেশে প্রত্যক্ষ অভিজ্ঞতার ভিত্তিতে প্রকল্প যাচাই করে প্রমাণ করা যায়। যেমন: বুধ গ্রহের বিচ্যুতির ফলে যখন বৃহস্পতি গ্রহটি বিজ্ঞানীরা নিরীক্ষণ করেন, তখন নিরীক্ষণের সাহায্যে বৃহস্পতি গ্রহটির অস্তিত্ব সম্পর্কে প্রকল্পটি প্রমাণিত হয়। আবার পরীক্ষণের সাহায্যেও প্রকল্প প্রমাণ করা যায়। পরীক্ষাগারে একজন বৃদ্ধ লোকের কফ কিংবা থুথুর নমুনা পরীক্ষা করা হয়। ফলে চিকিৎসাবিজ্ঞানীগণ প্রকল্প প্রণয়ন করেন যে, বৃদ্ধ লোকটির যক্ষ্মা হয়েছে। এই ধরনের প্রক্রিয়ার মাধ্যমে | প্রকল্প প্রমাণ করা সম্ভব।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় ধাপটি প্রকল্পের দ্বিতীয় স্তরকে নির্দেশ করে। ব্যাখ্যা করা হলো- প্রকল্পের দ্বিতীয় স্তর হলো 'প্রাথমিক আনুমানিক ধারণা গঠন'। প্রকল্পে আমরা নিরীক্ষণের মাধ্যমে প্রাপ্ত অভিজ্ঞতার ভিত্তিতে প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। যেমন: বিজ্ঞানী নিউটন গাছ থেকে আপেল মাটিতে পড়তে দেখে আনুমানিক ধারণা গঠন করেছিলেন যে, মাটিতে কোনো আকর্ষণ বা টান আছে। তেমনি উদ্দীপকে দ্বিতীয় ধাপে উল্লেখ করা হয়েছে, 'বৃষ্টিতে ভেজা, অতিরিক্ত পরিশ্রম, অনিদ্রা'। এসব হলো প্রথম ধাপ বা 'বমি, গা গরম, শীতের অনুভূতি, মাথাব্যথা'র কারণ। অর্থাৎ প্রথম স্তরে কিছু সমস্যার বিপরীতে দ্বিতীয় স্তরে কারণ হিসেবে বিভিন্ন বিষয় অনুমান করা হয়েছে। বস্তুত প্রকল্পে আমরা প্রথম স্তরে ঘটনা নিরীক্ষণ করি। এরপর দ্বিতীয় স্তরে ঘটনা নিরীক্ষণের ভিত্তিতে আনুমানিক ধারণা গঠন করি। তাই বলা যায়, উদ্দীপকের দ্বিতীয় ধাপটি প্রকল্পের দ্বিতীয় স্তরকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে প্রকল্পের স্তরের নির্দেশ রয়েছে। বিশ্লেষণ করা হলো- প্রকল্পের চারটি স্তর রয়েছে। প্রথম স্তর হলো দেখা বা নিরীক্ষণ। একটি ঘটনার কারণ ব্যাখ্যার জন্য প্রথমে ঘটনাটি নিরীক্ষণ করতে হয়। অর্থাৎ নিরীক্ষণ থেকেই প্রকল্পের যাত্রা শুরু হয়। উদ্দীপকে বর্ণিত প্রকল্পের প্রথম ধাপে 'বমি, গা গরম, শীতের অনুভূতি, মাথাব্যথা' উল্লেখ করা হয়েছে। এসব নিরীক্ষণের অন্তর্ভুক্ত। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। এ কারণে বমি, গা গরম, শীতের অনুভূতি, মাথাব্যথার কারণ হিসেবে উদ্দীপকের দ্বিতীয় ধাপে 'বৃষ্টিতে ভেজা, অতিরিক্ত পরিশ্রম, অনিদ্রা' উল্লেখ করা হয়েছে। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। অর্থাৎ এই স্তরে আনুমানিক ধারণার ওপর ভিত্তি করে সিদ্ধান্ত নেয়া হয়। উদ্দীপকের তৃতীয় স্তরে সিদ্ধান্ত নেয়া হয়েছে যে 'জ্বর' হলে উল্লেখিত সমস্যা তৈরি হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে এই স্তরে মেডিকেল রিপোর্টের ভিত্তিতে জ্বর নির্ণয় করা হয়েছে। অর্থাৎ যাচাইকরণে মাধ্যম অনুমানিক ধারণা সত্য বলে প্রতীয়মান হয়েছে। তাই বলা যায়, উদ্দীপকে প্রকল্পের চারটি স্তরেরই নির্দেশ রয়েছে।"
        }
      ]
    },
    {
      "number": "7",
      "uddipok": "ABC একটি গবেষণাধর্মী প্রতিষ্ঠান। ফুলবাড়িয়ায় অনেক বাল্যবিবাহ দেখে মনে করে এখানকার মেয়েরা শিক্ষিত নয়। পরে জরিপ চালিয়ে দেখে সত্যি সত্যিই ফুলবাড়িয়া এলাকার মেয়েদের শিক্ষার হার ৫ শতাংশ। এতে প্রতিষ্ঠানটি সিদ্ধান্ত নিল যে, মেয়েদের শিক্ষার হার না বাড়লে বাল্যবিবাহ বন্ধ হবে না।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প ।"
        },
        {
          "label": "খ",
          "question": "",
          "explanation": "প্রকল্পকে বৈধ হতে হলে ঘটনা ও ঘটনা থেকে প্রকল্প প্রণয়ন বিষয়টি সামঞ্জস্যপূর্ণ ও প্রাসঙ্গিক হতে হবে, স্ববিরোধী হতে পারবে না। বৈধ প্রকল্পের শর্তাবলির মধ্যে প্রকল্প আত্মসঙ্গতিপূর্ণ হওয়া খুবই গুরুত্বপূর্ণ। স্ববিরোধী হলে চলবে না। যেমন: কোনো গরিব লোকের ধনী হওয়ার কারণ হিসেবে যদি প্রকল্প করা হয় যে, লোকটি খুবই অলস ছিলেন এবং কোনো কাজ করতেন না। তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও প্রকল্প পরস্পর বিরোধী। তাই প্রকল্পকে অবশ্যই আত্মসঙ্গতিপূর্ণ হতে হবে।"
        },
        {
          "label": "গ",
          "question": "",
          "explanation": "ABC প্রতিষ্ঠানটির সিদ্ধান্ত প্রকল্প প্রমাণের ভবিষ্যদ্বাণীর ক্ষমতার দিকটি নির্দেশ করেছে। ব্যাখ্যা করা হলো-  প্রকল্পের মাধ্যমে যখন কোনো ভবিষ্যদ্বাণী করা হয় এবং ঐ ভবিষ্যদ্বাণী যদি পরবর্তীতে সত্য বলে প্রমাণিত হয়, তখন প্রকল্পটি যথার্থ প্রমাণিত হয়। অর্থাৎ ভবিষ্যদ্বাণী করার ক্ষমতা বলতে যা বোঝায় তা হলো, কোনো প্রকল্পের মাধ্যমে যে ভবিষ্যদ্বাণী করা হবে তা পরবর্তীতে সত্য বলে প্রমাণিত হবে এবং তখন প্রকল্পটি যথার্থভাবে প্রমাণিত প্রকল্প বলে গণ্য হবে। ব্রিটিশ যুক্তিবিদ উইলিয়াম হিওয়েল বলেন, ভবিষ্যদ্বাণী করার ক্ষমতা হলো প্রকল্পের অন্যতম প্রমাণ। তেমনি উদ্দীপকে ABC প্রতিষ্ঠানটি সিদ্ধান্ত হলো, মেয়েদের শিক্ষার হার না বাড়লে বাল্যবিবাহ বন্ধ হবে না। এই সিদ্ধান্ত আনুষঙ্গিক বিষয়সমূহ পর্যবেক্ষণ করে নেওয়া হয়েছে। কেননা শিক্ষার অভাবেই অল্প বয়সে মেয়েদের বিবাহ হচ্ছে। তাই বলা যায়, ABC প্রতিষ্ঠানটির সিদ্ধান্ত প্রকল্প প্রমাণের ভবিষ্যদ্বাণীর ক্ষমতার দিকটি নির্দেশ করেছে।"
        },
        {
          "label": "ঘ",
          "question": "",
          "explanation": "প্রকল্প প্রমাণের আলোকে গবেষণা প্রতিষ্ঠানের জরিপ কর্মটি প্রত্যক্ষ যাচাইকরণ এর সাথে সাদৃশ্যপূর্ণ। নিচে তা বিশ্লেষণ করা হলো- প্রকল্প প্রমাণের প্রধান পদ্ধতি হলো যাচাইকরণ। যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করতে হয়। যাচাইকরণ দুই প্রকার। যথা- প্রত্যক্ষ যাচাইকরণ এবং পরোক্ষ যাচাইকরণ । প্রত্যক্ষ অভিজ্ঞতার ভিত্তিতে যখন কোনো প্রকল্পকে যাচাই করা হয়, তখন তাকে প্রত্যক্ষ যাচাইকরণ বলে। আর যেসব ক্ষেত্রে প্রত্যক্ষ যাচাইকরণ সম্ভব নয় সে ক্ষেত্রে পরোক্ষভাবে যাচাইকরণ করতে হয়। প্রত্যক্ষ যাচাইকরণ আবার দু'ধরনের হতে পারে। যেমন: ১. নিরীক্ষণের মাধ্যমে যাচাইকরণ এবং ২. পরীক্ষণের মাধ্যমে যাচাইকরণ। প্রাকৃতিক পরিবেশে প্রত্যক্ষ অভিজ্ঞতার ভিত্তিতে প্রকল্প যাচাই করাকে নিরীক্ষণের মাধ্যমে যাচয়করণ বলে। অন্যদিকে, পরীক্ষণের সাহায্যে যখন কোনো প্রকল্পকে যাচাই করা হয়, তখন তাকে পরীক্ষণের মাধ্যমে যাচাইকরণ বলে। উদ্দীপকে বর্ণিত, ABC একটি গবেষণাধর্মী প্রতিষ্ঠান। অনেক বাল্যবিবাহ দেখে প্রতিষ্ঠানটি মনে করে ফুলবাড়িয়ার মেয়েরা শিক্ষিত নয়। পরে জরিপ চালিয়ে দেখে সত্যি সত্যিই ফুলবাড়িয়া এলাকার মেয়েদের শিক্ষার হার ৫ শতাংশ। তাদের এই জরিপ কর্মটি নিরীক্ষণের মাধ্যমে যাচাইকরণ। কারণ তারা প্রাকৃতিক পরিবেশে প্রত্যক্ষ অভিজ্ঞতার ভিত্তিতে জরিপ কর্মটি পরিচালনা করেছে। তাই বলা যায়, প্রকল্প প্রমাণের আলোকে গবেষণা প্রতিষ্ঠানের জরিপ কর্মটি হলো প্রত্যক্ষ যাচাইকরণ।"
        }
      ]
    },
    {
      "number": "8",
      "uddipok": "মোবাইল ফোন হারিয়ে যাওয়ায় দাদা মনে মনে ভাবলেন পাশের বাড়ির কাশেম নিয়েছে। দাদি ভাবলেন কোনো জ্বিন ভুলে নিয়েছে। অবশেষে বাড়ির বুয়েটে পড়ুয়া ছেলে মোমেন হাতের ছাপ পরীক্ষা করে প্রকৃত চোর শনাক্ত করলেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য কোনো বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "কোনো ঘটনা প্রত্যক্ষভাবে প্রমাণ করা না গেলেও পরোক্ষভাবে প্রমাণ করার জন্য প্রতিবেদক অনুকল্পের প্রয়োজন হয়। এমন অনেক ঘটনা আছে যার বাস্তব কারণ আছে, কিন্তু কারণটিকে প্রত্যক্ষ করা যায় না, তখন প্রতিবেদক অনুকল্পের প্রয়োজন হয়। কারণ এসব ঘটনাবলির বর্ণনা বা প্রকাশের ক্ষেত্রে এ প্রকল্প খুবই উপযোগী। প্রতিবেদক অনুকল্পের উদাহরণ হিসেবে আমরা ইথারের কথা বলতে পারি। কারণ ইথার বাস্তবে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে আমরা পরোক্ষভাবে এর প্রমাণ পাই।"
        },
        {
          "label": "গ",
          "question": "",
          "explanation": "মোমেনের চোর শনাক্তকরণ প্রক্রিয়াটি প্রকল্প প্রমাণের সংকট উত্তরক দৃষ্টান্তের দিকটি নির্দেশ করেছে। ব্যাখ্যা করা হলো-  প্রতিদ্বন্দ্বী প্রকল্পগুলোর মাধ্যমে যখন একটি বিশেষ দৃষ্টান্তের মাধ্যমে একমাত্র প্রকল্প প্রণয়ন করা হয় তখন তাকে সংকট উত্তরক দৃষ্টান্ত বলে। কোন ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ। মাটি খুঁড়তে গিয়ে এক সময় একটি পাত্রে কতগুলো চকচুকে পদার্থের টুকরো পাওয়া গেল। প্রথমে বোঝা গেল না এগুলো কাঁচ না হীরা। পরে পরীক্ষা করে দেখা গেল এগুলো হীরার টুকরো। তেমনি উদ্দীপকে মোবাইল ফোন চুরি হওয়ায় দাদা ভাবলেন পাশের বাসার কাশেম নিয়েছে। দাদী ভাবলেন জ্বিন নিয়েছে। কিন্তু পরবর্তীতে মোমেন হাতের ছাপ পরীক্ষা করে প্রকৃত চোরকে শনাক্ত করলেন। এতে প্রতিদ্বন্দ্বী সকল প্রকল্প পরীক্ষণের মাধ্যমে প্রকৃত কারণ নির্ণয় করা হয়েছে। যা সংকট উত্তরক দৃষ্টান্তকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে দাদা ও দাদির বক্তব্যে বৈধ প্রকল্পের শর্তাবলি লঙ্ঘিত হয়েছে। নিচে বিশ্লেষণ করা হলো-  বুয়েটে পড়ুয়া মোমেনের কর্মকাণ্ডে বৈধ প্রকল্প ফুটে উঠেছে। একটি বৈধ প্রকল্পে বিভিন্ন রকম শর্ত বিদ্যমান থাকে। এ শর্তগুলো অনুসরণ করে আমরা প্রকল্পের বৈধতা ও অবৈধতা নির্ণয় করতে পারি। বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উক্ত নীতিমালা অনুসরণ করা প্রয়োজন। অন্যদিকে প্রকল্পে যদি বৈধ শর্তাবলি অনুসরণ না করা হয় তাহলে প্রকল্প অবৈধ হবে। উদ্দীপকে মোবাইল ফোন হারিয়ে যাওয়ায় দাদা মনে মনে ভাবলেন পাশের বাড়ির কাশেম ফোনটি নিয়েছে। এক্ষেত্রে প্রকল্পের সুনির্দিষ্ট শর্তটি উপেক্ষা করা হয়েছে। আবার দাদি ভাবলেন, কোনো জ্বিন ভুলে নিয়েছে। এক্ষেত্রেও বৈধ প্রকল্পের বাস্তবকারণভিত্তিক শর্তটি উপেক্ষা করা হয়েছে। তবে পরবর্তীতে মোমেন হাতের ছাপ পরীক্ষা করে প্রকৃত চোর শনাক্ত করলেন। এতে বৈধ প্রকল্পের যৌক্তিক প্রমাণভিত্তিক শর্তটি ফুটে উঠেছে। উপরের আলোচনা থেকে বলা যায়, কোনো প্রকল্প বৈধ হতে হলে অবশ্যই বৈধ প্রকল্পের কতকগুলো শর্ত অনুসরণ করতে হবে। তাহলে সেটি যথার্থ প্রকল্প হিসেবে বিবেচিত হবে।"
        }
      ]
    },
    {
      "number": "9",
      "uddipok": "চিড়িয়াখানায় বাসে করে ঘুরতে যাওয়ার সময় মাহিন বললো, \"বাসের গতি নির্ভর করে ইঞ্জিনের শক্তি, চালকের দক্ষতা, জ্বালানি ও রাস্তার অবস্থার ওপর।” চিড়িয়াখানায় পৌঁছানোর পর ঘুরে বেড়ানোর এক পর্যায়ে মাহিনের ভাই আমেরিকা থেকে ফোন করে বললেন, \"বাংলাদেশে এখন দিন, তাই তোমরা ঘুরে বেড়াচ্ছো। কিন্তু আমেরিকায় এখন রাত। এই রাত ও দিন হওয়ার কারণ হচ্ছে পৃথিবী নামক গ্রহের গতি। আবার এই গতি অন্য একটি বৃহৎ গতি শক্তির অধীন।\" এর পর দুপুরে খাবার খেতে গিয়ে নাফিজ বললো, \"ভালো রাধুনী ও ভালো মানের উপকরণ থাকলে ভালো রান্না হয়।\"",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করতে যখন অদৃশ্য, অপ্রাকৃতিক ও দৈবশক্তির সাহায্য নেওয়া হয়, তখন তাকে লৌকিক ব্যাখ্যা বলে।"
        },
        {
          "label": "খ",
          "question": "",
          "explanation": "লৌকিক ব্যাখ্যায় নিছক মনগড়া ধারণা প্রাধান্য পায় বলে এরূপ ব্যাখ্যাকে অবৈজ্ঞানিক ব্যাখ্যা বলে। আমরা জানি, ব্যক্তির মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রকাশ পায় তা-ই লৌকিক ব্যাখ্যা। এ ধরনের ব্যাখ্যায় কার্য ও কারণের সাথে কোনো আবশ্যিক সম্পর্ক থাকে না। যেমন: অনেকেই চন্দ্রগ্রহণের কারণ হিসেবে রাহু নামক দৈত্যের উপস্থিতিকে দায়ী করে। মূলত এ ধরনের ব্যাখ্যার বাস্তব কোনো ভিত্তি নেই। এ কারণে লৌকিক ব্যাখ্যাকে অবৈজ্ঞানিক ব্যাখ্যা বলে।"
        },
        {
          "label": "গ",
          "question": "",
          "explanation": "উদ্দীপকে মাহিনের বক্তব্যে বৈজ্ঞানিক ব্যাখ্যার বিশ্লেষণ রূপটির প্রতিফলন ঘটেছে। ব্যাখ্যা করা হলো- বিশ্লেষণ হচ্ছে বৈজ্ঞানিক ব্যাখ্যার অন্যতম রূপ। বস্তুত এমন অনেক জাগতিক ঘটনা আছে, যেগুলোর সংগঠনের মূলে নির্দিষ্ট একটি কারণ থাকে না, বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংগঠিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য, যাকে সহজ বা প্রাঞ্জলভাবে উপস্থাপন করাই হচ্ছে 'বিশ্লেষণ'। তেমনি উদ্দীপকে বর্ণিত ঘটনায়, মাহিন বলে, \"বাসের গতি নির্ভর করে ইঞ্জিনের শক্তি, চালকের দক্ষতা, জ্বালানি ও রাস্তার অবস্থার ওপর।\" অর্থাৎ সে বাসের গতিকে বিশ্লেষণ করেছে ইঞ্জিনের শক্তি, চালকের দক্ষতা, জ্বালানি ও রাস্তার অবস্থার ওপর ভিত্তি করে। এভাবে বিশ্লেষণের মাধ্যমে ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে বাসের গতি সৃষ্টি করে। আর এই স্বতন্ত্র কারণগুলোর উল্লেখ দ্বারা 'বাসের গতিকে' ব্যাখ্যা করাই হচ্ছে বৈজ্ঞানিক ব্যাখ্যার 'বিশ্লেষণ' রূপ।"
        },
        {
          "label": "ঘ",
          "question": "",
          "explanation": "বৈজ্ঞানিক ব্যাখ্যার আলোকে মাহিনের ভাইয়ের বক্তব্যে অন্তর্ভুক্তি ও নাফিজের বক্তব্যে শৃঙ্খলযোজনের দৃষ্টান্ত পরিলক্ষিত হয়। নিচে উভয়ের বক্তব্য তুলনামূলকভাবে আলোচনা করা হলো- উদ্দীপকে মাহিনের ভাই বলেন, রাত ও দিন হওয়ার কারণ হচ্ছে পৃথিবী নামক গ্রহের গতি। আবার এই গতি অন্য একটি বৃহৎ গতি শক্তির অধীন। এভাবে একটি ঘটনাকে অন্য একটি ঘটনার আওতায় নিয়ে আসা বা একটি ঘটনাকে অন্য একটি ঘটনার অধীন করার প্রক্রিয়া হলো অন্তর্ভুক্তি। আর অন্তর্ভুক্তি হচ্ছে বৈজ্ঞানিক ব্যাখ্যার একটি অন্যতম রূপ। বস্তুত অন্তর্ভুক্তির মাধ্যমে বৈজ্ঞানিক ব্যাখ্যায় অবরোহ প্রক্রিয়া কার্যকর হয়ে থাকে। অন্যদিকে নাফিজ বলে, \"ভালো রাধুনী ও ভালো মানের উপকরণ থাকলে ভালো রান্না হয়।\" তার এই বক্তব্য শৃঙ্খলযোজনের সাথে সাদৃশ্যপূর্ণ। আর শৃঙ্খলযোজন হচ্ছে কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করার উপায়। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায়ে থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। তাই বলা যায়, অন্তর্ভুক্তি ও শৃঙ্খলযোজন দুটি ভিন্ন বিষয়। এ কারণে উদ্দীপকের মাহিনের ভাইয়ের বক্তব্যের সাথে নাফিজের বক্তব্যের ভিন্নতা রয়েছে।"
        }
      ]
    },
    {
      "number": "10",
      "uddipok": "সজীব ও রনি ব্রিজের উপর দিয়ে যাওয়ার সময় সজীব বললো, \"আমি শুনেছি এই ব্রিজটি যতবারই নির্মাণ করা হতো ততবারই ভেঙে পড়তো এবং পঞ্চাশটি ছাগল বলিদানের পর আর ব্রিজটি ভাঙেনি।\" এ কথা শুনে রনি বললো, \"আসলে ব্রিজটি যথাযথ পাইলিং, কারিগরি ত্রুটি ও উপকরণের অভাবে ভেঙে পড়তো।\"",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "",
          "explanation": "উদ্দীপকে সজীবের বক্তব্যে ব্যাখ্যার লৌকিক দিকটিকে নির্দেশ করে। ব্যাখ্যা করা হলো- ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল। লৌকিক ব্যাখ্যা লৌকিক কাহিনী ও অন্ধ বিশ্বাসের উপর নির্ভরশীল।  তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি উদ্দীপকে সজীব ব্রিজ ভাঙ্গার যে ব্যাখ্যা প্রদান করেছে সেখানে তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার ব্যাখ্যায় কাল্পনিক কারণ প্রকাশ পেয়েছে যেখানে কোনো যুক্তি কিংবা সত্যতা নেই কল্পনা করে ব্যাখ্যা প্রদান করা হয়েছে। তাই বলা যায় যে, সজীবের বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "",
          "explanation": "উদ্দীপকে সজীব ও রনির বক্তব্য যথাক্রমে লৌকিক ব্যাখ্যা ও বৈজ্ঞানিক ব্যাখার দৃষ্টান্ত। নিচে তুলনামূলক বিশ্লেষণ করা হলো- সজীব একটি ব্রিজ দেখিয়ে বলে, \"আমি শুনেছি এই ব্রিজটি যতবারই নির্মাণ করা হতো ততবারই ভেঙে পড়তো এবং পঞ্চাশটি ছাগল বলিদানের পর আর ব্রিজটি ভাঙেনি।\" তার এই বক্তব্যে মনগড়া ও নিজস্ব দৃষ্টিভঙ্গি প্রকাশ পায়। আর যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ব্যক্তির নিজস্ব দৃষ্টিভঙ্গি প্রকাশ পায় তাকে লৌকিক ব্যাখ্যা বলে। লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। অন্যদিকে, ব্রিজ ভাঙার কারণ হিসেবে রনি বলে, 'ব্রিজটি যথাযথ পাইলিং, কারিগরি ত্রুটি ও উপকরণের অভাবে ভেঙে পড়তো।” রনির এই বক্তব্যটি বৈজ্ঞানিক ব্যাখ্যার সাথে সাদৃশ্যপূর্ণ। কারণ যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। উপরের আলোচনা থেকে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। এ কারণে বলা যায়, উদ্দীপকের সজীব ও রনির বক্তব্যের মধ্যে পার্থক্য বিদ্যমান।"
        }
      ]
    },
    {
      "number": "11",
      "uddipok": "দৃশ্যকল্প-১: ফলের মেলায় গিয়ে পরিদর্শক দেখলেন ১নং দোকানের আম হয় সুস্বাদু, ২নং দোকানের আম হয় সুস্বাদু, ৩নং দোকানের আম হয় সুস্বাদু। তাই তিনি খুশি হয়ে বললেন, \"মেলার সব দোকানের আম হয় সুস্বাদু।\" দৃশ্যকল্প-২: এ যাবৎ আমি বাংলাদেশের যত গ্রীষ্মকালীন ফল খেয়ে দেখেছি সব ফলই সুস্বাদু। অতএব বাংলাদেশের গ্রীষ্মকালীন সব ফলই হয় সুস্বাদু।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২. অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রকৃত আরোহের রূপটি প্রতিফলিত হয়েছে। ব্যাখ্যা করা হলো- প্রকৃত আরোহ হলো একটি বৌদ্ধিক প্রক্রিয়া। এই প্রক্রিয়ায় আরোহমূলক লম্ফ বা অল্প দৃষ্টান্ত থেকে সমগ্র বিষয় সম্পর্কে সিদ্ধান্ত গ্রহণ করা হয়।যেমন- ঢাকার কাক হয় কালো, রাজশাহীর কাক হয় কালো, খুলনার কাক হয় কালো, অতএব, বাংলাদেশের সকল কাক হয় কালো। এখানে আরোহমূলক লক্ষের সাহায্যে সিদ্ধান্ত গ্রহণ করা হয়েছে বলে এটি প্রকৃত আরোহের দৃষ্টান্ত। তেমনি দৃশ্যকল্প-১ এ বর্ণিত, ফলের মেলায় গিয়ে পরিদর্শক দেখলেন ১নং দোকানের আম হয় সুস্বাদু, ২নং দোকানের আম হয় সুস্বাদু, ৩নং দোকানের আম হয় সুস্বাদু। তাই তিনি খুশি হয়ে বললেন, 'মেলার সব দোকানের আম হয় সুস্বাদু।' এখানে পরিদর্শক মহোদয় আরোহমূলক লঞ্চের সাহায্যে সার্বিক সিদ্ধান্তে উপনীত হয়েছেন। তাই বলা যায়, তার এই সিদ্ধান্ত প্রকৃত আরোহের অন্তর্ভুক্ত।"
        },
        {
          "label": "ঘ",
          "question": "",
          "explanation": "প্রকৃত আরোহের প্রকরণ হিসেবে দৃশ্যকল্প-১ ও দৃশ্যকল্প-২ এর মাধ্যমে যথাক্রমে বৈজ্ঞানিক ও অবৈজ্ঞানিক আরোহ নির্দেশিত হয়েছে। এ দুই প্রকার আরোহের মধ্যে বিভিন্ন দিক দিয়ে সম্পর্ক রয়েছে। নিচে এদের সম্পর্ক বিশ্লেষণ করা হলো- দৃশ্যকল্প-১ এ বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়েছে। এখানে বৈজ্ঞানিক আরোহের প্রক্রিয়া অনুসরণ করা হয়েছে। আর দৃশ্যকল্প-২ এর মাধ্যমে অবৈজ্ঞানিক আরোহ নির্দেশিত হয়েছে। কেননা আরোহে যে প্রক্রিয়া অনুসরণ করা হয় এখানে সে প্রক্রিয়া অনুসরণ করা হয়েছে। বৈজ্ঞানিক ও অবৈজ্ঞানিক আরোহ উভয়ই প্রকৃত আরোহ। উভয় প্রকার আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। কেননা, উভয় ক্ষেত্রেই বিশেষ বিশেষ দৃষ্টান্তের পর্যবেক্ষণ থেকে সার্বিকে গমন করা হয়। বৈজ্ঞানিক ও অবৈজ্ঞানিক উভয় প্রকার আরোহের ক্ষেত্রে প্রকৃতির নিয়মানুবর্তিতা নীতি সাধারণভাবে বর্তমান থাকে। উভয় প্রকার আরোহের সিদ্ধান্ত সার্বিক সংশ্লেষক যুক্তিবাক্য। কেননা উভয় ক্ষেত্রেই সিদ্ধান্তে নতুন তথ্য প্রকাশিত হয়। তাই উভয় প্রকার আরোহ জ্ঞানের বিকাশে গুরুত্বপূর্ণ ভূমিকা পালন করে। উপরিউক্ত আলোচনা থেকে বলা যায়, বৈজ্ঞানিক ও অবৈজ্ঞানিক উভয় প্রকার আরোহের মধ্যে বিভিন্ন দিক দিয়ে সম্পর্ক রয়েছে। তবে বিভিন্ন দিক থেকে এদের মধ্যে পার্থক্য রয়েছে। কারণ বৈজ্ঞানিক আরোহ কার্যকারণ নীতি নির্ভর হলেও অবৈজ্ঞানিক আরোহ কার্যকারণ নীতি নির্ভর নয়। এ কারণে বৈজ্ঞানিক আরোহের সিদ্ধান্ত নিশ্চিত হলেও অবৈজ্ঞানিক আরোহের সিদ্ধান্ত সম্ভাব্য হয়ে থাকে।"
        }
      ]
    }
  ]
}