{
  "title": "দিনাজপুর বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "নয়ন বললো, \"মানুষ হলো জীব”। সুমি বললো, \"না, মানুষ হলো মনুষ্য জাতীয় জীব\"।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটির অপরিহার্য অর্থ প্রকাশ করাকে বলে যৌক্তিক সংজ্ঞা।"
        },
        {
          "label": "খ",
          "question": "",
          "explanation": "কোনো পদের সংজ্ঞায় রূপক শব্দ ব্যবহার করা হলে রূপক সংজ্ঞাজনিত অনুপপত্তি ঘটে যৌক্তিক সংজ্ঞার দ্বিতীয় নিয়মানুসারে— 'কোনো পদের সংজ্ঞায় দুর্বোধ্য বা রূপক ভাষা ব্যবহার করা যাবে না'। কিন্তু এই নিয়ম লঙ্ঘন করে সংজ্ঞার রূপক ভাষা ব্যবহার করলে সংজ্ঞাটি ত্রুটিপূর্ণ হবে। যেমন— 'উট হচ্ছে মরুভূমির জাহাজ'। এখানে 'উট' পদের সংজ্ঞায় 'মরুভূমির জাহাজ' নামক রূপকের সাহায্য নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "",
          "explanation": "চক্রক সংজ্ঞাজনিত অনুপপত্তি হলো একপ্রকার ভ্রান্ত সংজ্ঞা। এ সংজ্ঞায় সংজ্ঞেয় পদের সমার্থক শব্দ ব্যবহার করা হয়। এতে একই কথার পুনরুক্তি ঘটে মাত্র। যেমন— আবির হয় অবিবাহিত ব্যক্তি। এখানে আবির ও অবিবাহিত ব্যক্তি মূলত একই কথা। তাই এটি একটি চক্রক সংজ্ঞার দৃষ্টান্ত।"
        },
        {
          "label": "ঘ",
          "question": "",
          "explanation": "নয়ন ও সুমির বক্তব্যে যথাক্রমে অতিব্যাপক সংজ্ঞা ও চক্রক সংজ্ঞার দৃষ্টান্ত পরিলক্ষিত হয়। নিচে উভয় সংজ্ঞার মধ্যে তুলনামূলক পার্থক্য বিশ্লেষণ করা হলো- কোনো পদের সংজ্ঞায় জাত্যর্থের কম গুণ উল্লেখ করা হলে সংজ্ঞাটি ত্রুটিপূর্ণ হয়। এরূপ ত্রুটিপূর্ণ সংজ্ঞাকে বলা হয় অতিব্যাপক সংজ্ঞা।তেমনি উদ্দীপকের নয়ন মানুষ পদের সংজ্ঞা দিতে গিয়ে বলেছে, মানুষ হলো জীব। এখানে সে মানুষ পদের পূর্ণ জাত্যর্থ প্রকাশ করেনি। বরং তার বক্তব্যে বুদ্ধিবৃতি গুণটি বাদ পড়েছে। তাই নয়নের বক্তব্যটি অতিব্যাপক সংজ্ঞা। অপরদিকে, কোনো পদের সংজ্ঞায় সমার্থক বা প্রতিশব্দ ব্যবহার করলে যে অনুপপতি ঘটে তা-ই চক্রক সংজ্ঞা। আবার উদ্দীপকের সুমি বলেছে, মানুষ হলো মনুষ্য জাতীয় জীব। এখানে সে মানুষ সম্পর্কে নতুন কিছুই না বলে একই কথা ঘুরিয়ে বলেছে। এ কারণে তার বক্তব্যটি চক্রক সংজ্ঞার দৃষ্টান্ত। অতিব্যাপক সংজ্ঞায় মূল পদের জাত্যর্থ বা অপরিহার্য গুণের থাকে। অন্যদিকে, চক্রক সংজ্ঞায় মূল পদের অপরিহার্য গুণ উল্লেখ করাই হয় না, বরং মূল পদের প্রতিশব্দ ব্যবহার করা হয় মাত্র।"
        }
      ]
    },
    {
      "number": "2",
      "uddipok": "দৃশ্যকল্প-১: সুখ হলো দুঃখের অভাব। দৃশ্যকল্প-২: মানুষ হয় বুদ্ধিবৃত্তি সম্পন্ন শিক্ষিত প্রাণী। দৃশ্যকল্প-৩: মানুষ হয় প্রাণী।",
      "tag": "DIN.B 22,ISCM 24",
      "sub_questions": [
        {
          "label": "ক",
          "question": "বাহুল্য সংজ্ঞা কাকে বলে?",
          "explanation": "কোনো পদের সংজ্ঞায় জাত্যর্থের অতিরিক্ত গুণ হিসেবে উপলক্ষণ উল্লেখ করার কারণে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "পরতম জাতির সংজ্ঞা দেওয়া যায় না কেন?",
          "explanation": "সর্বোচ্চ জাতি হওয়ার কারণে পরতম জাতির সংজ্ঞা দেওয়া যায় না। পরতম জাতি অর্থ হলো সর্বোচ্চ জাতি। এ জাতিকে কখনই উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ জাতি হিসেবে পরতম জাতির সংজ্ঞা দেওয়া যায় না। যেমন: 'দ্রব্য' পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "১ম দৃশ্যকল্পে যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা করো।",
          "explanation": "১ম দৃশ্যকল্পে যৌক্তিক সংজ্ঞার চতুর্থ নিয়মের লঙ্ঘন ঘটেছে। যৌক্তিক সংজ্ঞার চতুর্থ নিয়ম অনুসারে 'পদের সংজ্ঞায় সর্বদা সদর্থক ভাষা ব্যবহার করতে হবে, নঞর্থক ভাষা ব্যবহার করা যাবে না।' এ নিয়ম লঙ্ঘন তা করে নেতিবাচক ভাষায় কোনো সংজ্ঞা প্রদান করলে নঞর্থক সংজ্ঞাজনিত অনুপপত্তি ঘটে। যেমন: 'আনন্দ হচ্ছে বেদনার অভাব'। এখানে, 'আনন্দ' পদের সংজ্ঞায় 'বেদনার অভাব' নামক নেতিবাচক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে। একইভাবে ১ম দৃশ্যকল্পে বলা হয়েছে- সুখ হলো দুঃখের অভাব। অর্থাৎ এখানে সুখের সংজ্ঞায় 'দুঃখের অভাব' নামক নঞর্থক, ভাষা ব্যবহার করা হয়েছে। যা যৌক্তিক সংজ্ঞার চতুর্থ নিয়মের লঙ্ঘন।"
        },
        {
          "label": "ঘ",
          "question": "উদ্দীপকে ২য় ও-৩য় দৃশ্যকল্পে যে দুটি নিয়মের অনুপপত্তি ঘটেছে- সেগুলো বিশ্লেষণ করো।",
          "explanation": "উদ্দীপকের ২য় দৃশ্যকল্পে অব্যাপক সংজ্ঞাজনিত অনুপপত্তি এবং ৩য় দৃশ্যকল্পে অতিব্যাপক সংজ্ঞাজনিত অনুপপত্তি ঘটেছে। নিচে এদের মধ্যকার আন্তঃসম্পর্ক বিশ্লেষণ করা হলো- যৌক্তিক সংজ্ঞার প্রথম নিয়ম অনুসারে, যে পদের সংজ্ঞা দেওয়া হয় সে পদের পূর্ণ জাত্যর্থ উল্লেখ করতে হবে, তার কম বা বেশি নয়। তাই পদের সংজ্ঞা প্রদানের সময় ঐ পদের পূর্ণ জাত্যর্থ হিসেবে নিকটতম জাতি ও বিভেদক লক্ষণ উল্লেখ করতে হবে। কিন্তু কোনো পদের সংজ্ঞার অতিরিক্ত গুণটি যদি বিচ্ছেদ্য অবান্তর লক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে বলে অব্যাপক সংজ্ঞা। উদ্দীপকের ২য় দৃশ্যকল্পে বলা হয়েছে, 'মানুষ হয় বুদ্ধিবৃত্তিসম্পন্ন শিক্ষিত প্রাণী'। এখানে 'শিক্ষিত' গুণটি মানুষ পদের বিচ্ছেদ্য অবান্তর লক্ষণ। তাই এটি অব্যাপক সংজ্ঞাজনিত অনুপপত্তির দৃষ্টান্ত। অন্যদিকে, সংজ্ঞায় যদি পদের যথার্থ জাত্যর্থ থেকে কম গুণের উল্লেখ থাকে, তাহলে সংজ্ঞাটি ভ্রান্ত হবে। যা অতিব্যাপক সংজ্ঞা নামে পরিচিত। উদ্দীপকের ৩য় দৃশ্যকল্পে হয়েছে, 'মানুষ হয় প্রাণী'। এখানে 'মানুষ' পদের বুদ্ধিবৃত্তি গুণটি বাদ পড়েছে। ফলে অতিব্যাপক সংজ্ঞাজনিত অনুপপত্তি ঘটেছে। সুতরাং সামগ্রিক আলোচনার ভিত্তিতে বলা যায়, পদের জাত্যর্থ কম বা বেশি উল্লেখ করার কারণে অতিব্যাপক সংজ্ঞা বা অব্যাপক সংজ্ঞার সৃষ্টি। এরূপ কারণে উভয় সংজ্ঞার মধ্যে ভিন্নতাও বিদ্যমান।"
        }
      ]
    },
    {
      "number": "3",
      "uddipok": "উদাহরণ: গোলাপ হয় সুন্দর । জবা হয় সুন্দর। বেলি হয় সুন্দর। সুতরাং সকল ফুল হয় সুন্দর।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে আরোহ পদ্ধতিতে আরোহের মূল বৈশিষ্ট্য হিসেবে আরোহমূলক লম্ফ থাকে তাকে বলে প্রকৃত আরোহ।"
        },
        {
          "label": "খ",
          "question": "",
          "explanation": "বৈজ্ঞানিক আরোহে আরোহমূলক লম্ফ উপস্থিত থাকে। এ কারণে বৈজ্ঞানিক আরোহকে প্রকৃত আরোহ বলা হয় । আরোহমূলক লম্ফের মাধ্যমে প্রকৃতির নিয়মানুবার্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে। যেমন— রহিম,জব্বার,আবুল ব্যক্তির মৃত্যু দেখে অনুমান করা হয় যে ‘সকল মানুষ হয় মরণশীল'। এখানে আরোহমূলক লম্ফের সাহায্যে সার্বিক সিদ্ধান্ত গ্রহণ করা হয়েছে। এরূপ আরোহমূলক লম্ফ উপস্থিতির কারণে বৈজ্ঞানিক আরোহকে প্রকৃত আরোহ বলা হয় ।"
        },
        {
          "label": "গ",
          "question": "",
          "explanation": "উদ্দীপকের উদাহরণের মাধ্যমে বৈজ্ঞানিক আরোহের ইঙ্গিত পাওয়া যায়। ব্যাখ্যা করা হলো- যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- রহিম , করিম,ফজলের বুদ্ধি পরীক্ষা করে বলা হলো সকল মানুষ হয় বুদ্ধিবৃত্তিসম্পন্ন প্ৰাণী । এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয় । তেমনি উদ্দীপকের বলা হয়েছে , গোলাপ হয় সুন্দর। জবা হয় সুন্দর। বেলি হয় সুন্দর। অতএব, সকল ফুল হয় সুন্দর। এখানে ফুলের সাথে সুন্দরের সার্বিক সম্পর্ক কার্যকারণ সূত্রে এবং প্রকৃতির নিয়মানুবর্তিতা নীতির সাহায্যে গ্রহণ করা হয়েছে । তাই বলা যায়, তথ্য-১ বৈজ্ঞানিক আরোহকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বৈজ্ঞানিক অনুমানটির যথার্থতা রয়েছে নিচে তা নির্ণয় করা হলো— আরোহ অনুমানের যথার্থতা নির্ভর করে আরোহমূলক লম্ফের উপস্থিতি, সার্বিক সিদ্ধান্ত এবং আকারগত ও বস্তুগত সিদ্ধান্তের ওপর ভিত্তি করে। বৈজ্ঞানিক আরোহানুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের পর্যবেক্ষণের ভিত্তিতে অর্থাৎ, আরোহমূলক লম্ফের সাহায্যে সার্বিক সিদ্ধান্ত গ্রহণ করা হয়। এ আরোহের আশ্রয়বাক্যগুলো আকারগত সত্যতার পাশাপাশি বস্তুগত সত্যতাও প্রমাণ করে বলে এ থেকে নিশ্চিত সিদ্ধান্ত গ্রহণ করা যায়। পাশাপাশি বৈজ্ঞানিক আরোহ সিদ্ধান্ত হিসাবে সার্বিক সংশ্লেষক যুক্তিবাক্য প্রতিষ্ঠা করে। তেমনি উদ্দীপকে বলা হয়েছে, গোলাপ হয় সুন্দর। জবা হয় সুন্দর। বেলি হয় সুন্দর। অতএব, সকল ফুল হয় সুন্দর। এই অনুমান প্রক্রিয়ার দৃষ্টান্তসমূহ আরোহমূলক লম্ফের সাহায্যে অভিজ্ঞতার আলোকে সংগ্রহ করা হয়েছে এবং কার্যকারণ নীতির ভিত্তিতে সংগৃহীত দৃষ্টান্ত থেকে সিদ্ধান্ত নেওয়া হয়েছে। তাই বলা যায় যে, এটি বৈজ্ঞানিক আরোহের দৃষ্টান্ত এবং এর যথার্থতা রয়েছে।"
        }
      ]
    },
    {
      "number": "4",
      "uddipok": "'আমি এ যাবৎ যত মহিষ দেখেছি সবই কালো ।অতএব সকল মহিষ হয় কালো।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কয়েকটি বিশেষ দৃষ্টান্ত থেকে একটি সার্বিক সিদ্ধান্ত প্রতিষ্ঠা করার প্রক্রিয়াই হলো আরোহ।"
        },
        {
          "label": "খ",
          "question": "",
          "explanation": "পূর্ণাঙ্গ আরোহে জানা থেকে অজানায় যাওয়ার সুযোগ নেই বলে তা তথাকথিত আরোহ। প্রকৃত আরোহ অনুমানে আরোহমূলক লম্ফের সাহায্যে বিশেষ বিশেষ দৃষ্টান্ত যাচাই করে সার্বিক সিদ্ধান্ত গ্রহণ করা হয়। কিন্তু পূর্ণাঙ্গ আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সিদ্ধান্ত গ্রহণ করা হয়। তাই এই আরোহে সকল বিষয় আমাদের জানা থাকে বলে আরোহমূলক লম্ফ প্রয়োগ করা যায় না। এ কারণে পূর্ণাঙ্গ আরোহকে তথাকথিত আরোহং বলে ।"
        },
        {
          "label": "গ",
          "question": "",
          "explanation": "উদ্দীপকটি পাঠ্যবইয়ের অবৈজ্ঞানিক আরোহকে নির্দেশ করে। ব্যাখ্যা করা হলো- যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে । যেমন— এ যাবৎ যত ফুল দেখেছি সবই সুন্দর । অতএব, সব ফুল হয় সুন্দর । এখানে অনুরূপ দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। তেমনি উদ্দীপকে বলা হয়েছে , আমি এ যাবৎ যত মহিষ দেখেছি সবই কালো। এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। কারণ জগতে কালো রঙের মহিষ ছাড়াও বাদামি, গোলাপী রঙের মহিষও দেখা যায়। তাই বলা যায়, উদ্দীপকটি পাঠ্যবইয়ের অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত অবৈজ্ঞানিক আরোহের মূল্য ও গুরুত্ব নির্ণয় করা হলো- অবৈজ্ঞানিক আরোহ কার্যকারণ সম্পর্ক ব্যতীত শুধু প্রকৃতির নিয়মানুবর্তিতা নীতির ওপর ভিত্তি করে কতিপয় অনুকূল দৃষ্টান্তের আলোকে সার্বিক সিদ্ধান্ত প্রতিষ্ঠা করে। যুক্তিবিদ মিল অবৈজ্ঞানিক আরোহের বিরুদ্ধে আপত্তি তুলে বলেন, এই প্রকার আরোহ অনিশ্চিত । এই প্রকার আরোহে প্রতিকূল দৃষ্টান্ত গ্রহণ করা হয় না। তাই কোনো অবস্থায় একটি প্রতিকূল দৃষ্টান্ত পাওয়া গেলে সিদ্ধান্তটি বাতিল হয়ে যায়। ফলে সিদ্ধান্তের সার্বিকীকরণ অবৈধ হয় এবং অবৈধ সার্বিকীকরণ অনুপপত্তি ঘটে। কিন্তু অবৈজ্ঞানিক আরোহের সিদ্ধান্ত সম্ভাব্য হলেও এটি বৈজ্ঞানিক অনুসন্ধানের জন্য গুরুত্বপূর্ণ। তাই অবৈজ্ঞানিক আরোহ গুরুত্বপূর্ণ। উপরিউক্ত আলোচনার ভিত্তিতে বলা যায় যে, উদ্দীপকে প্রতিফলিত অবৈজ্ঞানিক আরোহের মূল্য ও গুরুত্ব অপরিসীম।"
        }
      ]
    },
    {
      "number": "5",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "",
          "explanation": "সর্বনিম্ন বা ক্ষুদ্রতম উপজাতির কোনো নিম্নতর উপজাতি থাকে না বিধায় এর যৌক্তিক বিভাগ করা সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "গ",
          "question": "",
          "explanation": "সর্বনিম্ন বা ক্ষুদ্রতম উপজাতির কোনো নিম্নতর উপজাতি থাকে না বিধায় এর যৌক্তিক বিভাগ করা সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর যৌক্তিক বিভাগ প্রক্রিয়াটি যথার্থ নয়। নিচে যৌক্তিক বিভাগের নিয়মের আলোকে বিষয়টি বিশ্লেষণ করা হলো- যৌত্ত্বিক বিভাগের চতুর্থ নিয়ম অনুযায়ী, বিভাজ্য উপজাতিগুলো পরস্পর বিচ্ছেদক হবে, যেন একটির সঙ্গে অন্যটি মিশে না যায়। এ নিয়ম লঙ্ঘন করলে পরস্পরাঙ্গী বিভাগ অনুপপত্তি ঘটবে। যেমন— মানুষ-কে বিদ্বান, জ্ঞানী  ও সৎ হিসেবে ভাগ করলে বিভক্ত উপজাতিগুলো পরস্পরের সঙ্গে মিশে যায়। এক্ষেত্রে একটি উপজাতিকে অন্য উপজাতি থেকে আলাদা করা যায় না। অর্থাৎ উপজাতিগুলো পরস্পর বিচ্ছেদক হয় না। তাই এক্ষেত্রে পরম্পরাঙ্গী বিভাগ অনুপপত্তি ঘটে।তেমনি দৃশ্যকর-২ এ মাছ' পদকে আঁশযুক্ত, কাঁটাযুক্ত ও মিঠা পানির পদে বিভক্ত করা হয়েছে। এখানে বিভাজ্য উপজাতিগুলো পরস্পর বিচ্ছেদক না হয়ে একটির সঙ্গে অন্যটি মিশে আছে। এ কারণে পরস্পরালী বিভাগ অনুপপত্তি ঘটেছে। তাই উপরিউক্ত আলোচনা থেকে বলা যায়, দৃশ্যকল্প-২ এ উল্লেখিত দৃষ্টান্তে যৌত্ত্বিক বিভাগের চতুর্থ নিয়ম লঙ্ঘন করা হয়েছে। তাই দৃশ্যকল্প-২ এর যৌক্তিক বিভাগ প্রক্রিয়াটি যথার্থ নয়।"
        }
      ]
    },
    {
      "number": "6",
      "uddipok": "দৃশ্যকল্প-১: বিশেষ দৃষ্টান্ত, নিরীক্ষণ, প্রকৃতির নিয়মানুবর্তিতা নীতি, দৃশ্যকল্প-২: ২০টি কলার প্রতিটি কাঁচা; অতএব সবগুলো কলা কাঁচা ।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "দুটি বস্তু বা ঘটনার মধ্যে কতিপয় সাদৃশ্যের ভিত্তিতে যদি অনুমান করা হয় যে, তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে— এরূপ অনুমান প্রক্রিয়াকে সাদৃশ্যানুমান বলে ।"
        },
        {
          "label": "খ",
          "question": "",
          "explanation": "সার্বিকীকরণ নীতি অনুসরণ করার কারণে আরোহের সিদ্ধান্ত আশ্রয়বাক্যের চেয়ে বেশি ব্যাপক হয়। আরোহ অনুমানের প্রকৃতি পর্যালোচনা করলে দেখা যায় যে, এখানে বিশেষ বিশেষ দৃষ্টান্তের অভিজ্ঞতার মাধ্যমে সার্বিক সিদ্ধান্ত প্রতিষ্ঠা করা হয়। অর্থাৎ, এখানে কিছু থেকে সমগ্রে বা বিশেষ থেকে সার্বিকে গমন করা হয়। যেহেতু আরোহ অনুমানে কিছু থেকে সমগ্রে বা বিশেষ থেকে সার্বিকে গমন করা হয়, তাই আরোহ অনুমানের সিদ্ধান্ত আশ্রয়বাক্য অপেক্ষা বেশি ব্যাপক হয়।"
        },
        {
          "label": "গ",
          "question": "",
          "explanation": "দৃশ্যকল্প-১ বৈজ্ঞানিক আরোহকে নির্দেশ করে। ব্যাখ্যা করা হলো- যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- সুমন, কবির ও সজীবের বুদ্ধি পরীক্ষা করে বলা হলো, সকল মানুষ হয় বুদ্ধিবৃত্তিসম্পন্ন প্রাণী— এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। তেমনি দৃশ্যকল্প-১ এ বর্ণিত, বিশেষ দৃষ্টান্ত, নিরীক্ষণ, প্রকৃতির নিয়মানুবর্তিতা নীতি, কার্যকারণ সম্পর্ক ও সার্বিক সংশ্লেষণ বাক্য। এসব বৈশিষ্ট্য কেবল বৈজ্ঞানিক আরোহের সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "দৃশ্যকল্প-১ বৈজ্ঞানিক আরোহ এবং দৃশ্যকল্প-২ পূর্ণাঙ্গ আরোহকে নির্দেশ করে । নিচে উভয় আরোহের মধ্যে পার্থক্য বিশ্লেষণ করা হলো— দৃশ্যকল্প-১ এ উল্লেখিত বৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ এখানে বিদ্যমান থাকে। আবার,দৃশ্যকল্প-২ এ উল্লেখিত পূর্ণাঙ্গ আরোহ অপ্রকৃত আরোহের অন্তর্ভুক্ত। এখানে আরোহের মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ নেই। দৃশ্যকল্প-১ এ উল্লেখিত বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। অন্যদিকে, দৃশ্যকল্প-২ এ উল্লেখিত পূর্ণাঙ্গ আরোহ কার্যকারণ নিয়মের ওপর নির্ভর করে না। এখানে সবগুলো দৃষ্টান্ত গণনার মাধ্যমে সিদ্ধান্ত প্রতিষ্ঠা করা হয়। পাশাপাশি পূর্ণাঙ্গ আরোহ সীমিতসংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে। কিন্তু বৈজ্ঞানিক আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে।"
        }
      ]
    },
    {
      "number": "7",
      "uddipok": "উদাহরণ-১: চিনি ও লবণ সাদা, দানাদার এবং পানিতে গলে যায়। চিনি মিষ্টি স্বাদযুক্ত। অতএব, লবণও মিষ্টি স্বাদযুক্ত। উদাহরণ-২: দুটি গাছের মধ্যে কাণ্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি আম গাছ। অতএব, অন্য গাছটিও আম গাছ।",
      "tag": "DIN.B 22,JB 19",
      "sub_questions": [
        {
          "label": "ক",
          "question": "প্রকৃত আরোহ কত প্রকার ও কী কী?",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২. অবৈজ্ঞানিক আরোহ এবং ৩. সাদৃশ্যানুমান ।"
        },
        {
          "label": "খ",
          "question": "“সাদৃশ্যমূলক অনুমানের প্রধান ভিত্তি হলো সাদৃশ্য\"— ব্যাখ্যা করো।",
          "explanation": "সাদৃশ্যানুমানে দুটি বস্তুর মধ্যে একাধিক বিষয়ে সাদৃশ্য লক্ষ করে তাদের একটির ভিত্তিতে অন্যটিকে অনুমান করা হয়। অর্থাৎ দুটি সাদৃশ্যমূলক বিষয়ের একটির মধ্যে যে অতিরিক্ত গুণ বিদ্যমান থাকে, অন্যটির মধ্যেও ঐ একই গুণ বিদ্যমান থাকবে বলে অনুমান করা হয়। যেমন: পৃথিবী ও মঙ্গল গ্রহের মধ্যে একাধিক বিষয়ে (মাটি, পানি বায়ু, তাপ) সাদৃশ্য আছে। পৃথিবীর অতিরিক্ত গুণ হলো এখানে প্রাণী বাস করে। এক্ষেত্রে সাদৃশ্যানুমান অনুসারে সিদ্ধান্ত গ্রহণ করা হয় যে, মঙ্গল গ্রহেও প্রাণের অস্তিত্ব আছে। এভাবে সাদৃশ্যানুমানে দুটি বিষয়ের সাদৃশ্যের ভিত্তিতে তাদের একটি থেকে অন্যটি সম্পর্কে অনুমান করা হয়। তাই বলা হয়, সাদৃশ্যমূলক অনুমানের প্রধান ভিত্তি হলো সাদৃশ্য।"
        },
        {
          "label": "গ",
          "question": "উদাহরণ-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "উদাহরণ-১ এ অসাধু সাদৃশ্যানুমানের অনুপপত্তি ঘটেছে। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদাহরণ-১ এ বলা হয়েছে, চিনি ও লবণ সাদা, দানাদার এবং পানিতে গলে যায়। চিনি মিষ্টি স্বাদযুক্ত। অতএব, লবণও মিষ্টি স্বাদযুক্ত। বস্তুত এ ধরনের সিদ্ধান্তের বাস্তব কোনো ভিত্তি নেই। এ কারণে উদাহরণ-১ এর দৃষ্টান্তটি অসাধু সাদৃশ্যানুমানজনিত অনুপপত্তির ।"
        },
        {
          "label": "ঘ",
          "question": "উদাহরণ-১ ও উদাহরণ-২ এ নির্দেশিত অনুমান দুটির তুলনামূলক বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের মৌলিক গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, যে সাদৃশ্যানুমানে আশ্রয়বাক্যের অমৌলিক গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়, তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। উদ্দীপকের দৃষ্টান্ত-২ এ উল্লিখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃষ্টান্ত-১ এ উল্লিখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "আজাদ দেখলো যে, পুকুরের সব মাছ মরে ভেসে উঠেছে। আজাদের দাদি বললো, মানুষের বদনজর পড়ার কারণে মাছগুলো মরে গেছে। আজাদ ভাবলো, কেউ পুকুরে বিষ প্রয়োগ করে মাছগুলো মেরে ফেলেছে। এরপর সে পুকুরপাড়ে একটি বিষের বোতল দেখতে পেয়ে এ ব্যাপারে নিশ্চিত হলো।",
      "tag": "DIN.B 22,DB 17",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "",
          "explanation": "প্রকল্পের শর্তের আলোকে অনুমান না করার কারণে সব প্রকল্পকে বৈধ প্রকল্প বলা যায় না । প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কোনো আনুমানিক ধারণাকে বৈধ প্রকল্প হতে গেলে কতকগুলো শর্ত পূরণ করতে হয়। যেসব প্রকল্প বা আনুমানিক ধারণা উক্ত শর্তসমূহ পূরণ করে সেসব প্রকল্প বৈধ হয়; আর যেসব প্রকল্প সেসব শর্তসমূহ পূরণ করে না সেসব প্রকল্প বৈধ হয় না ।"
        },
        {
          "label": "গ",
          "question": "",
          "explanation": "উদ্দীপকে বর্ণিত আজাদের দাদির ভাবনা প্রকল্পের 'বাস্তব ঘটনাভিত্তিক শর্তকে লঙ্ঘন করেছে।ব্যাখ্যা করা হলো- কোনো ঘটনার ব্যাখ্যায় সংশ্লিষ্ট প্রকল্পকে হতে হবে বাস্তব অভিজ্ঞতাভিত্তিক। অর্থাৎ প্রকল্প হবে কোনো বাস্তব ঘটনা বা বিষয়বস্তুর আলোকে। যার অস্তিত্ব পূর্ব থেকেই আমাদের কাছে বিদ্যমান। এ ক্ষেত্রে কোনোরূপ কাল্পনিক ব্যাখ্যা গ্রহণযোগ্য নয়। যেমন— একটি শিশু হারিয়ে গেলে যদি ধারণা করা হয় যে শিশুটিকে দৈত্য নিয়ে গেছে, তাহলে এ ধারণাটি হবে কাল্পনিক বা অবাস্তব। কারণ বাস্তব জগতে দৈত্য বলে কোনো কিছুর অস্তিত্ব আজ পর্যন্ত প্রমাণিত হয়নি। কাজেই শিশুটি হারিয়ে যাওয়ার ক্ষেত্রে প্রণীত প্রকল্পটি সম্পূর্ণরূপে অবৈধ। তেমনি উদ্দীপকের আজাদের দাদির মতে, মানুষের বদনজর পড়ার কারণে পুকুরের মাছগুলো মারা গেছে। কিন্তু বাস্তবে বদনজরের কারণে পুকুরের মাছ মারা যায়— এমন কোনো বাস্তব দৃষ্টান্ত নেই। তাই আজাদের দাদির ভাবনায় প্রকল্পের 'বাস্তব ঘটনাভিত্তিক' শর্তটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "আজাদের কাজগুলোতে প্রকল্পের স্তরগুলো যথাযথভাবে অনুসরণ করা হয়েছে—উক্তিটি বিশ্লেষণ করা হলো- প্রকল্পকে বৈধ হিসেবে প্রমাণিত করার ক্ষেত্রে কতগুলো স্তর অতিক্রম করতে হয়। প্রকল্পের প্রথম স্তর হলো ঘটনার নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করি। নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তরে আনুমানিক ধারণা গঠন করতে হয়। এক্ষেত্রে আমরা প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পেয়ে থাকি তার সাথে প্রয়োজনীয় তথ্যের সন্নিবেশ ঘটিয়ে আনুমানিক ধারণা গঠন করা হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। অর্থাৎ এই স্তরে আনুমানিক ধারণার ওপর ভিত্তি করে সিদ্ধান্ত নেয়া হয়। যেমন— উদ্দীপকের আজাদ পুকুরের সব মাছ মরে ভেসে উঠছে দেখে অনুমান করে কেউ পুকুরে বিষ প্রয়োগ করে মাছগুলো মেরে ফেলেছে। এভাবে সে প্রকল্পের প্রথম তিনটি স্তরের ভিত্তিতে সিদ্ধান্তে উপনিত হয় । প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে এই স্তরে এসে আজাদ পুকুরপাড়ে একটি বিষের বোতল দেখতে পেয়ে তার সিদ্ধান্তের ব্যাপারে নিশ্চিত হয়। অর্থাৎ যাচাইকরণে মাধ্যম অনুমানিক ধারণা সত্য বলে প্রতীয়মান হয়। তাই বলা যায়, আজাদের কাজগুলোতে প্রকল্পের স্তরগুলো যথাযথভাবে অনুসরণ করা হয়েছে।"
        }
      ]
    },
    {
      "number": "9",
      "uddipok": "দৃশ্যকল্প-১: বিদ্যুৎ এক জাতীয় তরল পদার্থ। দৃশ্যকল্প--২: আইসক্রিম দিয়ে জ্বরের চিকিৎসা করা যায়।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য বৈধ প্রকল্পের অভাবে সাময়িকভাবে যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "কোনো ঘটনার ব্যাখ্যাদানে একাধিক প্রকল্প পাওয়া গেলে সংকট উত্তরক দৃষ্টান্তের প্রয়োজন হয়। অনেক সময় দেখা যায়, একটি ঘটনার ব্যাখ্যাদানে একাধিক প্রকল্প পাওয়া যায়। তখন সুনির্দিষ্ট করে একটি প্রকল্প নিরূপণ করার ক্ষেত্রে সংকট তৈরি হয়। এরূপ অবস্থায় যে বিশেষ দৃষ্টান্ত প্রতিদ্বন্দ্বী প্রকল্পগুলোর সংকট নিরসন করে তাকে সংকট উত্তরক দৃষ্টান্ত বলে । তাই আমরা বলতে পারি, প্রতিদ্বন্দ্বী প্রকল্প দেখা দিলে সংকট উত্তরক দৃষ্টান্তের প্রয়োজন হয়।"
        },
        {
          "label": "গ",
          "question": "",
          "explanation": "বৈধ প্রকল্প মূল ঘটনার সাথে প্রাসঙ্গিক হবে কিন্তু আত্মবিরোধী হবে না— দৃশ্যকল্প-২ এ প্রকল্পের এই শর্তটি অনুসরণ করা হয়নি। নিচে ব্যাখ্যা করা হলো- প্রাসঙ্গিকতা প্রকল্পের সবচেয়ে গুরুত্বপূর্ণ বিষয়। কারণ কোনো ঘটনাকে সহজভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি । কাজেই যে ঘটনাকে ব্যাখ্যা করার জন্য আমরা প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। পাশাপাশি প্রকল্প আত্মবিরোধী হতে পারবে না। কারণ প্রকল্প | আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচা ঘটনা পরস্পরবিরোধী। তাই অপ্রাসঙ্গিক ও আত্মবিরোধী প্রকল্পের মাধ্যমে কোনো প্রকল্পকে প্রমাণ করা যায় না। তেমনি উদ্দীপকের দৃশ্যকল্প-২ এ বলা হয়েছে, আইসক্রিম দিয়ে জ্বরের চিকিৎসা করা যায়। এটি অপ্রাসঙ্গিক ও আত্মবিরোধী প্রকল্প । কারণ জ্বরের সাথে আইসক্রিমের সম্পর্ক অপ্রাসঙ্গিক ও আত্মবিরোধী। তাই বলা যায়, বৈধ প্রকল্প মূল ঘটনার সাথে প্রাসঙ্গিক হবে কিন্তু আত্মবিরোধী হবে না'— দৃশ্যকল্প-২ এ প্রকল্পের এই শর্তটি অনুসরণ করা হয়নি ।"
        },
        {
          "label": "ঘ",
          "question": "",
          "explanation": "বৈধ প্রকল্প মূল ঘটনার সাথে প্রাসঙ্গিক হবে কিন্তু আত্মবিরোধী হবে না— দৃশ্যকল্প-২ এ প্রকল্পের এই শর্তটি অনুসরণ করা হয়নি। নিচে ব্যাখ্যা করা হলো- প্রাসঙ্গিকতা প্রকল্পের সবচেয়ে গুরুত্বপূর্ণ বিষয়। কারণ কোনো ঘটনাকে সহজভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি । কাজেই যে ঘটনাকে ব্যাখ্যা করার জন্য আমরা প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। পাশাপাশি প্রকল্প আত্মবিরোধী হতে পারবে না। কারণ প্রকল্প | আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচা ঘটনা পরস্পরবিরোধী। তাই অপ্রাসঙ্গিক ও আত্মবিরোধী প্রকল্পের মাধ্যমে কোনো প্রকল্পকে প্রমাণ করা যায় না। তেমনি উদ্দীপকের দৃশ্যকল্প-২ এ বলা হয়েছে, আইসক্রিম দিয়ে জ্বরের চিকিৎসা করা যায়। এটি অপ্রাসঙ্গিক ও আত্মবিরোধী প্রকল্প । কারণ জ্বরের সাথে আইসক্রিমের সম্পর্ক অপ্রাসঙ্গিক ও আত্মবিরোধী। তাই বলা যায়, বৈধ প্রকল্প মূল ঘটনার সাথে প্রাসঙ্গিক হবে কিন্তু আত্মবিরোধী হবে না'— দৃশ্যকল্প-২ এ প্রকল্পের এই শর্তটি অনুসরণ করা হয়নি ।"
        }
      ]
    },
    {
      "number": "10",
      "uddipok": "অমি বললো, দেব-দেবীর অসন্তোষের কারণে সমুদ্রের পানি ফুলে গিয়ে জোয়ার-ভাটা হয় । জনি বললো, আমরা বিজ্ঞানে পড়েছি চাঁদের আকর্ষণের কারণে সমুদ্রে জোয়ার-ভাটা হয় ।",
      "tag": "DIN.B 22,SB 19",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করতে যখন অদৃশ্য, অতিপ্রাকৃতিক ও দৈবশক্তির সাহায্য নেওয়া হয়, তখন তাকে লৌকিক ব্যাখ্যা বলে ।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যায় ঘটনার প্রকৃত কারণ উল্লেখ করা হয় বলে এ ব্যাখ্যা ব্যক্তিভেদে অভিন্ন হয়। যে ব্যাখ্যায় কার্যকারণ সম্পর্ক আবিষ্কার করে একটি ঘটনার ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। এতে ঘটনাবলিকে প্রাকৃতিক নিয়মকানুনের অধীনে ব্যাখ্যা করা হয়। এর ফলে কোনো ঘটনা বা বিষয়ের মৌলিকত্ব বজায় থাকে। এ কারণে বৈজ্ঞানিক ব্যাখ্যা ব্যক্তিভেদে ভিন্ন হয় না।"
        },
        {
          "label": "গ",
          "question": "",
          "explanation": "উদ্দীপকে অমির বক্তব্য ব্যাখ্যার লৌকিক দিকটিকে নির্দেশ করে।তা ব্যাখ্যা করা হলো- ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির নিজস্ব বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি উদ্দীপকের ঘটনায় অমি বলে, দেব-দেবীর অসন্তোষের কারণে সমুদ্রের পানি ফুলে গিয়ে জোয়ার-ভাটা হয়। অমির এ ধরনের ব্যাখ্যায় তার ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার ব্যাখ্যায় কাল্পনিক শক্তির প্রকাশ পেয়েছে। তাই বলা যায় যে, অমির বক্তব্য হলো লৌকিক ব্যাখ্যা ।"
        },
        {
          "label": "ঘ",
          "question": "",
          "explanation": "উদ্দীপকে অমি ও জনির বক্তব্য যথাক্রমে লৌকিক ব্যাখ্যা ও বৈজ্ঞানিক ব্যাখার দৃষ্টান্ত ।নিচে তুলনামূলক আলোচনা করা হলো- অমি জোয়ার-ভাটা’র কারণ হিসেবে মনগড়া ব্যাখ্যা দিয়েছে। আর যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ব্যক্তির নিজস্ব দৃষ্টিভঙ্গি প্রকাশ পায় তাকে লৌকিক ব্যাখ্যা বলে। লৌকিক ব্যাখ্যায় সংযুক্তিকরণ নেই। তাই এখানে সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। সর্বোপরি লৌকিক ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। তাই এ ব্যাখ্যা ব্যক্তিভেদে ভিন্ন হয়ে থাকে। অপরদিকে , জোয়ার-ভাটার কারণ হিসেবে জনি চাঁদের আকর্ষণের বিষয়টি উল্লেখ করে। তার এই বক্তব্যটি মৌলিক এবং মূল ঘটনার সাথে প্রাসঙ্গিক। এ কারণে জনির বক্তব্য হলো বৈজ্ঞানিক ব্যাখ্যার দৃষ্টান্ত। বৈজ্ঞানিক ব্যাখ্যা ব্যক্তিভেদে ভিন্ন হয় না। কারণ এখানে ঘটনার এমন কতগুলো দিক বিবেচনা করে ব্যাখ্যা করা হয় যা সকল ক্ষেত্রে একই রকম হয়ে থাকে। কিন্তু লৌকিক ব্যাখ্যা ব্যক্তিভেদে ভিন্ন হয়। পাশাপাশি বৈজ্ঞানিক ব্যাখ্যার বক্তব্য যাচাইযোগ্য। অর্থাৎ সংশ্লিষ্ট ঘটনার যে ব্যাখ্যা প্রদান করা হয় তার যথার্থতা যাচাই করা যায়। কিন্তু লৌকিক ব্যাখ্যার যথার্থতা যাচাইযোগ্য নয়। যার দৃষ্টান্ত উদ্দীপকে অমি ও জনির বক্তব্যে পরিলক্ষিত হয় ।"
        }
      ]
    },
    {
      "number": "11",
      "uddipok": "দৃশ্যকল্প-১ : নিয়মিত পড়াশোনা → রীক্ষায় ভালো ফলাফল → ভালো চাকরি প্রাপ্তি→ আর্থিক স্বচ্ছলতা দৃশ্যকল্প-২ :",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় কোনো ঘটনার প্রকৃত কারণ বা প্রাকৃতিক নিয়ম-কানুন উল্লেখ করে ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যায় মিশ্র কার্যকে আলাদা আলাদাভাবে দেখানোর জন্য বিশ্লেষণ প্রয়োজন। কোনো মিশ্র কার্যকে আলাদা করে দেখানোর প্রক্রিয়াকে বিশ্লেষণ বলে। বিশ্লেষণের মাধ্যমে মিশ্রকার্যের কারণগুলো আলাদাভাবে জানা যায়। পাশাপাশি সেসব কারণগুলো যাচাই করে ঘটনার প্রকৃত ব্যাখ্যা দেওয়া যায়। তাই বৈজ্ঞানিক ব্যাখ্যার ক্ষেত্রে বিশ্লেষণের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "﻿ দৃশ্যকল্প-১ এ বৈজ্ঞানিক ব্যাখ্যার শৃঙ্খলযোজন রূপটির প্রতিফলন ঘটেছে।ব্যাখ্যা করা হলো যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায় থাকে । এই মধ্যবর্তী পর্যায় অতিক্রম করেই কার্যটি সংঘটিত হয়। তেমনি দৃশ্যকল্প-১ এ দেখানো হয়েছে যে, আর্থিক স্বচ্ছলতার কারণ হলো ভালো চাকরি প্রাপ্তি, ভালো চাকরি পাওয়ার কারণ হলো পরীক্ষায় ভালো ফলাফল, ভালো ফলাফলের কারণ হলো নিয়মিত পড়াশোনা করা। এখানে শৃঙ্খলযোজনের মাধ্যমে কার্যের (আর্থিক স্বচ্ছলতার) ও তার পরবর্তী কারণের (নিয়মিত পড়াশোনা করা) মধ্যে যোগসূত্র তৈরি করা হয়েছে। তাই বলা যায়, দৃশ্যকল্প-১ এ বৈজ্ঞানিক ব্যাখ্যায় শৃঙ্খলাযোজন রূপটির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বর্ণিত দৃষ্টান্তটি বৈজ্ঞানিক ব্যাখ্যার অন্তর্ভুক্তি রূপ।বিশ্লেষণ করা হলো- সাধারণভাবে অন্তর্ভুক্তির অর্থ হচ্ছে একটি ঘটনাকে অন্য একটি ঘটনার আওতায় নিয়ে আসা বা একটি ক্ষুদ্র ঘটনাকে অন্য একটি বৃহৎ ঘটনার অধীনে ব্যাখ্যা করা। বস্তুত অনেক সময় আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করা হয়। বৈজ্ঞানিক ব্যাখ্যার এ ধরনের প্রক্রিয়াকেই বলা হয় অন্তর্ভুক্তি । এক্ষেত্রে একটি কম ব্যাপক নিয়মকে তার থেকে ব্যাপকতর নিয়মের অন্তর্ভুক্ত করা হয়। তেমনি দৃশ্যকল্প-২ এ 'দেশ' পদকে বেশি ব্যাপক এবং ‘জেলা' পদকে কম ব্যাপক হিসেবে উল্লেখ করা হয়েছে। পাশাপাশি 'জেলা' পদকে 'দেশ' পদের আওতাভুক্ত হিসেবে দেখানো হয়েছে। এভাবেই বৈজ্ঞানিক ব্যাখ্যার অন্তর্ভুক্তি রূপের মাধ্যমে ক্ষুদ্র ঘটনাকে অন্য একটি বৃহৎ, ঘটনার অধীনে ব্যাখ্যা করা হয় । তাই উপরিউক্ত আলোচনা থেকে বলা যায়, দৃশ্যকল্প-২ এ বর্ণিত দৃষ্টান্তটি বৈজ্ঞানিক ব্যাখ্যার অন্তর্ভুক্তি রূপ।"
        }
      ]
    }
  ]
}