{
  "title": "বরিশাল বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় বুদ্ধিবৃত্তিসম্পন্ন প্রাণী। দৃশ্যকল্প-২: যিনি দেশ পরিচালনা করেন তাকে রাজা বলা হয়। তিনি প্রজাদের মঙ্গল কামনা করেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "বাহুল্য সংজ্ঞা হলো একপ্রকার ত্রুটিপূর্ণ সংজ্ঞা যেখানে কোনো পদের পূর্ণ জাত্যর্থের অতিরিক্ত গুণ হিসেবে উপলক্ষণ উল্লেখ করা হয়।"
        },
        {
          "label": "খ",
          "question": "",
          "explanation": "নঞর্থক ভাষা ব্যবহারের কারণে সুখ নয় দুঃখ সংজ্ঞাটি সঠিক নয়। যৌক্তিক সংজ্ঞার নিয়মানুযায়ী কোনো পদের সংজ্ঞা সদর্থকভাবে দেওয়া সম্ভব হলে তাতে নঞর্থক ভাষা ব্যবহার করা যাবে না। যদি এ নিয়মটি লঙ্ঘন করে কোনো পদের সংজ্ঞায় নঞর্থক ভাষা ব্যবহার করা হয় তাহলে সংজ্ঞা ভ্রান্ত হবে। যেমন- সুখ নয় দুঃখ। এখানে সুখ কি নয় কেবল তা-ই ব্যক্ত হয়েছে। এরূপ নেতিবাচক অর্থ প্রকাশের কারণে সুখ নয় দুঃখ সংজ্ঞাটি সঠিক নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ যৌক্তিক সংজ্ঞার ধারণা প্রতিফলিত হয়েছে।ব্যাখ্যা করা হলো- যৌক্তিক সংজ্ঞার মাধ্যমে পদের অপরিহার্য অর্থ প্রকাশ পায়। কারণ সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেমন- ত্রিভুজ পদটির আসন্নতম জাতি হচ্ছে সমতল ক্ষেত্র এবং বিভেদক লক্ষণ হচ্ছে তিন বাহু দ্বারা বেষ্টিত হওয়া। এখন আসন্নতম জাতি ও বিভেদক লক্ষণ হিসেবে এ দুটি দিক উল্লেখ করলেই ত্রিভুজের অপরিহার্য অর্থ প্রকাশ পাবে। অর্থাৎ ত্রিভুজের সংজ্ঞা হচ্ছে 'ত্রিভুজ হয় তিন বাহু দ্বারা বেষ্টিত একটি সমতলক্ষেত্র। এভাবে যৌক্তিক সংজ্ঞার মাধ্যমে পদের অপরিহার্য অর্থ প্রকাশ করা যায়। দৃশ্যকল্প-১ এ বর্ণিত, মানুষ হয় বুদ্ধিবৃত্তিসম্পন্ন প্রাণী। এখানে মানুষ পদের পূর্ণ জাত্যর্থ উল্লেখ করা হয়েছে। এ কারণে এটি মানুষ পদের যৌক্তিক সংজ্ঞা।"
        },
        {
          "label": "ঘ",
          "question": "",
          "explanation": "দৃশ্যকল্প-১ হলো যৌক্তিক সংজ্ঞা এবং দৃশ্যকল্প-২ হলো বর্ণনার দৃষ্টান্ত। নিচে উভয় বিষয়ের মধ্যকার সম্পর্ক বিশ্লেষণ করা হলো- যৌক্তিক সংজ্ঞা হচ্ছে যথার্থ যুক্তি গঠনের জন্য যুক্তিবাক্যে ব্যবহৃত পদসমূহের অর্থকে সুস্পষ্ট করে উপস্থাপন করার প্রক্রিয়া। অর্থাৎ যৌক্তিক সংজ্ঞার উদ্দেশ্য হলো, পদের অর্থকে সুস্পষ্ট ও সুনির্দিষ্ট করা। এ কারণে যৌক্তিক সংজ্ঞায় পদের পূর্ণ জাত্যর্থকে সুস্পষ্টভাবে ব্যক্ত করা হয়। সংজ্ঞা হয় সুস্পষ্ট ও সুনির্দিষ্ট। এ কারণে সংজ্ঞা সবসময় একই হয়ে থাকে। তাই এটি একটি বৈজ্ঞানিক প্রক্রিয়া। অপরদিকে, দৃশ্যকল্প-২ এ উল্লিখিত বর্ণনার ক্ষেত্রে উপলক্ষণ বা অবান্তর লক্ষণ উল্লেখ করে সংশ্লিষ্ট পদের বিবৃতি দেওয়া হয়। এক্ষেত্রে পূর্ণ জাত্যর্থ উল্লেখ করা হয় না। বর্ণনা সুনির্ধারিত বা সুনির্দিষ্ট নয়। তাই বর্ণনা ব্যক্তিভেদে আলাদা হয় বলে এটি একটি লৌকিক প্রক্রিয়া। এ কারণে সংজ্ঞা ও বর্ণনা একটি থেকে অন্যটি পৃথক। যৌক্তিক সংজ্ঞা ও বর্ণনার মধ্যে ভিন্নতা থাকলেও উভয়ের মাধ্যমে পদের অর্থ অধিক স্পষ্ট ও বোধগম্য হয়। কারণ উভয় ক্ষেত্রেই পদের গুণ বা বৈশিষ্ট্য সহজ কথায় উল্লেখ করা হয়। পাশাপাশি কোনো বিষয়ের পঠন-পাঠনে উভয় প্রক্রিয়াই ব্যবহার করা হয়।"
        }
      ]
    },
    {
      "number": "2",
      "uddipok": "কলেজের কম্পিউটার ল্যাবে হঠাৎ বিদ্যুৎ চলে যাওয়ায় আরিফ স্বপনকে বললো, \"বিদ্যুৎ কী?” উত্তরে স্বপন বললো যে, বিদ্যুৎ হলো বৈদ্যুতিক চার্জের প্রবাহ। আরিফ বললো, তোমার উত্তর হয়নি। কারণ বিদ্যুৎ হলো দুটি জিনিসের ঘর্ষণ দ্বারা সৃষ্ট প্রবাহ যার ফলে বৈদ্যুতিক বাতি, পাখা, কম্পিউটার ও. টেলিভিশন চলে। তাদের বন্ধু শাফি বললো, তোমাদের বক্তব্যের বাইরেও বিশ্বসভার কতকগুলো অপরিহার্য ধারণা আছে যাদের সংজ্ঞায়িত করা যায় না।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "পরতম জাতি হলো সর্বোচ্চ জাতি।"
        },
        {
          "label": "খ",
          "question": "",
          "explanation": "১. পদের অর্থ সুনির্দিষ্ট করার জন্য আবশ্যিক গুণ বা জাত্যর্থ প্রকাশ করা। ২. যৌক্তিক সংজ্ঞার মাধ্যমে পদের অনুপপত্তি বা দ্ব্যর্থকতা দূর করার জন্য পদের অর্থ. সুস্পষ্ট করা।"
        },
        {
          "label": "গ",
          "question": "",
          "explanation": "উদ্দীপকে শাফির বক্তব্য দ্বারা যৌক্তিক সংজ্ঞার সীমাবদ্ধতার দিকটি বোঝানো হয়েছে।ব্যাখ্যা করা হলো- পরতম বা সর্বোচ্চ জাতির সংজ্ঞা দেওয়া যায় না। কারণ এরূপ পদের আসন্নতম জাতি থাকে না। পাশাপাশি বিশিষ্ট গুণবাচক পদ হিসেবে বিষাদ-সিন্ধু, তুষার-ধবল ইত্যাদি পদ এতো সরল ও বিশিষ্ট যে এর কোনো জাত্যর্থ পাওয়া যায় না। এছাড়াও স্বকীয় নামবাচক পদ হিসেবে নূরজাহান, সুমনা, ঢাকা প্রভৃতি পদেরও জাত্যর্থ নেই। তাই এরূপ স্বকীয় নামবাচক পদের সংজ্ঞা দেওয়া সম্ভব নয়।আমরা জানি, চরম প্রাকৃতিক গুণ (প্রকৃতির নিয়মানুবর্তিতা নীতি, কার্যকারণ নিয়ম, মাধ্যাকর্ষণ নিয়ম ইত্যাদি) ও মৌলিক গুণের সংজ্ঞা দেওয়া যায় না। কেননা, এসব গুণের আসন্নতম জাতি ও বিভেদক লক্ষণ উল্লেখ করা যায় না। পাশাপাশি অনন্য বিষয় হিসেবে বিধাতা, দেশ, কাল, আত্মা ইত্যাদি পদের আসন্নতম জাতি নির্ণয় করা যায় না। তাই এর সংজ্ঞা দেওয়া সম্ভব নয়।"
        },
        {
          "label": "ঘ",
          "question": "",
          "explanation": "উদ্দীপকে স্বপন ও আরিফের দ্বিতীয় বক্তব্যে যথাক্রমে যৌক্তিক সংজ্ঞা ও বর্ণনার বিষয়টি প্রকাশ পেয়েছে। নিচে উভয়ের বক্তব্যের পার্থক্য বিশ্লেষণ করা হলো- উদ্দীপকে বর্ণিত ঘটনায় স্বপন বলে, বিদ্যুৎ হলো বৈদ্যুতিক চার্জের প্রবাহ। এ বক্তব্যের মাধ্যমে বিদ্যুৎ এর অপরিহার্য অর্থ প্রকাশ পেয়েছে। যুক্তিবিদ্যায় যাকে বলে যৌক্তিক সংজ্ঞা। সংজ্ঞার মাধ্যমে পদের সম্পূর্ণ জাত্যর্থকে সুস্পষ্টভাবে প্রকাশ করা যায়। যৌক্তিক সংজ্ঞা একটি বৈজ্ঞানিক প্রক্রিয়া। যার সুনির্দিষ্ট পাঁচটি নিয়ম রয়েছে। এ কারণে প্রতিটি পদের যৌক্তিক সংজ্ঞা হয় নির্ধারিত ও সুস্পষ্ট। পাশাপাশি সংজ্ঞার কোনো মাত্রাভেদ নেই। অর্থাৎ সংজ্ঞা সবসময় একই হয়ে থাকে। অপরদিকে, আরিফ তার দ্বিতীয় বক্তব্যে বলে, বিদ্যুৎ হলো দুটি জিনিসের ঘর্ষণ দ্বারা সৃষ্ট প্রবাহ যার ফলে বৈদ্যুতিক বাতি, পাখা, কম্পিউটার ও টেলিভিশন চলে। এখানে সে বিবৃতির মাধ্যমে 'বিদ্যুৎ' কি তা-ই বলেছে। এ কারণে এটি হলো বর্ণনা। বর্ণনায় পদের উপলক্ষণ বা অবান্তর লক্ষণ বা জাত্যর্থের অংশ বিশেষ একসাথে উল্লেখ করা হয়। বর্ণনা একটি লৌকিক প্রক্রিয়া। যার ক্ষেত্রে সুনির্ধারিত কোনো নিয়ম নেই। এ কারণে বর্ণনার মাধ্যমে ব্যক্তির নিজস্ব ধারণা প্রকাশ পায়। পাশাপাশি বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লিখিত হবে সেই বর্ণনা ততবেশি উন্নত হবে।"
        }
      ]
    },
    {
      "number": "3",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন গুণে বিভক্ত করলে যে ভ্রান্তি ঘটে তা-ই গুণগত বিভাগ।"
        },
        {
          "label": "খ",
          "question": "",
          "explanation": "কোনো পদের যৌক্তিক বিভাগে একটি মূলসূত্রের পরিবর্তে একাধিক মূলসূত্র ব্যবহার করলে যে অনুপপত্তি দেখা দেয়, তাকে সংকর বিভাগ অনুপপত্তি বলে। যৌক্তিক বিভাগের ক্ষেত্রে সর্বদা একটি মূলসূত্র অনুসরণ করা হয়। কারণ একাধিক মূলসূত্র ব্যবহার করলে উপজাতিগুলো পরস্পর বিচ্ছিন্ন হয়ে পড়ে। এক্ষেত্রে যে ভ্রান্তি সৃষ্টি হয় তা-ই সংকর বিভাগ অনুপপত্তি। যেমন- 'মানুষ' পদটিকে শিক্ষক, সৎ ও ভদ্র এভাবে বিভক্ত করলে সংকর বিভাগ অনুপপত্তি ঘটবে। কারণ এখানে তিনটি মূলসূত্র অনুসরণ করা হয়েছে।"
        },
        {
          "label": "গ",
          "question": "",
          "explanation": "ছক-১ এ যৌক্তিক বিভাগের ইঙ্গিত করা হয়েছে।ব্যাখ্যা করা হলো- একটি নীতি বা সূত্রের ওপর ভিত্তি করে কোনো শ্রেণিকে তার অন্তর্গত উপশ্রেণিতে বিভক্ত করার প্রক্রিয়াকে যৌক্তিক বিভাগ বলে। যেমন- মানুষকে শিক্ষা নামক মূলসূত্রের ভিত্তিতে শিক্ষিত ও অশিক্ষিত মানুষে বিভক্ত করা। যৌক্তিক বিভাগ সব সময়ই একটি নীতি বা সূত্রের ওপর নির্ভরশীল। বিভক্ত করার সময় একটি গুর্ণকে গ্রহণ করা হয়। যা বিভক্ত উপশ্রেণি দুটির মধ্যে একটিতে ঐ বিশেষ গুণটি বিদ্যমান থাকে। আর অন্যটিতে ঐ বিশেষ গুণটি অনুপস্থিত থাকে। ছক-১ এ তত্ত্বের ভিত্তিতে বিজ্ঞানকে দুই ভাগে ভাগ করা হয়েছে। যার একটি হলো তত্ত্বমূলক এবং অন্যটি হলো অতত্ত্বমূলক বা ব্যবহারিক। অর্থাৎ বিজ্ঞানের এই বিভক্তিতে একটিতে তত্ত্বের বিষয় উপস্থিত থাকে, কিন্তু অন্যটিতে অনুপস্থিত থাকে। এরূপ একটি নীতির আলোকে বিজ্ঞানকে ভাগ করার কারণে বলা হয়, ছক-১ এ যৌক্তিক বিভাগের ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "ছক-২, ছক-১ এর অপ্রয়োগের ফলে সৃষ্ট- উক্তিটি যথার্থ। নিচে তা বিশ্লেষণ করা হলো- আমরা জানি, ছক-১ এ একটি নীতির ভিত্তিতে বিজ্ঞানকে দুই ভাগে ভাগ করা হয়েছে। যেখানে বিজ্ঞানের দুটি পূর্ণ বিভাগই প্রকাশ পেয়েছে। এ কারণে এটি যৌক্তিক বিভাগের দৃষ্টান্ত। যৌক্তিক বিভাগে একটি জাতি বাশ্রেণিবাচক পদকে তার অন্তর্গত বিভিন্ন উপজাতিতে ভাগ করা হয়। ভাগ করার সময় ছয়টি নিয়ম যথাযথভাবে মেনে চলতে হয়। এ কারণে বিভিন্ন যুক্তিবিদ মনে করেন, যৌক্তিক বিভাগ একটি বৈজ্ঞানিক প্রক্রিয়া। অন্যদিকে, ছক-২ এ কোণকে স্থূলকোণ ও সমকোণ পদে বিভক্ত করা হয়েছে। এই বিভক্তকরণ প্রক্রিয়ায় সূক্ষ্মকোণ বাদ পড়েছে। ফলে স্থূলকোণ ও সমকোণের মিলিত ব্যক্ত্যর্থ কোণের ব্যক্ত্যর্থ থেকে কম হয়েছে। এ কারণে অতিসংকীর্ণ বা অধ্যাপক বিভাগ অনুপপত্তি ঘটেছে। কোণ পদটির ব্যক্ত্যর্থের সমান হতে হলে স্থূলকোণ, সমকোণ ও সূক্ষ্মকোণ-এ তিন প্রকার কোণকেই অন্তর্ভুক্ত করতে হবে। কারণ, যৌক্তিক বিভাগে বিভক্ত উপজাতির মিলিত ব্যক্ত্যর্থ বিভাজ্য জাতির ব্যক্ত্যর্থের চেয়ে কম হলে অতিসংকীর্ণ বা অব্যাপক বিভাগ অনুপপত্তি ঘটে। যেমনটি ঘটেছে ছক-২ এ। এ কারণে ছক-২ হলো ভ্রান্ত বিভাগ প্রক্রিয়া। তাই বলা যায়, ছক-২, ছক-১ এর অপ্রয়োগের ফলে সৃষ্ট।"
        }
      ]
    },
    {
      "number": "4",
      "uddipok": "",
      "tag": "BB 22,ISCM 24",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগে একটি মূলসূত্র থাকে।"
        },
        {
          "label": "খ",
          "question": "",
          "explanation": "ব্যক্ত্যর্থ না থাকার কারণে কোনো বিশিষ্ট বস্তুকে বিভাজন করা সম্ভব নয়। যৌক্তিক বিভাগে জাতি বা শ্রেণিবাচক পদকে বিভিন্ন উপজাতি বা উপশ্রেণিতে ভাগ করা হয়। এ কারণে বিশিষ্ট বস্তু হিসেবে টেবিল, চেয়ার, বই ইত্যাদি পদের যৌক্তিক বিভাগ করা যায় না। কারণ, এসব পদের ব্যক্ত্যর্থ নেই।"
        },
        {
          "label": "গ",
          "question": "",
          "explanation": "ছক-২ এ দ্বিকোটিক বিভাগের প্রতিফলন ঘটেছে।ব্যাখ্যা করা হলো- ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে সুন্দর ও অসুন্দর এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-২ এ দার্শনিক পদকে প্রথমে অশিক্ষিত ও শিক্ষিত পদে, এরপর অবাংলাদেশি ও বাংলাদেশি পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-২ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "ছক-১ হলো যৌক্তিক বিভাগ এবং ছক-২ দ্বিকোটিক বিভাগের দৃষ্টান্ত। ছক-১, ছক-২ এর চেয়ে যৌক্তিক।নিচে তা বিশ্লেষণ করা হলো- ছক-১ এ সততা নামক একটি নীতি বা সূত্রের ওপর ভিত্তি করে মানুষ পদকে অসৎ মানুষ ও সৎ মানুষ পদে বিভক্ত করা হয়েছে। পদের এই বিভক্তকরণ প্রক্রিয়াকে বলে যৌক্তিক বিভাগ। এই বিভাগের মাধ্যমে জাতি এবং উপজাতির মধ্যে পারস্পরিক সম্পর্ক সম্বন্ধে জানা যায়। যৌক্তিক বিভাগ প্রক্রিয়ার মাধ্যমে জাতিবাচক বা শ্রেণিবাচক পদকে তার অন্তর্গত বিভিন্ন উপজাতি বা উপশ্রেণিতে বিভক্ত করা হয় যা একটি সুশৃঙ্খল প্রক্রিয়া। কেননা এই বিভাগ প্রক্রিয়ায় ছয়টি নিয়ম অনুসরণ করতে হয়। অন্যদিকে, ছক-২ এ উল্লেখিত দ্বিকোটিক বিভাগ একটি আকারগত প্রক্রিয়া। এখানে কোনো পদকে বিভক্ত করতে বাস্তব জ্ঞানের প্রয়োজন হয় না। অর্থাৎ দ্বিকোটিক বিভাগে বস্তুগত মূল্য নেই। পাশাপাশি এ বিভাগ প্রক্রিয়ায় প্রতিটি স্তরে নঞর্থক পদটি একটি অস্পষ্ট ও অনির্দিষ্ট পদ। এটি শুধু সদর্থক পদের বিরুদ্ধ পদ সৃষ্টির জন্যই ব্যবহৃত হয়। এমনকি এ ধরনের পদের বাস্তব অস্তিত্ব আছে কি-না তা পরীক্ষা করে দেখা হয় না। - যেমন- ছক-২ এ উল্লেখিত 'অবাংলাদেশি' ও 'বাংলাদেশি' উপজাতির ক্ষেত্রে 'অবাংলাদেশি' বলতে কাদেরকে বোঝানো হয় তা সুস্পষ্ট হয় না। এ কারণে দ্বিকোটিক বিভাগ একটি অনির্দিষ্ট এবং দীর্ঘ প্রক্রিয়া। উল্লেখিত অসুবিধার কারণে বলা যায়, ছক-১, ছক-২ এর চেয়ে যৌক্তিক।"
        }
      ]
    },
    {
      "number": "5",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "আরোহের প্রাণ হলো আরোহাত্মক উল্লম্ফন ।"
        },
        {
          "label": "খ",
          "question": "",
          "explanation": "সাধু সাদৃশ্যানুমান হলো এক ধরনের বৈধ অনুমান। যে সাদৃশ্যানুমানে কয়েকটি গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয় তাকে সাধু সাদৃশ্যানুমান বলে। সাধারণত সাধু সাদৃশ্যানুমানে সাদৃশ্যের বিষয়গুলো সিদ্ধান্ত স্থাপনের পক্ষে খুবই প্রাসঙ্গিক হয়। যেমন- মানুষের মতো উদ্ভিদের জন্ম, বৃদ্ধি ও মৃত্যু হয়। মানুষের প্রাণ আছে। অতএব, উদ্ভিদেরও প্রাণ আছে।"
        },
        {
          "label": "গ",
          "question": "",
          "explanation": "উদ্দীপকে (খ) চিহ্নিত স্থানে অবৈজ্ঞানিক আরোেহ বসবে। ব্যাখ্যা করা হলো- যে সকল আরোহে আরোহমূলক লম্ফ বিদ্যমান থাকে তাদের প্রকৃত আরোহ বলে। প্রকৃত আরোহে প্রকৃতির নিয়মানুবর্তিতা নীতির পাশাপাশি কোনো শ্রেণিবিভাগে কার্যকারণ সম্পর্কও বিদ্যমান থাকে। এসব বৈশিষ্ট্যের ভিত্তিতে যুক্তিবিদ মিল প্রকৃত আরোহ বা যথার্থ আরোহকে তিন ভাগে ভাগ করেছেন। যথা- ১. বৈজ্ঞানিক আরোহ ২. অবৈজ্ঞানিক আরোহ এবং ৩. সাদৃশ্যানুমান উদ্দীপকের ছকে প্রকৃত আরোহের প্রকারভেদ উল্লেখ করা হয়েছে। যেখানে (ক) চিহ্নিত স্থানে বৈজ্ঞানিক আরোেহ উল্লেখ করা হয়েছে। তাই বলা যায় যে,  আরোহের প্রকারভেদের ক্রমবিন্যাস অনুসারে (খ) চিহ্নিত স্থানে অবৈজ্ঞানিক আরোহ বসবে।"
        },
        {
          "label": "ঘ",
          "question": "",
          "explanation": "উদ্দীপকের ক এবং গ হলো বৈজ্ঞানিক আরোহ ও সাদৃশ্যানুমান। নিচে বৈজ্ঞানিক আরোহের সাথে সাদৃশ্যানুমানের সম্পর্ক বিশ্লেষণ করা হলো- সাদৃশ্যানুমান ও বৈজ্ঞানিক আরোহ উভয় আরোহকেই প্রকৃত আরোহ বলা হয়। পাশাপাশি উভয় অনুমানেই আরোহমূলক লম্ফ বা জানা সত্য থেকে অজানা সত্যে উপনীত হওয়া যায়। এরূপ সাদৃশ্য থাকলেও উভয়ের মধ্যে বিভিন্ন বৈসাদৃশ্য রয়েছে। কারণ, বৈজ্ঞানিক আরোহ হলো প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে বিশেষ দৃষ্টান্ত থেকে সার্বিক দৃষ্টান্তে পৌছার একটি প্রক্রিয়া। এই অনুমান প্রক্রিয়ায় প্রকৃতির নিয়মানুবর্তিতা নীতি ও কার্যকারণ নিয়মের ওপর অধিক জোর দেওয়া হয়। অন্যদিকে, যে অনুমান প্রক্রিয়ায় দুটি বস্তু বা ঘটনার মৌলিক ও বাহ্যিক, সাদৃশ্যের ভিত্তিতে সিদ্ধান্ত গ্রহণ করা হয় তাকে সাদৃশ্যানুমান বলে। সাদৃশ্যানুমানে কার্যকারণ সম্পর্কের কোনো ভিত্তি নেই। বৈজ্ঞানিক আরোহে বিশেষ বিশেষ দৃষ্টান্ত থেকে সার্বিক সিদ্ধান্তে গমন করা যায়। কিন্তু সাদৃশ্যানুমানে বিশেষ দৃষ্টান্ত থেকে বিশেষ সিদ্ধান্ত গ্রহণ করা হয়। বস্তুত বৈজ্ঞানিক আরোহ একটি সামগ্রিক বিষয়। কিন্তু সাদৃশ্যানুমান বৈজ্ঞানিক আরোহের একটি স্তর মাত্র। এছাড়া বৈজ্ঞানিক আরোহে অনুপপত্তি বা যুক্তিদোষ ঘটার কোনো আশঙ্কা নেই। এ কারণেই বলা যায়, বৈজ্ঞানিক আরোহ সর্বদা নিশ্চিত সিদ্ধান্ত প্রদান করে। কিন্তু সাদৃশ্যানুমানের ক্ষেত্রে অসাধু সাদৃশ্যমূলক অনুপপত্তি ঘটে। এ কারণেই সাদৃশ্যানুমানের সিদ্ধান্ত নিশ্চিত নয় বরং সম্ভাব্য।"
        }
      ]
    },
    {
      "number": "6",
      "uddipok": "দৃশ্যকল্প-১: ক এর মধ্যে খ এর বৈশিষ্ট্য XYZ বিদ্যমান। ক এর মধ্যে P' নামক গুণ বিদ্যমান। অতএব, খ এর মধ্যেও P নামক গুণ বিদ্যমান। দৃশ্যকল্প-২: রহিম, করিম, হেলাল, আসিফ সবাই মরণশীল। অতএব, সব মানুষ হয় মরণশীল। দৃশ্যকল্প-৩: কুসুম তার মায়ের সাথে বইয়ের দোকানে গিয়ে একটি বুক সেলফের সবগুলো বই নিরীক্ষা করে দেখল প্রতিটি বই উপন্যাসের। এরপর সে তার মাকে বললো, \"এই বুক সেলফের প্রতিটি বই উপন্যাসের।”",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "কোন কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সাদৃশ্যমূলক আরোহ বা সাদৃশ্যানুমান ফুটে উঠেছে। ব্যাখ্যা করা হলো- দুটি বস্তু বা ঘটনার মধ্যে কতিপয় সাদৃশ্যের ভিত্তিতে যদি অনুমান করা হয় যে, তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে- এরূপ অনুমান প্রক্রিয়াকে সাদৃশ্যানুমান বলে। যেমন- পৃথিবী ও মঙ্গল গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যনুমানের মাধ্যমে দুটি বিষয়ের মধ্যে সাদৃশ্য দেখানো হয়। উদ্দীপকের দৃশ্যকল্প-১ এ বর্ণিত, ক এর মধ্যে খ এর বৈশিষ্ট্য XYZ বিদ্যমান। ক এর মধ্যে P নামক গুণ বিদ্যমান। অতএব, খ এর মধ্যেও P নামক গুণ বিদ্যমান। অর্থাৎ 'খ' বিষয়ে যে সিদ্ধান্ত নেওয়া হয়েছে তা 'ক' এর সাদৃশ্যের ভিত্তিতে। এ কারণে উদ্দীপকের দৃষ্টান্তটি সাদৃশ্যানুমানের"
        },
        {
          "label": "ঘ",
          "question": "",
          "explanation": "দৃশ্যকল্প-৩ হলো পূর্ণাঙ্গ আরোহ এবং দৃশ্যকল্প-২ হলো বৈজ্ঞানিক সাথে সঙ্গতিপূর্ণ। আরোহ। তাই দৃশ্যকল্প-৩ দৃশ্যকল্প-২ এর চেয়ে ত্রুটিপূর্ণ । নিচে তা বিশ্লেষণ করা হলো- দৃশ্যকল্প-২ এ বর্ণিত, রহিম, করিম, হেলাল, আসিফ সবাই মরণশীল। অতএব, সব মানুষ হয় মরণশীল। এখানে আরোহমূলক লম্ফের সাহায্যে প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে সিদ্ধান্ত গ্রহণ করা হয়েছে বলে এটি বৈজ্ঞানিক আরোহের দৃষ্টান্ত। এরূপ আরোহের সিদ্ধান্ত সাধারণত নিশ্চিত হয়। তবে এই আরোহে কখনই শুধু অনুকূল অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয় না। পাশাপাশি সাদৃশ্যের ভিত্তিতে কোনো অজানা বিষয়ে সিদ্ধান্ত গ্রহণ করা যায় না। এ কারণে এ দুটি বিষয়ে বৈজ্ঞানিক আরোহের ত্রুটি বা সীমাবদ্ধতা লক্ষ করা যায়। অপরদিকে, দৃশ্যকল্প-৩ এ বর্ণিত, কুসুম একটি বুক সেলফের সবগুলো বই নিরীক্ষা করে দেখল প্রতিটি বই উপন্যাসের। এখানে সকল দৃষ্টান্ত পর্যবেক্ষণের মাধ্যমে সিদ্ধান্ত প্রতিষ্ঠা করা হয়েছে বলে এটি পূর্ণাঙ্গ আরোহের অন্তর্ভুক্ত। পূর্ণাঙ্গ আরোহে আরোহমূলক লম্ফ উপস্থিত থাকে না বলে জানা থেকে অজানা বিষয়ে যাওয়ার কোনো সুযোগ নেই। পাশাপাশি এই আরোহ কার্যকারণ নিয়মের ওপর নির্ভর নয় এবং বৃহৎ পরিসরে সার্বিক সিদ্ধান্ত প্রতিষ্ঠা করতে পারে না। উল্লিখিত আলোচনার ভিত্তিতে বলা যায়, দৃশ্যকল্প-৩ দৃশ্যকল্প-২ এর চেয়ে ত্রুটিপূর্ণ- উক্তিটি যথার্থ।"
        }
      ]
    },
    {
      "number": "7",
      "uddipok": "রাতুল জ্বরে আক্রান্ত হলে তার মা ডাক্তার ডাকতে চাইলে রাতুলের দাদি বললো রাতুলকে ঠাণ্ডা পানি দিয়ে গোসল করিয়ে আইসক্রিম খেতে দাও। কারণ ঠাণ্ডা পানি এবং আইসক্রিম জ্বর কমায়। এদিকে রাতুলের বাবার বন্ধু রাজশাহী থেকে আম পাঠালে দুইদিন পর তিনি দেখলেন যে আমগুলো দ্রুত পাকছে এবং পচে নষ্ট হয়ে যাচ্ছে। এই থেকে তিনি সিদ্ধান্ত নিলেন আমগুলো কার্বাইড মুক্ত।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে * প্রকল্প (Hypothesis) বলে।"
        },
        {
          "label": "খ",
          "question": "",
          "explanation": "কোনো অজ্ঞাত ঘটনার কারণ উদঘাটনের জন্য প্রকল্পের প্রয়োজন। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে কতকগুলো ঘটনা বা বিষয়ের কারণ নির্ণয়ের জন্য আমরা প্রকল্প প্রণয়ন করি। প্রকল্প বৈজ্ঞানিক গবেষণার সহায়ক হিসেবে কাজ করে। বৈজ্ঞানিক গবেষণার অপরিহার্য অংশ পর্যবেক্ষণ ও পরীক্ষণ বৈধ প্রকল্পের জন্যই সম্ভব হয়। তাই দৈনন্দিন জীবনে বিভিন্ন ক্ষেত্রে প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "প্রকল্প আত্মবিরোধী হতে পারবে না- রাতুলের দাদির বক্তব্যে প্রকল্পের এই শর্তটি লঙ্ঘিত হয়েছে। নিচে তা ব্যাখ্যা করা হলো- প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। যেমন- কোনো গরিব লোকের ধনী হওয়ার কারণ হিসেবে যদি প্রকল্প করা হয় যে, লোকটি খুবই অলস ছিলেন এবং সারাদিন ঘুমিয়ে থাকতেন। তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও প্রকল্প পরস্পরবিরোধী। অনুরূপ দৃষ্টান্ত লক্ষ করা যায় উদ্দীপকে রাতুলের দাদির বক্তব্যে। রাতুল জ্বরে আক্রান্ত হলে তার মা ডাক্তার ডাকতে চাইলে রাতুলের দাদি বলে, রাতুলকে ঠান্ডা পানি দিয়ে গোসল করিয়ে আইসক্রিম খেতে দাও। ঠান্ডা | পানি এবং আইসক্রিম জ্বর কমায়। রাতুলের দাদির এই বক্তব্য আত্মবিরোধী। কারণ, জ্বর থাকা অবস্থায় ঠাণ্ডা পানি দিয়ে গোসল করলে এবং আইসক্রিম খেলে জ্বর বৃদ্ধি পায়। তাই বলা যায়, প্রকল্প আত্মবিরোধী হতে পারবে না'- রাতুলের দাদির বক্তব্যে প্রকল্পের এই শর্তটি লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "রাতুলের বাবার সিদ্ধান্তের আলোকে প্রকল্পের স্তর বিশ্লেষণ করা হলো- প্রকল্প গঠন করার জন্য প্রকল্পকে কতগুলো পর্যায় অতিক্রম করতে হয়, যাকে প্রকল্পের স্তর বলে। প্রকল্পের স্তর চারটি। প্রথমত, কোনো বিষয়ক প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করা। দ্বিতীয়ত, প্রাকৃতিক ঘটনায় যথার্থ নিরীক্ষণের মাধ্যমে যেসব তথ্য পাওয়া যায়, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করা। তৃতীয়ত, আনুমানিক ধারণার ওপর ভিত্তি করে সিদ্ধান্ত গ্রহণ করা। চতুর্থত, কোনো প্রকল্পের গৃহীত সিদ্ধান্ত বাস্তবতার নিরিখে যাচাই করা। কোনো ঘটনা যদি উক্ত চারটি স্তর অতিক্রম করে তবে তা সত্য বলে প্রমাণিত হবে। উদ্দীপকে বর্ণিত ঘটনায় রাতুলের বাবার বন্ধু রাজশাহী থেকে আম পাঠালে দুইদিন পর তিনি দেখলেন যে আমগুলো দ্রুত পাকছে এবং পচে নষ্ট হয়ে যাচ্ছে। এই থেকে তিনি সিদ্ধান্ত নিলেন যে, আমগুলো কার্বাইড মুক্ত। অর্থাৎ তিনি নিরীক্ষণের মাধ্যমে একটি ধারণা অনুমান করেন এবং সে অনুমান থেকে সিদ্ধান্ত গ্রহণ করেন। এ ঘটনার মাধ্যমে প্রকল্পের প্রায় প্রতিটি স্তরই প্রকাশ পেয়েছে। তাই বলা যায়, প্রকল্পের প্রতিটি স্তরের মাধ্যমে রাতুলের বাবা 'আমগুলো কার্বাইড মুক্ত' এই সত্য প্রমাণ করতে পেরেছেন।"
        }
      ]
    },
    {
      "number": "8",
      "uddipok": "ঘটনা-১: এই বছর হাওর অঞ্চলে কোনো একটি সমস্যার কারণে হঠাৎ পানি বৃদ্ধি পেয়ে বন্যা হয়। যার কারণে প্রচুর ফসল নষ্ট হয়। ঘটনা-২: একজন কৃষক এই বছর ধানের ক্ষেতে কোনো ধরনের পরিচর্যা না করেই ভালো ফসল উৎপাদন করেন। এতে তিনি ভাবলেন হয়তো ধানের চাহিদা কমে গেছে তাই ভালো ফসল হয়েছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "বল প্রকল্পের স্তর চারটি। যথা- ১. বিষয় বা ঘটনার নিরীক্ষণ, ২. প্রাথমিক আনুমানিক ধারণা গঠন, ৩. সিদ্ধান্ত গ্রহণ এবং ৪. সিদ্ধান্ত যাচাইকরণ।"
        },
        {
          "label": "খ",
          "question": "",
          "explanation": "প্রাথমিক আনুমানিক ধারণা সবার কাছে সত্য হওয়ার জন্য প্রকল্পকে যাচাইযোগ্য হতে হয়। বৈধ প্রকল্পের একটি শর্ত হলো- প্রকল্পকে যাচাইযোগ্য হতে হবে। কারণ প্রকল্প হলো কোনো ঘটনার কারণ সম্পর্কে প্রাথমিক আনুমানিক ধারণা। এই আনুমানিক ধারণা সত্যও হতে পারে; আবার মিথ্যাও হতে পারে। তাই কোন প্রকল্পটি যথার্থ সেটি নির্বাচন করার জন্য প্রকল্পগুলোকে পরীক্ষা করা বা যাচাই করার দরকার হয়। যেমন- সুনামির কারণ হিসেবে যদি প্রকল্প করা হয় যে, একটি দৈত্য সুনামির জন্য দায়ী। এই প্রকল্প যাচাইযোগ্য নয়। তাই কোনো প্রকল্পকে অবশ্যই প্রমাণযোগ্য বা যাচাইযোগ্য হতে হবে।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ এ প্রকল্পের প্রাসঙ্গিকতা ব্যাখ্যা করা হলো- ঘটনা-১ এ বলা হয়েছে , এই বছর হাওর অঞ্চলে কোনো একটি সমস্যার কারণে হঠাৎ পানি বৃদ্ধি পেয়ে বন্যা হয়। যার কারণে প্রচুর ফসল নষ্ট হয়। উদ্দীপকের এই ঘটনাটি প্রকল্পের প্রাসঙ্গিকতার সাথে সাদৃশ্যপূর্ণ। প্রকল্পের ক্ষেত্রে সবচেয়ে গুরুত্বপূর্ণ হলো এর প্রাসঙ্গিকতা। কোনো ঘটনাকে - সহজ-সরলভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি। কাজেই যে ঘটনাকে ব্যাখ্যা করার জন্যআমরা প্রকল্প প্রণয়ন করি তাকে সেই ঘটনার সঙ্গে প্রাসঙ্গিক বা সাদৃশ্যপূর্ণ হতে হয়। অন্যথায় ঘটনাকে ব্যাখ্যা করা বা ঘটনার কারণ নির্ণয় করা অসম্ভব হয়ে পড়ে। যেমন- ঘটনা-১ এ হাওর অঞ্চলে ফসল নষ্ট হওয়ার কারণ হিসেবে যে অনুমান বা প্রকল্প গ্রহণ করা হয়েছে তা প্রাসঙ্গিক বা বাস্তবতার সাথে সাদৃশ্যপূর্ণ। তাই প্রকল্পকে বৈধ হতে হলে অবশ্যই তা সংশ্লিষ্ট ঘটনার সাথে প্রাসঙ্গিক হতে হবে।"
        },
        {
          "label": "ঘ",
          "question": "",
          "explanation": "প্রকল্পকে অবশ্যই বাস্তব কারণভিত্তিক, যৌক্তিক ও প্রাসঙ্গিক হতে হবে- ঘটনা-২ প্রকল্পের এই শর্তের সাথে অসঙ্গতিপূর্ণ।বিশ্লেষণ করা হলো- ঘটনা-২ এ বলা হয়েছে , একজন কৃষক ধানের ক্ষেতে কোনো ধরনের পরিচর্যা না করেই ভালো ফসল উৎপাদন করেন। এতে তিনি ভাবলেন হয়তো ধানের চাহিদা কমে গেছে তাই ভালো ফসল হয়েছে। বস্তুত ভালো ফসল হওয়ার সাথে ধানের চাহিদার কোনো সম্পর্ক নেই এবং কোনো ধরনের পরিচর্যা ছাড়াই ভালো ফসল উৎপাদনও করা যায় না। তাই উদ্দীপকের বর্ণিত তথ্য ও কৃষকের অনুমান অযৌক্তিক, অপ্রাসঙ্গিক এবং বাস্তব কারণভিত্তিক নয়। যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণ ভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। প্রকল্প বৈধ হতে গেলে অবশ্যই তাকে সংশ্লিষ্ট ঘটনা সম্পর্কে যৌক্তিক অনুমান প্রকাশক হতে হবে। যেমন- ধানের চাহিদা কমে গেছে তাই ভালো ফসল হয়েছে। এ ধরনের প্রকল্প গ্রহণযোগ্য নয়। কারণ এরূপ অনুমানের সাথে বাস্তবতার কোনো সম্পর্ক নেই। পাশাপাশি প্রাসঙ্গিকতা প্রকল্পের সবচেয়ে গুরুত্বপূর্ণ বিষয়। কারণ প্রাসঙ্গিক না হলে ঘটনার মূল কারণ নির্ণয় করা সম্ভব নয়। তাই প্রকল্পকে বৈধ হতে হলে অবশ্যই অনুমানকে সংশ্লিষ্ট ঘটনার সাথে প্রাসঙ্গিক হতে হবে।"
        }
      ]
    },
    {
      "number": "9",
      "uddipok": "তৌফিক ও হাসান সাম্প্রতিক সময়ের করোনা ভাইরাস এর সংক্রমণ নিয়ে কথা বলছিল। তৌফিক বললো, এই রোগটি বিশ্বে মহামারি আকারে ছড়িয়ে পড়েছিল। পরে বিজ্ঞানীরা এটিকে ভাইরাসবাহিত রোগ বলে চিহ্নিত করেন। হাসান বললো, এটি একটি দীর্ঘ গবেষণার ফল যা অনেকগুলো পথ অতিক্রম করে প্রাথমিক ধারণাটি সত্য প্রমাণিত হয়েছে।",
      "tag": "BB 22,RGWC 24",
      "sub_questions": [
        {
          "label": "ক",
          "question": "",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তা বোঝা যায় না তখন তাকে প্রতিবেদক অনুকল্প বলে।"
        },
        {
          "label": "খ",
          "question": "",
          "explanation": "স্ববিরোধী প্রকল্পের স্বকীয় মূল্য থাকে না বলে প্রকল্প স্ববিরোধমুক্ত হতে হবে। প্রকল্প হলো কোনো ঘটনার কারণ অনুসন্ধানের জন্য প্রাথমিক আনুমানিক ধারণা। এ আনুমানিক ধারণার ওপর ভিত্তি করে ঘটনার প্রকৃত কারণ নির্ণয় করা হয়। যদি এই ধারণা সংশ্লিষ্ট ঘটনার সাথে স্ববিরোধী হয় তাহলে ওই প্রকল্প দিয়ে ঘটনার প্রকৃত কারণ নির্ণয় করা যায় না। যেমন- ঠান্ডা পানি দিয়ে গোসল করিয়ে আইসক্রিম খেতে দাও। কারণ ঠাণ্ডা পানি এবং আইসক্রিম জ্বর কমায়। এ কারণে প্রকল্প স্ববিরোধী হতে পারবে না।"
        },
        {
          "label": "গ",
          "question": "",
          "explanation": "উদ্দীপকে প্রকল্প বা প্রকল্পের স্তরের ধারণার প্রতিফলন ঘটেছে। ব্যাখ্যা করা হলো- কোনো বিষয় বা ঘটনাকে ব্যাখ্যা করার জন্য পূর্ব অভিজ্ঞতার ভিত্তিতে যে প্রাথমিক অনুমান করা হয় তা-ই প্রকল্প। এই আনুমানিক ধারণা বা প্রকল্প গঠন করার জন্য কতগুলো পর্যায় অতিক্রম করতে হয়, যেগুলোকে প্রকল্পের স্তর বলে। অর্থাৎ শুরু থেকে শেষ পর্যন্ত প্রকল্পের কার্যাবলি বিভিন্ন ভাগেবিভক্ত এবং পর্যায়ক্রমে এটি অগ্রসর হয়। সবশেষে প্রকল্প থেকে গৃহীত সিদ্ধান্ত যদি বাস্তবের অনুরূপ হয় তাহলে প্রকল্পটি সত্য বলে প্রমাণিত হয় এবং তা তত্ত্বে পরিণত হয়। প্রকল্প সম্পর্কিত এ বিষয়টি উদ্দীপকের তৌফিক ও হাসানের কথোপকথনে প্রকাশ পেয়েছে। তেমনি উদ্দীপকের তৌফিক ও হাসান করোনা ভাইরাস এর সংক্রমণ নিয়ে কথা বলছিল। তৌফিক বলে, এই রোগটি বিশ্বে মহামারি আকারে ছড়িয়ে পড়েছিল। পরে বিজ্ঞানীরা এটিকে ভাইরাসবাহিত রোগ বলে চিহ্নিত করেন। হাসান বলে, এটি একটি দীর্ঘ গবেষণার ফল যা অনেকগুলো পথ অতিক্রম করে প্রাথমিক ধারণাটি সত্য প্রমাণিত হয়েছে। হাসানের এই বক্তব্যের মাধ্যমে বোঝা যায়, উদ্দীপকে প্রকল্প বা প্রকল্পের স্তরের ধারণার প্রতিফলন ঘটেছে।"
        },
        {
          "label": "ঘ",
          "question": "",
          "explanation": "প্রকল্প বৈধ হওয়ার উপায়গুলো নিচে বিশ্লেষণ করা হলো- উদ্দীপকের আলোকে প্রকল্পকে অবশ্যই প্রাসঙ্গিক ও সুনির্দিষ্ট হতে হবে। কেননা অপ্রাসঙ্গিক ও অনির্দিষ্ট প্রকল্প দিয়ে ঘটনার প্রকৃত কারণ বা কার্যকারণ সম্পর্ক নির্ণয় করা যায় না। এ কারণে প্রকল্পকে বৈধ হতে হলে অবশ্যই সংশ্লিষ্ট ঘটনার সাথে প্রাসঙ্গিক ও সুনির্দিষ্ট হতে হবে। কোনো প্রকল্প বৈধ হওয়ার জন্য তাকে যাচাইযোগ্য বা প্রমাণযোগ্য হতে হবে। কারণ কোনো ঘটনাকে ব্যাখ্যা করার জন্য প্রকল্প প্রণয়ন করা হয়। তাই প্রমাণযোগ্য হওয়া বৈধ প্রকল্পের অন্যতম প্রধান শর্ত। প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া প্রকল্পের বৈধতার অন্যতম শর্ত। এছাড়াও প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। উপরিউক্ত আলোচনা থেকে  বলা যায়, একটি প্রকল্পকে বৈধ হতে হলে উপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "10",
      "uddipok": "",
      "tag": "BB 22,ISCD 24",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার। যথা:- ১. বৈজ্ঞানিক ব্যাখ্যা এবং ২. লৌকিক ব্যাখ্যা।"
        },
        {
          "label": "খ",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যা বলে। আধুনিক যুক্তিবিদ আরভিং এম. কপি ব্যাখ্যার দু'টি উদ্দেশ্য উল্লেখ করেছেন। যথা- ১. কোনো দুর্বোধ্য বিষয়কে সহজবোধ্যভাবে প্রকাশ করা। ২. কোনো শৃঙ্খলাবিহীন বিষয়ের মধ্যে শৃঙ্খলা প্রতিষ্ঠা করা।"
        },
        {
          "label": "গ",
          "question": "",
          "explanation": "উদ্দীপকের B চিহ্নিত স্থানে আমি লৌকিক ব্যাখ্যা বসাবো।ব্যাখ্যা করা হলো- যে ব্যাখ্যার মাধ্যমে কোনো একটি ঘটনা বা বিষয় সম্পর্কে সহজ ও সরল বিবৃতি প্রদান করা হয়, যা আমাদের জিজ্ঞাসার নিবৃত্তি করে। ব্যাখ্যাকে দুভাগে ভাগ করা হয়। যথা- ১. বৈজ্ঞানিক ব্যাখ্যা এবং ২. লৌকিক ব্যাখ্যা। তেমনি উদ্দীপকে ব্যাখ্যাকে দুটি অংশ বৈজ্ঞানিক ও লৌকিক দুটি অংশে  বিভক্ত করা হয়েছে। যার A অংশে বৈজ্ঞানিক ব্যাখ্যা উল্লেখ করা হয়েছে।যেহুতু ব্যাখ্যার দুটি অংশ তাই আমি   B অংশে লৌকিক ব্যাখ্যা বাসাবো।"
        },
        {
          "label": "ঘ",
          "question": "",
          "explanation": "উদ্দীপকের A ও B দ্বারা যথাক্রমে বৈজ্ঞানিক ব্যাখ্যা ও লৌকিক ব্যাখ্যা নির্দেশিত হয়েছে। নিচে উভয় ব্যাখ্যার সম্পর্ক বিশ্লেষণ করা হলো- যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। আর যখন অতিপ্রাকৃতিক ও মনগড়া কারণ উল্লেখ করে কোনো ঘটনার বিবৃতি দেওয়া হয় তখন তাকে লৌকিক ব্যাখ্যা বলে। বস্তুত উভয় ব্যাখ্যাই আমাদের কৌতূহলের পরিতৃপ্তি সাধন করে। পাশাপাশি কোনো অস্পষ্ট, জটিল বা দুর্বোধ্য বিষয়কে সহজ ও স্পষ্ট করে বুঝতে সাহায্য করে। সে অর্থে উভয় ব্যাখ্যার মধ্যে সাদৃশ্য বিদ্যমান। অপরদিকে, লৌকিক ও বৈজ্ঞানিক ব্যাখ্যার মধ্যে মৌলিক ও পদ্ধতিগত তফাৎ রয়েছে। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয় নিয়ে মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। উপরিউক্ত আলোচনা থেকে বলা যায়, বৈজ্ঞানিক ব্যাখ্যায় কিছু গুরুত্বপূর্ণ দিক থাকে যা লৌকিক ব্যাখ্যায় থাকে না। তাছাড়া লৌকিক ব্যাখ্যা প্রকৃতিগতভাবে ব্যক্তির নিজস্ব বিশ্বাস ও ধ্যান-ধারণার ওপর নির্ভরশীল। এই কারণে - লৌকিক ব্যাখ্যা যৌক্তিক দিক থেকে গ্রহণযোগ্য নয়।"
        }
      ]
    },
    {
      "number": "11",
      "uddipok": "উদাহরণ-১: আহ্নিক গতির কারণে দিবা-রাত্রি সংঘটিত হয়। উদাহরণ-২ : নৌকা চলে নদীর স্রোত, বাতাসের গতিবেগ, মাঝির দক্ষতা এবং পালের ব্যবহারের সমন্বয় দ্বারা। উদাহরণ-৩: পর্যাপ্ত বৃষ্টি হলে ভালো শস্য হয়, ভালো শস্য হলে দেশের উন্নতি বৃদ্ধি পায়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "",
          "explanation": "মৌলিক বা সর্বোচ্চ নিয়ম হওয়ার কারণে সার্বিক নিয়মের ব্যাখ্যা করা যায় না। সার্বিক নিয়ম হলো মৌলিক নিয়ম এবং সর্বোচ্চ নিয়ম। যেমন- প্রকৃতির নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এ নিয়মগুলোকে অন্যকোনো নিয়মের অন্তর্ভুক্ত করা যায় না বিধায় সার্বিক নিয়মের বৈজ্ঞানিক ব্যাখ্যা করা যায় না"
        },
        {
          "label": "গ",
          "question": "",
          "explanation": "উদ্দীপকের উদাহরণ-১ এ বৈজ্ঞানিক ব্যাখ্যার ইঙ্গিত করা হয়েছে।ব্যাখ্যা করা হলো- কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল ও বোধগম্য করে' প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। এরূপ ব্যাখ্যায় প্রাকৃতিক ও বৈজ্ঞানিকনিয়ম উল্লেখ করে ঘটনার ব্যাখ্যা প্রদান করা হয় বলে এ ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। যার দৃষ্টান্ত উদ্দীপকের উদাহরণ-১ এ লক্ষ করা যায়। উদাহরণ-১ এ বলা হয়েছে , আহ্নিক গতির কারণে দিবা-রাত্রি সংঘটিত হয়। বস্তুত এটিই দিবা-রাত্রি হওয়ার যথার্থ ব্যাখ্যা। তাই উদ্দীপকের এই ব্যাখ্যাকে বৈজ্ঞানিক ব্যাখ্যা বলা যায়।"
        },
        {
          "label": "ঘ",
          "question": "",
          "explanation": "উদাহরণ-১ বৈজ্ঞানিক ব্যাখ্যার দৃষ্টান্ত এবং উদাহরণ-২ ও ৩ যথাক্রমে বৈজ্ঞানিক ব্যাখ্যার দুটি রূপ বিশ্লেষণ ও শৃঙ্খলযোজনের দৃষ্টান্ত। নিচে উদাহরণ-২ ও ৩, উদাহরণ-১ এর আলোকে বিশ্লেষণ করা হলো- উদাহরণ-২ এ উল্লেখিত, নৌকার গতিকে বিশ্লেষণ করে নদীর স্রোত, বাতাসের গতিবেগ, মাঝির দক্ষতা এবং পালের ব্যবহার উল্লেখ করা হয়েছে। যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা 'নৌকার গতি'কে ব্যাখ্যা করাই হচ্ছে বৈজ্ঞানিক ব্যাখ্যার 'বিশ্লেষণ' রূপ। বস্তুত জাগতিক অনেক ঘটনা আছে, যেগুলোর সংঘটনের মূলে নির্দিষ্ট একটি কারণ থাকে না। বরং একাধিক ঘটনা বা কারণ মিলিত হয়ে সংশ্লিষ্ট ঘটনা বা কার্যটি সংঘটিত করে। এ ক্ষেত্রে কার্যটিকে বলা হয় মিশ্র বা সংযুক্ত কার্য। যাকে বৈজ্ঞানিক ব্যাখ্যার বিশ্লেষণ রূপের মাধ্যমে ভিন্ন ভিন্নভাবে উল্লেখ করা হয়। অপরদিকে উদাহরণ-৩ এ পর্যাপ্ত বৃষ্টিকে দেশের উন্নতির কারণ হিসেবে উল্লেখ করা হয়েছে। বিষয়টিকে শৃঙ্খলযোজনের মাধ্যমে এভাবে বলা যায়, পর্যাপ্ত বৃষ্টি হলে ভালো শস্য হয়, ভালো শস্য হলে দেশের উন্নতি বৃদ্ধি পায়। আমরা জানি, শৃঙ্খলযোজনের মাধ্যমে কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয়। অর্থাৎ, এ প্রক্রিয়ার মাধ্যমে দেখানো হয় যে, কোনো কার্য তার কারণ থেকে সরাসরি উদ্ভূত নয়। বরং, এতে মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়।"
        }
      ]
    }
  ]
}