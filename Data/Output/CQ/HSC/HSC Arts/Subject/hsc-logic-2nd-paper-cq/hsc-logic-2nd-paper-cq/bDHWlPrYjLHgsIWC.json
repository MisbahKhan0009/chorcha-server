{
  "title": "কুমিল্লা বোর্ড ২০১৭",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শীতকালীন ছুটিতে রফিক সাহেব শিলাইদহে রবীন্দ্রনাথ ঠাকুরের কুঠিবাড়ি পৌছালেন। রবীন্দ্রনাথ ঠাকুর রচিত অনেক ছোটগল্প, কবিতা ও সঙ্গীত সম্পর্কে তিনি তার একমাত্র মেয়ে পিয়াকে ধারণা দিলেন। বাড়ি ফেরার পথে পিয়া জানতে চায়-আব্বু সঙ্গীত কী? জবাবে রফিক সাহেব বলেন, \"সঙ্গীত হলো একটা দুর্মূল্য কোলাহল।\" পিয়া এর অর্থ কিছুই বুঝল না।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "মানুষ পদের যৌক্তিক সংজ্ঞা হলো- 'মানুষ হয় বুদ্ধিবৃত্তিসম্পন্ন জীব'।"
        },
        {
          "label": "খ",
          "question": "",
          "explanation": "সংজ্ঞায় ভাষাগত জটিলতা এড়ানোর জন্য দুর্বোধ্য ভাষা ব্যবহার করা যাবে না। কোনো পদের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করলে তা ভ্রান্ত হিসেবে বিবেচিত হয়। যেমন- 'বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহঙ্গ'। এখানে 'বক' নামক পাখির সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। তাই এরূপ ভাষাগত জটিলতা এড়ানোর জন্য সংজ্ঞায় দুর্বোধ্য ভাষা ব্যবহার করা যাবে না।"
        },
        {
          "label": "গ",
          "question": "",
          "explanation": "উদ্দীপকে সংগীতের সংজ্ঞাদানে দুর্বোধ্য সংজ্ঞাজনিত সমস্যা হয়েছে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে। কোনো দুর্বোধ্য ভাষা ব্যবহার করা যাবে না।' এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। উদ্দীপকে বর্ণিত ঘটনায় পিয়ার এক প্রশ্নের জবাবে রফিক সাহেব বলেন, 'সংগীত হলো একটা দুর্মূল্য কোলাহল।' যেখানে দুর্মূল্য শব্দের অর্থ হলো অতি উচ্চমূল্য এবং কোলাহল শব্দের অর্থ হলো অনেক লোকের মিলিত কণ্ঠস্বর। অর্থাৎ সংগীত হলো অতি উচ্চমূল্যের অনেক লোকের মিলিত কণ্ঠস্বর। বস্তুত সংগীতের এ ধরনের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করা হয়েছে। এটি যৌক্তিক সংজ্ঞার দ্বিতীয় নিয়মের বিরুদ্ধ। এ কারণেই বলা যায়, উদ্দীপকে সংগীতের সংজ্ঞাদানে দুর্বোধ্য সংজ্ঞাজনিত সমস্যা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমস্যা সমাধানে আমাদের যৌক্তিক সংজ্ঞার দ্বিতীয় নিয়ম অনুসরণ করতে হবে। কোনো পদের আবশ্যিক অর্থ বা জাত্যর্থকে সুস্পষ্টভাবে ব্যক্ত করাকে যৌক্তিক সংজ্ঞা বলা হয়। অর্থাৎ যৌক্তিক সংজ্ঞার মাধ্যমে পদের অপরিহার্য গুণ পরিপূর্ণভাবে প্রকাশ করা হয়। আমরা জানি, যৌক্তিক সংজ্ঞার দ্বিতীয় নিয়ম অনুসারে 'যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে।' অর্থাৎ সংজ্ঞায় দুবোধ্য ভাষা ব্যবহার করা যাবে না। এ নিয়মটি লঙ্ঘন করলে সংজ্ঞাটি ত্রুটিপূর্ণ হবে এবং বলা হবে দুবোধ্য সংজ্ঞাজনিত অনুপপত্তি। যেমন- সংগীত হয় দুর্মূল্য কোলাহল। এটি একটি দুর্বোধ্য সংজ্ঞা। কেননা এতে সংগীতের সংজ্ঞায় দুর্বোধ্য ভাষা ব্যবহার করা হয়েছে। উদ্দীপকে বর্ণিত ঘটনায়, পিয়া সংগীত সম্পর্কে বাবাকে জিজ্ঞাসা করলে বাবা বলেন, সংগীত হলো দুর্মূল্য কোলাহল। এটি দুর্বোধ্য সংজ্ঞাকে নির্দেশ করে। এরূপ দুর্বোধ্যতা এড়াতে আমাদেরকে সংজ্ঞার দ্বিতীয় নিয়ম অনুসরণ করতে হবে। পরিশেষে বলা যায়, উপরের সংজ্ঞাটির ত্রুটি দূরীকরণে সংজ্ঞার দ্বিতীয় নিয়ম অনুসরণ করে সহজ-সরল ভাষা ব্যবহার করতে হবে। অর্থাৎ এ নিয়ম অনুসারে আমরা বলতে পারি, সংগীত হলো কণ্ঠ বা বাদ্যযন্ত্রের ধ্বনি।"
        }
      ]
    },
    {
      "number": "2",
      "uddipok": "দীপা ম্যাডাম ক্লাসে ঢুকেই প্রশ্ন করলেন, 'মা' সম্পর্কে তোমাদের ধারণা কী? মীনা বলল, \"মা হচ্ছে পাখাবিহীন আদর্শ জীব।\" \"মোটেই না, মা হচ্ছে এমন জীব যার মাতৃত্ব আছে।\"- শীলার উত্তর। ম্যাডাম বললেন, \"ভিন্ন আঙ্গিকে তোমাদের দুজনের ধারণাই ঠিক।\"",
      "tag": "CB 17",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "3",
      "uddipok": "আব্বার মৃত্যুর পরই আলী ও রিয়াজ দু'ভাই এর মধ্যে বড় একটা আম গাছের ভাগ নিয়ে গোলমাল শুরু হলো। রিয়াজ বলল, \"আম গাছের পাতা, ডাল, কান্ড যা আছে তার প্রত্যেকটার ভাগ আমার চাই।\" প্রতিবেশী আরজ আলী বললেন, \"আলীর তুলনায় তুমি বিদ্বান, ফর্সা, লম্বা ও সুন্দর হয়ে এমন অযৌক্তিক ভাগের কথা কীভাবে তুললে?\"",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "কএকটি সূত্র বা নীতির ভিত্তিতে কোনো জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিসমূহে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়ম অনুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটির পরিবর্তে একাধিক মূলনীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন- মানুষকে শিক্ষিত ও সৎ নামক পদে বিভক্ত করলে 'শিক্ষা' ও 'সততা' নামক দুটি মূলনীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "",
          "explanation": "উদ্দীপকে রিয়াজ আরজ আলী ধারণা হচ্ছে সংকর বিভাগ অনুপপত্তি। যৌক্তিক বিভাগে একই সময়ে একটি মূলনীতির ভিত্তিতে কোনো জাতি বা শ্রেণিবাচক পদের যৌক্তিক বিভাগ করা হয়। যদি কোনো পদের যৌক্তিক বিভাগ করার সময় একের অধিক মূলনীতি অনুসরণ করা হয় তাহলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। উদ্দীপকের আরজ আলী রিয়াজ সম্পর্কে যে বক্তব্য প্রদান করেছেন সেখানে একই সাথে অনেকগুলো মূলনীতির উল্লেখ করা হয়েছে। ফলে সেখানে যৌক্তিক বিভাগের নিয়ম লঙ্ঘণ করা হয়েছে এবং সংকর বিভাগজনিত অনুপপত্তিই প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত রিয়াজের বক্তব্যে অঙ্গগত বিভাগজনিত অনুপপত্তি পরিলক্ষিত হয়। অঙ্গগত বিভাগ হলো যৌক্তিক বিভাগের একটি ত্রুটিপূর্ণ বা ভ্রান্ত বিভাগ। সাধারণত কোনো ব্যক্তি বা বস্তুকে তার অন্তর্গত বিভিন্ন অঙ্গ- প্রত্যঙ্গ বা অংশসমূহে বিভক্ত করলে অঙ্গগত বিভাগ নামক অনুপপত্তি ঘটে। এ বিভাগের বিভক্ত বিষয়গুলো আমাদের কাছে দৃশ্যমান থাকে। যার ফলে বিভক্ত বিষয়গুলোকে আমরা সামগ্রিক ধারণা থেকে আলাদা করতে পারি। যেমন-কোনো গাছকে তার মূল, কাণ্ড, শাখা, পাতা, ফুল ও ফল অংশে বিভক্ত করলে তা হবে অঙ্গগত বিভাগ। উদ্দীপকে বর্ণিত ঘটনায় রিয়াজ আম গাছকে পাতা, ডাল ও কাণ্ডে বিভক্ত করেছে। অর্থাৎ সে যৌক্তিক বিভাগের প্রথম নিয়ম লঙ্ঘন করে কোনো বস্তুকে তার বিভিন্ন অংশে বিভক্ত করেছে। এ কারণে তার বক্তব্যে অঙ্গগত বিভাগজনিত অনুপপত্তি পরিলক্ষিত হয়। যৌক্তিক বিভাগের প্রথম নিয়মে বলা হয়েছে, সর্বদা একটি জাতিবাচক পদকে বিভক্ত করতে হবে, কোনো বিশেষ ব্যক্তি বা বস্তুকে নয়।' কিন্তু এই নিয়ম লঙ্ঘন করে উদ্দীপকের রিয়াজ বিশিষ্ট পদ আম গাছকে বিভাজন করেছে। এ কারণে তার বক্তব্যে অঙ্গগত বিভাগজনিত অসঙ্গতি পরিলক্ষিত হয়েছে।"
        }
      ]
    },
    {
      "number": "4",
      "uddipok": "আলাল ও দুলাল যমজ দু'ভাই। চেহারায় যেমন মিল আছে তেমনি একই রকম পোশাক পরিধান করে। দু'ভাই লেখাপড়ার পাশাপাশি বিভিন্ন খেলাধুলায় অংশগ্রহণ করে। এ বছর আলাল বিকেএসপি'তে ভর্তি হওয়ার সুযোগ পেয়েছে। বাবা ধারণা করলেন, দুলালও আগামী বছর বিকেএসপি'তে ভর্তি হওয়ার সুযোগ পাবে।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "সাদৃশ্যমূলক অনুমান দুই প্রকার। যথা- ১. সাধু সাদৃশ্যানুমান ও ২. অসাধু সাদৃশ্যানুমান।"
        },
        {
          "label": "খ",
          "question": "",
          "explanation": "আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "উদ্দীপকে বাবার ধারণা পাঠ্যবইয়ের সাদৃশ্যানুমানের বিষয়কে নির্দেশ করে। দুটি বস্তু বা ঘটনার মধ্যে কতিপয় সাদৃশ্যের ভিত্তিতে অনুমান করা হয় যে, তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে- এরূপ অনুমান প্রক্রিয়াকে সাদৃশ্যানুমান বলে। যেমন- পৃথিবী ও মঙ্গল উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যনুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। উদ্দীপকে বর্ণিত ঘটনায় আলাল ও দুলাল দুই ভাইয়ের মধ্যে বাহ্যিক মিল রয়েছে। এমতাবস্থায় আলাল বিকেএসপিতে ভর্তির সুযোগ পায়। এ ঘটনার প্রেক্ষাপটে তাদের বাবা অনুমান করেন, দুলালও আগামী বছর বিকেএসপিতে ভর্তি হওয়ার সুযোগ পাবে। অর্থাৎ সাদৃশ্যের ভিত্তিতে তিনি ধারণা করেছেন। এ কারণে তার ধারণা সাদৃশ্যানুমানের সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "'উদ্দীপকে উল্লেখিত ধারণাটি এক ধরনের অনুপপত্তি নির্দেশ করে'- উক্তিটি যথার্থ। কারণ উদ্দীপকে বর্ণিত ঘটনা অসাধু সাদৃশ্যানুমানের সাথে সঙ্গতিপূর্ণ। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে অসাধু সাদৃশ্যানুমান বলে। যেমন-মানুষ ও অন্যান্য প্রাণীর জন্ম, খাদ্যগ্রহণ, বৃদ্ধি ও বংশবিস্তার হয়। মানুষ ফুটবল খেলতে পারে। অতএব, অন্যান্য প্রাণীও ফুটবল খেলতে পারে। বস্তুত এ ধরনের অনুমানের সিদ্ধান্ত হলো অপ্রাসঙ্গিক ও বাহ্যিক সাদৃশ্যমূলক। এখানে কোনো কার্যকারণ সম্পর্কের প্রভাব নেই বরং আশ্রয়বাক্য ও সিদ্ধান্তের বৈসাদৃশ্য ও অজ্ঞাত বিষয়ের সংখ্যা বেশি। এ ধরনের অনুমান অবৈধ। পাশাপাশি এ সাদৃশ্যানুমান সর্বদা অসত্য ও ভ্রান্ত পথে পরিচালিত হয়। অর্থাৎ এ সাদৃশ্যানুমানের সাদৃশ্যের বিষয়গুলো নিতান্তই অবান্তর ও অপ্রাসঙ্গিক। উদ্দীপকের উল্লেখিত দৃষ্টান্তে অসাধু সাদৃশ্যানুমানের অনুপপত্তি পরিলক্ষিত হয়। কারণ এখানে আলাল ও দুলালের মধ্যে কিছু বাহ্যিক ও অযৌক্তিক সাদৃশ্যের ভিত্তিতে এই সিদ্ধান্ত গ্রহণ করা হয়েছে যে, আলাল বিকেএসপিতে ভর্তি হয়েছে, অতএব দুলালও আগামী বছর বিকেএসপিতে ভর্তি হবে। বস্তুত এ ধরনের সিদ্ধান্তের বাস্তব কোনো ভিত্তি নেই। এজন্য যুক্তিটি ত্রুটিপূর্ণ ও অবৈধ। পরিশেষে বলা যায়, অসাধু সাদৃশ্যানুমানে কেবল বাহ্যিক সাদৃশ্যের ওপর জোর দেওয়া হয়। এ কারণে অনেক ক্ষেত্রে উদ্দীপকের মতো ভ্রান্ত সিদ্ধান্ত গ্রহণ করতে হয়। সুতরাং আমরা যথার্থভাবেই বলতে পারি, উদ্দীপকে উল্লেখিত ধারণাটি অসাধু সাদৃশ্যানুমানের অনুপপত্তিকে নির্দেশ করে।"
        }
      ]
    },
    {
      "number": "5",
      "uddipok": "যশোর জিলার ভবদহ অঞ্চলের একটি গ্রামের নাম দামুখালী। এই গ্রামের ৩৬ জন লোক শিক্ষকতা পেশায় নিয়োজিত আছেন। খোঁজ নিয়ে জানা গেল গ্রামের প্রতিটা বাড়ির ছেলেমেয়ে স্কুলগামী। তাই জেলা প্রশাসন গ্রামটিকে নিরক্ষরমুক্ত বলে ঘোষণা করেছেন।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "6",
      "uddipok": "প্রাইমারি স্কুল ছুটির পর জবা বাড়িতে আসেনি দেখে দাদির ধারণা হলো যে তার নাতিকে ভূতে নিয়ে গেছে। জবার আব্বা দিদার সাহেব বললেন, \"সব ধরনের অনুমান প্রসূত ধারণাই প্রকল্প রূপে গ্রহণযোগ্য নয়। প্রকল্পের যথাযথ নিয়ম মেনেই ঘটনার কারণ খোঁজা দরকার।\" তাই তিনি জবাকে পাওয়ার জন্য থানার দ্বারস্থ হলেন।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা করার জন্য যে যে অস্তিত্বশীল কারণের আশ্রয় গ্রহণ করা হয়, তাকে বাস্তব কারণ বলে।"
        },
        {
          "label": "খ",
          "question": "",
          "explanation": "কোনো অজ্ঞাত ঘটনার কারণ উদঘাটনের জন্য প্রকল্প প্রণয়ন করা হয়। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে কতগুলো ঘটনা বা বিষয়ের কারণ নির্ণয়ের জন্য আমরা প্রকল্প প্রণয়ন করি। প্রকল্প বৈজ্ঞানিক গবেষণারও পথনির্দেশক। বৈজ্ঞানিক গবেষণার অপরিহার্য অংশ পর্যবেক্ষণ ও পরীক্ষণ কার্য বৈধ প্রকল্পের জন্যই সম্ভব হয়। তাই আরোহ ও অবরোহ অনুমানে প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "উদ্দীপকে দাদির ধারণা প্রকল্পের অবাস্তব বিষয়কে নির্দেশ করে। কোনো ঘটনার ব্যাখ্যায় সংশ্লিষ্ট প্রকল্পকে হতে হবে বাস্তব অভিজ্ঞতাভিত্তিক। অর্থাৎ প্রকল্পটি হবে কোনো ঘটনা বা বিষয়বস্তুর নির্দেশক। যার অস্তিত্ব পূর্ব থেকেই আমাদের কাছে বিদ্যমান। এ ক্ষেত্রে কোনোরূপ অবাস্তব ব্যাখ্যা গ্রহণযোগ্য নয়। যেমন- একটি শিশু হারিয়ে গেলে যদি ধারণা করা হয় যে শিশুটিকে দৈত্য নিয়ে গেছে, তাহলে এ ধারণাটি হবে কাল্পনিক বা অবাস্তব। কারণ বাস্তব জগতে দৈত্য বলে কোনো কিছু নেই। কাজেই শিশুটি হারিয়ে যাওয়ার ক্ষেত্রে প্রণীত প্রকল্পটি সম্পূর্ণরূপে অবৈধ। উদ্দীপকের জবা স্কুল ছুটির পর বাড়িতে না আসায় তার দাদি মনে করেন, জবাকে ভূতে নিয়ে গেছে। কিন্তু বাস্তবে ভূতের কোনো অস্তিত্ব নেই। তাই দাদির ধারণা অবাস্তব বিষয়ের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের দিদার সাহেব প্রকল্পের যথাযথ বা বৈধ হওয়ার নিয়ম মেনেই প্রকল্প গঠন করেন। নিচে তার প্রকল্পের গুরুত্ব ব্যাখ্যা করা হলো- প্রকৃতির অসংখ্য ঘটনা প্রতিনিয়ত জটিল রূপে উপস্থিত হয়। এসব ঘটনার প্রকৃত কারণ জানা প্রয়োজন। এ কারণে ঘটনাগুলোর কার্যকারণ সম্পর্ক নির্ণয়ে প্রাথমিক পর্যায়ে যে আনুমানিক ধারণা করা হয় তাই হলো প্রকল্প। পাশাপাশি ব্যবহারিক জীবনে প্রতিনিয়ত আমরা বিবিধ সমস্যার সম্মুখীন হই। সুস্থ ও সমৃদ্ধ জীবনযাপনের প্রয়োজনে এসব সমস্যা ও সমস্যাপূর্ণ ঘটনার কারণ সম্পর্কে সচেতন হওয়া আবশ্যক। আর এসব সম্পর্কে জানার আগে আনুমানিক ধারণার ভিত্তিতে অগ্রসর হতে হয়। তাই দৈনন্দিন জীবনে প্রকল্প অপরিহার্য। ইতিহাস রচনার জন্য ঐতিহাসিকরা প্রথমে ইতিহাসের উপাদান সংগ্রহ করেন। সংগৃহীত তথ্য থেকে আনুমানিক সিদ্ধান্ত গ্রহণের পর যাচাই করে ইতিহাসের মর্যাদা দেওয়া হয়। তাই ইতিহাস রচনার ক্ষেত্রে প্রকল্প গুরুত্বপূর্ণ ভূমিকা পালন করে। এছাড়াও প্রকল্প প্রণয়নের পর নিয়ন্ত্রিত পরিবেশে ঘটনার প্রকৃতি বিন্যাস ইত্যাদি আনুমানিক সিদ্ধান্তের ভিত্তিতে অগ্রসর হতে হয়। সে বিচারে বলা যায়, যথার্থ নিরীক্ষণ ও পরীক্ষণের ক্ষেত্রে প্রকল্প গুরুত্বপূর্ণ ভূমিকা পালন করে। উপরের আলোচনার পাশাপাশি বলা যায়, জ্ঞানের বিভিন্ন দিককে সুশৃঙ্খল ও ঐক্যবদ্ধকরণের ক্ষেত্রে, আরোহ অনুমানের ক্ষেত্রে, আরোহমূলক সিদ্ধান্ত গ্রহণ ও বৈজ্ঞানিক অনুসন্ধানে বৈধ প্রকল্পের গুরুত্ব অপরিসীম।"
        }
      ]
    },
    {
      "number": "7",
      "uddipok": "গিয়াসের বাবা ঢাকার রামপুরা টেলিভিশন সেন্টারের পাশে বাড়ি করার জন্য জমি ক্রয় করলেন। জমিটি চারিদিকে সমান এবং জমির পাশেই রাস্তা আছে। গিয়াস বুঝতে পারল যে, এটি একটি বর্গাকৃতির জমি। কারণ বর্গক্ষেত্রের চারটি বাহু সমান।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "8",
      "uddipok": "রাজু সেদিন পত্রিকা পড়ে জানতে পারল যে, চাঁদে যাওয়ার পূর্বে আরোহীদের বায়ু শূন্য ঘরে পরীক্ষা করা হয়। রাজুর বড় চাচা ইঞ্জিনিয়ার মোশারফ করিম এই বিষয়ে বললেন, \"বায়ু না থাকার কারণে চাঁদে শব্দ শোনা যায় না। বিজ্ঞানীরা গবেষণা ও পরীক্ষার মাধ্যমে এই সত্যতা আবিষ্কার করেছেন।\"",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "পরীক্ষণাত্মক পদ্ধতি পাঁচটি।"
        },
        {
          "label": "খ",
          "question": "",
          "explanation": "অন্বয়ী পদ্ধতিতে যাবতীয় দৃষ্টান্ত নিরীক্ষণের মাধ্যমে সংগৃহীত হয় বলে এই পদ্ধতিকে নিরীক্ষণের পদ্ধতি বলা হয়। অন্বয়ী পদ্ধতি বেশি মাত্রায় নিরীক্ষণের ওপর নির্ভরশীল। নিরীক্ষণের এমন কিছু ক্ষেত্র রয়েছে যেখানে পরীক্ষণমূলক পদ্ধতি প্রয়োগ করা যায় না। সে ক্ষেত্রে অন্বয়ী পদ্ধতিই একমাত্র অবলম্বন এবং অন্বয়ী পদ্ধতিকেই প্রয়োজনমত প্রয়োগ করা যায়। যেমন- চন্দ্রগ্রহণ, সূর্যগ্রহণ, ভূমিকম্প ইত্যাদির ওপর পরীক্ষণমূলক পদ্ধতি প্রয়োগ করা যায় না। এ সকল ক্ষেত্রে অন্বয়ী পদ্ধতিই একমাত্র পদ্ধতি। এ জন্যই অন্বয়ী পদ্ধতিকে নিরীক্ষণের পদ্ধতি বলা হয়।"
        },
        {
          "label": "গ",
          "question": "",
          "explanation": "মিলা ব্যতিরেকী পদ্ধতির কথা বলেছিল। ব্যতিরেকী পদ্ধতি কার্যকারণ সম্পর্ক নির্ণয়ের একটি মৌলিক পদ্ধতি। ব্যতিরেকী শব্দের অর্থ হলো 'পার্থক্য'। অর্থাৎ, এ পদ্ধতিতে পার্থক্যের ভিত্তিতে কারণ নির্ণয় করা হয়। এ পদ্ধতিতে দুটি দৃষ্টান্ত থাকে। একটি সদর্থক ও অন্যটি নঞর্থক। সদর্থক দৃষ্টান্তে আলোচ্য ঘটনার উপস্থিতির সাথে অন্য একটি ঘটনার উপস্থিতি লক্ষ করা যায়। আর নঞর্থক দৃষ্টান্তে আলোচ্য ঘটনার অনুপস্থিতির সাথে ঐ ঘটনার অনুপস্থিতি লক্ষ করা যায়। এভাবে পার্থক্যের ভিত্তিতে এ পদ্ধতিতে কার্যকারণ সম্পর্ক নির্ণয় করা হয়। উদ্দীপকে মিলা একটা পদ্ধতিকে বর্ণনা করতে গিয়ে বলে- যেখানে 'ক' এর উপস্থিতিতে 'ত' উপস্থিত থাকে। আবার যখন 'ক' অনুপস্থিত তখন 'ত' অনুপস্থিত থাকে। সুতরাং 'ক' হলো 'ত' এর কারণ। এটা ব্যতিরেকী পদ্ধতির একটি দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পদ্ধতিটি হচ্ছে ব্যতিরেকী পদ্ধতি। যাকে পরীক্ষণের পদ্ধতি বলা হয়। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতিতে যে দৃষ্টান্তের প্রয়োজন তা কেবল পরীক্ষণের সাহায্যে পাওয়া সম্ভব। ব্যতিরেকী পদ্ধতিতে ঘটনাবলীর ওপর নিয়ন্ত্রণ স্থাপন করে শুধুমাত্র পরীক্ষণের সাহায্যেই ব্যতিরেকী পদ্ধতির প্রয়োগ ঘটানো যায়। ব্যতিরেকী পদ্ধতিতে দুটি দৃষ্টান্তের প্রয়োজন হয়। দৃষ্টান্ত দুটিতে অন্য সব বিষয় অপরিবর্তিত রেখে একটি বিষয় হাজির করে তার ক্রিয়া লক্ষ করা হয়। আবার উক্ত বিষয় সরিয়ে নিয়ে তার ক্রিয়া লক্ষ করা হয়। উদ্দীপকে ইঞ্জিনিয়ার মোশারফ করিম বললেন, বায়ু না থাকার কারণে চাঁদে শব্দ শোনা যায় না। এটা বিজ্ঞানীরা গবেষণা ও পরীক্ষার মাধ্যমে প্রমাণ করেছেন। তাদের এই প্রমাণের পদ্ধতিকে ব্যতিরেকী পদ্ধতি বলে। যেটা পরীক্ষণের মাধ্যমে পাওয়া যায়। তাই ব্যতিরেকী পদ্ধতিকে পরীক্ষণের পদ্ধতি বলে। পরিশেষে বলা যায়, ব্যতিরেকী পদ্ধতি হচ্ছে পরীক্ষণের পদ্ধতি। তাই এই পদ্ধতির মাধ্যমে নিশ্চিত সত্য লাভ করা যায়।"
        }
      ]
    },
    {
      "number": "9",
      "uddipok": "এ জগৎ বিচিত্র, জটিল ও রহস্যময়। এই রহস্যের উত্তর খুঁজতে গিয়ে জন্ম হয়েছে জ্ঞান-বিজ্ঞানের নানা শাখা-প্রশাখা। জাগতিক সকল ঘটনার কারণ জানার চেষ্টা মানুষের জন্মগত। কিন্তু সকল ঘটনার প্রকৃত কার্যকারণ মানুষের পক্ষে আবিষ্কার করা হয়ে ওঠেনি। তাই বলা যায়, সকল কিছুর বৈজ্ঞানিক ব্যাখ্যা দান সম্ভব নয়।",
      "tag": "BB 21,CB 17",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার সাহায্যে কোনো মিশ্রকার্যকে আলাদা আলাদা ভাবে উল্লেখ করাকে বলে বিশ্লেষণ (Analysis)।"
        },
        {
          "label": "খ",
          "question": "",
          "explanation": "অন্তর্ভুক্তি হলো বৈজ্ঞানিক ব্যাখ্যার অন্যতম রূপ। বৈজ্ঞানিক ব্যাখ্যায় গ্রহণযোগ্যতা যাচাই করার জন্য আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করার প্রয়োজন হয়। আর বৈজ্ঞানিক ব্যাখ্যায় এ ধরনের প্রক্রিয়াকে বলা হয় অন্তর্ভুক্তি। যেমন: চুম্বকত্বের নিয়মকে বৈদ্যুতিক শক্তির ব্যাপকতর নিয়মের অন্তর্ভুক্ত করে ব্যাখ্যা করার প্রক্রিয়াই হলো অন্তর্ভুক্তি। এ প্রক্রিয়ার মাধ্যমে কোনো বৈজ্ঞানিক ঘটনার গ্রহণযোগ্যতা যাচাই করা হয়। তাই বৈজ্ঞানিক ব্যাখ্যায় অন্তর্ভুক্তির প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকে ঘটনার কারণ জানার প্রচেষ্টা ব্যাখ্যাকরণের সাথে সম্পর্কিত। ব্যাখ্যা হলো কোনো কিছুকে সহজ ও স্পষ্টতর করে তোলা। অর্থাৎ, জাগতিক বিষয়সমূহের মধ্যে অপেক্ষাকৃত জটিল, দুর্বোধ্য, অস্পষ্ট ও রহস্যময় ঘটনাকে সহজ ও সাবলীলভাবে উপস্থাপন করাই ব্যাখ্যার উদ্দেশ্য। বস্তুত আমরা কোনো জটিল বা রহস্যময় ঘটনাকে সরল ও সহজবোধ্য করে জানার চেষ্টা চালাই। যেমন- দিন-রাত হওয়ার কারণ, ঋতু পরিবর্তনের কারণ, বিভিন্ন দুর্যোগ হওয়ার কারণ প্রভৃতি সম্পর্কে আমাদের কৌতূহল বিদ্যমান। এ কারণেই বিভিন্ন বই-পুস্তক, জ্ঞানী ব্যক্তির মাধ্যমে আমরা জগতের এসব রহস্য ভেদ করার চেষ্টা করি। এভাবে কোনো ঘটনার কারণ আবিষ্কার করতে গিয়ে অস্পষ্ট ও দুর্বোধ্য ঘটনাবলিকে সুস্পষ্ট ও সহজবোধ্য করে জানার প্রয়াসকেই আমরা ব্যখ্যা বলি। উদ্দীপকে বলা হয়েছে, এ জগৎ বিচিত্র, জটিল ও রহস্যময়। এ রহস্য উদ্‌ঘাটন করতে গিয়ে জন্ম হয় জ্ঞান-বিজ্ঞানের বিভিন্ন শাখার। বস্তুত এসব শাখার মাধ্যমেই আমরা অস্পষ্ট ও দুর্বোধ্য ঘটনাবলিকে জানার প্রয়াস চালাই। তাই বলা যায়, উদ্দীপকে ঘটনার কারণ জানার প্রচেষ্টা ব্যাখ্যাকরণের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকে ব্যাখ্যাকরণ বা বৈজ্ঞানিক ব্যাখার বিষয়ে আলোকপাত করা হয়েছে। নিম্নে বৈজ্ঞানিক ব্যাখ্যার সীমাবদ্ধতা আলোচনা করা হলো: জটিল ও দুর্বোধ্য বিষয়কে সুস্পষ্ট করার লক্ষ্যে বৈজ্ঞানিক ব্যাখ্যা করা হয়। এক্ষেত্রে সার্বিক নিয়মের বৈজ্ঞানিক ব্যাখ্যা দেওয়া সম্ভব নয়। কারণ এ ধরনের নিয়ম অন্য কোনো নিয়মের অন্তর্ভুক্ত করা যায় না। যেমন-প্রকৃতির নিয়মানুবর্তিতা নীতি, কার্যকারণ নিয়ম, চিন্তার মৌলিক নিয়ম প্রভৃতি। আবার জড় পদার্থের মৌলিক গুণ ব্যাখ্যা করা যায় না। যেমন-কাঠ, কলম, পেন্সিল, বইখাতা প্রভৃতি দৃশ্যমান বস্তু একটি থেকে অন্যটি পৃথক। এর ফলে এদের একটিকে অন্যটির সাথে যুক্ত করা যায় না। তাই এসব গুণকে ব্যাখ্যা করা যায় না। কোনো বস্তুর নিজম্ব বা স্বকীয় বৈশিষ্ট্যের ব্যাখ্যা করা যায় না। কারণ এক ব্যক্তি বা বস্তুর নিজস্ব বৈশিষ্ট্য অন্য কোনো ব্যক্তি বা বস্তুর সাথে সাদৃশ্যের ভিত্তিতে যুক্ত করা যায় না। তাই ব্যক্তি বা বস্তুর এসব গুণকেও ব্যাখ্যা করা যায় না। এছাড়া অনন্য ও অতিসাধারণ কিছু বিষয় যেমন মানুষের মন, আত্মা, ঈশ্বর প্রভৃতি অতিজাগতিক বিষয়গুলোর বিশ্লেষণ, শৃঙ্খলযোজন কিংবা অন্তর্ভুক্তি কোনোটিই করা সম্ভব নয়। তাই এসব বিষয়ের বৈজ্ঞানিক ব্যাখ্যাদান অসম্ভব। উপর্যুক্ত আলোচনা সাপেক্ষে আমরা এ সিদ্ধান্তে উপনীত হতে পারি যে, আমাদের মৌলিক অনুভূতি, পরম বিষয় 'প্রভৃতির সংযুক্তিকরণ ও. অন্তর্ভুক্তি সম্ভব নয়। এ কারণেই সংশ্লিষ্ট বিষয়গুলোতে ব্যাখ্যার সীমাবদ্ধতা পরিলক্ষিত হয়।"
        }
      ]
    },
    {
      "number": "10",
      "uddipok": "করিম স্যার শ্রেণিকক্ষে বলেন, বস্তুর মিল ও অমিল লক্ষ করে বস্তুদের বিভাজন করা যায়। আবার অনেক সময় প্রাকৃতিক বৈশিষ্ট্যের ওপর নির্ভর করতে হয়। এ প্রসঙ্গে একজন ছাত্রী বলল, তথ্যপ্রযুক্তির যুগে মানুষ আর প্রকৃতির ওপর নির্ভর করে বস্তুর বিভাজন করছে না।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "শ্রেণিকরণ দুই প্রকার।"
        },
        {
          "label": "খ",
          "question": "",
          "explanation": "শ্রেণিকরণ প্রক্রিয়াটি ব্যক্তি কাল্পনিকভাবে সম্পন্ন করে বলে তা একটি মানসিক প্রক্রিয়া। শ্রেণিকরণের মৌলিক বৈশিষ্ট্য হলো, এটি একটি মানসিক প্রক্রিয়া। যেমন- পদার্থ কঠিন, তরল ও বায়বীয় এই তিনটি শ্রেণিতে বিভক্ত। এ বিভক্তকরণ প্রক্রিয়া মানসিক চিন্তার ফল। যেমন- একজন ছাত্র তার সমস্ত বই গুরুত্বের ভিত্তিতে বিভিন্ন তাকে সাজিয়ে রাখে। তার এই সাজিয়ে রাখার প্রক্রিয়া মানসিকভাবে সম্পন্ন হয়েছে। এজন্য বলা হয় শ্রেণিকরণ একটি মানসিক প্রক্রিয়া।"
        },
        {
          "label": "গ",
          "question": "",
          "explanation": "দৃশ্যকল্প-২ প্রাকৃতিক শ্রেণিকরণ নির্দেশ করছে। যে শ্রেণিকরণে মৌলিক সাদৃশ্যের ভিত্তিতে বস্তু বা ঘটনাসমূহ বিন্যস্ত করা হয় তাকে প্রাকৃতিক শ্রেণিকরণ বলে। প্রাকৃতিক শ্রেণিকরণকে বৈজ্ঞানিক শ্রেণিকরণও বলা হয়। কেননা এ ধরনের শ্রেণিকরণ বিজ্ঞানের ক্ষেত্রেই বেশি ব্যবহৃত হয়। যেমন: উদ্ভিদ জগতকে সপুষ্পক উদ্ভিদ ও অপুষ্পক উদ্ভিদ এ দুই শ্রেণিতে ভাগ করা প্রাকৃতিক শ্রেণিকরণের দৃষ্টান্ত। দৃশ্যপট-২ এ বর্ণিত, মি. মোরশেদ প্রাণিজগতকে মানসিকভাবে মেরুদণ্ডী ও অমেরুদণ্ডী প্রাণীতে বিন্যস্ত করেছেন। এই বিন্যস্তকরণ প্রক্রিয়া প্রাণীর মৌলিক সাদৃশ্যের সাথে সঙ্গতিপূর্ণ। তাই দৃশ্যকল্প-১ প্রাকৃতিক শ্রেণিকরণ নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের ছক-১ ও ছক-২ দ্বারা প্রাকৃতিক ও কৃত্রিম শ্রেণিকরণের দৃষ্টান্ত পরিলক্ষিত হয়। নিচে উভয় শ্রেণিকরণের মধ্যে তুলনামূলক পার্থক্য করা হলো- প্রাকৃতিক শ্রেণিকরণ গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। অন্যদিকে, কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। এ শ্রেণিকরণে নির্দেশিত সাদৃশ্যের বিষয়গুলো ব্যক্তি নিজের খেয়াল-খুশিমতো তা সৃষ্টি করে থাকে। প্রাকৃতিক শ্রেণিকরণের মাধ্যমে বস্তুসমূহের মৌলিক বৈশিষ্ট্য প্রকাশ পায়। তাই একে বৈজ্ঞানিক শ্রেণিকরণও বলা হয়। কিন্তু কৃত্রিম শ্রেণিকরণ বিশেষ উদ্দেশ্য দ্বারা পরিচালিত। পাশাপাশি এ ধরনের শ্রেণিকরণের মাধ্যমে ব্যক্তির ব্যবহারিক প্রয়োজন সাধিত হয়। এ কারণে কৃত্রিম শ্রেণিকরণকে লৌকিক শ্রেণিকরণও বলা হয়। পরিশেষে বলা যায়, প্রাকৃতিক ও কৃত্রিম শ্রেণিকরণ উভয়ের মধ্যে উদ্দেশ্যগত পার্থক্য বিদ্যমান। এ কারণেই ছক-১ ও ছক-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "11",
      "uddipok": "রুবেল গ্রীষ্মের ছুটিতে বিশ্ববিদ্যালয় থেকে কপোতাক্ষ ট্রেনে বাড়ি ফিরছিল। ট্রেনের মধ্যে কাকতালীয়ভাবে তার স্কুল জীবনের বন্ধু রিয়াজের সাথে দেখা হলো। অনেক কথা হলো দুজনের মধ্যে। রুবেলের অনুরোধে রিয়াজকে ওদের বাড়ি আসতে হলো। রুবেলের আম্মা ভীষণ খুশি হলো। ঘরে ঢুকেই রুবেল দেখল বাইরে খুব জোরে ঠান্ডা বাতাস বইতে শুরু করেছে। আম্মা বলল, \"জানালাগুলো বন্ধ করো। একটু পরেই ঝড় হতে পারে।\"",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "সম্ভাবনা হচ্ছে কোনো ঘটনার নিশ্চয়তা ও অনিশ্চয়তার মধ্যবর্তী অবস্থা।"
        },
        {
          "label": "খ",
          "question": "",
          "explanation": "সম্ভাবনা পরিমাপের একটি নিয়ম হলো- 'অনুকূল বিকল্পের সংখ্যাকে লব এবং মোট বিকল্পের সংখ্যাকে হর হিসেবে গ্রহণ করে যে ভগ্নাংশ পাওয়া যায় তা সকল ঘটনার সম্ভাব্যতার মাত্রা নির্দেশ করে।' এখানে অনুকূল বিকল্প বলতে কোনো ঘটনা সংঘটিত হওয়াকে বোঝায়। অন্যদিকে, প্রতিকূল বিকল্প বলতে কোনো ঘটনা সংঘটিত না হওয়াকে বোঝায়। আর মোট বিকল্প বলতে অনুকূল ও প্রতিকূল বিকল্পের যোগফলকে বোঝায়। যেমন- রুইতনের মোট ১৩টি তাস থেকে একটি তাস টানলে টেক্কা উঠার সম্ভাবনা  ১  ১৩ \\frac{\\ ১}{\\ ১৩}   ১৩   ১ ​ ।"
        },
        {
          "label": "গ",
          "question": "",
          "explanation": "উদ্দীপকে রিয়াজের সাথে রুবেলের দেখা হওয়ার ঘটনাটি আকস্মিকতার বিষয়কে নির্দেশ করে। 'আকস্মিক' শব্দের ইংরেজি 'Chance' কথাটি প্রাচীন ফরাসি শব্দ 'Cheance' (চিয়াশেঁ) থেকে উদ্ভূত। যার অর্থ- 'আকস্মিক বিষয়, সৌভাগ্য, ভাগ্য, পরিস্থিতি, ঘুঁটি বা পাশার দান' ইত্যাদি। বস্তুত যে ঘটনার কারণ অজ্ঞাত থাকে বা কারণ অজানা থাকে এবং যা আমাদের হঠাৎ বিস্মিত করে তোলে তাই হলো আকস্মিকতা। অর্থাৎ আমরা যখন কোনো ঘটনার কারণ জানতে পারি না বা কারণ উদ্ধার করতে পারি না, তখন উক্ত ঘটনাকে আকস্মিক বলে চালিয়ে দেই। যেমন-\"কোনো পূর্বাভাস ও সংকেত ছাড়াই 'ক' এলাকায় হঠাৎ করে একটি টর্নেডো বয়ে গেল\"- এটি একটি আকস্মিক ঘটনা। উদ্দীপকের বর্ণিত ঘটনায় রুবেল ট্রেনে উঠে তার পাশে দীর্ঘদিনের ঘনিষ্ঠ বন্ধু রিয়াজকে দেখতে পায়। এখানে দুই বন্ধুর দেখা হওয়ার মধ্যে কোনো কার্যকারণ সম্পর্ক নাই। বরং তাদের দেখা হওয়ার ঘটনাকে আকস্মিক হিসেবে বিবেচনা করা যায়।"
        },
        {
          "label": "ঘ",
          "question": "",
          "explanation": "আয়শার বোনকে দেখা এবং বাতাস বইতে শুরু করা ঘটনা দুটি যথাক্রমে আকস্মিকতা ও সম্ভাব্যতার সাথে সংশ্লিষ্ট। নিচে ঘটনা দুটির আন্তঃসম্পর্ক বিশ্লেষণ করা হলো- যে ঘটনার নিশ্চয়তা দেওয়া যায় না, আবার ঘটনাটি অনিশ্চিত তাও বলা যায় না তাকে সম্ভাব্য ঘটনা বলে। সম্ভাবনার ক্ষেত্রে ঘটনার কার্যকারণ নিয়ম সম্পর্কে আমাদের আংশিক জ্ঞান থাকে। এ কারণে সম্ভাবনাকে ঘটনার নিশ্চয়তা ও অনিশ্চয়তার মধ্যবর্তী অবস্থা বলা হয়। যেমন- 'ঝড় শুরু হতে পারে'- বিষয়টি নিশ্চয়তা ও অনিশ্চয়তার মধ্যবর্তী অবস্থা নির্দেশ করে। তাই এ ঘটনাটি সম্ভাব্যতার সাথে সাদৃশ্যপূর্ণ। অন্যদিকে, কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। আকস্মিকতার ক্ষেত্রে ঘটনার প্রকৃত কারণ সম্পূর্ণই আমাদের অজানা থাকে। তাই এরূপ ঘটনার যৌক্তিক কারণ নির্ণয় করা যায় না। যেমন- আয়শার ছোট বোনকে দেখার ঘটনাটি সম্পূর্ণ অপ্রত্যাশিত ঘটনা। তাই এ ঘটনাটি আকস্মিকতার সাথে সামঞ্জস্যপূর্ণ। সম্ভাবনা ও আকস্মিকতার মধ্যে বাহ্যিক অমিল থাকলেও কিছু কিছু ক্ষেত্রে মিল রয়েছে। কারণ উভয় ক্ষেত্রেই ঘটনার কার্যকারণ সম্পর্ক আমাদের অজানা থাকে। পাশাপাশি উভয় মতবাদ বহু কারণবাদজনিত সমস্যা সমাধানে সহায়তা করে। এ কারণে বাস্তব জীবনে সম্ভাবনা ও আকস্মিকতা উভয় বিষয়েরই প্রভাব লক্ষ করা যায়।"
        }
      ]
    }
  ]
}