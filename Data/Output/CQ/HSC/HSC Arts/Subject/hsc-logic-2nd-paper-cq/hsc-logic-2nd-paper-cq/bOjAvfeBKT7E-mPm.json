{
  "title": "ঢাকা কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "শ্রেণিকক্ষে শিক্ষক সোহেলকে বললেন, মানুষ সম্পর্কে কিছু বল। সোহেল বলল, \"মানুষ হয় বুদ্ধিবৃত্তিসম্পন্ন শিক্ষিত জীব।\" এরপর শিক্ষক শিশিরকে বললেন, তুমি কি তার সাথে একমত? উত্তরে শিশির বললো, 'না' আমার মতে \"মানুষ হলো মনুষ্য জাতীয় জীব\"। তখন শিক্ষক বললেন, তোমরা দুজনেই ভুল উত্তর দিয়েছ।",
      "tag": "JB 17",
      "sub_questions": [
        {
          "label": "ক",
          "question": "যৌক্তিক সংজ্ঞা বলতে কী বোঝ?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "রূপক সংজ্ঞা অনুপপত্তি কখন ঘটে? ব্যাখ্যা করো।",
          "explanation": "কোনো পদের সংজ্ঞায় রূপক শব্দ ব্যবহার করা হলে রূপক সংজ্ঞাজনিত অনুপপত্তি ঘটে। আমরা জানি, যৌক্তিক সংজ্ঞার দ্বিতীয় নিয়ম অনুসারে- 'কোনো পদের সংজ্ঞায় রূপক ভাষা ব্যবহার করা যাবে না'। কিন্তু এই নিয়ম লঙ্ঘন করে কোনো পদের সংজ্ঞায় রূপক শব্দ ব্যবহার করা হলে রূপক সংজ্ঞাজনিত অনুপপত্তি ঘটে। যেমন- 'উট হচ্ছে মরুভূমির জাহাজ'। এখানে 'উট' পদের সংজ্ঞায় 'মরুভূমির জাহাজ' নামক রূপকের সাহায্য নেওয়া হয়েছে। তাই এখানে রূপক সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকে সোহেলের বক্তব্য দ্বারা কোন ধরনের সংজ্ঞা দোষ ঘটেছে? ব্যাখ্যা করো।",
          "explanation": "উদ্দীপকে সোহেলের বক্তব্যে বাহুল্য সংজ্ঞাজনিত অনুপপত্তি ঘটেছে। কোনো পদের সংজ্ঞায় যদি প্রকৃত জাত্যর্থ থেকে অতিরিক্ত কোনো গুণের উল্লেখ থাকে এবং সে অতিরিক্ত গুণ যদি ঐ পদের উপলক্ষণ হয়, তাহলে সংজ্ঞা ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা। যেমন- মানুষ হয় বুদ্ধিবৃত্তিসম্পন্ন বিচারশীল প্রাণী। এখানে অতিরিক্ত 'বিচারশীল' গুণটি মানুষ পদের উপলক্ষণ, জাত্যর্থ নয়। এ কারণে এটি বাহুল্য সংজ্ঞা হিসেবে পরিগণিত। উদ্দীপকে সোহেল মানুষ পদের সংজ্ঞা দিতে গিয়ে বলে, মানুষ হয় বুদ্ধিবৃত্তিসম্পন্ন শিক্ষিত জীব। এখানে সে মানুষ পদের প্রকৃত জাত্যর্থ থেকে অতিরিক্ত 'শিক্ষিত' গুণ উল্লেখ করেছে। যা মানুষ পদের উপলক্ষণ, জাত্যর্থ নয়। এ কারণে সোহেলের বক্তব্য বাহুল্য সংজ্ঞা দোষে দুষ্ট।"
        },
        {
          "label": "ঘ",
          "question": "উদ্দীপকে সোহেল ও শিশিরের বক্তব্যের আলোকে যে সংজ্ঞা দোষ ঘটেছে তার তুলনামূলক ব্যাখ্যা দাও।",
          "explanation": "উদ্দীপকে সোহেল ও শিশিরের বক্তব্যে যথাক্রমে বাহুল্য ও চক্রক সংজ্ঞাদোষ ঘটেছে। নিচে উভয় বিষয়ের তুলনামূলক ব্যাখ্যা দেওয়া হলো- কোনো পদের সংজ্ঞায় যদি অতিরিক্ত কোনো গুণের উল্লেখ থাকে এবং সে গুণটি যদি ঐ পদের উপলক্ষণ হয়, তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞার নাম বাহুল্য সংজ্ঞা। উদ্দীপকের সোহেল মানুষ পদের সংজ্ঞায় বলে, মানুষ হয় বুদ্ধিবৃত্তিসম্পন্ন শিক্ষিত জীব। এখানে 'শিক্ষিত' গুণটি মানুষ পদের উপলক্ষণ, জাত্যর্থ নয়। অর্থাৎ সোহেলের সংজ্ঞা বাহুল্য দোষে দুষ্ট। অন্যদিকে, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। উদ্দীপকের শিশির বলে, মানুষ হলো মনুষ্য জাতীয় জীব। এখানে 'মনুষ্য' হলো 'মানুষ' পদের প্রতিশব্দ বা সমার্থক শব্দ। এ কারণে দৃষ্টান্তটি চক্রক সংজ্ঞা হিসেবে পরিগণিত। উৎপত্তিগত অর্থে বাহুল্য সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তির মধ্যে ভিন্নতা বিদ্যমান। আমরা জানি, যৌক্তিক সংজ্ঞার প্রথম নিয়ম অমান্য করলে বাহুল্য সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার তৃতীয় নিয়ম লঙ্ঘন করে কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। পরিশেষে বলা যায়, বাহুল্য সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তি উভয়ই যৌক্তিক সংজ্ঞার নিয়ম লঙ্ঘনজনিত কারণে সৃষ্ট। আমরা যদি যৌক্তিক সংজ্ঞার প্রথম নিয়ম ও তৃতীয় নিয়ম যথাযথভাবে অনুসরণ করি তবে উভয় অনুপপত্তি এড়াতে পারব।"
        }
      ]
    },
    {
      "number": "2",
      "uddipok": "রিয়াদ গত ঈদের ছুটিতে তার মামার বাড়িতে গেল। সেখানে তার মামাতো ভাই শফিকের সঙ্গে কথা বলতে বলতে শফিকের ঘরে একটি সেলফে অনেকগুলো বই দেখে অবাক হলো। সে একে একে বইগুলো পর্যবেক্ষণ করতে লাগলো। সে দেখলো সেখানে ৫০টি বই আছে। বইগুলো সবই রবীন্দ্রনাথ ঠাকুরের লেখা। রিয়াদ শফিককে বলল, 'রবীন্দ্রনাথ ঠাকুর জনপ্রিয় লেখক। '",
      "tag": "BB 21,All.B 18",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "বিশেষ বিশেষ দৃষ্টান্ত পর্যবেক্ষণের বাস্তব অভিজ্ঞতার ভিত্তিতে প্রকৃতির নিয়মানুবর্তিতা নীতি ও কার্যকারণ নীতির ওপর নির্ভর করে একটি সার্বিক সংশ্লেষক যুক্তিবাক্য স্থাপনের প্রক্রিয়াকে বৈজ্ঞানিক আরোহ বলে ।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত কি নিশ্চিত?",
          "explanation": "যুক্তিবিদ মিল যে তিন প্রকার অপ্রকৃত আরোহের কথা বলেছেন তার প্রথম রূপটি হলো পূর্ণাঙ্গ আরোহ । যে আরোহের ক্ষেত্রে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে স্থাপন করা হয় তাকে পূর্ণাঙ্গ আরোহ বলে। যেমন— একটি বাগানে কতকগুলো গাছ আছে। বাগানে ঢুকে প্রত্যেকটি গাছ প্রত্যক্ষ করে দেখা গেল এগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলার বাগান । এভাবে পূর্ণাঙ্গ আরোহে যে শ্রেণি সম্পর্কে সিদ্ধান্ত গ্রহণ করা হয়, তার প্রত্যেকটিকে গণনা করে বা যাচাই করে সিদ্ধান্ত নেওয়া হয়। এ কারণে পূর্ণাঙ্গ আরোহকে পূর্ণগণনামূলক আরোহ বলা হয়।"
        },
        {
          "label": "গ",
          "question": "উদ্দীপকে আলোচিত বিষয়ের সঙ্গে পাঠ্যপুস্তকের কোন বিষয়ের মিল রয়েছে? বিশ্লেষণ করো।",
          "explanation": "উদ্দীপকে শফিকের পর্যবেক্ষণের সঙ্গে পাঠ্যপুস্তকের পূর্ণাঙ্গ আরোহের মিল রয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, ‘ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত । উদ্দীপকে উল্লেখিত শফিক একটি সেলফের সকল বই পর্যবেক্ষণ করে। সে দেখে সেখানে ৫০টি বই আছে এবং সবগুলো বই-ই রবীন্দ্রনাথ ঠাকুরের লেখা। তার এ দৃষ্টান্ত পূর্ণাঙ্গ আরোহের সাথে সাদৃশ্যপূর্ণ। কারণ তাকে প্রতিটি বই পর্যবেক্ষণ করে সার্বিক সিদ্ধান্ত গ্রহণ করতে হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টির যথার্থতা মূল্যায়ন করো।",
          "explanation": "উদ্দীপকে ইঙ্গিতকৃত পূর্ণাঙ্গ আরোহে আরোহমূলক লম্ফ না থাকার কারণে তা প্রকৃত আরোহ নয় । যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: পঞ্চাশটি বইয়ের সবগুলো প্রত্যক্ষ করে সিদ্ধান্ত নেওয়া হলো যে, সকল বই রবীন্দ্রনাথ ঠাকুরের লেখা। এখানে জানা থেকে অজানায় যাওয়া হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে। পরিশেষে বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। কারণ ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। এ কারণে, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "3",
      "uddipok": "রিফাত একটি গাছকে তার মূল, কাণ্ড, শাখা, পাতা, ফুল ইত্যাদিতে বিভক্ত করল। কামাল কাঁচকে তাঁর ঘনত্ব, ভঙ্গুরতা, স্বচ্ছতা ইত্যাদিতে বিভক্ত করল। রিমন 'মানুষ' কে সৎ, বিদ্বান ও দীর্ঘকায় ইত্যাদিতে বিভক্ত করল।",
      "tag": "",
      "sub_questions": [
        {
          "label": "ক",
          "question": "অঙ্গগত বিভাগ কী?",
          "explanation": "কোনো ব্যক্তি বা বস্তুকে তার অন্তর্গত অঙ্গ-প্রত্যঙ্গে ভাগ করা হলে যে অনুপপত্তি সৃষ্টি হয় তাই অঙ্গগত বিভাগ।"
        },
        {
          "label": "খ",
          "question": "উল্লম্ফন বিভাগ অনুপপত্তি বলতে কী বোঝায়?",
          "explanation": "যৌক্তিক বিভাগে কোনো জাতি বা শ্রেণিসূচক পদকে। একটি মূল সূত্রের ভিত্তিতে তার অন্তর্গত উপজাতি বা উপশ্রেণিতে বিন্যস্ত করা হয়। যৌক্তিক বিভাগের ক্ষেত্রে নির্দিষ্ট কিছু নিয়ম রয়েছে যেগুলো কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের ষষ্ঠ নিয়ম অনুসারে ক্রমিক বিভাগের ক্ষেত্রে প্রতিটি জাতি বা শ্রেণিকে তার নিকতম উপজাতিতে ভাগ করতে হয় মধ্যবতী কোনো স্তরকে বাদ দেওয়া যায়না। যৌক্তিক বিভাগের এই নিয়ম লঙ্ঘন করলে যে অনুপপত্তি হয় তাকে 'উল্লম্ফন বিভাগ' অনুপপত্তি বলে।"
        },
        {
          "label": "গ",
          "question": "উদ্দীপকে রিমন মানুষকে বিভিন্ন গুণে বিভক্ত করায় কোন অনুপপত্তি ঘটেছে? ব্যাখ্যা করো।",
          "explanation": "উদ্দীপকে রবি মানুষকে বিভিন্ন গুণে বিভক্ত করায় সংকর বিভাগজনিত অনুপপত্তি ঘটেছে। যৌক্তিক বিভাগের দ্বিতীয় নিয়ম অনুযায়ী, কোনো পদের বিভক্তকরণে একটি সূত্র অনুসরণ করতে হবে। এ নিয়মটি লঙ্ঘন করে যদি একাধিক সূত্র অনুসরণ করা হয়, তাহলে বিভাগটি ভ্রান্ত হবে। এরূপ ভ্রান্ত বিভাগকে বলে সংকর বিভাগ। যেমন- 'মানুষ' জাতিকে সৎ, ফর্সা ও জ্ঞানী- এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সততা, বর্ণ ও জ্ঞান) অনুসরণ করা হয়েছে। অনুরূপ অনুপপত্তি ঘটেছে উদ্দীপকে রবির কর্মকান্ডে। উদ্দীপকের রবি 'মানুষ' পদকে সৎ, বিদ্বান ও দীর্ঘকায় পদে বিভক্ত করেছে। তার এ বিভক্তকরণ প্রক্রিয়ায় সততা, বিদ্যা ও উচ্চতা নামক তিনটি সূত্র অনুসরণ করা হয়েছে। যার ফলে ১ম দৃশ্যকল্পের এই দৃষ্টান্তে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "উদ্দীপকের রিফাত ও কামাল এর বিভক্তকরণে সৃষ্ট অনুপপত্তির তুলনামূলক বিশ্লেষণ করো।",
          "explanation": "উদ্দীপকে শিমুল ও রুমার বিভক্তকরণে অঙ্গগত বিভাগ ও গুণগত বিভাগ নির্দেশিত হয়েছে। আর এই দুই প্রকার বিভাগের মধ্যে বিভিন্ন দিক দিয়ে পার্থক্য রয়েছে। যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এই নিয়ম লঙ্ঘন করে কোনো জাতি বা শ্রেণিবাচক পদের পরিবর্তে কোনো বিশেষ ব্যক্তি বা বস্তুকে তার বিভিন্ন অঙ্গে ভাগ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে অঙ্গগত বিভাগ অনুপপত্তি বলে। যেমন- উদ্দীপকের শিমুল একটি গাছকে তার মূল, কাণ্ড, শাখা, পাতা, ফুল ইত্যাদিতে বিভক্ত করেছে। অর্থাৎ, এখানে একটি বিশেষ বস্তুকে তার বিভিন্ন অঙ্গে ভাগ করা হয়েছে। তাই তার এ কর্মকান্ডে অঙ্গগত বিভাগ অনুপপত্তি ঘটেছে। অপরপক্ষে, যৌক্তিক বিভাগের প্রথম নিয়মটি লঙ্ঘন করে কোনো বিশেষ ব্যক্তি বা বস্তুকে তার বিভিন্ন গুণে ভাগ করলে বিভাগটি ত্রুটিপূর্ণ হয়। যৌক্তিক বিভাগের এই ত্রুটিকে গুণগত বিভাগ অনুপপত্তি বলে। যেমন- উদ্দীপকের রুমা কাচকে তার ঘনত্ব, ভঙ্গুরতা, স্বচ্ছতা ইত্যাদিতে বিভক্ত করে। অর্থাৎ, সে কাচকে তার বিভিন্ন গুণে ভাগ করেছে। যেহেতু রুমা যৌক্তিক বিভাগের নিয়ম লঙ্ঘন করে কোনো বস্তু হিসেবে কাচকে তার বিভিন্ন গুণে ভাগ করেছে, তাই তার এ কর্মকান্ডে গুণগত বিভাগ নির্দেশিত হয়েছে। পরিশেষে বলা যায়, অঙ্গগত বিভাগ ও গুণগত বিভাগ উভয়ই দুটি 'ভিন্ন বিভাগ প্রক্রিয়া। এরূপ ভিন্নতার কারণে শিমুল ও রুমার বিভক্তকরণ প্রক্রিয়া পরস্পর থেকে আলাদা।"
        }
      ]
    },
    {
      "number": "4",
      "uddipok": "বসন্তের ঝিরঝির হাওয়ায় আম বাগানে আনমনা হয়ে হাঁটছিল সুমন ও সাদ। হঠাৎ কোকিলের সুমিষ্ট কণ্ঠে তাদের সম্বিৎ ফিরে আসে। তারা আম গাছের মগডালে দুটি কোকিল দেখতে পায়। এ সময় সুমন বলে, কী সুমধুর কণ্ঠ। অথচ রঙটা কালো। এ যাবৎ যত কোকিল দেখেছি সবই কালো। তখন সাদ বলে, ঠিক বলেছ। তবে মনে রেখ, কোনো কোকিলই কিন্তু কাক নয়।",
      "tag": "",
      "sub_questions": [
        {
          "label": "ক",
          "question": "আরোহমূলক লম্ফ কী?",
          "explanation": "আরোহমূলক লম্ফ হলো বিশেষ থেকে সার্বিকে, জানা সত্য থেকে অজানা সত্যে গমন করার প্রক্রিয়া।"
        },
        {
          "label": "খ",
          "question": "বৈজ্ঞানিক আরোহ সার্বিক সংশ্লেষক যুক্তিবাক্য প্রতিষ্ঠা করে- ব্যাখ্যা করো।",
          "explanation": "বৈজ্ঞানিক আরোহের যুক্তিবাক্য সর্বদা সার্বিক সংশ্লেষক হয়ে থাকে। সংশ্লেষক যুক্তিবাক্যে বিধেয় পদটি উদ্দেশ্য পদ সম্পর্কে নতুন তথ্য দান করে। যেমন: 'সকল মানুষ হয় মরণশীল' এই বাক্যে 'মরণশীল' বিধেয় পদটি উদ্দেশ্য 'মানুষ' সম্পর্কে নতুন তথ্য প্রদান করে। 'মরণশীল' সংক্রান্ত এ তথ্যটি 'মানুষ'-এর জাত্যর্থকে বিশ্লেষণ করলে পাওয়া যায় না। এ জন্যেই বলা হয়, বৈজ্ঞানিক আরোহ সার্বিক সংশ্লেষক যুক্তিবাক্য প্রতিষ্ঠা করে।"
        },
        {
          "label": "গ",
          "question": "সুমনের বক্তব্যে কোন আরোহের ইঙ্গিত পাওয়া যায়? ব্যাখ্যা করো।",
          "explanation": "সুমনের বক্তব্যে অবৈজ্ঞানিক আরোহের ইঙ্গিত পাওয়া যায়। কার্যকারণ সম্পর্ক ছাড়াই কেবল প্রকৃতির নিয়মানুবর্তিতা নীতি ও প্রতিকূল দৃষ্টান্ত রহিত অভিজ্ঞতার আলোকে যে সার্বিক সিদ্ধান্ত গ্রহণ করা হয় তাকে অবৈজ্ঞানিক আরোহ বলে। যেমন: আমি এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে একটি সার্বিক সিদ্ধান্ত গ্রহণ করা হয়েছে। এ কারণে এটি অবৈজ্ঞানিক আরোহের দৃষ্টান্ত। উদ্দীপকে বর্ণিত ঘটনায় সুমন দুটি কোকিলকে দেখে বলে, এ যাবৎ যত কোকিল দেখেছি সবই কালো। অতএব, সব কোকিলই হয় কালো। অর্থাৎ অনুকূল অভিজ্ঞতার আলোকে সুমন এ বক্তব্য দিয়েছে। এ কারণে বলা যায়, সুমনের বক্তব্য অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "সাদের বক্তব্যের যথার্থতা মূল্যায়ন করো।",
          "explanation": "সাদের বক্তব্যে নঞর্থক সংজ্ঞাজনিত অনুপপত্তি ঘটেছে। এ কারণে তার বক্তব্য যথার্থ নয়। যৌক্তিক সংজ্ঞার চতুর্থ নিয়মানুসারে, কোনো পদের সংজ্ঞায় সদর্থক বা ইতিবাচক শব্দ ব্যবহার করতে হবে, কোনো নঞর্থক বা নেতিবাচক শব্দ ব্যবহার করা যাবে না। এ নিয়ম লঙ্ঘন করে কোনো পদের সংজ্ঞায় নেতিবাচক ভাষা ব্যবহার করলে যে ভ্রান্তি ঘটে তাকে নঞর্থক সংজ্ঞা বলে। যেমন: 'সূর্য নয় গ্রহ'। এখানে সূর্য কী নয় তা বলা হয়েছে কিন্তু সূর্য কী তা বলা হয়নি। এ কারণে দৃষ্টান্তটি নঞর্থক সংজ্ঞাজনিত দোষে দুষ্ট। যৌক্তিক সংজ্ঞায় এরূপ ভ্রান্তি গ্রহণযোগ্য নয়। উদ্দীপকে বর্ণিত ঘটনায় সাদ কোকিল পাখি সম্পর্কে বলে, কোকিল নয় কাক। অর্থাৎ সে কোকিল পদের সংজ্ঞায় নেতিবাচক শব্দ ব্যবহার করেছে। এ কারণে তার বক্তব্যে নঞর্থক সংজ্ঞাজনিত অনুপপত্তি ঘটেছে।। পরিশেষে বলা যায়, কোনো পদের সংজ্ঞায় নেতিবাচক শব্দ ব্যবহার করা যাবে না। নেতিবাচক শব্দের মাধ্যমে কোনো পদের সুস্পষ্ট ব্যাখ্যা দেওয়া যায় না। এজন্য সাদের নঞর্থক বক্তব্যটি যথার্থ নয়।"
        }
      ]
    },
    {
      "number": "5",
      "uddipok": "শীতকালীন ছুটিতে রফিক সাহেব শিলাইদহে রবীন্দ্রনাথ ঠাকুরের কুঠিবাড়ি পৌছালেন। রবীন্দ্রনাথ ঠাকুর রচিত অনেক ছোটগল্প, কবিতা ও সঙ্গীত সম্পর্কে তিনি তার একমাত্র মেয়ে পিয়াকে ধারণা দিলেন। বাড়ি ফেরার পথে পিয়া জানতে চায়-আব্বু সঙ্গীত কী? জবাবে রফিক সাহেব বলেন, \"সঙ্গীত হলো একটা দুর্মূল্য কোলাহল।\" পিয়া এর অর্থ কিছুই বুঝল না।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "মানুষ পদের যৌক্তিক সংজ্ঞা হলো- 'মানুষ হয় বুদ্ধিবৃত্তিসম্পন্ন জীব'।"
        },
        {
          "label": "খ",
          "question": "",
          "explanation": "সংজ্ঞায় ভাষাগত জটিলতা এড়ানোর জন্য দুর্বোধ্য ভাষা ব্যবহার করা যাবে না। কোনো পদের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করলে তা ভ্রান্ত হিসেবে বিবেচিত হয়। যেমন- 'বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহঙ্গ'। এখানে 'বক' নামক পাখির সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। তাই এরূপ ভাষাগত জটিলতা এড়ানোর জন্য সংজ্ঞায় দুর্বোধ্য ভাষা ব্যবহার করা যাবে না।"
        },
        {
          "label": "গ",
          "question": "",
          "explanation": "উদ্দীপকে সংগীতের সংজ্ঞাদানে দুর্বোধ্য সংজ্ঞাজনিত সমস্যা হয়েছে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে। কোনো দুর্বোধ্য ভাষা ব্যবহার করা যাবে না।' এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। উদ্দীপকে বর্ণিত ঘটনায় পিয়ার এক প্রশ্নের জবাবে রফিক সাহেব বলেন, 'সংগীত হলো একটা দুর্মূল্য কোলাহল।' যেখানে দুর্মূল্য শব্দের অর্থ হলো অতি উচ্চমূল্য এবং কোলাহল শব্দের অর্থ হলো অনেক লোকের মিলিত কণ্ঠস্বর। অর্থাৎ সংগীত হলো অতি উচ্চমূল্যের অনেক লোকের মিলিত কণ্ঠস্বর। বস্তুত সংগীতের এ ধরনের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করা হয়েছে। এটি যৌক্তিক সংজ্ঞার দ্বিতীয় নিয়মের বিরুদ্ধ। এ কারণেই বলা যায়, উদ্দীপকে সংগীতের সংজ্ঞাদানে দুর্বোধ্য সংজ্ঞাজনিত সমস্যা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমস্যা সমাধানে আমাদের যৌক্তিক সংজ্ঞার দ্বিতীয় নিয়ম অনুসরণ করতে হবে। কোনো পদের আবশ্যিক অর্থ বা জাত্যর্থকে সুস্পষ্টভাবে ব্যক্ত করাকে যৌক্তিক সংজ্ঞা বলা হয়। অর্থাৎ যৌক্তিক সংজ্ঞার মাধ্যমে পদের অপরিহার্য গুণ পরিপূর্ণভাবে প্রকাশ করা হয়। আমরা জানি, যৌক্তিক সংজ্ঞার দ্বিতীয় নিয়ম অনুসারে 'যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে।' অর্থাৎ সংজ্ঞায় দুবোধ্য ভাষা ব্যবহার করা যাবে না। এ নিয়মটি লঙ্ঘন করলে সংজ্ঞাটি ত্রুটিপূর্ণ হবে এবং বলা হবে দুবোধ্য সংজ্ঞাজনিত অনুপপত্তি। যেমন- সংগীত হয় দুর্মূল্য কোলাহল। এটি একটি দুর্বোধ্য সংজ্ঞা। কেননা এতে সংগীতের সংজ্ঞায় দুর্বোধ্য ভাষা ব্যবহার করা হয়েছে। উদ্দীপকে বর্ণিত ঘটনায়, পিয়া সংগীত সম্পর্কে বাবাকে জিজ্ঞাসা করলে বাবা বলেন, সংগীত হলো দুর্মূল্য কোলাহল। এটি দুর্বোধ্য সংজ্ঞাকে নির্দেশ করে। এরূপ দুর্বোধ্যতা এড়াতে আমাদেরকে সংজ্ঞার দ্বিতীয় নিয়ম অনুসরণ করতে হবে। পরিশেষে বলা যায়, উপরের সংজ্ঞাটির ত্রুটি দূরীকরণে সংজ্ঞার দ্বিতীয় নিয়ম অনুসরণ করে সহজ-সরল ভাষা ব্যবহার করতে হবে। অর্থাৎ এ নিয়ম অনুসারে আমরা বলতে পারি, সংগীত হলো কণ্ঠ বা বাদ্যযন্ত্রের ধ্বনি।"
        }
      ]
    },
    {
      "number": "6",
      "uddipok": "নূর আলম সাহেব প্রতিদিন সকালে পার্কে হাঁটতে যান। একদিন হাঁটতে গিয়ে হঠাৎ করেই তার বাল্যবন্ধু রাসেলের সাথে দেখা হয়। এরপর তারা পার্কে বসে গল্প করেন। ফেরার সময় নূর আলম সাহেব বন্ধুকে বাসায় আসতে বলেন। বাসায় ফিরে তিনি পরিবারের সবার কাছে তার বন্ধু সম্পর্কে বলেন, রাসেল বেশ শিক্ষিত, দেখতে ফর্সা ও উচ্চতায় লম্বা।",
      "tag": "",
      "sub_questions": [
        {
          "label": "ক",
          "question": "যৌক্তিক সংজ্ঞার ইংরেজি শব্দ কী?",
          "explanation": "যৌক্তিক সংজ্ঞার ইংরেজি শব্দ হলো Logical Definition।"
        },
        {
          "label": "খ",
          "question": "বাহুল্য সংজ্ঞাজনিত অনুপপত্তি ঘটে কেন?",
          "explanation": "জাত্যর্থের গুণ উল্লেখ করার কারণে বাহুল্য সংজ্ঞাজনিত অনুপপত্তি ঘটে। কোনো পদের সংজ্ঞায় জাত্যর্থের অতিরিক্ত গুণ উল্লেখ করা হলে এবং সেই গুণটি যদি ঐ পদের উপলক্ষণ হয় তাহলে বাহুল্য সংজ্ঞাজনিত অনুপপত্তি ঘটে। যেমন- মানুষ হয় বুদ্ধিবৃত্তিসম্পন্ন বিচারশীল প্রাণী। এখানে 'বিচারশীল' গুণটি মানুষ পদের উপলক্ষণ। এ কারণে এখানে বাহুল্য সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "উদ্দীপকে নূর আলম সাহেবের বক্তব্যে কোন অনুপপত্তি ঘটেছে? ব্যাখ্যা করো।",
          "explanation": "নূর আলম সাহেবের বক্তব্যে সংকর বিভাগ নামক অনুপপত্তি ঘটেছে। যৌক্তিক বিভাগের দ্বিতীয় নিয়মানুযায়ী, কোনো পদের বিভক্তকরণে একটি মূলসূত্র অনুসরণ করতে হবে। এ নিয়মটি লঙ্ঘন করে একাধিক মূলসূত্র অনুসরণ করা হলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন- 'মানুষ' জাতিকে সৎ, ফর্সা ও জ্ঞানী এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে পদের বিভক্তকরণে একটির পরিবর্তে তিনটি সূত্র (সততা, বর্ণ ও জ্ঞান) অনুসরণ করা হয়েছে। উদ্দীপকে বর্ণিত ঘটনায়, নূর আলম সাহেব তার বন্ধু রাসেল সম্পর্কে বলেন, সে বেশ শিক্ষিত, দেখতে ফর্সা ও উচ্চতায় বেশ লম্বা। অর্থাৎ তিনি এক্ষেত্রে একটির পরিবর্তে তিনটি সূত্র (শিক্ষা, বর্ণ ও উচ্চতা) অনুসরণ করেছেন। এ কারণেই তার বক্তব্যে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "নূর সাহেবের বক্তব্যে 'মানুষ' পদের যৌক্তিক সংজ্ঞা প্রকাশ পেয়েছে কি? উত্তরের সপক্ষে যুক্তি দাও।",
          "explanation": "না, নূর সাহেবের বক্তব্যে 'মানুষ' পদের যৌক্তিক সংজ্ঞা প্রকাশ পায়নি। যৌক্তিক সংজ্ঞা হলো কোনো পদের জাত্যর্থ বা অপরিহার্য অর্থ প্রকাশ করার মাধ্যম। যেমন- মানুষ পদের মৌলিক ও আবশ্যিক গুণ হলো 'জীববৃত্তি' ও 'বুদ্ধিবৃত্তি'। তাই 'মানুষ হয় বুদ্ধিবৃত্তিসম্পন্ন জীব'- এটি বলার মাধ্যমে মানুষ পদের পূর্ণ জাত্যর্থ বা যৌক্তিক সংজ্ঞা দেওয়া হবে। উদ্দীপকে বর্ণিত ঘটনায় নূর সাহেব তার বন্ধুকে শিক্ষিত, ফর্সা ও উচ্চতায় লম্বা বলে উল্লেখ করেছেন। কিন্তু এগুলো মানুষ পদের মৌলিক গুণ নয়, বরং অবান্তর লক্ষণ মাত্র। এ কারণে নূর সাহেবের বক্তব্যে মানুষ পদের অপরিহার্য অর্থ বা জাত্যর্থ প্রকাশিত হয়নি। বস্তুত জাত্যর্থ হলো পদের মৌলিক ও সাধারণ গুণাবলির প্রকাশ। কিন্তু উদ্দীপকে নূর সাহেবের বক্তব্যে জাত্যর্থের এই দিকটি উপেক্ষিত হয়েছে। অর্থাৎ তিনি মানুষ পদের সংজ্ঞা না দিয়ে বর্ণনা দিয়েছেন। তাই বলা যায়, কোনো পদের যৌক্তিক সংজ্ঞা দেওয়ার সময় অবশ্যই অবান্তর লক্ষণ পরিহার করে বিভেদক লক্ষণ ও আসন্নতম জাতির আশ্রয় নিতে হবে। তবেই তা যথার্থ সংজ্ঞা বলে বিবেচিত হবে।"
        }
      ]
    },
    {
      "number": "7",
      "uddipok": "একদিন গভীর রাতে মুন্না জ্বরের ঘোরে প্রলাপ বকতে থাকলে দাদি বললেন, মনে হয় মুন্নার উপর ভূতের আছর পড়েছে। মুন্নার বাবা ডাক্তার নিয়ে আসলে বিভিন্ন পরীক্ষা-নিরীক্ষা করে তার সর্দি-জ্বর ধরা পড়ে। ডাক্তার মুন্নাকে প্রয়োজনীয় ঔষধ দিয়ে ঠান্ডা লাগা থেকে দূরে থাকতে বলে চলে যান। অসুস্থ মুন্নার মন ভালো করার জন্য তার ছোট চাচা দুষ্টামি করে বলেন, 'বেশি বেশি করে ফ্রিজের ঠান্ডা পানি খেলে জ্বর ভালো হয়ে যাবে।'",
      "tag": "SB 22",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ করাই হলো প্রকল্প।"
        },
        {
          "label": "খ",
          "question": "কাজ চালানো প্রকল্পকে কী যথার্থ প্রকল্প বলা যায়?",
          "explanation": "কাজ চালানো প্রকল্পকে যথার্থ প্রকল্প বলা যায় না। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে কাজ চালানো প্রকল্প প্রণয়ন করা হয়। এ কারণে কাজ চালানো প্রকল্পকে সাময়িক প্রকল্প বলে। কাজ চালানো প্রকল্প সত্য হওয়ার সম্ভাবনা খুবই কম। এই প্রকল্পের কোনো বৈজ্ঞানিক মূল্য নেই। তাই বৈধ প্রকল্প পাওয়ার সাথে সাথেই কাজ চালানোর প্রকল্প বাতিল করা হয়। তাই কাজ চালানো প্রকল্পকে যথার্থ প্রকল্প বলা যায় না।"
        },
        {
          "label": "গ",
          "question": "উদ্দীপকে দাদির বক্তব্যে প্রকল্পের কোন শর্তটি লঙ্ঘন করা হয়েছে? ব্যাখ্যা করো।",
          "explanation": "'প্রকল্প বাস্তব কারণভিত্তিক হবে'- উদ্দীপকে দাদির বক্তব্যে প্রকল্পের এই শর্তটি লঙ্ঘন করা হয়েছে। কোনো প্রকল্প বৈধ হতে হলে কতকগুলো শর্ত অনুসরণ করতে হয়। তার মধ্যে বাস্তব কারণভিত্তিক শর্তটি একটি। অন্ধবিশ্বাস, কুসংস্কার, অবাস্তব ও অতিপ্রাকৃতিক বিষয় নিয়ে প্রকল্প তৈরি করা যায় না। যেমন- কোনো ছেলে হারিয়ে গেলে যদি বলা হয় ছেলেটিকে ভূতে নিয়ে গেছে, তাহলে প্রকল্পটি হবে একেবারেই অযৌক্তিক, অবাস্তব ও মূল্যহীন। উদ্দীপকে বর্ণিত, একদিন গভীর রাতে পাল্লা জ্বরের ঘোরে প্রলাপ বকতে থাকলে দাদি বলেন, মনে হয় পান্নার ওপর ভূতের আছর পড়েছে। তার এই বক্তব্যে কুসংস্কার ও অবাস্তবতার উপস্থিতি লক্ষ করা যায়; তাই উদ্দীপকে দাদির বক্তব্যে প্রকল্পের বাস্তব কারণভিত্তিক শর্তটি লঙ্ঘিত হয়েছে।"
        },
        {
          "label": "ঘ",
          "question": "প্রকল্পের শর্তের আলোকে উদ্দীপকে ডাক্তারের বক্তব্য ও মুন্নার ছোট চাচার বক্তব্যের তুলনামূলক বিশ্লেষণ করো।",
          "explanation": "উদ্দীপকে ডাক্তারের বক্তব্যে বৈধ প্রকল্পের শর্তাবলি ফুটে উঠেছে। কিন্তু পান্নার ছোট চাচার বক্তব্যে বৈধ প্রকল্পের শর্ত লঙ্ঘিত হয়েছে। নিচে উভয়ের বক্তব্যে নির্দেশিত প্রকল্পের তুলনামূলক বিশ্লেষণ করা হলো- উদ্দীপকের পান্না সর্দি-জ্বরে আক্রান্ত। তখন ডাক্তার পান্নাকে প্রয়োজনীয় ঔষধ দিয়ে ঠান্ডা লাগা থেকে দূরে থাকতে বলেন। ডাক্তারের এই বক্তব্য মূল ঘটনার সাথে প্রাসঙ্গিক। কারণ সর্দি-জ্বর হলে ঠান্ডা লাগা থেকে দূরে থাকতে হয়। পাশাপাশি ডাক্তারের এরূপ প্রাসঙ্গিক প্রকল্পকে প্রমাণ করা যায়। এ কারণে এটি বৈধ প্রকল্প। বৈধ প্রকল্প সুনির্দিষ্ট, যৌক্তিক, - প্রমাণযোগ্য হয়ে থাকে। কিন্তু কখনই আত্মবিরোধী হয় না। অন্যদিকে, অসুস্থ পান্নার সর্দি-জ্বর প্রসঙ্গে তার ছোট চাচা বলেন, 'বেশি বেশি করে ফ্রিজের ঠান্ডা পানি খেলে জ্বর ভালো হয়ে যাবে।' তার এই বক্তব্য স্ববিরোধী। এ কারণে এটি অবৈধ প্রকল্পের দৃষ্টান্ত। এরূপ প্রকল্পকে প্রমাণ করা যায় না। পাশাপাশি মূল ঘটনার সাথে অপ্রাসঙ্গিক, অবাস্তব হয়ে থাকে। এ কারণেই পান্নার ছোট চাচার বক্তব্যটি যৌক্তিক নয়। পরিশেষে বলা যায়, প্রকল্পের বৈধতার মানদণ্ডে উদ্দীপকের ডাক্তার ও পান্নার ছোট চাচার বক্তব্যে ভিন্নতা পরিলক্ষিত হয়। কারণ, ডাক্তারের বক্তব্য হলো বৈধ প্রকল্প কিন্তু পান্নার ছোট চাচার বক্তব্য হলো অবৈধ প্রকল্প।"
        }
      ]
    },
    {
      "number": "8",
      "uddipok": "দ্বাদশ শ্রেণির দুইজন শিক্ষার্থী রিপন ও শিপন তাদের পাঠ্যবিষয় নিয়ে আলোচনা করছিল। প্রথমে রিপন শিপনকে সুখী মানুষ পদটির সংজ্ঞা দিতে বললো। শিপন বললো, সুখী মানুষ হয় এমন যার কোনো দুঃখ নাই। এরপর শিপন রিপনকে দ্রব্য, আনন্দ পদ দুইটিকে সংজ্ঞায়িত করতে বললো। উত্তরে রিপন বললো, এই পদগুলো সংজ্ঞার অযোগ্য।",
      "tag": "",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্য ভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "রূপক সংজ্ঞা বলতে কী বোঝ?",
          "explanation": "কোনো একটি পদের অর্থ উপমা বা রূপকভাবে প্রকাশ করাকে রূপক সংজ্ঞা বলে। যৌক্তিক সংজ্ঞার সুনির্দিষ্ট কিছু নিয়ম রয়েছে। কোনো পদের যৌক্তিক সংজ্ঞা প্রদানের ক্ষেত্রে ঐ নিয়মগুলো আবশ্যিকভাবে অনুসরণ করতে হয়। সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে রূপক সংজ্ঞা অনুপপত্তি বা রূপক সংজ্ঞা বলে।"
        },
        {
          "label": "গ",
          "question": "শিপনের সংজ্ঞায় সংঘটিত অনুপপত্তিটি আলোচনা করো।",
          "explanation": "উদ্দীপকের কুয়াশার সংজ্ঞায় নঞর্থক সংজ্ঞা অনুপপত্তি ঘটেছে। কেননা কুয়াশা তার সংজ্ঞায় নঞর্থক ভাষা ব্যবহার করেছে। যৌক্তিক সংজ্ঞার জন্য নির্দিষ্ট কিছু নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুযায়ী কোনো পদের সংজ্ঞায় নঞর্থক ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করলে সংজ্ঞা, ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। উদ্দীপকের কুয়াশা 'সুখী মানুষ' পদটিকে 'সুখী মানুষ হয় এমন যার কোনো দুঃখ নেই'- এমনভাবে সংজ্ঞায়িত করেছে। এখানে কুয়াশা যৌক্তিক সংজ্ঞার চতুর্থ নিয়ম লঙ্ঘন করে নঞর্থক ভাষা ব্যবহার করেছে। তাই কুয়াশার সংজ্ঞায় নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "রিপনের উত্তরের সঙ্গে তুমি কি একমত? তোমার উত্তরের সপক্ষে যুক্তি দাও।",
          "explanation": "উদ্দীপকের মাইশার উত্তরের সঙ্গে আমি একমত। কেননা দ্রব্য, আনন্দ ইত্যাদি পদের সংজ্ঞা প্রদান করা যায় না। যৌক্তিক সংজ্ঞা হলো একটি পদের জাত্যর্থের পরিপূর্ণ বিবৃতি। তাই কোনো পদের সংজ্ঞা প্রদান করতে হলে পদটির পূর্ণ জাত্যর্থ আবশ্যিকভাবে উল্লেখ করতে হয়। এক্ষেত্রে সংজ্ঞায় পদটির আসন্নতম জাতি ও বিভেদক লক্ষণের উল্লেখ করতে হয়। কিন্তু এমন অনেক পদ আছে যেগুলোর - আসন্নতম জাতি ও বিভেদক লক্ষণের উল্লেখ করা যায় না। যেসব ক্ষেত্রে কোনো পদের আসন্নতম জাতি ও বিভেদক লক্ষণ অর্থাৎ পূর্ণ জাত্যর্থ উল্লেখ করা যায় না সেক্ষেত্রে পদের সংজ্ঞা প্রদান করা সম্ভব নয়। এসব ক্ষেত্রে যৌক্তিক সংজ্ঞা সীমাবদ্ধ। উদ্দীপকের মাইশা তার বক্তব্যে 'দ্রব্য, আনন্দ' পদ দুটি সংজ্ঞার অযোগ্য বলে অভিহিত করেছে। 'দ্রব্য' হলো পরতম জাতি। এই জাতির চেয়ে বৃহত্তম কোনো জাতি নেই বিধায় এটির আসন্নতম জাতির উল্লেখ করা যায় না। তাই 'দ্রব্য' পদটির সংজ্ঞা প্রদান করা যায় না। আর 'আনন্দ' পদটি মনের একটি মৌলিক অনুভূতি। এটির আসন্নতম জাতি ও বিভেদক লক্ষণ উল্লেখ করা যায় না। তাই 'আনন্দ' পদেরও সংজ্ঞা প্রদান করা যায় না। যেহেতু 'দ্রব্য', 'আনন্দ' পদ দুটির ক্ষেত্রে যৌক্তিক সংজ্ঞার নিয়ম প্রয়োগ করে সংজ্ঞা প্রদান করা যায় না, তাই মাইশার বক্তব্যের সাথে আমি একমত।"
        }
      ]
    },
    {
      "number": "9",
      "uddipok": "যুক্তিবিদ্যার মামুন স্যার ক্লাসে পড়াচ্ছেন। তিনি বললেন, যে সব আরোহ প্রক্রিয়ায় আরোহের মূল বৈশিষ্ট্য অনুপস্থিত তাদেরকে অপ্রকৃত আরোহ বলে। যুক্তিবিদ মিলের মতে আরোহমূলক লম্ফ হচ্ছে আরোহের মূল বৈশিষ্ট্য। এ বৈশিষ্ট্যটি যাদের মধ্যে অনুপস্থিত তারাই অপ্রকৃত আরোহ। তাঁর মতে, আরোহমূলক লম্ফ হচ্ছে আরোহের প্রাণকেন্দ্র। মিলের মতে, এ প্রক্রিয়াগুলো দেখতেই শুধু আরোহের মতো। কিন্তু এদের মধ্যে জানা থেকে অজানায় কোন গমন নেই। কাজেই এরা আরোহ নামের অযোগ্য। তাঁর ভাষায় এরা তথাকথিত অসঙ্গত আরোহ।",
      "tag": "",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে অনুমান বা যুক্তিপদ্ধতিতে আরোহের মূল বৈশিষ্ট্য হিসেবে 'আরোহমূলক লম্ফ' উপস্থিত থাকে না তাকেই অপ্রকৃত আরোহ বলে।"
        },
        {
          "label": "খ",
          "question": "আরোহের মূল বৈশিষ্ট্য কী?",
          "explanation": "আরোহমূলক লম্ফ হচ্ছে আরোহের মূল বৈশিষ্ট্য। আরোহমূলক লক্ষের সাহায্যে জানা থেকে অজানা তথ্যে বা জ্ঞাত থেকে অজ্ঞাত সত্যে গমন করা হয়। যেমন: কয়েকটি দৃষ্টান্ত পর্যবেক্ষণ করে দেখা গেল যে, আগুন দহন করে। তাই সিদ্ধান্ত গ্রহণ করা হলো যে, সকল ক্ষেত্রেই আগুন দহন করে। এখানে আরোহমূলক লম্ফের সাহায্যে এরূপ সার্বিক সিদ্ধান্ত গ্রহণ করা হয়েছে।"
        },
        {
          "label": "গ",
          "question": "মামুন স্যার আরোহের কোন বিষয়টির অনুপস্থিতির কারণে অপ্রকৃত আরোহ বলেছেন? বর্ণনা করো।",
          "explanation": "মামুন স্যার আরোহের আরোহমূলক লম্ফের বিষয়টি অনুপস্থিতির কারণে আরোহ প্রক্রিয়াকে অপ্রকৃত আরোহ বলেছেন। যে সব আরোহে আরোহমূলক লম্ফ প্রক্রিয়া অনুপস্থিত থাকে তাদেরকে অপ্রকৃত আরোহ বলে। আরোহ অনুমানে আমরা জানা থেকে অজানায়, কিছু থেকে সকলে এবং নিরীক্ষিত থেকে অনিরীক্ষিত ঘটনায় গমন করি। এভাবে জানা থেকে অজানায় গমন করাকেই আরোহমূলক লম্ফ বলা হয়। যুক্তিবিদ মিলের মতে, আরোহমূলক লম্ফ হচ্ছে আরোহের মূল বৈশিষ্ট্য। উদ্দীপকে বর্ণিত মামুন স্যার বলেন, আরোহমূলক লম্ফ হচ্ছে আরোহের মূল বৈশিষ্ট্য। মূলত তিনি আরোহের এ বিষয়টির অনুপস্থিতির কারণে আরোহ প্রক্রিয়াকে অপ্রকৃত আরোহ বলেছেন।"
        },
        {
          "label": "ঘ",
          "question": "\"অপ্রকৃত আরোহ দেখতেই শুধু আরোহের মতো\"- উক্তিটি উদ্দীপকের আলোকে ব্যাখ্যা করো।",
          "explanation": "\"অপ্রকৃত আরোহ দেখতেই শুধু আরোহের মতো\"- উক্তিটি যথার্থ। যে সব আরোহ প্রক্রিয়ায় আরোহের মূল বৈশিষ্ট্য অনুপস্থিত থাকে তাদেরকে অপ্রকৃত আরোহ বলে। আরোহ অনুমানে আমরা জানা থেকে অজানায়, কিছু থেকে সকলে এবং নিরীক্ষিত থেকে অনিরীক্ষিত ঘটনায় গমন করি। এভাবে জানা থেকে অজানায় গমন করাকেই আরোহমূলক লম্ফ বলা হয়। মিলের মতে, এ আরোহমূলক লম্ফ হচ্ছে আরোহের প্রাণকেন্দ্র। বিশ্লেষণ করলে দেখা যায় যে, পূর্ণাঙ্গ আরোহ, যুক্তিসাম্যমূলক আরোহ এবং ঘটনা সংযোজনে এ বৈশিষ্ট্যটি অনুপস্থিত। তাই এসব অপ্রকৃত আরোহ। মিলের মতে, এ প্রক্রিয়াগুলো দেখতেই শুধু আরোহের মতো। কিন্তু এদের মধ্যে জানা থেকে অজানায় কোনো গমন নেই। তার ভাষায় এরা তথাকথিত অসংগত আরোহ। মামুন স্যার ক্লাসে ছাত্রছাত্রীদেরকে এটাই বোঝাতে চেয়েছেন যে, 'আরোহমূলক লম্ফ' হচ্ছে আরোহের প্রাণ। যে আরোহে 'আরোহমূলক লম্ফ' অনুপস্থিত থাকে তাকে প্রকৃত আরোহ বলা যায় না। যদিও এই আরোহগুলো দেখে অনেক সময়ই প্রকৃত আরোহ মনে হয়। কিন্তু এগুলো আসলে প্রকৃত আরোহ না। তাই বলা যায়, “অপ্রকৃত আরোহ দেখতেই শুধু আরোহের মতো\"- উক্তিটি যথার্থ।"
        }
      ]
    },
    {
      "number": "10",
      "uddipok": "হক-১: নৌকার গতিবেগের কারণ হল- অনুকূল স্রোত+বায়ুর গতি। দাঁড়ের ব্যবহার+মাঝির দক্ষতা হক-২: ভালো লেখাপড়া ভালো ফল ভালো চাকরি ভালো। বেতন আর্থিক সমৃদ্ধি হক-৩:",
      "tag": "",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কী?",
          "explanation": "যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "মৌলিক অনুভূতিকে ব্যাখ্যা করা যায় না কেন?",
          "explanation": "মৌলিক অবস্থাসমূহকে একটির সাথে অন্যটিকে যুক্ত করা যায় না বলে সেগুলোকে ব্যাখ্যা করা যায় না। বৈজ্ঞানিক ব্যাখ্যার মূল বৈশিষ্ট্য হচ্ছে সংযুক্তিকরণ ও অন্তর্ভুক্তি। কাজেই যে ঘটনা বা নিয়মকে অন্য কোনো ঘটনা বা নিয়মের সাথে সংযুক্ত করা যায় না বা তার মধ্যে অন্তর্ভুক্ত করা যায় না তার ব্যাখ্যা দান সম্ভব নয়। যেমন- চেতনার মৌলিক অবস্থা হলো রূপ, রস, গন্ধ, শব্দ, স্পর্শ, তাপ, শৈত্য ইত্যাদি। এসব বিষয় সাদৃশ্যের ভিত্তিতে একটির সাথে অন্যটিকে যুক্ত করা যায় না। তাই চিন্তার মৌলিক অবস্থাসমূহের ব্যাখ্যা করা যায় না।"
        },
        {
          "label": "গ",
          "question": "ছক-১ এ ব্যাখ্যার কোন রূপটি প্রতিফলিত হয়েছে? ব্যাখ্যা করো।",
          "explanation": "ছক-১ এ ব্যাখ্যার বিশ্লেষণ রূপটি প্রতিফলিত হয়েছে। কতিপয় কারণের মিলিত রূপ হলো একটি মিশ্র কার্য। বৈজ্ঞানিক ব্যাখ্যায় এরূপ মিশ্র কার্যের কারণগুলোকে আলাদা করে দেখানো হয়। এভাবে কোনো মিশ্র কার্যের বিভিন্ন কারণকে পৃথক পৃথকভাবে দেখানোর প্রক্রিয়াকেই বলে বিশ্লেষণ। এক্ষেত্রে মিশ্রকার্য হলো কতগুলো স্বতন্ত্র কারণের মিলিত প্রচেষ্টার ফল। উদ্দীপকে বর্ণিত ছক-১ এ নৌকার গতিবেগ একটি মিশ্রকার্য। কারণ নৌকা চালানোর ক্ষেত্রে কতকগুলো স্বতন্ত্র কারণ একসাথে কাজ করে। কারণগুলো হলো- ১. নদীর অনুকূল স্রোত, ২. বায়ুর গতি, ৩. মাঝির দক্ষতা, ৪. দাঁড়ের ব্যবহার। এসব স্বতন্ত্র কারণের মিলিত প্রচেষ্টায় নৌকা চালানো সম্ভব হয়। অর্থাৎ নৌকা চালানোর ক্ষেত্রে এসব একাধিক কারণ মিলিতভাবে কাজ করে। যা বৈজ্ঞানিক ব্যাখ্যার বিশ্লেষণ রূপের প্রতিফলন তাই বলা যায়, ছক- ১ এ ব্যাখ্যার বিশ্লেষণ রূপটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ৩ এ বৈজ্ঞানিক ব্যাখ্যার যে দুটি রূপ প্রতিফলিত হয়েছে, তার তুলনামূলক আলোচনা করো।",
          "explanation": "ছক-২ ও ৩ এ বৈজ্ঞানিক ব্যাখ্যার শৃঙ্খলযোজন ও অন্তর্ভুক্তি রূপ দুটি প্রতিফলিত হয়েছে। নিচে উভয় বিষয়ের তুলনামূলক বিশ্লেষণ করা হলো- ছক-২ এ বর্ণিত, ভালো লেখাপড়া করার কারণে ভালো ফলাফল করা যায়, ভালো ফলাফল ভালো চাকরি কারণ হিসেবে ভূমিকা পালন করে, ভালো চাকরি পেলে ভালো বেতন পাওয়া যায়, যা আর্থিক সমৃদ্ধির কারণ হিসেবে ভূমিকা রাখে। এভাবে কার্য ও দূরবর্তী কারণের মধ্যবর্তী যোগসূত্র হচ্ছে শৃঙ্খলযোজন। অর্থাৎ কোনো ঘটনার কার্য ও তার দূরবর্তী কারণের মধ্যবর্তী স্তর বা পর্যায়কে বলা হয় শৃঙ্খলযোজন। এ শৃঙ্খলযোজনকে আবার প্রক্ষেপণও বলা হয়। তাই শৃঙ্খলযোজন হলো এমন একটি যোগসূত্র যা কার্য ও কারণের উভয় সম্বন্দ্বকে আবদ্ধ করে বা সম্পর্কিত করে। অন্যদিকে, যে বৈজ্ঞানিক ব্যাখ্যায় একটি কম ব্যাপক নিয়মকে কোনো বেশি নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। বৈজ্ঞানিক ব্যাখ্যার এই রূপে যে নিয়মের মাধ্যমে কোনো ঘটনার ব্যাখ্যা করা হয় তা একটি বিশেষ নিয়ম। আর'যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। ছক-৩ এ চুম্বকত্বের নিয়মকে মাধ্যাকর্ষণের মতো বৃহৎ নিয়মের অধিনে এনে ব্যাখ্যা করা হয়েছে। এভাবে বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করার নামই হলো অন্তর্ভুক্তি। পরিশেষে বলা যায়, বৈজ্ঞানিক ব্যাখ্যার উল্লেখযোগ্য দুটি রূপ হলো 5 শৃঙ্খলযোজন ও অন্তর্ভুক্তি। স্বতন্ত্র বৈশিষ্ট্যের কারণে উভয়ে একটি থেকে অন্যটি আলাদা।"
        }
      ]
    },
    {
      "number": "11",
      "uddipok": "জনাব আবির বাজারে আম কিনতে গিয়ে লক্ষ করলেন, কিছু আমের উপর মাছি বসছে আর কিছু আমের উপর বসছে না। এতে তিনি বুঝতে পারলেন, যে আমগুলোতে মাছি নেই, সেগুলো কার্বাইডযুক্ত। এমন সময় পাশ থেকে কাজল বললো, আমি প্রায়ই আম কিনে ঠকি। তাই ভাবছি, আজ প্রত্যেকটি আমের স্বাদ পরীক্ষা করে কিনব।",
      "tag": "",
      "sub_questions": [
        {
          "label": "ক",
          "question": "সাময়িক প্রকল্প কাকে বলে?",
          "explanation": "বৈধ প্রকল্পের অভাবে কাজ চালানোর জন্য সাময়িকভাবে যে প্রকল্প প্রণয়ন করা হয় তাকেই সাময়িক প্রকল্প বলে।"
        },
        {
          "label": "খ",
          "question": "প্রকল্পের শর্ত বলতে কী বোঝ?",
          "explanation": "প্রকল্পের শর্ত বলতে প্রকল্পের মৌলিক ও অপরিহার্য দিককে বোঝায়। যে বিষয়গুলোর উপস্থিতিতে প্রকল্প গঠন করা হয়, তাকে প্রকল্পের শর্ত বলে। যেমন: প্রকল্পকে সুনির্দিষ্ট, আত্মসঙ্গতিপূর্ণ, যৌক্তিক, বিজ্ঞানসম্মত, বাস্তব কারণভিত্তিক, পর্যাপ্ত ও যাচাইযোগ্য হতে হবে। কারণ এসব শর্তের ওপর ভিত্তি করেই প্রকল্প গঠন করতে হয়।"
        },
        {
          "label": "গ",
          "question": "উদ্দীপকে বর্ণিত কাজলের সিদ্ধান্তে কোন আরোহ প্রকাশ পেয়েছে? ব্যাখ্যা করো।",
          "explanation": "উদ্দীপকে বর্ণিত কাজলের সিদ্ধান্তে পূর্ণাঙ্গ আরোহ প্রকাশ পেয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে একশটি ফল আছে। প্রত্যেকটি ফল যাচাই করে দেখা গেল যে, সেগুলো আপেল। এর ভিত্তিতে সিদ্ধান্ত গ্রহণ করা হলো, ঝুড়ির সবগুলোই আপেল ফল। এভাবে পূর্ণাঙ্গ আরোহে একটি বিষয় সম্পর্কে তার প্রত্যেকটি দৃষ্টান্ত গণনা বা প্রত্যক্ষ করে সিদ্ধান্ত গ্রহণ করা হয়। অর্থাৎ সম্পূর্ণ গণনার ভিত্তিতে সার্বিক সিদ্ধান্ত প্রতিষ্ঠা করা হয়। উদ্দীপকে উল্লিখিত ঘটনায়, কাজল আম ক্রয় করার সময় প্রতিটি আমের স্বাদ পরীক্ষা করতে চেয়েছে। তার এ সিদ্ধান্ত পূর্ণাঙ্গ আরোহের সাথে সাদৃশ্যপূর্ণ। কারণ সে প্রতিটি আমের স্বাদ পরীক্ষা করে সিদ্ধান্ত নিতে চেয়েছে।"
        },
        {
          "label": "ঘ",
          "question": "জনাব আবিরের কর্মকাণ্ড কি প্রতিষ্ঠিত প্রকল্পের সাথে সঙ্গতিপূর্ণ? উত্তরের সপক্ষে মতামত দাও।",
          "explanation": "হ্যাঁ, জনাব আবিরের কর্মকান্ড প্রতিষ্ঠিত প্রকল্পের সাথে সঙ্গতিপূর্ণ। কারণ তার কর্মকাণ্ডে সংকট উত্তরক দৃষ্টান্তের প্রতিফলন ঘটেছে। যে দৃষ্টান্তের মাধ্যমে প্রতিদ্বন্দ্বী প্রকল্পকে পরিহার করে একমাত্র বৈধ প্রকল্পকে প্রতিষ্ঠা করা যায়, তাকে সংকট উত্তরক দৃষ্টান্ত (Crucial Instance) বলে। অনেক সময় কোনো ঘটনার কারণ জানতে গিয়ে একাধিক প্রকল্পের খোঁজ পাওয়া যায়। তখন যে প্রকল্পটি বৈধ হবার শর্ত পূরণ করতে সক্ষম হয় তাকে আবার অন্যান্য প্রতিদ্বন্দ্বী প্রকল্পের সাথে যাচাই করতে হয়। এর মাধ্যমে সেই প্রকল্প অনন্য ও একমাত্র প্রতিষ্ঠিত প্রকল্প হিসেবে প্রমাণিত হয়। এরূপ দৃষ্টান্তকে ব্রিটিশ যুক্তিবিদ বেকন 'চরম দৃষ্টান্ত' বা 'সংকট উত্তরক দৃষ্টান্ত' নামে অভিহিত করেন। বস্তুত যেকোনো প্রতিষ্ঠিত প্রকল্পের ক্ষেত্রে সংকট উত্তরক দৃষ্টান্ত গুরুত্বপূর্ণ ভূমিকা পালন করে। উদ্দীপকে বর্ণিত ঘটনায়, আবিব সাহেব দেখেন কার্বাইডযুক্ত আমের ওপর মাছি বসছে না। কারণ মাছি সবসময় কার্বাইডমুক্ত জিনিসের ওপর বসে। আর এতে সহজেই জানা যায় কোন আমগুলো কার্বাইডযুক্ত এবং কোনগুলো কার্বাইড বিহীন। এক্ষেত্রে মাছি নিরীক্ষণের মাধ্যমে নির্ধারক দৃষ্টান্ত হিসেবে কাজ করেছে। কাজেই আমের ওপর মাছি বসার দৃষ্টান্ত হবে 'সংকট উত্তরক দৃষ্টান্ত' বা 'চরম দৃষ্টান্ত'। তাই বলা যায়, জনাব আবিরের কর্মকাণ্ড প্রতিষ্ঠিত প্রকল্পের সাথে সঙ্গতিপূর্ণ।"
        }
      ]
    }
  ]
}