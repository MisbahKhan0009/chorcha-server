{
  "title": "চট্টগ্রাম বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: নূপুর তার বাসায় আলাদা আলাদা খাঁচায় ময়না, কবুতর, তোতা, শালিক এবং কাকাতুয়া পোষে। নূপুর কেঁচো আর তেলাপোকা দেখলেই ভয়ে কেঁপে উঠে। দৃশ্যকল্প-২: নূপুর তার পড়ার টেবিলে খাতা, কলম, উপন্যাস, গল্প, প্রবন্ধ এবং গানের বই ভিন্ন ভিন্ন করে সাজিয়ে রাখে।",
      "tag": "CTG.B 19",
      "sub_questions": [
        {
          "label": "ক",
          "question": "শ্রেণিকরণ কাকে বলে?",
          "explanation": "শ্রেণিকরণ হলো কোনো বিশেষ উদ্দেশ্য সাধনের জন্য বস্তু বা ঘটনাবলিকে তাদের সাদৃশ্যের আলোকে সন্নিবেশ করার একটি মানসিক প্রক্রিয়া।"
        },
        {
          "label": "খ",
          "question": "শ্রেণিকরণ স্মৃতিশক্তির সহায়ক প্রক্রিয়া- ব্যাখ্যা করো।",
          "explanation": "শ্রেণিকরণ প্রক্রিয়াটি ব্যক্তি কাল্পনিকভাবে সম্পন্ন করে বলে একে স্মৃতিশক্তির সহায়ক প্রক্রিয়া বলা হয়। শ্রেণিকরণের মৌলিক বৈশিষ্ট্য হলো এটি একটি মানসিক প্রক্রিয়া। মানুষ তার সহজাত বুদ্ধিবৃত্তির মাধ্যমে মানসিকভাবে কোনো বিষয়কে সাদৃশ্যের ভিত্তিতে শ্রেণিকরণ করে থাকে। যেমন- একজন ছাত্র তার সমস্ত বই গুরুত্বের ভিত্তিতে বিভিন্ন তাকে সাজিয়ে রাখে। তার এই বই সাজিয়ে রাখার প্রক্রিয়া মানসিক চিন্তার ফল। এজন্য বলা হয়, শ্রেণিকরণ স্মৃতিশক্তির সহায়ক প্রক্রিয়া।"
        },
        {
          "label": "গ",
          "question": "দৃশ্যকল্প-১ এ কোন ধরনের শ্রেণিকরণকে নির্দেশ করে? ব্যাখ্যা করো।",
          "explanation": "দৃশ্যকল্প-২ এর শ্রেণিকরণ হলো প্রাকৃতিক শ্রেণিকরণ। যে শ্রেণিকরণে অপরিহার্য সাদৃশ্যের ভিত্তিতে বস্তু বা ঘটনাসমূহ বিন্যস্ত করা হয়, তাকে প্রাকৃতিক শ্রেণিকরণ বলে। প্রাকৃতিক শ্রেণিকরণকে বৈজ্ঞানিক শ্রেণিকরণও বলা হয়। কেননা এ ধরনের শ্রেণিকরণ মৌলিক বিষয়ের সাথে সঙ্গতিপূর্ণ। যেমন- পুষ্পের উপস্থিতির ওপর ভিত্তি করে উদ্ভিদকে সপুষ্পক উদ্ভিদ ও অপুষ্পক শ্রেণিতে বিন্যস্ত করা প্রাকৃতিক শ্রেণিকরণের একটি দৃষ্টান্ত। দৃশ্যকল্প-২ এ বর্ণিত ময়ূরী চিড়িয়াখানায় মাংসাশী ও তৃণভোজী প্রাণীসহ বিভিন্ন পশু এবং বিভিন্ন প্রকার পাখি দেখে। পশুপাখির এরূপ শ্রেণিবিভাগ প্রকৃতি প্রদত্ত বা মৌলিক বিষয়ের সাথে সঙ্গতিপূর্ণ। এ কারণেই দৃশ্যকল্প-২ এর শ্রেণিকরণ প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এ ইঙ্গিতকৃত শ্রেণিকরণের তুলনামূলক বিশ্লেষণ করো।",
          "explanation": "দৃশ্যকল্প-১ এ প্রাকৃতিক শ্রেণিকরণ এবং দৃশ্যকল্প-২ এ কৃত্রিম শ্রেণিকরণের দৃষ্টান্ত পরিলক্ষিত হয়। নিচে উভয় শ্রেণিকরণের মধ্যে বিদ্যমান পার্থক্য পাঠ্যবইয়ের আলোকে বিশ্লেষণ করা হলো- প্রাকৃতিক শ্রেণিকরণ গুরুত্বপূর্ণ সাদৃশ্যের ওপর নির্ভরশীল। এ শ্রেণিকরণের সাদৃশ্যের বিষয়গুলো প্রকৃতিতে বিদ্যমান থাকে। এর ফলে প্রাকৃতিক শ্রেণিকরণের ক্ষেত্রে বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। অন্যদিকে, কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং ব্যক্তি নিজের খেয়াল- খুশিমতো সৃষ্টি করে থাকে। যেমনটি করেছে উদ্দীপকের নূপুর। নূপুর তার পড়ার টেবিলে খাতা, কলম, উপন্যাস, গল্প, প্রবন্ধ এবং গানের বই ভিন্ন ভিন্ন করে সাজিয়ে রাখেছে। এ কাজে তার নিজস্ব দৃষ্টিভঙ্গি প্রকাশ পেয়েছে। তাই এটি কৃত্রিম শ্রেণিকরণের দৃষ্টান্ত। প্রাকৃতিক শ্রেণিকরণের মাধ্যমে বস্তুসমূহের মৌলিক বৈশিষ্ট্য প্রকাশ পায় বলে একে বৈজ্ঞানিক শ্রেণিকরণও বলা হয়। অন্যদিকে, কৃত্রিম শ্রেণিকরণ বিশেষ উদ্দেশ্য দ্বারা পরিচালিত। পাশাপাশি এ ধরণের শ্রেণিকরণের মাধ্যমে ব্যক্তির ব্যবহারিক প্রয়োজন সাধিত হয়। তাই কৃত্রিম শ্রেণিকরণকে ব্যবহারিক শ্রেণিকরণও বলা হয়। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে উদ্দেশ্যগত পার্থক্য বিদ্যমান। প্রাকৃতিক শ্রেণিকরণের উদ্দেশ্য হচ্ছে সাধারণ জ্ঞান অর্জন করা এবং কৃত্রিম শ্রেণিকরণের উদ্দেশ্য হচ্ছে বিশেষ কোনো ব্যবহারিক সুবিধা লাভ করা।"
        }
      ]
    },
    {
      "number": "2",
      "uddipok": "দৃশ্যকল্প-১: জর্জিয়া একটি কাঁচপাত্রে অক্সিজেন, হাইড্রোজেন ও নাইট্রজেন গ্যাসের মধ্যে জ্বলন্ত দিয়াশলাইয়ের কাঠি প্রবেশ করিয়ে। দেখলো হাইড্রোজেন গ্যাস পুড়ছে। দৃশ্যকল্প-২: গভীর রাতে শাঁওলীর কান্নায় পরিবারের সকল সদস্য জেগে উঠে। শাঁওলীর মা বললেন, কুবাতাস লাগার কারণে শাঁওলী পেটে ব্যথায় কাঁদছে।",
      "tag": "CTG.B 19",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে আনুমানিক ধারণা গঠন করাকে প্রকল্প বলে।"
        },
        {
          "label": "খ",
          "question": "প্রকল্প স্ববিরোধী হয় না কেন?",
          "explanation": "স্ববিরোধী প্রকল্পের স্বকীয় মূল্য থাকে না বলে প্রকল্প, স্ববিরোধী হতে পারে না। প্রকল্প হলো 'কোনো ঘটনার কারণ অনুসন্ধানের জন্য প্রাথমিক আনুমানিক ধারণা। এ আনুমানিক ধারণার ওপর ভিত্তি করে ঘটনার প্রকৃত কারণ নির্ণয় করা হয়। যদি এই ধারণা সংশ্লিষ্ট ঘটনার সাথে সাংঘর্ষিক হয়, তাহলে ওই প্রকল্প দিয়ে ঘটনার প্রকৃত কারণ নির্ণয় করা যায় না। এ কারণে প্রকল্প স্ববিরোধী হতে পারবে না।"
        },
        {
          "label": "গ",
          "question": "দৃশ্যকল্প-১ এ প্রকল্প প্রমাণের কোন দিকটি নির্দেশ করছে? ব্যাখ্যা করো।",
          "explanation": "দৃশ্যকল্প-১ এ প্রকল্প প্রমাণের 'চরম পরীক্ষণের' বিষয়টিকে ইঙ্গিত করে। একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বা চরম দৃষ্টান্ত বলে। আর এ দৃষ্টান্ত পরীক্ষণের মাধ্যমে পাওয়া গেলে তাকে বলা হয় চরম পরীক্ষণ। যেমন: মাটি খুঁড়তে গিয়ে এক সময় একটি পাত্রে কতগুলো চকচকে পদার্থের টুকরা পাওয়া গেল। প্রথমে বোঝা গেল না এগুলো কাঁচ না হীরা। পরে পরীক্ষা করে দেখা গেল এগুলো হীরার টুকরা। এরূপ দৃষ্টান্ত দৃশ্যকল্প-১ এ লক্ষ করা যায়। দৃশ্যকল্প-১ এ বর্ণিত জর্জিয়া একটি কাচপাত্রে অক্সিজেন, হাইড্রোজেন ও নাইট্রজেন গ্যাসের মধ্যে জ্বলন্ত দিয়াশলাইয়ের কাঠি প্রবেশ করিয়ে দেখলো হাইড্রোজেন গ্যাস পুড়ছে। জর্জিয়ার এ পরীক্ষণের সাহায্যে যথার্থভাবে প্রমাণিত হয় যে, হাইড্রোজেন আগুনে দগ্ধ হয়। এ কারণে বলা যায়, দৃশ্যকল্প-১ এ প্রকল্প প্রমাণের চরম পরীক্ষণের বিষয়টিকে। ইঙ্গিত করে।"
        },
        {
          "label": "ঘ",
          "question": "দৃশ্যকল্প-২ এ কি বৈধ প্রকল্পের সাথে সংগতিপূর্ণ? বিশ্লেষণ। করো।",
          "explanation": "• দৃশ্যকল্প-২ এ বৈধ প্রকল্পের সাথে সংগতিপূর্ণ নয়। প্রকল্প প্রণয়নের সময় ঘটনার সম্ভাব্য কারণ অনুমান করা হয়। তাই প্রকল্প প্রণয়নে এমন কারণ অনুমান করতে হয়, যার বাস্তব অস্তিত্ব আছে। এরূপ কারণকেই বলা হয় বাস্তব কারণ। এটি যথার্থ বা বৈধ প্রকল্পের অন্যতম শর্ত। অর্থাৎ কোনো প্রকল্পকে যথার্থ বা বৈধ হতে হলে তাকে অবশ্যই বাস্তব কারণভিত্তিক হতে হবে। বাস্তবতা বর্ণিত কোনো কারণকে প্রকল্প হিসেবে গ্রহণ করলে তা বৈধ হবে না। যেমন- একটি শিশু হারিয়ে গেলে কেউ যদি অনুমান করে শিশুটিকে ভূতে নিয়ে গেছে, তাহলে এরূপ কারণটি বাস্তবতা বর্জিত হবে। কেননা ভূত বলে বাস্তবে আমরা কিছু দেখি না। ঠিক এমন দৃষ্টান্তই লক্ষ করা যায় দৃশ্যকল্প-২ এ। দৃশ্যকল্প-২ এ বর্ণিত গভীর রাতে শাঁওলীর কান্নার কারণ হিসেবে তার মা বলেন, কুবাতাস লাগার কারণে শাঁওলী পেটের ব্যথায় কাঁদছে। তার এ →বক্তব্য বাস্তবতাবর্জিত। কেননা বাস্তবে কুবাতাস বলে কিছু নেই আর এরূপ বাতাসে পেটে ব্যথা হয় এমন বক্তব্য অবাস্তব। এ কারণে শাঁওলীর মা'র বক্তব্য হলো অবৈধ প্রকল্পের দৃষ্টান্ত। পরিশেষে বলা যায়, কোনো আনুমানিক ধারণাকে প্রকরের মর্যাদা লাভ করতে হলে কতগুলো শর্ত পালন করতে হয়। প্রকল্পটি বাস্তব কারণভিত্তিক হওয়া শর্তগুলোর অন্যতম। এ শর্তের ভিত্তিতে বলা যায়, দৃশ্যকল্প-২ এ বৈধ প্রকল্পের সাথে সংগতিপূর্ণ নয়।"
        }
      ]
    },
    {
      "number": "3",
      "uddipok": "দৃশ্যপট-১: বিদ্যুৎ চমকানো বজ্রপাতের কারণ। দৃশ্যপট-২: নববধূর আগমন ব্যবসায় উন্নতির কারণ। দৃশ্যপট-৩: মোরগ ডাকে তাই ভোর হয়।",
      "tag": "CTG.B 19",
      "sub_questions": [
        {
          "label": "ক",
          "question": "অপনয়নের কতটি সূত্র আছে?",
          "explanation": "অপনয়নের পাঁচটি সূত্র আছে।"
        },
        {
          "label": "খ",
          "question": "ব্যতিরেকী পদ্ধতির সাহায্যে ঘটনার কারণ নির্ণয় করা যায় না কেন?",
          "explanation": "ব্যতিরেকী পদ্ধতি কার্যকারণ সম্পর্ক নির্ণয়ের একটি মৌলিক পদ্ধতি। তাই পদ্ধতিটি আলোচ্য বস্তু বা ঘটনার সদর্থক এবং নঞর্থক দৃষ্টান্তের একক পার্থক্যের ওপর নির্ভর করে। পরীক্ষণের পদ্ধতি হওয়ায় এই পদ্ধতিতে কারণ থেকে কার্য নির্ণয় করা যায়, কিন্তু কার্য থেকে কারণে যাওয়া যায় না। তাই ব্যতিরেকী পদ্ধতির মাধ্যমে কারণ নির্ণয় করা সম্ভব হয় না।"
        },
        {
          "label": "গ",
          "question": "দৃশ্যপট-১ এ কার্যকারণ সম্পর্ক প্রমাণের যে অনুপপত্তির কথা বলা হয়েছে তা ব্যাখ্যা করো।",
          "explanation": "দৃশ্যপট-১ এ কার্যকারণ সম্পর্ক প্রমাণের সহকার্যকে কারণ হিসেবে গ্রহণ সংক্রান্ত অনুপপত্তির কথা বলা হয়েছে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর কারণ থাকে আগে এবং কার্য থাকে পরে। কিন্তু অনেক সময় দুটি সহকার্যকে ঘটতে দেখে একটিকে অন্যটির কারণ মনে করা হয়। যখন কার্যকারণ সম্পর্কহীন দুটি কার্যের একটিকে অন্যটির কারণ বলে সিদ্ধান্ত গ্রহণ করা হয়, তখন সিদ্ধান্ত ত্রুটিপূর্ণ হয়। এই জুটিকে সহকার্যকে কারণ হিসেবে গ্রহণ সংক্রান্ত অনুপপত্তি বলে। 'দৃশ্যপট-১' এ আকাশে বিদ্যুৎ চমকানোকে বজ্রপাতের কারণ বলে উল্লেখ করা হয়েছে। প্রকৃতপক্ষে বিদ্যুৎ চমকানো' ও বজ্রপাত দুটি সহকার্য। যেহেতু কার্যকারণ সম্পর্কহীন পরপর সহকার্যের একটি কার্যকে অন্যটির কারণ মনে করা হয়েছে, তাই 'দৃশ্যপট-১' এ কার্যকারণ সংক্রান্ত সহকার্যকে কারণ হিসেবে গ্রহণ সংক্রান্ত অনুপপত্তি ঘটেছে।"
        },
        {
          "label": "ঘ",
          "question": "দৃশ্যপট-২ এবং দৃশ্যপট-৩ এ কী কার্যকারণ সম্পর্ক প্রমাণের অনুপপত্তির দিক থেকে আলাদা? বিশ্লেষণ করে দেখাও।",
          "explanation": "'দৃশ্যপট-২' ও 'দৃশ্যপট-৩' এ কার্যকারণ সম্পর্ক প্রমাণের অনুপপত্তির দিক থেকে আলাদা নয়। নিচে বিষয়টি বিশ্লেষণ করা হলো- 'দৃশ্যপট-২' এ নববধূর আগমনকে ব্যবসায়ে উন্নতির কারণ বলে উল্লেখ করা হয়েছে। তাই এখানে কাকতালীয় অনুপপত্তির সৃষ্টি হয়েছে। যখন কার্যকারণ সম্পর্কবিহীন পরপর ঘটে যাওয়া দুটি ঘটনার প্রথমটিকে অন্যটির কারণ বলে উল্লেখ করা হয়, তখন কাকতালীয় অনুপপত্তি ঘটে। কেননা এক্ষেত্রে কোনো কার্যকারণ সম্পর্ক না থাকা সত্ত্বেও একটিকে অন্যটির কারণ বলে সিদ্ধান্ত গ্রহণ করা হয়। 'দৃশ্যপট-২' এ নববধূর আগমনকে ব্যবসায়ে উন্নতির কারণ বলে উল্লেখ করা হয়েছে। কিন্তু বাস্তবে নববধূর আগমন ও ব্যবসায়ে উন্নতির মধ্যে কোনো কার্যকারণ সম্পর্ক নেই। তাই 'দৃশ্যপট-২' এ কাকতালীয় অনুপপত্তি ঘটেছে। 'দৃশ্যপট-৩' এ ভোর হওয়ার কারণ হিসেবে মোরগের ডাককে উল্লেখ করা • হয়েছে। এখানেও কাকতালীয় অনুপপত্তি ঘটেছে। কেননা মোরগের ডাক ও ভোর হওয়ার মধ্যে কোনো কার্যকারণ সম্পর্ক নেই। তাই ভোর হওয়া ও মোরগের ডাক সম্পর্কবিহীন দুটি ভিন্ন কার্য। যেহেতু 'দৃশ্যপট-৩' এ কার্যকারণ সম্পর্কবিহীন দুটি কার্যের একটিকে অন্যটির কারণ বলে দিক্ষায় গ্রহণ করা হয়েছে, তাই 'দৃশ্যপট-৩' এ কাকতালীয় অনুপপত্তি ঘটেছে। সুতরাং দেখা যায় যে, 'দৃশ্যপট-২' এবং 'দুখ্যপট-৩' উভয় ক্ষেত্রেই কার্যকারণ সংক্রান্ত অনুপপত্তি ঘটেছে এবং উভয় ক্ষেত্রেই কাকতলীর অনুপপত্তি ঘটেছে। তাই বলা যায়, 'দৃশ্যপট-২' এবং দৃশ্যপট কার্যকারণ সংক্রান্ত অনুপপত্তির দিক থেকে আলাদা নয়।"
        }
      ]
    },
    {
      "number": "4",
      "uddipok": "আয়শা বরিশালে থাকে। একদিন সকালে দরজা খুলে লন্ডনে। বসবাস করা তার ছোট বোনকে দাঁড়িয়ে থাকতে দেখে সে খুবই অবাক। হয়। একটু পরই জোরে বাতাস বইতে শুরু করে। আকাশ কালো মেঘে। ঢেকে যায়। আয়শা ভাবলো প্রচণ্ড ঝড় শুরু হতে পারে।",
      "tag": "CTG.B 19",
      "sub_questions": [
        {
          "label": "ক",
          "question": "সম্ভাব্যতা পরিমাপের প্রথম সূত্রটি লেখো।",
          "explanation": "সম্ভাব্যতা পরিমাপের প্রথম সূত্রটি হলো- অনুকূল বিকল্পের সংখ্যাকে লব ও মোট বিকল্পের সংখ্যাকে হর হিসেবে গ্রহণ করে যে ভগ্নাংশটি পাওয়া যায় তা সকল ঘটনার সম্ভাব্যতার মাত্রা নির্দেশ করে।"
        },
        {
          "label": "খ",
          "question": "সম্ভাবনার ভিত্তি আত্মগত না বস্তুগত? ব্যাখ্যা করো।",
          "explanation": "সম্ভাবনার ধারণা যে বিষয়ের ওপর নির্ভর করে প্রকাশ করা হয় তা- ই সম্ভাবনার ভিত্তি। সম্ভাবনার আত্মগত ভিত্তি হলো বিশ্বাস এবং বস্তুগত ভিত্তি হলো বাস্তব অভিজ্ঞতা। যুক্তিবিদ জেভন্স এর মতে, আমাদের বিশ্বাসের মাত্রার ওপর নির্ভর করে কোনো ঘটনার সম্ভাব্যতা। আবার যুক্তিবিদ কার্ডেথ রিড বলেন, সম্ভাব্যতার ভিত্তি আত্মগত নয় বরং বস্তুগত। কারণ কোনো ঘটনা ঘটার সম্ভাব্যতা নির্ভর করে সে-ঘটনা সম্পর্কে আমাদের বাস্তব অভিজ্ঞতার ওপর। এসব যুক্তিতে সার্বিক বিচার করে বলা যায়, সম্ভাবনার ভিত্তি আত্মগত ও বস্তুগত উভয়ই।"
        },
        {
          "label": "গ",
          "question": "আয়শার বোনের আগমন পাঠ্যবইয়ের কোন বিষয়কে নির্দেশ করে? ব্যাখ্যা করো।",
          "explanation": "আয়শার বোনের আগমন আকস্মিকতার বিষয়কে নির্দেশ করে। যে ঘটনার কারণ অজ্ঞাত থাকে বা কারণ অজানা থাকে এবং যা আমাদের হঠাৎ বিস্মিত করে তোলে তা-ই হলো আকস্মিকতা। অর্থাৎ আমরা যখন কোনো ঘটনার কারণ জানতে পারি না বা কারণ উদ্ধার করতে পারি না, তখন উক্ত ঘটনাকে আকস্মিক বলে চালিয়ে দেই। যেমন-\"কোনো পূর্বাভাস ও সংকেত ছাড়াই 'ক' এলাকায় হঠাৎ করে একটি টর্নেডো বয়ে গেল\"- এটি একটি আকস্মিক ঘটনা। উদ্দীপকের বর্ণিত ঘটনায় বরিশালের বাসিন্দা আয়শা একদিন সকালে দরজা খুলে লন্ডনে বসবাসরত তার ছোট বোনকে দাঁড়িয়ে থাকতে দেখে খুবই অবাক হয়। এখানে দুই বোনের দেখা হওয়ার মধ্যে কোনো কার্যকারণ সম্পর্ক নাই। বরং তাদের দেখা হওয়ার ঘটনাকে আকস্মিক হিসেবে বিবেচনা করা যায়।"
        },
        {
          "label": "ঘ",
          "question": "আয়শার বোনকে দেখা এবং বাতাস বইতে শুরু করা ঘটনা দুটির আন্তঃসম্পর্ক বিশ্লেষণ করো।",
          "explanation": "আয়শার বোনকে দেখা এবং বাতাস বইতে শুরু করা ঘটনা দুটি যথাক্রমে আকস্মিকতা ও সম্ভাব্যতার সাথে সংশ্লিষ্ট। নিচে ঘটনা দুটির আন্তঃসম্পর্ক বিশ্লেষণ করা হলো- যে ঘটনার নিশ্চয়তা দেওয়া যায় না, আবার ঘটনাটি অনিশ্চিত তাও বলা যায় না তাকে সম্ভাব্য ঘটনা বলে। সম্ভাবনার ক্ষেত্রে ঘটনার কার্যকারণ নিয়ম সম্পর্কে আমাদের আংশিক জ্ঞান' থাকে। এ কারণে সম্ভাবনাকে ঘটনার নিশ্চয়তা ও অনিশ্চয়তার মধ্যবর্তী অবস্থা বলা হয়। যেমন- 'ঝড় শুরু হতে পারে'- বিষয়টি নিশ্চয়তা ও অনিশ্চয়তার মধ্যবর্তী অবস্থা নির্দেশ করে। তাই এ ঘটনাটি সম্ভাব্যতার সাথে সাদৃশ্যপূর্ণ। অন্যদিকে, কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। আকস্মিকতার ক্ষেত্রে ঘটনার প্রকৃত কারণ সম্পূর্ণই আমাদের অজানা থাকে। তাই এরূপ ঘটনার যৌক্তিক কারণ নির্ণয় করা যায় না। যেমন- আয়শার ছোট বোনকে দেখার ঘটনাটি সম্পূর্ণ অপ্রত্যাশিত ঘটনা। তাই এ ঘটনাটি আকস্মিকতার সাথে সামঞ্জস্যপূর্ণ। সম্ভাবনা ও আকস্মিকতার মধ্যে বাহ্যিক অমিল থাকলেও কিছু কিছু ক্ষেত্রে মিল রয়েছে। কারণ উভয় ক্ষেত্রেই ঘটনার কার্যকারণ সম্পর্ক আমাদের অজানা থাকে। পাশাপাশি উভয় মতবাদ বহু কারণবাদজনিত সমস্যা সমাধানে সহায়তা করে। এ কারণে বাস্তব জীবনে সম্ভাবনা ও আকস্মিকতা উভয় বিষয়েরই প্রভাব লক্ষ করা যায়। পরিশেষে বলা যায়, সম্ভাবনা ও আকস্মিকতা দুটি ভিন্ন বিষয়। সম্ভাবনার ক্ষেত্রে কোনো ঘটনা সম্পর্কে আংশিক জ্ঞান থাকলেও আকস্মিকতার ক্ষেত্রে তা একেবারেই থাকে না। এর পাশাপাশি বিভিন্ন ঘটনার সম্ভাবনা পরিমাপযোগ্য হলেও আকস্মিকতা পরিমাপের কোনো নিয়ম নেই। এসব কারণে উদ্দীপকের ঘটনা দুটির মধ্যে সাদৃশ্যের চেয়ে বৈসাদৃশ্যই বেশি লক্ষ করা যায়।"
        }
      ]
    },
    {
      "number": "5",
      "uddipok": "দৃশ্যপট-১: শেফা নাচের প্রতিযোগিতায় ছয়বার অংশগ্রহণ করলে চারবার জয়ী হয়। তনিমা নাচের প্রতিযোগিতায় পাঁচবার অংশগ্রহণ করলে তিনবার জয়ী হয়। দৃশ্যপট-২: রিনা বলল, পুষ্টিকর খাদ্য গ্রহণ যত বাড়ে রোগ প্রতিরোধ ক্ষমতা তত বাড়ে। পুষ্টিকর খাদ্য গ্রহণ যত কমে, রোগ প্রতিরোধ ক্ষমতা তত কমে। সুতরাং পুষ্টিকর খাদ্য হলো রোগ প্রতিরোধ ক্ষমতা বৃদ্ধির কারণ।",
      "tag": "CTG.B 19",
      "sub_questions": [
        {
          "label": "ক",
          "question": "সম্ভাবনা শব্দটি কীরূপ?",
          "explanation": "সম্ভাবনা শব্দটি দ্ব্যর্থবোধক।"
        },
        {
          "label": "খ",
          "question": "প্রান্তস্থিত বস্তুকে শ্রেণিকরণ করা যায় না কেন?",
          "explanation": "মিশ্র বৈশিষ্ট্য থাকার কারণে প্রান্তস্থিত বস্তুকে শ্রেণিকরণ করা যায় না। প্রান্তস্থিত বস্তু বলতে বোঝায় যাদের মধ্যে মিশ্র বৈশিষ্ট্য বিদ্যমান। অর্থাৎ যেসব বস্তুর মধ্যে ভিন্ন ভিন্ন বৈশিষ্ট্য বিদ্যমান থাকে তাদের প্রান্তস্থিত বস্তু বলে। যেমন- জেলি হলো এমন এক পদার্থ যার মধ্যে কিছু কঠিন পদার্থ এবং কিছু তরল পদার্থের গুণ বিদ্যমান থাকে। এ কারণে জেলিকে বিশেষ - কোনো শ্রেণিতে ভাগ করা যায় না।"
        },
        {
          "label": "গ",
          "question": "সম্ভাবনা পরিমাপের নিয়ম অনুসরণ করে দৃশ্যপট-১ এর সম্ভাবনা নির্ণয় করো।",
          "explanation": "সম্ভাবনা পরিমাপের দ্বিতীয় নিয়ম অনুসরণ করে দৃশ্যপট-১ এর সম্ভাবনা নির্ণয় করা যায়। দৃশ্যপট-১ এ বলা হয়েছে- শেফা নাচের প্রতিযোগিতায় ছয়বার অংশগ্রহণ করলে চারবার জয়ী হয়। তনিমা নাচের প্রতিযোগিতায় পাঁচবার অংশগ্রহণ করলে তিনবার জয়ী হয়। সম্ভাবনা পরিমাপের দ্বিতীয় নিয়ম অনুযায়ী দুটি পৃথক ঘটনা সম্ভাবনার মাত্রা হলো- শেফা জয়ী হওয়ার সম্ভাবনার মাত্রা = ৪ ৫ \\frac{৪}{৫} ৫ ৪ ​ আবার, তনিমা জয়ী হওয়ার সম্ভাবনার মাত্রা = ৩ ৫ \\frac{৩}{৫} ৫ ৩ ​ সম্ভাবনার সূত্র অনুযায়ী, শেফা ও তনিমা উভয়ের একত্রে জয়ী হওয়ার সম্ভাবনার মাত্রা = শেফা জয়ী হওয়ার সম্ভাবনার মাত্রা তনিমা জয়ী হওয়ার সম্ভাবনার মাত্রা। = ৪ ৬ × ৩ ৫ = ২ ৫ =\\frac{৪}{৬}\\times\\frac{৩}{৫}=\\frac{২}{৫} = ৬ ৪ ​ × ৫ ৩ ​ = ৫ ২ ​ অর্থাৎ, প্রতি ৫ বারে ২ বার শেফা ও তনিমা উভয়ের একত্রে জয়ী হওয়ার সম্ভাবনা রয়েছে।"
        },
        {
          "label": "ঘ",
          "question": "দৃশ্যপট-২ এ নির্দেশিত পরীক্ষণমূলক পদ্ধতির প্রকৃতি বিশ্লেষণ করো।",
          "explanation": "দৃশ্যপট-২ এ নির্দেশিত পরীক্ষণমূলক পদ্ধতি হলো সহপরিবর্তন পদ্ধতি। 'সহপরিবর্তন' শব্দটির অর্থ পারস্পরিক সমান পরিবর্তন। অর্থাৎ সহপরির্তন পদ্ধতি অনুযায়ী, একটি ঘটনার পরিবর্তনের সাথে সাথে যদি অন্য ঘটনাও সমানভাবে পরিবর্তিত হয় তাহলে পূর্ববর্তী ঘটনাকে কারণ এবং পরবর্তী ঘটনাকে কার্য বলে। যেমন- বায়ুর চাপ বৃদ্ধি বা হ্রাসের সাথে সাথে ব্যারোমিটারের পারদ স্তম্ভের মাত্রাও বৃদ্ধি বা হ্রাস পায়। সুতরাং আমরা বলতে পারি, বায়ুর চাপই পারদের ওঠা-নামার কারণ। এখানে 'বায়ুর চাপ' হলো কারণ এবং 'পারদের ওঠা-নামা' হলো কার্য। বস্তুত সহপরিবর্তন পদ্ধতি কার্য ও কারণের পরিমাণগত বৈশিষ্ট্যের ওপর নির্ভরশীল। কার্য ও কারণের পরিবর্তন কখনও সমমুখী হয়, কখনও বা বিপরীতমুখী হয়ে থাকে। যেমন- চাঁদের আকৃতির সাথে জোয়ার-ভাটার পরিবর্তন সমমুখী। আবার দ্রব্যের চাহিদার সাথে যোগানের পরিবর্তন বিপরীতমুখী। দৃশ্যপট-২ এ বলা হয়েছে, পুষ্টিকর খাদ্য গ্রহণ যত বাড়ে রোগ প্রতিরোধ ক্ষমতা তত বাড়ে। পুষ্টিকর খাদ্য গ্রহণ যত কমে, রোগ প্রতিরোধ ক্ষমতা তত কমে। সুতরাং পুষ্টিকর খাদ্য হলো রোগ প্রতিরোধ ক্ষমতা বৃদ্ধির কারণ। অর্থাৎ এখানে পুষ্টিকর খাদ্য গ্রহণের সাথে রোগ প্রতিরোধ ক্ষমতার সমমুখী সম্পর্ক প্রকাশ পেয়েছে। এ কারণে এটি সহপরিবর্তন পদ্ধতির দৃষ্টান্ত। সহপরিবর্তন পদ্ধতি একটি সহজ-সরল পদ্ধতি। এই পদ্ধতির সাহায্যে কার্যকারণ সম্পর্কের পরিমাণগত দিকটি নির্ণয় করা যায়। স্থায়ী কারণসমূহের ওপর এই পদ্ধতির প্রয়োগ খুব ফলপ্রসূ। সুতরাং বলা যায়, সহপরিবর্তন পদ্ধতি কার্যকারণ সম্পর্ক নির্ণয়ে যথেষ্ঠ সহায়ক।"
        }
      ]
    },
    {
      "number": "6",
      "uddipok": "দৃশ্যকল্প-১: রজনী হয় যামিনী। দৃশ্যকল্প-২: পুরুষ নয় নারী। দৃশ্যকল্প-৩: জীবন হলো বেদনা।",
      "tag": "CTG.B 19",
      "sub_questions": [
        {
          "label": "ক",
          "question": "বাহুল্য সংজ্ঞা কাকে বলে?",
          "explanation": "কোনো পদের সংজ্ঞায় জাত্যর্থের অতিরিক্ত গুণ হিসেবে উপলক্ষণ উল্লেখ করার কারণে যে অনুপপত্তি ঘটে তাকে বাহুল্য সংজ্ঞা বলে।"
        },
        {
          "label": "খ",
          "question": "‘পরমতম’ জাতির সংজ্ঞা দেওয়া যায় না কেন?",
          "explanation": "পরমতম জাতির সংজ্ঞা দেওয়া যায় না। পরমতম জাতি অর্থ হলো সর্বোচ্চ জাতি। এ জাতিকে কোনো উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ বা পরমতম জাতির সংজ্ঞা দেওয়া যায় না। যেমন: ‘দ্রব্য'। এ পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরমতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা করো",
          "explanation": "দৃশ্যকল্প-২ এ নঞর্থক সংজ্ঞাজনিত অনুপপত্তি ঘটেছে। যৌক্তিক সংজ্ঞার চতুর্থ নিয়মানুসারে ‘কোনো পদের সংজ্ঞায় সর্বদা সদর্থক ভাষা ব্যবহার করতে হবে। নঞর্থক ভাষা ব্যবহার করা যাবে না।' এ নিয়ম লঙ্ঘন করলে নঞর্থক সংজ্ঞাজনিত অনুপপত্তি ঘটে। যেমন— ‘আনন্দ হচ্ছে বেদনার অভাব’- এখানে আনন্দের সংজ্ঞা দিতে গিয়ে ‘বেদনার অভাব' নামক নঞর্থক ভাষা ব্যবহার করা হয়েছে। তেমনি দৃশ্যকল্প-২ এ বলা হয়েছে পুরুষ নয় নারী। অর্থাৎ এখানে পুরুষের সংজ্ঞা নেতিবাচক ভাষায় দেওয়া হয়েছে। এ কারণে দৃশ্যকল্প-২ এ নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-৩ এ যৌক্তিক সংজ্ঞাগত যে পার্থক্য রয়েছে তা বিশ্লেষণ করে দেখাও।",
          "explanation": "দৃশ্যকল্প-১ এবং দৃশ্যকল্প-৩ এ যথাক্রমে চক্রক সংজ্ঞা ও রূপক সংজ্ঞা নামক দু'টি বিষয়ের ইঙ্গিত রয়েছে। নিচে উভয় বিষয়ের মধ্যে বিদ্যমান পার্থক্য আলোচনা করা হলো- কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন- দৃশ্যকল্প-১ এ বর্ণিত ‘রজনী হয় যামিনী।' এখানে রজনী পদের সংজ্ঞায় সমার্থক শব্দ ‘যামিনী' ব্যবহার করা হয়েছে। এ কারণে চক্রক সংজ্ঞাজনিত অনুপপত্তি ঘটেছে। অন্যদিকে, যৌক্তিক সংজ্ঞায় সর্বদা মূল বা অপরিহার্য শব্দ ব্যবহার করতে হয়। এর পরিবর্তে রূপক শব্দ ব্যবহার করে কোনো পদের সংজ্ঞা দেওয়া হলে রূপক সংজ্ঞাজনিত অনুপপত্তি ঘটে। দৃশ্যকল্প-২ এ বর্ণিত ‘জীবন হলো বেদনা।' এখানে জীবনকে বেদনা নামক রূপকের আশ্রয়ে ব্যাখ্যা করা হয়েছে। তাই রূপক সংজ্ঞাজনিত অনুপপত্তি ঘটেছে। উৎপত্তিগত অর্থে রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তির মধ্যে ভিন্নতা বিদ্যমান। সাধারণত যৌক্তিক সংজ্ঞার দ্বিতীয় নিয়ম লঙ্ঘন করে কোনো পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার তৃতীয় নিয়ম লঙ্ঘন করে কোনো পদের সংজ্ঞায় প্রতিশব্দ বা সমার্থক শব্দ ব্যবহার করলে চক্রক সংজ্ঞাজনিত অনুপপত্তি ঘটে। পরিশেষে বলা যায়, রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তি উভয়ই যৌক্তিক সংজ্ঞার নিয়ম লঙ্ঘনজনিত কারণে সৃষ্ট। যৌক্তিক সংজ্ঞার প্রথম ও তৃতীয় নিয়ম যথাযথভাবে অনুসরণ করলে উভয় অনুপপত্তি এড়ানো যাবে।"
        }
      ]
    },
    {
      "number": "7",
      "uddipok": "",
      "tag": "JB 24,CTG.B 19",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ ।"
        },
        {
          "label": "খ",
          "question": "দ্বিকোটিক বিভাগ একটি নিখুঁত প্রক্রিয়া— ব্যাখ্যা করো।",
          "explanation": "দ্বিকোটিক বিভাগ একটি নির্ভুল আকারগত বিভাগ প্রক্রিয়া। এ বিভাগ প্রক্রিয়ায় কোনো ভ্রান্তি বা অনুপপত্তি ঘটার আশঙ্কা থাকে না। কারণ এখানে যৌক্তিক বিভাগের সকল নিয়ম অনুসরণ করা হয়। যেমন— আমরা যখন মানুষকে শিক্ষিত ও অশিক্ষিত পদে ভাগ করি, তখন ‘শিক্ষা' নামক মূলনীতি অনুসরণ করে থাকি। পাশাপাশি শিক্ষিত মানুষ ও অশিক্ষিত মানুষ পদের ব্যক্ত্যর্থ (পদের পরিমাণগত দিক) মানুষ পদের ব্যক্ত্যর্থের সমান।"
        },
        {
          "label": "গ",
          "question": "দৃশ্যকল্প-৩ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-৩ এ অঙ্গগত বিভাগ অনুপপত্তি ঘটেছে। কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগ অনুপপত্তি ঘটে। যেমন— ‘সক্রেটিসকে' তাঁর কেশহীন মস্তক, খাড়া নাক, ছোট-খাটো আঙ্গুল ইত্যাদি অঙ্গ-প্রত্যঙ্গে বিভক্ত করলে অঙ্গগত বিভাগ অনুপপত্তি ঘটবে। কেননা ‘সক্রেটিস’ কোনো জাতিবাচক বা শ্রেণিবাচক পদ নয় বরং একজন বিশিষ্ট ব্যক্তির নাম। তাঁর কোনো উপজাতি বা উপশ্রেণি নেই। তারপরও যৌক্তিক বিভাগের নিয়ম লঙ্ঘন করে সক্রেটিসকে তাঁর বিভিন্ন অঙ্গ-প্রত্যঙ্গে ভাগ করা হলে অঙ্গগত বিভাগ অনুপপত্তি ঘটবে। দৃশ্যকল্প-৩ এ নজরুলকে তার হাত, পা, চোখ ও নাক এরূপ বিভিন্ন অঙ্গে ভাগ করা হয়েছে। তাই এই দৃশ্যকল্পে অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এর মধ্যে কোনটিতে অব্যাপক বিভাগ অনুপপত্তি ঘটেছে? বিশ্লেষণ করে দেখাও।",
          "explanation": "দৃশ্যকল্প-১ এবং দৃশ্যকল্প-২ এর মধ্যে দৃশ্যকল্প-২ এ অব্যাপক বিভাগ অনুপপত্তি ঘটেছে। যৌক্তিক বিভাগে বিভক্ত উপজাতির মিলিত ব্যক্ত্যর্থ যদি বিভাজ্য জাতির ব্যক্ত্যর্থের চেয়ে কম হয়, তাহলে অতিসংকীর্ণ বা অব্যাপক বিভাগ অনুপপত্তি ঘটে। যেমন: ত্রিভুজকে যদি সমবাহু ও সমদ্বিবাহু এ দুইভাগে ভাগ করা হয়, তাহলে অব্যাপক বিভাগ অনুপপত্তি ঘটবে। কেননা এ বিভাজ্য প্রক্রিয়া থেকে বিষমবাহু ত্রিভুজ বাদ পড়েছে। ফলে অতিসংকীর্ণ বা অব্যাপক বিভাগ অনুপপত্তির উদ্ভব ঘটেছে। দৃশ্যকল্প-২ এ প্রাণীকে গাধা, ঘোড়া, ছাগল ও বাঘ পদে ভাগ করা হয়েছে। কিন্তু এসব প্রাণী ছাড়া জগতে আরো অনেক প্রাণী আছে। তাই এ বিভক্তকরণ প্রক্রিয়া থেকে সেসব বাদ পড়েছে। তাই এই বিভক্তকরণ প্রক্রিয়ায় অব্যাপক বিভাগ অনুপপত্তি ঘটেছে। কিন্তু দৃশ্যকল্প-১ এ তিনটি নীতির ভিত্তিতে 'রাজা' পদকে বিভক্ত করা হয়েছে। যা সংকর বিভাগের দৃষ্টান্ত। অতএব বলা যায়, অব্যাপক বিভাগ একটি ভ্রান্ত বিভাগ প্রক্রিয়া। যেখানে বিভক্ত উপজাতির মিলিত ব্যক্ত্যর্থ বিভাজ্য জাতির ব্যক্ত্যর্থের চেয়ে কম হয়। এ কারণে অব্যাপক বিভাগ অনুপপত্তি ঘটে। যার দৃষ্টান্ত দৃশ্যকল্প-২ এ পরিলক্ষিত হয়।"
        }
      ]
    },
    {
      "number": "8",
      "uddipok": "দৃশ্যকল্প-১: ববি গ্রামের বাড়িতে এসে বিভিন্ন বাড়ি ঘুরে দেখলো যে সবার বাড়িতেই গাভী পালন করা হয় । দৃশ্যকল্প-২: মানুষের মতো ক্যাঙ্গারু বাচ্চা প্রসব করে। মানুষ গান গায়। অতএব, ক্যাঙ্গারু গান গায়। দৃশ্যকল্প-৩: মানুষের জন্ম, মৃত্যু, বংশবিস্তার এবং দেহের বৃদ্ধি আছে। পাখির জন্ম, মৃত্যু, বংশবিস্তার এবং দেহের বৃদ্ধি আছে। মানুষের চেতনা আছে। অতএব, পাখির চেতনা আছে।",
      "tag": "CTG.B 19",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয় তা-ই আরোহ।"
        },
        {
          "label": "খ",
          "question": "অনুকূল অভিজ্ঞতা অবৈজ্ঞানিক আরোহের ভিত্তি— ব্যাখ্যা করো।",
          "explanation": "অবৈজ্ঞানিক আরোহের অনুকূল অভিজ্ঞতার ভিত্তিতে সিদ্ধান্ত গ্রহণ করা হয়। যেমন: এ পর্যন্ত যত বক দেখা গেছে তার সবই সাদা এবং অন্য বর্ণের কোনো বক পাওয়া যায়নি। অবৈজ্ঞানিক আরোহে এ অভিজ্ঞতার সামান্যীকরণ করে সিদ্ধান্ত গ্রহণ করা হয়- 'সকল বক হয় সাদা’। এক্ষেত্রে উদ্দেশ্য থাকে অনুকূল দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা। তাই বলা হয়, অনুকূল অভিজ্ঞতা অবৈজ্ঞানিক আরোহের ভিত্তি।"
        },
        {
          "label": "গ",
          "question": "দৃশ্যকল্প-১ এ কোন ধরনের আরোহের প্রতিফলন ঘটেছে? ব্যাখ্যা করো।",
          "explanation": "দৃশ্যকল্প-১ এ অবৈজ্ঞানিক আরোহের প্রতিফলন ঘটেছে। প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে শুধু অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। একই দৃষ্টান্ত পাওয়া যায় দৃশ্যকল্প-১ এ। যেখানে বলা হয়েছে, ববি গ্রামের বাড়িতে এসে বিভিন্ন বাড়ি ঘুরে দেখে যে সবার বাড়িতেই গাভী পালন করা হয়। এ ঘটনাটি অবৈজ্ঞানিক আরোহের সাথে সাদৃশ্যপূর্ণ। কারণ ববি কেবল অনুকূল অভিজ্ঞতার ভিত্তিতে সিদ্ধান্ত নিয়েছে।"
        },
        {
          "label": "ঘ",
          "question": "দৃশ্যকল্প-২ এবং দৃশ্যকল্প-৩ প্রদত্ত আরোহের মধ্যে পার্থক্য তুলনামূলক বিশ্লেষণ করো।",
          "explanation": "দৃশ্যকল্প-২ ও দৃশ্যকল্প-৩ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, অসাধু সাদৃশ্যানুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া । উদ্দীপকের দৃশ্যকল্প-১ এ উল্লিখিত সাধু সাদৃশ্যানুমানের দৃষ্টান্ত প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃশ্যকল্প-২ এ উল্লিখিত অসাধু সাদৃশ্যানুমানের দৃষ্টান্ত সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "দৃশ্যপট-১: গোলাপ হয় সুন্দর। রজনীগন্ধা হয় সুন্দর। সূর্যমুখী হয় সুন্দর । ∴ \\therefore ∴ সকল ফুল হয় সুন্দর। দৃশ্যপট-২: আমি এ পর্যন্ত যত মাছ দেখেছি তার সবগুলোই আঁইশযুক্ত । অতএব, সকল মাছের আঁইশ আছে।",
      "tag": "CTG.B 19",
      "sub_questions": [
        {
          "label": "ক",
          "question": "অপ্রকৃত আরোহ কত প্রকার?",
          "explanation": "অপ্রকৃত আরোহ তিন প্রকার। যথা: ১. পূর্ণ গণনামূলক আরোহ, ২. যুক্তিসাম্যমূলক আরোহ এবং ৩. ঘটনা সংযোজন ।"
        },
        {
          "label": "খ",
          "question": "ঘটনা সংযোজন কি প্রকৃত আরোহ? ব্যাখ্যা করো।",
          "explanation": "আরোহমূলক লম্ফ অনুপস্থিত থাকার কারণে ঘটনা সংযোজন প্রকৃত আরোহ নয় । প্রকৃত আরোহ অনুমানে আরোহমূলক লম্ফের সাহায্যে জানা থেকে অজানা তথ্যে গমন করে সার্বিক সিদ্ধান্ত প্রতিষ্ঠা করা হয়। কিন্তু ঘটনা সংযোজনে জানা থেকে অজানায় গমনের কোনো সুযোগ নেই। বরং কতগুলো অজানা তথ্যের সমন্বয়ে বিশেষ কোনো বিষয় সম্পর্কে সিদ্ধান্ত গ্রহণ করা হয়। যার ফলে এরূপ আরোহে আরোহমূলক লম্ফ থাকে না। এ কারণে ঘটনা সংযোজন প্রকৃত আরোহ নয়।"
        },
        {
          "label": "গ",
          "question": "দৃশ্যপট-২ এ কোন ধরনের আরোহের কথা বলা হয়েছে? ব্যাখ্যা করো।",
          "explanation": "দৃশ্যকল্প-২ এ অবৈজ্ঞানিক আরোহের ইঙ্গিত করা হয়েছে। প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। দৃশ্যকল্প-২ এ বর্ণিত, ‘এ যাবৎ যত টিয়া পাখি দেখেছি সবই সবুজ, অন্য রঙের কোনো টিয়া পাখি দেখিনি। সুতরাং সব টিয়া পাখি হয় সবুজ।' এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যপট-১ এবং দৃশ্যপট-২ এর মধ্যে পার্থক্য তুলনামূলক বিশ্লেষণ করো।",
          "explanation": "দৃশ্যকল্প-২ ও দৃশ্যকল্প-৩ যথাক্রমে অসাধু সাদৃশ্যানুমান এবং সাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- সাধু সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, অসাধু সাদৃশ্যানুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া । উদ্দীপকের দৃশ্যকল্প-১ এ উল্লিখিত সাধু সাদৃশ্যানুমানের দৃষ্টান্ত প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু উদ্দীপকের দৃশ্যকল্প-২ এ উল্লিখিত অসাধু সাদৃশ্যানুমানের দৃষ্টান্ত সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞান চর্চার ক্ষেত্রে অন্তরায় হিসেবে কাজ করে। পরিশেষে বলা যায়, অসাধু সাদৃশ্যানুমান প্রক্রিয়া ভ্রান্ত, তবে সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "মিথিলা এবং তার মা, বাবা সকলেই একদিন পেটের পীড়ায় আক্রান্ত হয়। তাদের জিজ্ঞাসা করে জানা গেল যে, আগের রাত্রে মিথিলা ভাত, মাছ, মাংস ও ডাল খেয়েছে। মিথিলার মা ভাত, সবজি, ডিম এবং মাংস খেয়েছেন। মিথিলার বাবা রুটি, কলা, মাংস এবং সবজি খেয়েছেন।",
      "tag": "CTG.B 19",
      "sub_questions": [
        {
          "label": "ক",
          "question": "পরীক্ষণমূলক পদ্ধতিগুলো কী কী?",
          "explanation": "পরীক্ষণমূলক পদ্ধতি পাঁচ প্রকার। যথা- অন্বয়ী পদ্ধতি, ব্যতিরেকী পদ্ধতি, যৌথ অন্বয়ী-ব্যতিরেকী পদ্ধতি, সহপরিবর্তন পদ্ধতি ও পরিশেষ পদ্ধতি।"
        },
        {
          "label": "খ",
          "question": "ব্যতিরেকী পদ্ধতিকে পরীক্ষণের পদ্ধতি বলা হয় কেন?",
          "explanation": "ব্যতিরেকী পদ্ধতির দৃষ্টান্তসমূহ পরীক্ষণের সাহায্যে সংগৃহীত বলে একে পরীক্ষণের পদ্ধতি বলে। ব্যতিরেকী পদ্ধতিতে যে দৃষ্টান্তের প্রয়োজন, তা কেবল পরীক্ষণের মাধ্যমে পাওয়া যায়। আমরা জানি, ব্যতিরেকী পদ্ধতিতে দুটি দৃষ্টান্ত থাকে। যথা: সদর্থক দৃষ্টান্ত ও নর্থক দৃষ্টান্ত। সদর্থক দৃষ্টান্তে আলোচ্য ঘটনাটির মূল বৈশিষ্ট্য উপস্থিত থাকে এবং নঞর্থক দৃষ্টান্তে অনুপস্থিত থাকে। উভয় দৃষ্টান্ত পরীক্ষণের সাহায্যে সংগ্রহ করা হয়। এ কারণে বলা হয়, ব্যতিরেকী পদ্ধতি হলো পরীক্ষণের পদ্ধতি।"
        },
        {
          "label": "গ",
          "question": "উদ্দীপকে পরীক্ষণমূলক যে পদ্ধতির প্রতি ইঙ্গিত করা হয়েছে সেটি ব্যাখ্যা করো।",
          "explanation": "উদ্দীপকের দৃষ্টান্তটি অন্বয়ী পদ্ধতির অন্তর্ভুক্ত। অন্বয় শব্দের অর্থ হলো মিল। অন্বয়ী পদ্ধতি অনুসারে একাধিক ঘটনার মধ্যে একটি সাধারণ অবস্থাকে ঐ সব ঘটনার কারণ হিসেবে বিবেচনা করা হয়। যেমন- ম্যালেরিয়া জ্বরে আক্রান্ত কয়েকজন রোগীর ওপর অনুসন্ধান করে দেখা গেল যে, প্রত্যেকের মধ্যেই অ্যানোফিলিস মশার কামড় খাওয়ার ঘটনা বর্তমান । তাই অন্বয়ী পদ্ধতি অনুসারে বলা যায়, অ্যানোফিলিস নামে বিশেষ প্রজাতির মশার কামড়ই ম্যালেরিয়া জ্বরের কারণ। উদ্দীপকে বর্ণিত, মিথিলা এবং তার মা, বাবা সবাই একদিন পেটের পীড়ায় আক্রান্ত হয়। তাদের জিজ্ঞাসা করে জানা যায় যে, সবাই বিভিন্ন খাবার খেলেও প্রত্যেকেই মাংস খেয়েছিল। এরূপ সাদৃশ্যের কারণে অর্থাৎ অন্বয়ী পদ্ধতি প্রয়োগের মাধ্যমে বোঝা যায়, খারাপ মাংস খাওয়ার কারণেই সবার পেটের পীড়া হয়েছিল।"
        },
        {
          "label": "ঘ",
          "question": "উদ্দীপকে ইঙ্গিতকৃত পদ্ধতিটির সুবিধাগুলো বিশ্লেষণ করো।",
          "explanation": "উদ্দীপকে অন্বয়ী পদ্ধতির ইঙ্গিত পাওয়া যায়। নিচে এ পদ্ধতির সুবিধাগুলো বিশ্লেষণ করা হলো- অন্বয়ী পদ্ধতি একটি সহজ-সরল পদ্ধতি। এ পদ্ধতিতে নিরীক্ষণের মাধ্যমে দৃষ্টান্তসমূহ সংগ্রহ করা যায়। বিভিন্ন দৃষ্টান্তে সাধারণ ঘটনা পর্যবেক্ষণ করে সহজেই তাদের মধ্যে কার্যকারণ সম্পর্ক নির্ণয় করা যায়। বস্তুত নিরীক্ষণের মাধ্যমে ঘটনার কার্যকারণ সম্পর্ক নির্ণয় করা হয় বিধায় এর প্রয়োগক্ষেত্র অপেক্ষাকৃত ব্যাপকতর। পাশাপাশি অন্যান্য পদ্ধতি প্রয়োগ করতে যে শ্রম দিতে হয়, সে তুলনায় অন্বয়ী পদ্ধতি সহজতর। এ পদ্ধতির জন্য পরীক্ষাগার, যন্ত্রপাতি ইত্যাদির প্রয়োজন হয় না। তাই এটি পরীক্ষণমূলক নানাবিধ খরচ থেকে মুক্ত। অন্বয়ী পদ্ধতিতে সহজেই কার্য থেকে যেমন কারণ নির্ণয় করা যায়, তেমনি কারণ থেকেও কার্য নির্ণয় করা যায়। পাশাপাশি এ পদ্ধতিতে সহজেই অবান্তর বা অপ্রাসঙ্গিক বিষয় বাদ দেওয়া যায়। এই কারণে অন্বয়ী পদ্ধতি প্রকল্প প্রণয়নে সহায়ক। তাই দেখা যায়, নিরীক্ষণনির্ভর হওয়ার কারণে অন্বয়ী পদ্ধতি বেশ সুবিধাজনক। অপেক্ষাকৃত সহজ হওয়ায় এবং কৃত্রিম যন্ত্রপাতির প্রয়োজন না থাকায় এ পদ্ধতির প্রয়োগ ব্যাপকভাবে লক্ষণীয়।"
        }
      ]
    },
    {
      "number": "11",
      "uddipok": "দৃশ্যকল্প-১: দেবতার কোপানলে সূর্যগ্রহণ হয়। দৃশ্যকল্প-২: পর্যাপ্ত রক্ত চলাচলের অভাবে দেহকোষের মৃত্যু হয়।",
      "tag": "CTG.B 19",
      "sub_questions": [
        {
          "label": "ক",
          "question": "শৃঙ্খলযোজন কাকে বলে?",
          "explanation": "যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয়, তাকে শৃঙ্খলযোজন বলে ।"
        },
        {
          "label": "খ",
          "question": "সার্বিক নিয়মের ব্যাখ্যা করা যায় না কেন?",
          "explanation": "অন্য কোনো নিয়মের অন্তর্ভুক্ত না হওয়ায় সার্বিক নিয়মের ব্যাখ্যা করা যায় না। বৈজ্ঞানিক ব্যাখ্যায় একটি কম ব্যাপক নিয়মকে অধিক ব্যাপক নিয়মের অধীনে এনে ব্যাখ্যা করা হয়। কিন্তু সার্বিক নিয়ম ব্যাপকতর। একে অন্য কোনো উচ্চতর নিয়মের অন্তর্ভুক্ত করা যায় না বা অন্য কোনো নিয়মে রূপান্তরিত করা যায় না । তাই সার্বিক নিয়মের ব্যাখ্যা করা যায় না।"
        },
        {
          "label": "গ",
          "question": "দৃশ্যকল্প-২ এ ব্যাখ্যার যে প্রকারের প্রতিফলন ঘটেছে তার ব্যাখ্যা দাও।",
          "explanation": "দৃশ্যকল্প-২ এ বৈজ্ঞানিক ব্যাখ্যাকে নির্দেশ করে। যে ব্যাখ্যায় কার্যকারণ সম্পর্ক আবিষ্কার করে কোনো ঘটনার ব্যাখ্যা দেওয়া হয় তাকে বৈজ্ঞানিক ব্যাখ্যা বলে। যেমন- চাঁদের ওপর যখন পৃথিবীর ছায়া পড়ে তখন চন্দ্রগ্রহণ হয়। এভাবে বৈজ্ঞানিক ব্যাখ্যায় ঘটনাবলিকে প্রাকৃতিক নিয়মকানুনের অধীনে ব্যাখ্যা করা হয়। এ ধরনের ব্যাখ্যার বিভিন্ন স্তর রয়েছে, যেগুলোর সাহায্যে ঘটনার সঠিক কারণ আবিষ্কার করা যায়। বৈজ্ঞানিক ব্যাখ্যা মানুষের শিক্ষা, বিশ্বাস, দৃষ্টিভঙ্গি প্রভৃতি বিষয়ের ওপর নির্ভর করে। দৃশ্যকল্প-২ এ বলা হয়েছে, পর্যাপ্ত রক্ত চলাচলের অভাবে দেহকোষের মৃত্যু হয়। এটি দেহকোষের মৃত্যুর একটি মৌলিক ব্যাখ্যা। এ কারণে এটি বৈজ্ঞানিক ব্যাখ্যার সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এ যে দুটি বিষয়ের ইঙ্গিত করা হয়েছে তাদের তুলনামূলক সম্পর্ক বিশ্লেষণ করো।",
          "explanation": "দৃশ্যকল্প-১ এবং দৃশ্যকল্প-২ এর মাধ্যমে যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশিত হয়েছে। নিচে উভয় ব্যাখ্যার মধ্যকার পার্থক্যসমূহ বিশ্লেষণ করা হলো- কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় অতিপ্রাকৃত শক্তির অস্তিত্ব বা প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয়ে ও মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পেলেও লৌকিক ব্যাখ্যায় ব্যক্তির নিজস্ব বিশ্বাস ও ধ্যান-ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যার গ্রহণযোগ্যতা বেশি।"
        }
      ]
    }
  ]
}