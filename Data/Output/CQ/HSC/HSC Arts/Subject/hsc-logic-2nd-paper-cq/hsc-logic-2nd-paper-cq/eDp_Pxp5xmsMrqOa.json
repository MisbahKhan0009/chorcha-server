{
  "title": "রাজশাহী বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "তথ্য-১: মানুষ হয় বুদ্ধিবৃত্তিসম্পন্ন সুখপ্রিয় জীব। তথ্য-২: চোখ হয় নয়ন। তথ্য-৩; পাপ নয় পুণ্য।",
      "tag": "RB 25",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট প্রকাশকে যৌক্তিক সংজ্ঞা (Logical Definition) বলে।"
        },
        {
          "label": "খ",
          "question": "স্বকীয় নামবাচক পদের সংজ্ঞা দেওয়া যায় না কেন?",
          "explanation": "স্বকীয় নামবাচক পদের জাত্যর্থ নেই বলে এরূপ পদের যৌক্তিক সংজ্ঞা দেওয়া যায় না। বিশিষ্ট ব্যক্তি বা বস্তুর নামহলো স্বকীয় নামবাচক পদ। যেমন- নূরজাহান, সুমনা, চেয়ার প্রভৃতি। এসব পদের কোনো জাত্যর্থ নেই। অর্থাৎ এ ধরনের নামবাচক পদগুলো অর্থহীন চিহ্ন মাত্র। এ কারণে স্বকীয় নামবাচক পদের যৌক্তিক সংজ্ঞা দেওয়া যায় না।"
        },
        {
          "label": "গ",
          "question": "তথ্য-১ এ যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা করো.।",
          "explanation": "তথ্য-১ এ যৌক্তিক সংজ্ঞার প্রথম নিয়মের লঙ্ঘনজনিত আপতিক বা অবান্তর সংজ্ঞা অনুপপত্তি ঘটেছে। যৌক্তিক সংজ্ঞার প্রথম নিয়ম অনুসারে, যে পদের সংজ্ঞা দেওয়া হয় সে পদের পূর্ণ জাত্যর্থ উল্লেখ করতে হবে, তার কম বা বেশি নয়। এ নিয়মটি লঙ্ঘন করে কোনো পদের সংজ্ঞায় যদি উক্ত' পদের অতিরিক্ত গুণ হিসেবে. অবিচ্ছেদ্য অবান্তর লক্ষণ উল্লেখিত হয় তাহলে সংজ্ঞাটি ভ্রান্ত হবে। এরূপ ভ্রান্ত সংজ্ঞাকে আপতিক বা অবান্তর সংজ্ঞা বলে। যেমনমানুষ হয় বুদ্ধিবৃত্তি সম্পন্ন দ্বিপদ জীব। এখানে অতিরিক্ত 'দ্বিপদ' গুণটি মানুষ পদের জাত্যর্থ না হয়ে অবিচ্ছেদ্য অবান্তর লক্ষণ হওয়ায় আপতিক বা অবান্তর সংজ্ঞা অনুপপত্তি ঘটেছে। উদ্দীপকের তথ্য-১ বলা হয়েছে, 'মানুষ হয় বুদ্ধিবৃত্তিসম্পন্ন সুখপ্রিয় জীব।' এখানে 'সুখপ্রিয়' গুণটি 'মানুষ' পদের জাতিগত তাবিচ্ছেদ্য অবান্তর লক্ষণ। তাই বলা যায়, তথ্য-১ এর সংজ্ঞাটিতে যৌক্তিক সংজ্ঞার প্রথম নিয়মের লঙ্ঘনজনিত আপতিক বা অবান্তর সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "তথ্য-২ ও তথ্য-৩ এর মধ্যে তুলনামূলক পার্থক্য আলোচনা করো।",
          "explanation": "উদ্দীপকের তথ্য-২ ও তথ্য-৩ দ্বারা যথাক্রমে চক্রক সংজ্ঞা ও নঞর্থক সংজ্ঞা প্রতিফলিত হয়েছে। নিচে উভয় প্রকার সংজ্ঞার মধ্যে তুলনামূলক পার্থক্য আলোচনা করা হলো- যৌক্তিক সংজ্ঞার তৃতীয় নিয়ম অনুসারে, 'কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করা যাবে না।' সংজ্ঞার এ নিয়মটি লঙ্ঘন করে সংজ্ঞা প্রদান করলে চক্রক সংজ্ঞাজনিত অনুপপত্তি ঘটে। যেমনউদ্দীপকের তথ্য-২ এ উল্লেখ করা হয়েছে, 'চোখ হয় নয়ন।' এখানে 'চোখ' পদের কোনো গুণ প্রকাশ না করে এর সমার্থক শব্দ হিসেবে 'নয়ন' পদটি ব্যবহার করা হয়েছে। তাই দৃষ্টান্তটিতে চক্রক সংজ্ঞাজনিত অনুপপত্তি ঘটেছে। আবার, সংজ্ঞার চতুর্থ নিয়ম অনুসারে, 'কোনো পদের সংজ্ঞায় সদর্থক, বা ইতিবাচক ভাষা ব্যবহার করতে হবে, কোনো নঞর্থক বা নেতিবাচক ভাষা ব্যবহার করা যাবে না।' এ নিয়মটি লঙ্ঘন করে সংজ্ঞা প্রদান করলে নঞর্থক সংজ্ঞাজনিত অনুপপত্তি ঘটে। যেমন: উদ্দীপকের তথ্য-৩ এ 'উল্লেখ করা হয়েছে, 'পাপ নয় পুণ্য।' এখানে পাপ কী তা না বলে পাপ কী নয় তাই বলা হয়েছে। এজন্য দৃষ্টান্তটিতে নঞ্চর্থক সংজ্ঞাজনিত অনুপপত্তিঘটেছে। বৈশিষ্ট্যগত দিক থেকে উভয়ইভ্রান্ত সংজ্ঞার অন্তর্ভুক্ত হলেও চক্রক সংজ্ঞায় যৌক্তিক সংজ্ঞার:তৃতীয় নিয়ম 'লঙ্ঘিত হয়। এতে পদের সমার্থক শব্দ ব্যবহার করা হয়। অন্যদিকে, নঞর্থক সংজ্ঞায় যৌক্তিক সংজ্ঞার চতুর্থ নিয়মটি লঙ্ঘিত হয়। এ সংজ্ঞাটিতে নঞর্থক ভাষাব্যবহার করা হয়। আলোচনা শেষে বলা যায়, যৌক্তিক সংজ্ঞার নিয়মের আলোকে চক্রক সংজ্ঞা ও নঞর্থক সংজ্ঞার মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "2",
      "uddipok": "দৃশ্যকল্প-১:যে আইনজ্ঞ বিচার ক্ষমতা ব্যবহার করেন, তিনি বিচারক। দৃশ্যকল্প-২: জীবন হলো সময়ের সমুদ্র। দৃশ্যকল্প-৩: কাল অনন্তকালের চলমান মূর্তি।",
      "tag": "RB 25",
      "sub_questions": [
        {
          "label": "ক",
          "question": "বর্ণনা কী?",
          "explanation": "পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো পদকে প্রকাশ করলে তাকে বর্ণনা (Description) রলে।"
        },
        {
          "label": "খ",
          "question": "বৃহত্তম জাতির সংজ্ঞা দেওয়া যায় না কেন?",
          "explanation": "সর্বোচ্চ বা পরতম জাতি হওয়ার কারণে বৃহত্ত জাতির সংজ্ঞা দেওয়া যায় না। পরতম জাতি অর্থ হলো বৃহত্তম জাতি। এ জাতিকে উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ বা পরতম জাতির সংজ্ঞা দেওয়া যায় না। যেমন: 'দ্রব্য'। এ পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-১ এ কোন নিয়মের লঙ্ঘন ঘটেছে? ব্যাখ্যা করো।",
          "explanation": "দৃশ্যকল্প-১ এ যৌক্তিক সংজ্ঞার তৃতীয় নিয়মের লঙ্ঘন ঘটেছে। যৌক্তিক সংজ্ঞার তৃতীয় নিয়মানুসারে 'সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যাবে না।' এই নিয়ম লঙ্ঘন করলে সংজ্ঞায় চক্রক সংজ্ঞাজনিত অনুপপত্তি ঘটে। যেমন- 'গাছহয় বৃক্ষ', 'টাকা হয় অর্থ' ইত্যাদি। এসব দৃষ্টান্তে একই পদের সমার্থক বা প্রতিশব্দ ব্যবহার করা হয়েছে। এতে সংজ্ঞেয় পদের অর্থ মোটেই সুস্পষ্ট হয়নি। বরং একই শব্দ একইআবর্তে ফিরে আসায় চক্রক সংজ্ঞাজনিত অনুপপত্তি ঘটেছে। উদ্দীপকের দৃশ্যকল্প-১ এ বলা হয়েছে, 'যে আইনজ্ঞ বিচারক্ষমতা ব্যবহার করেন, তিনি বিচারক।' এখানে বিচারকের সমার্থক 'যে আইনজ্ঞ বিচার ক্ষমতা ব্যবহার করেন' শব্দগুলো উল্লেখ করে সংজ্ঞা প্রদান করা হয়েছে। তাই এটি একটি ভ্রান্ত সংজ্ঞা। এরূপ ভ্রান্ত সংজ্ঞাকে চক্রক সংজ্ঞা অনুপপত্তি বলে। কারণ এখানে যৌক্তিক সংজ্ঞার তৃতীয় নিয়মের লঙ্ঘন করে বিচারক পদের সংজ্ঞাটিতে একই কথার পুনরাবৃত্তি করা হয়েছে। তাই বলা যায়, দৃশ্যকল্প-১ এর সংজ্ঞাটিতে যৌক্তিক সংজ্ঞার তৃতীয় নিয়মের লঙ্ঘনজনিত চক্রক সংজ্ঞা অনুপপত্তি প্রকাশ পেয়েছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ যৌক্তিক সংজ্ঞার আলোকে বিশ্লেষণ করো",
          "explanation": "দৃশ্যকল্প-২ ও দৃশ্যকল্প-৩ দ্বারা যথাক্রমে রূপক সংজ্ঞা ও দুর্বোধ্য সংজ্ঞা প্রতিফলিত হয়েছে। যৌক্তিক সংজ্ঞার আলোকে উভয় প্রকার সংজ্ঞাই ভ্রান্ত সংজ্ঞার দৃষ্টান্ত। যৌক্তিক সংজ্ঞার দ্বিতীয় নিয়ম অনুসারে, 'যে পদের সংজ্ঞা দিতে হবে সেই পদটি থেকে সংজ্ঞাটি'স্পষ্টতর হতে হবে; কোনো রূপক বা দুর্বোধ্য ভাষা ব্যবহার করা যাবে না।' সংজ্ঞার এ নিয়মটি লঙ্ঘন করলে দুটি অনুপপত্তি ঘটে। যথা: রূপক সংজ্ঞাজনিত অনুপপত্তি. এবং দুর্বোধ্য সংজ্ঞাজনিত অনুপপত্তি। অর্থাৎ কোনো পদের সংজ্ঞায় এ নিয়মটি লঙ্ঘন করে যদি রূপক ভাষা ব্যবহার করা হয় তাহলে রূপক সংজ্ঞাজনিত অনুপপত্তি ঘটে। যেমন- উদ্দীপকের দৃশ্যকল্প-২ এ'বর্ণিত, 'জীবন হলো সময়ের সমুদ্র।' এখানে 'জীবন' পদটির সংজ্ঞা দিতে গিয়ে 'সময়ের সমুদ্র' শব্দটি রূপক অর্থে ব্যবহার করা হয়েছে। ফলে দৃষ্টান্তটিতে রূপক সংজ্ঞাজনিত অনুপপত্তি ঘটেছে। আবার, সংজ্ঞার দ্বিতীয় নিয়মটি লঙ্ঘন করে কোনো দুর্বোধ্য ভাষায় সংজ্ঞা প্রদান করলে সংজ্ঞাটিতে দুর্বোধ্য সংজ্ঞার্জনিত অনুপপত্তি ঘটে। যেমনউদ্দীপকের দৃশ্যকল্প-৩ এ উল্লেখ করা হয়েছে, 'কাল অনন্তকালের চলমান মূর্তি।' এখানে 'কাল' পদের সংজ্ঞায় জটিল ও দুর্বোধ্য 'অনন্তকালের চলমান মূর্তি' শব্দগুলো উল্লেখ করায়ু উদাহরণটিতে দুর্বোধ্য সংজ্ঞাজনিত অনুপপত্তি ঘটেছে। আলোচনা শেষে বলা যায়, দৃশ্যকল্প-২ ও দৃশ্যকল্প-৩ দ্বারা প্রতিফলিত রূপক সংজ্ঞা ও দুর্বোধ্য সংজ্ঞা উভয়ই যৌক্তিক সংজ্ঞার দ্বিতীয় নিয়মের লঙ্ঘনজনিত ভ্রান্ত সংজ্ঞা।"
        }
      ]
    },
    {
      "number": "3",
      "uddipok": "বিভাগ-১: একটি ঘরকে দরজা, জানালা ও বারান্দায় ভাগ করা হলো। বিভাগ-২: একটি আমকে রং, গন্ধ ও স্বাদে ভাগ করা হলো। বিভাগ-৩: মানুষকে একই সঙ্গে শিক্ষা ও সততার ভিত্তিতে ভাগ করা হলো।",
      "tag": "RB 25",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "এখন একটি মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতিসমূহে বিন্যস্ত করা হয় তাকে যৌক্তিকবিভাগ বলে।"
        },
        {
          "label": "খ",
          "question": "সর্বনিম্ন উপজাতির যৌক্তিক বিভাগ সম্ভব নয় কেন?",
          "explanation": "ক্ষুদ্রতম উপজাতিহওয়ার কারণে সর্বনিম্ন উপজাতির যৌক্তিক বিভাগ সম্ভব নয়। যৌক্তিক বিভাগে একটি জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে মূল জাতি ও বিভক্ত উপজাতিগুলোর মিলিত ব্যক্ত্যর্থ পরস্পর সমান হয়। ক্ষুদ্রতম উপজাতি হলো এমন শ্রেণি যার কোনোনিম্নতর উপজাতি নেই। তাই যৌক্তিক বিভাগের নিয়ম অনুসরণ করে ক্ষুদ্রতম উপজাতিকে তার অন্তর্গত কোনোউপজাতিতে বিন্যস্ত করা যায় না। তাই ক্ষুদ্রতম উপজাতির যৌক্তিক বিভাগ সম্ভব নয়।"
        },
        {
          "label": "গ",
          "question": "বিভাগ-৩ এ ইঙ্গিতকৃত বিষয়টি আলোচনা করো।",
          "explanation": "উদ্দীপকে বিভাগ-৩ এ মানুষকে একইসাথে সততা ও শিক্ষা মূলনীতির ভিত্তিতেভাগ করায় 'সংকর বিভাগ অনুপপত্তি' সংঘটিত হয়েছে। যৌক্তিক বিভাগের দ্বিতীয় নিয়ম অনুযায়ী, কোনো পদের বিভক্তকরণে একটি সূত্র অনুসরণ করতে হবে। এ নিয়মটি লঙ্ঘন করে যদি একাধিক সূত্র অনুসরণ করা হয়, তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন- 'মানুষ' জাতিকে সৎ, ফর্সা ও জ্ঞানী- এ তিনটি উপজাতিতেবিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সততা, বর্ণ ও জ্ঞান) অনুসরণ করা হয়েছে। উদ্দীপকে বিভাগ-৩ এ মানুষকে একই সাথে সততা ও শিক্ষারভিত্তিতে ভাগ করা হয়েছে। ফলে এ বিভাজন প্রক্রিয়ায় একটি মূলসূত্রের পরিবর্তে দুটি মূলসূত্র শিক্ষা ও সততা গ্রহণ করা হয়েছে। এই জন্য এটি ভ্রান্ত বিভাগ। আর এরূপ বিভাগের নাম 'সংকর বিভাগ অনুপপত্তি'।"
        },
        {
          "label": "ঘ",
          "question": "বিভাগ-১ ও বিভাগ-২ এ ইঙ্গিতকৃত বিষয় দু'টির স্বরূপ বিশ্লেষণ করো।",
          "explanation": "বিভাগ-১ এ উল্লেখিত বিষয়টি অঙ্গাগত বিভাগ ও বিভাগ-২ এ উল্লেখিত বিষয়টি গুণগত বিভাগ অনুপপত্তির প্রতি ইঙ্গিত করেছে। নিচে উভয় বিষয়ের স্বরূপ নির্ণয় করা হলো- যৌক্তিক বিভাগের নিয়মানুসারে 'একটি জাতিবাচক বা শ্রেণিবাচক পদকে বিভক্ত করতে হবে, কোনো বিশেষ ব্যক্তি বা বস্তুকে নয়।' যৌক্তিক বিভাগের এ নিয়মটি লঙ্ঘন করে কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গা-প্রত্যঙ্গে বিভক্ত করা হলে অঙ্গাগত বিভাগজনিত অনুপপত্তি ঘটে। যেমন: আলোচ্য উদ্দীপকের বিভাগ-১ এ একটি দরজাকে তার জানালা ও বারান্দায় ভাগ করা অঙ্গাগত বিভাগের দৃষ্টান্ত। অন্যদিকে, কোনো জাতিবাচক বা শ্রেণিবাচক পদের পরিবর্তে কোনো বিশেষ ব্যক্তি বা বস্তুকে তার বিভিন্ন গুণে ভাগ করা হলে,যে অনুপপত্তি ঘটে তাই হচ্ছে গুণগত বিভাগ। যেমন- বিভাগ-২ এ একটি আমকে এর রং, গন্ধ ও স্বাদে ভাগ করা হয়েছে। এভাবে আমকে তার বিভিন্ন গুণে বিভক্ত করার কারণে যে অনুপপত্তি ঘটেছে তা গুণগত বিভাগ হিসেবে পরিগণিত। আলোচনা শেষে তাই বলা যায়, গুণগত বিভাগ ও অঙ্গগত বিভাগ দুটি ভ্রান্ত বিভাগ। কিন্তু একটির ধরন অন্যটি থেকে আলাদা। এরূপ ভিন্নতার কারণে বিভাগ-১ এবং বিভাগ-২ এর মধ্যে পার্থক্য বিদ্যমান"
        }
      ]
    },
    {
      "number": "4",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "দ্বিকোটিক বিভাগ কাকে বলে?",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে।"
        },
        {
          "label": "খ",
          "question": "বিশেষ গুণবাচক পদের যৌক্তিক বিভাগ সম্ভব নয় কেন?",
          "explanation": "বিশেষ গুণবাচক পদের অর্থ বিশ্লেষণ করা যায় না। এ কারণে বিশেষ গুণবাচক পদের যৌক্তিক বিভাগ সম্ভব নয়। বিশেষ গুণবাচক পদ হলো অতি সরল পদ। যেমন- ভালো, মন্দ ইত্যাদি। এ ধরনের পদের অর্থবিশ্লেষণ করা যায় না। তাই যৌক্তিক বিভাগে বিশেষ গুণবাচক পদের বিভক্তকরণ সম্ভব নয়।"
        },
        {
          "label": "গ",
          "question": "চিত্র-১ তোমার পাঠ্যবইয়ের যে ধারণা নির্দেশ করেছে, তার সুবিধা অসুবিধা ব্যাখ্যা করো।",
          "explanation": "উদ্দীপকের চিত্র-১ এ দ্বিকোটিক বিভাগ নির্দের্শিত হয়েছে। নিচে দ্বিকোটিক বিভাগ প্রক্রিয়ার সুবিধা ও অসুবিধা ব্যাখ্যা করা হলো- দ্বিকোটিক বিভাগের প্রকৃতি পর্যালোচনা করলে দেখা যায় যে, এই প্রক্রিয়ার বেশকিছু সুবিধা আছে। দ্বিকোটিক বিভাগ একটি নির্ভুল আকারগত প্রক্রিয়া। তাই এই বিভাগ প্রক্রিয়ায় কোনো ভ্রান্তি হবার আশঙ্কা থাকে না। এ প্রক্রিয়া একটি আকারগত প্রক্রিয়া হওয়ায় কোনো বাস্তব অভিজ্ঞতা ছাড়াই এখানে বিভাগ সম্পন্ন করা যায়। এছাড়াও দ্বিকোটিক বিভাগ অপেক্ষাকৃত একটি সহজ প্রক্রিয়া। আবার, উদ্দীপকের চিত্র-১'এ পরিলক্ষিত দ্বিকোটিক বিভাগের প্রকৃতি পর্যালোচনা করলে দেখা যায় যে, এই প্রক্রিয়ার কিছু অসুবিধা আছে। দ্বিকোটিক বিভাগ করার ক্ষেত্রে যেহেতু বাস্তব অভিজ্ঞতার প্রয়োজন হয় না তাই এ প্রক্রিয়ার কোনো বস্তুগত মূল্য নেই, কেবল আকারগত মূল্য আছে। এ 'বিভাগ প্রক্রিয়া একটি দীর্ঘ ও অনির্দিষ্ট প্রক্রিয়া। তাই এ প্রক্রিয়া কোথায় গিয়ে থামবে সেটি বলা যায় না। দ্বিকোটিক বিভাগের নঞর্থক পদটি একটি অস্পষ্ট ও অনির্দিষ্ট পদ। এ পদটির বাস্তবতা পরীক্ষা করে দেখা যায় না। যৌক্তিক বিভাগে ব্যক্ত্যর্থের বিশ্লেষণ করা হয় কিন্তু দ্বিকোটিক বিভাগে ব্যক্ত্যর্থের তেমন কোনো বিশ্লেষণ নেই।"
        },
        {
          "label": "ঘ",
          "question": "চিত্র-২ দ্বারা নির্দেশিত ধারণাটির সীমাবদ্ধতা বিশ্লেষণ করো।",
          "explanation": "চিত্র-২ দ্বারা যৌক্তিক বিভাগের ধারণা নির্দেশিত হয়েছে। নিচে যৌক্তিক বিভাগের সীমাবদ্ধতা বিশ্লেষণ করা হলো- যৌক্তিক বিভাগ বলতে আমরা বুঝি কোন একটি জাতিকে তাঁর অন্তর্গত উপজাতিসমূহে বিভক্ত করা। বিভাগকরণ করার সময় আমরা কোনো একটি সূত্রের ওপর ভিত্তি করে একটি বড় শ্রেণিকে কয়েকটি ছোট শ্রেণিতে ভাগ করি। কিন্তু সবক্ষেত্রে এভাবে বিভাগকরণ সম্ভব নয়। বিশেষ করে কোনো বিশিষ্ট ব্যক্তি বা বস্তুর বিভাগ সম্ভব নয়। অর্থাৎ জাতিবাচক বা শ্রেণিবাচক পদের মধ্যে যৌক্তিক বিভাগ সীমাবদ্ধ। তাই কোনো ব্যক্তি বা বস্তুর ক্ষেত্রে যৌক্তিক বিভাগ সম্ভব নয়। তাছাড়া বিশিষ্ট সমষ্টিবাচক পদের যৌন্তিক বিভাগ সম্ভব নয়। কেননা বিশিষ্ট সমষ্টিবাচক পদকে বিভক্ত করা হলে কোনো উপজাতি পাওয়া যায় না। তাই এরূপ পদকে যৌক্তিকভাবেবিভাজন করা যায় না। আবার, ক্ষুদ্রতম বা অপরতম উপজাতির যৌক্তিক বিভাগ সম্ভব নয়। ক্ষুদ্রতম উপজাতি হচ্ছে সর্বনিম্ন উপজাতি। একে আর কোন নিম্নতর শ্রেণিতে ভাগ করা যায় না। এছাড়াও ব্যক্ত্যর্থহীন কোনো পদের যৌক্তিক বিভাগ সম্ভব নয়। গুণবাচক পদসমূহ যথা- সততা,সাদাত্ব, মিষ্টত্ব ইত্যাদি জাত্যর্থকে প্রকাশ করলেও কোনো ব্যক্ত্যর্থকে প্রকাশ করে না। অনুরূপভাবে মনের মৌলিক অনুভূতিসমূহ, যথা-সুখ, দুঃখ, প্রেম, বিরহ ইত্যাদি বিশেষ ধরনের গুণের ইঙ্গিত দিলেও কোন ব্যক্ত্যর্থের ইঙ্গিত দেয় না। তাই এরূপ পদকে যৌক্তিকভাবে বিভাজন করা যায় না। পরিশেষে বলা যায়, যৌক্তিক বিভাগকে সহজ-সরল, বৈজ্ঞানিক পদ্ধতি বলা হলেও এ বিভাগের বিভিন্ন ধাপে সীমাবদ্ধতা রয়েছে।"
        }
      ]
    },
    {
      "number": "5",
      "uddipok": "যুক্তি-১: ইলিশ হয় মরণশীল রুই হয় মরণশীল কাতলা হয় মরণশীল ∴ \\therefore ∴ সকল মাছ হয় মরণশীল। যুক্তি-২: আমি এ পর্যন্ত যত কৃষক দেখেছি তারা সবাই সরল। ∴ \\therefore ∴ সকল কৃষক হয় সরল।",
      "tag": "RB 25",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে আরোহ অনুমানে আরোহের মূল বৈশিষ্ট্য আরোহমূলক লম্ফ অনুপস্থিত থাকে তাকে অপ্রকৃত আরোহ বলে।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন?",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকুল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন-ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "যুক্তি-১ এ দৃশ্যমান আরোহটির ব্যাখ্যা দাও?",
          "explanation": "উদ্দীপকের যুক্তি-১ বৈজ্ঞানিক আরোহের দৃষ্টান্ত। প্রকৃত আরোহের অন্যতম প্রকরণ হলো বৈজ্ঞানিক আরোহ। এই আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়। যেমন- বিভিন্ন মানুষের মৃত্যুর ঘটনা দেখে বলা হলো, 'সকল মানুষ হয় মরণশীল'- এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। উদ্দীপকের যুক্তি-১ এ বর্ণিত, ইলিশ, রুই, কাতলা মাছের মরণশীলতা বৈশিষ্ট্যের ওপর ভিত্তি করে সার্বিক সিদ্ধান্ত \"সকল মাছ হয় মরণশীল” গ্রহণ করা হয়েছে। এই অনুমান প্রক্রিয়ায় আরোহমূলক লম্ফ, প্রকৃতির নিয়মানুবর্তিতা নীতি ও কার্যকারণ নিয়ম বিদ্যমান। এ কারণে বলা যায়, যুক্তি-১ বৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "যুক্তি-১ ও যুক্তি-২ এর মধ্যে সম্পর্ক আলোচনা করো।",
          "explanation": "যুক্তি-১ ও যুক্তি-২ এ যথাক্রমে বৈজ্ঞানিক ও অবৈজ্ঞানিক আরোহ প্রকাশ পেয়েছে। নিচে উভয় আরোহের মধ্যে বিদ্যমান সম্পর্ক বিশ্লেষণ করা হলো- প্রকৃত আরোহের গুরুত্বপূর্ণ দুটি প্রকরণ হলো বৈজ্ঞানিক আরোহ ও অবৈজ্ঞানিক আরোহ। উভয় আরোহ অনুমানে আরোহমূলক লম্ফের মাধ্যমে সার্বিক সিদ্ধান্ত প্রতিষ্ঠা করা হয়। পাশাপাশি উভয় অনুমান প্রকৃতি নিয়মানুবর্তিতা নীতির ওপর নির্ভরশীল। কিন্তু এর পরেও উভয় আরোহে বিভিন্ন বৈসাদৃশ্য পরিলক্ষিত হয়। যুক্তি-১ এ পরিলক্ষিত বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করেসিদ্ধান্ত গ্রহণ করা হয়। এ কারণে এরূপ আরোহের সিদ্ধান্ত নিশ্চিত হয়। অন্যদিকে, যুক্তি-২ এ পরিলক্ষিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অনুকূল অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে এরূপ আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হলেও এখানে দৃষ্টান্তের সংখ্যার চেয়ে মানের ওপর বেশি গুরুত্ব দেওয়া হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর রেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞ্চর্থক দৃষ্টান্তকে তেমন গুরুত্বই দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায় যে, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণি হলেও এদের মধ্যে বিভিন্ন দিক দিয়ে পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১:মানুষের মত প্রাণীর জন্ম, বৃদ্ধি, মৃত্যু আছে। মানুষের চেতনা শক্তি আছে। অতএব, প্রাণীও চেতনা শক্তি সম্পন্ন। দৃশ্যকল্প-২; সূর্য যেমন দিনের বেলায় আলো দেয়, চাঁদও তেমনি রাত্রি বেলা আলো দেয়। অতএব, সূর্যের মত চাঁদের নিজস্ব আলো আছে।",
      "tag": "RB 25",
      "sub_questions": [
        {
          "label": "ক",
          "question": "সাদৃশ্যানুমান কাকে বলে?",
          "explanation": "যে অনুমান প্রক্রিয়ায় দুটি বিষয় বা.ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয় তাকে সাদৃশ্যানুমান বলে।"
        },
        {
          "label": "খ",
          "question": "সাদৃশ্যানুমানকে কেন প্রকৃত আরোহ বলা হয়?",
          "explanation": "সাদৃশ্যানুমানে আরোহাত্মক উল্লম্ফন বিদ্যমান এবং এখানে জ্ঞাত থেকে অজ্ঞাতে গমন করা হয়, তাই সাদৃশ্যানুমানকে প্রকৃত আরোহ বলা হয়। সাদৃশ্যানুমান একটি আরোহমূলক যুক্তিপদ্ধতি। এ অনুমানে আরোহমূলক লম্ফের সাহায্যে সাদৃশ্যের ভিত্তিতে সিদ্ধান্ত অনুমিত হয়। এ কারণে যুক্তিবিদ মিল সাদৃশ্যানুমানকে প্রকৃত আরোহ বলে অভিহিত করেছেন।"
        },
        {
          "label": "গ",
          "question": "দৃশ্যকল্প-২ এ কোন ধরনের সাদৃশ্যানুমান প্রকাশিত হয়েছে? ব্যাখ্যা করো।",
          "explanation": "দৃশ্যকল্প-২ এ অসাধু সাদৃশ্যানুমান নির্দেশিত হয়েছে। অসাধু সাদৃশ্যানুমানে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়। যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। উদ্দীপকের দৃশ্যকল্প-২ এ দেখা যায়, “সূর্য যেমন দিনের বেলায় আলো দেয়, চাঁদও তেমনি রাত্রি বেলা আলো দেয়। অতএব, সূর্যের মত চাঁদের নিজস্ব আলো আছে।\" এই সাদৃশ্যানুমানের দৃষ্টান্তে অমৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়েছে। আর যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাই অসাধু সাদৃশ্যানুমান। এই প্রেক্ষিতে বলা যায়, দৃষ্টান্তটিতে অসাধু সাদৃশ্যানুমান নির্দেশিত হুয়েছে।"
        },
        {
          "label": "ঘ",
          "question": "সাদৃশ্যানুমানের আলোকে দৃশ্যকল্প-১ ও দৃশ্যকল্প-২ এর পার্থক্য আলোচনা করো।",
          "explanation": "দৃশ্যকল্প-১ ও দৃশ্যকল্প-২ 'এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। সাদৃশ্যানুমানের আলোকে উভয় প্রকরণের মধ্যে পার্থক্য আলোচনা করা হলো- সাধু সাদৃশ্যানুমানে মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়। অর্থাৎ এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করাযায়। তাই সাধু সাদৃশ্যানুমানের মূল্য ও গুরুত্ব অনেক বেশি। কিন্তু অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। পাশাপাশি এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া দৃশ্যকল্প-১ এ দেখা যায়, মানুষের মৃত প্রাণীর জন্ম, বৃদ্ধি, মৃত্যু আছে। মানুষের চেতনা শক্তি আছে। অতএব, প্রাণীও চেতনাশক্তি সম্পন্ন। এখানে কতগুলো মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত গৃহীত হয়েছে বিধায় এটি একটি গ্রহণযোগ্য অনুমান যা সাধু 'সাদৃশ্যানুমানকে নির্দেশ করে। অন্যদিকে, দৃশ্যকল্প-২ এ কতগুলো অমৌলিক ও বাহ্যিক সাদৃশ্যের ভিত্তিতে বলা হয়েছে “সূর্যের মত চাঁদের নিজস্ব আলো আছে”। এরূপ বাহ্যিক সাদৃশ্যের ভিত্তিতে সিদ্ধান্ত নেওয়ার কারণে এটি অসাধু সাদৃশ্যানুমানকে নির্দেশ করে, যা গ্রহণযোগ্য অনুমান নয়। সুতরাং বলা যায়, দৃশ্যকল্প-২ অর্থাৎ অসাধুসাদৃশ্যানুমানের চেয়ে দৃশ্যকল্প-১ এর অনুমান অর্থাৎ সাধু সাদৃশ্যানুমানের গ্রহণযোগ্যতা বেশি।"
        }
      ]
    },
    {
      "number": "7",
      "uddipok": "দৃশ্যপট-১: রতন সাহেব বাসায় ফেরার পর দেখলেন যে, তাঁর পকেটে রাখা মোবাইল ফোনটি নেই। তিনি ধারণা করলেন মোবাইল ফোনটি অফিসের টেবিলে রয়ে গেছে। দৃশ্যকল্প-২: মাহমুদ সাহেবের ধারণা প্রচুর পরিমাণ মিষ্টি খাওয়ার জন্য তাঁর ডায়াবেটিস সেরে গেছে।",
      "tag": "RB 25",
      "sub_questions": [
        {
          "label": "ক",
          "question": "প্রকল্পের দ্বিতীয় স্তর কোনটি?",
          "explanation": "প্রকল্পের দ্বিতীয় স্তর হলো প্রাথমিক আনুমানিক ধারণা গঠন।"
        },
        {
          "label": "খ",
          "question": "সব প্রকল্পকে বৈধ প্রকল্প বলা যায় না কেন?",
          "explanation": "প্রকল্পের শর্ত পূরণ না করার কারণে সকল প্রকল্পকে বৈধ প্রকল্প বলা যায় না। প্রকল্প হলো একটি আনুমানিক ধারণা। তবে যে কোনো আনুমানিক ধারণাই প্রকল্প নয়। কোনো আনুমানিক ধারণাকে প্রকল্প হতে গেলে কতগুলো শর্ত পূরণ করতে হয়। যেগুলোকে বৈধ প্রকল্পের শর্ত বলা হয়। যে সব প্রকল্প বৈধ প্রকল্পের শর্ত পূরণ করে না সেসব প্রকল্পকে বৈধ প্রকল্প বলা যায় না। তাই সর ধরনের প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "উদ্দীপকে উল্লিখিত দৃশ্যপট-১ এ রতন সাহেব প্রকল্প প্রণয়নে কোনো D লঙ্ঘন করেছেন কি? ব্যাখ্যা করো।",
          "explanation": "উদ্দীপকে উল্লিখিত দৃশ্যপট-১ এ রতন সাহেব প্রকল্প প্রণয়নে কোনো শর্ত লঙ্ঘন করেননি। প্রকল্প হলো একটি প্রাথমিক আনুমানিক ধারণা। কিন্তু যে কোনো আনুমানিক ধারণাই যথার্থ প্রকল্প নয়। বৈধ রা সুসঙ্গত হতে হলে প্রকল্পকে কয়েকটি শর্ত পালন করতে হয়। এ শর্তগুলো অনুসরণ করে আমরা প্রকল্পের বৈধতা ও অবৈধতা নির্ণয় করতে,পারি। বৈধ প্রকল্পের শর্তগুলো হলো- প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উত্ত নীতিমালা অনুসরণ করা প্রয়োজন। অন্যথায় প্রকল্পটি তাবৈধ হিসেবে বিবেচিত হবে। উদ্দীপকের দৃশ্যপট-১ এ দেখতে পাই, 'রতন সাহেব বাসায় ফেরার পর দেখলেন যে, তার পকেটে রাখা মোবাইল ফোনটি নেই। তিনি ধারণা করলেন মোবাইল ফোনটি অফিসের টেবিলে রয়ে গেছে।' এখানে প্রকাশিত ধারণাটিতে বৈধ প্রকল্পের শর্তসমূহের সুনির্দিষ্টতা, যৌক্তিক হওয়া ও 'প্রাসঙ্গিকতার শর্তসমূহ পূরণ করে। কেননা রতন সাহেবের মোবাইলটি অফিসের টেবিলে থাকতে পারে। কারণ তিনি বাসায় আসার'পূর্বে অফিসেই অবস্থান করছিলেন। তাই বলা যায়, উদ্দীপকে উল্লিখিত দৃশ্যপট-১ এ রতন সাহেবের ধারণায় প্রকল্পের কোনো শর্ত লঙ্ঘিত হয়নি।"
        },
        {
          "label": "ঘ",
          "question": "দৃশ্যপট-২ এ মাহমুদ সাহেবের ধারণাটি কি প্রকল্পের শর্তের সাথে সঙ্গতিপূর্ণ? তোমার উত্তরের সপক্ষে যুক্তি দাও।",
          "explanation": "দৃশ্যপট-২ এ মাহমুদ সাহেবের ধারণাটি প্রকল্পের শর্তের সাথে সঙ্গতিপূর্ণ নয়। কেনা, তার ধারণায় 'প্রকল্প আত্মবিরোধী হতে পারবে না' শর্তটি লঙ্ঘিত হয়েছে। কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। বৈধ প্রকল্পের শর্ত অনুয়ায়ী প্রকল্প আত্মবিরোধী হতে পারবে না। কারণ প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। যেমনকোনো গরিব লোকের ধনী হওয়ার কারণ হিসেবে যদি প্রকল্প করা হয় যে, লোকটি খুবই অলস ছিলেন এবং সারাদিন ঘুমিয়ে থাকতেন, তাই তিনি 'ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও সেই ঘটনাকেন্দ্রিক প্রকল্প পরস্পরবিরোধী। এই রকম প্রকল্প মূল্যহীন। তাই কোনো প্রকল্পকে বৈধ হতে হলে তার সাথে আলোচ্য ঘটনার বিরোধ থাকতে পারবে না। উদ্দীপকের দৃশ্যপট-২ এ বলা হয়েছে, 'মাহমুদ সাহেবের ধারণা প্রচুর পরিমাণ মিষ্টি খাওয়ার জন্য তার ডায়াবেটিস সেরে গেছে।' এখানে 'প্রচুর পরিমাণ মিষ্টি খাওয়া' ও 'ডায়াবেটিস সেরে যাওয়া' পরস্পর আত্মবিরোধী। কারণ আমরা জানি, প্রচুর পরিমাণ মিষ্টি খেলে ডায়াবেটিস বেড়ে যায়। এ কারণে মাহমুদ সাহেবের ধারণাটি আত্মবিরোধী প্রকল্পের একটি দৃষ্টান্ত। আলোচনা শেষে তাই বলা যায়,দৃশ্যকল্প-২ এ বৈধ প্রকল্পের,শর্ত লঙ্ঘন করে আত্মধিরোধী প্রকল্প গ্রহণ করার কারণে এ প্রকল্পটি অবৈধ।"
        }
      ]
    },
    {
      "number": "8",
      "uddipok": "মাহিন একে একে একটি সেল্ফের বই পর্যবেক্ষণ করতে লাগলো। সেখানে ৫০টি বই আছে। বইগুলোর সবগুলোই রবীন্দ্রনাথ ঠাকুরের লেখা।",
      "tag": "RB 25",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "যে আরোহ অনুমানে আরোহমূলক লম্ফের সাহায্যে কতিপয় জানা আশ্রয়বাক্য থেকে অজানা সিদ্ধান্ত নেওয়া হয় তাকে প্রকৃত আরোহ বলে।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত কি নিশ্চিত?",
          "explanation": "হ্যাঁ, কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "উদ্দীপকে বর্ণিত বিষয়ের সঙ্গে পাঠ্যপুস্তকের কোন বিষয়ের মিল রয়েছে? ব্যাখ্যা করো।",
          "explanation": "উদ্দীপকে বর্ণিত বিষয়ের সঙ্গে পাঠ্যপুস্তকের পূর্ণাঙ্গ আরোহের মিল রয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমনএকটি ঝুড়িতে রাখা ৫টি আমের স্বাদ পরীক্ষা করে বলা হলো, 'ঝুড়ির সকল আম হয় মিষ্টি'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আম খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত। উদ্দীপকের বর্ণিত ঘটনায় মাহিন একটি,সেল্ফের ৫০টি রই পর্যবেক্ষণ করে বললো, \"বইগুলোর সবই রবীন্দ্রনাথ ঠাকুরের লেখা”। এই সিদ্ধান্তের জন্য মাহিনকে প্রতিটি বই যাচাই করতে হয়েছে। এ কারণে বলা যায়, মাহিনের কার্যক্রম পাঠ্যপুস্তকের পূর্ণাঙ্গ আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টির যথার্থতা মূল্যায়ন করো।",
          "explanation": "উদ্দীপকে ইঙ্গিতকৃত পূর্ণাঙ্গ আরোহ প্রকৃত আরোহ নয়। আরোহ অনুমানের মূল বৈশিষ্ট্য,হচ্ছে আরোহমূলক লম্ফের (জানা থেকে অজানায় যাওয়া)উপস্থিতি। এই বৈশিষ্ট্যের কারণে আরোহ অনুমানে বিশেষ বিশেষ দৃষ্টান্ত থেকে একটি সার্বিক সিদ্ধান্তে উপনীত হওয়া যায়। কিন্তু উদ্দীপর্কে উল্লেখিত বিষয়টির মতো পূর্ণাঙ্গ আরোহে প্রতিটি দৃষ্টান্ত যাচাই করে সিদ্ধান্ত নিতে হয়। তাই এ আরোহে আরোহমূলক লম্ফ থাকে না। এ'কারণে পূর্ণাঙ্গ আরোহ প্রকৃত আরোহ নয়। পাশাপাশি পূর্ণাঙ্গ আরোহ সীমিত পরিসরে নির্দিষ্ট সংখ্যক দৃস্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্ত যথার্থ অর্থে সার্বিক নয়।কারণ এর সিদ্ধান্ত কতগুলো বিশেষ দৃষ্টান্তের সমষ্টি। এ কারণেও বিভিন্ন যুক্তিবিদ পূর্ণাঙ্গ আরোহকে প্রকৃত আরোহ বলে মনে করেন না। পরিশেষে বলা যায়, কোনো অনুমানকে প্রকৃত আরোহের মর্যাদা পেতে হলে তাতে আরোহমূলক লম্ফ উপস্থিত থাকতে হয়। কিন্তু উদ্দীপকের দৃষ্টান্তে আরোহমূলক লম্ফ অনুপস্থিত বলে এটি প্রকৃত আরোহ নয়।"
        }
      ]
    },
    {
      "number": "9",
      "uddipok": "মধ্যরাতে বঙ্গবাজারে ভয়াবহ আগুন লাগে। এতে কিছু মানুষ আহত ও নিহত হয়। নাইট গার্ড ভাবলেন এটা কোনো দেবতার কাজ। জনাব কামাল ভাবলেন কোনো মানুষ কাজটি করেছে। পুলিশ এসে পায়ের ছাপ পরীক্ষা করে প্রকৃত দোষীকে শনাক্ত করে।",
      "tag": "RB 25",
      "sub_questions": [
        {
          "label": "ক",
          "question": "প্রকল্প কী?",
          "explanation": "প্রকল্প হলো কোনো একটি ঘটনার প্রকৃত কারণ আবিষ্কার করতে গিয়ে সাময়িক আন্দাজ বা আনুমানিক ধারণা।"
        },
        {
          "label": "খ",
          "question": "বাস্তব কারণ বলতে কী বোঝায়?",
          "explanation": "বাস্তব কারণ বলতে অস্তিত্বশীল কারণকে বোঝায়। কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণা হলো প্রকল্প। প্রকল্প আনুমানিক ধারণা হলেও এটি বাস্তব কারণভিত্তিক হতে হয়। বাস্তব কারণ কোনো কোনো ক্ষেত্রে প্রত্যক্ষযোগ্য হয়; আবার কোনো কোনো ক্ষেত্রে অনুভবযোগ্য হয়। তবে প্রত্যক্ষযোগ্য বা অনুভবযোগ্য উভয় প্রকার কারণই বাস্তব কারণ।"
        },
        {
          "label": "গ",
          "question": "উদ্দীপকের পায়ের ছাপ বিষয়টি পাঠ্যবইয়ের আলোকে বিশ্লেষণ করো।",
          "explanation": "উদ্দীপকের 'পায়ের ছাপ' প্রকল্পের 'সংকট উত্তরক দৃষ্টান্ত' বিষয়কে ইঙ্গিত করে। যে দৃষ্টান্ত একটি প্রকল্পকে ঘটনার একমাত্র কারণ হিসেবে প্রমাণ করে এবং অন্যান্য প্রতিদ্বন্দ্বী প্রকল্পকে অপ্রমাণ করতে সাহায্য করে তাকে সংকট উত্তরক দৃষ্টান্ত বা চরম দৃষ্টান্ত বলে। কোনো ঘটনা ব্যাখ্যা দেওয়ার জন্য যে প্রকল্প প্রণয়ন করা হয় তাকে ঘটনাটি ব্যাখ্যাকারী একমাত্র প্রকল্প হতে হবে। অনেক সময় কোনো-ঘটনার কারণ নির্ণয়ে একাধিক প্রতিদ্বন্দ্বী প্রকল্প সৃষ্টি হয়। এই প্রতিদ্বন্দ্বী প্রকল্পগুলোর মধ্যে কোনটি সত্য আর কোনটি মিথ্যা তা নির্ধারণ করা কষ্টসাধ্য ব্যাপার হয়ে দাঁড়ায়। এরূপ অবস্থ্যায় কোনো একটি বিশেষ নির্ধারক দৃষ্টান্ত প্রতিদ্বন্দ্বী প্রকল্পগুলোর সংকট নিরসন করে। যা 'সংকট উত্তরক্ দৃষ্টান্ত' নামে পরিচিত। উদ্দীপকে বঙ্গবাজারে ভয়াবহ আগুন লাগার ঘটনাটি বর্ণিত হয়েছে। এ ঘটনায় পুলিশ 'পায়ের ছাপ' পরীক্ষা করে প্রকৃত দোষীকে শনাক্ত করে। এখানে 'পায়ের ছাপ' পরীক্ষার মাধ্যমে অন্যান্য প্রকল্প বাতিল হয়েছে এবং প্রকৃত কারণ উদ্ঘাটন করা হয়েছে। এ কারণেউদ্দীপকের 'পায়ের ছাপ' প্রকল্পের 'সংকট উত্তরক দৃষ্টান্ত'বিষয়কে নির্দেশ করে।"
        },
        {
          "label": "ঘ",
          "question": "উদ্দীপকে জনাব কামাল ও নাইট গার্ডের ধারণার মধ্যে কোনটি গ্রহণীয়? মতামত দাও।",
          "explanation": "উদ্দীপকে জনাব কামালের ধারণা বৈধ প্রকল্পের শর্তের সাথে সামঞ্জস্যপূর্ণ বলে গ্রহণীয় হলেও নাইট গার্ডের ধারণাটি গ্রহণযোগ্য নয়। প্রকল্প একটি আনুমানিক ধারণা.হলেও যেকোনো আনুমানিক ধারণাই প্রকল্প নয়। কোনো আনুমানিক ধারণাকে প্রকল্প হতে গেলে সেটিকে কতগুলো শর্ত পালন করতে হয়। প্রকল্পের শর্তগুলোর মধ্যে অন্যতম হলো 'প্রকল্পকে বাস্তব কারণভিত্তিক হতে হয়'। অর্থাৎ বাস্তবে প্রমাণ করা যায় এরূপ হতে হবে। উদ্দীপকে জনাব কামাল সাহেব বঙ্গবাজারে ভয়াবহ আগুন লাগার পিছনে কোনো মানুষের ভূমিকা আছে বলে ধারণা করেন। তার এই ধারণা বাস্তব কারণ ভিত্তিক। যেহেতু পরবর্তী সময়ে পুলিশের পরীক্ষায় এ বিষয়টি প্রমাণও হয়ে যায়। এ কারণেই বলা যায় জনাব কামাল সাহেবের ধারণা বৈধ প্রকল্পের দৃষ্টান্ত। অন্যদিকে, একই ঘটনার কারণ হিসেবে উদ্দীপকের নাইট গার্ড ভাবেন, এটি কোনো দেরতার কাজ। অর্থাৎ তিনি আগুন লাগার পিছনে দেবতার, ভূমিকা আছে বলে ধারণা করেন। কিন্তু তার এ ধারণাটি বাস্তব কারণভিত্তিক নয়। তাই' বাস্তবে পাওয়া যায় না এমন একটি কারণকে প্রকল্প হিসেবে উল্লেখ করার কারণে নাইট গার্ডের প্রকল্পটি বৈধ নয়। আলোচনা শেষে তাই বলা যায়, বৈধ প্রকল্পের শর্তের আলোকে জনাব কামালের প্রকল্প বৈধ হওয়ায় গ্রহণীয়; কিন্তু নাইট গার্ডের প্রকল্পটি অবৈধ হওয়ায় গ্রহণীয় নয়।"
        }
      ]
    },
    {
      "number": "10",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "ব্যাখ্যা কত প্রকার?",
          "explanation": "বাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "লৌকিক ব্যাখ্যা গ্রহণযোগ্য নয় কেন?",
          "explanation": "ব্যক্তি ভেদে ভিন্ন হওয়ার কারণে লৌকিক ব্যাখ্যা গ্রহণযোগ্য নয়। লৌকিক ব্যাখ্যায় অতিপ্রাকৃতিক, মনগড়া ও অলৌকিক কারণ উল্লেখ করে ব্যাখ্যা প্রদান করা হয়। এখানে অমৌলিক ও গুরুত্বহীন বৈশিষ্ট্য বিবেচনা করে ব্যাখ্যা প্রদান করা হয়। এছাড়া এখানে কার্যকারণ সম্পর্ক বিদ্যমান থাকে না। এসব কারণে লৌকিক ব্যাখ্যা ব্যক্তি ভেদে ভিন্ন হয়। তাই লৌকিকব্যাখ্যা গ্রহণযোগ্য ব্যাখ্যা নয়।"
        },
        {
          "label": "গ",
          "question": "উদ্দীপকে [?] চিহ্নিত বিষয়টি পাঠ্যবইয়ের আলোকে ব্যাখ্যা করো।",
          "explanation": "উদ্দীপকে '?' চিহ্নিত স্থানের মাধ্যমে বৈজ্ঞানিক ব্যাখ্যা নির্দেশিত হয়েছে। ব্যাখ্যার মাধ্যমে কোনো জটিল বিষয়কে সহজ, সরল, স্পষ্ট ও বোধগম্য ভাষায় প্রকাশ করা হয়। আর যখন কার্যকারণ সম্পর্ক নির্ণয় করে কোনো জটিল বিষয়কে সহজভাবে প্রকাশ করা হয় তখন তাকে বৈজ্ঞানিক ব্যাখ্যা বলে। যেমন্- বস্তুর ভূপৃষ্ঠে পতনের কারণ ব্যাখ্যা করার জন্য যখন মাধ্যাকর্ষণ নিয়মের মাধ্যমে ব্যাখ্যা করা হয় তখন সেটি হয় বৈজ্ঞানিক ব্যাখ্যা। বৈজ্ঞানিক ব্যাখ্যার তিনটি রূপ রয়েছে। যথা- বিশ্লেষণ, শৃঙ্খলযোজন ও অন্তর্ভুক্তি। কোনো ঘটনার বৈজ্ঞানিক ব্যাখ্যা করার সময় এই তিনটি রূপের দৃষ্টান্ত প্রতীয়মান হয়। উদ্দীপকে '?' চিহ্নিত স্থানটি চিত্রের মাধ্যমে তিনটি ভাগে ভাগ করে একটি ভাগে শৃঙ্খলযোজন দেখানো হয়েছে। আর শৃঙ্খলযোজন হলো বৈজ্ঞানিক ব্যাখ্যার একটি রূপ। তাই উদ্দীপকে '?' চিহ্নিত স্থানটির মাধ্যমে বৈজ্ঞানিক ব্যাখ্যা নির্দেশিত হয়েছে।"
        },
        {
          "label": "ঘ",
          "question": "উদ্দীপকে A ও C দ্বরা নির্দেশিত বৈজ্ঞানিক ব্যাখ্যার রূপসমূহ বিশ্লেষণ করো।",
          "explanation": "উদ্দীপকে 'A’ ও ‘C’ দ্বারা যথাক্রমে বিশ্লেষণ ও অন্তর্ভুক্তি নির্দেশিত হয়েছে। উদ্দীপকে '?' চিহ্নিত স্থানটিকে তিনটি অংশে ভাগ করে একটি অংশে শৃঙ্খলযোজন এবং অন্য দুটি অংশ হলো 'A' ও 'C'। শৃঙ্খলযোজন ছাড়া বৈজ্ঞানিক ব্যাখ্যার অন্য দুটি রূপ হলো বিশ্লেষণ ও অন্তর্ভুক্তি। তাই উদ্দীপকের 'A' ও 'C' দ্বারা যথাক্রমে বিশ্লেষণ ও অন্তর্ভুক্তি নির্দেশিত হয়েছে। বৈজ্ঞানিক ব্যাখ্যার প্রথম রূপ হলো বিশ্লেষণ। অনেক সময় কোনো মিশ্রকার্য সংঘটনের জন্য কতকগুলো কারণ মিলিতভাবে কাজ করে কার্যটি উৎপন্ন করে। মিশ্রকার্য হলো কতকগুলো স্বতন্ত্র কারণের মিলিত প্রচেষ্টার ফল। বৈজ্ঞানিক ব্যাখ্যায় মিশ্রকার্যের কারণের প্রতিটি অংশকে পৃথকভাবে বিশ্লেষণ করা হয়। এভাবে কোনো মিশ্রকার্যের কারণের প্রতিটি অংশকে পৃথকভাবেব্যাখ্যা করাকে বিশ্লেষণ বলে। যেমন- নদীতে নৌকা চালানোর জন্য নদীর স্রোত, বাতাসের বেগ, নৌকার গতি, দাঁড়ের ব্যবহার ইত্যাদি স্বতন্ত্র কারণগুলো একত্রে কাজ করে। এভাবে বিশ্লেষণে মিশ্রকার্যের স্বতন্ত্র কারণগুলো উল্লেখ করে ঘটনাটিকে ব্যাখ্যা করা হয়। বৈজ্ঞানিক ব্যাখ্যার সর্বশেষ রূপ হলো অন্তর্ভুক্তি। বৈজ্ঞানিক ব্যাখ্যায় কার্যকারণ নিয়মের উল্লেখ করে ব্যাখ্যা করা হয়। আর বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে এনে ব্যাখ্যা করাকে অন্তর্ভুক্তি বলে। এক্ষেত্রে কোনো একটি নিয়মের উচ্চতর নিয়মে অন্তর্ভুক্তি ঘটে। যেমন- জোয়ার-ভাটার কারণ ব্যাখ্যা করার জন্য উচ্চতর নিয়ম মধ্যাকর্ষণ নিয়মের অধীনে এনে ব্যাখ্যা করা হয়। এক্ষেত্রে অন্তর্ভুক্তি ঘটে। পরিশেষে বলা যায় যে, বিশ্লেষণ ও শৃঙ্খলযোজন উভয়ই বৈজ্ঞানিক ব্যাখ্যার রূপ। তবে প্রকৃতিগতদিক থেকে এদের মধ্যে কিছুটা ভিন্নতা রয়েছে।"
        }
      ]
    },
    {
      "number": "11",
      "uddipok": "দৃশ্যকল্প-১:বিখ্যাত বিজ্ঞানী কোপার্নিকাস মনে করেন সূর্য স্থির। পৃথিবী সূর্যের চারদিকে ঘোরে। দৃশ্যকল্প-২: অতি প্রাকৃতিক ও অলৌকিক শক্তিকে দেবশক্তি বলে। এই শক্তির উপাসনা করলে বিপদ নাশ হয়।",
      "tag": "RB 25",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "যেকোনো জটিল, অস্পষ্ট ও রহস্যময় বিষয়কে সহজ-সরল বোধগম্য ভাষায় প্রকাশ করাকে ব্যাখ্যা বলে।"
        },
        {
          "label": "খ",
          "question": "মৌলিক বা পরম নিয়মকে ব্যাখ্যা করা যায় না কেন?",
          "explanation": "সর্বোচ্চ নিয়ম হওয়ার কারণে মৌলিক বা পরম নিয়মের ব্যাখ্যা দেওয়া যায় না। পরম নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই। তাই পরম নিয়মকে অন্য কোনো নিয়মের অন্তর্ভুক্ত করা' যায় না। ব্যাখ্যা প্রদানের জন্য কোনো একটি নিয়মকে অন্য একটি নিয়মের অন্তর্ভুন্ত করতে হয়। যেহেতু পরম নিয়মকে অন্য কোনো নিয়মের অন্তর্ভুক্ত করা যায় না, তাই পরম নিয়মের ব্যাখ্যা দেওয়া যায় না।"
        },
        {
          "label": "গ",
          "question": "উদ্দীপকে দৃশ্যকল্প-১ এ কোন ব্যাখ্যার প্রতিফলন ঘটেছে? ব্যাখ্যা করো?",
          "explanation": ""
        },
        {
          "label": "ঘ",
          "question": "পাঠ্যপুস্তুকের আলোকে দৃশ্যকল্প-১ ও দৃশ্যকল্প-২ এর পার্থক্য আলোচনা করো।",
          "explanation": ""
        }
      ]
    }
  ]
}