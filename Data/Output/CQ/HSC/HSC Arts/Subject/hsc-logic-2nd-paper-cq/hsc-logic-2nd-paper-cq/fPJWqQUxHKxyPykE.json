{
  "title": "সিলেট বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দ্বাদশ শ্রেণির দুইজন শিক্ষার্থী মাইশা ও কুয়াশা তাদের পাঠ্যবিষয় নিয়ে আলোচনা করছিল। প্রথমে মাইশা কুয়াশাকে সুখী মানুষ পদটির সংজ্ঞা দিতে বলল। কুয়াশা বলল, সুখী মানুষ হয় এমন যার কোনো দুঃখ নেই। এরপর কুয়াশা মাইশাকে দ্রব্য, আনন্দ পদ দুটিকে সংজ্ঞায়িত করতে বলল। উত্তরে মাইশা বলল, এই পদগুলো সংজ্ঞার অযোগ্য।",
      "tag": "SB 23,RGWC 24",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "যে পদের সংজ্ঞা দেওয়া হয় সেই পদের চেয়ে সংজ্ঞাটি সহজ- সরল ও সকলের বোধগম্য ভাষায় ব্যক্ত হওয়া দরকার। সে কারণে সংজ্ঞায় অপ্রাসঙ্গিক, রূপক, আলঙ্করিক বা দুর্বোধ্য শব্দ ব্যবহার করা উচিত নয়। কোনো পদের সংজ্ঞায় রূপক ভাষা ব্যবহার করলে সংজ্ঞায় যে ত্রুটি হয় তাকে রূপক সংজ্ঞা বলে।"
        },
        {
          "label": "গ",
          "question": "",
          "explanation": "উদ্দীপকের কুয়াশার উত্তরে সংজ্ঞার চতুর্থ নিয়ম লঙ্ঘন করা হয়েছে। ফলে সংজ্ঞাটিতে নঞর্থক সংজ্ঞা অনুপপত্তি ঘটেছে। নিচে অনুপত্তি টি আলোচনা করা হলো- কোনো একটি পদের পূর্ণ জাত্যর্থের উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। যৌক্তিক সংজ্ঞার সুনির্দিষ্ট কিছু নিয়ম রয়েছে, যা কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করলে অর্থাৎ কোনোপদের সংজ্ঞায় নঞর্থক বা নেতিবাচক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে নঞর্থক সংজ্ঞা অনুপপত্তি বলে। তেমনি উদ্দীপকের বলা হয়েছে, কুয়াশা বললো সুখী মানুষ হয় এমন যার কোনো দুঃখ নেই বলে যে বক্তব্য প্রদান করেছে তার বক্তব্যে সংজ্ঞাটিকে নেতিবাচকভাবে উপস্থাপন করেছে। সংজ্ঞায় নেতিবাচক ভাষা ব্যবহার করার ফলে যৌক্তিক সংজ্ঞার চতুর্থ নিয়ম লঙ্ঘন করা হয়েছে। তাই বলা যায় যে,  সংজ্ঞাটিতে নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের মাইশার উত্তরের সাথে আমি একমত। আমার উত্তরের স্বপক্ষে যুক্তি দেওয়া হলো- কিছু কিছু পদের যৌক্তিক সংজ্ঞা দেওয়া যায় না। আর উদ্দীপকে এমন কিছু বিষয়েরই উপস্থাপন করা হয়েছে। সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। সংজ্ঞার মাধ্যমে কোনো একটি পদ সম্পর্কে স্পষ্ট ধারণা লাভ করা যায়। কিন্তু কোনো কোনো পদের সংজ্ঞা প্রদানের জন্য কতকগুলো নিয়ম আবশ্যিকভাবে পালন করতে হয়। আর যেসব ক্ষেত্রে সংজ্ঞার নিয়মগুলো প্রয়োগ করা যায় না, সেসব ক্ষেত্রে যৌক্তিক সংজ্ঞা সীমাবদ্ধ। কোনো পদের যৌক্তিক সংজ্ঞার ক্ষেত্রে আসন্নতম জাতি ও বিভেদক লঙ্ঘন উল্লেখ করতে হয়, এটি যৌক্তিক সংজ্ঞার একটি পদ্ধতি। দ্রব্য এমন একটি পদ যে পদের কোনো আসন্নতম জাতি নেই। যেহেতু দ্রব্য পদটির আসন্নতম জাতির উল্লেখ করা যায় না, তাই পদটির সংজ্ঞা দেওয়া যায় না। আবার বিভিন্ন মৌলিক গুণের আসন্নতম জাতি ও বিভেদক লক্ষণ ! উল্লেখ করা যায় না। তাই বিভিন্ন মৌলিক গুণ যেমন আনন্দ, বেদনা, মিষ্টতা, তিক্ততা ইত্যাদি পদেরও সংজ্ঞা দেওয়া যায় না। অর্থাৎ উদ্দীপকে উল্লিখিত দ্রব্য, আনন্দ পদ দুটিতে যৌক্তিক সংজ্ঞায় সীমাবদ্ধতা রয়েছে, তাই বলা যায়,  এদের সংজ্ঞা দেওয়া যায় না বা পদগুলো সংজ্ঞার অযোগ্য।"
        }
      ]
    },
    {
      "number": "2",
      "uddipok": "দৃষ্টান্ত-১: চিকিৎসক হয় বুদ্ধিমান জীব। দৃষ্টান্ত-২: মানুষ হয় বুদ্ধিমান জীব। দৃষ্টান্ত-৩ : মানুষ হয় বিবেকবান ও সৃষ্টিশীল।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞার অংশ দুটি। যথা- আসন্নতম জাতি ও বিভেদক লক্ষণ।"
        },
        {
          "label": "খ",
          "question": "সংজ্ঞার সীমাবদ্ধতা বলতে কী বুঝ ?",
          "explanation": "যৌক্তিক সংজ্ঞার সীমাবদ্ধতা হলো যেসব পদের সংজ্ঞা প্রদান করা সম্ভব নয় তা। কোনো পদের অর্থকে সুনির্দিষ্ট ও সুস্পষ্টভাবে প্রকাশ করার প্রয়োজনে সংজ্ঞার্থ পদের মাঝে সংজ্ঞেয় পদের আসন্নতম জাতি ও বিভেদক লক্ষণ উল্লেখ করা হয়। তবে কার্যকারণ নীতি, পরম নীতি প্রভৃতির ক্ষেত্রে এ নীতি অনুসরণ করা সম্ভব নয়। আর এসব ক্ষেত্রে সংজ্ঞাদানের সীমাবদ্ধতা পরিলক্ষিত হয়।"
        },
        {
          "label": "গ",
          "question": "দৃষ্টান্ত -১ এর সংজ্ঞাটিতে সংঘটি অনুপপত্তি নির্ণয় করো।",
          "explanation": "দৃষ্টান্ত-১ এ চিকিৎসকের সংজ্ঞা দিতে গিয়ে বলা হয়েছে, 'চিকিৎসক হয় বুদ্ধিমান জীব। সংজ্ঞাটিতে অতিব্যাপক সংজ্ঞা অনুপপত্তি ঘটেছে। নিচে তা ব্যাখ্যা করা হলো- যৌক্তিক সংজ্ঞায় কোনো পদের পূর্ণ জাত্যর্থের উল্লেখ করতে হয় কম বা বেশি নয়। যদি এ নিয়ম লঙ্ঘন করা হয় অর্থাৎ জাত্যর্থের কম বা বেশি উল্লেখ করা হয়, তাহলে সংজ্ঞা ত্রুটিপূর্ণ হয় বা অনুপপত্তির সৃষ্টি হয়। কোনো পদের সংজ্ঞা প্রদান করতে পূর্ণ জাত্যর্থ উল্লেখ করতে হয়।পূর্ণ জাত্যর্থের কম বেশি উল্লেখ করলেই অতিব্যাপক অনুপত্তি ঘটে। তেমনি উদ্দীপকের দৃষ্টান্ত-১ এ 'চিকিৎসক' পদ এর সংজ্ঞায় চিকিৎসককে বুদ্ধিমান জীব হিসেবে সংশোধিত করা হয়েছে। কিন্তু বুদ্ধিমান জীবের মধ্যে চিকিৎসক ছাড়াও অন্যান্য মানুষ রয়েছে।অর্থাৎ বুদ্ধিমান জীবের মধ্যে একটি অংশ হলো চিকিৎসক। ফলে চিকিৎসকের ব্যক্ত্যর্থের তুলনায় সংজ্ঞায় যে ব্যক্ত্যর্থ প্রকাশ করা হয়েছে তা অতিরিক্ত হয়েছে। তাই সংজ্ঞাটিতে অতিব্যাপক সংজ্ঞা অনুপপত্তি ঘটেছে। অর্থাৎ কোনো পদের সংজ্ঞা প্রদান করতে হলে অবশ্যই পূর্ণ জাত্যর্থ উল্লেখ করতে হবে। পূর্ণ জাত্যর্থের কম বেশি উল্লেখ করলেই অনুপপত্তির সৃষ্টি হবে। তাই বলা যায় যে, সংজ্ঞাটিতে অতিব্যাপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃষ্টান্ত-২ এর মাধ্যমে যৌক্তিক সংজ্ঞা নির্দেশিত হয়েছে। আর দৃষ্টান্ত-৩ এর মাধ্যমে বর্ণনা নির্দেশিত হয়েছে। সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। দৃষ্টান্ত-২ এ মানুষকে বুদ্ধিমান জীব হিসেবে অভিহিত করেছে। এখানে 'মানুষ' পদটির পূর্ণ জাত্যর্থ উল্লেখ করা হয়েছে। তাই দৃষ্টান্ত-' ২ এর মাধ্যমে সংজ্ঞা নির্দেশিত হয়েছে। যৌক্তিক সংজ্ঞার মাধ্যমে একটি পদের অপরিহার্য অর্থ প্রকাশ পায়। কোনো পদের সংজ্ঞা হয় সুস্পষ্ট ও সুনির্দিষ্ট। এছাড়া পদের সংজ্ঞা প্রদানের জন্য নির্দিষ্ট কিছু নিয়ম রয়েছে। এ নিয়মগুলো কোনো পদের সংজ্ঞা প্রদানের জন্য অপরিহার্যভাবে অনুসরণ করতে হয়। তাই কোনো পদের সংজ্ঞা নির্দিষ্ট হয়। যৌক্তিক সংজ্ঞা একটি বৈজ্ঞানিক প্রক্রিয়া। তবে যেসব ক্ষেত্রে সংজ্ঞার নিয়মগুলো প্রয়োগ করা যায় না, সেসব ক্ষেত্রে পদের যৌক্তিক সংজ্ঞা প্রদান করা যায় না। এদিক থেকে বর্ণনার চেয়ে সংজ্ঞার পরিধি সীমিত। অপরদিকে, দৃষ্টান্ত-৩ এ মানুষকে বিবেকবান ও সৃষ্টিশীল জীব হিসেবে উল্লেখ করা হয়েছে। এখানে মানুষ পদের বিভিন্ন বৈশিষ্ট্য উল্লেখ করে বক্তব্য প্রদান করা হয়েছে। তাই দৃষ্টান্ত-৩ এর মাধ্যমে বর্ণনা নির্দেশিত হয়েছে। বর্ণনার মাধ্যমে কোনো পদের অপরিহার্য অর্থ প্রকাশ পায় না। বর্ণনার কোনো নির্দিষ্ট নিয়ম নেই। তাই এখানে নিয়ম অমান্য ও অনুপপত্তির কোনো ব্যাপার নেই। একটি পদকে বিভিন্নভাবে বর্ণনা করা যায়। তাই বর্ণনা বিভিন্ন সময় বিভিন্ন রকম হয়। এমন অনেক পদ আছে যেগুলোর সংজ্ঞা প্রদান করা না গেলেও বর্ণনা প্রদান করা যায়। এদিক থেকে সংজ্ঞার চেয়ে বর্ণনার পরিধি ব্যাপক।"
        }
      ]
    },
    {
      "number": "3",
      "uddipok": "দৃষ্টান্ত-১: কেঁচো হয় কৃষকের লাঙল। দৃষ্টান্ত-২: শিক্ষক হয় শিক্ষাদানকারী পরোপকারী বৃদ্ধিমান জীবন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞায় যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞা প্রদানের জন্য সুনির্দিষ্ট কিছু নিয়ম রয়েছে। যৌক্তিক সংজ্ঞার নিয়ম অনুযায়ী সংজ্ঞায় কোনো পদের সমার্থক বা প্রতিশব্দ ব্যবহার করা যাবে না। এ নিয়ম লঙ্ঘন করে যদি সংজ্ঞায় কোনো পদের সমার্থক বা প্রতিশব্দ ব্যবহার করা হয় তখন চক্রক সংজ্ঞা বা চক্রক সংজ্ঞা অনুপপত্তি ঘটে।"
        },
        {
          "label": "গ",
          "question": "",
          "explanation": "দৃষ্টান্ত-১ এর সংজ্ঞাটিতে যৌক্তিক সংজ্ঞায় চক্রক সংজ্ঞা অনুপপত্তি ঘটেছে। নিচে তা ব্যাখ্যা করা হলো- কোনো পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞার সুনির্দিষ্ট কিছু নিয়ম রয়েছে, যা কোনো পদের সংজ্ঞা প্রদানের জন্য আবশ্যিকভাবে কোনো পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞার সুনির্দিষ্ট কিছু নিয়ম রয়েছে, যা কোনো পদের সংজ্ঞা প্রদানের জন্য আবশ্যিকভাবেঅনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞেয় সমার্থক বা প্রতিশব্দ ব্যবহার করা যাবে না। যৌক্তিক সংজ্ঞায় এ নিয়ম অমান্য করলে অর্থাৎ সংজ্ঞায় উক্ত পদের প্রতিশব্দ বা সমার্থক শব্দ ব্যবহার করলে সংজ্ঞা ত্রুটিপূর্ণ হয়। তেমনি উদ্দীপকের দৃষ্টান্ত-১ এ কেঁচো পদের সংজ্ঞায় 'কেঁচো হয় কৃষকের লাঙল' বলে অভিহিত করায় সংজ্ঞাটি ত্রুটিপূর্ণ হয়েছে। অর্থাৎ কেঁচো এবং কৃষকের লাঙল শব্দ দুটি সমান অর্থ বহন করে, যা সংজ্ঞার তৃতীয় নিয়ম অমান্য করে।তাই বলা যায় যে,  সমার্থক শব্দ ব্যবহার করায় সংজ্ঞাটিতে চক্রক সংজ্ঞা অনুপপত্তি ঘটেছে, যা যৌক্তিক সংজ্ঞার তৃতীয় নিয়ম বিরোধী।"
        },
        {
          "label": "ঘ",
          "question": "",
          "explanation": "দৃষ্টান্ত-২ এর সংজ্ঞাটি যথার্থ নয়। কেননা এখানে যৌক্তিক সংজ্ঞার নিয়ম অমান্য করে সংজ্ঞায় দুর্বোধ্য ভাষা ব্যবহার করা হয়েছে। নিচে তা মূল্যায়ন করা হলো- যৌক্তিক সংজ্ঞার মাধ্যমে একটি পদের পূর্ণ জাত্যর্থ উল্লেখ করে পদটিকে সংজ্ঞায়িত করা হয়। এর মাধ্যমে আমরা একটি পদের প্রকৃত অর্থ জানতে পারি। কোনো পদের সংজ্ঞা দিতে হলে কতকগুলো নিয়ম আবশ্যিকভাবে অনুসরণ করতে হয়। যেগুলোকে যৌক্তিক সংজ্ঞার নিয়ম বলা হয়। যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞায় এ নিয়ম অমান্য করে কোনো পদে দুর্বোধ্য ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞায় এ ত্রুটিকে দুর্বোধ্য সংজ্ঞা অনুপপত্তি বলে। তেমনি  দৃষ্টান্ত-২ এর সংজ্ঞায় বলা হয়েছে, 'শিক্ষক হয় শিক্ষাদানকারী পরোপকারী বুদ্ধিমান জীব।' এখানে 'শিক্ষক' পদের সংজ্ঞায় দুর্বোধ্য ভাষা ব্যবহার করা হয়েছে। যার ফলে দৃষ্টান্ত-২ এর সংজ্ঞায় যৌক্তিক সংজ্ঞার দ্বিতীয় নিয়ম অমান্য করে দুর্বোধ্য ভাষা ব্যবহার করায় দুর্বোধ্য সংজ্ঞা অনুপপত্তি ঘটেছে। দৃষ্টান্ত-২ এর 'শিক্ষক' পদের যে সংজ্ঞা দেওয়া হয়েছে তাতে সহজ ও বোধগম্য ভাষার পরিবর্তে দুর্বোধ্য ভাষা ব্যবহার করায় সংজ্ঞাটি ত্রুটিপূর্ণ হয়েছে। তাই বলা যায় যে, উল্লেখিত সংজ্ঞাটিতে দুর্বোধ্য সংজ্ঞা অনুপপত্তি ঘটেছে, যা যথার্থ নয়।"
        }
      ]
    },
    {
      "number": "4",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "কোনো একটি নীতি বা সূত্রের ওপর ভিত্তি করে একটি উচ্চতর জাতিকে তার অন্তর্ভুক্ত নিম্নতর জাতিতে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "অতিব্যাপক বিভাগ হলো এক প্রকার ত্রুটিপূর্ণ বিভাগ। যৌক্তিক বিভাগের তৃতীয় নিয়ম হলো- 'বিভক্ত উপশ্রেণিগুলোর একত্রিত ব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে।' অর্থাৎ এক্ষেত্রে শ্রেণির ব্যক্ত্যর্থ = উপশ্রেণিগুলোর ব্যক্ত্যর্থ। এ নিয়ম লঙ্ঘন করে যদি কোনো শ্রেণিকে এমনভাবে ভাগ হয় যে, বিভাজ্য শ্রেণিটির ব্যক্ত্যর্থের চেয়ে বিভক্ত উপশ্রেণিগুলোর ব্যক্ত্যর্থ বেশি হয়, তাহলে যৌক্তিক বিভাগের ক্ষেত্রে অনুপপত্তি ঘটে। আর এ প্রকার অনুপপত্তিকে অতিব্যাপক বিভাগ অনুপপত্তি বা Fallacy of Too hide Division বলে।"
        },
        {
          "label": "গ",
          "question": "",
          "explanation": "চিত্র-১ এর বিভাজন প্রক্রিয়াটিতে সংকর বিভাগ অনুপপত্তি ঘটেছে। ব্যাখ্যা করা হলো- একই সাথে একাধিক মূলনীতি অনুসরণ করে যৌক্তিক বিভাগ করা হয়েছে। যৌক্তিক বিভাগে একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিভক্ত করা হয়। কোনো একটি জাতি বা শ্রেণিবাচক পদের যৌক্তিক বিভাগ করার ক্ষেত্রে যৌক্তিক বিভাগের যে নিয়ম রয়েছে সেগুলো আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো একটি পদের যৌক্তিক বিভাগ করার ক্ষেত্রে একই সময় একটি মাত্র মূলনীতি অনুসরণ করতে হয়। একের অধিক নয়, কোনো পদের যৌক্তিক বিভাগ করার সময় এই নিয়ম লঙ্ঘন করলে অর্থাৎ একই সময় একাধিক মূলনীতি অনুসরণ করে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। তেমনি উদ্দীপকের চিত্র-১ এ দেখা যাচ্ছে, মানুষ পদের যৌক্তিক বিভাগ করার ক্ষেত্রে একই সময়ে পরিশ্রম, অলস ও অসৎ- এই তিনটি মূলনীতি অনুসরণ করা হয়েছে। ফলে এতে যৌক্তিক বিভাগের দ্বিতীয় নিয়ম লঙ্ঘন করে একাধিক মূলনীতি অনুসরণ করা হয়েছে। তাই বলা যায় যে,চিত্র-১ এ সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "চিত্র-২ এ মানুষ পদটিকে যেভাবে ভাগ করা হয়েছে, তাতে দ্বিকোটিক বিভাগ নির্দেশিত হয়েছে। পাঠ্যবইয়ের আলোকে তা বিশ্লেষণ করা হলো- যৌক্তিক বিভাগে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে ভাগ করা হয়। কোনো একটি শ্রেণিবাচক পদের যৌক্তিক বিভাগ করার জন্য কিছু নিয়মকানুন অনুসরণ করতে হয়। পদ সম্পর্কেও ধারণা থাকতে হয়। এ সমস্যা সমাধানের জন্য যুক্তিবিদরা দ্বিকোটিক বিভাগ নামক একটি সহজ পদ্ধতির প্রবর্তন করেন। এ পদ্ধতিতে কোনো একটি শ্রেণিবাচক পদকে পরস্পর বিরুদ্ধ দুটি উপজাতিতে ভাগ করা হয়। যার একটি সদর্থক ও অন্যটি নঞর্থক। দ্বিকোটিক বিভাগ এমন একটি প্রক্রিয়া যেখানে কোনো একটি জাতি বা শ্রেণিকে পরস্পর বিরুদ্ধ দুটি উপজাতিতে ভাগ করা হয়। এ প্রক্রিয়া প্রয়োগ করতে কোনো বাস্তব গুণের প্রয়োজন হয় না, এটি একটি আকারগত প্রক্রিয়া। কোনো নিয়মকানুন জানা না থাকলেও এ পদ্ধতি একটি জাতিকে তার অন্তর্গত দুটি উপজাতিতে ভাগ করা যায়। এটি একটি নির্ভুল প্রক্রিয়া এবং এটি যৌক্তিক চিন্তায় বিরোধী নিয়ম ও নির্মধ্যম নিয়মের ওপর প্রতিষ্ঠিত। যৌক্তিক বিভাগের তুলনায় এটি একটি সহজ প্রক্রিয়া যাতে বিভাগের কোনো নিয়ম লঙ্ঘন হয় না। তেমনি চিত্র-২ এ মানুষ জাতিকে পরস্পর বিরুদ্ধ দুটি উপজাতিতে ভাগ করা হয়েছে, যা পাঠ্যবইয়ের দ্বিকোটিক বিভাগ নির্দেশ করে।তাই বলা যায় যে,  চিত্র-২ এ মানুষ পদটিকে যেভাবে ভাগ করা হয়েছে, তাতে দ্বিকোটিক বিভাগ নির্দেশিত হয়েছে।"
        }
      ]
    },
    {
      "number": "5",
      "uddipok": "",
      "tag": "SB 23,CB 22",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগে পদের ব্যক্ত্যর্থের দিকটি বিশ্লেষণ করা হয়।"
        },
        {
          "label": "খ",
          "question": "",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি আকারগত প্রক্রিয়া। এখানে একটি জাতিকে দুটি বিরুদ্ধ উপজাতিতে ভাগ করা হয়; যার একটি সদর্থক এবং অন্যটি নঞর্থক। দ্বিকোটিক বিভাগ একটি আকারগত প্রক্রিয়া হলেও যৌক্তিক বিভাগের নিয়মের সাথে এর কোনো বিরোধ নেই।"
        },
        {
          "label": "গ",
          "question": "",
          "explanation": "চিত্র-১ এর বিভাজন প্রক্রিয়াটিতে অঙ্গগত বিভাগ অনুপপত্তি ঘটেছে। নিচে তা ব্যাখ্যা করা হলো- অঙ্গগত বিভাগ এক প্রকার ত্রুটিপূর্ণ বিভাগ। যৌক্তিক বিভাগের প্রথম নিয়ম লঙ্ঘনের কারণে এ প্রকার অনুপপত্তি ঘটে। যৌক্তিক বিভাগের প্রথম নিয়ম অনুযায়ী কেবল জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর নয় যৌক্তিক বিভাগের এ নিয়ম লঙ্ঘন করে যদি কোনো বিশেষ ব্যক্তি বা বস্তুকে তার বিভিন্ন অঙ্গে বিভক্ত করা হয় তখন যৌক্তিক বিভাগ ত্রুটিপূর্ণ হয়। যৌক্তিক বিভাগে এ ত্রুটিকে অঙ্গগত বিভাগ অনুপপত্তি বলে। তেমনি উদ্দীপকের  চিত্র-১ এ একটি ঘরকে তার বিভিন্ন অঙ্গে ভাগ করে দেখানো হয়েছে। অর্থাৎ এখানে একটি বস্তুকে তার বিভিন্ন অঙ্গে ভাগ করা হয়েছে, যা যৌক্তিক বিভাগের প্রথম নিয়ম লঙ্ঘন করা হয়েছে। অর্থাৎ চিত্র-১ এ একটি ঘরকে জানালা, ছাদ, দরজা বিভাজন দিয়ে ভাগ করা হয়েছে। তাই বলা যায় যে, চিত্র-১ এর বিভাজন প্রক্রিয়াটিতে অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "চিত্র-২ এ বিভাজন প্রক্রিয়াটি যৌক্তিক বিভাগের গুণগত বিভাগ অনুপপত্তি ঘটেছে। নিচে পাঠ্যবইয়ের আলোকে তা বিশ্লেষণ করা হলো-  যৌক্তিক বিভাগে একটি পদের ব্যক্ত্যর্থের বিশ্লেষণ করা হয়। এক্ষেত্রে কোনো জাতি বা শ্রেণিবাচক পদের ব্যক্ত্যর্থ বিশ্লেষণ করে তার অন্তর্গত উপজাতি বা উপশ্রেণিতে বিন্যস্ত করা হয়। তাই বলা যায়, একই সময়ে একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের কিছু নির্দিষ্ট নিয়ম রয়েছে, যা কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুসারে কেবল কোনো জাতি বা শ্রেণিবাচক পদের যৌক্তিক বিভাগ করা যায়। কোনো বিশেষ ব্যক্তি বা বস্তুর যৌক্তিক বিভাগ করা যায় না। বিভাগের এ নিয়ম লঙ্ঘন করলে অর্থাৎ কোনো বিশেষ ব্যক্তিকে তার গুণে বিভাগ করলে বিভাগটি ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। তেমনি উদ্দীপকে চিত্র-২ এ মাসুদ নামে একজন বিশেষ ব্যক্তিকে বুদ্ধিমান, মেধাবী, নিখুঁত এসব গুণে বিভক্ত করা হয়েছে। তাই বলা যায়,  এখানে একজন বিশেষ ব্যক্তিকে তার বিভিন্ন গুণে বিভাজন করার ফলে বিভাগটিতে গুণগত বিভাগ অনুপপত্তি ঘটেছে।"
        }
      ]
    },
    {
      "number": "6",
      "uddipok": "দৃষ্টান্ত-১:গরু হয় মরণশীল পাখি হয় মরণশীল বাঘ হয় মরণশীল সুতরাং সকল প্রাণী হয় মরণশীল। দৃষ্টান্ত-২ : আমি এ যাবৎ যত মানুষ দেখেছি তারা সবাই বুদ্ধিমান সুতরাং  সব মানুষ হয় বুদ্ধমান।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাকে প্রকৃত আরোহ বলে।।"
        },
        {
          "label": "খ",
          "question": "",
          "explanation": "আরোহমূলক লম্ফ বলতে আরোহের প্রাণকে বোঝায়। অর্থাৎ, এটি আরোহের মৌলিক বৈশিষ্ট্য। এ বৈশিষ্ট্যের কারণে আরোহ অনুমান জ্ঞাত থেকে অজ্ঞাতে, বিশেষ থেকে সার্বিকে গমন করে। যেমন- হাসান, জামান, তুষার প্রভৃতি বিশেষ মানুষের মরণশীলতা প্রত্যক্ষ করে আরোহ অনুমানে সিদ্ধান্ত গ্রহণ করা হয় যে 'সকল মানুষ হয় মরণশীল'। যে বিষয়ের ওপর ভিত্তি করে তিনজনের মরণশীলতা প্রত্যক্ষ করে সমগ্র মানুষের মরণশীলতা সম্পর্কে সিদ্ধান্ত গ্রহণ করা হয়, সেটি হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "দৃষ্টান্ত-১ এর অনুমানটিতে বৈজ্ঞানিক আরোহের পরিচয় পাওয়া যায়। প্রকৃতির নিয়মানুবর্তিতা নীতি ও কার্যকারণ নিয়মের ওপর ভিত্তি করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করে তাকে বৈজ্ঞানিক আরোহ বলে।বৈজ্ঞানিক আরোহের বৈশিষ্ট্য নিচে দেওয়া হলো- ১. বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করে। ২. বৈজ্ঞানিক আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। ৩. বৈজ্ঞানিক আরোহের সিদ্ধান্তটি একটি সার্বিক সংশ্লেষক যুক্তিবাক্য। এই আরোহের সিদ্ধান্তের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে ও নতুন তথ্য প্রদান করে। ৪. বৈজ্ঞানিক আরোহ পরিবেশ পরিবর্তনের মাধ্যমে গৃহীত দৃষ্টান্তগুলোকে বিশেষভাবে পরীক্ষা করে। এর ফলে অপ্রয়োজনীয় ও অপ্রাসঙ্গিক বিষয়গুলো বাদ পড়ে যায়। ৫ একটি প্রক্রিয়া। বৈজ্ঞানিক আরোহ জ্ঞাত সত্য থেকে অজ্ঞাত সত্যে উত্তরণের ৬. বৈজ্ঞানিক আরোহের কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে বলে এ প্রকার আরোহের সিদ্ধান্তের নিশ্চয়তা থাকে। তাই বলা যায়, বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ বৈশিষ্ট্য বিদ্যমান। সুতরাং বৈজ্ঞানিক আরোহ একটি গুরুত্বপূর্ণ আরোহ।"
        },
        {
          "label": "ঘ",
          "question": "",
          "explanation": "উদ্দীপকে দৃষ্টান্ত-১ এর মাধ্যমে বৈজ্ঞানিক আরোহ এবং দৃষ্টান্ত-২ এর মাধ্যমে অবৈজ্ঞানিক আরোহের পরিচয় পাওয়া যায়। এ দুই প্রকার আরোহ বিভিন্ন দিক দিয়ে সম্পর্কিত। পাঠ্যবইয়ের আলোকে এদের সম্পর্ক নিচে বিশ্লেষণ করা হলো- ১. বৈজ্ঞানিক ও অবৈজ্ঞানিক উভয় প্রকার আরোহ প্রকৃত আরোহের অন্তর্ভুক্ত। এ উভয় প্রকার আরোহই সার্বিক সংশ্লেষক যুক্তিবাক্য প্রতিষ্ঠা করে। অর্থাৎ, এদের সিদ্ধান্তটি হয় সার্বিক বাক্য এবং বাক্যের বিধেয় উদ্দেশ্য সম্পর্কে নতুন তথ্য প্রদান করে। ২. বৈজ্ঞানিক ও অবৈজ্ঞানিক উভয় প্রকার আরোহে আরোহাত্মক উল্লম্ফন বা আরোহমূলক লম্ফ বিদ্যমান থাকে। এ আরোহাত্মক উল্লম্ফনের মাধ্যমে উভয় প্রকার আরোহে জ্ঞাত থেকে অজ্ঞাতে গমন করা হয়। অর্থাৎ, বিশেষ বিশেষ দৃষ্টান্তের ভিত্তিতে সমগ্র সম্পর্কে সিদ্ধান্ত গ্রহণ করা হয়। ৩. অবৈজ্ঞানিক আরোহ প্রকৃতির নিয়মানুবর্তিতা নীতির ওপর নির্ভরশীল। আবার বৈজ্ঞানিক আরোহও প্রকৃতির নিয়মানুবর্তিতা নীতির ওপর অনেকাংশে নির্ভর করে। প্রকৃতির নিয়মানুবর্তিতা নীতির ওপর ভিত্তি করেই উভয় প্রকার আরোহে কিছু থেকে সকলে গমন করা সম্ভব হয়। ৪. বৈজ্ঞানিক আরোহে ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অবৈজ্ঞানিক আরোহেও ঘটনার পর্যবেক্ষণের মাধ্যমে সিদ্ধান্ত গ্রহণ করা হয়। অর্থাৎ, উভয় প্রকার আরোহের ক্ষেত্রে ঘটে যাওয়া বাস্তব ঘটনাসমূহ পর্যবেক্ষণ করে সিদ্ধান্ত গ্রহণ করা হয়। ৫. অবৈজ্ঞানিক আরোেহ বৈজ্ঞানিক আরোহের দিকে অগ্রসর হওয়ার প্রথম পদক্ষেপ হিসেবে কাজ করে। অর্থাৎ, অবৈজ্ঞানিক আরোহই আমাদেরকে বৈজ্ঞানিক আরোহের দিকে ঠেলে দেয়। অবৈজ্ঞানিক আরোহ বৈজ্ঞানিক আরোহে পৌঁছাবার সোপান হিসেবে কাজ করে। তাই বলা যায়, বৈজ্ঞানিক ও অবৈজ্ঞানিক আরোহ পরস্পর সম্পর্কযুক্ত। তাই বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের অন্তর্ভুক্ত। উভয় প্রকার আরোহই প্রকৃতির নিয়মানুবর্তিতা নীতির ওপর নির্ভর করে এবং উভয়ের মধ্যে আরোহাত্মক উল্লম্ফন বা আরোহমূলক লম্ফ বিদ্যমান থাকে। তাই বলা যায়, এরা উভয়ে বিভিন্ন দিক দিয়ে সম্পর্কিত।"
        }
      ]
    },
    {
      "number": "7",
      "uddipok": "ঘটনা-১: বাঘের মতো পাখিরও জন্ম, মৃত্যু এবং রক্ত আছে। বাঘের জীবন আছে। সুতরাং পাখিরও জীবন আছে। ঘটনা-২: রনি দেখতে সোহাগের মতো। সোহাগ একজন চিকিৎসক। সুতরাং রনিও চিকিৎসক।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে বৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে কার্যকারণ সম্পর্ক নির্ণয় ব্যতীত বিশেষ বিশেষ দৃষ্টান্তের অনুকূল অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এখানে সিদ্ধান্তের ভিত্তি অনুকূল দৃষ্টান্ত, প্রতিকূল দৃষ্টান্ত এখানে বিবেচনা করা হয় না। তাই একটি প্রতিকূল দৃষ্টান্ত পাওয়া গেলে অবৈজ্ঞানিক আরোহের সিদ্ধান্তটি ভ্রান্ত হয়ে যায়। এজন্য অবৈজ্ঞানিক আরোহের সিদ্ধান্ত সম্ভাব্য হয়ে থাকে।"
        },
        {
          "label": "গ",
          "question": "",
          "explanation": "ঘটনা-১ এর আরোহানুমানটি একটি সাধু সাদৃশ্যানুমান নির্দেশ করে। যে সাদৃশ্যানুমানে মৌলিক, প্রাসঙ্গিক ও গুরুত্বপূর্ণ সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। সাধু সাদৃশ্যানুমানের বৈশিষ্ট্যগুলো হলো- ১. সাধু সাদৃশ্যানুমান একটি সার্বিক বাক্য প্রতিষ্ঠা করে। ২. সাধু সাদৃশ্যানুমানে প্রাসঙ্গিক বিষয়সমূহের সাদৃশ্যের ভিত্তি হিসেবে ধরা হয় বলে এতে কার্যকারণ সম্পর্কের একটি ইঙ্গিত পাওয়া যায়। ৩. সাধু সাদৃশ্যানুমানে আশ্রয়বাক্য ও সিদ্ধান্তের মধ্যে বেশি সাদৃশ্য বেশি সম্ভাব্য হয়ে উঠে। ৪. সাধু সাদৃশ্যানুমানে প্রাসঙ্গিক সাদৃশ্যগুলো নিয়ে বিবেচনার মাধ্যমে সিদ্ধান্ত প্রতিষ্ঠা করা হয়। ৫. সাধু সাদৃশ্যানুমানে অনুমানের যে সিদ্ধান্ত নেওয়া হয় তা কেবল অধিক সম্ভাব্যই নয় বরং প্রায় নিশ্চিত হয়ে থাকে। ৬. সাধু সাদৃশ্যানুমানে মৌলিক গুরুত্বপূর্ণ এবং প্রাসঙ্গিক বিষয়ের সাদৃশ্যের ভিত্তিতে সিদ্ধান্ত প্রতিষ্ঠা করা হয়। তাই এটি একটি বিজ্ঞানসম্মত প্রক্রিয়া। তাই বলা যায়, সাধু সাদৃশ্যানুমান একটি বৈজ্ঞানিক অনুমান। এর সাহায্যে গঠিত সিদ্ধান্ত অধিকাংশ ক্ষেত্রেই নিশ্চিত এবং প্রমাণ সাপেক্ষ। ঘটনা-১ এর আরোহানুমানটিও তাই সাধু সাদৃশ্যানুমান হিসেবে বিবেচিত।"
        },
        {
          "label": "ঘ",
          "question": "",
          "explanation": "ঘটনা-২ এর মাধ্যমে, অসাধু সাদৃশ্যানুমান নির্দেশিত হয়েছে। নিচে অনুমানটির গুরুত্ব বিশ্লেষণ করা হলো- যে সাদৃশ্যানুমানের ক্ষেত্রে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। ঘটনা-২ এ রনি এবং সোহাগের মধ্যে অমৌলিক, বাহ্যিক ও গুরুত্বহীন সাদৃশ্য বিবেচনা করে সিদ্ধান্ত প্রতিষ্ঠা করা হয়েছে। এখানে জ্ঞাত বিষয়ের চেয়ে অজ্ঞাত ও বৈসাদৃশ্যমূলক বিষয় বেশি। এ কারণে অসাধু সাদৃশ্যানুমানের সিদ্ধান্ত ভ্রান্ত হয়ে থাকে। অসাধু সাদৃশ্যানুমানের কোনো বৈজ্ঞানিক গুরুত্ব নেই। তাই অসাধু সাদৃশ্যানুমানের কোনো মূল্য বা গুরুত্ব নেই। তাছাড়া অসাধু সাদৃশ্যানুমানে জ্ঞাত বিষয়ের থেকে অজ্ঞাত ও বৈসাদৃশ্যমূলক বিষয়ের সংখ্যা বেশি থাকার কারণে এ অনুমানে গুরুত্বহীন ও বাহ্যিক সাদৃশ্যের ভিত্তিতে সিদ্ধান্ত প্রতিষ্ঠা করা হয়। তাই অসাধু সাদৃশ্যানুমানের সিদ্ধান্তটি ভ্রান্ত হয় এবং অনুপপত্তি দোষে দুষ্ট থাকে। সুতরাং অসাধু সাদৃশ্যমান একটি গুরুত্বহীন ভ্রান্ত প্রক্রিয়া হিসেবে পরিচিত। উপরিউক্ত আলোচনা থেকে বলা যায়, ঘটনা-২ এ অনুমানটিতে রনি সোহাগের মতো দেখতে মিল হওয়ার কারণে রনি, সোহাগের মতো চিকিৎসক হবে এটি একটি ভ্রান্ত ও অমৌলিক ধারণা। যুক্তিবিদ্যার এ ধারণাকে অসাধু সাদৃশ্যমান হিসেবে গণ্য করা হয়, যা একটি গুরুত্বহীন ও ভ্রান্ত প্রক্রিয়া।"
        }
      ]
    },
    {
      "number": "8",
      "uddipok": "দৃষ্টান্ত-১: মানুষ অক্সিজেন গ্রহণ করে পাখি অক্সিজেন গ্রহণ করে গরু অক্সিজেন গ্রহণ করে ... সকল প্রাণী অক্সিজেন গ্রহণ করে। দৃষ্টান্ত-২ : একটি বক্সে ৫টি বল ছিল। প্রতিটি বল পরীক্ষা করে দেখা গেল, প্রতিটি বল সবুজ রঙের। এ থেকে সিদ্ধান্ত নেওয়া হলো, সবগুলো বল হয় সবুজ।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে আরোহে কার্যকারণ সম্পর্ক ব্যতীত অনুকূল দৃষ্টান্তের অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয় তাকে অবৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না সেসব আরোহকে অপ্রকৃত আরোহ বলে। আরোহাত্মক উল্লম্ফন বিদ্যমান না থাকার কারণে এসব আরোহের ক্ষেত্রে জ্ঞাত থেকে অজ্ঞাতে গমন করা হয় না। তাই এখানে অনুমানের কোনো সুযোগ থাকে না। এছাড়া এসব আরোহের সিদ্ধান্তে কোনো নতুন তথ্য প্রকাশিত হয় না।"
        },
        {
          "label": "গ",
          "question": "",
          "explanation": "দৃষ্টান্ত-২ এর আরোহানুমানটি একটি পূর্ণাঙ্গ আরোহ হিসেবে পরিলক্ষিত হয়েছে। কেননা এখানে পূর্ণাঙ্গ আরোহ প্রক্রিয়া অনুসরণ করে সিদ্ধান্তে উপনীত হয়েছে। নিচে এর মূল্য এবং গুরুত্ব নির্ণয় করা হলো- দৃষ্টান্ত-২ এ বলা হয়েছে,  বক্সে কেবলমাত্র ৫টি বলই ছিল। প্রতিটি বল পর্যবেক্ষণ করে দেখা গেল যে, প্রতিটি বল সবুজ রঙের। তারপর সিদ্ধান্ত নেওয়া হলো যে, বক্সের সবগুলো বল সবুজ। এক্ষেত্রে পূর্ণাঙ্গ আরোহের ওপর ভিত্তি করে সিদ্ধান্ত নেওয়া হয়েছে। যে আরোহ অনুমানে সকল দৃষ্টান্তের পর্যবেক্ষণের ভিত্তিতে কোনো সিদ্ধান্ত স্থাপন করা হয় তাকে পূর্ণাঙ্গ আরোহ বলে।  যুক্তিবিদ এরিস্টটল পূর্ণাঙ্গ আরোহকে প্রকৃত আরোহ বলে  অভিহিত করেছেন। তার মতে, আকৃতিগত দিক থেকে এটিই একমাত্র প্রকৃত আরোহ। আবার পি.কে.রায় এরিস্টটলকে সমর্থন করে পূর্ণাঙ্গ আরোহকে প্রকৃত আরোহ বলেছেন। কিন্তু যুক্তিবিদ জেভন্স পূর্ণাঙ্গ আরোহের মূল্য ও গুরুত্বকে খুব বলিষ্ঠভাবে স্বীকার করেছেন। তার মতে, বাস্তব জীবনে পূর্ণাঙ্গ আরোহের প্রয়োজনীয়তা আছে। পূর্ণাঙ্গ আরোহ সাধারণ লোকের দৈনন্দিন জীবনে ও বিজ্ঞান সাধনার ক্ষেত্রে এক গুরুত্বপূর্ণ, ভূমিকা পালন করে থাকে। কেননা সাধারণ মানুষ অনেক অভিজ্ঞতার বিবরণ একটি বাক্যের মাধ্যমে প্রকাশ করে থাকে। বিজ্ঞানিগণও তাদের গবেষণার জন্য সকল বিষয় পর্যবেক্ষণ করেন এবং সংক্ষিপ্ত আকার একটি সিদ্ধান্ত উপস্থাপন করেন। তাই জেভন্সের মত হলো বিভিন্ন দিক দিয়ে এ প্রকার আরোহের মূল্য ও গুরুত্ব রয়েছে।"
        },
        {
          "label": "ঘ",
          "question": "",
          "explanation": "দৃষ্টান্ত-১ এ বৈজ্ঞানিক আরোহ এবং দৃষ্টান্ত-২ এ পূর্ণাঙ্গ আরোহ নির্দেশ করা হয়েছে। পাঠ্যবইয়ের আলোকে দৃষ্টান্ত-১ এ বৈজ্ঞানিক আরোহ এবং দৃষ্টান্ত-২ এ পূর্ণাঙ্গ আরোহের তুলনামূলক বিশ্লেষণ নিচে দেওয়া হলো- সাদৃশ্য: ১. পূর্ণাঙ্গ আরোহ বাস্তবে পর্যবেক্ষণ ও নিরীক্ষণের মাধ্যমে সিদ্ধান্ত প্রতিষ্ঠা করতে চায়। তাই পূর্ণাঙ্গ আরোহ পর্যবেক্ষণ ও নিরীক্ষণভিত্তিক অনুমান। একইভাবে বৈজ্ঞানিক আরোহও বিশেষ বিশেষ দৃষ্টান্তের পর্যবেক্ষণের ভিত্তিতে সার্বিক সিদ্ধান্ত প্রতিষ্ঠা করে। তাই বৈজ্ঞানিক আরোহও পর্যবেক্ষণ ও নিরীক্ষণভিত্তিক অনুমান। ২ . পূর্ণাঙ্গ আরোহ সকল দৃষ্টান্ত পর্যবেক্ষণের মাধ্যমে নিশ্চিত সিদ্ধান্ত প্রতিষ্ঠা করতে চায়। একইভাবে বৈজ্ঞানিক আরোহ আরোহাত্মক উল্লম্ফন, কার্যকারণ নিয়ম ও প্রকৃতির নিয়মানুবর্তিতা নীতির ওপর নির্ভর করে নিশ্চিত সিদ্ধান্ত প্রতিষ্ঠা করতে চায়। ৩. পূর্ণাঙ্গ আরোহ ও বৈজ্ঞানিক আরোহ উভয়ই জ্ঞানের ক্ষেত্রে গুরুত্বপূর্ণ ভূমিকা পালন করে। পূর্ণাঙ্গ আরোহ সকল দৃষ্টান্তের পর্যবেক্ষণের মাধ্যমে নিশ্চিত জ্ঞানের পথের সম্মান দেয়। আবার বৈজ্ঞানিক আরোহ কার্যকারণ সম্পর্ক নির্ণয়ের মাধ্যমে নিশ্চিত জ্ঞানের পথের সম্মান দেয়। বৈসাদৃশ্য: ১. পূর্ণাঙ্গ আরোহ এক প্রকার অপ্রকৃত আরোহ। অপ্রকৃত আরোহ হওয়ায় বিভিন্ন প্রকার গুরুত্বপূর্ণ বৈশিষ্ট্য এ আরোহের মধ্যে বিদ্যমান থাকে না। এ কারণে পূর্ণাঙ্গ আরোহকে অপ্রকৃত আরোহ বলা হয়। অন্যদিকে, বৈজ্ঞানিক আরোহ এক প্রকার প্রকৃত আরোহ। প্রকৃত আরোহ হওয়ার কারণে অনেক গুরুত্বপূর্ণ বৈশিষ্ট্য এ প্রকার আরোহের মধ্যে বিদ্যমান থাকে। এজন্য এ প্রকার আরোহকে যথার্থ আরোহ বলা হয়। ২. পূর্ণাঙ্গ আরোহের ক্ষেত্রে কোনো বিষয়ের সকল দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। অর্থাৎ, এখানে সিদ্ধান্ত স্থাপনের আগেই সিদ্ধান্ত সম্পর্কে জ্ঞাত হওয়া' যায়। অন্যদিকে, বৈজ্ঞানিক আরোহ কয়েকটি বিশেষ দৃষ্টান্ত পর্যবেক্ষণ করে এবং এদের ওপর ভিত্তি করে সকল দৃষ্টান্ত সম্পর্কে সিদ্ধান্ত প্রতিষ্ঠা করে। তাই বৈজ্ঞানিক আরোহের ক্ষেত্রে সিদ্ধান্ত সম্পর্কে আগেই জ্ঞাত হওয়া যায় না। ৩. পূর্ণাঙ্গ আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এ আরোহাত্মক উল্লম্ফন না থাকার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয় না। অন্যদিকে, বৈজ্ঞানিক আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। যার কারণে এ প্রকার আরোহে জ্ঞাত থেকে অজ্ঞাতে, বিশেষ থেকে সার্বিকে গমন করা হয়। তাই বলা যায়, বৈজ্ঞানিক ও পূর্ণাঙ্গ আরোহ দুটি দু প্রকার আরোহ। বৈজ্ঞানিক আরোহ প্রকৃত আরোহ বিধায় আরোহের সকল মৌলিক ও গুরুত্বপূর্ণ বৈশিষ্ট্য এ প্রকার আরোহের মাঝে বিদ্যমান থাকে। আর পূর্ণাঙ্গ আরোহ অপ্রকৃত আরোহ হওয়ার কারণে আরোহের অনেক গুরুত্বপূর্ণ বৈশিষ্ট্যই এর মধ্যে বিদ্যমান থাকে না। তাই কিছুদিক থেকে এদের মধ্যে সম্পর্ক থাকলেও বিভিন্ন দিক দিয়ে এদের মধ্যে পার্থক্য বিদ্যমান।"
        }
      ]
    },
    {
      "number": "9",
      "uddipok": "'ক' নামক একটি শিশুকে খুঁজে পাওয়া যাচ্ছিল না। প্রতিবেশীরা বলল, তাকে হয়তো কোনো প্রেতাত্মা চুরি করে নিয়ে গেছে। পরিবারের লোকজন বিষয়টি পুলিশকে জানাল। পুলিশ সন্দেহভাজন কয়েকজন ব্যক্তিকে গ্রেপ্তার করে। এরপর সিসি টিভির ফুটেজ পরীক্ষা করে মূল অপরাধীকে চিহ্নিত করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "প্রকল্পের ২য় স্তর বা পর্যায় হচ্ছে আনুমানিক ধারণা গঠন।"
        },
        {
          "label": "খ",
          "question": "",
          "explanation": "কোনো ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা হলো প্রকল্প। আবার, কোনো ঘটনার জন্য প্রকল্প প্রণয়ন করতে অনেকগুলো শর্ত পালন করতে হয়। কিন্তু বিভিন্ন ঘটনা এত জটিল অবস্থায় বিদ্যমান থাকে যে সেগুলো সম্পর্কে বৈধ প্রকল্প প্রণয়ন করা অনেক কঠিন ব্যাপার হয়। এ অবস্থায় সাময়িকভাবে কাজ চালিয়ে নেওয়ার জন্য যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "গ",
          "question": "",
          "explanation": "উদ্দীপকে সিসি টিভির ফুটেজ পরীক্ষা করার বিষয়টির মাধ্যমে প্রকল্পের সংকট উত্তরক দৃষ্টান্তের বিষয়টি নির্দেশিত হয়েছে।পাঠ্যবইয়ের আলোকে তা বিশ্লেষণ করা হলো- কোনো ঘটনার কারণ অনুসন্ধানের জন্য প্রাথমিক আনুমানিক ধারণা হলো প্রকল্প। কিন্তু যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে হলে কতকগুলো শর্ত পালন করতে হয়। এমন অনেক ঘটনা আছে যেগুলোর ক্ষেত্রে একাধিক বৈধ প্রকল্প নির্ণয় করা একটি কঠিন ব্যাপার হয়ে যায়। কেননা একটি প্রকল্প বেছে নিতে গেলে অন্য একটি প্রকল্প এসে প্রতিযোগিতার সৃষ্টি করে। ফলে প্রতিযোগী প্রকল্পগুলোর মধ্য থেকে সঠিক প্রকল্পটি নির্ণয় করার ক্ষেত্রে একটি সংকট তৈরি হয়। এ অবস্থায় কোনো একটি ঘটনা বা দৃষ্টান্ত প্রতিযোগী প্রকল্পগুলোর মধ্যকার যে সংকট নিরসন করা হয় তাকে সংকট উত্তরক দৃষ্টান্ত বলে। তেমনি উদ্দীপকে প্রকৃত দোষী চিহ্নিত করার ক্ষেত্রে একটি সংকট তৈরি হয়েছে। এক্ষেত্রে সিসি টিভি ফুটেজ প্রকৃত দোষীকে চিহ্নিত করে সংকট নিরসন করেছে। তাই বলা যায় যে, উদ্দীপকে সিসি টিভি ফুটেজ পরীক্ষা করার মাধ্যমে বিষয়টির প্রকল্পের সংকট উত্তরক দৃষ্টান্ত নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিবেশীদের প্রকল্পটি অবৈধ। কেননা প্রতিবেশীরা যে প্রকল্প করেছে সেটি বৈধ প্রকল্পের বাস্তবতার শর্ত লঙ্ঘন করেছে।নিচে তা যাচাই করা হলো- প্রকল্প হলো একটি প্রাথমিক আনুমানিক ধারণা। যেকোনো ঘটনারই প্রকৃত কারণ অনুসন্ধানের জন্য প্রথমে কিছু আনুমানিক ধারণা করা হয়। তবে যেকোনো আনুমানিক ধারণাই প্রকল্প নয়, কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেগুলোকে বৈধ প্রকল্পের শর্ত বলা হয়। কোনো প্রকল্প প্রণয়ন করতে গেলে ওই শর্তগুলো আবশ্যিকভাবে অনুসরণ করতে হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হবে। কেননা অবাস্তব কোনো কারণ দিয়ে ঘটনার প্রকৃত কারণ নির্ণয় করা যায় না। তবে বাস্তব কারণ কোনো কোনো ক্ষেত্রে প্রত্যক্ষযোগ্য হতে পারে। আবার অনুভবযোগ্যও হতে পারে। প্রত্যক্ষযোগ্য হোক আর অনুভবযোগ্য হোক প্রকল্পকে অবশ্যই বাস্তব কারণভিত্তিক হতে হবে। অর্থাৎ প্রকল্পকে বাস্তব কারণের সাথে সামঞ্জস্যপূর্ণ হতে হবে। তা না হলেও বৈধ প্রকল্পের বাস্তবতার শর্ত লঙ্ঘিত হবে এবং প্রকল্পটি অবৈধ বলে বিবেচিত হবে। তেমনি উদ্দীপকের প্রতিবেশীরা 'ক' নামক শিশুকে খুঁজে না পাওয়ার কারণ হিসেবে প্রেতাত্মাকে দায়ী করেছে। কোনো প্রেতাত্মা শিশুটিকে চুরি করে নিয়ে গেছে বলে প্রাথমিক প্রকল্প করেছে। কিন্তু বাস্তবে প্রেতাত্মার কোনো অস্তিত্ব নেই বা প্রেতাত্মা বলে কোনো কিছুই নেই। তাই প্রতিবেশীদের প্রকল্পটি বৈধ প্রকল্পের বাস্তবতার শর্ত লঙ্ঘন করেছে। তাই বলা যায় উদ্দীপকের প্রতিবেশীদের প্রকল্পটি অবৈধ।"
        }
      ]
    },
    {
      "number": "10",
      "uddipok": "ঘটনা-১: রাস্তা দিয়ে হাঁটার সময় মাসুদ হঠাৎ পড়ে গেল। সে ভাবল তাকে হয়তো কোনো ভূত ধাক্কা দিয়েছিল। ঘটনা-২: সবুজ একটি আম গাছের নিচ দিয়ে যাচ্ছিল। হঠাৎ তার মাথায় একটি পাকা আম পড়ে। সে ভাবল, মাধ্যাকর্ষণ শক্তির কারণে আমটি তার মাথায় পড়েছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে।"
        },
        {
          "label": "খ",
          "question": "",
          "explanation": "বই ব্যাখ্যা একটি বিষয়কে সহজ ও বোধগম্য করে তোলে। ফলে আমরা বিভিন্ন বিষয়কে বুঝতে এবং সে বিষয় সম্পর্কে বিভিন্ন রকম চিন্তাভাবনা করতে পারি। তাই ব্যাখ্যা অনেক প্রাসঙ্গিক একটি বিষয়।। কোনো ঘটনাকে বাস্তব কারণ উল্লেখের মাধ্যমে জানার জন্য এবং বৈজ্ঞানিকভাবে কোনো ঘটনাকে জানার জন্য ব্যাখ্যার অনেক প্রাসঙ্গিকতা রয়েছে।"
        },
        {
          "label": "গ",
          "question": "",
          "explanation": "ঘটনা-১ এর ব্যাখ্যাটি লৌকিক ব্যাখ্যা হিসেবে পরিচিত। নিচে লৌকিক ব্যাখ্যার বৈশিষ্ট্য নির্ণয় করা হলো- ১. লৌকিক ব্যাখ্যায় কার্যকারণ সম্পর্কের কোনো স্থান নেই। এ ব্যাখ্যায় যে কারণ উল্লেখ করা হয় তা কার্যকারণ সম্পর্কে সম্পর্কযুক্ত নয়। এ প্রকার ব্যাখ্যা সাধারণ মানুষের মনোভাব ও দৃষ্টিভঙ্গির ওপর ভিত্তি করে এ ব্যাখ্যা প্রতিষ্ঠিত হয়। যেমন- শীতল দেবী অসন্তুষ্ট হলে কলেরা রোগ হয়। এ ব্যাখ্যা অলৌকিক ও অবাস্তব। এখানে কার্যকারণ সম্পর্কের কোনো স্থান নেই। ২. লৌকিক ব্যাখ্যা অন্ধবিশ্বাস ও কুসংস্কারের ফল। কেননা এ ব্যাখ্যা গোঁড়ামি ও অন্ধবিশ্বাস দ্বারা পরিচালিত ও নিয়ন্ত্রিত হয়। সাধারণ মানুষ বিনা বিচারে এ ধরনের ব্যাখ্যা প্রদান করে। এ ব্যাখ্যা তারা নিজেরা বিশ্বাস করে এবং অন্যকে বিশ্বাস করতে বাধ্য করে। ফলে তারা মুক্ত ও স্বাধীন চিন্তা করতে পারে না। যুক্তি ও বিজ্ঞান থেকেও তারা অনেক দূরে অবস্থান করে। ৩. লৌকিক ব্যাখ্যা ব্যক্তিভেদে ভিন্ন হয়। যেহেতু মানুষ মনগড়া ধারণার ওপর ভিত্তি করে লৌকিক ব্যাখ্যা প্রদান করে সেহেতু একেক ব্যক্তির কাছে লৌকিক ব্যাখ্যা একেক রকম। আবার বিশ্বাসও যেহেতু মানুষে মানুষে ভিন্ন হয়, তাই ভিন্ন ভিন্ন বিশ্বাসের কারণে ব্যাখ্যাও ভিন্ন ভিন্ন হয়। ৪ . লৌকিক ব্যাখ্যা যাচাইযোগ্য নয়। যেহেতু লৌকিক ব্যাখ্যার ক্ষেত্রে কোনো প্রাকৃতিক নিয়ম বা কার্যকারণ সম্পর্কের উল্লেখ থাকে না, তাই এ ব্যাখ্যা যাচাইযোগ্য নয়। তাছাড়া লৌকিক ব্যাখ্যা বিশ্বাস নির্ভর হয় বলে তা যাচাই করা যায় না। যাচাই করতে গেলেই এ ব্যাখ্যার অসারতা প্রমাণিত হয়। ৫. লৌকিক ব্যাখ্যার কোনো সার্বিক নিয়ম নেই। এ ব্যাখ্যা এক একটি ঘটনাকে একেকভাবে ব্যাখ্যা করে। তাই এখানে কোনো নিয়ম প্রতিষ্ঠিত হয় না। বাস্তবিকপক্ষে অন্ধবিশ্বাস ও লৌকিকতার কোনো সার্বিক নিয়ম নেই। এ ব্যাখ্যা নিয়ম-শৃঙ্খলাবিহীন কুসংস্কারাচ্ছন্ন এক পশ্চাৎপদ প্রক্রিয়া।"
        },
        {
          "label": "ঘ",
          "question": "",
          "explanation": "ঘটনা-১ এ লৌকিক ব্যাখ্যা এবং ঘটনা-২ এ বৈজ্ঞানিক ব্যাখ্যা প্রতিফলিত হয়েছে। পাঠ্যবইয়ের আলোকে বৈজ্ঞানিক ও লৌকিক ব্যাখ্যার তুলনামূলক বিশ্লেষণ হলো- ১. প্রাকৃতিক ও বৈজ্ঞানিক নিয়ম উল্লেখ করে যখন কোনো ঘটনার ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। অন্যদিকে, যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। ২. বৈজ্ঞানিক ব্যাখ্যা প্রাসঙ্গিক হয়ে থাকে। অর্থাৎ, বৈজ্ঞানিক ব্যাখ্যা প্রাকৃতিক ও বৈজ্ঞানিক নিয়ম উল্লেখ করে ব্যাখ্যা প্রদান করা হয় বিধায় এ ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। অন্যদিকে, লৌকিক ব্যাখ্যা অপ্রাসঙ্গিক হয়ে থাকে। অর্থাৎ, লৌকিক ব্যাখ্যার অতিপ্রাকৃতিক ও মনগড়া কারণ উল্লেখ করে ব্যাখ্যা করা হয় বিধায় এ প্রকার ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। ৩. বৈজ্ঞানিক ব্যাখ্যায় সংযুক্তিকরণ করা হয়। অর্থাৎ, বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। অন্যদিকে, লৌকিক ব্যাখ্যায় সংযুক্তিকরণ নেই। তাই এখানে সমজাতীয় ঘটনাকে কোনো নিয়মের সাথে যুক্ত করা হয় না। ৪. বৈজ্ঞানিক ব্যাখ্যার মাধ্যমে কোনো ঘটনার প্রকৃত রূপ জানা যায়। কেননা এ প্রকার ব্যাখ্যার ঘটনার প্রকৃত কারণ উল্লেখ করে ব্যাখ্যা প্রদান করা হয়। অন্যদিকে, লৌকিক ব্যাখ্যার মাধ্যমে ঘটনার প্রকৃত কারণ জানা যায় না। কেননা এখানে ঘটনার প্রকৃত কারণ উল্লেখ করে ব্যাখ্যা করা হয় না।"
        }
      ]
    },
    {
      "number": "11",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "বই বৈজ্ঞানিক ব্যাখ্যা কার্যকারণ নিয়মনির্ভর যথার্থ ব্যাখ্যা। এই ব্যাখ্যা প্রদানের সময় সংশ্লিষ্ট ঘটনাটির সাথে অন্য ঘটনার সাদৃশ্য নির্ণয় করে ব্যাখ্যা প্রদান করা হয়। কিন্তু এমন অনেক ঘটনা আছে যেগুলোকে অন্য ঘটনার সাথে সাদৃশ্য নির্ণয় করে সংযুক্ত করা যায় না। যেসব ক্ষেত্রে এরূপ সাদৃশ্য নির্ণয় করে সংযুক্ত করা সম্ভব হয় না তাকে ব্যাখ্যার সীমাবদ্ধতা বলে।"
        },
        {
          "label": "গ",
          "question": "",
          "explanation": "চিত্র-১ বৈজ্ঞানিক ব্যাখ্যা হিসেবে পরিগণিত হয়েছে। বৈজ্ঞানিক ব্যাখ্যার বৈশিষ্ট্য নিচে নির্ণয় করা হলো-- ১. বৈজ্ঞানিক ব্যাখ্যা কার্যকারণ নিয়মের সাথে সংশ্লিষ্ট। কেননা বৈজ্ঞানিক ব্যাখ্যায় ঘটনার কার্যকারণ সম্পর্ক আবিষ্কার করে ব্যাখ্যা প্রদান করা হয়। কার্যকারণ সম্পর্ক আবিষ্কার করে বৈজ্ঞানিক ব্যাখ্যা প্রদান করা হয় বলে এ ব্যাখ্যা অধিক গুরুত্ব বহন করে, যা অন্যকোনো প্রকার ব্যাখ্যা দাবি করতে পারে না। ২. বৈজ্ঞানিক ব্যাখ্যায় অনুমানের একটি বিশেষ ভূমিকা থাকে। তবে সাধারণভাবে মনগড়া কোনো অনুমান বৈজ্ঞানিক ব্যাখ্যায় কার্যকর নয়। কার্যকারণ সম্পর্কের ভিত্তিতে যে অনুমান করা হয় সেই অনুমানই বৈজ্ঞানিক ব্যাখ্যার ক্ষেত্রে ভূমিকা পালন করে। কেননা কার্যকারণ সম্পর্কের ভিত্তিতে যে অনুমান করা হয় তা যৌক্তিক ও বৈজ্ঞানিক হয়। আর এর ফলে বৈজ্ঞানিক ব্যাখ্যা বিশেষ মর্যাদায় উপনীত হয়। ৩. বৈজ্ঞানিক ব্যাখ্যার সাথে প্রকল্পের একটি যোগসূত্র আছে। যেহেতু যেকোনো আবিষ্কার ও উদ্ভাবনের আগে প্রকল্প করতে হয় সেহেতু বৈজ্ঞানিক ব্যাখ্যার পূর্বেও প্রকল্প করতে হয়। এছাড়াও বিভিন্ন প্রকার বিজ্ঞানের মৌলিক ও স্বতঃসিদ্ধ নিয়মগুলো প্রকল্পের ওপর ভিত্তি করে প্রতিষ্ঠিত। এদিক থেকে বলা যায়, ব্যাখ্যায় যে নিয়মগুলো উল্লেখ করা হয় তাও প্রকল্পের ওপর ভিত্তি করে প্রতিষ্ঠা পায়। তাই বৈজ্ঞানিক ব্যাখ্যার সাথে প্রকল্পের ঘনিষ্ঠতা বা নিবিড় যোগসূত্র আছে। ৪. বৈজ্ঞানিক ব্যাখ্যা শ্রেণিকরণের সাথে যুক্ত। শ্রেণিকরণে যেমন একটি বিশেষ উদ্দেশ্য থাকে, তেমনি বৈজ্ঞানিক ব্যাখ্যারও একটি বিশেষ উদ্দেশ্য থাকে। কোনো একটি ঘটনাকে বৈজ্ঞানিকভাবে ব্যাখ্যা দেওয়ার সময় কোনটি কোন শ্রেণির বা কোন ধরনের পর্যায়ভুক্ত তা নির্ণয় করা আবশ্যক। একটি ঘটনার ব্যাখ্যাকে অন্যান্য ঘটনার সাথে শ্রেণিবদ্ধ করে ব্যাখ্যা করতে হয়। তাই বৈজ্ঞানিক ব্যাখ্যা শ্রেণিকরণের সাথে যুক্ত।"
        },
        {
          "label": "ঘ",
          "question": "",
          "explanation": "চিত্র-২ এর ব্যাখ্যাটি বৈজ্ঞানিক ব্যাখ্যার শৃঙ্খলযোজন নির্দেশিত হয়েছে। নিচে তা বিশ্লেষণ করা হলো- বৈজ্ঞানিক ব্যাখ্যায় কোনো ঘটনার কার্যকারণ সম্পর্ক উল্লেখ করে ব্যাখ্যা প্রদান করা হয়। আর বৈজ্ঞানিক ব্যাখ্যার কিছু কিছু ক্ষেত্রে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ঘটনার ব্যাখ্যা প্রদান করা হয়। বৈজ্ঞানিক ব্যাখ্যার এই ধরন বা রূপকে শৃঙ্খলযোজন বলে। শৃঙ্খলযোজনের মাধ্যমে দেখা হয় যে, কোনো কার্য তার কারণ থেকে সরাসরি উদ্ভব হয় না। ঘটনার কারণ ও চূড়ান্ত কার্যের মধ্যবর্তী পর্যায় থাকে। আর এই মধ্যবর্তী পর্যায়টি অতিক্রম করেই কার্যটি সংঘটিত হয়। তেমনি  উদ্দীপকের চিত্র-২ এ দেখানো হয়েছে যে, 'যুদ্ধ' ও 'দুর্ভিক্ষের' মধ্যবর্তী পর্যায় হলো অর্থনৈতিক ক্ষতি, খাদ্যাভাব। অর্থাৎ যুদ্ধের কারণে অর্থনৈতিক ক্ষতি হয়। আর অর্থনৈতিক ক্ষতির কারণে খাদ্যাভাব দেখা দেয়। যার ফলে সংঘটিত হয় দুর্ভিক্ষ। যেহেতু উদ্দীপকের চিত্র-২ এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার করে দেখানো হয়েছে। তাই চিত্র-২ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। শৃঙ্খলযোজনের মাধ্যমে একটি ঘটনা বিস্তারিতভাবে জানা যায়। এখানে একটি কার্যের বিভিন্ন পর্যায় আমাদের কাছে স্পষ্ট হয়। তাই বলা যায় যে,  বৈজ্ঞানিক ব্যাখ্যার রূপ হিসেবে শৃঙ্খলযোজন খুবই গুরুত্বপূর্ণ।"
        }
      ]
    }
  ]
}