{
  "title": "যশোর বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: 'মানুষ হয় মানবসন্তান।' দৃশ্যকল্প-২ : 'কোনো মানুষ নয় চতুষ্পদ।'",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল, স্পষ্ট ও বোধগম্য ভাষায় প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞার মাধ্যমে একটি পদকে স্পষ্টভাবে প্রকাশ করা হয়। যৌক্তিক সংজ্ঞার সুনির্দিষ্ট কিছু নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুসারে কোনো পদের সংজ্ঞায় রূপক ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে রূপক সংজ্ঞা অনুপপত্তি বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'মানুষ' পদের সংজ্ঞায় মানুষের সমার্থক 'মানবসন্তান' শব্দ ব্যবহার করায় চক্রক সংজ্ঞা অনুপপত্তি ঘটেছে। যৌক্তিক সংজ্ঞার একটি নিয়মে উল্লেখ আছে \"যে পদের সংজ্ঞা দিতে হবে সেই পদ বা তার প্রতিশব্দ সংজ্ঞায় ব্যবহার করা চলবে না।\" সংজ্ঞায় যদি সেই পদ বা তার প্রতিশব্দ ব্যবহার করা হয় তাহলে চক্রক। সংজ্ঞা অনুপপত্তি ঘটবে। সংজ্ঞার উদ্দেশ্য হলো পদের অন্তর্নিহিত তথ্য উদঘাটন করে সেটার অর্থকে সুস্পষ্ট করা। কিন্তু সংজ্ঞায় যদি পদের প্রতিশব্দ বা সমার্থক শব্দ ব্যবহার করা হয় তাহলে অর্থ কোনোভাবেই সুস্পষ্ট হয় না বরং পদের অর্থ একই বৃত্তে ঘূরপাক খায়। উদ্দীপকে 'মানুষ' পদের সংজ্ঞায় বলা হয়েছে 'মানুষ হয় মানবসন্তান'। এখানে মানুষ পদের প্রতিশব্দ বা সমার্থক শব্দ 'মানবসন্তান' ব্যবহার করা হয়েছে। ফলে মানুষ পদের জাত্যর্থ বা অন্তর্নিহিত গুণ প্রকাশিত না হয়ে একই শব্দের পুনরাবৃত্তি হয়েছে। যার ফলে উপরিল্লিখিত সংজ্ঞার নিয়মটি লঙ্ঘন হয়েছে এবং চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ মানুষ পদের সংজ্ঞায়- মানুষ কে 'মানবসন্তান' বলায় 'চক্রক সংজ্ঞা' অনুপপত্তি ঘটেছে এবং দৃশ্যকল্প-২ এ 'মানুষ' কে 'চতুষ্পদ নয়' বলায় 'নঞর্থক সংজ্ঞা' অনুপপত্তি ঘটেছে।নিচে যৌক্তিক সংজ্ঞার আলোকে দৃশ্যকল্প-১ এবং দৃশ্যকল্প-২ এর মধ্যে পার্থক্য বিশ্লেষণ করা হলো- ১.কোন পদের জাত্যর্থের সুস্পষ্ট বিবৃতিকে যৌক্তিক সংজ্ঞা বলে। সংজ্ঞাকে সঠিক হতে হলে কতকগুলো নিয়মের অধীনস্ত হতে হয়। আর এ নিয়ম লঙ্ঘন করলে কতকগুলো অনুপপত্তি ঘটে। এই অনুপত্তিকেই চক্রক সংজ্ঞা বলে। ২.চক্রক সংজ্ঞা যৌক্তিক সংজ্ঞার তৃতীয় নিয়ম লঙ্ঘন করেছে। নিয়মটি হলো- 'যে পদের সংজ্ঞা দিতে হবে সেই পদ বা তার প্রতিশব্দ সংজ্ঞায় ব্যবহার করা চলবে না।' অন্যদিকে নঞর্থক সংজ্ঞা যৌক্তিক সংজ্ঞার চতুর্থ নিয়ম লঙ্ঘন করেছে। নিয়মটি হলো- 'সদর্থক সম্ভব হলে সংজ্ঞায় কখনই নঞর্থক ভাষা ব্যবহার করা উচিত নয়।' ৩.কোনো পদের সংজ্ঞায় সেই পদ বা তার প্রতিশব্দ ব্যবহার করলে চক্রক সংজ্ঞা অনুপপত্তি ঘটে। কিন্তু কোনো পদের সংজ্ঞায় নঞর্থক ভাষা ব্যবহার করলে নঞর্থক সংজ্ঞা অনুপপত্তি ঘটে। ৪. চক্রক সংজ্ঞায় ভ্রান্তির বিষয় হচ্ছে প্রতিশব্দ বা সমার্থক শব্দ। আর নঞর্থক সংজ্ঞায় ভ্রান্তির বিষয় হচ্ছে নঞর্থক শব্দ। উপরের আলোচনা থেকে বোঝা যায়  যে, দৃশ্যকল্প-১ এবং দৃশ্যকল্প- ২ এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "2",
      "uddipok": "দৃশ্যকল্প-১: 'সংগীত হলো দুর্মূল্য কোলাহল'। দৃশ্যকল্প-২: 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক। ' দৃশ্যকল্প-৩: 'মানুষ হয় বুদ্ধিবৃত্তিসম্পন্ন জীব।'",
      "tag": "JB 23,RB 17,DRMC 24",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "",
          "explanation": "বিভেদক লক্ষণ না থাকায় স্বকীয় নামবাচক পদের সংজ্ঞা দেওয়া যায় না। আমরা জানি, বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, ঢাকা প্রভৃতি। এরূপ পদের ব্যক্তার্থ থাকলেও জাত্যর্থ থাকে না। অর্থাৎ স্বকীয় নামবাচক পদের কোনো বিভেদক লক্ষণ থাকে না। এ কারণে স্বকীয় নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রদত্ত সংজ্ঞায় দুর্বোধ্য সংজ্ঞাজনিত অনুপপত্তি সংঘটিত হয়েছে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে, কোনো দুর্বোধ্য ভাষা ব্যবহার করা যাবে না।' এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে, দুর্বোধ্য সংজ্ঞাজনিত অনুপপত্তি সংঘটিত হয়। যেমন- বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহঙ্গ। এটি একটি দুর্বোধ্য সংজ্ঞার দৃষ্টান্ত। কেননা এতে দুর্বোধ্য ভাষা ব্যবহার করে বকের সংজ্ঞা দেওয়া হয়েছে। দৃশ্যকল্প-১-এ সংগীতের সংজ্ঞায় বলা হয়েছে, 'সংগীত হলো দুর্মূল্য কোলাহল।' যেখানে দুর্মূল্য শব্দের অর্থ হলো অতি উচ্চমূল্য এবং কোলাহল শব্দের অর্থ হলো অনেক লোকের মিলিত কণ্ঠস্বর। অর্থাৎ সংগীত হলো অতি উচ্চমূল্যের অনেক লোকের মিলিত কণ্ঠস্বর। বস্তুত সংগীতের এ ধরনের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করা হয়েছে। যা যৌক্তিক সংজ্ঞার দ্বিতীয় নিয়ম বিরুদ্ধ। এ কারণেই প্রদত্ত দৃষ্টান্তে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "যৌক্তিক সংজ্ঞার নিয়মের আলোকে দৃশ্যকল্প-২ এ চক্রক সংজ্ঞা এবং দৃশ্যকল্প-৩ এ যৌক্তিক সংজ্ঞার দৃষ্টান্ত পরিলক্ষিত হয়। নিচে উভয় বিষয়ের মধ্যে তুলনামূলক বিশ্লেষণ করা হলো- আমরা জানি, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। যেমন- দৃশ্যকল্প-২ এ 'পরীক্ষা নিয়ন্ত্রক' এর সংজ্ঞায় বলা হয়েছে 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক।' এ বাক্যে একই কথার পুনরুক্তি ঘটেছে। এ কারণে দৃশ্যকল্প-২ এ চক্রক সংজ্ঞা নামক অনুপপত্তি ঘটেছে। অন্যদিকে, যৌক্তিক সংজ্ঞায় একটি পদের আবশ্যিক গুণ উপস্থাপন করা হয়। পদের এ আবশ্যিক গুণকে বলা হয় জাত্যর্থ। পদের জাত্যর্থের জন্য আসন্নতম জাতি এবং বিভেদক লক্ষণ উল্লেখ করতে হয়। যেমন- দৃশ্যকল্প-৩ এ বর্ণিত 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' পদের পূর্ণ জাত্যর্থ প্রকাশ পেয়েছে। এ কারণে দৃশ্যকল্প-৩ এর দৃষ্টান্তটি যৌক্তিক সংজ্ঞা হিসেবে পরিগণিত। চক্রক সংজ্ঞাজনিত অনুপপত্তির মূল কারণ হলো সংজ্ঞেয় পদের প্রতিশব্দ বা সমার্থক শব্দ ব্যবহার করা। অর্থাৎ চক্রক সংজ্ঞা হলো এক প্রকার ভ্রান্ত সংজ্ঞা। এ কারণে দৃশ্যকল্প-২ এর দৃষ্টান্ত হলো এক প্রকার ভ্রান্ত দৃষ্টান্ত। অন্যদিকে, যৌক্তিক সংজ্ঞায় পদের সকল নিয়ম অনুসরণ করা হয় বলে এখানে ভ্রান্তি বা অনুপপত্তির কোনো আশঙ্কা থাকে না। এ কারণে দৃশ্যকল্প-৩ এর দৃষ্টান্ত হলো যৌক্তিক সংজ্ঞা। পরিশেষে বলা যায়, চক্রক সংজ্ঞা ও যৌক্তিক সংজ্ঞা দুটি ভিন্ন সংজ্ঞা। চক্রক সংজ্ঞা ত্রুটিপূর্ণ হলেও যৌক্তিক সংজ্ঞা হলো ত্রুটিমুক্ত সংজ্ঞা। এ কারণেই দৃশ্যকল্প-২ ও দৃশ্যকল্প-৩ এর মধ্যে ভিন্নতা বিদ্যমান।"
        }
      ]
    },
    {
      "number": "3",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো জাতিকে বিভক্ত করা হলে যদি উপজাতিগুলো পরস্পর বিচ্ছিন্ন না হয় তাহলে উক্ত বিভাগটি ভ্রান্ত হবে। এরূপ ভ্রান্ত বিভাগই হচ্ছে পরম্পরাঙ্গী বিভাগ।"
        },
        {
          "label": "খ",
          "question": "অতিব্যাপক বিভাগ অনুপপত্তি কেন ঘটে ?",
          "explanation": "কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। যদি যৌক্তিক সংজ্ঞার নিয়ম অমান্য করে সংজ্ঞেয় পদের পূর্ণ জাত্যর্থের কম উল্লেখ করা হয় তাহলে সংজ্ঞার্থ পদের ব্যক্ত্যর্থ বেড়ে যায়। ফলে অনুপপত্তি ঘটে। এই অনুপপত্তিকে অতিব্যাপক বিভাগ অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকে চিত্র-১ এ উদ্ভিদকে শাখা, পাতা ও মূলে বিভাগ করার কারণে অঙ্গগত বিভাগ অনুপপত্তি ঘটেছে। যৌক্তিক বিভাগের একটি নিয়মে উল্লেখ আছে- 'যৌক্তিক বিভাগে সবসময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়। এই নিয়ম লঙ্ঘন করলে দু'টি অনুপপত্তি সৃষ্টি হয়। এ নিয়ম লঙ্ঘন করে কোনো ব্যক্তি বা বস্তুকে বিভিন্ন অঙ্গ-প্রতঙ্গের মধ্যে ভাগ করলে অঙ্গগত বিভাগ অনুপপত্তি ঘটে, আবার ব্যক্তি বা বস্তুর গুণসমূহের মধ্যে ভাগ করলে গুণগত বিভাগ অনুপপত্তি ঘটে। যৌক্তিক বিভাগে একটি জাতিকে একটিমাত্র নীতি বা সূত্রের আলোকে তার অন্তর্গত ছোট ছোট উপজাতিতে ভাগ করা হয়। উদ্দীপকে চিত্র-১ এ উদ্ভিদকে তার শাখা, পাতা ও মূলে ভাগ করা হয়েছে। শাখা, পাতা ও মূল হলো উদ্ভিদের বিভিন্ন অঙ্গ-প্রত্যঙ্গ। অর্থাৎ উদ্ভিদের বিভাগে যৌক্তিক বিভাগের উক্ত নিয়মটি লঙ্ঘন করে উদ্ভিদকে বিভিন্ন অঙ্গ-প্রতঙ্গের মধ্যে ভাগ করার ফলে 'অঙ্গগত বিভাগ অনুপপত্তি' ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে চিত্র-১ এ উদ্ভিদকে শাখা, পাতা ও মূলে ভাগ করার কারণে অঙ্গগত বিভাগ অনুপপত্তি ঘটেছে এবং চিত্র-২ ত্রিভুজ নামক একটি জাতিবাচক পদকে যৌক্তিক বিভাগের নিয়ম অনুযায়ী তার অন্তর্গত বিভিন্ন উপজাতিতে ভাগ করার কারণে যৌক্তিক বিভাগ সম্ভব হয়েছে। নিম্নে এ দুটির পার্থক্য বিশ্লেষণ করা হলো- চিত্র-১ যৌক্তিক বিভাগের নিয়ম লঙ্ঘন করে উদ্ভিদকে তার অঙ্গের মধ্যে ভাগ করার কারণে বিভাগ ভ্রান্তজনিত অঙ্গগত বিভাগ অনুপপত্তি ঘটেছে। অপরদিকে, চিত্র-২ যৌক্তিক বিভাগের সকল নিয়ম অনুসরণ করার কারণে বিভাগ সঠিক হয়েছে। চিত্র-১ এ উদ্ভিদকে শাখা, পাতা ও মূলে ভাগ করার মাধ্যমে বিভাগের সূত্র হিসেবে একাধিক সূত্র গ্রহণ করা হয়েছে।  অপরদিকে, চিত্র-২ এ ত্রিভুজকে তার অন্তর্গত সমবাহু, বিষমবাহ ও সমদ্বিবাহু উপজাতিতে ভাগ করার ক্ষেত্রে একটিমাত্র নীতি বা সূত্রের আলোকে করা হয়েছে আর তা হলো বাহু। চিত্র-১ এ যেহেতু উদ্ভিদকে অঙ্গ-প্রতঙ্গের মধ্যে ভাগ করা হয়েছে তাই এখানে উপজাতির প্রশ্ন আসে না। কিন্তু চিত্র-২ এ ত্রিভুজকে তার অন্তর্গত উপজাতিতে ভাগ করেছে এবং বিভক্ত জাতি ও বিভাজ্য উপজাতির ব্যক্ত্যর্থ সমান হয়েছে। চিত্র-১ একটি ত্রুটিপূর্ণ বিভাগ প্রক্রিয়া। কিন্তু চিত্র-২ একটি ত্রুটিহীন বিভাগ প্রক্রিয়া।"
        }
      ]
    },
    {
      "number": "4",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কোনো বিশিষ্ট বস্তুকে তার বিভিন্ন গুণে ভাগ করাকে গুণগত বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে। যৌক্তিক বিভাগের নিয়মগুলোর মধ্যে অন্যতম একটি নিয়ম হলো- যৌন্ত্রিক বিভাগে একই সময়ে একটি মাত্র মূলনীতি অনুসরণ করতে হয়, একের অধিক নয়। যদি যৌক্তিক বিভাগের নিয়ম লঙ্ঘন করে একই সময়ে একের অধিক মূলনীতি অনুসরণ করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ জুটিকে সংকর বিভাগ অনুপপত্তি বলে। তাই যৌক্তিক বিভাগে একই সময়ে একাধিক মূলনীতি গ্রহণ করার কারণে সংকর বিভাগ অনুপপত্তি ঘটে থাকে।"
        },
        {
          "label": "গ",
          "question": "",
          "explanation": "উদ্দীপকে বিভাজন প্রক্রিয়াটি পাঠ্যপুস্তকের 'দ্বিকোটিক বিভাগ' বিষয়কে প্রকাশ করেছে।ব্যাখ্যা করা হলো-  এখানে 'প্রাণী' জাতিকে তার অন্তর্ভুক্ত যেসব উপজাতিতে ভাগ করা হয়েছে সেগুলো পরস্পর বিরুদ্ধ পদ। \"কোন জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে দ্বিকোটিক বিভাগ বলে।\" দ্বিকোটিক বিভাগে একটি জাতিকে মাত্র দুটি উপজাতিতে ভাগ করা হয়। এ উপজাতির কোনো একটির মধ্যে বিশেষ কোনো গুণের উপস্থিতি বুঝালে অন্যটির মধ্যে অনুপস্থিতি বোঝায়। দ্বিকোটিক বিভাগ একটি আকারগত প্রক্রিয়া। এক্ষেত্রে একটি জাতিকে দুটি বিরুদ্ধ উপজাতিতে বিভক্ত করার সময় উপজাতি সমন্ধে কোন বাস্তব জ্ঞানের প্রয়োজন হয় না। বিভাগের এ। প্রক্রিয়াটি যুক্তিবিদ্যার দুটি মৌলিক নিয়ম 'বিরোধ নিয়ম' ও 'মধ্যমরহিত নিয়ম'-এর উপর নির্ভরশীল। উদ্দীপকে 'প্রাণী' জাতিকে প্রথমে তার অন্তর্গত মানুষ ও অমানুষ উপজাতিতে ভাগ করা হয়েছে। তারপর 'মানুষ' কে আবার বাংলাদেশি ও অবাংলাদেশি উপজাতিতে ভাগ করা হয়েছে। এ উপজাতিগুলো- প্রত্যেকেই বিচ্ছেদক এবং পরস্পর পরস্পরের বিরুদ্ধ পদ। সুতরাং এ বিভাগ প্রক্রিয়াটি হলো দ্বিকোটিক বিভাগ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দ্বিকোটিক বিভাগের সুবিধাসমূহ পাঠ্যবইয়ের আলোকে বিশ্লেষণ করা হলো- ১.দ্বিকোটিক বিভাগ পদ্ধতি আকারগত প্রক্রিয়া হওয়ায় উপজাতিগুলো সম্বন্ধে বাস্তব জ্ঞান থাকাটা অনাবশ্যক। ২.দ্বিকোটিক বিভাগে যৌক্তিক বিভাগের সকল নিয়ম অনুসরণ করা হয়। ফলে এ বিভাগ প্রক্রিয়াটি নিখুঁত এবং নির্ভুল পদ্ধতি, সেক্ষেত্রে ভ্রান্তি ঘটার সম্ভাবনা খুবই কম। ৩.দ্বিকোটিক বিভাগ পদ্ধতিটি বৈধ। কেননা এটি বিরোধ নিয়ম ও নির্মধ্যম নিয়মের ওপর প্রতিষ্ঠিত।' ৪. দ্বিকোটিক বিভাগ প্রক্রিয়াটি সহজ এবং সরল তাই জনপ্রিয় এবং বহুল ব্যবহৃত। ৫.দ্বিকোটিক বিভাগ প্রক্রিয়ায় একটি জাতিকে বিভাগ করে অনেক দূর পর্যন্ত আমরা অগ্রসর হতে পারি। ৬.দ্বিকোটিক বিভাগের নিয়ম খুবই কম এবং সহজেই বোধগম্য। ৭.দ্বিকোটিক বিভাগের ক্ষেত্রে বিভক্ত উপজাতি দুটি পরস্পর বিরুদ্ধ পদ হওয়ায় তারা একে অন্যের সঙ্গে মিশে যাবার কোনো সম্ভাবনা থাকেনা। ৮.দ্বিকোটিক বিভাগ একটি সহজ ও সরল প্রক্রিয়া। এ পদ্ধতিতে বিভাজ্য পদটিকে শুধু হ্যা-বাচক ও না-বাচক পদে বিভক্ত করতে হয়।"
        }
      ]
    },
    {
      "number": "5",
      "uddipok": "আমি এ পর্যন্ত যত কাক দেখেছি, তার সবই কালো দেখেছি। এর বাইরে অন্য কোনো রঙের কাক দেখিনি। অতএব, সকল কাক হয় কালো।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "সাদৃশ্যানুমানের ক্ষেত্রে সাদৃশ্যের ভিত্তিতে সিদ্ধান্ত গৃহীত হয়। এখানে কোনো কোনো ক্ষেত্রে অমৌলিক ও বাহ্যিক সাদৃশ্য বিবেচনা করা হয়। যখন অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে। সিদ্ধান্ত গৃহীত হয় তখন তাকে অসাধু সাদৃশ্যানুমান বলে। যেহেতু অসাধু সাদৃশ্যানুমানে অমৌলিক ও বাহ্যিক সাদৃশ্যের ভিত্তিতে সিদ্ধান্ত গৃহীত হয়, তাই অসাধু সাদৃশ্যানুমান গ্রহণযোগ্য নয়।"
        },
        {
          "label": "গ",
          "question": "",
          "explanation": "উদ্দীপকে অবৈজ্ঞানিক আরোহের প্রতিফলন ঘটেছে।  এখানে যে উদাহরণটি দেওয়া হয়েছে সেটা অবৈজ্ঞানিক আরোহের বৈশিষ্ট্য বহন করে। \"কোনো কার্য-কারণ সম্পর্ক নির্ণয় শুধু একানুবর্তী ও অবাধ অভিজ্ঞতার ওপর নির্ভর করে একটি সার্বিক সিদ্ধান্ত স্থাপন করার প্রক্রিয়াকে অবৈজ্ঞানিক আরোহ বলে।\" এরূপ আরোহের মূল কথা হলো এ ধরনের ঘটনা সর্বদাই ঘটতে দেখেছি, এর বিপরীত বা ব্যতিক্রম দৃষ্টান্ত কখনো চোখে পড়েনি সুতরাং এ ধরনের ঘটনা সব ক্ষেত্রেই ঘটবে। অবৈজ্ঞানিক আরোহে যে সিদ্ধান্ত নেওয়া হয় সেটা অবাধ ও ব্যতিক্রমহীন বাস্তব অভিজ্ঞতার ভিত্তিতে। উদ্দীপকে বলা হয়েছে, \"আমি এ পর্যন্ত যত কাক দেখেছি, তার সবই কালো দেখেছি। এর বাইরে অন্য কোনো রঙের কাক দেখিনি। অতএব, সকল কাক হয় কালো।\" এখানে কাক দেখার বিষয়টি ছিল তার বাস্তব অভিজ্ঞতা। এবং এই বাস্তব অভিজ্ঞতা ছিল একই রকম ও অবাধ। অর্থ্যাৎ সে এযাবৎ শুধু কালো রঙের কাকই দেখেছ এর ব্যতিক্রম কোনো দৃষ্টান্ত তার চোখে পড়েনি। অর্থাৎ অন্য রঙের কাক কখনো তার চোখে পড়েনি। এ থেকেই সিদ্ধান্ত নেওয়া হয় 'সকল কাক হয় কালো' যা একটি সার্বিক যুক্তিবাক্য। তাহলে বুঝা যাচ্ছে, এটি একটি অবৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অবৈজ্ঞানিক আরোহের সাথে বৈজ্ঞানিক আরোহের পার্থক্য বিশ্লেষণ করা হলো- কোনো কার্য-কারণ সম্পর্ক নির্ণয় না করে শুধু একানুবর্তী ও অবাধ অভিজ্ঞতার ওপর নির্ভর করে একটি সার্বিক সিদ্ধান্ত স্থাপন করার প্রক্রিয়াকে অবৈজ্ঞানিক আরোহ বলে। আর প্রকৃতির নিয়মানুবর্তিতা নীতি ও কার্য-কারণ নিয়মের ওপর নির্ভর করে কয়েকটি বিশিষ্ট দৃষ্টান্তের বাস্তব অভিজ্ঞতার সাহায্যে একটি সার্বিক সংশ্লেষক যুক্তিবাক্য স্থাপন করার প্রক্রিয়াকে বৈজ্ঞানিক আরোহ বলে। অবৈজ্ঞানিক আরোহ কেবল প্রকৃতির নিয়মানুবর্তিতা নীতির ওপর প্রতিষ্ঠিত। এতে কার্য-কারণ সম্পর্কের ওপর ভিত্তি করে সিদ্ধান্ত স্থাপন করা হয় না। কিন্তু বৈজ্ঞানিক আরোহ প্রকৃতির নিয়মানুবর্তিতা নীতি ও কার্য-কারণ নিয়ম উভয় নিয়মের ওপর প্রতিষ্ঠিত। এতে ঘটনাবলি বিশ্লেষণের সময় কার্য-কারণ নিয়মের ওপর নিভর করা হয় এবং সিদ্ধান্ত স্থাপনের সময় প্রকৃতির নিয়মানুবর্তিতা নীতির ওপর নির্ভর করা হয়। অবৈজ্ঞানিক আরোহ সহজ সরল প্রক্রিয়া। কোনো বিষয়ে অবাধ ও ব্যতিক্রমহীন অভিজ্ঞতার ভিত্তিতেই এখানে সিদ্ধান্ত নেওয়া যায়। অপরদিকে, বৈজ্ঞানিক আরোহ একটি জটিল প্রক্রিয়া। এতে কার্য-কারণ সম্পর্ক নির্ণয়ের জন্য পরীক্ষণাত্মক পদ্ধতি অনুসরণ করা হয় এবং অপনয়ন সূত্রের সাহায্যে অপ্রাসঙ্গিক ঘটনাবলি বাদ দিয়ে প্রকৃত ঘটনার প্রতি দৃষ্টি নিবন্ধ করা হয়। এতে অনেকগুলো ধাপ যথা- পর্যবেক্ষণ, বিশ্লেষণ, অপনয়ন, প্রকল্প প্রণয়ন, সামান্যীকরণ ইত্যাদি অতিক্রম করতে হয়। .অবৈজ্ঞানিক আরোহে শুধু সদর্থক দৃষ্টান্ত গুলো আমরা বিচেনায় নিই, নঞর্থক দৃষ্টান্ত আছে কিনা সেটা ভেবে দেখি না। কিন্তু বৈজ্ঞানিক আরোহে সদর্থক ও নঞর্থক উভয় দৃষ্টান্তই পরীক্ষা করা হয়। উপর্যুক্ত আলোচনার মাধ্যমে বুঝা যাচ্ছে যে, অবৈজ্ঞানিক আরোহের সাথে বৈজ্ঞানিক আরোহের সুস্পষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "পৃথিবীর মতো মঙ্গল গ্রহেও বাতাস, পানি, মাটি আছে। পৃথিবীতে প্রাণী বাস করে। অতএব, মঙ্গল গ্রহেও প্রাণী বাস করে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না তাকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "আরোহমূলক লম্ফ (Inductive Leap) বলতে আরোহের প্রাণকে বোঝায়। অর্থাৎ, এটি আরোহের মৌলিক বৈশিষ্ট্য। এ বৈশিষ্ট্যের কারণে আরোহ অনুমান জ্ঞাত থেকে অজ্ঞাতে, বিশেষ থেকে সার্বিকে গমন করে। যেমন- হাসান, জামান, তুষার প্রভৃতি বিশেষ মানুষের মরণশীলতা প্রত্যক্ষ করে আরোহ অনুমানে সিদ্ধান্ত গ্রহণ করা হয় যে 'সকল মানুষ হয় মরণশীল'। যে বিষয়ের ওপর ভিত্তি করে তিন জনের মরণশীলতা প্রত্যক্ষ করে সমগ্র মানুষের মরণশীলতা সম্পর্কে সিদ্ধান্ত গ্রহণ করা হয় সেটি হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "উদ্দীপকে 'সাধু সাদৃশ্যানুমান' আরোহের প্রতিফলন ঘটেছে। সাদৃশ্যানুমান দুই প্রকার যথা- ১. সাধু সাদৃশ্যানুমান ও ২. অসাধু সাদৃশ্যানুমান। এদের মধ্যে সাধু সাদৃশ্যানুমান, হলো- \"যে সাদৃশ্যানুমানে কয়েকটি গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয় তাকে সাধু সাদৃশ্যানুমান বলে।\" সাধু সাদৃশ্যানুমানে দুটি বিষয়ের মধ্যে সাদৃশ্যের বিষয়গুলো খুবই গুরুত্বপূর্ণ ও আবশ্যকীয় হওয়ায় সিদ্ধান্তের সম্ভাব্যতার মাত্রা অনেক বেড়ে যায় এবং এই অনুমানে সিদ্ধান্ত স্থাপনের ক্ষেত্রে সাদৃশ্যের বিষয়গুলো খুবই প্রাসঙ্গিক হয়। উদ্দীপকে পৃথিবী ও মঙ্গল গ্রহের সাদৃশ্যের বিষয়গুলো হলো বাতাস, পানি ও' মাটি। এই সাদৃশ্যের বিষয়গুলো খুবই গুরুত্বপূর্ণ ও আবশ্যক, যার ওপর নির্ভর করেই পৃথিবীতে প্রাণের অস্তিত্বের সাথে মঙ্গল গ্রহে প্রাণের অস্তিত্বের বিষয়টি অনুমান করা হয়েছে। সুতরাং এটি একটি সাধু সাদৃশ্যানুমান।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত সাধু সাদৃশ্যানুমান বিষয়ের মূল্য ও গুরুত্ব পাঠ্যপুস্তকের আলোকে বিশ্লেষণ করা হলো- যে সাদৃশ্যানুমানের ক্ষেত্রে মৌলিক, গুরুত্বপূর্ণ, প্রাসঙ্গিক, অন্তনির্হিত তাৎপর্যপূর্ণ ও অধিক সাদৃশ্যের ভিত্তিতে সিদ্ধান্ত অনুমতি হয় তাকে সাধু সাদৃশ্যানুমান বলে। দুটি বিষয়ের মধ্যে সাদৃশ্যের বিষয়গুলো যদি খুবই গুরুত্বপূর্ণ ও আবশ্যকীয় হয় তাহলে সিদ্ধান্তের সম্ভাব্যতার মাত্রা অনেক বেড়ে যায়। দুটি বিষয়ের সাদৃশ্যগুলো যত বেশি প্রাসঙ্গিক হবে তত বেশি সাদৃশ্যের বিষয়গুলোর সাথে অনুমিত সিদ্ধান্তের একটা কার্য-কারণ সম্পর্ক থাকার সম্ভাবনা জেগে উঠবে। আমরা জানি, সাধু সাদৃশ্যানুমানে দুটি বিষয়ের মধ্যে গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয়। এই অনুমানে সাদৃশ্যের বিষয়গুলোর সাথে অনুমিত সিদ্ধান্তের একটা কার্য-কারণ সম্পর্ক থাকার সম্ভাবনা তৈরি হয়। দুটি বিষয়ের মধ্যে কার্য-কারণ সম্পর্ক আবিষ্কৃত হলে সিদ্ধান্ত সত্য হয়। এজন্যই বলা যায় সত্য আবিষ্কারে সাধু সাদৃশ্যানুমানের মূল্য ও গুরুত্ব অত্যন্ত বেশি।"
        }
      ]
    },
    {
      "number": "7",
      "uddipok": "রুমি ঝুড়ির প্রতিটি আম পরীক্ষা করে দেখল যে, প্রতিটি আমই মিষ্টি। অতএব, এই ঝুড়ির সকল আম হয় মিষ্টি।",
      "tag": "JB 23,ISCD 24",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "",
          "explanation": "কোনো একটি বিষয়ে সিদ্ধান্ত প্রতিষ্ঠা করার জন্য অনুকূল ও প্রতিকূল উভয় প্রকার দৃষ্টান্ত নিরীক্ষণ করতে হয়। কিন্তু কোনো কোনো ক্ষেত্রে দেখা যায় যে, প্রতিকূল দৃষ্টান্ত নিরীক্ষণ না করে কেবল অনুকূল দৃষ্টান্তের অভিজ্ঞতার ভিত্তিতে সিদ্ধান্ত প্রতিষ্ঠা করা হয়। অথচ কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি মিথ্যা প্রমাণিত হয় এবং বাতিল হয়ে যায়। এরূপ ভ্রান্ত সিদ্ধান্তকে অবৈধ সামান্যীকরণ অনুপপত্তি বলে।"
        },
        {
          "label": "গ",
          "question": "",
          "explanation": "উদ্দীপকটি আরোহের 'পূর্ণাঙ্গ আরোহ' কে প্রকাশ করেছে। প্রতিটি দৃষ্টান্ত পরীক্ষা করে সিদ্ধান্ত নেওয়া হলেই সেটা পূর্ণাঙ্গ আরোহকে নির্দেশ করে। \"যে অপ্রকৃত আরোহে প্রতিটা দৃষ্টান্ত পরীক্ষা করার পরে কোনো সিদ্ধান্ত নেওয়া হয় তাকে পূর্ণাঙ্গ আরোহ বা পূর্ণ গণনামূলক আরোহ বলে।\" পূর্ণাঙ্গ আরোহে একটি ক্ষুদ্র সমষ্টির অন্তর্গত প্রত্যেকটি দৃষ্টান্তকে পৃথক পৃথকভাবে পরীক্ষা করে যদি দেখা হয় যে, তাদের কোনো একটির ক্ষেত্রে কোনো একটি কথা সত্য তাহলে সবার ক্ষেত্রে সত্য হবে। পূর্ণাঙ্গ আরোহকে পূর্ণ গণনামূলক আরোহ বলা হয়, কারণ এখানে সবগুলো দৃষ্টান্তের গণনা শেষে সিদ্ধান্ত অনুমান করা হয়। এজন্যই পূর্ণাঙ্গ আরোহে সিদ্ধান্ত সবসময়ই সত্য হয়। উদ্দীপকে উল্লেখ আছে রুমি ঝুড়ির প্রতিটি আম পরীক্ষা করে দেখল যে, ঝুড়ির প্রতিটি আমই মিষ্টি। এরপর সে সিদ্ধান্ত নিল যে, 'ঝুড়ির সকল আমই হয় মিষ্টি।' এটি একটি পূর্ণাঙ্গ আরোহের দৃষ্টান্ত কেননা 1 এই অনুমানে প্রতিটি দৃষ্টান্ত পরীক্ষা করার পরে সকল দৃষ্টান্ত সম্পর্কে সিদ্ধান্ত নেওয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপকে প্রকাশিত পূর্ণাঙ্গ আরোহের সাথে বৈজ্ঞানিক আরোহের পার্থক্য বিশ্লেষণ করা হলো- \"যে অপ্রকৃত আরোহে প্রতিটা দৃষ্টান্ত পরীক্ষা করার পরে কোনো সিদ্ধান্ত নেওয়া হয় তাকে পূর্ণাঙ্গ আরোহ বা পূর্ণ গণনামূলক আরোহ বলে।” অপরপক্ষে, প্রকৃতির নিয়মানুবর্তিতা নীতি ও কার্য-কারণ নিয়মের ওপর নির্ভর করে কয়েকটি বিশিষ্ট দৃষ্টান্তের 'বাস্তব অভিজ্ঞতার সাহায্যে একটি সার্বিক সংশ্লেষক যুক্তিবাক্য স্থাপন করার প্রক্রিয়াকে বৈজ্ঞানিক আরোহ বলে। পূর্ণাঙ্গ আরোহে আরোহের প্রাণকেন্দ্র 'আরোহমূলক লক্ষ' অনুপস্থিত। ফলে এটি অপ্রকৃত আরোহ। অন্যদিকে, বৈজ্ঞানিক আরোহে 'আরোহমূলক লম্ফ' উপস্থিত। ফলে এটি প্রকৃত আরোহ। পূর্ণাঙ্গ আরোহে সিদ্ধান্ত দেখতেই শুধু সার্বিক যুক্তিবাক্যের মতো, কিন্তু প্রকৃত অর্থে সেটি সার্বিক যুক্তিবাক্য নয়। কেননা, এর সিদ্ধান্ত কতগুলো বিশেষ যুক্তিবাক্যের সমষ্টিমাত্র। কিন্তু বৈজ্ঞানিক আরোহের সিদ্ধান্ত নিশ্চিত ভাবেই একটি খাঁটি সার্বিক যুক্তিবাক্য। এতে অনির্দিষ্ট সংখ্যক ব্যক্তি বা বস্তুর ওপর কোনো বক্তব্য প্রকাশিত হয়। পূর্ণাঙ্গ আরোহে কোনো কার্য-কারণ সম্পর্ক আবিষ্কার করা হয় না। সবগুলো দৃষ্টান্ত গণনার পর সরাসরি সিদ্ধান্তে গমন করা হয়। কিন্তু বৈজ্ঞানিক আরোহে ঘটনাবলির মধ্যে কার্য-কারণ সম্পর্ক আবিষ্কার করে সিদ্ধান্তে গমন করা হয়। উপরিউক্ত আলোচনার মাধ্যমে বুঝা যাচ্ছে যে, পূর্ণাঙ্গ আরোহের সাথে বৈজ্ঞানিক আরোহের সুস্পষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "দৃশ্যকল্প-১: বিরাট দৈত্যকে চাবুক মারার কারণে আকাশে বিদ্যুৎ চমকায়। দৃশ্যকল্প-২: মেঘে মেঘে ঘর্ষণের কারণে আকাশে বিদ্যুৎ চমকায়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি।।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যার যে রূপ দ্বারা কোনো কম ব্যাপক নিয়মকে বেশি ব্যাপক নিয়মের অধীনে আনয়ন করে ঘটনাবলিকে ব্যাখ্যা দেওয়া হয় তাঁকে অন্তর্ভুক্তি বলে। অর্থাৎ এখানে ছোট ঘটনাকে ব্যাখ্যা দিতে গিয়ে পূর্ব আবিষ্কৃত বড় নিয়মের সাহায্য নেওয়া হয়। যেমন- জোয়ার ভাটাকে মাধ্যাকর্ষণ নিয়ম দ্বারা ব্যাখ্যা করা।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ 'লৌকিক ব্যাখ্যা' প্রকাশ করেছে।  “যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেব-দেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এই কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই 'লৌকিক ব্যাখ্যার' সৃষ্টি হয়। উদ্দীপকে দৃশ্যকল্প-১ এ তেমনি একটি চেষ্টা হয়েছে। যেখানে আকাশে বিদ্যুৎ চমকানোর কারণ হিসেবে বিরাট দৈত্যকে চাবুক মারার কথা বলা হয়েছে। কিন্তু এ বিষয়ে বৈজ্ঞানিক ব্যাখ্যা হলো মেঘে মেঘে ১. ঘর্ষণের কারণে বিদ্যুৎ চমকায়। বৈজ্ঞানিক জ্ঞানের স্বল্পতার কারণে ২.ঘটনার প্রকৃত কারণ আবিষ্কার করতে না পেরে অদৃশ্য দৈব শক্তির সাহায্যে উক্ত ঘটনাকে ব্যাখ্যা দেওয়া হয়েছে, যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ 'লৌকিক ব্যাখ্যা' উল্লিখিত হয়েছে এবং দৃশ্যকল্প-২ এ 'বৈজ্ঞানিক ব্যাখ্যা' উল্লিখিত হয়েছে। নিচে এদের পার্থক্য পাঠ্যবইয়ের আলোকে বিশ্লেষণ করা হলো- \"যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা রলে।\" অপরপক্ষে, “যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" লৌকিক ব্যাখ্যায় বাহ্যিক কিছু সাদৃশ্যের প্রতি দৃষ্টি দিয়ে ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় কার্য-কারণ সম্পর্ক প্রতিষ্ঠার মাধ্যমে কোনো ঘটনাকে ব্যাখ্যা দেওয়া হয়। লৌকিক ব্যাখ্যা ব্যক্তি ভেদে ভিন্ন হয়। বিভিন্ন লোকের দৃষ্টিভঙ্গি, শিক্ষা, বিশ্বাস ইত্যাদি ভিন্নরূপ। অন্যদিকে, বৈজ্ঞানিক ব্যাখ্যা 'সুনির্দিষ্ট নিয়মে পরিচালিত। তাই সবক্ষেত্রেই ব্যাখ্যা একইরূপ হয়। লৌকিক ব্যাখ্যায় কোনো বিশেষ বিশেষ ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় বিশেষ বিশেষ ঘটনার সাথে যুক্ত সাধারণ নিয়মকে ব্যাখ্যা দেওয়া হয়। উপর্যুক্ত আলোচনার মাধ্যমে বুঝা যাচ্ছে যে, দৃশ্যকল্প-১ এবং দৃশ্যকল্প- ২ এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "9",
      "uddipok": "তথ্য-১ : মানুষ হয় বুদ্ধিবৃত্তিসম্পন্ন প্রাণী। তথ্য-২ : মানুষ হয় বুদ্ধিবৃত্তিসম্পন্ন সৌন্দর্যপ্রিয় প্রাণী। তথ্য-৩ : মানুষ হয় স্তন্যপায়ী প্রাণী, যার দুটি হাত, দুটি পা, দুটি চোখ আছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে পদের মাধ্যমে শুধুমাত্র সংজ্ঞা প্রদান করা হয় তাকে সংজ্ঞার্থ পদ বলে।"
        },
        {
          "label": "খ",
          "question": "",
          "explanation": "মৌলিক গুণের আসন্নতম জাতি ও বিভেদক লক্ষণের উল্লেখ করা। যায় না বিধায় মৌলিক গুণের সংজ্ঞা দেওয়া যায় না। উদাহরণস্বরূপ আনন্দ, বেদনা ইত্যাদি হচ্ছে মনের মৌলিক গুণ। এসব মৌলিক গুণের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে তথ্য-২ এ 'মানুষ' পদের সংজ্ঞায় 'অব্যাপক সংজ্ঞাজনিত অনুপপত্তি' ঘটেছে। যৌক্তিক সংজ্ঞার একটি নিয়মে উল্লেখ আছে \"যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়।\" যৌক্তিক সংজ্ঞার এই নিয়মের অর্থ অনুযায়ী পদের সম্পূর্ণ জাত্যর্থ থেকে বেশি গুণের উল্লেখ করলেও সংজ্ঞা ভ্রান্ত হবে আবার কম গুণের উল্লেখ করলেও সংজ্ঞা ভ্রান্ত হবে। যদি এই নিয়ম ভঙ্গ করে পদের জাত্যর্থ থেকে অতিরিক্ত গুণ উল্লেখ করা হয় এবং সেই অতিরিক্ত গুণটি যদি পদের 'বিচ্ছেদ্য অবান্তর লক্ষণ' হয় তাহলে সংজ্ঞা ভ্রান্ত হয়। আর এরূপ ভ্রান্ত সংজ্ঞার নাম অব্যাপক সংজ্ঞা। উদ্দীপকের দৃশ্যকল্প-২ এ 'মানুষ' পদের সংজ্ঞায় বলা হয়েছে- 'মানুষ হয় বুদ্ধিবৃত্তিসম্পন্ন সৌন্দর্য প্রিয় প্রাণী\" কিন্তু আমরা জানি, মানুষ পদের যৌক্তিক সংজ্ঞা \"মানুষ হয় বুদ্ধিবৃত্তিসম্পন্ন প্রাণী।\" দৃশ্যকল্প-২ এর সংজ্ঞায় মানুষের জাত্যর্থ থেকে অতিরিক্ত 'সৌন্দর্য প্রিয়' গুণটি উল্লেখ করা হয়েছে এবং এই অতিরিক্ত গুণটি মানুষের বিচ্ছেদ্য অবান্তর লক্ষণ। ফলে সংজ্ঞাটি উপরিল্লিখিত নিয়ম লঙ্ঘন করে ত্রুটিপূর্ণ হয়েছে। এরুপ ত্রুটিপূর্ণ সংজ্ঞার নাম অব্যাপক সংজ্ঞা।"
        },
        {
          "label": "ঘ",
          "question": "",
          "explanation": "উদ্দীপকে তথ্য-১ এ যৌক্তিক সংজ্ঞা এবং তথ্য-৩ এ বর্ণনা উল্লেখ আছে। এ দুটির পার্থক্য পাঠ্যপুস্তকের আলোকে বিশ্লেষণ করা হলো- ১.যৌক্তিক সংজ্ঞায় পদের পূর্ণ জাত্যর্থকে উল্লেখ করা হয়। অন্যদিকে, বর্ণনায় কখনো উপলক্ষণ, কখনও অবান্তর লক্ষণ, আবার কখনো জাত্যর্থের অংশবিশেষের সাথে এগুলোকে মিশিয়ে উল্লেখ করা হয়। ২.সংজ্ঞা নিয়মকানুনের ওপর নির্ভরশীল। একটি পদের মাত্র একটিই সংজ্ঞা হয়। কিন্তু বর্ণনার কোনো ধরাবাধা নিয়মকানুন নেই। এটা বর্ণনাকারীর মনোভাব ও প্রকাশের ক্ষমতার উপর নির্ভর করে। কাজেই বর্ণনা বিভিন্ন লোকের কাছে বিভিন্ন প্রকারের হতে পারে। ৩.সংজ্ঞার পদের সাধারণ ও আবশ্যকীয় গুণ উল্লেখ করায় মূল্য সবসময়ই সমান। কিন্তু বর্ণনার মূল্য সবসময় সমান নয়। বিবৃত গুণগুলো যত বেশি 'পুরুত্বপূর্ণ হয়, বর্ণনা ততবেশি মূল্যবান হয়। ৪.কেবলমাত্র জাতিবাচক পদের সংজ্ঞা দান সম্ভব। বিশিষ্ট ব্যক্তি বা বস্তুর কোনো সংজ্ঞা হয় না। কিন্তু বিশিষ্ট ব্যক্তি বা বস্তুর মধ্যে যে বিশেষ বিশেষ গুণ বর্তমান থাকে সেগুলো কেবল বর্ণনার মাধ্যমেই প্রকাশ করা যায়।"
        }
      ]
    },
    {
      "number": "10",
      "uddipok": "'পর্যাপ্ত বৃষ্টিই সমৃদ্ধির কারণ।'",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "কার্যকারণ নির্ণয়ের ক্ষেত্রে উদ্দীপকে উল্লিখিত বিষয়টির গুরুত্ব বিশ্লেষণ কর।"
        },
        {
          "label": "খ",
          "question": "",
          "explanation": "একটির সাথে অন্যটির সাদৃশ্য না থাকার কারণে চেতনার মৌলিক অবস্থার ব্যাখ্যা দেওয়া যায় না। যেমন- বর্ণ, গন্ধ, স্বাদ ইত্যাদি মৌলিক সংবেদনগুলোর একটির সাথে অপরটির কোনো সাদৃশ্য নেই। বর্ণের সাথে গন্ধের কোনো সাদৃশ্য নেই। বর্ণের নিয়মকে গন্ধের নিয়মের সাথে সংযুক্ত করা যায় না। কাজেই চেতনার মৌলিক অবস্থার ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে বৈজ্ঞানিক ব্যাখ্যার 'শৃঙ্খলযোজন' রূপটি প্রকাশিত হয়েছে।  \"যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয় তাকে শৃঙ্খলযোজন বলে।” এরুপ ব্যাখ্যায় দেখানো হয় যে, কার্যটি সরাসরি কল্পিত কারণ থেকে সৃষ্ট নয়। বরং কার্যটি একটি অন্তবর্তী অবস্থা থেকে সৃষ্ট। এ ধরনের বৈজ্ঞানিক ব্যাখ্যায় 'ক' কে 'গ' এর কারণ দেখিয়ে বলা হয় যে, 'ক' হচ্ছে 'খ' এর কারণ এবং 'খ' হচ্ছে গ এর কারণ। এখানে খ হচ্ছে মধ্যবর্তী অবস্থা এবং 'খ' এর মাধ্যমে 'ক' ও 'গ' এর মধ্যে একটি সম্পর্ক স্থাপন করা হয়। উদ্দীপকে বলা হয়েছে- \"পর্যাপ্ত বৃষ্টিই সমৃদ্ধির কারণ।\" কিন্তু প্রকৃত কারণ ব্যাখ্যা করলে দেখা যায় যে, পর্যাপ্ত বৃষ্টিতে ভালো ফসল উৎপাদন হয়েছে এবং ভালো ফসল সমৃদ্ধি এনেছে। এখানে 'পর্যান্ত বৃষ্টি' নামক কারণ ও 'সমৃদ্ধি' নামক কার্যের মধ্যে একটি মধ্যবর্তীঅবস্থা 'ভালো ফসল উৎপাদন' আবিষ্কার করা হয়েছে যা বৈজ্ঞানিক ব্যাখ্যার শৃঙ্খলযোজন রূপটি নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'শৃঙ্খলযোজন' এর কার্য-কারণ নির্ণয়ের ক্ষেত্রে গুরুত্ব নিম্নে বিশ্লেষণ করা হলো- কার্য-কারণ নিয়ম অনুসারে প্রতিটি কার্যেরই একটি কারণ থাকে। কার্য ও কারণের মধ্যে সম্পর্ক হলো ঘটনার পূর্বাপর সম্পর্ক। অর্থাৎ কারণ পূর্ববর্তী ঘটনা আর কার্য হলো পরবর্তী ঘটনা। তবে একটি কার্যের পিছনে একাধিক কারণ থাকতে পারে। কোনোটি দূরবর্তী কারণ আবার কোনোটি নিকটবর্তী কারণ। অনেক সময় আমরা দূরবর্তী কারণকে কার্যের প্রকৃত কারণ মনে করে ভুল করে থাকি। মূলত 'কারণ' সেটাই যেটা সরাসরি কার্যকে উৎপন্ন করতে পারে। আর নিকটবর্তী ঘটনাই কার্যকে সরাসরি উৎপন্ন করতে পারে। কোন দূরবর্তী কারণ কার্যকে সরাসরি উৎপন্ন করতে পারে না। আর শৃঙ্খলযোজনে কোনো দূরবর্তী কারণ ও কার্যের মধ্যে একটা মধ্যবর্তী অবস্থা আবিষ্কার করা হয় এবং দেখানো হয় যে কার্যটি সরাসরি দূরবর্তী কারণ থেকে নয় বরং মধ্যবর্তী অবস্থা থেকে সৃষ্ট। শৃঙ্খলযোজনের এই মধ্যবর্তী অবস্থা, কার্য-কারণের 'কার্যের' নিকটবর্তী ঘটনাকে ইঙ্গিত করে যেটা সরাসরি কার্যকে উৎপন্ন করে এবং এটাই কার্যের প্রকৃত কারণ। সুতরাং বলা যায় যে, কার্য-কারণ নির্ণয়ের ক্ষেত্রে শৃঙ্খলযোজন অত্যন্ত গুরুত্বপূর্ণ।"
        }
      ]
    },
    {
      "number": "11",
      "uddipok": "ঢাকা-সিলেট মহাসড়কের একটি নির্দিষ্ট স্থানে ঘন ঘন দুর্ঘটনার কারণ হিসেবে স্থানীয় লোকজন মনে করেন যে, ওই স্থানের পাশে। থাকা পরিত্যক্ত শ্মশান ঘাটের অশুভ আত্মাই দুর্ঘটনা ঘটায়। সড়ক কর্তৃক্ষ ঘটনাস্থল পরিদর্শন করে দেখল যে, ওই নির্দিষ্ট স্থানে একটি বাঁক রয়েছে, যার কারণে বিপরীত দিক থেকে আসা যানবাহনগুলো একে অপরকে দেখতে পায় না। সড়ক কর্তৃপক্ষ এই বাঁককেই দুর্ঘটনার প্রকৃত কারণ হিসেবে চিহ্নিত করেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "প্রকল্প হলো তিন প্রকার।"
        },
        {
          "label": "খ",
          "question": "",
          "explanation": "যে বাস্তব কারণকে ইন্দ্রিয়ের মাধ্যমে যাচাই করা যায় না তাকে প্রতিবেদক অনুকল্প বলে। যেমন- ইথারের বাস্তব অস্তিত্ব আছে বলে রেডিও, টিভিতে বার্তা প্রেরণ সম্ভব। কিন্তু এটাকে ইন্দ্রিয়ের মাধ্যমে যাচাই করা যায় না।"
        },
        {
          "label": "গ",
          "question": "",
          "explanation": "উদ্দীপকে স্থানীয় লোকজনের ধারণায় \"প্রকল্পকে অবশ্যই বাস্তব ঘটনাভিত্তিক হতে হবে এবং প্রকল্পে একটি বাস্তব কারণ সম্বন্ধে ধারণা করতে হবে\"- এ শর্তের অনুপস্থিতি রয়েছে। প্রকল্পের এই শর্তের মূল বক্তব্য হলো প্রকল্প প্রণয়নকালে বাস্তব ঘটনাবলির অভিজ্ঞতার উপর নির্ভর করতে হবে এবং ঘটনার ব্যাখ্যায় এমন কারণ আন্দাজ করতে হবে যার অস্তিত্ব বাস্তবে আছে। যার অস্তিত্ব বাস্তবে নেই এমন কোনো কিছুকে যদি ঘটনার কারণ বলে আনুমানিক ধারণা করা হয় তাহলে প্রকল্প বৈধ হবে না। উদ্দীপকে ঢাকা-সিলেট মহাসড়কে ঘন ঘন দুর্ঘটনার কারণ হিসেবে স্থানীয় লোকজন যে পরিত্যক্ত শ্মশান ঘাটের অশুভ আত্মাই দুর্ঘটনা | ঘটায় বলে আন্দাজ করেছেন। সেই অশুভ আত্মার বাস্তব অস্তিত্ব নেই। সুরওয়াল অশুভ আত্মা জীবকে আমরা কখনো দেখিনি এবং এর অস্তিত্বের কোনো প্রমাণও আমরা পাইনি। সুতরাং বলা যায় যে, স্থানীয় লোকজনের ঘটনার কারণ হিসেবে আনুমানিক ধারণায় উপরিল্লিখিত শর্তের অনুপস্থিতি রয়েছে।"
        },
        {
          "label": "ঘ",
          "question": "",
          "explanation": "উদ্দীপকে সড়ক কর্তৃপক্ষ ঘটনাস্থল পরিদর্শন করে ঘন ঘন দুর্ঘটনার কারণ হিসেবে ঢাকা-সিলেট মহাসড়কের 'বাঁকুকে' কারণ হিসেবে চিহ্নিত করেন, যা বৈধ প্রকল্পের সকল স্তর অনুসরণ করেছে কিনা নিম্নে বিশ্লেষণ করা হলো- বৈধ প্রকল্পের চারটি স্তর : নিরীক্ষণ, আনুমানিক ধারণা, সিদ্ধান্ত অনুমান ও পরীক্ষামূলক সমর্থন। উদ্দীপকে সড়ক কর্তৃপক্ষ প্রথমেই ঘটনাস্থল পরিদর্শন করে এটা প্রকল্পের প্রথম স্তর নিরীক্ষণকে অনুসরণ করেছে। কেননা নিরীক্ষণ হলো কোনো ঘটনার সংস্পর্শে এসে মনোযোগসহকারে প্রত্যক্ষ করা। এরপর সড়ক কর্তৃপক্ষ ঘন ঘন দুর্ঘটনার কারণ হিসেবে নিরীক্ষিত ঘটনা থেকে একটি কারণকে আন্দাজ করে, যা বৈধ প্রকল্পের দ্বিতীয় স্তর আনুমানিক ধারণাকে নির্দেশ করে। সড়ক কর্তৃপক্ষ এরপর একটি সিদ্ধান্ত নেয় যে রাস্তার বাকই দুর্ঘটনার কারণ। যেটা প্রকল্পের তৃতীয় স্তর সিদ্ধান্ত অনুমানকে নির্দেশ করে। এরপর সড়ক কর্তৃপক্ষ তাদের অনুমিত সিদ্ধান্তটি বাস্তবের সাথে মিলিয়ে দেখে এবং 'রাস্তার বাঁককেই' ঘন ঘন দুর্ঘটনার কারণ বলে চিহ্নিত করে, যা প্রকল্পের শেষ স্তর পরীক্ষামূলক সমর্থনকে ইঙ্গিত করে। সুতরাং বলা যায় যে, সড়ক কর্তৃপক্ষের দুর্ঘটনার কারণ নির্ণয়ে বৈধ প্রকল্পের সকল স্তর অনুসরণ করা হয়েছে।"
        }
      ]
    }
  ]
}