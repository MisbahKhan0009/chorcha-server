{
  "title": "ময়মনসিংহ বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "দৃশ্যকল্প-১: গণতন্ত্র না সমাজতন্ত্র। দৃশ্যকল্প-২:মানুষ হয় বুদ্ধিবৃত্তিসম্পন্ন জীব। দৃশ্যকল্প-৩: শিক্ষক হন কর্মঠ, পথ প্রদর্শক ও দেশের মেরুদণ্ড।",
      "tag": "MB 25",
      "sub_questions": [
        {
          "label": "ক",
          "question": "যৌক্তিক সংজ্ঞা কাকে বলে?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "যৌস্তিক সংজ্ঞায় পদের প্রয়োজন কেন?",
          "explanation": "যৌন্তিক সংজ্ঞায় পদের প্রয়োজন রয়েছে। কারণ যৌক্তিক সংজ্ঞা একটি পদ সংক্রান্ত প্রক্রিয়া। যৌক্তিক সংজ্ঞা হলো কোনো পদের জাত্যর্থের সংক্ষিপ্তবিবৃতি। জাত্যর্থ হচ্ছে পদের অপরিহার্য গুণাবলি। সকল বিষয় বা বস্তুর যৌক্তিক সংজ্ঞা প্রদান করার মধ্য দিয়েই পদের অর্থ মানুষের কাছে স্পষ্ট হয়। অর্থীৎ জাত্যর্থ প্রকাশের জন্যই যৌক্তিক সংজ্ঞায় পদের প্রয়োজন।"
        },
        {
          "label": "গ",
          "question": "দৃশ্যকল্প-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-১ এ নঞর্থক সংজ্ঞাজনিত অনুপপত্তি ঘটেছে। যৌক্তিক সংজ্ঞার চতুর্থ নিয়ম অনুসারে,.'পদের সংজ্ঞায় সব সময় সদর্থক ভাষা ব্যবহার করতে হবে, নঞ্চর্থক ভাষা ব্যবহার করা যাবে না।' এ নিয়ম লঙ্ঘন করে সংজ্ঞা প্রদান করলে নঞর্থক সংজ্ঞাজনিত অনুপপত্তি ঘটে। যেমন: প্রাপ নয় পুণ্য— সংজ্ঞাটি দ্বারা পদের অর্থ সুস্পষ্টরূপে প্রকাশিত হয় না। কারণ সংজ্ঞাটিতে পাপ কীতা না বলে কী নয় তাই উল্লেখ করা হয়েছে। তাই এজন্য সংজ্ঞাটিতে নঞর্থক সংজ্ঞা অনুপপত্তি ঘটেছে। দৃশ্যকল্প-১ এর বাক্যে বলা হয়েছে- গণতন্ত্র নয় সমাজতন্ত্র। এখানে গণতন্ত্রের কথা বলতে গিয়ে নঞর্থকভাবে সমাজতন্ত্রের কথা ব্যবহার করা হয়েছে। অর্থাৎ গণতন্ত্র কী তা না বলে গণতন্ত্র কী নয় তাই উল্লেখ করে সংজ্ঞা প্রদান করা হয়েছে। তাই দৃশ্যকল্প-১ এ যৌক্তিক সংজ্ঞার চতুর্থ নিয়মের লঙ্ঘন হয়েছে। অর্থাৎনঞ্চর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এর মধ্যে তুলনামূলক সম্পর্ক পাঠ্যবইয়ের আলোকে মূল্যায়ন করো।",
          "explanation": "দৃশ্যকল্প-২ ও দৃশ্যকল্প-৩ এ নির্দেশিত বিষয় হলো যথাক্রমে যৌক্তিক সংজ্ঞা ও বর্ণনা। নিচে উভয় বিষয়ের মধ্যে তুলনামূলক.বিশ্লেষণ করা হলো- দৃশ্যকল্প-২ এ বর্ণিত, \"মানুষ হয়. বুদ্ধিবৃতিসম্পন্ন জীব\" দ্বারা যৌক্তিক সংজ্ঞা এবং দৃশ্যকল্প-৩ এ বর্ণিত \"শিক্ষক হন কর্মঠ, পথ প্রদর্শক ও দেশের মেরুদণ্ড” দ্বারা বর্ণনা নির্দেশ করে। যৌক্তিক সংজ্ঞার মাধ্যমে পদের অপরিহার্য অর্থ প্রকাশ পায়। যেমন- দৃশ্যকল্প-২ এ 'মানুষ' পদের পূর্ণ জাত্যর্থ উল্লেখ করে সংজ্ঞা প্রদান করা হয়েছে। অন্যদিকে, বর্ণনায় উপলক্ষণ বা অবান্তর লক্ষণ বা জ্যত্যর্থের আংশিক দিক উল্লেখ করে সংশ্লিষ্ট পদের বিবৃতি দেওয়া হয়। যেমন— উদ্দীপকের দৃশ্যকল্প-৩ এ উপলক্ষণ ও অবান্তর লক্ষণ উল্লেখ করেশিক্ষক পদের বিবৃতি দেওয়া হয়েছে। তাই এটি 'শিক্ষক' পদের একটি বর্ণনা। যৌস্তিক সংজ্ঞার কোনো মাত্রাভেদ নেই, অর্থাৎ সংজ্ঞা সবসময় একই হয়ে থাকে। তবে বর্ণনার ক্ষেত্রে মাত্রাভেদ রয়েছে। পদের সংজ্ঞা সুস্পষ্ট ও সুনির্ধারিত, কিন্তু বর্ণনা সুনির্ধারিত বা সুনির্দিষ্ট নয়। পরিশেষে বলা যায় যে, যৌক্তিক সংজ্ঞা ও বর্ণনা দুটিভিন্ন ও স্বতন্ত্র প্রক্রিয়া। প্রথমটি বৈজ্ঞানিক প্রক্রিয়ার অন্তর্ভুক্ত হলেও অপরটি একটি লৌকিক প্রক্রিয়া।"
        }
      ]
    },
    {
      "number": "2",
      "uddipok": "তথ্য-১: জীবন হলো একটি নাট্যমঞ্চ। তথ্য-২: যৌক্তিক সংজ্ঞা হলো পদের জাত্যর্থের বিশ্লেষণ। তথ্য-৩: টাকা হলো সুসজ্জিত মুদ্রিত বিনিয়োগের মাধ্যম।",
      "tag": "MB 25",
      "sub_questions": [
        {
          "label": "ক",
          "question": "সংজ্ঞেয় পদ কাকে বলে?",
          "explanation": "যে পদের যৌক্তিক সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "'ক্লান্তি হচ্ছে অবসাদ'- সংজ্ঞাটি কেন যথার্থ নয়?",
          "explanation": "'ক্লান্তি হচ্ছে অবসানদ'- সংজ্ঞাটি যথার্থ নয়। কারণ এখানে চক্রক সংজ্ঞাজনিত অনুপপত্তি ঘটেছে। যৌক্তিক সংজ্ঞায় তৃতীয় নিয়ম অনুসারে, 'সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যাবে না।' এই নিয়ম লঙ্ঘন করলে তাকে চক্রকসংজ্ঞাজনিত অনুপপত্তি বলে। যেমন: 'গাছ হয় বৃক্ষ'। অনুরুপ 'ক্লান্তি হচ্ছে অবসাদ' বাক্যে প্রতিশব্দ ব্যবহার করা হয়েছে। তাই সংজ্ঞাটি যথার্থ নয় বলে বিবেচনা করা যায়।"
        },
        {
          "label": "গ",
          "question": "তথ্য-১ যৌক্তিক সংজ্ঞার কোন নিয়মের পরিপন্থী? ব্যাখ্যা করো।",
          "explanation": "তথ্য-১ যৌক্তিক সংজ্ঞারদ্বিতীয় নিয়মের পরিপন্থী। যৌক্তিক সংজ্ঞার দ্বিতীয় নিয়মে বলা হয়েছে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে। কোনো রূপক বা দুর্বোধ্য ভাষা ব্যবহার করা যাবে না'- এ নিয়ম লঙ্ঘন করে যদি কোনো পদের সংজ্ঞায় রূপক ভাষা ব্যবহার করা হয়, তাহলে রূপক সংজ্ঞাজনিত অনুপপত্তি ঘটে। যেমন: 'মানুষ হয় সৃষ্টির মুকুট' অথবা 'সিংহ হয় পশুর রাজা' ইত্যাদি। উল্লিখিত বাক্য দুটিতে 'মুকুট' এবং 'পশুর রাজা' শব্দ দুটি রূপক অর্থে ব্যবহৃত হয়েছে। ফলে এখানে রূপক সংজ্ঞাজনিত অনুপপত্তি ঘটেছে। উদ্দীপকের তথ্য-১ এ বলা হয়েছে- 'জীবন হলো একটি নাট্যমঞ'। 'এখানে 'জীবন' পদের অর্থ প্রকাশ করতে 'নাট্যমঞ্চ' নামক রূপকের আশ্রয় নেওয়া হয়েছে। অর্থাৎ, তথ্য-১ এ পদের অর্থ প্রকাশে রূপকের আশ্রয় নেওয়ার ফলে রূপক সংজ্ঞাদোষ ঘটেছে। যা যৌক্তিক সংজ্ঞার দ্বিতীয় নিয়মের লঙ্ঘন।"
        },
        {
          "label": "ঘ",
          "question": "তথ্য-২ ও তথ্য-৩ এ যে সংজ্ঞা দোষ ঘটেছে তা বিশ্লেষণ করো। তথ্য-২ থেকে তথ্য-৩ কোন অনুপপত্তির কারণে পৃথক? অনুপপত্তিটি ব্যাখ্যা করো।",
          "explanation": "তথ্য-২ এ চক্রক সংজ্ঞা দোষ এবং তথ্য-৩ এ দুর্বোধ্য সংজ্ঞা দোষ ঘটেছে। তথ্য-২'এর চক্রক সংজ্ঞাজনিত অনুপপত্তিটি তথ্য-৩ এর দুর্বোধ্য সংজ্ঞাজনিত অনুপপত্তির কারণে পৃথক। তথ্য-২ এ বর্ণিত “যৌক্তিক সংজ্ঞা হলো পদের জাত্যর্থের বিশ্লেষণ” বাক্যে চক্রক সংজ্ঞাজনিত অনুপপত্তি ঘটেছে। চক্রক সংজ্ঞাজনিত অনুপপত্তিতে সংজ্ঞায় কোনো পদের প্রতিশব্দ বা সমার্থক ভাষা ব্যবহার করা হয়। অন্যদিকে, তথ্য-৩ এ বর্ণিত \"টাকা হলো সুসজ্জিত মুদ্রিত বিনিয়োগের মাধ্যম' বাক্যে দুর্বোধ্য সংজ্ঞাজনিত অনুপপত্তি ঘটেছে। দুর্বোধ্য সংজ্ঞাজনিত অনুপপত্তিতে কোনো পদের সংজ্ঞায় সহজ-সরল ভাষার পরিবর্তে দুবোধ্য ও জটিল ভাষা ব্যবহার করা হয়। তথ্য-২ এর বাক্যে পদের জাত্যর্থের বিশ্লেষণ নাকরে যৌক্তিক সংজ্ঞার তৃতীয় নিয়ম লঙ্ঘন করে সমার্থক ভাষা ও প্রতিশব্দ ব্যবহার করা হয়েছে। যার ফলে চক্রকসংজ্ঞাজনিত অনুপপত্তি ঘটেছে। আর তথ্য-৩ এ 'টাকা' হলো সুসজ্জিত মুদ্রিত বিনিয়োগের মাধ্যম' দ্বারা টাকা বিষয়টিকে দুর্বোধ্য ভাষায় প্রকাশ করা হয়েছে। যার ফলে দুর্বোধ্য সংজ্ঞাজনিত অনুপপত্তি ঘটেছে। তথ্য-২ এ উল্লিখিত চক্রক সংজ্ঞাটি তথ্য-৩ এ উল্লিখিত দুর্বোধ্য সংজ্ঞা অনুপপত্তির কারণে পৃথক। কেননা,যৌক্তিক সংজ্ঞার দ্বিতীয় নিয়ম অনুসারে, 'কোনো পদের সংজ্ঞায় দুর্বোধ্য ভাষা ব্যবহার করা যায় না।' কিন্তু তথ্য-৩ এর সংজ্ঞাটিতে দুর্বোধ্য,ভাষা প্রয়োগ করে সংজ্ঞা প্রদান করা হয়েছে। যা উদ্দীপকের তথ্য-২ এর সহজ ভাষায় সমার্থক শব্দ প্রয়োগে গৃহীত চক্রক সংজ্ঞা অনুপপত্তি থেকে পৃথক। পরিশেষে বলা যায়, চক্রক সংজ্ঞা ও দুর্বোধ্য সংজ্ঞা দুটিই ভ্রান্ত সংজ্ঞা। প্রকৃতিগত ভিন্নতার কারণে চক্রক সংজ্ঞাজনিত অনুপপত্তি এবং দুর্বোধ্য সংজ্ঞাজনিত অনুপপত্তির মধ্যে ভিন্নতা পরিলক্ষিত হয়।"
        }
      ]
    },
    {
      "number": "3",
      "uddipok": "দৃশ্য-২: একটি ঘড়িকে কাটা,ব্যাটারী, মটর ও দোলক ইত্যাদি ভাগেবিভক্ত করা যায়। দৃশ্য-৩: একটি কাঁঠালকে রঙ, আকার ও স্বাদ ইত্যাদি ভাগে বিভক্ত করা হয়",
      "tag": "MB 25",
      "sub_questions": [
        {
          "label": "ক",
          "question": "যৌস্তিক বিভাগ কী?",
          "explanation": "একটিমাত্র নীতি বা সূত্রের ভিত্তিতে একটি জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিসমূহে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "সংকর বিভাগ কেন ঘটে?",
          "explanation": "কোনো পদের যৌক্তিক বিভাগে একাধিক নীতি অনুসরণ করা হলে সংকর বিভাগ অনুপপত্তি ঘটে। যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে। যৌস্তিক বিভাগের নিয়মগুলোর মধ্যে অন্যতম একটি নিয়ম হলো- যৌক্তিক বিভাগে একই সময়ে একটিমাত্র মূলনীতি অনুসরণ করতে হয়, একের অধিক নয়। যদি যৌক্তিক বিভাগের নিয়ম লঙ্ঘন করে একই সময়ে একের অধিক মূলনীতি অনুসরণ করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। তাই যৌস্তিক বিভাগে একই সময়ে একাধিক মূলনীতি গ্রহণ করার কারণে সংকর বিভাগ অনুপপত্তি ঘটে থাকে।"
        },
        {
          "label": "গ",
          "question": "দৃশ্য-১ এ কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃশ্য-১ এ অব্যাপক বিভাগ অনুপপত্তি ঘটেছে। যৌক্তিক বিভাগে একটি মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিভক্ত করা। এই বিভাজন প্রক্রিয়া সম্পন্ন করার জন্য কিছু সুনির্দিষ্ট নিয়ম রয়েছে, যা কোনো পদের বিভাগ করার সময় আবশ্যিকভাবে অনুসরণ করতে হয়। যৌক্তিক বিভাগের তৃতীয় নিয়ম অনুযায়ী, কোনো পদের যৌক্তিক বিভাগ করার সময় বিভাজ্য মূল জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হবে। যৌক্তিক বিভাগের এ নিয়ম অমান্য করে যখন কোনো পদের যৌক্তিক বিভাগে বিভাজ্য মূল জাতির ব্যক্ত্যর্থের চেয়ে বিভক্ত উপজাতিগুলোর ব্যক্ত্যর্থ কম হয়, তখন অব্যাপকবিভাগ অনুপপত্তি ঘটে। উদ্দীপকের দৃশ্য-১ ঘড়ি পদকে শুধু হাতঘড়ি ও টেবিলঘড়ি হিসেবেই দেখানো হয়েছে। এখানে পদের ব্যক্ত্যর্থের চেয়ে বিভক্ত উপজাতিগুলোর ব্যক্ত্যর্থ অনেক কম। কারণ এই বিভাজন প্রক্রিয়া থেকে দেয়াল ঘড়ি পদটি বাদ পড়েছে। তাই এখানে অব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্য-২ ও দৃশ্য-৩ এ নির্দেশিত বিষয় দুটির পার্থক্য মূল্যায়ন করো।",
          "explanation": "উদ্দীপকের দৃশ্য-২ এর মাধ্যমে অঙ্গগত বিভাগ এবং দৃশ্য-৩ এর মাধ্যমে গুণগত বিভাগের ইঙ্গিত পাওয়া যায়। নিচে উভয়ের মধ্যে তুলনামূলক আলোচনা করা হলো- অঙ্গগত বিভাগ এক প্রকার ত্রুটিপূর্ণ বিভাগ। যৌক্তিক বিভাগের প্রথম নিয়ম লঙ্ঘনের কারণে এ প্রকার বিভাগের অনুপপত্তি ঘটে থাকে। যৌক্তিক বিভাগের প্রথম নিয়ম অনুযায়ী কেবল জাতি বা শ্রেণিবাচক পদের যৌক্তিক বিভাগ করতে হবে; কোনো বিশেষ ব্যক্তি বা বস্তুর নয়। যৌক্তিক বিভাগের এ নিয়ম লঙ্ঘন করে যদি কোনো বিশেষ ব্যক্তি বা বস্তুকে তার বিভিন্ন অঙ্গে বিভক্ত করা হয়, তখন যৌক্তিক বিভাগটি ত্রুটিপূর্ণ হয়। যৌক্তিক বিভাগে এ ত্রুটিকে অঙ্গগত বিভাগ অনুপপত্তি বলে। যেমন- উদ্দীপকের দৃশ্য-২ এ একটি ঘড়িকে তার কাঁটা, ব্যাটারি, মটর ও দোলক বিভিন্ন অঙ্গে ভাগ করে দেখানো হয়েছে, যা অঙ্গগত বিভাগ। তাই অঙ্গগত বিভাগ হলো ত্রুটিপূর্ণ যৌক্তিক বিভাগ। অপরদিকে, গুণগত বিভাগও এক প্রকার অনুপপত্তি। যৌক্তিক বিভাগের প্রথম নিয়ম লঙ্ন করে কোনো বিশেষ ব্যক্তি বা বস্তুকে তার বিভিন্ন গুণে ভাগ করলে বিভাগটি ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। যেমন- উদ্দীপকের দৃশ্য-৩ এ একটি কাঁঠালকে তার রং, আকার ও স্বাদ ইত্যাদি গুণে যে বিভক্ত করা হয়েছে, তা গুণগত বিভাগ। গুণগত বিভাগ যৌক্তিক বিভার্গের নিয়মসংগত নয় বিধায় এটি একটি ভ্রান্ত প্রক্রিয়া। পরিশেষে বলা যায়, অঙ্গগত বিভাগ এবং গুণগত বিভাগ দুটি ভিন্ন ভিন্ন বিভাগ প্রক্রিয়া। এরূপ ভিন্নতার কারণে দৃশ্য-২ এবং দৃশ্য-৩ এর প্রতীয়মান দৃষ্টান্তে পার্থক্য বিদ্যমান।"
        }
      ]
    },
    {
      "number": "4",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "অঙ্গগত বিভাগ কী?",
          "explanation": "অঙ্গগত বিভাগ হচ্ছে কোনো বিশেষ ব্যক্তি বা বস্তুকে তার বিভিন্ন অঙ্গে ভাগ করা।"
        },
        {
          "label": "খ",
          "question": "যৌক্তিক বিভাগ কীভাবে যৌস্তিক সংজ্ঞা থেকে পৃথক?",
          "explanation": "প্রকৃতিগত দিক থেকে যৌক্তিক বিভাগ যৌক্তিক সংজ্ঞা থেকে পৃথক। যুক্তিবিদ্যায় ব্যবহৃত পদের দুটি দিক থাকে। একটি হলো পদের গুণগত দিক বা জাত্যর্থ এবং অন্যটি পরিমাণগত দিক বা ব্যক্ত্যর্থ। পদের গুণগত দিক বা জাত্যর্থ যৌক্তিক সংজ্ঞায় আলোচনা করা হয়। অন্যদিকে, পরিমাণগত বা ব্যক্ত্যর্থ যৌক্তিক বিভাগে আলোচনা করা হয়। এ কারণেই যৌক্তিক বিভাগ যৌক্তিক সংজ্ঞা থেকে আলাদা।"
        },
        {
          "label": "গ",
          "question": "ছক-৩ এ নির্দেশিত বিষয়টি ব্যাখ্যা করো।",
          "explanation": "ছক-৩ এ নির্দেশিত বিষয়টি হলো 'দ্বিকোটিক বিভাগ'। দ্বিকোটিক বিভাগ বলতে একটি শ্রেণিকে তার অন্তর্গত এমন দুটি বিরুদ্ধ উপশ্রেণিতে ভাগ করাকে বোঝায়, যে দুটি উপশ্রেণির একটিতে একটি বিশেষ গুণ বর্তমান এবং অন্যটিতে সে গুণটি অনুপস্থিত। অর্থাৎ দ্বিকোটিক বিভাগ একটি শ্রেণিকে মোট দুটি উপশ্রেণিতে ভাগ করা হয়। এ দুটি উপশ্রেণির একটি সবসময় সদর্থক পদ বা ইতিবাচক পদ হয় আর অন্যটি হয় নঞর্থক পদ বা নেতিবাচক পদ। উদ্দীপকের ছক-৩ এ 'ছাত্র' জাতি পদকে মেধাবী ও অ-মেধাবী নামক দুটি উপজাতি পদে বিভক্ত:করা হয়েছে। এরপর মেধাবী পদকে আবার ধনী ও অধনী নামক দুটি পদে বিভক্ত করা হয়েছে। প্রতিটি বিভক্ত উপজাতিতে একটি করে বিরুদ্ধ পদ রয়েছে। অর্থাৎ দুটি উপশ্রেণির একটিতে বিশেষ গুণটি উপস্থিত এবং অন্যটিতে সে গুণটি অনুপস্থিত। তাই ছক-৩ এর এই আকারগত বিভাজন প্রক্রিয়ায় দ্বিকোটিক বিভাগকে নির্দেশ করে।"
        },
        {
          "label": "ঘ",
          "question": "ছক-১ ও ছক-২ এর যথার্থতা মূল্যায়ন করো।",
          "explanation": "ছক-১ ও ছক-২ এর অতিব্যাপক বিভাগ এবং অব্যাপক বিভাগ উভয়ই ভ্রান্ত বিভাগের দৃষ্টান্ত। আমরা জানি, যৌক্তিক বিভাগের বিভক্ত উপজাতিগুলোর মিলিত সংখ্যা জাতির সংখ্যার চেয়ে বেশি হলে অতিব্যাপক বিভাগ অনুপপত্তি ঘটে। যেমন- উদ্দীপকের ছক-১ এ 'পথকে' সড়কপথ, রেলপথ, আকাশপথ, নৌপথের পাশাপাশি অতিরিক্ত পদ হিসেবে 'জনপথ' অংশে ভাগ করা হয়েছে। ফলে 'পথ' পদের ব্যক্ত্যর্থ বৃদ্ধি পেয়েছে। এর ফলে অতিব্যাপক বিভাগজনিত অনুপপত্তি ঘটেছে। অন্যদিকে, যৌক্তিক বিভাগের বিভক্ত উপজাতিগুলোর মিলিত সংখ্যা জাতির সংখ্যার চেয়ে কম হলে অব্যাপক বিভাগ অনুপপত্তি ঘটে। যেমন- ছক-২ এ 'সংগীত' পদকে নজরুল গীতি, লালনগীতি, লোকগীতি নামক পদে বিভক্ত করা হয়েছে। এ বিভাগ প্রক্রিয়ায় রবীন্দ্র গীতির মতো আরও বিভিন্ন সংগীত বাদ পড়েছে। ফলে 'সংগীত' পদের ব্যস্ত্যর্থ হ্রাস পেয়েছে। এ কারণে ছক২ এ অব্যাপক বিভাগজনিত অনুপপত্তি ঘটেছে। পরিশেষে বলা যায়,উদ্দীপকে পরিলক্ষিত ছক-১ ও ছক-২ এর অতিব্যাপক বিভাগ ও অব্যাপক বিভাগ উভয়ই ভ্রান্ত বিভাগ। যৌক্তিক বিভাগের তৃতীয় নিয়ম লঙ্ঘন করে কোনো পদের বিভক্তকরণে কম বা বেশি ব্যক্ত্যর্থ উল্লেখ করলে এরূপ ভ্রান্তি বা অনুপপত্তি ঘটে। তাই উদ্দীপকের এই দুটি বিভাগ প্রক্রিয়া যথার্থ নয়।"
        }
      ]
    },
    {
      "number": "5",
      "uddipok": "তথ্য-১: সালমান মনে করেন, বাস্তব জ্ঞান অর্জনের লক্ষ্যে জ্ঞাত থেকে অজ্ঞাতে উত্তরণ থাকা প্রয়োজন। পাশাপাশি প্রকৃতির আচরণ, নিয়ম অনুসরণ করে বিষয়বস্তুর মধ্যে কার্যকারণ সম্পর্ক আবিষ্কার হলেই সর্বজনগ্রাহ্য জ্ঞান সম্ভব। তথ্য-২: তৌফিক একটু ভিন্নভাবে-বলেন, বাস্তব জ্ঞানের জন্য অজানায় উত্তরণের প্রয়োজন নেই বরং প্রত্যেকটি বিষয় ভালোভাবে যাচাই, পর্যবেক্ষণ করতে পারলে সকলের নিকট গ্রহণযোগ্য নিশ্চিত জ্ঞান অর্জন সম্ভব।",
      "tag": "MB 25",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যে সব আরোহে মৌলিক বৈশিষ্ট্য হিসেবে আরোহাত্মক উল্লস্ক্রন বিদ্যমান থাকে তাকে প্রকৃত আরোহ বলে।"
        },
        {
          "label": "খ",
          "question": "অবৈজ্ঞানিক আরোহকে সাধারণ লোকের আরোহ বলা হয় কেন?",
          "explanation": "কার্যকারণ নীতি ছাড়াই কেবল অনুকূল দৃষ্টান্তের ভিত্তিতে সিদ্ধান্ত নেওয়ার কারণে অবৈজ্ঞানিক আরোহকে সাধারণ লোকের আরোহ বলা হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত নেওয়া হয়। এখানে প্রতিকূল দৃষ্টান্তের কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়। এ কারণে অবৈজ্ঞানিক আরোহকে লৌকিক বা সাধারণ লোকের আরোহ বলা হয়।"
        },
        {
          "label": "গ",
          "question": "তথ্য-১ দ্বারা কোন আরোহকে নির্দেশ করে? ব্যাখ্যা করো।",
          "explanation": "তথ্য-১ দ্বারা বৈজ্ঞানিক আরোহকে নির্দেশ করে। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় ড়াকে বৈজ্ঞানিক আরোহ বলে। যেমন-বিভিন্ন মানুষের মৃত্যুর ঘটনা দেখে বলা হলো, 'সকল মানুষ হয় বুদ্ধিবৃত্তিসম্পন্ন প্রাণী'- এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুতবৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। উদ্দীপকের তথ্য-১ এ সালমান মনে করেন, বাস্তব জ্ঞান অর্জনের লক্ষ্যে জ্ঞাত থেকে তজ্ঞাতে উত্তরণ থাকা প্রয়োজন। পাশাপাশি প্রকৃতির আচরণ, নিয়ম অনুসরণ করে বিষয়বস্তুর মধ্যে কার্যকারণ সম্পর্ক আবিষ্কার হলেই 'সর্বজনগ্রাহ্য জ্ঞান সম্ভব। অর্থাৎ, সালমানের ধারণায় আরোহমূলক লম্ফ, প্রকৃতির নিয়মানুবর্তিতা নীতি ও কার্যকারণ নিয়মের ধারণা প্রকাশ পেয়েছে। কেবল বৈজ্ঞানিক আরোহেই এই তিনটি ধারণা বিদ্যমান। এ কারণে বলা যায়, তথ্য-১ দ্বারাবৈজ্ঞানিক আরোহকে নির্দেশ করা হয়েছে।"
        },
        {
          "label": "ঘ",
          "question": "তথ্য-১ ও তথ্য-২ এর মধ্যে মৌলিক পার্থক্য পাঠ্যবইয়ের আলোকে বিশ্লেষণ করো।",
          "explanation": "উদ্দীপকের তথ্য-১ ও তথ্য-২ এ নির্দেশিত বৈজ্ঞানিক আরোহের সাথে পূর্ণাঙ্গ আরোহের বিভিন্ন পার্থক্য রয়েছে। তথ্য-১ এ সালমানের ধারণায় আরোহমূলক লম্ফ, প্রকৃতির নিয়মানুবর্তিতা নীতি ও কার্যকারণ নিয়মের ধারণা প্রকাশ পায়। যা বৈজ্ঞানিক আরোহকে নির্দেশ করে। কারণ যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। অন্যদিকে, তথ্য-২ এ তৌফিক আরোহমূলক লম্ফ ব্যতিরেকে প্রত্যেকটি বিষয় ভালোভাবে যাচাই, পর্যবেক্ষণ করার বিষয়টি উল্লেখ করে। তৌফিকের এই বক্তব্য পূর্ণাঙ্গ আরোহকে নির্দেশ করে। কারণ পূর্ণাঙ্গ আরোহে আরোহমূলক লম্ফ থাকে না। তথ্য-১ এ প্রতীয়মান বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। এই আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে।অন্যদিকে, তথ্য-২, এর পূর্ণাঙ্গ আরোহ কার্যকারণ নিয়মের ওপর নির্ভর নয়। বরং এখানে সবগুলো দৃষ্টান্ত গণনার মাধ্যমে নিশ্চিত সিদ্ধান্ত গ্রহণ করা হয়। তাই এই আরোহ সীমিতসংখ্যক ব্যক্তি বা বস্তুর ক্ষেত্রে প্রযোজ্য হয়। পরিশেষে বলা যায়, বৈজ্ঞানিক আরোহ প্রকৃত আরোহের একটি গুরুত্বপূর্ণ প্রকরণ। অন্যদিকে, পূর্ণাজা আরোহ অপ্রকৃত আরোহের একটি প্রকরণ। এসব ভিন্নতার কারণে উদ্দীপকের তথ্য-১ ও তথ্য-২ এ পরিলক্ষিত উভয় আরোহ প্রকৃতিগত বিভিন্ন দিক থেকে পৃথক।"
        }
      ]
    },
    {
      "number": "6",
      "uddipok": "দৃশ্যকল্প-১: আমি এ যাবৎকালে দেখেছি যারা রবিবারে জন্মগ্রহণ করেছে তারা প্রত্যেকেই সঞ্চয়ী ও কৃপণ। অতএব, রবিবারে জন্মগ্রহণকারী সকল মানুষই সঞ্চয়ী ও কৃপণ। দৃশ্যকল্প-২: ফুলকপি হয় ভিটামিন সমৃদ্ধ বাঁধাকপি হয় ভিটামিন সমৃদ্ধ টমেটো হয় ভিটামিন সমৃদ্ধ ∴ \\therefore ∴ সকল সবজি হয় ভিটামিন সমৃদ্ধ।",
      "tag": "MB 25",
      "sub_questions": [
        {
          "label": "ক",
          "question": "আরোহমূলক লম্ফ কী?",
          "explanation": "আরোহ অনুমানে'জানা সত্য থেকে অজানা সত্যে, বিশেষ থেকে সার্বিকে, প্রত্যক্ষ থেকে অপ্রত্যক্ষে যাওয়ার প্রক্রিয়াকে আরোহমূলক লম্ফ বা Inductive leap বলে।"
        },
        {
          "label": "খ",
          "question": "পূর্ণাঙ্গ আরোহের সিদ্ধান্ত নিশ্চিত হয় কেন?",
          "explanation": "প্রতিটি দৃষ্টান্ত যাচাই করে সিদ্ধান্ত নেয়ার কারণে পূর্ণাঙ্গ আরোহের সিদ্ধান্ত নিশ্চিত হয়। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ- (Perfect Induction) বলে। এই আরোহ সীমিত সংখ্যক দৃষ্টান্তের ক্ষেত্রে প্রযোজ্য। এ কারণে পূর্ণাঙ্গ আরোহে প্রতিটি দৃষ্টান্ত যাচাই করা সম্ভব হয়। আর প্রতিটি দৃষ্টান্ত যাচাই করে সিদ্ধান্ত নেয়ার কারণে এই আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "দৃশ্যকল্প-১ এ নির্দেশিত আরোহের বৈশিষ্ট্য ব্যাখ্যা করো।",
          "explanation": "দৃশ্যপট-১ এ অবৈজ্ঞানিক আরোহের ইঙ্গিত রয়েছে। দৃশ্যপট-১ এ বর্ণিত, 'যারা রবিবারে জন্মগ্রহণ করেছে তারা প্রত্যেকেই সঞ্চয়ী ও কৃপণ। অতএব রবিবারে জন্মগ্রহণকারী সকল মানুষই সঞ্চয়ী ঔ 'কৃপণ।' এখানে কেবল অনুকূল দৃষ্টান্তের ভিত্তিতে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। কারণ যে আরোহে প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। অবৈজ্ঞানিক 'আরোহের প্রকৃতি বিশ্লেষণ. করলে এর কতগুলো বৈশিষ্ট্য পাওয়া যায়। যেমন- অবৈজ্ঞানিক আরোহে প্রকৃতির নিয়মানুবর্তিতা নীতি ও কেবল অনুকূল অভিজ্ঞতার ভিত্তিতে সিদ্ধান্তে একটি সার্বিক সংশ্লেষক বাক্য প্রতিষ্ঠা করা হয়। এ আরোহে আরোহের মৌলিক বৈশিষ্ট্য আরোহমূলক লম্ফ থাকে বলে এখানে কয়েকটি দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। অবৈজ্ঞানিক আরোহে কার্যকারণ সম্পর্ক অনুপস্থিত থাকে। তাই এ আরোহের সিদ্ধান্তটি সম্ভাব্য হয়।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর পার্থক্য বিশ্লেষণ করো।",
          "explanation": "উদ্দীপকে উল্লেখিত দৃশ্যকল্প-১ ও দৃশ্যকল্প-২ এ যথাক্রমে অবৈজ্ঞানিক আরোহ এবং বৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- দৃশ্যপট-১ এ পরিলক্ষিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। অন্যদিকে, দৃশ্যপট-২ এ 'ফুলকপি, বাঁধাকপি, ও,টমেটো হয় ভিটামিন সমৃদ্ধ'- এসব বিশেষ বিশেষ দৃষ্টান্তের আলোকে বলা হয়েছে, সকল সবজি হয় ভিটামিন সমৃদ্ধ। এভাবে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়ার কারণে এটি বৈজ্ঞানিক আরোহের দৃষ্টান্ত। এই আরোহে প্রকৃতির নিয়মানুবর্তিতা নীতি ও কার্যকারণ নিয়মের উপস্থিতির কারণে সিদ্ধান্তটি নিশ্চিত হয়। দৃশ্যপট-১ এর অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞ্চর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। অন্যদিকে, দৃশ্যপট-২ এর বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধন্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। পরিশেষে বলা যায়, অবৈজ্ঞানিক ও বৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "7",
      "uddipok": "তামিমের ঠান্ডা লেগে জ্বর আসে এবং সে আবোল তাবোল কথা বলতে থাকে। আত্মীয় সজন সবাই বলছে তামিম পাগল হয়ে গেছে। পরবর্তীতে ডাক্তার পরীক্ষা করে বললেন, জ্বর প্রচণ্ড বেড়ে যাওয়ায় তামিম আবোল তাবোল কথা বলছে।",
      "tag": "MB 25",
      "sub_questions": [
        {
          "label": "ক",
          "question": "আরোহ সমন্বয় কী?",
          "explanation": "কোনো ঘটনাকে ব্যাখ্যা করার জন্য যে প্রকল্প গঠন করা হয় সেই প্রকল্প দিয়ে অন্যান্য ঘটনাকে ব্যাখ্যা করার মতো গুণকে আরোহ সমন্বয় বলে।"
        },
        {
          "label": "খ",
          "question": "বাস্তব কারণ বলতে কী বোঝ?",
          "explanation": "বাস্তব কারণ বলতে অস্তিত্বশীল কারণকে বোঝায়। যে কারণের অস্তিত্বকে যুক্তিসংগতভাবে স্বীকার করা যায়, যার অস্তিত্বে বিশ্বাস আত্মবিরোধী নয় এবং প্রত্যক্ষ বা পরোক্ষভাবে যার উপযোগিতার প্রমাণ পাওয়া যায়, সে কারণকেই বাস্তব কারণ বলে। যেমন: আমরা ইথারকে প্রত্যক্ষ করতে না পারলেও পরোক্ষভাবে এর অস্তিত্ব অনুভব করতে পারি। এর ফলেই আমরা বেতার যন্ত্রে গান শুনি, টেলিভিশনে ছবি দেখি এবং মোবাইলে কথা বলি।"
        },
        {
          "label": "গ",
          "question": "উদ্দীপকে আত্মীয়-স্বজনের বস্তব্যে প্রকল্পের কোন শর্তটি লঙ্ঘিত হয়েছে? ব্যাখ্যা করো।",
          "explanation": "উদ্দীপকে আত্মীয় স্বজনের বক্তব্যে প্রকল্পের \"বৈধ প্রকল্পকে বাস্তব কারণ ভিত্তিক হতে হবে\"- শর্তটি লঙ্ঘিত হয়েছে। বৈধ প্রকল্পের একটি উল্লেখযোগ্য শর্ত হলো-বৈধ প্রকল্পকে সত্য ও বাস্তব কারণর্ভিত্তিক হতে হবে। যে কারণকে বিশ্বাস করার যুক্তি আছে এবং •স্ববিরোধী নয় সে কারণকে বাস্তব কারণ বলে। অন্ধবিশ্লাস, কুসংস্কার, অবাস্তব ও অতিপ্রাকৃতিক বিষয় নিয়ে প্রকল্প তৈরি করাযাবে না। যেমন: যদি বলা হয় রাহ্ণ নামক দেবতা সূর্য ও চন্দ্রকে গ্রাস করার কারণেই সূর্যগ্রহণ ও চন্দ্রগ্রহণ হয়। তাহলে প্রকল্পটি হবে অন্ধবিশ্বাস ও কুসংস্কারপূর্ণ। উদ্দীপকে তামিমের ঠান্ডা লাগলে সে জ্বরের ঘোরে আবোল তাবোল বললে আত্মীয় স্বজন মনে করে তামিম পাগল হয়ে গেছে। তাদের এই বক্তব্য বাস্তব কারণ ভিত্তিক নয়। কারণ আবোল তাবোল বললেই সে পাগল হয়ে যায় না। এর পেছনে কোন বাস্তব ও যৌক্তিক কারণ থাকতে পারে। তাই বলা যায়, উদ্দীপকে আত্মীয়-স্বজনের বক্তব্যে 'প্রকল্পকে বাস্তব কারণভিত্তিক হতে হবে'- শর্তটি লঙ্ঘিত হয়েছে।"
        },
        {
          "label": "ঘ",
          "question": "বৈধ প্রকল্পের শর্তাবলির আলোকে ডাক্তারের বস্তুব্য বিশ্লেষণ করো।",
          "explanation": "বৈধ প্রকল্পের শর্তাবলির আলোকে ডাারের বস্তুব্যটি যথার্থ। প্রকল্প হলো কোনো ঘটনা বা বিষয়ের নিরীক্ষণ এবং সে সম্পর্কে ধারণা গঠন। বৈধ প্রকল্পের কিছু শর্ত রয়েছে। যেমন: প্রকল্পকে সবসময় সুনির্দিষ্ট হতে হবে; যৌক্তিক ও বৈজ্ঞানিক নিয়মের সাথে সংগতিপূর্ণ হতে হবে; বাস্তব কারণভিত্তিক এবং পর্যাপ্ত ও যথেষ্ট হতে হবে। এছাড়াও বৈধ প্রকল্পকে পরীক্ষণাত্মকভাবে সমর্থনযোগ্য হতে হবে। উদ্দীপকে তানিমের ঠান্ডা লেগে জ্বর আসলে সে আবোল তাবোল বলতে থাকে। ডাক্তার তখন পরীক্ষা করে বলেন। জ্বর প্রচণ্ড বেড়ে যাওয়ায় সে আবোল তাবোল কথা বলেছে। এই ঘটনায় ডাক্তারের বক্তব্যের কারণটি সুনির্দিষ্ট ও যৌক্তিক। এটি বৈজ্ঞানিক নিয়মের সাথে সংগতিপূর্ণ এবং বাস্তব কারণভিত্তিক এছাড়াও ডাক্তার পরীক্ষার মাধ্যমে এটি নির্ণয় করেছেন। তাই তার বক্তব্যটি প্রমাণ ও পরীক্ষণাত্মকভাবে সমর্থনযোগ্য। পরিশেষে বলা যায় যে, ডাক্তারের বক্তব্য বৈধ প্রকল্পের সুনির্দিষ্টতা,যৌক্তিক, বাস্তব কারণভিত্তিক ও পরীক্ষণাত্মকভাবে সমর্থনয়োগ্য শর্তাবলি পূরণ করে। তাই ডাক্তার কর্তৃক গৃহীত প্রকল্পটি যথার্থ।"
        }
      ]
    },
    {
      "number": "8",
      "uddipok": "তথ্য-১: সাইফুল বাজারে যাওয়ার সময় সাইকেল থেকে পড়ে হাত ভেঙে ফেলে। তার মা বলো, ব্যাডমিন্টন খেলতে যাও, তাহলে হাত ভালো হয়ে যাবে। তথ্য-২: নীল পেট ব্যথার কারণে কিছুতেই দুপুরে খেতে চাচ্ছে না। তার মা ধারণা করলেন নীল হয়তো স্কুলের ক্যান্টিনে কিছু খেয়েছে। পরে নীলের বন্ধুর সাথে আলাপ করে তিনি জানলেন। নীল ক্যান্টিনে সিঙ্গারা ও সমুচা খেয়েছে।",
      "tag": "MB 25",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে প্রাথমিক আনুমানিক ধারণা বা আন্দাজ গঠন করাকে প্রকল্প বলে।"
        },
        {
          "label": "খ",
          "question": "কাজ চালানো প্রকল্প বলতে কী বোঝ?",
          "explanation": "কোনো ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা হলো প্রকল্প। কিন্তু অনেক সময় দেখা যায় যে, বিভিন্ন জটিলতার কারণে ঘটনার কারণ সম্পর্কে কোনো বৈধ প্রকল্প প্রণয়ন করা যায় না। এই অবস্থায় সাময়িকভাবে কাজ চালিয়ে নেওয়ার জন্য অস্থায়ী প্রকল্প করা হয়। এরূপ অস্থায়ী বা সাময়িকভাবে গৃহীত প্রকল্পকে কাজ চালানো প্রকল্প বলে।"
        },
        {
          "label": "গ",
          "question": "তথ্য-১ এ মা'র বস্তব্যে প্রকল্পের কোন শর্তটি লঙ্ঘিত হয়েছে? ব্যাখ্যা করো।",
          "explanation": "তথ্য-১ এ মা'র বক্তব্যে “প্রকল্পের আত্মবিরোধী হওয়া যাবে না\" শর্তটি লঙ্ঘিত হয়েছে। প্রকল্প আত্মবিরোধী বলতে বাঝায়, ঘটনার জন্য গৃহীত প্রকল্প এবং আলোচ্য ঘটনা পরস্পর বিরোধী। যেমন: কোনো গরীব, লোকের ধনী হওয়ার কারণ হিসেবে যদি প্রকল্প করা হয়, লোকটি খুবই অলস ছিলেন এবং সারাদিন ঘুমিয়ে থাকতেন। তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও প্রকল্প পরস্পর বিরোধী। উদ্দীপকের তথ্য-১ এ অনুরূপ দৃষ্টান্ত লক্ষ করা যায়। উদ্দীপকের তথ্য-১ এ বলা হয়েছে, সাইকেল থেকে পড়ে সাইফুলের হাত ভেঙে যায়। অথচ তার মা তাকে ব্যাডমিন্টন খেলতে বলে যার মাধ্যমে তার হাত ভালো হয়ে যাবে। তার এই ধারণা আত্মবিরোধী। কেননা-ব্যাডমিন্টন খেলার সাথে ভাঙা হাত ভালো হয়ে যাওয়ার সম্পর্ক পরস্পর বিরোধী। এতে সাইফুলের হাত ভালো না হয়ে বরং আরও ক্ষতিগ্রস্ত হবে। অর্থাৎ, তথ্য-১ এ মা'র বক্তব্য প্রকল্পের প্রতিষ্ঠিত নিয়মের সাথে সঙ্গতিপূর্ণ নয়। তাই বলা যায়, আলোচ্য ঘটনার সাথে প্রকল্পের বিরোধ রয়েছে। কারণ প্রকল্পটি \"প্রকল্পের আত্মবিরোধী হওয়া যাবে না\" শর্তটি লঙ্ঘন করে।"
        },
        {
          "label": "ঘ",
          "question": "তথ্য-২ এ বর্ণিত বিষয়টি প্রকল্পের স্তরের আলোকে মূল্যায়ন করো।",
          "explanation": "তথ্য-২ এ বর্ণিত বিষয়টি প্রকল্পের চারটি স্তর- নিরীক্ষণ, ধারণা গঠন, সিদ্ধান্ত গ্রহণ ও যাচাইকরণ দ্বারা সমর্থনযোগ্য। কোনো বিষয়কে যথাযথভাবে ব্যাখ্যাদানের জন্য প্রাপ্ত তথ্যের ভিত্তিতে প্রাথমিক আনুমানিক ধারণা গঠন-করাকে প্রকল্প রলে।প্রকল্পের স্তর চারটি। প্রথমটি হলো ঘটনার নিরীক্ষণ, যা উদ্দীপকের তথ্য-২ এ নীলের মা কর্তৃক নীলের না খাওয়া ঘটনাটি নিরীক্ষণের মাধ্যমে প্রকাশ পায়। এরপর নীল পেট ব্যথার জন্য কিছু খেতে না চাইলে 'তার মা এর সম্ভাব্য কারণ হিসেবে প্রকল্প গঠন করে যে, নীল হয়তো স্কুলের ক্যান্টিনে কিছু খেয়েছে। যা প্রকল্পের দ্বিতীয় স্তর আনুমানিক ধারণা গঠনকে নির্দেশ করে। প্রকল্পের তৃতীয় স্তর হলো সিদ্ধান্ত গ্রহণ। নীলের মা ঘটনার নিরীক্ষণ ও আনুমানিক ধারণা গঠনের পর একটি সিদ্ধান্ত গ্রহণ করে যে, নীল স্কুলের ক্যান্টিনে কিছু খাওয়ার ফলেই সে দুপুরে খেতে অনীহা প্রকাশ করেছে। আর শেষ স্তর হলো যাচাইকরণ যা প্রকল্পের সিদ্ধান্তকে পরীক্ষণের মাধ্যমে সমর্থন করাকে বোঝায়। নীলের মা নীলের বন্ধুদের সাথে আলাপের মাধ্যমে জানতে পারে, নীল ক্যান্টিনে সিঙ্গরা ও সমুচা খেয়েছে। অর্থাৎ তিনি তার এই প্রাথমিক ধারণার সিদ্ধান্তটিকে পরীক্ষণের মাধ্যমে যাচাই করেছেন। পরিশেষে বলা যায়, তথ্য-২ এ বর্ণিত বিষয়টি প্রকল্পের চারটি স্তরই পূরণ করে যা নীলের মায়ের বক্তব্যে প্রতিফলিত হয়েছে।"
        }
      ]
    },
    {
      "number": "9",
      "uddipok": "ঘটনা-১: তমাল সন্ধ্যা বেলা চেয়ারে বসে টেবিলে পড়ছিল, হঠাৎ চেয়ার টেবিল কেঁপে উঠলো। তমাল ধারণা করলো, কোনো ভূত তাকে ধাক্কা দিয়েছিল। ঘটনা-২: সমুদ্রে বেড়াতে গিয়ে নীলিমা ও তার বন্ধুরা সকালে যে স্থানে দাঁড়িয়েছিল সেখানে গোড়ালি পর্যন্ত পানি ছিল। কিন্তু রাতে ঐ স্থানে গিয়ে দেখে পানি হাঁটু পর্যন্ত আসে। পরে তারা বুঝতে পারলো, জোয়ার-ভাটার কারণে এমনটি ঘটেছে।",
      "tag": "MB 25",
      "sub_questions": [
        {
          "label": "ক",
          "question": "ব্যাখ্যা কাকে বলে?",
          "explanation": "যেকোনো জটিল, অস্পষ্ট ও রহস্যময় বিষয়কে সহজ-সরল বোধগম্য ভাষায় প্রকাশ করাকে ব্যাখ্যা বলে।"
        },
        {
          "label": "খ",
          "question": "মনের মৌলিক অনুভূতিকে ব্যাখ্যা করা যায় না কেন?",
          "explanation": "মনের অনুভূতিকে অন্য কোনো বিষয়ের সাথে সংযুক্ত করা যায় না 'বলে এসব বিষয়ের ব্যাখ্যা করা সম্ভব নয়। মনের মৌলিক অনুভূতি হলো একক ও অনন্য বিষয়। এসব বিষয়ের একটিকে অন্যটির সাথে তুলনা করে সাদৃশ্য নির্ণয় করা যায় না; আবার অন্য কোনো বিষয়ের সাথে এদের সংযুক্ত করাও যায় না। তাই মনের মৌলিক অনুভূতির ব্যাখ্যা দেওয়া যায় না।"
        },
        {
          "label": "গ",
          "question": "ঘটনা-১ এর বিষয়টি কোন ব্যাখ্যাকে নির্দেশ করে? ব্যাখ্যা করো।",
          "explanation": "ঘটনা-১ এর বিষয়টি লৌকিক ব্যাখ্যাকে নির্দেশ করে। ও কোনো জটিল ও দুর্বোধ্য বিষয়কে ব্যাখ্যার মাধ্যমে স্পষ্ট ও বোধগম্যভাবে প্রকাশ করাযায়। ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা। যখন অতিপ্রাকৃতিক বা মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির ব্যক্তিগত' বিশ্বাস ও ধ্যানধারণার ওপর নির্ভরশীল। এরূপ ব্যাখ্যা মৌলিক বিষয়ের সাথে সাদৃশ্যপূর্ণ হয় না। তাই এ প্রকার ব্যাখ্যার কোনো বৈজ্ঞানিক মূল্য নেই। উদ্দীপকের ঘটনা-১ এ বর্ণিত, তমাল সন্ধ্যা বেলা চেয়ারে বসে টেবিলে পড়ছিল। হঠাৎ চেয়ার-টেবিল কেঁপে ওঠার কারণে তমাল ধারণা করলো, কোনো ভূত তাকে ধাক্কা দিয়েছিল। তমালের এরূপ ধারণায় তার নিজস্ব দৃষ্টিভঙ্গি প্রকাশ পেয়েছে এবং যা বাস্তবতার সাথে সাদৃশ্যপূর্ণ নয়। এ কারণে তার এই ধারণা লৌকিক ব্যাখ্যাকে নির্দেশ করে।"
        },
        {
          "label": "ঘ",
          "question": "ঘটনা-১ ও ঘটনা-২ এর মধ্যে ব্যাখ্যার আলোকে পার্থক্য নির্দেশ করো।",
          "explanation": "উদ্দীপকে ঘটনা-১.ও ঘটনা-২ এ যথাক্রমে লৌকিক ব্যাখ্যা ও বৈজ্ঞানিক ব্যাখ্যা নির্দেশ করে। নিচে ব্যাখ্যার এই প্রকারভেদের আলোকে উভয় ঘটনার মধ্যে পার্থক্য আলোচনা করা হলো- উদ্দীপকের ঘটনা-১ এ বলা হয়েছে, তমাল সন্ধ্যা বেলা চেয়ারে বসে টেবিলে পড়ছিল। হঠাৎ তার চেয়ার-টেবিল কেঁপে ওঠার কারণে সে ধারণা করলো, কোনো ভূত তাকে ধাক্কা দিয়েছিল। তমালের এরূপ ধারণায় তার মনগড়া দৃষ্টিভঙ্গি প্রকাশ পেয়েছে। এ কারণে তার এই ধারণা লৌকিক ব্যাখ্যার একটি দৃষ্টান্ত। কারণ অতিপ্রাকৃতিক ও মনগড়া কারণ উল্লেখ করে কোনো ঘটনার যে ব্যাখ্যা দেওয়া হয় তাকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে অপ্রাসর্জিক হয়। পাশাপাশি স্থানকাল-পাত্রভেদে এরূপ ব্যাখ্যা ভিন্ন হয় বলে অধিকাংশ ব্যক্তির কাছে লৌকিক ব্যাখ্যার তেমন গুরুত্ব নেই। অন্যদিকে, ঘটনা-২ এ বর্ণিত, সমুদ্রে বেড়াতে গিয়ে নীলিমা ও তার বন্ধুরা জোয়ার-ভাটার কারণ হিসেবে যে মনোভাব পোষণ করে তা মৌলিক ও কার্যকারণ নীতির সাথে সাদৃশ্যপূর্ণ। এ কারণে তাদের মনোভাব বৈজ্ঞানিক ব্যাখ্যার দৃষ্টান্ত। কারণ যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা রলে। এরূপ ব্যাখ্যায় কার্যকারণ সম্পর্ক নির্ণয় করে ঘটনার প্রাসঙ্গিক ব্যাখ্যা দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থানকাল-পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক ব্যাখ্যার গুরুত্ব অপরিসীম। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে কেবলমাত্র বৈজ্ঞানিক ব্যাখ্যাই প্রকৃত ব্যাখ্যা প্রদান করে থাকে।"
        }
      ]
    },
    {
      "number": "10",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "লৌকিক ব্যাখ্যা কাকে বলে?",
          "explanation": "যে ব্যাখ্যায় অতিপ্রাকৃতিক, অলৌকিক ও মনগড়া কারণ উল্লেখ করে ব্যাখ্যা প্রদান করা হয় তাকে লৌকিক ব্যাখ্যা বলে।"
        },
        {
          "label": "খ",
          "question": "ব্যক্তিভেদে বৈজ্ঞানিক ব্যাখ্যা ভিন্ন নয়- বুঝিয়ে দাও।",
          "explanation": "কার্যকারণ নীতি অনুসরণ করার কারণে বৈজ্ঞানিক ব্যাখ্যা ভিন্ন হয় না। বৈজ্ঞানিক ব্যাখ্যার প্রাকৃতিক বা বৈজ্ঞানিক নিয়ম অনুসরণ করা হয়। এরূপ ব্যাখ্যায় পরীক্ষণ ও নিরীক্ষণ করা যায়। পাশাপাশি এই ব্যাখ্যায় আরোহ অনুমান ব্যবহার করে কার্যকারণ সম্পর্ক নির্ণয় করা হয়। এসব কারণে বৈজ্ঞানিক ব্যাখ্যা ব্যক্তি ভেদে ভিন্ন হয় না।"
        },
        {
          "label": "গ",
          "question": "চিত্র-২ এ ব্যাখ্যার কোন দিককে নির্দেশ করে? ব্যাখ্যা করো।",
          "explanation": "চিত্র-২ বৈজ্ঞানিক ব্যাখ্যার রূপ অন্তর্ভুক্তিকে নির্দেশ করে। বৈজ্ঞানিক ব্যাখ্যায় কার্যকারণ সম্পর্ক নির্ণয় করে কোনো ঘটনার ব্যাখ্যা প্রদান করা হয়। আর যে বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। বৈজ্ঞানিক ব্যাখ্যার এই রূপে যে নিয়মের মাধ্যমে কোনো ঘটনার ব্যাখ্যা করা হয় তা একটি বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। এভাবে বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করার নামই হলো অন্তর্ভুক্তি। উদ্দীপকে চিত্র-২ এ ক্রিকেটকে খেলাধুলার মতো একটি বিরাট বিষয়ে অন্তর্ভুক্ত করে দেখানো হয়েছে। অর্থাৎ, এখানে একটি কম ব্যাপক বিষয়কে এক্‌টি বেশিব্যাপক বিষয়ের অধীনে এনে দেখানো হয়েছে। তাই উদ্দীপকের চিত্র-২ এর মাধ্যমে বৈজ্ঞানিক ব্যাখ্যার রূপ অন্তর্ভুক্তি নির্দেশিত হয়েছে।"
        },
        {
          "label": "ঘ",
          "question": "চিত্র-১ ও চিত্র-৩ এর মধ্যস্থিত সম্পর্ক বিশ্লেষণ করো।",
          "explanation": "চিত্র-১ এর মাধ্যমে বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে। আর চিত্র-৩ এর মাধ্যমে শৃঙ্খলযোজন নির্দেশিত হয়েছে। চিত্র-১ এ দেশের সমৃদ্ধির জন্য 'বৈষম্যহীন সমাজ ব্যবস্থা, দেশপ্রেম, সততা, কঠোর পরিশ্রম'ও ত্যাগ'- এরূপ বিভিন্ন কারণের কথা বলা হয়েছে। আর এর মাধ্যমে বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে। কেননা, 'দেশের সমৃদ্ধি' একটি মিশ্রকার্য। আরবৈজ্ঞানিক ব্যাখ্যায় কোনো মিশ্র কার্যকে বিভিন্ন অংশে ব্যাখ্যা করাকে বিশ্লেষণ বলা হয়। মিশ্রকার্য হলো কতকগুলো স্বতন্ত্র কারণের মিলিত প্রচেষ্টার ফল। বিশ্লেষণে মিশ্রকার্যের স্বতন্ত্র কারণগুলোকে পৃথক করে দেখানো হয়। অপরদিকে, চিত্র-৩ এর মাধ্যমে শৃঙ্খলযোজন নির্দেশিত হয়েছে। কেননা, এখানে মুরগিকে রোস্টের কারণ বলে দেখানো হয়েছে। শৃঙ্খলযোজনে কোনো কার্য ও তার দূরবর্তী কারণের মধ্যে মধ্যবর্তী পর্যায় আবিষ্কার করে দেখানো হয়। যেমন- চিত্র ৩ এ উল্লেখিত মুরগি ও রোস্ট এর মধ্যবর্তী অবস্থা হলো রাধুনি। এভাবে কোনো কার্য ও তার কারণের মধ্যবর্তী পর্যায় আবিষ্কারকরে যখন ব্যাখ্যা করা হয় তখন তাকে শৃঙ্খলযোজন বলে। পরিশেষে বলা যায়, বিশ্লেষণ ও শৃঙ্খলযোজন উভয়ই বৈজ্ঞানিক ব্যাখ্যার রূপ,। আর কোনো ঘটনার বৈজ্ঞানিক ব্যাখ্যার ক্ষেত্রে উভয় রূপই গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "ধারণা-১: দুইজন রোগির একই রকম লক্ষণ অর্থাৎ উভয়েরই জ্বর, শরীরে ব্যথা, বমি বমি ভাব, নিম্ন রক্তচাপ। ইতিমধ্যে পরীক্ষা করে: জানা গেল একজনের ডেঙ্গুজ্বর হয়েছে। ডাক্তার ধারণা করলেন, অপরজনেরও ডেঙ্গুজ্বর হবে। ধারণা-২: ডাক্তারের মত রোবটও জটিল অপারেশন করতে পারে। ডাক্তারের নিজের বুদ্ধি আছে। অতএব; রোবটেরও নিজের বৃদ্ধি আছে।",
      "tag": "MB 25",
      "sub_questions": [
        {
          "label": "ক",
          "question": "আরোহ কত প্রকার?",
          "explanation": "আরোহ দুই প্রকার। যথা- প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "সাদৃশ্যানুমানের সিদ্ধান্ত সম্ভাব্য হয় কেন?",
          "explanation": "কার্যকারণ নীতি অনুসরণ করা হয় না বলে সাদৃশ্যানুমানের সিদ্ধান্তটি সম্ভাব্য হয়। সাদৃশ্যানুমানে দুটি বস্তু বা বিষয়ের মধ্যে কতিপয় বিষয়ে সাদৃশ্যের আলোকে একটি থেকে অন্যটি সম্পর্কে নতুন বিষয়ে সিদ্ধান্ত গ্রহণ করা হয়। এই সিদ্ধান্ত গ্রহণ প্রক্রিয়ায় কার্যকারণ নীতি অনুসরণ করা হয় না। এ কারণে সাদৃশ্যানুমানের সিদ্ধান্ত সম্ভাব্য হয়।"
        },
        {
          "label": "গ",
          "question": "ধারণা-১ এ কোন ধরনের সাদৃশ্যানুমান প্রকাশ পেয়েছে? ব্যাখ্যা করো।",
          "explanation": "ধারণা-১ এ সাধু সাদৃশ্যানুমান প্রকাশ পেয়েছে। সাদৃশ্যানুমানের একটি উল্লেখযোগ্য প্রকরণ হলো সাধু সাদৃশ্যানুমান। যে সাদৃশ্যানুমানের ক্ষেত্রে দুটি বিষয়ের মধ্যে মৌলিক, গুরুত্বপূর্ণ, প্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। এই সাদৃশ্যানুমানে কার্যকারণ সম্পর্ক ছাড়াই দুটি বস্তুবা ঘটনার মধ্যে কেবল সাদৃশ্যের ভিত্তিতে অনুমান করা হয়। তাই এর সিদ্ধান্ত হয় সম্ভাব্য। তবে কোনো কোনো ক্ষেত্রে সম্ভাব্যতার মাত্রা বেশি হয়, আবার কোনো কোনো ক্ষেত্রে এর মাত্রা কম হয়। উদ্দীপকের ধারণা-১ এ বর্ণিত, দুইজন রোগীর একই রকম লক্ষণ অর্থাৎ জ্বর, শরীরেব্যথা, বমি বমি ভাব,নিম্ন রক্তচাপ। একজনের ভেঙ্গুজ্বর হয়েছে। তখন ডাক্তার ধারণা করলেন, অপরজনেরও ডেঙ্গুজ্বর হবে। এখানে ডাক্তার মৌলিক ও গুরুত্বপূর্ণ বিষয়ের সাদৃশ্যের ভিত্তিতে ধারণা করেছেন। এ কারণে তার ধারণায় সাধু সাদৃশ্যানুমানের প্রকাশ ঘটেছে।"
        },
        {
          "label": "ঘ",
          "question": "ধারণা-১ এবং ধারণা-২ এর মধ্যে কোনটি তুলনামূলকভাবে গ্রহণযোগ্য? বিশ্লেষণ করো।",
          "explanation": "ধারণা-১ এবং ধারণা-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয়-লক্ষ করা যায়। উভয় ধারণার মধ্যে ধারণা-১ এ বর্ণিত সাধু,সাদৃশ্যানুমান তুলনামূলকভাবে গ্রহণযোগ্য। সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়। সাধু সাদৃশ্যানুমানে সাদৃশ্যেরবিষয়গুলো মৌলিক ও গুরুত্বপূর্ণ হওয়ার কারণে এর মূল্য ও গুরুত্ব অনেক বেশি। অন্যদিকে, অসাধু সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। সাধু সাদৃশ্যানুমানের মধ্যে 'কার্যকারণ সম্পর্কের একটি সম্ভাবনা থাকে। কারণ এখানে মৌলিক, গুরুত্বপূর্ণ ও প্রাসঙ্গিক সাদৃশ্যগুলো অনেক সময় আবশ্যিক সম্পর্কে যুক্ত থাকে। অন্যদিকে, অসাধু সাদৃশ্যানুমানে কার্যকারণ ম্পর্কের কোনো সম্ভাবনা থাকে না.। কারণ এখানে বাহ্যিক, অমৌলিক, গুরুত্বহীন ও অপ্রাসঙ্গিক সাদৃশ্যগুলো আবশ্যিক সম্পর্কে যুক্ত হতে পারে না। তাছাড়া সাধু সাদৃশ্যানুমানের ক্ষেত্রে মৌলিক ও গুরত্বপূর্ণ সাদৃশ্যের ভিত্তিতে স্নিদ্ধান্ত গ্রহণ করা হয় বলে এর সিদ্ধান্ত অধিক সম্ভাব্য এমনকি নিশ্চিতও হতে পারে। অন্যদিকে, অসাধু সাদৃশ্যানুমানে অমৌলিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় বলে এর সিদ্ধান্ত খুবই কম সম্ভাব্য হয় এবং তা' থেকে কোনো সময়ইনিশ্চয়তা পাওয়া যায় না। উল্লেখিত ভিন্নতার কারণে বলা যায়, ধারণা-১ এবং ধারণা-২ এ পরিলক্ষিত সাধু সাদৃশ্যানুমান এবং অসাধু সাদৃশ্যানুমানের মধ্যে সাধু সাদৃশ্যানুমান তুলনামূলকভাবে গ্রহণযোগ্য।"
        }
      ]
    }
  ]
}