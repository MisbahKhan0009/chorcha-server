{
  "title": "ঢাকা বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "দৃষ্টান্ত-১: \"অজ্ঞানতা হলো জ্ঞানের অভাব\"। দৃষ্টান্ত-২: \"শৈশব হলো জীবনের প্রভাতকাল\"।",
      "tag": "DB 25",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "বৃহত্তম জাতির সংজ্ঞা দেয়াযায় না,কেন?",
          "explanation": "সর্বোচ্চ বা পরতম জাতি হওয়ার কারণে বৃহত্ত জাতির সংজ্ঞা দেওয়া যায় না। পরতম জাতি অর্থ হলো বৃহত্তম জাতি। এ জাতিকে উপজাতি হিসেবে চিহ্নিত করা বা কোনো জাতির অধীনে বিবেচনা করা যায় না। তাই সর্বোচ্চ বা পরতম জাতির সংজ্ঞা দেওয়া যায় না। যেমন: 'দ্রব্য'। এ পদের কোনো উচ্চতর জাতি নেই। তাই এর আসন্নতম জাতি উল্লেখ করা যায় না। এ কারণে পরতম জাতি হিসেবে দ্রব্যের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃষ্টান্ত-১ এ যৌক্তিক সংজ্ঞার কোন ধরনের অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-১ এ নঞর্থক সংজ্ঞাজনিত অনুপপত্তি ঘটেছে। কোনো পদের সংজ্ঞায় নঞর্থক বা নেতিবাচক ভাষা ব্যবহার করলে সংজ্ঞাটি ত্রুটিপূর্ণ হয়। সংজ্ঞার এই ত্রুটিকে নএর্থক সংজ্ঞা অনুপপত্তি বলে। যেমন- 'অসুবিধা হয় সুবিধার অনুপস্থিতি'। এখানে নেতিবাচক ভাষা ব্যবহার করে সংজ্ঞা দেওয়া হয়েছে। তাই এই দৃষ্টান্তে নঞর্থক সংজ্ঞাজনিত অনুপপত্তি ঘটেছে। দৃষ্টান্ত-১ এ অনুরূপ দৃষ্টান্ত প্রতীয়মান। উদ্দীপকের দৃষ্টান্ত-১ এ বলা হয়েছে, 'অজ্ঞানতা হলো জ্ঞানের অভাব'। এখানে নেতিবাচক ভাষায় 'অজ্ঞানতা' পদের সংজ্ঞা দেওয়া হয়েছে। ফলে নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর মধ্যে তুলনামূলক বিশ্লেষণ করো।",
          "explanation": "দৃষ্টান্ত-১ ও দৃষ্টান্ত-২ যথাক্রমে নঞর্থক সংজ্ঞা ও রূপক সংজ্ঞার দৃষ্টান্ত। উভয়ের মধ্যে বিভিন্নভাবে তুলনা করা যায়। যৌক্তিক সংজ্ঞার চতুর্থ নিয়ম অনুযায়ী, 'কোনো পদের সংজ্ঞায় নঞ্চর্থক বা নেতিবাচক ভাষা ব্যবহার করা যাবে না।' সংজ্ঞার এই নিয়ম লঙ্ঘন করে দৃষ্টান্ত-১ এ 'অজ্ঞানতা' পদের সংজ্ঞায় বলা হয়েছে 'অজ্ঞানতা হলো জ্ঞানের অভাব'। এখানে অভাববাচক বা নেতিবাচক পদের মাধ্যমে 'অজ্ঞানতা' পদের সংজ্ঞা দেওয়া হয়েছে। এ কারণে দৃষ্টান্তটিতে নঞর্থক সংজ্ঞাজনিত অনুপপত্তি ঘটেছে। অন্যদিকে, যৌক্তিক সংজ্ঞার দ্বিতীয় নিয়ম অনুসারে, 'কোনো পদের সংজ্ঞার রূপক বা দূর্বোধ্য ভাষা ব্যবহার করা যাবে না'- এ নিয়ম অমান্য করে কোনো পদের সংজ্ঞায় রূপক ভাষা ব্যবহার করলে রূপক সংজ্ঞাজনিত অনুপপত্তি ঘটে। উদ্দীপকের দৃষ্টান্ত-২ এ বলা হয়েছে শৈশব হলো জীবনের প্রভাতকাল'। এখানে 'শৈশব' পর্দের'সংজ্ঞা দিতে গিয়ে 'জীবনের প্রভাতকাল' নামক রূপকের আশ্রয় নেওয়া হয়েছে। যার ফলে রূপক সংজ্ঞাজনিত অনুপপত্তি ঘটেছে। পরিশেষে বলা যায়, রূপক সংজ্ঞা ও নঞ্চর্থক সংজ্ঞা উভয়ই ভ্রান্ত সংজ্ঞা। উভয় সংজ্ঞায় ভিন্ন ভিন্ন নিয়ম লঙ্ঘন করা হয়। তাই উভয় সংজ্ঞা পরস্পর থেকে ভিন্ন। এরূপ ভিন্নতার কারণে উদ্দীপকের দৃষ্টান্ত-১ ও দৃষ্টান্ত-২ এর মধ্যে সাদৃশ্য ও বৈসাদৃশ্যমূলক সম্পর্ক বিদ্যমান!"
        }
      ]
    },
    {
      "number": "2",
      "uddipok": "দৃষ্টান্ত-১: উট হয় মরুভূমির জাহাজ। দৃষ্টান্ত-২: হস্তী হলো প্রচণ্ড মত্ত চতুষ্পদী দেহধারী এক প্রকার আত্মা।",
      "tag": "DB 25",
      "sub_questions": [
        {
          "label": "ক",
          "question": "বর্ণনা কী?",
          "explanation": "কোনো পদের উপলক্ষণ বা অবান্তর লক্ষণ অথবা জাত্যর্থের অংশবিশেষ উল্লেখ করে কোনো পদকে প্রকাশ করলে তাকে বর্ণনা (Description) বলে।"
        },
        {
          "label": "খ",
          "question": "ঈশ্বরের সংজ্ঞা দেয়া যায় না কেন?",
          "explanation": "অনন্য বিষয় হওয়ার কারণে ঈশ্বরের সংজ্ঞা দেয়া যায় না। বিশ্বসত্তাসহ এমন কিছু ধারণা আছে যেগুলোর সংজ্ঞা দেওয়া যায় না। যেমন- দেশ, কাল, ঈশ্বর ইত্যাদি। এ বিষয়গুলো অনন্য এবং এগুলোকে অন্যকোনো বৃহত্তর জাতির অন্তর্ভুক্ত করা যায় না। তাই এসব পদের সংজ্ঞা দেওয়া যায় না।"
        },
        {
          "label": "গ",
          "question": "দৃষ্টান্ত-১ এ যৌক্তিক-সংজ্ঞার কোন অনুপপত্তি ঘটেছে? ব্যাখ্যা করো।",
          "explanation": "দৃষ্টান্ত-১ এ রূপক সংজ্ঞাজনিত অনুপপত্তি ঘটেছে। যৌক্তিক সংজ্ঞায় পদের অপরিহার্য গুণ হিসেবে পূর্ণজাত্যর্থ উল্লেখ করতে হয়। পাশাপাশি কোনো রূপক বা দূর্বোধ্য ভাষা ব্যবহার করা যায় না। কারণ যৌক্তিক সংজ্ঞার দ্বিতীয় নিয়ম অনুসারে, \"কোনো পদের সংজ্ঞায় রূপক বা দুর্বোধ্য ভাষা ব্যবহার করা যাবে না”। এ নিয়ম অমান্য করে পদের জাত্যর্থ উল্লেখ না করে রূপক বা.উপমার মাধ্যমে কোনো পদকে সংজ্ঞায়িত করা হলে সংজ্ঞাটি ত্রুটিপূর্ণ হয়। এ জাতীয় ত্রুটিপূর্ণ সংজ্ঞাকে 'রূপক সংজ্ঞা' বলা হয়। দৃষ্টান্ত-১ এ বর্ণিত, 'উট হয় মরুভূমির জাহাজ'। এখানে উটের পূর্ণাঙ্গ জাত্যর্থ উল্লেখ না করে উটকে 'মরুভূমির জাহাজ' বা রূপক অর্থে পরিচিত করা হয়েছে। ফলে এই দৃষ্টান্তে রূপক সংজ্ঞাজনিত অনুপপত্তির সৃষ্টি হয়েছে।"
        },
        {
          "label": "ঘ",
          "question": "দৃষ্টান্ত-২ এর সংজ্ঞাটির যথার্থতা মূল্যায়ন করো।",
          "explanation": "দুর্বোধ্য সংজ্ঞাজনিত অনুপপত্তির কারণে দৃষ্টান্ত-২ এর সংজ্ঞাটি যথার্থনয়! যৌক্তিক সংজ্ঞার দ্বিতীয় নিয়মে বলা হয়েছে, কোনো পদের সংজ্ঞা সহজভাবে উপস্থাপন করতে হবে, কোনো রূপক বা দুর্বোধ্য ভাষা ব্যবহার করা যাবে না। এ নিয়মটি লঙ্ঘন করে সংজ্ঞায় সহজ-সরল বা সুস্পষ্ট ভাষা ব্যবহার না করে জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি ঘটে। যেমন: 'বক হলো শ্বেত-শুভ্র, দীর্ঘ-গ্রীবা, স্থিতাচারী, সুশ্রী বিহজ্ঞা'। এখানে 'বক' নামক একটি পাখির সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। তাই এটি একটি দূর্বোধ্য সংজ্ঞা। কেননা এখানে ব্যবহৃত ভাষা জটিল প্রকৃতির। এ জটিলতাই সংজ্ঞাটিকে দুর্বোধ্য করেছে। উদ্দীপকের দৃষ্টান্ত-২ এ অনুরূপ দৃষ্টান্তলক্ষ করাযায়। দৃষ্টান্ত-২ এ বর্ণিত, হস্তী হলো প্রচণ্ড মত্ত চতুষ্পদী দেহধারী এক প্রকার আত্মা। এখানে হাতি পদের সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। যেমন- 'হস্তী' হলো হাতি, 'প্রচণ্ড মত্ত' বলতে বোঝায় বেশি মাতাল বা ক্ষিপ্ত প্রকৃতির এবং 'চতুষ্পদী' বলতে চার পা বিশিষ্ট প্রাণীকে বোঝায়। এভাবে সংজ্ঞাটিতে কঠিন কঠিন ভাষা ব্যবহারের কারণে হাতির সংজ্ঞা দুর্বোধ্য হয়েছে। আলোচনা শেষে তাই বলা যায়, দৃষ্টান্ত-২ এ দুর্বোধ্য শব্দ ব্যবহার করে হাতির সংজ্ঞা দেওয়ার কারণে সংজ্ঞাটিতে দুর্বোধ্য সংজ্ঞাজনিত অনুপপত্তি ঘটেছে। এ কারণে সংজ্ঞাটি যথার্থ নয়।"
        }
      ]
    },
    {
      "number": "3",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটিমাত্র নীতি বা সূত্রের ভিত্তিতে একটি জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিসমূহে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "সংকর বিভাগ কেন ঘটে?",
          "explanation": "কোনো পদের যৌক্তিক বিভাগে একাধিক নীতি অনুসরণ করা হলে সংকর বিভাগ অনুপপত্তি ঘটে। যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে। যৌক্তিক বিভাগের নিয়মগুলোর মধ্যে অন্যতম একটি নিয়ম হলো- 'যৌক্তিক বিভাগে একই সময়ে একটিমাত্র মূলনীতি অনুসরণ করতে হয়, একের অধিক নয়।' যদি যৌক্তিক বিভাগের এই নিয়মটি লঙ্ঘন করে একই সময়ে একের অধিক মূলনীতি অনুসরণ করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। তাই যৌস্তিক বিভাগে একই সময়ে একাধিক 'মূলনীতি গ্রহণ করার কারণে সংকর বিভাগ অনুপপত্তি ঘটে থাকে।"
        },
        {
          "label": "গ",
          "question": "ছক-১ এ কোন ধরনের বিভাগ প্রতিফলিত হয়েছে? ব্যাখ্যা করো।",
          "explanation": "ছক-১ এ দ্বিকোটিক বিভাগ প্রতিফলিত হয়েছে। ব্রিটিশ যুক্তিবিদ জেরেমি বেনথাম পদের বিভক্তকরণের সুবিধার জন্য একটি সহজ পদ্ধতির প্রচলন করেন। এটি দ্বিকোটিক বিভাগ নামে পরিচিত। দ্বিকোটিক এর ইংরেজি 'Dichotomy' শব্দটি গ্রিক 'Dicha' ও ‘Temno' থেকে এসেছে। 'Dicha' শব্দের অর্থ দুইভাগ এবং ‘Temno' অর্থ ভাগ করা। অর্থাৎ 'Dichotomy' শব্দের অর্থ হচ্ছে, কোনো কিছুকে দুইভাগে ভাগ করা। সুতরাং শব্দগত অর্থে যে বিভাগ প্রক্রিয়ায় কোনো জাতিকে তার অন্তর্গত দুটি উপজাতিতে ভাগ করা হয় তাকে দ্বিকোটিক বিভাগ বলে। এই বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি সদর্থক পদ এবং অপরটি নঞর্থক পদ হয়। যেমন- মানুষকে 'সুন্দর' ও 'অসুন্দর' এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। উদ্দীপকের ছক-১ এ 'বিজ্ঞান' পদটিকে 'তত্ত্বমূলক' ও 'অতত্ত্বমূলক' এই দুই ভাগেভাগকরা হয়েছে। এখানেবিভক্ত উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-১ ও ছক-২ এ নির্দেশিত যৌস্তিক বিভাগের মধ্যে পার্থক্য আলোচনা করো।",
          "explanation": "উদ্দীপকের ছক-১ 'দ্বিকোটিক বিভাগ' এবং ছক-২ 'সংকর বিভাগ' এর দৃষ্টান্ত নির্দেশ করে। এরূপ ভিন্ন ভিন্ন বিভাগ হওয়ার কারণে উভয়ের মধ্যে পার্থক্য বিদ্যমান। উদ্দীপকের উদ্দীপকের ছক-১ এ 'বিজ্ঞান' পদটিকে 'তত্ত্বমূলক' ও 'অতত্ত্বমূলক' নামক দুটি বিরুদ্ধ পদে ভাগ করা হয়েছে। যার একটি সদর্থক পদ এবং অন্যটি নঞ্চর্থক পদ। তাই এটি দ্বিকোটিক বিভাগের দৃষ্টান্ত। কারণ যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয়, যাদের একটি সদর্থক পদ অপরটি নঞ্চর্থক পদ হয় তাকে দ্বিকোটিক বিভাগ বলে। অন্যদিকে, উদ্দীপকের ছক-২ এ 'মাছ' নামক পদটিকে বিভক্ত করার ক্ষেত্রে একই সাথে তিনটি মূলনীতি অনুসরণ করে আঁশযুক্ত, মিঠা পানি ওঁ কাঁটাযুক্ত এই তিনটি শ্রেণিতে ভাগ করা হয়েছে। তাই এখানে যৌক্তিক বিভাগের দ্বিতীয় নিয়ম লঙ্ঘনজনিত সংকর বিভাগ অনুপপত্তি ঘটেছে। কারণ যৌক্তিক বিভাগের দ্বিতীয় নিয়ম অনুযায়ী, পদের যৌক্তিক বিভাগ করার ক্ষেত্রে একই সময়ে একটি মূলনীতি অনুসরণ করতে হয়, একের অধিক নয়। এই নিয়ম অমান্য করে কোনো পদের যৌক্তিক বিভাগে একাধিক মূলনীতি অনুসরণ করলে সংকর বিভাগ অনুপপত্তি ঘটে। দ্বিকোটিকবিভাগে উপজাতিগুলো পরস্পরবিরুদ্ধ পদ হওয়ার কারণে এসব উপজাতি দুটি একে অপরের সাথে মিশে যায় না। এছাড়া মূল পদের ব্যক্ত্যর্থ এবং বিভক্ত উপজাতিগুলোর মিলিত ব্যক্ত্যর্থ পরস্পর সমান হয়। কিন্তু সংকর বিভাগে বিভক্ত উপজাতিগুলোকে পৃথক করা যায় না। এক্ষেত্রে উপজাতিগুলো একটি অন্যটির সাথে মিশে যায়। এছাড়া এক্ষেত্রে মূল জাতির ব্যক্ত্যর্থ এবং বিভক্ত উপজাতিগুলোর ব্যক্ত্যর্থ পরস্পর সমান হয় না। পরিশেষে বলা যায়, দ্বিকোটিক বিভাগ 'চিন্তার বিরোধ নিয়ম' এবং 'নির্মধ্যম নিয়ম' এর ওপর প্রতিষ্ঠিত। কিন্তু সংকর বিভাগ যৌক্তিক বিভাগের 'নিয়ম লঙ্ঘনজনিত কারণে সৃষ্ট একটি অনুপপত্তি মাত্র। এসব ভিন্নতার কারণে উদ্দীপকের ছক-১ এবং ছক-২ এর বিভাগ প্রক্রিয়া দুটি বৈধতা-অবৈধতার দিক থেকে পৃথক।"
        }
      ]
    },
    {
      "number": "4",
      "uddipok": "জামাল সাহেব একটি জরিপ কাজের জন্য কোনো একটি গ্রামের মানুষকে শিক্ষিত, মেধাবী, পরিশ্রমী, ধনী, দরিদ্র ইত্যাদি শ্রেণিতে বিভক্ত করলেন। অপরদিকে, সামাদ সাহেব একটি গবেষণাকর্মের জন্য উক্ত গ্রামের মানুষকে শিক্ষিত ও অশিক্ষিত এই দু'ভাগে বিভস্ত করলেন।",
      "tag": "DB 25",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "কোনো একটি নীতি বা সূত্রের উপর ভিত্তি করে একটি উচ্চতর জাতিকে তার অন্তর্ভুক্ত নিম্নতর জাতিকে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "অতিব্যাপক বিভাগ অনুপপত্তি কেন ঘটে?",
          "explanation": "কোনো পদের যৌক্তিক বিভাগে অতিরিক্ত পদ অন্তর্ভুক্ত করলে অতিব্যাপক বিভাগ অনুপপত্তি ঘটে। অতিব্যাপক বিভাগ হলো এক প্রকার ত্রুটিপূর্ণ বিভাগ। যৌস্তিক বিভাগের তৃতীয় নিয়ম অনুযায়ী বিভক্ত উপশ্রেণিগুলোর একত্রিতব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে। এই নিয়ম লঙ্ঘন করে কোনো শ্রেণিকে বিভক্ত করার সময় বিভক্ত উপশ্রেণিগুলোর সঙ্গে অতিরিক্ত কোনো উপশ্রেণিকে ধরা হলে অতিব্যাপক বিভাগ অনুপপত্তি ঘটবে।"
        },
        {
          "label": "গ",
          "question": "উদ্দীপকে জামাল সাহেবের কাজটি কোন প্রকারের যৌক্তিক বিভাগ নির্দেশ করেছে? ব্যাখ্যা করো।",
          "explanation": "উদ্দীপকে জামাল সাহেবের কাজটি পরস্পরাঙ্গী বিভাগকে নির্দেশ করেছে। যৌক্তিক বিভাগের চতুর্থ নিয়ম অনুসারে, 'কোনো পদের যৌক্তিক বিভাগের ক্ষেত্রে উপজাতিগুলোকে পরস্পর বিচ্ছেদক হতে হবে, যাতে একে অপরের সাথে মিলেমিশে না যায়।' এই নিয়মটির অর্থ হলো বিভক্ত উপজাতিগুলো একটি অপরটি থেকে সম্পূর্ণ আলাদা হবে, যেন একটি অন্যটির মধ্যেঢুকে না পড়ে। অর্থাৎ একই সদস্য যেন একাধিক উপজাতির মধ্যে থাকতে না পারে। এই নিয়মের ব্যতিক্রম হলে পরস্পরাঙ্গী নামক বিভাগ ঘটার আশঙ্কা থাকে। উদ্দীপকে বর্ণিত ঘটনায় জামাল সাহেব একটি গ্রামের মানুষকে শিক্ষিত, মেধাবী, পরিশ্রমী, ধনী, দরিদ্র ইত্যাদি শ্রেণিতে বিভক্ত করেন। কিন্তু এই বিভাজনে উপজাতিগুলো' একটি অপরটি থেকে আলাদা নয় বরং একে অপরের সাথে মিশে গেছে। ফলে এই বিভাজন প্রক্রিয়া যৌক্তিক বিভাগের উক্ত নিয়ম লঙ্ঘন করেছে এবংবিভাজন ভ্রান্ত হয়েছে। এরূপ বিভাজনের নাম পরস্পরাঙ্গী বিভাগজনিত অনুপপত্তি।"
        },
        {
          "label": "ঘ",
          "question": "উদ্দীপকে জামাল সাহেব ও সামাদ সাহেবের কাজে নির্দেশিত যৌস্তিক বিভাগের মধ্যে তুলনামূল বিশ্লেষণ করো।",
          "explanation": "উদ্দীপকে জামাল সাহেবের কর্মকান্ডে পরস্পরাঙ্গী নামক বিভাগ নির্দেশ করলেও সামাদ সাহেবের কাজে দ্বিকোটিক বিভাগ নির্দেশ করে। পরস্পরাঙ্গী বিভাগ একটি ত্রুটিপূর্ণ বিভাগ। বিভাগের চতুর্থ নিয়ম অনুসারে, \"যৌক্তিক 'বিভাগে উপজাতিগুলোকে পরস্পর বিচ্ছেদক হতে হবে যাতে এগুলো একে অপরের সাথে মিলেমিশে না যায়”। উদ্দীপকে দেখা, জামাল সাহেব মানুষকে শিক্ষিত, মেধাবী, পরিশ্রমী, ধনী, দরিদ্র ইত্যাদি শ্রেণিতে বিভক্ত করেন। ফলে এই বিভাজনে উপজাতিগুলো একটি অপরটি থেকে আলাদা না হয়ে একে অপরের সাথে মিশে গেছে। তাই এ বিভাজন প্রক্রিয়ায় পরস্পরাঙ্গী বিভাগজনিত অনুপপত্তি ঘটেছে। অন্যদিকে, উদ্দীপকের সামাদ সাহেব একটি গবেষণা কর্মের জন্য মানুষকে 'শিক্ষিত' ও 'অশিক্ষিত'- এই দুই ভাগে বিভক্ত করেন। অর্থাৎ তিনি 'শিক্ষা' নামক পদকে 'শিক্ষিত' ও 'অশিক্ষিত' এই দুটি বিরুদ্ধ পদে ভাগ করেছেন। এই বিভাগ প্রক্রিয়ায় একটি সদর্থক পদ এবং অন্যটি নঞর্থক পদ'। তাই এটি দ্বিকোটিক বিভাগের দৃষ্টান্ত। কারণ যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয়, যাদের একটি সদর্থক পদ এবং অপরটিনঞর্থক পদ হয় তাকে দ্বিকোটিক বিভাগ বলে। দ্বিকোটিক বিভাগ 'চিন্তার বিরোধ নিয়ম' এবং 'নির্মধ্যম নিয়ম' এর ওপর প্রতিষ্ঠিত। এই বিভাগে উপজাতিগুলো পরস্পর বিরুদ্ধ পদ হওয়ার কারণে কখনো উপজাতি দুটি একে অপরের সাথে মিশে যায় না। অন্যদিকে, পরস্পরাঙ্গী বিভাগ হলো যৌক্তিক বিভাগের একটি অনুপপত্তি বা ভ্রান্ত প্রক্রিয়া। যেখানে বিভক্ত উপজাতিগুলো একত্রে একসাথে অবস্থান করে, যেখানে একটি থেকে অন্যটিকে আলাদা করা যায় না। পরিশেষে বলা যায়, দ্বিকোটিক বিভাগ ও পরস্পরাঙ্গী বিভাগের মধ্যে বৈসাদৃশ্যমূলক সম্পর্ক বিদ্যমান। যার দৃষ্টান্ত উদ্দীপকের জামাল সাহেব ও সামাদ সাহেবের নির্দেশিত কর্মকাণ্ডে পরিলক্ষিত হয়।"
        }
      ]
    },
    {
      "number": "5",
      "uddipok": "দৃশ্যকল্প-১: রিপন তার বন্ধুকে বলল, ময়না হয় দ্বিপদ পাখি, দোয়েল হয় দ্বিপদ পাখি, কোকিল হয় দ্বিপদ পাখি, সুতরাং, সকল পাখি হয় দ্বিপদ। দৃশ্যকল্প-২: মফিজ সাহেব তাঁর মেয়েকে বললেন, \"আমি এ যাবৎ যত পাখি দেখেছি তার সবই আকাশে উড়তে পারে। সুতরাং, সব পাখি আকাশে উড়তে পারে।\"",
      "tag": "DB 25",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত'নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয় তাকে আরোহ বলে।"
        },
        {
          "label": "খ",
          "question": "প্রকৃতির নিয়মানুবর্তিতা নীতি বলতে কী বোঝ?",
          "explanation": "প্রকৃতির নিয়মানুবর্তিতা নিয়ম অনুসারে প্রকৃতি নিজের পুনরাবৃত্তি করে। 'প্রকৃতি নিয়মের দাস', 'ভবিষ্যত অতীতের অনুরূপ', 'প্রকৃতি নির্দিষ্ট নিয়ম দ্বারা পরিচালিত' এসব বক্তব্যের দ্বারা প্রকৃতির রূপ বোঝা যায়। অর্থাৎ প্রকৃতি একইরূপ পরিস্থিতিতে সব সময় একইভাবে আচরণ করে- এটিই প্রকৃতির নিয়মানুবর্তিতা নীতির মূলকথা। যদি এমন অবস্থার পুনরাবৃত্তি ঘটে তাহলে প্রকৃতিতে একই ঘটনা ঘটবে। যেমন- যে সব অবস্থায় আগুন অতীতে দহন করে সে সব অবস্থায় আগুন ভবিষ্যতেও দহন করবে।"
        },
        {
          "label": "গ",
          "question": "দৃশ্যকল্প-১ এ কোন ধরনের আরোহ নির্দেশিত হয়েছে? ব্যাখ্যা করো।",
          "explanation": "দৃশ্যকল্প-১ এ বৈজ্ঞানিক আরোহ নির্দেশিত হয়েছে। প্রকৃত আরোহ অনুমানের তিনটি প্রকারভেদের মধ্যে প্রথমটি হলো বৈজ্ঞানিক আরোহ। এই আরোহে যেমন প্রকৃতির নিয়মানুবর্তিতা নীতি বিদ্যমান থাকে তেমনি কার্যকারণ নিয়মও বিদ্যমান থাকে। পাশাপাশি এই আরোহে বিশেষ বিশেষ দৃষ্টান্ত প্রত্যক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। অর্থাৎ, যে আরোহ অনুমানে প্রকৃতির নিয়মানুবর্তিতা নীতি ও কার্যকারণ-নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে। দৃশ্যকল্প-১ এ বর্ণিত ঘটনায় রিপন তার বন্ধুকে বলে, \"ময়না হয় দ্বিপদ পাখি, দোয়েল হয় দ্বিপদ পাখি, কোকিল হয় দ্বিপদ পাখি, সুতরাং, সকল পাখি হয় দ্বিপদ”। এই দৃষ্টান্তে রিপন প্রকৃতির নিয়মানুবর্তিতা নীতি ও কার্যকারণ নিয়মের আলোকে বিশেষ বিশেষ দৃষ্টান্তের ভিত্তিতে সার্বিক সিদ্ধান্ত গ্রহণ করেছে। এ কারণে বলা যায়, দৃশ্যকল্প-১ এ প্রতিফলিত অনুমানটি হলো বৈজ্ঞানিক আরোহ।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ নির্দেশিত আরোহের মধ্যে পার্থক্য দেখাও।",
          "explanation": "দৃশ্যকল্প-১ ও দৃশ্যকল্প-২ এ যথাক্রমে বৈজ্ঞানিক আরোহ এবং অবৈজ্ঞানিক আরোহকে নির্দেশ করে। দুই অরোহের মধ্যে পার্থক্য বিশ্লেষণ করা হলো- দৃশ্যকল্প-১ এ ময়না,দোয়েল ও কোকিল পাখির দ্বিপদ গুণের আলোকে সিদ্ধান্তে বলা হয়েছে, 'সকল পাখি হয় দ্বিপদ'। এভাবে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করেসিদ্ধান্ত গ্রহণ করার কারণে এটি বৈজ্ঞানিক আরোহের একটি, দৃষ্টান্ত। একমাত্র এই আরোহেই কার্যকারণ নিয়ম অনুসরণ করা হয়। তাই বৈজ্ঞানিক আরোহের সিদ্ধান্ত নিশ্চিত হয়। অন্যদিকে, দৃশ্যকল্প-২ এ নির্দেশিত অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অনুকূল দৃষ্টান্তের ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। দৃশ্যকল্প-১ এ প্রতীয়মান বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষা করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, দৃশ্যকল্প-২ এর অবৈজ্ঞানিক আরোহে অনুকূল দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞ্চর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই তাবৈজ্ঞানিক আরোহের সিদ্ধান্তের সাথে বাস্তবতার কৈানো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে. পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "দৃষ্টান্ত-১: উভচর প্রাণীর মতো মাছেরও মেরুদণ্ড, মস্তিষ্ক ও হৃদপিণ্ড আছে। উভচর প্রাণীর ইন্দ্রিয়ানুভূতি আছে। সুতরাং, মাছেরও ইন্দ্রিয়ানুভূতি আছে। দৃষ্টান্ত-২: মানুষের মত রেডিও হাসে, কাঁদে ও গান গায়। মানুষের বুদ্ধি আছে। অতএব, রেডিওরও বুদ্ধি আছে।",
      "tag": "DB 25",
      "sub_questions": [
        {
          "label": "ক",
          "question": "সাদৃশ্যমূলক অনুমান কী?",
          "explanation": "দুটি বস্তুর মধ্যে কয়েকটি বিষয়ের সাদৃশ্যের ওপর ভিত্তি করে যে অনুমান করা হয় তাই সাদৃশ্যমূলক অনুমান।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য কেন?",
          "explanation": "কার্যকারণ নীতির অনুপস্থিতির কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়"
        },
        {
          "label": "গ",
          "question": "দৃষ্টান্ত-১ এ কোন ধরনের আরোহ অনুমানকে নির্দেশ করে? ব্যাখ্যা করো।",
          "explanation": "দৃষ্টান্ত-১ এ নির্দেশিত আরোহটি হলো সাদৃশ্যানুমান। দুটি ঘটনা বা বস্তুর মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তাদের একটি কোনো বিশেষ গুণের অধিকারী হলে অপরটিও ঐ গুণের অধিকারী হবে, তাহলে তাকে সাদৃশ্যানুমান বলে। বৈশিষ্ট্যগত দিক থেকে সাদৃশ্যানুমানের ভিত্তি হচ্ছে সাদৃশ্য। সাদৃশ্যানুমানে নিছক কয়েকটি সাদৃশ্যের ওপর ভিত্তি করেই সিদ্ধান্ত অনুমান করা হয়। তাই সিদ্ধান্তটি সম্ভাব্য হয়। সাদৃশ্যানুমান দুই প্রকার- সাধু ও অসাধু সাদৃশ্যানুমান। সাধু সাদৃশ্যানুমানে মৌলিক বিষয়ের স্নাদৃশ্য অনুসারে সিদ্ধান্ত গ্রহণ করা হয়। অন্যদিকে, অসাধু সাদৃশ্যানুমানে অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয়। উদ্দীপকের দৃষ্টান্ত-১ এ সাধু সাদৃশ্যানুমানের দৃষ্টান্ত পরিলক্ষিত হয়। উদ্দীপকের দৃষ্টান্ত-১ এ বর্ণিত, “উভচর প্রাণীর মতো মাছেরও মেরুদণ্ড, মস্তিষ্ক ও হৃদপিণ্ড আছে। উভচর প্রাণীর ইন্দ্রিয়ানুভূতি আছে। সুতরাং, মাছেরও ইন্দ্রিয়ানুভূতি আছে।” এই অনুমানের সিদ্ধান্তটি মৌলিক, গুরুত্বপূর্ণ ও প্রাসঙ্গিক সাদৃশ্যের ভিত্তিতে গ্রহণ করা। এ কারণে এটি সাধু সাদৃশ্যানুমানের দৃষ্টান্ত। যেহেতু সাধু সাদৃশ্যানুমান হলো সাদৃশ্যানুমানের একটি প্রকারভেদ। তাই বলা যায়, উদ্দীপকের দৃষ্টান্ত-১ সাদৃশ্যানুমানকে নির্দেশ করে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এ প্রতিফলিত অনুমানের তুলনামূলক আলোচনা করো।",
          "explanation": "দৃষ্টান্ত-১ ও দৃষ্টান্ত-২ এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- দৃষ্টান্ত-১ এ বর্ণিত অনুমানের সিদ্ধান্তটি মৌলিক, গুরুত্বপূর্ণ ও প্রাসঙ্গিক সাদৃশ্যের ভিত্তিতে গ্রহণ করা। এ কারণে এটি সাধু সাদৃশ্যানুমানের দৃষ্টান্ত।' কারণ, যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে। অর্থাৎ এ সাদৃশ্যানুমানে সাদৃশ্যের রিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির সম্ভাব্য উপস্থিতি লক্ষ করা \"যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, দৃষ্টান্ত-২ এ বর্ণিত অপ্রাসঙ্গিক সাদৃশ্যের ভিত্তিতে সিদ্ধান্ত নেওয়া হয়েছে। এ কারণে এটি অসাধু সাদৃশ্যানুমানের দৃষ্টান্ত। কারণ যে সাদৃশ্যানুমানে আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্নহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি'একটি লৌকিক প্রক্রিয়া। অন্যদিকে, দৃষ্টান্ত-১ এ উল্লিখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে-সহায়ক ভূমিকা পালন করে। কিন্তু দৃষ্টান্ত-২ এ উল্লেখিত অসাধু সাদৃশ্যানুমান সামাজিক কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। পরিশেষে বলা যায়, সাধু সাদৃশ্যমূলক অনুমান ও অসাধু সাদৃশ্যমূলক অনুমানের মধ্যে উপর্যুক্ত পার্থক্য থাকলেও উভয় অনুমানই সাদৃর্শ্যের ভিত্তিতে প্রতিষ্ঠিত।"
        }
      ]
    },
    {
      "number": "7",
      "uddipok": "আলভীর ছোট ভাইকে খুঁজে পাওয়া যাচ্ছে না। তার বাবার ধারণা তাকে ভূতে নিয়ে গিয়েছে। আলভীর ধারণা এসব কিছু নয়,তার ছোট ভাই রাগ করে মামার বাড়ি যেতে পারে।",
      "tag": "DB 25",
      "sub_questions": [
        {
          "label": "ক",
          "question": "কাজ চালানো প্রকল্প কী?",
          "explanation": "কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "আরোহ সমন্বয় বলতে কী বোঝ?",
          "explanation": "যখন কোনো ঘটনাকে ব্যাখ্যা করার জন্য একটি প্রকল্প গঠন করা হয়, তখন সেটি ছাড়াও অপরাপর ঘটনাকে ব্যাখ্যা করতে পারার মতো প্রকল্পের ঐ গুণকে আরোহ সমন্বয় বলে। সাধারণত কোনো ঘটনার সত্যতা নির্ণয়ের জন্য প্রকল্প গঠন করা হয়। অনেকক্ষেত্রে একটি প্রকল্পের সাহায্যে একাধিক ঘটনার কারণ ব্যাখ্যা করা যায়। প্রকল্পের এই গুণকে আরোহ সমন্বয় বলে। যখন একটি প্রকল্পে আরোহ সমন্বয় ঘটে তখন সেই প্রকল্পের মূল্য অন্যান্য প্রকল্প থেকে বৃদ্ধি পায়। কেননা আরোহ সমন্বয় বিশিষ্ট প্রকল্পটি নির্দিষ্ট বিষয়ের পাশাপাশি অতিরিক্ত উদ্দেশ্য সাধন করতে পারে।"
        },
        {
          "label": "গ",
          "question": "উদ্দীপকে বাবার ধারণায় নির্দেশিত প্রকল্পের প্রকৃতি ব্যাখ্যা করো।",
          "explanation": "উদ্দীপকে বাবার ধারণায় একটি অবৈধ প্রকল্প নির্দেশিত হয়েছে। কেননা, বাবার ধারণায় প্রকল্পকে 'বাস্তব কারণ ভিত্তিক হতে হবে' শর্তটি লঙ্ঘিত হয়েছে। কোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তব নয় এমন কোনো কারণকে প্রকল্প হিসেবে গ্রহণ করা যাবে না। অর্থাৎ বাস্তবে অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা অবৈধ হবে। যেমন- 'হরিণের আক্রমণে সুন্দরবনে বাঘের সংখ্যা ক্রমশ হ্রাস পাচ্ছে' প্রকল্পটি গ্রহণ করলে তা বাস্তবের সাথে সামঞ্জস্যপূর্ণ হয় না। কারণ বাস্তবে কোনো হরিণ বাঘকে আক্রমণ করে না। এরূপ অবাস্তব কারণ অনুয়ান করে ঘটনার ব্যাখ্যা দিলে তা অবৈধ হবে। অনুরূপ দৃষ্টান্ত উদ্দীপকের বাবার ধারণায়লক্ষ করাযায়। উদ্দীপকে আলভীর বাবার ধারণায় দেখতে পাই, 'আলভীর ছোট ভাইকে খুঁজে না পেয়ে তিনি ধারণা করেন তাকে ভূতে নিয়ে গিয়েছে।' আলভীর বাবার এই ধারণা বাস্তবতার সাথে সামঞ্জস্যপূর্ণ নয়। তাই বলা যায়, উদ্দীপকে আলভীর বাবার ধারণায় বৈধ প্রকল্পের শর্ত প্রকল্পকে 'বাস্তব কারণ ভিত্তিক হতে হবে' শর্তটি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে আলভীর ও তার বাবার ধারণায় নির্দেশিত প্রকল্পের তুলনামূলক বিশ্লেষণ করো।",
          "explanation": "উদ্দীপকে আলভী ও তার বাবার ধারণায় যথাক্রমে বৈধ প্রকল্প ও অবৈধ প্রকল্প নির্দেশিত হয়েছে।' নিচে. উভয় প্রকার প্রকল্পের মধ্যে তুলনামূলক বিশ্লেষণ করা হলো- একটি বৈধ প্রকল্পে বিভিন্ন রকম শর্ত রয়েছে। এ শর্তগুলো অনুসরণ করে প্রকল্পের বৈধতা ও অবৈধতা নির্ণয় করা যায়। বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উক্ত নীতিমালা অনুসরণ করা প্রয়োজন। অন্যদিকে, যদি সেসব শর্তাবলি অনুসরণ না করা হয় তাহলে প্রকল্পটি অবৈধ হিসেবে বিবেচিত হবে। উদ্দীপকে বর্ণিত ঘটনায়, 'আলভীর ছোট ভাইকেখুঁজে পাওয়া না গেলে তার বাবা ধারণা করে তাকে ভূতে নিয়ে গিয়াছে।' আলভীর বাবার এই ধারণায় বৈধ প্রকল্পের 'বাস্তব কারণভিত্তিক হতে হবে' শর্তটি উপেক্ষা করা হয়েছে। অন্যদিকে, উদ্দীপকে আলভী ধারণা করে এসব কিছু নয়, বরং তার ছোট ভাই রাগ করে মামার বাড়ি যেতে পারে। আলভীর এই ধারণাটি প্রকল্পের 'প্রাসঙ্গিকতা' শর্তের সাথে সাদৃশ্যপূর্ণ। কারণ বৈধ প্রকল্পের অন্যতম বৈশিষ্ট্য হচ্ছে প্রকল্পটিকে মূল ঘটনার সাথে প্রাসঙ্গিক হতে হবে। আলভীর ধারণায় ঠিক সেই বিষয়টি পরিলক্ষিত হয়েছে। আলোচনা শেষে তাই বলা যায়, আলভীর বাবার ধারণায় বৈধ প্রকল্পের শর্ত লঙ্ঘিত হলেও আলভীর ধারণায় বৈধ প্রকল্পের শর্ত অনুসরণ করা হয়েছে। এ কারণে আলভীর বাবার ধারণাটি অবৈধ হলেও আলভীর ধারণাটি যথার্থ।"
        }
      ]
    },
    {
      "number": "8",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "প্রকৃত আরোহ কাকে বলে?",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লক্ষন (Inductive Leap) উপস্থিত থাকে তাদের প্রকৃত আরোহ বলে।"
        },
        {
          "label": "খ",
          "question": "মাছ পূর্ণাঙ্গ আরোহকে পূর্ণ গণনামূলক আরোহ বলা হয় কেন?",
          "explanation": "প্রতিটি দৃষ্টান্ত যাচাইয়ের মাধ্যমে সিদ্ধান্ত নেওয়ার কারণে পূর্ণাঙ্গ আরোহকে পূর্ণ গণনামূলক আরোহ বলা হয়। যে আরোহে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক. সংশ্লেষক বাক্যে উল্লেখ করা হয় তাকে পূর্ণাঙ্গ আরোহ বলে। যেমন- একটি বাগানে ২০টি গাছ আছে। বাগানের প্রত্যেকটি গাছ প্রত্যক্ষ করে দেখা গেল সেগুলো আম গাছ। এর ভিভিতে সিদ্ধান্ত গ্রহণ করা হলো যে, বাগানের সবগুলো গাছ আম গাছ। এভাবে পূর্ণাঙ্গ আরোহে যে শ্রেণি সম্পর্কেসিদ্ধান্ত গ্রহণ করা হয় তার প্রত্যেকটি গণনা করে (প্রত্যক্ষ করে) সিদ্ধান্ত প্রতিষ্ঠা করা হয়। এ কারণে পূর্ণাঙ্গ আরোহকে পূর্ণ গণনামূলক আরোহ বলে।"
        },
        {
          "label": "গ",
          "question": "উদ্দীপকে 'B\"ও 'C'দিয়ে কী নির্দেশ করা হয়েছে? ব্যাখ্যা'করো।",
          "explanation": "উদ্দীপকে 'B' ও.'C' দিয়ে যথাক্রমে প্রকৃত ও অপ্রকৃত আরোহকে নির্দেশ করা হয়েছে। প্রকৃত আরোহ হলো একটি বৌদ্ধিক প্রক্রিয়া। এই প্রক্রিয়ার মাধ্যমে আমরা আরোহমূলক লম্ফের সাহায্যে সিদ্ধান্ত গ্রহণ করে থাকি। যেমন- 'ঢাকার কাক হয় কালো, রাজশাহীর কাক হয় কালো, খুলনার কাক হয় কালো, অতএব বাংলাদেশের সকল কাক হয় কালো। এখানে আরোহমূলক লম্ফের সাহায্যে সিদ্ধান্ত গ্রহণ করা হয়েছে বলে এটি প্রকৃত আরোহের দৃটান্ত। অন্যদিকে, যে অনুমান প্রক্রিয়ায় আরোহমূলক লম্ফ অনুপস্থিত থাকে তাকে অপ্রকৃত আরোহ বলে। যেমন- একটি ঝুড়িতে পাঁচটি আম আছে। প্রতিটি আমের স্বাদ পরীক্ষা করে বলা হলো, সকল আম হয় মিষ্টি। আরোহমূলক লম্ফ না থাকার কারণে এই দৃষ্টান্তটি অপ্রকৃত আরোহের সাথে সাদৃশ্যপূর্ণ। উদ্দীপকে আরোহকে 'B' ও 'C অংশে বিভক্ত করা হয়েছে। এখানে আরোহের দুটি প্রকারভেদ হিসেবে 'B' হবে প্রকৃত আরোহ এবং 'C হবে অপ্রকৃত আরোহ। কারণ আরোহমূলক লম্ফের উপস্থিতি ও অনুপস্থিতির ভিত্তিতে আরোহ অনুমানকে প্রকৃত ও অপ্রকৃত আরোহে বিভক্ত করা হয়। 'তাই উদ্দীপকে 'B' ও 'C'দিয়ে প্রকৃত আরোহ ও অপ্রকৃত আরোহকে বোঝায়।"
        },
        {
          "label": "ঘ",
          "question": "'D'ও 'G' দ্বারা যে আরোহকে নির্দেশ করা হয়েছে তাদের আন্তঃসম্পর্কবিশ্লেষণ করো।",
          "explanation": "উদ্দীপকে 'D' ও 'G' দ্বারা যথাক্রমে বৈজ্ঞানিক আরোহ এবং পূর্ণাভা আরোহকে নির্দেশ করে। নিচে এদের মধ্যে বিদ্যমান আন্তঃসম্পর্ক বিশ্লেষণ করা হলো- পূর্ণাঙ্গ আরোহ ও বৈজ্ঞানিক আরোহের প্রকৃতি পর্যালোচনা করলে. এদের মধ্যে কিছু বিষয়ে সাদৃশ্য এবং কিছু বিষয়ে বৈসাদৃশ্য দেখা যায়। কারণ বৈজ্ঞানিক আরোহ ও পূর্ণাঙ্গ আরোহ উভয়ই' আরোহের অন্তর্ভুক্ত। উভয় আরোহের সিদ্ধান্ত নিশ্চিত হতে পারে। পাশাপাশি বৈজ্ঞানিক আরোহে দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়, তেমনি পূর্ণাঙ্গ আরোহেও সকল দৃষ্টান্তের পর্যবেক্ষণের ভিত্তিতে সিদ্ধান্ত প্রতিষ্ঠা করা হয়। বৈজ্ঞানিক আরোহ ও পূর্ণাঙ্গ আরোহের বৈসাদৃশ্যমূলক সম্পর্কের ক্ষেত্রে বলা যায়, বৈজ্ঞানিক আরোহ প্রকৃত আরোহের অন্তর্ভুক্ত। আরোহের মৌলিক বৈশিষ্ট্য আরোহমূলক লম্ফ আরোহে বিদ্যমান। অন্যদিকে, পূর্ণাঙ্গ আরোহ অপ্রকৃত আরোহের অন্তর্ভুক্ত। আরোহের মৌলিক বৈশিষ্ট্য আরোহমূলক লম্ফ এখানে উপস্থিত থাকে না। বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে. কয়েকটি রিশেষ দৃষ্টান্তের অভিজ্ঞতার মাধ্যমে সার্বিক সংশ্লেষক বাক্য স্থাপন করে। কিন্তু পূর্ণাঙ্গ আরোহ কয়েকটিমাত্র দৃষ্টান্ত গণনা করে সার্বিক সিদ্ধান্ত প্রতিষ্ঠা করতে পারে না। এখানে সবগুলো দৃষ্টান্ত গণনা করেই সিদ্ধান্ত প্রতিষ্ঠাকরতে হয়। বৈজ্ঞানিক আরোহ অনির্দিষ্ট সংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে যা একটি সার্বিক যুক্তিবাক্য। অন্যদিকে, পূর্ণাঙ্গ আরোহ সীমিতসংখ্যক ব্যক্তি বা বস্তু সম্পর্কে সিদ্ধান্ত প্রতিষ্ঠা করে। তাই এর সিদ্ধান্ত দেখতে সার্বিক যুক্তিবাক্যের মতো হলেও আসলে এটি সীমিতসংখ্যক ব্যক্তি বা বস্তু সম্পর্কে কোনোকিছু ব্যস্ত করে। সুতরাং দেখা যাচ্ছে যে, পূর্ণাঙ্গ আরোহ ও বৈজ্ঞানিক আরোহ বিভিন্ন দিক থেকে পৃথক।"
        }
      ]
    },
    {
      "number": "9",
      "uddipok": "দৃশ্যকল্প-১: একটি অফিসের আলমারি হতে বেশ কিছু টাকা পাওয়া যাচ্ছে না। অফিসের সবাই বলল, তারা টার্কা নেয়নি। এমন সময় অফিসের ম্যানেজার দেখল আলমারীতে একটি হাতের ছাপ। তখন তিনি অফিসের সকলের সাথে উক্ত ছাপ মিলিয়ে হারানো টাকা উদ্ধার করলেন। দৃশ্যকল্প-২: কামাল তার বাগানে গিয়ে দেখল, বাগানের নারিকেল গাছে একটিও নারিকেল নেই। তখন সে ধারণা করল, যেহেতু নারিকেলগুলো পাকা ছিল তাই সেগুলো আকাশের দিকে উড়ে গেছে।",
      "tag": "DB 25",
      "sub_questions": [
        {
          "label": "ক",
          "question": "বাস্তব কারণ কী?",
          "explanation": "একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয় তাকে বাস্তব কারণ বলে।"
        },
        {
          "label": "খ",
          "question": "আরোহ সমন্বয় বলতে কী বোঝ?",
          "explanation": "যখন কোনো ঘটনাকে ব্যাখ্যা করার জন্য একটি প্রকল্প গঠন করা হয়, তখন সেটি ছাড়াও অপরাপর ঘটনাকে ব্যাখ্যা করতে গারার মত প্রকল্পের ঐ গুণকে আরোহ সমন্বয় বলে সাধারণত কোনো ঘটনার সত্যতা নির্ণয়ের জন্য প্রকল্প গুঠন করা হয়। অনেকক্ষেত্রে একটি প্রকল্পের সাহায্যে একাধিক ঘটনার কারণ ব্যাখ্যা করা যায়। প্রকল্পের এই গুণকে আরোহ সমন্বয় বলে। যখন একটি প্রকল্পে আরোহ সমন্বয় ঘটে তখন সেই প্রকল্পের মূল্য অন্যান্য প্রকল্প থেকে বৃদ্ধি পায়। কেননা আরোহ সমন্বয় বিশিষ্ট প্রকল্পটি নির্দিষ্ট বিষয়ের পাশাপাশি অতিরিক্ত উদ্দেশ্য সাধন করতে পারে।"
        },
        {
          "label": "গ",
          "question": "দৃশ্যকল্প-১ এ প্রকল্পের কোন বিষয়টিনির্দেশিত হয়েছে? ব্যাখ্যা করো।",
          "explanation": "দৃশ্যকল্প-১ এ প্রকল্পের 'সংকট উত্তরক দৃষ্টান্ত' বিষয়টি নির্দেশিত হয়েছে। কোনো ঘটনার কারণ অনুসন্ধানের জন্য প্রকল্প প্রণয়ন করা হয়। কিন্তু অনেক সময় দেখা যায় যে, একটি ঘটনার কারণ নির্ণয়ের জন্য একাধিক প্রকল্প প্রণয়ন করা যায়। এই অবস্থায় প্রতিযোগী প্রকল্পগুলোর মধ্য থেকে 'সঠিক প্রকল্পটি নির্বাচন করা কঠিন হয়ে যায়। অথচ রৈধ প্রকল্পকে হতে হয় একমাত্র প্রকল্প। এই অবস্থায় কোনো একটি বিশেষ ঘটনা সংকট নিরসনে এগিয়ে আসে। আর যে ঘটনাটি সংকট নিরসনে এগিয়ে আসে তাকে সংকট উত্তরক দৃষ্টান্ত বলে। অর্থাৎ, সংকট উত্তরক দৃষ্টান্ত প্রতিযোগী প্রকল্পগুলোর মধ্যকার সংকট নিরসনে সাহায্য করে। যার দৃষ্টান্ত উদ্দীপকে দৃশ্যকল্প-১ এ 'হাতের ছাপ' এর ভূমিকার মাধ্যমে পরিলক্ষিত হয়। উদ্দীপকে দৃশ্যকল্প-১ এ দেখতে পাই, 'একটি অফিসের আলমারী হতে বেশ কিছু টাকা হারিয়ে গেলে অফিসের ম্যানেজার আলমারীতে একটি হাতের ছাপ খুঁজে পান। তখন তিনি অফিসের সকলের সাথে উক্ত ছাপ মিলিয়ে হারানো টাকা উদ্ধার করেন।' এখানে বিশেষ একটি দৃষ্টান্তের মাধ্যমে সংকট নিরসন হয়েছে। অর্থাৎ সংকট উত্তরক দৃষ্টান্তের মাধ্যমে এখানে সমস্যার সমাধান হয়। এ কারণে বলা যায়, উদ্দীপকের 'হাতের ছাপ' এর মাধ্যমে হারানো টাকা উদ্ধার করার কাজটি পাঠ্যবইয়ের সংকট উত্তরক দৃষ্টান্ত হিসেবে পরিগণিত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ প্রকল্পের নির্দেশিতবিষয় দুটির তুলনামূলকবিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ এ যথাক্রমে বৈধ প্রকল্প ও অবৈধ প্রকল্প' নির্দেশিত হয়েছে। নিচে উভয় প্রকার প্রকল্পের মধ্যে তুলনামূলক বিশ্লেষণ করা হলো- একটি বৈধ প্রকল্পের বিভিন্ন শর্ত থাকে। এ শর্তগুলো অনুসরণ করে আমরা প্রকল্পের বৈধতা ও অবৈধতা নির্ণয় করতে পারি। বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উক্ত নীতিমালা অনুসরণ করা প্রয়োজন। অন্যদিকে, প্রকল্পে যদি বৈধ শর্তাবলি অনুসরণ না করা হয় তাহলে প্রকল্পটি অবৈধ হিসেবে বিবেচিত হবে। উদ্দীপকে দৃশ্যকল্প-১ এ সংকট উত্তরক দৃষ্টান্ত বা 'হাতের ছাপ' এর মাধ্যমে হারানো টাকা উদ্ধার করার কাজটি বৈধ প্রকল্পের একটি দৃষ্টান্ত। অন্যদিকে দৃশ্যকল্প-২ এ দেখতে পাই, 'কামাল তার বাগানে গিয়ে দেখল বাগানের নারিকেল গাছে একটিও নারিকেল নেই। তখন সে ধারণা করল যেহেতু নারিকেলগুলো পাকা ছিল তাই সেগুলো আকাশের দিকে উড়ে গেছে।' এখানে কামালের ধারণাটি প্রকল্পের 'প্রাসঙ্গিকতা' শর্তের সাথে অসামঞ্জস্যপূর্ণ।কারণ বৈধ প্রকল্পের অন্যতম বৈশিষ্ট্য হচ্ছে প্রকল্পটিকে মূল ঘটনার সাথে প্রাসঙ্গিক হতে হবে। কিন্তু কামালের ধারণায়, এ শর্তটি লঙ্ঘিত হয়েছে। তাই এটি অবৈধ প্রকল্পের একটি দৃষ্টান্ত। আলোচনা শেষে তাই বলা যায়, দৃশ্যকল্প-১ এ 'বৈধ প্রকল্পের শর্তসমূহ অনুসরণ করা হলেও দৃশ্যকল্প-২ এ কামালের ধারণায় বৈধ প্রকল্পের 'প্রাসঙ্গিকতা' শর্তটি লঙ্ঘিত হয়েছে। এ কারণে দৃশ্যকল্প-১ এর প্রকল্পটি বৈধ হলেও দৃশ্যকল্প-২ এর ধারণাটি অবৈধ।"
        }
      ]
    },
    {
      "number": "10",
      "uddipok": "দৃশ্যপট-১: সাকিব তার বোনকে বলল, ইলিশ মাছ হয় প্রোটিনসমৃদ্ধ রুই মাছ হয় প্রোটিনসমৃদ্ধ কাতলা মাছ হয় প্রোটিনসমৃদ্ধ সুতরাং, সকল মাছ হয় প্রোটিনসমৃদ্ধ। দৃশ্যপট-২: সাদিকা একটি দলের মোট ২৫ জন খেলোয়াড়ের তথ্য সংগ্রহ করে দেখল তারা সকলেই ক্রিকেটার। তখন সে সিদ্ধান্ত করল উক্ত দলটি একটি ক্রিকেট দল।",
      "tag": "DB 25",
      "sub_questions": [
        {
          "label": "ক",
          "question": "আরোহমূলক লম্ফ কী?",
          "explanation": "আরোহ অনুমানে জানা সত্য থেকে অজানা সত্যে, বিশেষ থেকে সার্বিকে, প্রত্যক্ষ থেকে অপ্রত্যক্ষে যাওয়ার প্রক্রিয়াকে আরোহমূলক লম্ফ বা Inductive leap বলে।"
        },
        {
          "label": "খ",
          "question": "ঘটনা সংযোজন প্রকৃত আরোহ নয় কেন?",
          "explanation": "আরোহমূলক লম্ফ না থাকার কারণে ঘটনা সংযোজন প্রকৃত আরোহ নয়। ঘটনা সংযোজন কথাটির ইংরেজি প্রতিশব্দ 'Colligation of Facts'। এর অর্থ 'এক সাথে বাঁধা'। ব্রিটিশ যুক্তিবিদ হিউয়েল সর্বপ্রথম এই যুক্তিপদ্ধতির ধারণা দেন। তিনি মনে করেন, ঘটনা সংযোজন ঘটনাবলির যোগফল মাত্র। অানুমানে আমরা প্রত্যক্ষলব্ধ কতগুলো ঘটনাকে একটা সার্বিক ধারণার সাথে যুক্ত করে থাকি। যেমন-- কতিপয় বালক একই পোশাকে বই-খাতা হাতে নিয়ে স্কুলে যাচ্ছে। এ দৃশ্য দেখে আমরা সিদ্ধান্ত নেই, তারা হয় ছাত্র। অর্থাৎ এখানে আরোহমূলক লম্ফ অনুপস্থিত। এ কারণেই ঘটনা সংযোজন প্রকৃত আরোহ নয়।"
        },
        {
          "label": "গ",
          "question": "দৃশ্যপট-১ এ কোন ধরনের আরোহ নির্দেশিত হয়েছে? এর প্রকৃতি ব্যাখ্যা করো।",
          "explanation": "উদ্দীপকে দৃশ্যপট-১ এ বৈজ্ঞানিক আরোহ নির্দেশিত হয়েছে। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত, গ্রহণ করা হয়, তাকে বৈজ্ঞানিক আরোহ বলে। যেমন- দৃশ্যপট-১ এ বলা হয়েছে, 'ইলিশ মাছ, রুই মাছ, কাতলা মাছ হয় প্রোটিনসমৃদ্ধ। সুতরাং, সকল মাছ হয় প্রোটিনসমৃদ্ধ।' এভাবে বিশেষ বিশেষ দৃষ্টান্তের ভিত্তিতে কার্যকারণ নীতি ও প্রকৃতির নিয়মানুবর্তিতা নীতিনির্ভর এই সার্বিক সিদ্ধান্তটি বৈজ্ঞানিক আরোহের দৃষ্টান্ত। উদ্দীপকে উল্লেখিত বৈজ্ঞানিক আরোহের দৃষ্টান্ত বিশ্লেষণ করলে যে প্রকৃতি বা বৈশিষ্ট্য পাওয়া যায় তা হলো- বৈজ্ঞানিক আরোহে আরোহমূলক লম্ফ বিদ্যমান থাকে এবং এই আরোহের সিদ্ধান্ত একটি সার্বিক সংশ্লেষক যুক্তিবাক্য হয়। বৈজ্ঞানিক আরোহের সিদ্ধান্ত গৃহীত হয় ঘটনার অভিজ্ঞতা বা নিরীক্ষণ থেকে। পাশাপাশি এই আরোহের সিদ্ধান্ত প্রকৃতির নিয়মানুবর্তিতা নীতি ও কার্যকারণ নীতির ওপর নির্ভরশীল। বৈজ্ঞানিক আরোহ পরিবেশ পরিবর্তনের মাধ্যমে দৃষ্টান্তসমূহকে পরীক্ষা করে। কারণ এই আরোহের লক্ষ্য থাকে আকারগত ও বস্তুগত উভয় প্রকার সত্যতা প্রতিষ্ঠা করা। এ কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে।"
        },
        {
          "label": "ঘ",
          "question": "দৃশ্যপট-১ ও দৃশ্যপট-২ এ নির্দেশিত আরোহের মধ্যে পার্থক্য আলোচনা করো।",
          "explanation": "দৃশ্যপট-১ ও দৃশ্যপট-২ এ নির্দেশিত আরোহ হলো বৈজ্ঞানিক আরোহ ও পূর্ণাঙ্গ আরোহ। নিচে উভয় আরোহেরমধ্যে পার্থক্যবিশ্লেষণ করা হলো- পূর্ণাঙ্গ আরোহে আরোহমূলক লম্ফ অনুপস্থিত থাকে। তাই পূর্ণাঙ্গ আরোহ হলো অপ্রকৃত আরোহ। কিন্তু বৈজ্ঞানিক আরোহে আরোহমূলক লম্ফ উপস্থিত থাকে! এ কারণে বৈজ্ঞানিক আরোহকে প্রকৃত আরোহ বলা হয়!বৈজ্ঞানিক আরোহের সিদ্ধান্ত একটি সার্বিক যুক্তিবাক্য। কিন্তু পূর্ণাঙ্গ আরোহের সিদ্ধান্ত দেখতেই শুধু সার্বিক যুক্তিবাক্যের মত। আসলে সেটি সার্বিক যুক্তিবাক্য নয়। বৈজ্ঞানিক আরোহ কার্যকারণ নিয়মের ওপর নির্ভরশীল। এতে সিদ্ধান্ত গ্রহণের পূর্বে ঘটনাবলিকে যথাযথভাবে পরীক্ষা- নিরীক্ষা করে দুটি ঘটনার মধ্যে একটি কার্যকারণ সম্পর্ক আবিষ্কার করা হয়। কিন্তু পূর্ণাঙ্গ আরোহ কার্যকারণ নিয়মের ওপর নির্ভরশীল নয়।- এতে দৃষ্টান্ত গণনার মাধ্যমে সরাসরি সিদ্ধান্তে গমন করা হয়। পূর্ণাঙ্গ আরোহে সিদ্ধান্ত প্রহণকালে কোনো স্তর বা পর্যায় অনুসরণ করা হয় না। তাই এ আরোহ একটি সরল প্রক্রিয়া। কিন্তু বৈজ্ঞানিক আরোহে সিদ্ধান্ত গ্রহণকালে নিরীক্ষণ-পরীক্ষণ, বিশ্লেষণ, অপনয়ন, প্রকল্প গঠন, সার্বিকীকরণ প্রভৃতি স্তর অতিক্রম করে সিদ্ধান্ত গঠন করতে হয়। তাই বৈজ্ঞানিক আরোহ একটি জটিল প্রক্রিয়া। সবাই এই আরোহের সিদ্ধান্ত গ্রহণ করতে পারে না। পরিশেষে বলা যায়, পূর্ণাঙ্গ আরোহ' ও বৈজ্ঞানিক আরোহ দুটি ভিন্ন আরোহ হলেও সিদ্ধান্তের ক্ষেত্রে উভয় অনুমানের গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "যে কোনো জটিল, অস্পষ্ট ও রহস্যময় বিষয়কে সহজ-সরল ও বোধগম্য ভাষায় প্রকাশ করাকে ব্যাখ্যা বলে।"
        },
        {
          "label": "খ",
          "question": "মনের মৌলিক অনুভূতির ব্যাখ্যা করা যায়.না কেন?",
          "explanation": "মনের অনুভূতিকে অন্য কোনো বিষয়ের সাথে সংযুক্ত করা যায় না 'বলে এসব বিষয়ের ব্যাখ্যা করা সম্ভব নয়। মনের মৌলিক অনুভূতি হলো একক ও অনন্য বিষয়। এসব বিষয়ের একটিকে অন্যটির সাথে তুলনা করে সাদৃশ্য নির্ণয় করা যায় না; আবার অন্য কোনো বিষয়ের সাথে এদের সংযুক্ত করাও যায় না। তাই মনের মৌলিক অনুভূতির ব্যাখ্যা দেওয়া যায় না।"
        },
        {
          "label": "গ",
          "question": "উদ্দীপকে 'A' চিহ্নিত স্থানটি কোন প্রকারের ব্যাখ্যা নির্দেশ করে? বর্ণনা করো।",
          "explanation": "উদ্দীপকের A চিহ্নিত স্থানটি বৈজ্ঞানিক ব্যাখ্যা নির্দেশ করে। ব্যাখ্যার মাধ্যমে কোনো একটি ঘটনা বা বিষয় সম্পর্কে সহজ ও সরল বিবৃতি প্রদান করা হয়, যা আমাদের জিজ্ঞাসার নিবৃত্তি করে। ব্যাখ্যাকে দুভাগে ভাগ করা হয়। যথা- ১, বৈজ্ঞানিক ব্যাখ্যা (Scientific Explanation) এবং ২. লৌকিক ব্যাখ্যা (Popular Explanation)। উদ্দীপকে ব্যাখ্যাকে দুটি অংশে বিভক্ত করা হয়েছে। যার B অংশে লৌকিক ব্যাখ্যা উল্লেখ করা হয়েছে। তাই Aঅংশ হবে বৈজ্ঞানিক ব্যাখ্যা। অর্থাৎ ব্যাখ্যার প্রকরণ হিসেবে 'A' চিহ্নিত স্থানটি হবে বৈজ্ঞানিক ব্যাখ্যা।"
        },
        {
          "label": "ঘ",
          "question": "উদ্দীপকে 'A' ও 'B' চিহ্নিত স্থানে নির্দেশিত ব্যাখ্যার মধ্যে পার্থক্য আলোচনা করো।",
          "explanation": "উদ্দীপকে 'A'ও 'B' চিহ্নিত স্থানে নির্দেশিত ব্যাখ্যা হলো বৈজ্ঞানিক ব্যাখ্যা ও লৌকিক ব্যাখ্যা। যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। এরূপ ব্যাখ্যায় কার্যকারণ সম্পর্ক নির্ণয় করে ঘটনার প্রাসঙ্গিক ব্যাখ্যা দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল-পাত্রভেদে সবসময় একইরকম হয়ে থাকে। তাই সর্বত্রইবৈজ্ঞানিক ব্যাখ্যার গুরুত্ব অপরিসীম। অন্যদিকে, যে ব্যাখ্যায় অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা করা হয় তাকে লৌকিক ব্যাখ্যা বলে। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। এখানে সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। এরূপ ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থানকাল-পাত্রভেদে ভিন্ন ভিন্ন হয়ে থাকে। এ কারণে সবার কাছে লৌকিক ব্যাখ্যার সমান গুরুত্ব নেই। উল্লিখিত দুই প্রকার ব্যাখ্যার পার্থক্য পর্যালোচনা করে দেখা যায়, বৈজ্ঞানিক ব্যাখ্যায় ঘটনার প্রকৃত ও যথার্থ কারণ উল্লেখ থাকে। তাই উদ্দীপকে 'B' চিহ্নিত লৌকিক' ব্যাখ্যার চেয়ে 'A' নির্দেশিত বৈজ্ঞানিক ব্যাখ্যার গুরুত্ব অনেক বেশি।"
        }
      ]
    }
  ]
}