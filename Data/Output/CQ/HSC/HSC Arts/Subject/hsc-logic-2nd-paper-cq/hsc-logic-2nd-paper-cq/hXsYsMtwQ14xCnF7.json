{
  "title": "বরিশাল বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রুনা বাসায় ঢোকার সাথে সাথেই তার নাকে সুগন্ধ লাগে। সে ভেতরের কক্ষে প্রবেশ করে দেখল তার মামা এসেছে। কিছুক্ষণ পর মামা চলে যাওয়ায় রুনা আর সুগন্ধ পাচ্ছিল না। তখন সে সিদ্ধান্ত নিল, মামাই ছিল সুগন্ধের কারণ।",
      "tag": "BB 19",
      "sub_questions": [
        {
          "label": "ক",
          "question": "পরীক্ষণাত্মক পদ্ধতি কত প্রকার?",
          "explanation": "পরীক্ষণাত্মক পদ্ধতি পাঁচ প্রকার। যথা- অন্বয়ী, ব্যতিরেকী, যৌথ অন্বয়ী-ব্যতিরেকী পদ্ধতি, সহপরিবর্তন পদ্ধতি ও পরিশেষ পদ্ধতি।"
        },
        {
          "label": "খ",
          "question": "কাকতালীয় অনুপপত্তি ব্যাখ্যা করো।",
          "explanation": "কাকতালীয় অনুপপত্তি হলো ব্যতিরেকী পদ্ধতির অপপ্রয়োগের ফল। কোনো পরিবর্তনশীল দৃষ্টান্তকে নির্দিষ্ট কোনো ঘটনার কারণ হিসেবে অনুমান করলে যে ভ্রান্তি হয়, তাকে কাকতালীয় অনুপপত্তি বলে। যেমন- আকাশে ধূমকেতুর আর্বিভাবের পর রাজার মৃত্যু হওয়ায় মনে করা হলো, ধূমকেতুর আবির্ভাবই রাজার মৃত্যুর কারণ। কিন্তু বাস্তবে ধূমকেতুর আবির্ভাবের সাথে পৃথিবীর বুকে রাজার মৃত্যুর কোনো সম্পর্ক নেই। কোনো কার্যের নিছক একটি পূর্ববর্তী ঘটনাকেই এর কারণ বলে মনে করায় যুক্তিটিতে কাকতালীয় অনুপপত্তি ঘটেছে।"
        },
        {
          "label": "গ",
          "question": "উদ্দীপকে পরীক্ষণমূলক কোন পদ্ধতিটি ফুটে উঠেছে?",
          "explanation": "উদ্দীপকটিতে ব্যতিরেকী পদ্ধতি ফুটে উঠেছে। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতির ব্যাখ্যায় দুটি দৃষ্টান্তের প্রয়োজন হয়। দৃষ্টান্ত দুটির একটি হলো সদর্থক এবং অপরটি নঞর্থক। সদর্থক দৃষ্টান্তে ঘটনার কারণ ও কার্য উপস্থিত থাকে এবং নঞর্থক দৃষ্টান্তে ঐ ঘটনার কারণ ও কার্য অনুপস্থিত থাকে। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে। উদ্দীপকে বর্ণিত রুনা লক্ষ করে, মামা কক্ষে থাকা অবস্থায় সেখানে সুগন্ধ থাকে। আবার মামা চলে গেলে আর সুগন্ধ থাকে না। এই সদর্থক ও নঞর্থক দৃষ্টান্তের ভিত্তিতে রুনা সিদ্ধান্ত নেয়, তার মামা-ই ছিল সুগন্ধের কারণ। এ কারণে বলা যায়, উদ্দীপকটিতে ব্যতিরেকী পদ্ধতি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে প্রকাশিত পদ্ধতিটির সুবিধা আলোচনা করো।",
          "explanation": "ব্যতিরেকী পদ্ধতির সাহায্যে কার্যকারণ সম্পর্ক নির্ণয় ও প্রমাণ করা যায়। এ কারণে ব্যতিরেকী পদ্ধতি হলো পরীক্ষণের পদ্ধতি। নিচে ব্যতিরেকী পদ্ধতির সুবিধা উল্লেখ করা হলো- ব্যতিরেকী পদ্ধতিকে কার্যকারণ, সম্পর্ক নির্ণয়ের পদ্ধতি বলা হয়। এর সাহায্যে কার্যকারণ সম্পর্ককে শুধু আবিষ্কারই করা হয় না, তাকে প্রমাণও করা হয়। আমরণ জান, কেরাই অনুমান কার্যকারণ সম্পর্কের ওপর ভিত্তি করেই গড়ে উঠেছে। আরোহের যথার্থতা নিরূপণের অন্যতম উপায় হলো- কার্যকারণ সম্পর্ক নিরূপণ করা। ব্যতিরেকী পদ্ধতি, পরীক্ষণের পদ্ধতি হওয়ায় এই পদ্ধতি কার্যকারণ সম্পর্ক শুধুমাত্র নিরীক্ষণই করে না, বরং পরীক্ষা করেও দেখে। তাই এই পদ্ধতি থেকে প্রাপ্ত ফলাফল নিশ্চিত হয়। উদ্দীপকে বর্ণিত ঘটনায় রুনা তার মামার উপস্থিতির সাথে সুগন্ধের আবশ্যিক সম্পর্ক প্রমাণ করে। এরূপ নিশ্চিত সিদ্ধান্ত বা সম্পর্ক প্রমাণের কারণেই ব্যতিরেকী পদ্ধতি আরোহ অনুমানের বৈজ্ঞানিক পদ্ধতির সাথে সাদৃশ্যপূর্ণ। পরিশেষে বলা যায়, ব্যতিরেকী পদ্ধতি পরীক্ষণের পঙ্গতি হওয়ায় এর সাহায্যে কার্যকারণ সম্পর্ক নির্ণয় ও প্রমাণ করা যায়। তাই এই পদ্ধতি আরোহ অনুমানের যথার্থতা নির্ণয়ে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "ঘটনা-১: ঢাকা শহরে একদিন প্রবল বেগে টর্নেডো বয়ে গেল। কেউই এ বিষয়ে অবগত ছিল না। আবহাওয়া বিভাগও এ বিষয়ে কিছু জানায়নি। ঘটনা-২: আকাশে মেঘ হয়েছে বৃষ্টি হতে পারে, আবার নাও হতে পারে।",
      "tag": "BB 19",
      "sub_questions": [
        {
          "label": "ক",
          "question": "সম্ভাবনা কী?",
          "explanation": "সম্ভাবনা হচ্ছে কোনো ঘটনার নিশ্চয়তা ও অনিশ্চয়তার মধ্যবর্তী অবস্থা।"
        },
        {
          "label": "খ",
          "question": "সম্ভাবনা কথাটি দ্ব্যর্থবোধক কেন?",
          "explanation": "একটি শব্দ তখনই দ্ব্যর্থবোধক হয় যখন তা একাধিক অর্থ প্রকাশ করে। সম্ভাবনা বলতে এমনই এক অবস্থাকে বোঝায় যা নিশ্চিত নয়, আবার অনিশ্চিতও নয়। অর্থাৎ সম্ভাবনা হলো কোনো বিষয় বা ঘটনার মধ্যবর্তী অবস্থা। এই কারণে যেকোনো সম্ভাব্য বিষয় সত্য হতে পারে আবার মিথ্যাও হতে পারে। এরূপ একাধিক অর্থের কারণে সম্ভাবনা কথাটি দ্ব্যর্থবোধক।"
        },
        {
          "label": "গ",
          "question": "ঘটনা-১ এর বিষয়টি পাঠ্যবইয়ের কোন বিষয়কে নির্দেশ করে?",
          "explanation": "ঘটনা-১ এর বিষয়টি আকস্মিকতাকে নির্দেশ করে। কার্যকারণ সম্পর্কবিহীন বা পূর্বসূত্র ছাড়াই কোনো অপ্রত্যাশিত বা হঠাৎ করে ঘটে যাওয়া ঘটনাই হলো আকস্মিকতা। অর্থাৎ আমরা যখন কোনো ঘটনার কারণ জানতে পারি না বা কারণ উদ্ধার করতে পারি না, তখন উত্ত ঘটনাকে আকস্মিক বলে চালিয়ে দেই। যেমন-\"কোনো পূর্বাভাস ও সংকেত ছাড়াই 'ক' এলাকায় হঠাৎ করে একটি টর্নেডো বয়ে গেল\"- এটি একটি আকস্মিক ঘটনা। উদ্দীপকে ঢাকা শহরে টর্নেডোর ঘটনা বর্ণিত হয়েছে। বস্তুত টর্নেডোর মতো ঘটনা সম্পর্কে আগে থেকে কারো জানার সুযোগ থাকে না। এ কারণে এটি একটি আকস্মিক ঘটনা।"
        },
        {
          "label": "ঘ",
          "question": "উদ্দীপকে বর্ণিত ঘটনা-১ ও ঘটনা-২ এর তুলনামূলক পার্থক্য বিশ্লেষণ করো।,",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে আকস্মিকতা ও সম্ভাবনার মধ্যে পার্থক্য বিশ্লেষণ করা হলো- কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। যেমন- দৃশ্যকল্প-১ এ বর্ণিত ভূমিকম্পের ঘটনাটি অপ্রত্যাশিত। এ কারণে বাবুল ও তার পরিবারের কাছে এটি একটি আকস্মিক ঘটনা। অন্যদিকে, সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। এ কারণে এটি একটি মাত্রাগত বিষয়। যেমন-দৃশ্যকল্প-২ এ বর্ণিত মেঘের ঘনঘটা, সমুদ্রের নিম্নচাপ- এসব প্রেক্ষাপটে বলা হয়েছে শেষরাতে ঝড় হতে পারে। উদ্দীপকের এ বক্তব্যটি অধিক মাত্রাকে নির্দেশ করে। কিন্তু আকস্মিক ঘটনায় কোনো মাত্রা নির্ণয় করা যায় না। কারণ আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য, রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "3",
      "uddipok": "দৃশ্যকল্প-১: থার্মোমিটারের তাপমাত্রা বৃদ্ধি ও পারদ স্তম্ভের। ঊর্ধ্বগতি। দৃশ্যকল্প-২: সকল ক্ষেত্রে অ্যানোফিলিস মশার কামড়ই ম্যালেরিয়া জ্বরের। কারণ। দৃশ্যকল্প-৩: যে পাত্রে বাতাস আছে সে পাত্রের ঘণ্টাধ্বনি শোনা যায়। যে পাত্রে বাতাস নেই, সে পাত্রের ঘণ্টাধ্বনি শোনা যায় না।",
      "tag": "BB 19",
      "sub_questions": [
        {
          "label": "ক",
          "question": "পরীক্ষণমূলক পদ্ধতি কী?",
          "explanation": "কার্যকারণ সম্পর্ক আবিষ্কার ও প্রমাণ করার জন্য যে পদ্ধতিসমূহ ব্যবহৃত হয় সেগুলোই পরীক্ষণমূলক পদ্ধতি।"
        },
        {
          "label": "খ",
          "question": "সার্বিক সত্য প্রতিষ্ঠায় কার্যকারণ নীতি দরকার হয় কেন?",
          "explanation": "কার্যকারণ হচ্ছে কারণ ও কার্যের মধ্যে একটি অনিবার্য সম্পর্ক যার মাধ্যমে কোনো ঘটনা বা বিষয়ের সত্যতা যাচাই করা হয়। যেমন- একটি লোক বিষপান করেছে এবং বিষের প্রভাবে তার মৃত্যু হয়েছে। সুতরাং বিষপান হচ্ছে লোকটির মৃত্যুর কারণ। এখানে বিষপান ও মৃত্যুর ঘটনার সাথে যে অপরিহার্য সম্পর্ক প্রকাশ পেয়েছে তা-ই কার্যকারণ সম্পর্ক। এভাবে কোনো সার্বিক সত্য প্রতিষ্ঠার জন্য কার্যকারণ নীতি দরকার হয়।"
        },
        {
          "label": "গ",
          "question": "দৃশ্যকল্প-১ এ তোমার পাঠ্য কোন বিষয়কে নির্দেশ করে? ব্যাখ্যা করো।,",
          "explanation": "দৃশ্যকল্প-১ এ পাঠ্যবইয়ে বর্ণিত সহপরিবর্তন পদ্ধতিকে নির্দেশ করে। সহপরিবর্তন কথাটির অর্থ হচ্ছে একই সাথে পরিবর্তন বা হ্রাস-বৃদ্ধি। যুক্তিবিদ্যায় সহপরিবর্তন পদ্ধতি হচ্ছে এমন একটি পদ্ধতি, যার দ্বারা দুটি ঘটনাকে একই সাথে পরিবর্তিত হতে দেখে তাদের মধ্যে কার্যকারণ সম্পর্ক অনুমান করা হয়। যেমন- আমরা লক্ষ করি যে, বায়ুর চাপ ও ব‍্যারোমিটারের পারদ স্তম্ভ একই রকম আনুপাতিক হারে বাড়ে ও কমে। এদের একটি বাড়লে অন্যটি কমে এবং একটি কমলে অন্যটি বাড়ে! দৃশ্যকল্প-১ এ থার্মোমিটারের তাপমাত্রা বৃদ্ধি ও পারদ স্তম্ভের উর্ধ্বগতির কথা বলা হয়েছে। এরূপ সমমুখী পরিবর্তন সহপরিবর্তন পদ্ধতিকেই নির্দেশ করে।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ এ তোমার পাঠ্য যে দুটি বিষয়কে নির্দেশ করে, তা বিশ্লেষণ করো।",
          "explanation": "দৃশ্যকল্প-২ এ অন্বয়ী পদ্ধতি এবং দৃশ্যকল্প-৩ এ ব্যতিরেকী পদ্ধতির ইঙ্গিত রয়েছে। নিম্নে পদ্ধতি দুটি বিশ্লেষণ করা হলো- অন্বয় শব্দের অর্থ হলো মিল। অন্বয়ী পদ্ধতি অনুসারে একাধিক ঘটনার একটি সাধারণ অবস্থাকে ঐ সব ঘটনার কারণ হিসেবে বিবেচনা করা হয়। এটি একটি সহজ-সরল পদ্ধতি। এ পদ্ধতিতে নিরীক্ষণের মাধ্যমে দৃষ্টান্ত সংগ্রহ করা যায়। এ কারণে এ পদ্ধতিকে নিরীক্ষণের পদ্ধতি বলা হয়। অন্বয়ী পদ্ধতিতে যেমন সহজেই কার্য থেকে কারণ নির্ণয় করা যায়, তেমনি কারণ থেকেও কার্য নির্ণয় করা যায়। যেমন- দৃশ্যকল্প-২ এ বর্ণিত, সকল ক্ষেত্রে অ্যানোফিলিস মশার কামড়ই ম্যালেরিয়া জ্বরের কারণ। অর্থাৎ ম্যালেরিয়া জ্বরে আক্রান্ত রোগীর ওপর অনুসন্ধান করে দেখা গেছে প্রত্যেকের ক্ষেত্রেই অ্যানোফিলিস মশার কামড় খাওয়ার ঘটনা বর্তমান। তাই অন্বয়ী পদ্ধতি অনুসারে বলা যায়, অ্যানোফিলিস মশার কামড়ই ম্যালেরিয়া জ্বরের কারণ। ব্যতিরেকী পদ্ধতি মূলত পরীক্ষণের পদ্ধতি। এ পদ্ধতির ব্যাখ্যায় দুটি দৃষ্টান্তের প্রয়োজন হয়। দৃষ্টান্ত দুটির একটি সদর্থক এবং অপরটি নঞর্থক হয়। সদর্থক দৃষ্টান্তে ঘটনার কারণ ও কার্য উপস্থিত থাকে এবং নএর্থক। দৃষ্টান্তে তা থাকে না। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে। যেমন-দৃশ্যকল্প-৩ এ বর্ণিত, যে পাত্রে বাতাস আছে সে পাত্রের ঘন্টাধ্বনি শোনা যায়। যে পাত্রে বাতাস নেই, সে পাত্রের ঘন্টাধ্বনি শোনা যায় না। অর্থাৎ সদর্থক ও নএর্থক দৃষ্টান্তের ভিত্তিতে সিদ্ধান্ত নেওয়ার কারণে বলা হয় দৃশ্যকল্প-৩ এ ব্যতিরেকী পদ্ধতির প্রতিফলন ঘটেছে। পরিশেষে বলা যায়, অন্বয়ী পদ্ধতি ও ব্যতিরেকী পদ্ধতি হলো পরীক্ষণ পদ্ধতির দুটি মৌলিক রূপ। দৃশ্যকল্প-২ ও দৃশ্যকল্প-৩ এ এগুলোর দৃষ্টান্তই পরিলক্ষিত হয়।"
        }
      ]
    },
    {
      "number": "4",
      "uddipok": "রনি বললো, \"হাতি হলো চতুষ্পদ জীব। তুলি বললো, \"না, হাতি হলো হস্তী।\"",
      "tag": "BB 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "যৌক্তিক সংজ্ঞায় কেন নিয়ম মেনে চলতে হয়?",
          "explanation": "পদের যথার্থ ও নির্ভুল অর্থ প্রদানের জন্য যৌক্তিক সংজ্ঞায় নিয়ম মেনে চলতে হয়। যৌক্তিক সংজ্ঞার মূল উদ্দেশ্য হচ্ছে, পদের অর্থ সহজ ও নির্ভুলভাবে উপস্থাপন করা। এজন্য যৌক্তিক সংজ্ঞার নিয়ম অনুসরণ করতে হয়। অন্যথায় পদের অনুপপত্তি বা ভ্রান্তি ঘটে। তাই পদের অনুপপত্তি এড়ানোর জন্য যৌক্তিক সংজ্ঞার নিয়ম অনুসরণ করা প্রয়োজন।"
        },
        {
          "label": "গ",
          "question": "উদ্দীপকে রনির উত্তিতে যৌক্তিক সংজ্ঞার কোন অনুপপত্তি ঘটেছে?",
          "explanation": "রনির উক্তিতে অতিব্যাপক সংজ্ঞাজনিত অনুপপত্তি ঘটেছে। যৌক্তিক সংজ্ঞার একটি ভ্রান্ত রূপ হচ্ছে 'অতিব্যাপক সংজ্ঞা', যার উদ্ভব ঘটে সংজ্ঞার ক্ষেত্রে প্রযোজ্য একটি গুরুত্বপূর্ণ নিয়মের লঙ্ঘন থেকে। এ নিয়ম অনুযায়ী, কোনো পদের সংজ্ঞায় সংজ্ঞেয় ও সংজ্ঞার্থের ব্যক্ত্যর্থ সমপরিমাণ হতে হবে, কম বা বেশি হতে পারবে না। কিন্তু কোনো পদের সংজ্ঞাদানের ক্ষেত্রে যদি সংশ্লিষ্ট পদের ব্যক্ত্যর্থের চেয়ে বেশি ব্যক্ত্যর্থযুক্ত পদ ব্যবহার করা হয়, তাহলে সেক্ষেত্রে 'অতিব্যাপক সংজ্ঞা' নামক ত্রুটিপূর্ণ সংজ্ঞার উদ্ভব ঘটে। উদ্দীপকের রনি বলে, 'হাতি হলো চতুষ্পদ জীব'। এ সংজ্ঞা অনুযায়ী হাতি চতুষ্পদ জীব হলেও হাতি ছাড়া আরও অনেক চতুষ্পদ জীব আছে। যেমন: গরু, ছাগল, বাঘ, সিংহ ইত্যাদি। এসব জীবও হাতির উল্লিখিত সংজ্ঞাটির অন্তর্ভুক্ত হয়ে পড়ে। তাই 'হাতি' এবং 'চতুষ্পদ জীব' এর ব্যক্ত্যর্থ সমপরিমাণ নয়। বরং 'হাতি' পদের চাইতে চতুষ্পদ জীব পদের ব্যস্ত্যর্থ বেশি। এ কারণে রনির বক্তব্যে 'অতিব্যাপক সংজ্ঞা অনুপপত্তি' ঘটেছে।"
        },
        {
          "label": "ঘ",
          "question": "উদ্দীপকে তুলির বক্তব্য যে বিষয়কে নির্দেশ করে তা উদাহরণসহ বিশ্লেষণ করো।",
          "explanation": "উদ্দীপকে তুলির বক্তব্যে চক্রক সংজ্ঞাজনিত অনুপপত্তি ঘটেছে। চক্রক সংজ্ঞা হলো এক প্রকার ত্রুটিপূর্ণ সংজ্ঞা। 'যৌক্তিক সংজার তৃতীয় নিয়মানুসারে 'কোনো পদের সংজ্ঞায় সমার্থক বা প্রতিশব্দ ব্যবহার করা যাবে না'। এ নিয়ম লঙ্জন করে কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। যেমন- টাকা হয় অর্থ। এখানে 'টাকা' ও 'অর্থ' সমার্থক শব্দ। এ কারণে টাকার সংজ্ঞায় চক্রক সংজ্ঞাজনিত অনুপপত্তি ঘটেছে। উদ্দীপকে তুলি হাতির সংজ্ঞায় বলে, 'হাতি হলো হন্ত্রী।' কিন্তু হাতি হলো হন্ত্রী পদের সমার্থক বা। প্রতিশব্দ। যার কারণে তুলির দেওয়া সংজ্ঞাটি চক্রক দোষে দুষ্ট। পরিশেষে বলা যায়, কোনো পদের সংজ্ঞায় প্রতিশব্দ ব্যবহার করা যাবে না। কারণ প্রতিশব্দ ব্যবহার করলে একই কথার পুনরাবৃত্তি ঘটে। এর ফলে চক্রক সংজ্ঞা নামক অনুপপত্তি ঘটে। এ কারণে তুলির বক্তব্যে চক্রক সংজ্ঞাজনিত অনুপপত্তি ঘটেছে।"
        }
      ]
    },
    {
      "number": "5",
      "uddipok": "দৃশ্যকল্প-১: সামিরার আব্বা বললো, তুমি পড়ার টেবিলে। পাঠ্যবই ও নাটকের বই সাজিয়ে রাখবে। দৃশ্যকল্প-২: তুলি বললো, প্রাণিজগৎ, উদ্ভিদজগৎ ও অন্যান্য বৃক্ষরাজিকে প্রকৃতি তার নিজস্ব নিয়মানুযায়ী ভাগ করে রেখেছে।",
      "tag": "BB 19",
      "sub_questions": [
        {
          "label": "ক",
          "question": "শ্রেণিকরণ প্রধানত কত প্রকার?",
          "explanation": "শ্রেণিকরণ প্রধানত দুই প্রকার। যথা- প্রাকৃতিক শ্রেণিকরণ ও কৃত্রিম শ্রেণিকরণ।"
        },
        {
          "label": "খ",
          "question": "সব শ্রেণিকরণকে কি প্রাকৃতিক শ্রেণিকরণ বলা যায়?",
          "explanation": "হ্যাঁ, সব শ্রেণিকরণকে প্রাকৃতিক শ্রেণিকরণ বলা যায়। বিশেষ উদ্দেশ্যে বস্তুসমূহকে তাদের সাদৃশ্যের ভিত্তিতে সন্নিবেশিত করার মানসিক প্রক্রিয়াই হলো শ্রেণিকরণ। তবে এ ক্ষেত্রে বস্তুর সাদৃশ্য বিষয়গুলো যত অপ্রাসঙ্গিক, বাহ্যিক ও গুরুত্বহীনই হোক না কেন, সেগুলো প্রকৃতপক্ষে প্রকৃতির বস্তুসমূহ ও ঘটনাবলির মধ্যে বিরাজ করে। একটি লাইব্রেরির বইগুলোকে যখন বইয়ের নামের আদ্যাক্ষর অনুযায়ী শ্রেণিবিন্যাস করা হয় তখন বাহ্যিক, অমৌলিক ও গুরুত্বধীন সাদৃশ্যের বিষয়গুলো বইয়ের মধ্যেই বিরাজ করে। সেগুলোকে মানুষ নিজে তৈরি করে না, বরং প্রকৃতিতেই বিরাজ করে। এ কারণে বলা হয়, সব শ্রেণিকরণই প্রাকৃতিক শ্রেণিকরণ।"
        },
        {
          "label": "গ",
          "question": "দৃশ্যকল্প-১ এ পাঠ্যবইয়ের যে বিষয়টিকে নির্দেশ করা হয়েছে- তা উল্লেখ করো।",
          "explanation": "দৃশ্যকল্প-১ পাঠ্যবইয়ের কৃত্রিম শ্রেণিকরণকে নির্দেশ করেছে। ব্যক্তির বিশেষ উদ্দেশ্য সাধনের জন্য গুরুত্বহীন ও বাহ্যিক সাদৃশ্যের ভিত্তিতে বস্তু বা ঘটনাসমূহের বিন্যাস করার প্রক্রিয়াকে 'বলে কৃত্রিম শ্রেণিকরণ। অর্থাৎ বিশেষ কোনো ব্যাবহারিক প্রয়োজন মেটানোই হচ্ছে এ শ্রেণিকরণের মূল উদ্দেশ্য। যেমন- কোনো বিশেষ ব্যাবহারিক প্রয়োজন মেটানোর জন্য কোনো গ্রন্থাগারের বইগুলো আকার বা মূল্যের ভিত্তিতে বিভিন্ন শ্রেণিতে বিন্যাস করা একটি কৃত্রিম শ্রেণিকরণ। অনুরূপ দৃষ্টান্ত পরিলক্ষিত হয় দৃশ্যকল্প-১ এ। দৃশ্যকল্প-১ এ বর্ণিত সামিরার বাবা তাকে পাঠ্যবই ও নাটকের বই পড়ার টেবিলে সাজিয়ে রাখতে বলেন। এখানে বই সাজিয়ে রাখার ক্ষেত্রে মৌলিক সাদৃশ্য ও বৈসাদৃশ্য ব্যতিরেকে কেবল ব্যক্তির নিজস্ব দৃষ্টিভঙ্গি প্রকাশ পায়। এরূপ দৃষ্টিভঙ্গি কেবল ব্যক্তির নিজের প্রয়োজনের ক্ষেত্রেই লক্ষ করা যায়। এ কারণেই দৃশ্যকল্প-১ একটি কৃত্রিম শ্রেণিকরণের দৃষ্টান্ত।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর তুলনামূলক পার্থক্য বিশ্লেষণ করো।",
          "explanation": "দৃশ্যকল্প-১ এ কৃত্রিম শ্রেণিকরণ এবং দৃশ্যকল্প-২ এ প্রাকৃতিক শ্রেণিকরণের দৃষ্টান্ত পরিলক্ষিত হয়। নিচে উভয় শ্রেণিকরণের মধ্যে বিদ্যমান পার্থক্য পাঠ্যবইয়ের আলোকে বিশ্লেষণ করা হলো- কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং ব্যক্তি নিজের খেয়াল-খুশিমতো তা সৃষ্টি করে থাকে। এ কারণে দৃশ্যকল্প-১ এ বর্ণিত সামিরার বাবার বক্তব্য কৃত্রিম শ্রেণিকরণের একটি দৃষ্টান্ত। অন্যদিকে, প্রাকৃতিক শ্রেণিকরণ গুরুত্বপূর্ণ সাদৃশ্যের ওপর নির্ভরশীল। এরূপ সাদৃশ্যের বিষয়গুলো প্রকৃতিতে বিদ্যমান থাকে। এর ফলে প্রাকৃতিক শ্রেণিকরণের বেলায় বস্তুসমূহকে বিন্যস্ত করার আগে তাদের গুরুত্বপূর্ণ ও অপরিহার্য বৈশিষ্ট্য উদ্‌ঘাটনের চেষ্টা করা হয়। দৃশ্যকল্প-২ এ এর দৃষ্টান্ত দেখা যায়। কারণ এখানে প্রাণিজগৎ উদ্ভিদজগৎ ও অন্যান্য বৃক্ষরাজিকে প্রকৃতির নিজস্ব নিয়মানুযায়ী শ্রেণিকরণ করার বিষয়, বর্ণিত হয়েছে। কৃত্রিম শ্রেণিকরণ বিশেষ উদ্দেশ্য দ্বারা পরিচালিত। পাশাপাশি এ ধরনের শ্রেণিকরণের মাধ্যমে ব্যক্তির ব্যাবহারিক প্রয়োজন সাধিত হয়। এ কারণে কৃত্রিম শ্রেণিকরণকে লৌকিক শ্রেণিকরণও বলা হয়। অন্যদিকে, প্রাকৃতিক শ্রেণিকরণের মাধ্যমে বস্তুসমূহের মৌলিক বৈশিষ্ট্য প্রকাশ পায়। তাই একে বৈজ্ঞানিক শ্রেণিকরণও বলা হয়। পরিশেষে বলা যায়, প্রাকৃতিক ও কৃত্রিম শ্রেণিকরণ উভয়ের মধ্যে উদ্দেশ্যগত পার্থক্য বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "",
      "tag": "CTG.B 24,BB 19",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "যৌক্তিক বিভাগ কেন প্রয়োজন?",
          "explanation": "জাগতিক বিষয় সম্পর্কে সুশৃঙ্খল জ্ঞান লাভের জন্য যৌক্তিক বিভাগ প্রয়োজন । যৌক্তিক বিভাগ একটি বৈজ্ঞানিক প্রক্রিয়া। এ প্রক্রিয়াটি কতকগুলো নিয়ম দ্বারা পরিচালিত হয়। এর মাধ্যমে জগতের অসংখ্য বিষয় সম্পর্কে সুনিয়ন্ত্রিতভাবে জ্ঞান অর্জন করা সম্ভব হয়। বস্তুত যৌক্তিক বিভাগের মাধ্যমে আমরা কোনো জটিল বিষয়কে ক্ষুদ্র ক্ষুদ্র অংশে বিভক্ত করে বোঝার চেষ্টা করি । এসব কারণে যৌক্তিক বিভাগের প্রয়োজনীয়তা অপরিসীম।"
        },
        {
          "label": "গ",
          "question": "ছক-১ তোমার পাঠ্য কোন বিষয়কে নির্দেশ করে?",
          "explanation": "ছক-১ হলো দ্বিকোটিক বিভাগ প্রক্রিয়া। ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-১ ও ছক-২ এর মধ্যেকার পার্থক্য বিশ্লেষণ করো।",
          "explanation": "ছক-১ ও ছক-২ হলো যথাক্রমে দ্বিকোটিক বিভাগ ও যৌক্তিক বিভাগ। নিচে উভয় বিভাগের মধ্যেকার পার্থক্য বিশ্লেষণ করা হলো- একটি নীতি বা সূত্রের ওপর ভিত্তি করে কোনো শ্রেণিকে তার অন্তর্গত উপশ্রেণিতে বিভক্ত করার প্রক্রিয়াকে যৌক্তিক বিভাগ বলে। সাধারণত বিভক্ত উপশ্রেণি দুটির মধ্যে একটিতে সূত্রের ঐ বিশেষ গুণটি বিদ্যমান থাকে। আর অন্যটিতে বিশেষ গুণটি অনুপস্থিত থাকে। অন্যদিকে, দ্বিকোটিক বিভাগ হলো একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। একটি জাতিবাচক বা শ্রেণিবাচক পদের যৌক্তিক বিভাগ করার জন্য ছয়টি নিয়ম অনুসরণ করতে হয়। অন্যথায়, বিভাগকরণ প্রক্রিয়া ভ্রান্ত হয়। অন্যদিকে, দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির সম্ভাবনা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বিধায় এতে সংকর বিভাগ বা পরস্পরাঙ্গী বিভাগ নামক অনুপপত্তি ঘটে না। অতএব বলা যায়, যৌক্তিক বিভাগে একটিমাত্র মূলসূত্র অনুসরণ করে পদের বিভাগায়ন করা হলেও দ্বিকোটিক বিভাগে তা করা হয় না। এ কারণে উভয় প্রক্রিয়ায় ভিন্নতা লক্ষণীয়।"
        }
      ]
    },
    {
      "number": "7",
      "uddipok": "২০১৮ সালে অনুষ্ঠিত বিশ্বকাপ ফুটবলের সবগুলো ম্যাচ দেখার পর রানা তার বন্ধু সুমনকে বললো, “বিশ্বকাপ ফুটবলের সব খেলাই ভালো মানের।” উত্তরে সুমন বললো, “আমিও এ পর্যন্ত যত কাক দেখেছি কালো। তাই বলা যায়, সব কাকই কালো।”",
      "tag": "BB 19",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে আরোহ প্রক্রিয়ায় আরোহমূলক লম্ফ থাকে না, তাকে অপ্রকৃত আরোহ বলে।"
        },
        {
          "label": "খ",
          "question": "আরোহমূলক লম্ফ বলতে কী বোঝ?",
          "explanation": "আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। আরোহমূলক লম্ফের মাধ্যমে কতিপয় বিশেষ দৃষ্টান্তের প্রেক্ষিতে সার্বিক সিদ্ধান্ত নেওয়া হয় । যেমন— ক, খ ও গ নামক ব্যক্তির মৃত্যু দেখে ‘সকল মানুষ হয় মরণশীল'। এরূপ অনুমান করার প্রবণতাই হলো আরোহমূলক লম্ফ । আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "উদ্দীপকে রানার বক্তব্যে কোন ধরনের আরোহকে নির্দেশ করে?",
          "explanation": "উদ্দীপকে রানার বক্তব্য পূর্ণাঙ্গ আরোহ নির্দেশ করেছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন— একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো, ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত। উদ্দীপকে বর্ণিত ঘটনায় ২০১৮ সালে অনুষ্ঠিত বিশ্বকাপ ফুটবলের সবগুলো ম্যাচ দেখার পর রানা বলে, “বিশ্বকাপ ফুটবলের সব খেলাই ভালো মানের।” অর্থাৎ তাকে প্রতিটি খেলা দেখে এই সিদ্ধান্ত নিতে হয়েছে। তাই এ ঘটনাটি পূর্ণাঙ্গ আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "সুমনের বক্তব্যে তোমার পাঠ্যবইয়ের যে বিষয় প্রকাশ পেয়েছে তার সাথে বৈজ্ঞানিক আরোহের পার্থক্য দেখাও।",
          "explanation": "উদ্দীপকে উল্লিখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না । পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "8",
      "uddipok": "রহিম বললো, “বিপ্লবের মতো হেলালের কথা বলার ভঙ্গি, পোশাক পরার ধরন ও হাটাচলার ধরন একই। সুতরাং বিপ্লবের মতো হেলালও বুদ্ধিমান।”",
      "tag": "BB 19",
      "sub_questions": [
        {
          "label": "ক",
          "question": "অতিব্যাপক সংজ্ঞাজনিত অনুপপত্তি কী?",
          "explanation": "কোনো পদের সংজ্ঞায় আংশিক জাত্যর্থ উল্লেখ করা হলে যে অনুপপত্তি ঘটে তাকে অতিব্যাপক সংজ্ঞাজনিত অনুপপত্তি বলে।"
        },
        {
          "label": "খ",
          "question": "দ্বিকোটিক বিভাগ একটি আকারগত প্রক্রিয়া কেন?",
          "explanation": "দ্বিকোটিক বিভাগ প্রক্রিয়া একটি নির্ভুল আকারগত বিভাগ প্রক্রিয়া। দ্বিকোটিক বিভাগে একটি জাতিকে তার অন্তর্গত দুইটি বিরুদ্ধ উপজাতিতে বিভক্ত করা হয়। এখানে পদের বিভক্তকরণে কোনো বাস্তব গুণ বা নিয়মের প্রয়োজন হয় না। শুধু মূল পদকে সদর্থক ও নঞর্থক পদে বিভক্ত করা হয়। এ কারণে দ্বিকোটিক বিভাগকে একটি আকারগত প্রক্রিয়া বলা হয় ।"
        },
        {
          "label": "গ",
          "question": "রহিমের বক্তব্য তোমার পাঠ্যবইয়ের কোন বিষয়কে নির্দেশ করে?",
          "explanation": "রহিমের বক্তব্য সাদৃশ্যানুমানকে ইঙ্গিত করে। দুটি বস্তু বা ঘটনার মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তাদের একটি বিশেষ কোনো গুণের অধিকারী হলে অন্যটিও ঐ গুণের অধিকারী হবে— এরূপ অনুমান প্রক্রিয়াকে সাদৃশ্যানুমান বলে। যেমনঃ পৃথিবী ও মঙ্গল গ্রহের মধ্যে কয়েকটি বিষয়ে সাদৃশ্য আছে। অর্থাৎ উভয় গ্রহে মাটি, পানি, বায়ু ও নাতিশীতোষ্ণ আবহাওয়া আছে। পৃথিবীতে জীব বাস করে। অতএব, মঙ্গল গ্রহেও জীব বাস করে। এভাবে সাদৃশ্যানুমানে দুটি বস্তু বা ঘটনার মধ্যে কয়েকটি বিষয়ে সাদৃশ্য দেখানো হয়। তারপর যদি দেখা যায় যে, তাদের একটির মধ্যে কোনো বিশেষ গুণ বিদ্যমান থাকে তাহলে অনুমান করা হয় ঐ গুণটি অপরটিতেও বিদ্যমান থাকে। উদ্দীপকে বর্ণিত ঘটনায় রহিম বলে, ‘বিপ্লবের মতো হেলালের কথা বলার ভঙ্গি, পোশাক পরার ধরন হাটাচলার ধরন একই। সুতরাং বিপ্লবের মতো হেলালও বুদ্ধিমান।' অর্থাৎ সে সাদৃশ্যের ভিত্তিতে সিদ্ধান্ত নিয়েছে। এ কারণে তার বক্তব্য সাদৃশ্যানুমানের সাথে সঙ্গতিপূর্ণ।"
        },
        {
          "label": "ঘ",
          "question": "রহিমের বক্তব্যে উল্লিখিত বিষয়ের সাথে অবৈজ্ঞানিক আরোহের পার্থক্য করো।",
          "explanation": "রহিমের বক্তব্যে উল্লিখিত সাদৃশ্যানুমানের সাথে অবৈজ্ঞানিক আরোহের পার্থক্য বিশ্লেষণ করা হলো— সাদৃশ্যানুমানে দুটি বিষয় বা বস্তুর মধ্যে কতিপয় বিষয়ে সাদৃশ্য লক্ষ করে সিদ্ধান্ত নেওয়া হয়। অর্থাৎ সাদৃশ্যানুমান হলো বিশেষ থেকে বিশেষে যাওয়ার প্রক্রিয়া। অন্যদিকে, অবৈজ্ঞানিক আরোহে কতিপয় বিশেষ দৃষ্টান্ত পর্যবেক্ষণের ভিত্তিতে একটি সার্বিক সিদ্ধান্ত গ্রহণ করা হয়। অর্থাৎ অবৈজ্ঞানিক আরোহ হলো বিশেষ থেকে সার্বিকে যাওয়ার প্রক্রিয়া | অবৈজ্ঞানিক আরোহে শুধু অনুকূল অভিজ্ঞতার ওপর নির্ভর করে সিদ্ধান্ত গ্রহণ করা হয়। এ আরোহের সিদ্ধান্ত সব সময় সার্বিক হয়ে থাকে। অন্যদিকে, সাদৃশ্যানুমানে সাদৃশ্যের ওপর নির্ভর করে সিদ্ধান্ত গ্রহণ করা হয় এবং এ আরোহের সিদ্ধান্ত অধিকাংশ ক্ষেত্রেই বিশেষ হয়। অবৈজ্ঞানিক আরোহের সম্ভাব্যতা নির্ণয়ের এমন কোনো সূত্র নেই যার মাধ্যমে আমরা গাণিতিকভাবে এ আরোহের মূল্য বুঝতে পারি। অন্যদিকে, সাদৃশ্যানুমানের মূল্য পরিমাপের জন্য যুক্তিবিদগণ গাণিতিক সূত্র প্রণয়ন করেছেন। এ সূত্র প্রয়োগ করে আমরা গাণিতিকভাবে সাদৃশ্যানুমানের মূল্য নিরূপণ করতে পারি। পরিশেষে বলা যায় যে, অবৈজ্ঞানিক আরোহের সাথে সাদৃশ্যানুমানের বিভিন্ন দিক দিয়ে পার্থক্য রয়েছে। কেননা অবৈজ্ঞানিক আরোহের ভিত্তি সদর্থক দৃষ্টান্তের অবাধ অভিজ্ঞতা। আর সাদৃশ্যানুমানের ভিত্তি সাদৃশ্য। তাই এ দুই প্রকার আরোহ একে অপরের থেকে পৃথক।"
        }
      ]
    },
    {
      "number": "9",
      "uddipok": "দৃষ্টান্ত-১: রহিম, করিম, যদু এবং মধু সবাই মৃত্যুবরণ করেছে। অতএব, সকল মানুষ হয় মরণশীল। দৃষ্টান্ত-২: আমি এ পর্যন্ত যত মানুষ দেখেছি সবাই স্বার্থপর। অতএব, সকল মানুষ হয় স্বার্থপর।",
      "tag": "BB 19,RGWC 24",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তা-ই আরোহ।"
        },
        {
          "label": "খ",
          "question": "আরোহমূলক লম্ফকে আরোহের প্রাণ বলা হয় কেন?",
          "explanation": "আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন— ক, খ ও গ নামক ব্যক্তির মৃত্যু দেখে ‘সকল মানুষ হয় মরণশীল’ এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "দৃষ্টান্ত-১ এ যে ধরনের আরোহের পরিচয় পাওয়া যায় তা লেখো।",
          "explanation": "দৃষ্টান্ত-১ এ বৈজ্ঞানিক আরোহের পরিচয় পাওয়া যায়। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে ‘সকল মানুষ হয় বুদ্ধিবৃত্তিসম্পন্ন প্রাণী’—এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয়। দৃষ্টান্ত-১ এ রহিম, করিম, যদু এবং মধুর মৃত্যু দেখে বলা হয়েছে, মানুষ হয় মরণশীল। এখানে ‘মৃত্যুর’ সাথে ‘মরণশীলতার' সম্পর্ক কার্যকারণ সূত্রে এবং প্রকৃতির নিয়মানুবর্তিতা নীতির সাহায্যে গ্রহণ করা হয়েছে। তাই বলা যায়, দৃষ্টান্ত-১ বৈজ্ঞানিক আরোহকে নির্দেশ করে।"
        },
        {
          "label": "ঘ",
          "question": "দৃষ্টান্ত-১ ও দৃষ্টান্ত-২ এর মধ্যে যে ধরনের আরোহের পরিচয় পাওয়া যায়, তাদের মধ্যে পার্থক্য বিশ্লেষণ করো।",
          "explanation": "উদ্দীপকে উল্লিখিত দৃশ্যকল্প-১ বৈজ্ঞানিক আরোহ |এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না । পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "10",
      "uddipok": "রফিক বললো, আমার ল্যাপটপটি হারানোর পর আমি হাতের ও পায়ের ছাপ দেখে চোর শনাক্ত করি। বেলাল বললো, কোনো বিষয়কে যথার্থভাবে জানতে হলে পর্যাপ্ত তথ্য থাকতে হবে। যেমন— ঘটনা নিরীক্ষণ, আনুমানিক ধারণা গঠন ইত্যাদি।",
      "tag": "BB 19",
      "sub_questions": [
        {
          "label": "ক",
          "question": "পরীক্ষণমূলক সমর্থন কী?",
          "explanation": "নিরীক্ষিত তথ্যাবলির ভিত্তিতে গৃহীত আনুমানিক ধারণা থেকে যে সিদ্ধান্ত নেওয়া হয়, তাকে আবার পরীক্ষা বা যাচাই করার প্রক্রিয়াকে বলে পরীক্ষণমূলক সমর্থন।"
        },
        {
          "label": "খ",
          "question": "কোনো ঘটনা ব্যাখ্যায় বাস্তব কারণকে স্বীকার করতে হবে কেন?",
          "explanation": "যথাযথভাবে প্রকল্প প্রণয়নের জন্য কোনো ঘটনা ব্যাখ্যায় বাস্তব কারণকে স্বীকার করতে হবে। আমরা প্রকল্পের প্রকৃত কারণকেই বাস্তব কারণ বলে মনে করে থাকি। বস্তুত, প্রকল্পের মধ্যে কোনো অবাস্তব প্রকল্প কখনো প্রকৃতি প্রদত্ত ঘটনাবলির ব্যাখ্যা বা বিশ্লেষণ করতে পারে না। তাই কারণ হিসেবে এমন কিছু বিষয় সম্পর্কে ধারণা করা যায়, যার অবস্থান সম্পর্কে উপযুক্ত প্রমাণের মাধ্যমে বর্ণনা দেয়া সম্ভব। এ ধরনের একটি আনুমানিক কারণকেই বাস্তব কারণ হিসেবে আখ্যায়িত করা হয়।"
        },
        {
          "label": "গ",
          "question": "রফিকের বক্তব্য তোমার বইয়ের কোন বিষয়কে নির্দেশ করে?",
          "explanation": "উদ্দীপকের পায়ের ছাপ যুক্তিবিদ্যার 'সংকট উত্তরক দৃষ্টান্ত বা চরম দৃষ্টান্তের’ বিষয়টিকে ইঙ্গিত করে। বৈধ প্রকল্পকে সব সময় একমাত্র প্রকল্প হতে হবে। কিন্তু অনেক সময় একটি ঘটনার প্রকৃত কারণ নির্ণয় করার সময় প্রতিযোগী বা একাধিক প্রকল্প সমস্যার সৃষ্টি করে। এমতাবস্থায় সঠিক প্রকল্প নির্ণয় করা কঠিন হয়ে দাঁড়ায়। এক্ষেত্রে বিশেষ ঘটনার মাধ্যমে প্রতিযোগী প্রকল্পগুলোর সংকট নিরসন করা যায়। এই বিশেষ দৃষ্টান্ত বা ঘটনাকে সংকট উত্তরক দৃষ্টান্ত বলে । কোনো ঘটনার প্রকৃত কারণ নির্ণয়ে এরূপ দৃষ্টান্ত মুখ্য ভূমিকা পালন করে। তাই প্রকল্প প্রমাণের জন্য সংকট উত্তরক দৃষ্টান্ত খুবই গুরুত্বপূর্ণ । উদ্দীপকে বর্ণিত ঘটনায় পুলিশ পায়ের ছাপ দেখে হত্যাকারীকে চিহ্নিত করতে পারে। অর্থাৎ এখানে পায়ের ছাপ হলো সংকট উত্তরক দৃষ্টান্ত।"
        },
        {
          "label": "ঘ",
          "question": "বেলালের বক্তব্যে যে বিষয়কে নির্দেশ করে তার স্তরগুলো বিশ্লেষণ করো।",
          "explanation": "বেলালের বক্তব্যে প্রকল্পের বিষয়কে নির্দেশ করে। নিচে প্রকল্পের স্তরগুলো বিশ্লেষণ করা হলো- প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে বাতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "11",
      "uddipok": "রুনা বাসায় ঢোকার সাথে সাথেই তার নাকে সুগন্ধ লাগে। সে ভেতরের কক্ষে প্রবেশ করে দেখল তার মামা এসেছে। কিছুক্ষণ পর মামা চলে যাওয়ায় রুনা আর সুগন্ধ পাচ্ছিল না। তখন সে সিদ্ধান্ত নিল, মামাই ছিল সুগন্ধের কারণ।",
      "tag": "BB 19",
      "sub_questions": [
        {
          "label": "ক",
          "question": "পরীক্ষণাত্মক পদ্ধতি কত প্রকার?",
          "explanation": "পরীক্ষণাত্মক পদ্ধতি পাঁচ প্রকার। যথা- অন্বয়ী, ব্যতিরেকী, যৌথ অন্বয়ী-ব্যতিরেকী পদ্ধতি, সহপরিবর্তন পদ্ধতি ও পরিশেষ পদ্ধতি।"
        },
        {
          "label": "খ",
          "question": "কাকতালীয় অনুপপত্তি ব্যাখ্যা করো।",
          "explanation": "কাকতালীয় অনুপপত্তি হলো ব্যতিরেকী পদ্ধতির অপপ্রয়োগের ফল। কোনো পরিবর্তনশীল দৃষ্টান্তকে নির্দিষ্ট কোনো ঘটনার কারণ হিসেবে অনুমান করলে যে ভ্রান্তি হয়, তাকে কাকতালীয় অনুপপত্তি বলে। যেমন- আকাশে ধূমকেতুর আর্বিভাবের পর রাজার মৃত্যু হওয়ায় মনে করা হলো, ধূমকেতুর আবির্ভাবই রাজার মৃত্যুর কারণ। কিন্তু বাস্তবে ধূমকেতুর আবির্ভাবের সাথে পৃথিবীর বুকে রাজার মৃত্যুর কোনো সম্পর্ক নেই। কোনো কার্যের নিছক একটি পূর্ববর্তী ঘটনাকেই এর কারণ বলে মনে করায় যুক্তিটিতে কাকতালীয় অনুপপত্তি ঘটেছে।"
        },
        {
          "label": "গ",
          "question": "উদ্দীপকে পরীক্ষণমূলক কোন পদ্ধতিটি ফুটে উঠেছে?",
          "explanation": "উদ্দীপকটিতে ব্যতিরেকী পদ্ধতি ফুটে উঠেছে। ব্যতিরেকী পদ্ধতি মূলত একটি পরীক্ষণের পদ্ধতি। এ পদ্ধতির ব্যাখ্যায় দুটি দৃষ্টান্তের প্রয়োজন হয়। দৃষ্টান্ত দুটির একটি হলো সদর্থক এবং অপরটি নঞর্থক। সদর্থক দৃষ্টান্তে ঘটনার কারণ ও কার্য উপস্থিত থাকে এবং নঞর্থক দৃষ্টান্তে ঐ ঘটনার কারণ ও কার্য অনুপস্থিত থাকে। এ থেকেই সিদ্ধান্ত নেওয়া হয় যে, ঘটনাটির মধ্যে কার্যকারণ সম্পর্ক আছে। উদ্দীপকে বর্ণিত রুনা লক্ষ করে, মামা কক্ষে থাকা অবস্থায় সেখানে সুগন্ধ থাকে। আবার মামা চলে গেলে আর সুগন্ধ থাকে না। এই সদর্থক ও নঞর্থক দৃষ্টান্তের ভিত্তিতে রুনা সিদ্ধান্ত নেয়, তার মামা-ই ছিল সুগন্ধের কারণ। এ কারণে বলা যায়, উদ্দীপকটিতে ব্যতিরেকী পদ্ধতি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে প্রকাশিত পদ্ধতিটির সুবিধা আলোচনা করো।",
          "explanation": "ব্যতিরেকী পদ্ধতির সাহায্যে কার্যকারণ সম্পর্ক নির্ণয় ও প্রমাণ করা যায়। এ কারণে ব্যতিরেকী পদ্ধতি হলো পরীক্ষণের পদ্ধতি। নিচে ব্যতিরেকী পদ্ধতির সুবিধা উল্লেখ করা হলো- ব্যতিরেকী পদ্ধতিকে কার্যকারণ, সম্পর্ক নির্ণয়ের পদ্ধতি বলা হয়। এর সাহায্যে কার্যকারণ সম্পর্ককে শুধু আবিষ্কারই করা হয় না, তাকে প্রমাণও করা হয়। আমরণ জান, কেরাই অনুমান কার্যকারণ সম্পর্কের ওপর ভিত্তি করেই গড়ে উঠেছে। আরোহের যথার্থতা নিরূপণের অন্যতম উপায় হলো- কার্যকারণ সম্পর্ক নিরূপণ করা। ব্যতিরেকী পদ্ধতি, পরীক্ষণের পদ্ধতি হওয়ায় এই পদ্ধতি কার্যকারণ সম্পর্ক শুধুমাত্র নিরীক্ষণই করে না, বরং পরীক্ষা করেও দেখে। তাই এই পদ্ধতি থেকে প্রাপ্ত ফলাফল নিশ্চিত হয়। উদ্দীপকে বর্ণিত ঘটনায় রুনা তার মামার উপস্থিতির সাথে সুগন্ধের আবশ্যিক সম্পর্ক প্রমাণ করে। এরূপ নিশ্চিত সিদ্ধান্ত বা সম্পর্ক প্রমাণের কারণেই ব্যতিরেকী পদ্ধতি আরোহ অনুমানের বৈজ্ঞানিক পদ্ধতির সাথে সাদৃশ্যপূর্ণ। পরিশেষে বলা যায়, ব্যতিরেকী পদ্ধতি পরীক্ষণের পঙ্গতি হওয়ায় এর সাহায্যে কার্যকারণ সম্পর্ক নির্ণয় ও প্রমাণ করা যায়। তাই এই পদ্ধতি আরোহ অনুমানের যথার্থতা নির্ণয়ে গুরুত্বপূর্ণ ভূমিকা পালন করে।"
        }
      ]
    }
  ]
}