{
  "title": "আনন্দ মোহন কলেজ, ময়মনসিংহ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃষ্টান্ত-১: মানুষ হলো বুদ্ধিবৃত্তিসম্পন্ন প্রাণী। দৃষ্টান্ত-২: সিংহ হলো বনের রাজা।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল, স্পষ্ট ও বোধগম্য ভাষায় প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। এখানে একটি পদের প্রকৃত অর্থ জানা যায়। আর কোনো একটি পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনার মাধ্যমে একটি পদ সম্পর্কে ধারণা লাভ করা যায়; কিন্তু প্রকৃত অর্থ জানা যায় না। তাই সংজ্ঞা ও বর্ণনা এক নয়।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১-এ যৌক্তিক সংজ্ঞার তৃতীয় নিয়ম লঙ্ঘনজনিত চক্রক সংজ্ঞানুপপত্তি ঘটেছে। যৌক্তিক সংজ্ঞায় কোনো পদের পূর্ণ জাত্যর্থকে সুস্পষ্টভাবে উল্লেখ করতে হয়। এজন্য কিছু নির্দিষ্ট নিয়ম অনুসরণ করা আবশ্যক। এ নিয়মগুলোর মধ্যে তৃতীয় নিয়মানুসারে, 'যৌক্তিক সংজ্ঞায় সংজ্ঞেয় পদের প্রতিশব্দ বা সমার্থক শব্দ ব্যবহার করে সংজ্ঞা দান করা যাবে না।' এরূপ করা হলে সংজ্ঞায় 'চক্রক সংজ্ঞা অনুপপত্তি' ঘটে। উদ্দীপকের দৃশ্যকল্প-১-এ টেলিভিশনকে 'দূরদর্শন যন্ত্র' বলে সংজ্ঞায়িত করা হয়েছে। প্রকৃতপক্ষে 'টেলিভিশন' একটি ইংরেজি শব্দ, যায় বাংলা প্রতিশব্দ হলো 'দূরদর্শন যন্ত্র'। এই প্রতিশব্দ ব্যবহারের কারণেই প্রদত্ত সংজ্ঞায় তৃতীয় নিয়মটি লঙ্ঘন করা হয়েছে। এ কারণে দৃশ্যকল্প-১ এর দৃষ্টান্তটি 'চক্রক সংজ্ঞা' দোষে দুষ্ট।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-১ এর দ্বারা যথার্থ সংজ্ঞা এবং দৃশ্যকল্প-৩ দ্বারা সংজ্ঞাগত অনুপপত্তি নির্দেশিত হয়েছে। আর এ দুটি বিষয়ের মধ্যে বিভিন্ন দিক দিয়ে পার্থক্য রয়েছে। যৌক্তিক সংজ্ঞায় কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ ও বোধগম্যভাবে উপস্থাপন করা হয়। যৌক্তিক সংজ্ঞার জন্য নির্দিষ্ট কিছু নিয়ম রয়েছে, যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার প্রথম নিয়ম অনুসারে কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। উদ্দীপকের দৃশ্যকল্প-১ এর 'মানুষ হয় বুদ্ধিবৃত্তিসম্পন্ন জীব' এরূপ সংজ্ঞা প্রদান করা হয়েছে। এখানে 'মানুষ' পদের পূর্ণ জাত্যর্থ উল্লেখ করা হয়েছে। এছাড়া এখানে যৌক্তিক সংজ্ঞার অন্যান্য নিয়মও অনুসরণ করা হয়েছে। তাই দৃশ্যকল্প-১ এর মাধ্যমে সঠিক সংজ্ঞা নির্দেশিত হয়েছে। অপরপক্ষে, যৌক্তিক সংজ্ঞার দ্বিতীয় নিয়ম অনুযায়ী কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে রূপক সংজ্ঞা অনুপপত্তি বলে। উদ্দীপকের দৃশ্যকল্প-৩ এ 'সিংহ হলো বনের রাজা' এরূপ সংজ্ঞা প্রদান করা হয়েছে। এখানে 'সিংহ' কে রূপক অর্থে 'বনের রাজা' হিসেবে অভিহিত করা হয়েছে। তাই দৃশ্যকল্প-৩ এ যৌক্তিক সংজ্ঞার দ্বিতীয় নিয়ম লঙ্ঘন করা হয়েছে। এ কারণে দৃশ্যকল্প-৩ এ রূপক সংজ্ঞা অনুপপত্তি ঘটেছে। তাই বলা যায়, দৃশ্যকল্প-১ এর সংজ্ঞা যথার্থ এবং দৃশ্যকল্প-৩ এর সংজ্ঞা অনুপপত্তিযুক্ত।"
        }
      ]
    },
    {
      "number": "2",
      "uddipok": "দৃশ্যকল্প-১: পরীক্ষা নিয়ন্ত্রক হলেন যিনি পরীক্ষাসমূহ নিয়ন্ত্রণ করেন। দৃশ্যকল্প-২: কবি হয় মাধুর্য ও আলোকের প্রচারক।",
      "tag": "AMCM 25",
      "sub_questions": [
        {
          "label": "ক",
          "question": "বাহুল্য সংজ্ঞা কী?",
          "explanation": "বলা বাহুল্য সংজ্ঞা হলো এক প্রকার ত্রুটিপূর্ণ সংজ্ঞা যেখানে কোনো পদের পূর্ণ জাত্যর্থের অতিরিক্ত গুণ হিসেবে উপলক্ষণ উল্লেখ করা হয়।"
        },
        {
          "label": "খ",
          "question": "পরতম জাতির সংজ্ঞা দেওয়া যায় না কেন?",
          "explanation": "পরতম জাতি বলতে সর্বোচ্চ জাতিকে বোঝায় যেখানে আর কোনো বৃহত্তর জাতি নির্ণয় করা যায় না। যেমন 'দ্রব্য' একটি পরতম-জাতি। কারণ এর থেকে আর কোনো বড় বা বৃহত্তর জাতির নির্দেশ করা যায় না।পরমত জাতি থেকে বড় কোনো জাতি নির্দেশ করা যায়না।পরমত জাতি হলো সরবোচ্চ জাতি। তাই বলা যায় পরতম জাতির সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-২ এ ইঙ্গিতকৃত বিষয়টি ব্যাখ্যা করো।",
          "explanation": "কোনো পদের সংজ্ঞা দিতে গিয়ে সংজ্ঞায় রূপক ভাষা ব্যবহার করলে রূপক সংজ্ঞাজনিত অনুপপত্তি ঘটে। নিচে বিষয়টি ব্যাখ্যা করা হলো- রূপক সংজ্ঞায় ভাষার মাধুর্য বৃদ্ধিকারক গুণসমূহ অর্থাৎ, একরূপ ধ্বনি ও বর্ণের পুনঃপুন প্রয়োগকে বলা হয় অনুপ্রাস বা ভাষার অলংকার। দুটি ভিন্ন বস্তুর সাদৃশ্যকরণ, যেমন- রক্তের মতো রাঙা; উপমান ও উপমিত পদের অভেদ কল্পনা, যেমন- চাঁদের মতো মুখ ইত্যাদি হলো ভাষার অলংকার বা রূপক গুণ। যৌক্তিক সংজ্ঞা প্রদানের সময় সংজ্ঞায় এরূপ রূপক বা অলংকারিক ভাষা ব্যবহার করলে রূপক সংজ্ঞাজনিত অনুপপত্তি ঘটে। তেমনি উদ্দীপকের আলোচ্য দৃষ্টান্তে কবিকে মাধুর্য ও আলোকের প্রচারক বলে অভিহিত করা হয়েছে। দুটি রূপক শব্দ 'মাধুর্য' ও 'আলোকের প্রচারক' আলোচ্য দৃষ্টান্তে ব্যবহৃত হয়েছে। এখানে রূপক শব্দ ব্যবহারে সংজ্ঞেয় পদের অর্থ স্পষ্ট হয়নি। তাই বলা যায় উদ্দীপকে রূপক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-২ এ ইঙ্গিতকৃত বিষয়ের সঙ্গে দৃশ্যকল্প-১ এ ইঙ্গিতকৃত বিষয়ের মধ্যে তুলনা করো।",
          "explanation": "দৃশ্যকল্প-২ এবং ১ এ যথাক্রমে রূপক সংজ্ঞা ও চক্রক সংজ্ঞা নামক দু'টি বিষয়ের ইঙ্গিত রয়েছে। দুটি বিষয়ই সংজ্ঞার নিয়ম লঙ্ঘনজনিত কারণে সৃষ্টি দুটি অনুপপত্তি। নিচে এদের মধ্যে তুলনা করা হলো- আমরা জানি, যৌক্তিক সংজ্ঞায় সর্বদা মূল বা অপরিহার্য শব্দ ব্যবহার করতে হয়। যদি এর পরিবর্তে রূপক শব্দ ব্যবহার করে কোনো পদের সংজ্ঞা দেওয়া হলে রূপক সংজ্ঞাজনিত অনুপপত্তি ঘটে। দৃশ্যকল্প-২ এ বর্ণিত, 'কবি হয় মাধুর্য ও আলোকের প্রচারক।' এটি রূপক সংজ্ঞাজনিত অনুপপত্তির দৃষ্টান্ত। অন্যদিকে, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন- দৃশ্যকল্প-১ এ বর্ণিত, 'পরীক্ষা নিয়ন্ত্রক হলেন যিনি পরীক্ষাসমূহ নিয়ন্ত্রণ করেন।' অর্থাৎ, এখানে পরীক্ষা নিয়ন্ত্রক পদের সংজ্ঞা দিতে গিয়ে একই কথার পুনরাবৃত্তি ঘটেছে। এ কারণে দৃশ্যকল্প-১ এ চক্রক সংজ্ঞা নামক অনুপপত্তি ঘটেছে। উৎপত্তিগত অর্থে রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তির মধ্যে ভিন্নতা বিদ্যমান। সাধারণত যৌক্তিক সংজ্ঞার দ্বিতীয় নিয়ম।।লঙ্ঘন করে কোনো পদের সংজ্ঞায় রূপক শব্দ ব্যবহার করলে রূপক সংজ্ঞাজনিত অনুপপত্তি ঘটে। অন্যদিকে, যৌক্তিক সংজ্ঞার তৃতীয় নিয়ম লঙ্ঘন করে সংজ্ঞায় প্রতিশব্দ বা সমার্থক শব্দ ব্যবহার করলে চক্রক সংজ্ঞাজনিত অনুপপত্তি ঘটে। উপরিউক্ত আলোচনা থেকে বলা যায়, রূপক সংজ্ঞাজনিত অনুপপত্তি ও চক্রক সংজ্ঞাজনিত অনুপপত্তি উভয়ই যৌক্তিক সংজ্ঞার নিয়ম লঙ্ঘনজনিত কারণে সৃষ্ট। আমরা যদি যৌক্তিক সংজ্ঞার দ্বিতীয় ও তৃতীয় নিয়ম যথাযথভাবে অনুসরণ করি, তবে উভয় অনুপপত্তি এড়াতে পারব।"
        }
      ]
    },
    {
      "number": "3",
      "uddipok": "",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "কোনো একটি নীতি বা সূত্রের ওপর ভিত্তি করে একটি উচ্চতর জাতিকে তার অন্তর্ভুক্ত নিম্নতর জাতিতে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগ হলো একটি পদের ব্যক্ত্যর্থের বিশ্লেষণ। তাই যৌক্তিক বিভাগের মাধ্যমে কোনো পদের ব্যার্থ সম্পর্কে ভালোভাবে জানা যায়। যৌক্তিক বিভাগের মাধ্যমে কোনো একটি জাতির মধ্যে কোন কোন উপজাতি বিদ্যমান রয়েছে সেটি জানা যায়। জাতি ও উপজাতির মধ্যকার সম্পর্ক নির্ণয় করার ক্ষেত্রে যৌক্তিক বিভাগের - জ্ঞান আমাদের সাহায্য করে। তাই বিভিন্ন কারণে যৌক্তিক বিভাগের প্রয়োজনীয়তা রয়েছে।-"
        },
        {
          "label": "গ",
          "question": "",
          "explanation": "বিভক্তমূল: যে শ্রেণি বা পদকে ভিত্তি করে যৌক্তিক বিভাগ প্রক্রিয়া শুরু হয়, তাকে বিভক্তমূল বলা হয়। উদাহরণস্বরূপ, চিত্রের সভ্যতার মানদণ্ড অনুযায়ী 'মানুষ' পদকে 'সভ্য মানুষ' এবং 'অসভ্য মানুষ'-এ বিভক্ত করা যায়। এই ক্ষেত্রে 'মানুষ' পদটি হলো বিভক্তমূল। বিভক্তসূত্র/মূলনীতি: মৌলিক সূত্রকে বলা হয় মূলনীতি। মূলনীতির ওপর ভিত্তি করে যৌক্তিক বিভাগ প্রক্রিয়া সম্পন্ন হয়। অর্থাৎ যে নীতির-আলোকে কোনো পদকে বিভক্ত করা হয় তাই বিভাগ প্রক্রিয়ার মূলসূত্র বা মূলনীতি। প্রদত্ত চিত্রে সভ্যতা হচ্ছে বিভক্তসূত্র বা মূলনীতি। বিভক্ত উপজাতি/ উপশ্রেণি: একটি জাতিকে যেসব উপজাতিতে বিভক্ত করা হয় তাদেরকে উপশ্রেণি বলে। প্রদত্ত চিত্রে 'মানুষ'-কে 'সভ্য মানুষ' ও 'অসভ্য মানুষ'- এই দুই শ্রেণিতে বিভক্ত করলে 'সভ্য মানুষ' ও 'অসভ্য মানুষকে' একত্রে বলা হয় উপশ্রেণি।"
        },
        {
          "label": "ঘ",
          "question": "",
          "explanation": "'একই সময়ে একাধিক মূলসূত্র/মূলনীতি গ্রহণ করা যাবে না' যদি এরকম একাধিক মূলসূত্র গ্রহণ করে তাহলে সংকর বিভাগ অনুপপত্তি ঘটবে। কোনো জাতিবাচক পদের ক্ষেত্রে তার অন্তর্গত উপজাতীসমূহের বিভক্ত করতে হলে একই সময়ে একটিমাত্র মূলসূত্র বা মূলনীতি গ্রহণ করতে হবে। উদাহরণস্বরূপ, মানুষ জাতিকে সভ্যতা, শিক্ষা, সততা ইত্যাদি মূলসূত্র অনুসারে পৃথক পৃথকভাবে যথাক্রমে সভ্য মানুষ, শিক্ষিত মানুষ, সৎ মানুষ ইত্যাদি নানা উপজাতিতে বিভক্ত করা যায়। কিন্তু সব গুণকে একই সাথে মূলসূত্র হিসেবে গ্রহণ করে মানুষ জাতিকে বিভক্ত করা হলে সংকর বিভাগ অনুপপত্তি ঘটবে। উদাহরণস্বরূপ, একই সাথে 'শিক্ষা' ও 'সততা' গুণ দুটিকে মূলসূত্র হিসেবে গ্রহণ করে মানুষ শ্রেণিকে বিভক্ত করার চেষ্টা করলে সৎ শিক্ষিত মানুষ পাওয়া যাবে; কিন্তু মানুষের মধ্যে এমন অনেক মানুষ আছে যারা 'শিক্ষিত কিন্তু সং নয়' আবার এমন মানুষও আছে যারা 'সৎ কিন্তু শিক্ষিত নয়'। যার' ফলে বিভাগের ক্ষেত্রে অনিয়মের কারণে সংকর বিভাগ অনুপপত্তির সৃষ্টি হয়।"
        }
      ]
    },
    {
      "number": "4",
      "uddipok": "",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "কোনো একটি নীতি বা সূত্রের ওপর ভিত্তি করে একটি উচ্চতর জাতিকে তার অন্তর্ভুক্ত নিম্নতর জাতিতে বিভক্ত করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগে কেবল কোনো জাতি বা শ্রেণিবাচক পদের যৌক্তিক বিভাগ করা যায়, কোনো বিশেষ ব্যক্তি বা বস্তুর যৌক্তিক বিভাগ করা যায় না। যদি যৌক্তিক বিভাগের নিয়ম লঙ্ঘন করে কোনো জাতি বা শ্রেণিবাচক পদের পরিবর্তে কোনো বিশেষ ব্যক্তি বা বস্তুকে তার বিভিন্ন অঙ্গে বিভক্ত করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ ত্রুটিকে অঙ্গগত বিভাগ অনুপপত্তি বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বিভাজন প্রক্রিয়াটি 'দ্বিকোটিক বিভাগ' বিষয়কে প্রকাশ করেছে। দ্বিকোটিক বিভাগ বলতে একটি শ্রেণিকে তার অন্তর্গত এমন দুটি বিরুদ্ধ সংবলিত উপশ্রেণিতে ভাগ করা বোঝায়, যে দুটি উপশ্রেণির একটিতে একটি বিশেষ গুণ বর্তমান এবং অন্যটিতে সে গুণটি অনুপস্থিত। অর্থাৎ দ্বিকোটিক বিভাগ একটি শ্রেণিকে মোট দুটি উপশ্রেণিতে ভাগ করা হয়। এ দুটি উপশ্রেণির একটি সবসময় সদর্থক পদ বা ইতিবাচক পদ হয় আর অন্যটি হয় নঞর্থক পদ বা নেতিবাচক পদ। উদাহরণস্বরূপ 'প্রাণী' শ্রেণিকে তার অন্তর্ভুক্ত দুটি উপশ্রেণি 'মানুষ' ও 'অমানুষ'-এ দুই ভাগে ভাগ করা যায়। মানুষকে আবার 'জ্ঞানী' ও 'মূর্খ' এ দুটি সংকীর্ণতার শ্রেণিতে ভাগ করা। প্রকৃতপক্ষে এটিই হচ্ছে দ্বিকোটিক বিভাগের কাজ। দ্বিকোটিক বিভাগ একটি আকারগত প্রক্রিয়া। এক্ষেত্রে একটি জাতিকে দুটি বিরুদ্ধ উপজাতিতে বিভক্ত করার সময় উপজাতি দুটি সম্পর্কে কোনো বাস্তব জ্ঞানের প্রয়োজন হয় না। এটি একটি সহজ-সরল প্রক্রিয়া। উদ্দীপকে মানুষ জাতির বিভাজনে শিক্ষিত ও অশিক্ষিত এবং শিক্ষিত জাতির বিভাজনে বাংলাদেশি ও অবাংলাদেশি উপজাতিগুলো পরস্পর বিরুদ্ধ উপজাতি এবং এই বিভাজনে উপজাতি সম্পর্কে কোনো ধরনের বাস্তব জ্ঞান হয়নি। সুতরাং এটি দ্বিকোটিক বিভাগ। দ্বিকোটিক বিভাগ যৌক্তিক বিভাগের সবগুলো নিয়ম অনুসরণ করে। এই বিভাগ প্রক্রিয়াটি যুক্তিবিদ্যার দুটি মৌলিক নিয়ম 'বিরোধ নিয়ম ও নিমর্ধম নিয়মের ওপর নির্ভরশীল।"
        },
        {
          "label": "ঘ",
          "question": "",
          "explanation": "উদ্দীপকের ছক-১ এ দ্বিকোটিক বিভাগ নির্দেশিত হয়েছে। যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। উদ্দীপকের ছক-১ এ 'মানুষ' নামক পদটিকে প্রতিক্ষেত্রে দুটি বিরুদ্ধ উপজাতিতে ভাগ করা হয়েছে। এর মাধ্যমে দ্বিকোটিক বিভাগ প্রকাশিত হয়েছে। 20 অন্যদিকে, ছক-২ এ মানুষকে তার বিভিন্ন গুণে ভাগ করা হয়েছে। তাই এখানে গুণগত বিভাগ অনুপপত্তি ঘটেছে। যৌক্তিক বিভাগের নিয়ম অনুযায়ী কোনো ব্যক্তি বা বস্তুকে তার বিভিন্ন গুণে ভাগ করা যায় না। যদি যৌক্তিক বিভাগের নিয়ম লঙ্ঘন করে কোনো ব্যক্তি বা বস্তুকে তার বিভিন্ন গুণে ভাগ করা হয় তাহলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে গুণগত বিভাগ অনুপপত্তি বলে। ছক-২ এ যৌক্তিক বিভাগের নিয়ম লঙ্ঘন করে মানুষকে তার বিভিন্ন গুণে ভাগ করা হয়েছে বিধায় এখানে গুণগত বিভাগ অনুপপত্তি ঘটেছে। দ্বিকোটিক বিভাগে কোনো বাস্তব অভিজ্ঞতা ছাড়াই, একটি জাতিকে পরস্পর বিরুদ্ধ দুটি উপজাতিতে ভাগ করা হয়। এখানে একটি পদ হয় সদর্থক এবং অন্যটি হয় নঞর্থক। এটিকে নিখুঁত বিভাগও বলা হয়। অন্যদিকে, গুণগত বিভাগ অনুপপত্তিতে যৌক্তিক বিভাগের নিয়ম লঙ্ঘন করা হয় বিধায় এ নিয়ম যুক্তিবিদ্যারসম্মত বিভাগ হিসেবে গণ্য হয় না।"
        }
      ]
    },
    {
      "number": "5",
      "uddipok": "বৈজ্ঞানিক আরোহের বিশেষ দিক রয়েছে। এই বিশেষ দিকের কারণে বৈজ্ঞানিক আরোহ অন্যান্য আরোহ থেকে আলাদা।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার।"
        },
        {
          "label": "খ",
          "question": "",
          "explanation": "আরোহ অনুমানের দুটি বৈশিষ্ট্য ব্যাখ্যা করা হলো- ১. আরোহ অনুমানের সিদ্ধান্ত আশ্রয়বাক্য থেকে বেশি ব্যাপক হয়। কারণ আরোহ অনুমানের আশ্রয় বাক্যগুলো হয় বিশেষ বিশেষ যুক্তি বাক্য। কিন্তু এর সিদ্ধান্ত হয় সার্বিক যুক্তিবাক্য। সার্বিক যুক্তিবাক্যের ব্যক্ত্যর্থ বিশেষ যুক্তিবাক্যের ব্যক্ত্যর্থ থেকে বেশি। ২. আরোহ অনুমানে কার্যকারণ নীতির ভিত্তিতে সিদ্ধান্ত নেওয়া হয়। জগতের প্রত্যেকটি ঘটনারই বা কার্যের একটি কারণ আছে এবং কারণ ব্যতীত কোনো কার্য বা ঘটনা ঘটে না এটিই কার্যকারণ নীতি। এই নীতির ভিত্তিতে আরোহ অনুমানের সিদ্ধান্ত গ্রহণ করা হয়।"
        },
        {
          "label": "গ",
          "question": "",
          "explanation": "বৈজ্ঞানিক আরোহের বিশেষ দিক হলো প্রকৃতির নিয়মানুবর্তিতা নীতি ও কার্যকারণ নীতির ভিত্তিতে সিদ্ধান্ত গ্রহণ। কার্যকারণ অনুযায়ী প্রত্যেক কার্যেরই কোনো না কোনো কারণ রয়েছে। কারণ ছাড়া কখনো কার্য সংঘটিত হতে পারে না। কাজেই যে কারণ থেকে কার্য সংঘটিত হয়েছে একই অবস্থায় সে কারণ থেকে একই কার্য উৎপাদিত হবে। বৈজ্ঞানিক আরোহ প্রকৃত আরোহের অন্তর্ভুক্ত। এটি প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে আরোহের বিশেষ বিশেষ দৃষ্টান্তের পর্যবেক্ষণ থেকে সার্বিক সংশ্লেষক সিদ্ধান্ত প্রতিষ্ঠা করে। বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ বৈশিষ্ট্য বিদ্যমান থাকে। এছাড়া বৈজ্ঞানিক আরোহ প্রক্রিয়ায় কার্যকারণ নীতির ভিত্তিতে সিদ্ধান্ত গ্রহণ করা হয় বিধায় এ পদ্ধতিকে বৈজ্ঞানিক আরোহের আকারগত ভিত্তি বলা হয়ে থাকে। তাই বলা যায়, বৈজ্ঞানিক আরোহের বিশেষ দিক হলো প্রকৃতির নিয়মানুবর্তিতা নীতি ও কার্যকারণ নীতির ভিত্তিতে সিদ্ধান্ত।"
        },
        {
          "label": "ঘ",
          "question": "",
          "explanation": "বৈজ্ঞানিক আরোহের বিশেষ দিক অর্থাৎ কার্যকারণ নীতির ভিত্তিতে সিদ্ধান্ত প্রতিষ্ঠা অন্যান্য আরোহ থেকে একে আলাদা করে। নিচে বিস্তারিত আলোচনা করা হলো- কার্যকারণ নীতির ভিত্তিতে যখন অনুকূল ও প্রতিকূল দৃষ্টান্ত বিশ্লেষণ করে সিদ্ধান্ত নেওয়া হয়, তখন তা কেবল সম্ভাব্য নয়, প্রায় নিশ্চিত হয়। কারণ, প্রত্যেক কার্যের একটি নির্দিষ্ট কারণ থাকে এবং একই কারণ পুনরাবৃত্তি হলে অভিন্ন কার্যও পুনরাবৃত্তি ঘটে। বৈজ্ঞানিক আরোহ পদ্ধতিতে এই কার্যকারণ নীতির ভিত্তিতে সিদ্ধান্ত নেওয়া হয়, তাই এটি প্রায়শই নিশ্চিত এবং নির্ভরযোগ্য হয়। এজন্য এ পদ্ধতিকে বৈজ্ঞানিক আরোহের আকারগত ভিত্তি বলা হয়। অন্যদিকে, অবৈজ্ঞানিক আরোহে প্রকৃতির নিয়মানুবর্তিতা নীতি বিদ্যমান থাকলেও কার্যকারণ সম্পর্ক বিদ্যমান থাকে না। তাই এর সিদ্ধান্ত নিশ্চিত না হয়ে সম্ভাব্য হয়ে থাকে। আবার সাদৃশ্যানুমানেও কার্যকারণ সম্পর্ক থাকে না বিধায় সিদ্ধান্ত সম্ভাব্য হয়। সুতরাং বলা যায়, কার্যকারণ নীতির ভিত্তিতে সিদ্ধান্ত প্রতিষ্ঠা, বৈজ্ঞানিক আরোহকে অন্যান্য আরোহ থেকে আলাদা করে।"
        }
      ]
    },
    {
      "number": "6",
      "uddipok": "সানজিদা ও শবনম বাগানে হাঁটছিল। শবনম একটি ছোট আমগাছের সবকয়টা আম গুণে বলল, এ গাছে কুড়িটি আম ধরেছে। সানজিদা বেশ কয়েকটি গাছ পর্যবেক্ষণ করে বলল, এ বাগানের সবকয়টা গাছই ফলের গাছ।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "যে আরোহে দুই বা ততোধিক বস্তুর মধ্যে কতিপয় বিষয়ে সাদৃশ্য লক্ষ করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "",
          "explanation": "আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন। আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা হয়। তাই আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে পূর্ণাঙ্গ আরোহের প্রতিফলন ঘটেছে। কেননা পূর্ণাঙ্গ - আরোহে যেভাবে সিদ্ধান্ত প্রতিষ্ঠা করা হয়, এখানে সেভাবে সিদ্ধান্ত - প্রতিষ্ঠা করা হয়েছে। অপ্রকৃত আরোহের প্রথম শ্রেণিবিভাগ হলো পূর্ণাঙ্গ আরোহ। এই প্রকার আরোহ অপ্রকৃত আরোহ বিধায় এখানে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এখানে কতকগুলো দৃষ্টান্তের সবগুলো পর্যবেক্ষণ করে সিদ্ধান্ত প্রতিষ্ঠা করা হয়। উদ্দীপকে মনির বাক্সের প্রতিটি পেনসিল পরীক্ষা করে তারপর সিদ্ধান্ত প্রতিষ্ঠা করেছে। তাই উদ্দীপকের মাধ্যমে পূর্ণাঙ্গ আরোহ নির্দেশিত হয়েছে। এ প্রকার আরোহের সিদ্ধান্তটিতে অনুমানের তেমন কোনো সুযোগ থাকে না। এখানে জ্ঞাত বিষয়কেই সিদ্ধান্ত আকারে প্রকাশ করা হয়। পূর্ণাঙ্গ আরোহের প্রকৃতি এমন যে, এটি কেবল সীমিত সংখ্যক দৃষ্টান্তের ক্ষেত্রে প্রয়োগ করা যায়। তবে এই প্রকার আরোহের মাধ্যমে নিশ্চিত সিদ্ধান্ত প্রতিষ্ঠা করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: পাঠ্যবইয়ের আলোক দৃষ্টান্ত-১ এর মাধ্যমে বৈজ্ঞানিক আরোহ এবং দৃষ্টান্ত-২ এর মাধ্যমে পূর্ণাঙ্গ আরোহ নির্দেশিত হয়েছে। নিচে এদের মধ্যে তুলনামূলক আলোচনা করা হলো- দৃষ্টান্ত-১ এ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করা হয়েছে। তাই দৃষ্টান্ত-১ এর মাধ্যমে বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত প্রতিষ্ঠা করা হয়ে থাকে। দৃষ্টান্ত-২ এ একজন কুস্তিগীর পাত্রের সবগুলো ডিম খেয়ে সিদ্ধান্ত প্রতিষ্ঠা করেছে যে, পাত্রের সবগুলোই হাঁসের ডিম। তাই দৃষ্টান্ত-২ এর মাধ্যমে পূর্ণাঙ্গ আরোহ নির্দেশিত হয়েছে। কেননা, পূর্ণাঙ্গ আরোহ সীমিত সংখ্যক দৃষ্টান্তের সবগুলো পর্যবেক্ষণের মাধ্যমে সিদ্ধান্ত প্রতিষ্ঠা করা হয়ে থাকে। বৈজ্ঞানিক আরোহ ও পূর্ণাঙ্গ আরোহের প্রকৃতি পর্যালোচনা করলে দেখা যায়, উভয়ই আরোহ অনুমানের অন্তর্ভুক্ত। উভয় প্রকার আরোহের সিদ্ধান্ত প্রতিষ্ঠার জন্য বিশেষ বিশেষ পর্যবেক্ষণ করা হয়। বৈজ্ঞানিক আরোহের মধ্যে কার্যকারণ সম্পর্ক বিদ্যমান থাকার কারণে এই প্রকার আরোহের সিদ্ধান্ত নিশ্চিত হয়। পূর্ণাঙ্গ আরোহে সকল দৃষ্টান্ত পর্যাবেক্ষণ করে সিদ্ধান্ত প্রতিষ্ঠা করা হয় বিধায় এই প্রকার আরোহের সিদ্ধান্তেরও নিশ্চয়তা দেওয়া যায়। তাই উভয় প্রকার আরোহই নিশ্চিত সিদ্ধান্ত প্রতিষ্ঠা করতে পারে।"
        }
      ]
    },
    {
      "number": "7",
      "uddipok": "অতএব, সকল ত্রিভুজের তিনকোনের সমষ্টি দুই সমকোণ।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "কযে মৌলিক নীতির ওপর নির্ভর করে বৈধভাবে আরোহের সিদ্ধান্ত গৃহীত হয় তাকে আকারগত ভিত্তি বলা হয়। আরোহের আকারগত ভিত্তি দুই ধরনের। যথা- প্রকৃতির নিয়মানুবর্তিতা নীতি ও কার্যকারণ নীতি।"
        },
        {
          "label": "খ",
          "question": "",
          "explanation": "যে যুক্তিবাক্যে বিধেয় পদ উদ্দেশ্য পদ সম্পর্কে আমাদের নতুন তথ্য প্রদান করে তাকে 'সংশ্লেষক যুক্তিবাক্য' বলে। উদাহরণস্বরূপ বলা যায়, উদ্দেশ্য পদ 'মানুষ'-এর জাত্যর্থ বিশ্লেষণ করে আমরা মানুষের মরণশীলতা সম্পর্কে জানতে পারি না। উদ্দেশ্য ও বিধেয় 'মানুষ' ও 'মরণশীলতার' মধ্যবর্তী সম্পর্কটা অভিজ্ঞতার ভিত্তিতে সংশ্লেষণ বা সমন্বয়সাধন করা হয়েছে বলেই এটা সংশ্লেষক যুক্তিবাক্য।"
        },
        {
          "label": "গ",
          "question": "",
          "explanation": "উদ্দীপকের সিদ্ধান্তের মাধ্যমে যুক্তিসাম্যমূলক আরোহের ইঙ্গিত পাওয়া যায়। নিচে এর বৈশিষ্ট্যগুলো ব্যাখ্যা করা হলো- ১. যুক্তিসাম্যমূলক আরোহে একটিমাত্র দৃষ্টান্তের অভিজ্ঞতা থেকে সিদ্ধান্ত গ্রহণ করা হয় বিধায় বিশ্লেষণের প্রয়োজন পড়ে না। ২. এ ধরনের আরোহে কেবল যুক্তির সমতার ভিত্তিতে সিদ্ধান্ত টানা হয় বলে যুক্তিসাম্যমূলক আরোহ একটি সহজ সরল ও সকলের বোধগম্য প্রক্রিয়া। ৩. যুক্তিসাম্যমূলক আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। ৪. যুক্তিসাম্যমূলক আরোহ একটি অপ্রকৃত আরোহ প্রক্রিয়া, আরোহের সকল গুণ এতে বিদ্যমান নেই। ৫. এর মাধ্যমে নিশ্চিত সিদ্ধান্ত প্রতিষ্ঠা করা যায়। ৬. এই প্রক্রিয়ায় একটি দৃষ্টান্ত প্রমাণ করে সার্বিক সিদ্ধান্ত গ্রহণ করা হয়।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী প্রাপ্ত আরোহ হচ্ছে যুক্তিসাম্যমূলক আরোহ। এ ধরনের আরোহ প্রকৃত আরোহ নয়। কেননা প্রকৃত আরোহের সাথে আকারগত দিক থেকে এর সাদৃশ্য থাকলেও প্রকৃতিগতভাবে কোনো সাদৃশ্য নেই। যেমন নিম্নোক্ত বিষয়গুলো থেকে এ ব্যাপারটি আরও স্পষ্ট হয়- ১. আরোহাত্মক লম্ফ হলো আরোহের প্রাণ। প্রকৃত আরোহ সর্বদাই বিশেষ থেকে সার্বিকে পৌঁছার জন্য আরোহাত্মক লম্ফ ব্যবহার করে কিন্তু যুক্তিসাম্যমূলক আরোহ জ্যামিতিক যুক্তিপ্রক্রিয়া বলে সার্বিক থেকে সার্বিকে পৌছার চেষ্টা করে। যুক্তিসাম্যমূলক আরোহে আরোহাত্মক লম্ফ নেই। ২. প্রকৃত আরোহের প্রধান বৈশিষ্ট্য হলো ঘটনা পর্যবেক্ষণ। কিন্তু যুক্তিসাম্যমূলক আরোহ ঘটনা পর্যবেক্ষণ করে না বরং এ ধরনের আরোহ প্রতিনিধিত্বকারী ঘটনার পরিবর্তে প্রতীক ঘটনার সহায়তায় সার্বিক সিদ্ধান্তে পৌঁছার চেষ্টা করে থাকে। ৩. যুক্তিসাম্যমূলক আরোহ এক প্রকার জ্যামিতিক অনুমান, যা অবরোহের সাহায্যে সিদ্ধান্ত প্রতিষ্ঠা করে। অতএব, উপরিউক্ত আলোচনার ভিত্তিতে বলা যায়, যুক্তিসাম্যমূলক আরোহ প্রকৃত আরোহ নয়।"
        }
      ]
    },
    {
      "number": "8",
      "uddipok": "একটি প্লাস্টিক নির্মাণ কারখানায় অগ্নিকান্ডে জান-মালের ভয়াবহ ক্ষতি হয়। কর্তৃপক্ষ আগুন লাগার কারণ অনুসন্ধানে তদন্ত কমিটি গঠন করে। তদন্ত কমিটি বৈদ্যুতিক শর্টসার্কিটকে আগুন লাগার প্রাথমিক কারণ বলে সন্দেহ করে। তদন্ত কমিটি অনুসন্ধান চালিয়ে দেখতে পান বৈদ্যুতিক শর্টসার্কিটই আগুন লাগার মূলকারণ। আর মজুতকৃত দাহ্য পদার্থের কারণে আগুন আরও ভয়াবহ রূপ নেয়।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "বাস্তব কারণ বলতে অস্তিত্বশীল কারণকে বোঝায়।"
        },
        {
          "label": "খ",
          "question": "",
          "explanation": "যে বাস্তব কারণকে ইন্দ্রিয়ের মাধ্যমে যাচাই করা যায় না তাকে প্রতিবেদক অনুকল্প বলে। যেমন- ইথারের বাস্তব অস্তিত্ব আছে বলে রেডিও, টিভিতে বার্তা প্রেরণ সম্ভব। কিন্তু এটাকে ইন্দ্রিয়ের মাধ্যমে যাচাই করা যায় না।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে 'প্রকল্প' বিষয়টি প্রতিফলিত হয়েছে। \"কোনো একটি ঘটনার কার্যকারণ সম্পর্ক আবিষ্কার করতে গিয়ে সাময়িক আন্দাজ বা আনুমানিক ধারণা করাকে প্রকল্প বলে।\" যুক্তিবিদ কফি প্রকল্পের সংজ্ঞায় বলেছেন, \"প্রকল্প হলো ব্যাখ্যা দানের একটি প্রচেষ্টা; কোনো ঘটনাকে বৈজ্ঞানিকভাবে ব্যাখ্যা দেওয়ার জন্য যে প্রাথমিক আনুমানিক ধারণা করা হয় তাই প্রকল্প।\" প্রকল্প হচ্ছে কোনো ঘটনা ব্যাখ্যাদানের একটি প্রচেষ্টা। দৈনন্দিন জীবনে প্রতিনিয়ত ঘটে যাওয়া বিভিন্ন ঘটনার আমরা ব্যাখ্যা দেওয়ার চেষ্টা করি। আর ঘটনাকে ব্যাখ্যা দিতে হলে ঘটনার কারণ আবিষ্কার করতে হয়। কিন্তু সব ঘটনার কারণ আমাদের জানা থাকে না। এমতাবস্থায়, সেসব ঘটনার কারণ সম্বন্দ্বে প্রথমেই আমরা একটি আন্দাজ করে থাকি। এ সাময়িক আন্দাজই হচ্ছে প্রকল্প।"
        },
        {
          "label": "ঘ",
          "question": "",
          "explanation": "নিম্নের অণুরূপ: দৃশ্যকল্প-২ এ পানি সম্পদ মন্ত্রীর আনুমানিক ধারণা প্রকল্পকে নির্দেশ করে। প্রকল্পের অনেক স্তর রয়েছে। প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। যা প্রকল্প তৈরির দ্বিতীয় স্তরে সম্পন্ন হয়। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে ব্যতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "9",
      "uddipok": "স্বপনদের বাড়ি ডোবানালার ধারে। বাড়ির অধিকাংশ লোক ম্যালেরিয়াতে আক্রান্ত থাকে। তপনদের বাড়িও নালার ধারে। তারা নালাটি পরিষ্কার রাখে। বাস্তব বিষয়ের অস্তিত্ব বিশ্বাস করে এবং ভূত-প্রেত অবিশ্বাস করে। রিপনদের বাড়ি স্বপন ও তপনদের বাড়ি থেকে দূরে। রিপনের বাবা আততায়ীর আঘাতে মারা গেলে DNA পরীক্ষার মাধ্যমে আততায়ীকে শনাক্ত করতে সমর্থ হয়।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "যাচাইকরণ বলতে পরখ করার মাধ্যমে প্রকল্পের যথার্থতা প্রমাণ করাকে বোঝায়। কোনো ঘটনার প্রকৃত কারণ অনুসন্ধানের জন্য প্রকল্প তথা আনুমানিক ধারণা প্রণয়ন করা হয়। কিন্তু প্রকল্পে যে কারণের উল্লেখ করা হয় সেটির পক্ষে কোনো প্রমাণ থাকে না। এক্ষেত্রে যাচাইকরণের মাধ্যমে প্রকল্পের মধ্যে সম্ভাব্য কারণের যথার্থতা প্রমাণ করা হয়।"
        },
        {
          "label": "খ",
          "question": "",
          "explanation": "প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। যথার্থ উপায়ে নিরীক্ষণ প্রক্রিয়া সম্পন্ন হলে তা থেকে যে তথ্য পাওয়া যায় সেখান থেকে প্রয়োজনীয় তথ্য - বেছে নিতে হয়। এই তথ্য নির্বাচন প্রক্রিয়া যথার্থ হলেই তা বাস্তবের = সাথে সংগতিপূর্ণ হতে পারে। এভাবেই যথার্থ প্রকল্পের মর্যাদা লাভ করতে = হলে যথাযথ প্রক্রিয়ায় আনুমানিক ধারণা গঠনের প্রয়োজন পড়ে।"
        },
        {
          "label": "গ",
          "question": "",
          "explanation": "প্রকল্পের সাথে এমন অনেক বিষয় জড়িত যেগুলো ছাড়া প্রকল্প এর উদ্দেশ্য সাধন করতে পারে না। এই বিষয়গুলোই যুক্তিবিদ্যায় প্রকল্প সংক্রান্ত কয়েকটি ধারণা হিসেবে পরিচিত। প্রকল্প সংক্রান্ত এ ধারণাগুলো হলো- পরীক্ষামূলক সমর্থন, বাস্তব কারণ, প্রতিবেদক অনুকল্প, সংকট উত্তরক দৃষ্টান্ত, সংকট উত্তরক পরীক্ষণ, কাজ চালানো প্রকল্প ও আরোহ সমন্বয়। স্বপনদের বাড়ির ঘটনায় পরীক্ষামূলক সমথনের প্রত্যক্ষ পরীক্ষণের ধারণাটি প্রতিফলিত হয়। কারণ ডোবানালায় পচা পানিতে প্রচুর মশা জন্মায়, এই পচা পানিতে ম্যালেরিয়ার জীবাণু বহনকারী মশা জন্মাতে পারে। এই মশার কামড়ে বাড়ির অধিকাংশ লোক ম্যালেরিয়ায় আক্রান্ত হতে পারে, যা পরীক্ষণের মাধ্যমে এনোফিলিস মশায় ম্যালেরিয়ার জীবাণু পাওয়ার বিষয়টি প্রমাণিত।"
        },
        {
          "label": "ঘ",
          "question": "",
          "explanation": "একটি বৈধ প্রকল্পের মূল শর্ত হচ্ছে বাস্তব কারণ। যে কারণের অস্তিত্বকে যুক্তিসঙ্গতভাবে স্বীকার করা যায়, যার অস্তিত্বে বিশ্বাস আত্মবিরোধী নয় এবং প্রত্যক্ষ বা পরোক্ষভাবে যার উপযোগিতা প্রমাণ করা যায় তাকে বাস্তব কারণ বলে। বাস্তব কারণের অর্থ প্রকৃত কারণ বা অস্তিত্বশীল কারণ। তপনদের বাড়ির ধারণায় প্রকল্পের বাস্তব কারণ ধারণাটি প্রতিফলিত হয়েছে। অন্যদিকে, রিপনের বাড়িতে রিপনের বাবার ঘটনাটিতে প্রকল্পের পরীক্ষামূলক ধারণাটি প্রতিফলিত হয়েছে। কোনো প্রকল্প সত্য না মিথ্যা তা পরীক্ষা করার সবচেয়ে কার্যকরী পদ্ধতি হলো পরীক্ষামূলক সমর্থন, যা দ্বারা কোনো প্রকল্পকে বাস্তবের সাথে যাচাই করা বা মিলিয়ে দেখাকে বোঝায়। এখানে প্রথমে ডিএনএ টেস্ট করা হয় এরপর আততায়ীকে শনাক্ত করা হয়। এটি বৈজ্ঞানিক অনুসন্ধানের মাধ্যমে প্রকল্পের পরীক্ষামূলক সমর্থন ধারণাটিকে প্রতিফলিত করে।"
        }
      ]
    },
    {
      "number": "10",
      "uddipok": "যুক্তিবিদ্যার ক্লাসে শিক্ষক প্রশ্ন করলেন, 'বৃষ্টি কীভাবে হয়?' রাহা বলল, ঈশ্বরের বিশেষ দূত দুনিয়াতে বৃষ্টি বণ্টন করে দেয়। মনন বলল, সূর্যের তাপে ভূপৃষ্ঠের পানি বাষ্প হয়ে বাতাসে মিশে যায়। বাষ্প শীতল হয়ে মেঘে পরিণত হয়। মেঘ থেকে মৌসুমী বায়ু ও মাধ্যাকর্ষণ বলের প্রভাবে বৃষ্টি হয়।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যার সীমাবদ্ধতাগুলো নিম্নরূপ- ১. বৈজ্ঞানিক ব্যাখ্যা বিশ্বের উৎপত্তি সংক্রান্ত বিষয়াবলির ব্যাখ্যা করতে পারে না। ২. অধিবিদ্যার বিষয়সমূহ যেমন স্রষ্টা, আত্মা বা আত্মার অমরত্ব- এ জাতীয় বিষয়াবলির কখনো ব্যাখ্যা দেওয়া যায় না। ৩. বিশিষ্ট ব্যক্তি বা বস্তুসমূহের ব্যাখ্যা দেওয়া যায় না। ৪. ব্যক্তি বা বস্তুর নিজস্ব বৈশিষ্ট্যসমূহ কোনো অবস্থাতেই ব্যাখ্যা করা যায় না। ৫. চিন্তার মৌলিক নিয়মের ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকের চিত্র-১ এ বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে। কেননা বৈজ্ঞানিক ব্যাখ্যার রূপ বিশ্লেষণে একটি ঘটনাকে যেভাবে ব্যাখ্যা করা হয় চিত্র-১ এর ঘটনাটিও সেভাবে উপস্থাপন করা হয়েছে। বৈজ্ঞানিক ব্যাখ্যায় কোনো একটি ঘটনা প্রাকৃতিক বা কার্যকারণ নিয়ম উল্লেখ করে ব্যাখ্যা প্রদান করা হয়। আমরা জানি, মিশ্রকার্য হলো বিভিন্ন স্বতন্ত্র কারণের মিলিত প্রচেষ্টার ফল। অর্থাৎ, যখন কতকগুলো স্বতন্ত্র কারণ একত্রে মিলিতভাবে কোনো কার্য উৎপন্ন করে তখন তাকে মিশ্রকার্য বলে। আর বৈজ্ঞানিক ব্যাখ্যার যেরূপে একটি মিশ্রকার্যের স্বতন্ত্র কারণগুলোকে পৃথক করে দেখানো হয় তাকে বিশ্লেষণ বলে। বৈজ্ঞানিক ব্যাখ্যার এরূপে দেখানো হয় যে, একটি মিশ্রকার্য কোনো কোনো স্বতন্ত্র কারণের মিলিত প্রচেষ্টার ফল। যেমন- নদীতে নৌকা চালানো। একটি মিশ্রকার্য কেননা এক্ষেত্রে নদীর স্রোত, বাতাসের বেগ, দাঁড়ের ব্যবহার, মাঝির দক্ষতা ইত্যাদি স্বতন্ত্র কারণ একত্রে কাজ করে। উদ্দীপকের চিত্র-১ এ দেখানো হয়েছে, 'ভাল শিক্ষক' হলো কতকগুলো স্বতন্ত্র বিষয়। যেমন- কর্তব্যপরায়ণ, সত্যবাদী, পরোপকারী, সৃজনশীল, জ্ঞানসম্পন্ন, নৈতিক ইত্যাদির মিলিত প্রচেষ্টার ফল। অর্থাৎ, এখানে 'ভালো শিক্ষক' নামক মিশ্রকার্যের স্বতন্ত্র কারণগুলোকে পৃথক করে দেখানো হয়েছে। তাই উদ্দীপকের চিত্র-১ এর মাধ্যমে বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে ।"
        },
        {
          "label": "ঘ",
          "question": "",
          "explanation": "নিম্নের অণুরূপ: চিত্র-২ এর ব্যাখ্যাটি বৈজ্ঞানিক ব্যাখ্যার শৃঙ্খলযোজন নির্দেশিত হয়েছে। বৈজ্ঞানিক ব্যাখ্যায় কোনো ঘটনার কার্যকারণ সম্পর্ক উল্লেখ করে ব্যাখ্যা প্রদান করা হয়। আর বৈজ্ঞানিক ব্যাখ্যার কিছু কিছু ক্ষেত্রে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ঘটনার ব্যাখ্যা প্রদান করা হয়। বৈজ্ঞানিক ব্যাখ্যার এই ধরন বা রূপকে শৃঙ্খলযোজন বলে। শৃঙ্খলযোজনের মাধ্যমে দেখা হয় যে, কোনো কার্য তার কারণ থেকে সরাসরি উদ্ভব হয় না। ঘটনার কারণ ও চূড়ান্ত কার্যের মধ্যবর্তী পর্যায় থাকে। আর এই মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের চিত্র-২ এ দেখানো হয়েছে যে, 'যুদ্ধ' ও 'দুর্ভিক্ষের' মধ্যবর্তী পর্যায় হলো অর্থনৈতিক ক্ষতি, খাদ্যাভাব। অর্থাৎ যুদ্ধের কারণে অর্থনৈতিক ক্ষতি হয়। আর অর্থনৈতিক ক্ষতির কারণে খাদ্যাভাব দেখা দেয়। যার ফলে সংঘটিত হয় দুর্ভিক্ষ। যেহেতু উদ্দীপকের চিত্র-২ এ একটি কার্যের কারণ ও চূড়ান্ত কার্যের মধ্যবর্তী পর্যায় আবিষ্কার করে দেখানো হয়েছে। তাই চিত্র-২ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। শৃঙ্খলযোজনের মাধ্যমে একটি ঘটনা বিস্তারিতভাবে জানা যায়। এখানে একটি কার্যের বিভিন্ন পর্যায় আমাদের কাছে স্পষ্ট হয়। তাই বৈজ্ঞানিক ব্যাখ্যার রূপ হিসেবে শৃঙ্খলযোজন খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "শিমুলতলি গ্রামে হঠাৎ বন্যায় ঘরবাড়ি, ফসল সব ডুবে গেল। মানুষ অতিকষ্টে জীবনযাপন করতে লাগল। এমতাবস্থায় গ্রামবাসী বলতে লাগল যে, তাদের পাপের কারণেই দেবতারা অসন্তুষ্ট হয়ে এ শাস্তি দিয়েছে। কিন্তু গণমাধ্যমের খবরে বলা হলো, একদিকে অতিবৃষ্টি অন্যদিকে পাহাড়ি ঢলের কারণে বন্যা হয়েছে।",
      "tag": "AMCM 25",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে।"
        },
        {
          "label": "খ",
          "question": "",
          "explanation": "যে বৈজ্ঞানিক ব্যাখ্যায় কোনো মিশ্রকার্যের যেসকল স্বতন্ত্র কারণ একইসাথে কাজ করার জন্য আবির্ভূত হয় বা ঘটে থাকে নতুবা তার উল্লেখ করা হয় তাই হচ্ছে বিশ্লেষণ। আমরা জানি মিশ্রকার্য হচ্ছে কয়েকটি স্বতন্ত্র কারণের একত্রিত ফল। বিশ্লেষণ প্রক্রিয়ায় মিশ্রকার্যের স্বতন্ত্র কারণকে আলাদা আলাদা করে দেখানো হয় বা হয়ে থাকে। অর্থাৎ কোনো মিশ্রকার্যকে স্বতন্ত্রভাবে ব্যাখ্যা করাই হচ্ছে বিশ্লেষণ।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। আমরা জানি, ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা। উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। এখানে কোনো ঘটনার প্রকৃত কারণ বা কার্যকারণ সম্পর্ক উল্লেখ করে ব্যাখ্যা প্রদান করা হয় না। লৌকিক ব্যাখ্যায় অতি প্রাকৃতিক বিশ্বাস ও মনগড়া কারণ উল্লেখ করা হয়। তাই বলা যায়, যে ব্যাখ্যায় অতি প্রাকৃতিক অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। লৌকিক ব্যাখ্যার কোনো অভিন্ন বৈজ্ঞানিক নিয়ম অনুসরণ করে না। এই প্রকার ব্যাখ্যায় প্রকল্পের কোনো ব্যবহার নেই। এখানে ব্যাখ্যায় উল্লিখিত কারণ সংশ্লিষ্ট ঘটনার সাথে অপ্রাসঙ্গিক হয়ে থাকে। আর যখন কোনো ব্যাখ্যা সংশ্লিষ্ট ঘটনার সাথে অপ্রাসঙ্গিক হয়, তখন তার কোনো মূল্য থাকে না। লৌকিক ব্যাখ্যায় শ্রেণিকরণের কোনো ব্যবহার নেই। এখানে কম ব্যাপক কোনো নিয়মকে বেশি ব্যাপক কোনো নিয়মের অধীনে এনে ব্যাখ্যা করা হয় না। লৌকিক ব্যাখ্যায় মানুষ তাদের সাধারণ ধারণা ও বিশ্বাসের ভিত্তিতে ব্যাখ্যা করে থাকে। উদ্দীপকের আশ্রাফ আলী আগ্নেয়গিরির অগ্ন্যুৎপাতের ব্যাখ্যায় মানুষের পাপের শাস্তিস্বরূপ সৃষ্টিকর্তা অগ্নিবর্ষণ করেছেন বলে ব্যাখ্যা প্রদান করেছেন। এখানে আশ্রাফ আলী তার নিজের ধারণা ও বিশ্বাসের ভিত্তিতে ঘটনার ব্যাখ্যা প্রদান করেছেন। তাই আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অণুরূপ: ঘটনা-১ এ নির্দেশিত বিষয়টি বৈজ্ঞানিক ব্যাখ্যা এবং ঘটনা-২ এ নির্দেশিত বিষয়টি লৌকিক ব্যাখ্যা নির্দেশিত হয়। নিচে বৈজ্ঞানিক ব্যাখ্যা ও লৌকিক ব্যাখ্যার মধ্যকার পার্থক্যসমূহ বিশ্লেষণ করা হলো- ১. যখন প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। অন্যদিকে, যখন অতিপ্রাকৃতিক ও কাল্পনিক কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। ২. বৈজ্ঞানিক ব্যাখ্যায় কার্যকারণ সম্পর্ক উল্লেখ করা হয় বিধায় এখানে প্রকল্প প্রণয়ন করতে হয়। কেননা এখানে প্রথমে প্রকল্প প্রণয়ন করে তারপর কার্যকারণ সম্পর্ক নির্ণয় করা হয়। অন্যদিকে, অবৈজ্ঞানিক ব্যাখ্যায় কার্যকারণ সম্পর্ক নির্ণয় করা হয় না। তাই এখানে প্রকল্প প্রণয়নের প্রয়োজন পড়ে না। ৩. বৈজ্ঞানিক ব্যাখ্যায় সংযুক্তিকরণ আছে। কেননা এখানে সংশ্লিষ্ট ঘটনার সাথে সম্পর্কিত নিয়মকে অন্যান্য নিয়মের সাথে সংযুক্ত করা হয়। অন্যদিকে, লৌকিক ব্যাখ্যায় সংযুক্তিকরণ নেই। কেননা এখানে সমজাতীয় ঘটনাকে অন্য ঘটনার সাথে যুক্ত করা হয় না। ৪. বৈজ্ঞানিক ব্যাখ্যা প্রাসঙ্গিক। কেননা এখানে ঘটনার ব্যাখ্যা সংশ্লিস্ট ঘটনার সাথে প্রাসঙ্গিক হয়ে থাকে। অন্যদিকে, লৌকিক ব্যাখ্যা অপ্রাসঙ্গিক। কেননা এখানে ঘটনার সাথে ব্যাখ্যা প্রাসঙ্গিক হয় না। ৫. বৈজ্ঞানিক ব্যাখ্যার ধরন একই থাকে। কেননা এ প্রকার ব্যাখ্যায় নির্দিষ্ট নিয়ম অনুসরণ করতে হয় বিধায় এটি স্থান-কাল-পাত্র ভেদে একই থাকে। অন্যদিকে, লৌকিক ব্যাখ্যার ধরন ভিন্ন হয়। কেননা প্রত্যেক ব্যক্তি নিজস্ব বিশ্বাস ও ধ্যানধারণা থেকে ব্যাখ্যা করে বলে লৌকিক ব্যাখ্যা স্থান-কাল-পাত্রভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যা বেশি গুরুত্বপূর্ণ।"
        }
      ]
    }
  ]
}