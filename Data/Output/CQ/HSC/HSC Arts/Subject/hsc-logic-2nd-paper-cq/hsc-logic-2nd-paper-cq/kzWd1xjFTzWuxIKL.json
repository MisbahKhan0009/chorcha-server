{
  "title": "সিলেট বোর্ড ২০২১",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: বড় উদ্ভিদ সালোকসংশ্লেষণ প্রক্রিয়ায় খাবার তৈরি করে থাকে। মাঝারি উদ্ভিদ সালোকসংশ্লেষণ প্রক্রিয়ায় খাবার তৈরি করে। ছোট উদ্ভিদ সালোকসংশ্লেষণ প্রক্রিয়ায় খাবার তৈরি করে। সুতরাং সব উদ্ভিদই সালোকসংশ্লেষণ প্রক্রিয়ায় খাবার তৈরি করে। দৃশ্যকল্প-২: অভিজ্ঞতায় দেখা গেছে ফল কাঁচা অবস্থায় টক থাকে, পাকলে মিষ্টি হয়। সুতরাং সকল টক ফলই পাকলে মিষ্টি হয়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "আরোহের প্রকারভেদের আলোকে দৃশ্যকল্প-১ এর বৈশিষ্ট্য বিশ্লেষণ কর।"
        },
        {
          "label": "খ",
          "question": "",
          "explanation": "অবৈজ্ঞানিক আরোহ অনুকূল দৃষ্টান্তের অবাধ অভিজ্ঞতার ভিত্তিতে সার্বিক সংশ্লেষক বাক্য প্রতিষ্ঠা করা হয়। এখানে ঘটনার প্রাসঙ্গিকতা বিচার করে অপ্রয়োজনীয় অংশগুলোকে বাদ দেওয়া হয় না। এছাড়া অবৈজ্ঞানিক আরোহ কার্যকারণ সম্পর্ক নির্ভর নয় বিধায় এই প্রকার আরোহের সিদ্ধান্তের নিশ্চয়তা দেওয়া যায় না। কেননা কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি ভ্রান্ত হয়ে যায়। তাই অবৈজ্ঞানিক আরোহের সিদ্ধান্ত সম্ভাব্য হয়ে থাকে।"
        },
        {
          "label": "গ",
          "question": "",
          "explanation": "দৃশ্যকল্প-২'-এর মাধ্যমে অবৈজ্ঞানিক আরোহ নির্দেশিত হয়েছে। নিচে তা ব্যাখ্যা করা হলো- অবৈজ্ঞানিক আরোহে যে প্রক্রিয়ায় সিদ্ধান্ত গ্রহণ করা হয় দৃশ্যকল্প-২ এ সে প্রক্রিয়ায় সিদ্ধান্ত গ্রহণ করা হয়েছে। প্রকৃত আরোহের শ্রেণিবিভাগগুলোর মধ্যে দ্বিতীয়টি হলো অবৈজ্ঞানিক আরোহ। এই প্রকার আরোহের কেবল অনুকূল অভিজ্ঞতাকে বিবেচনা করা হয়। প্রতিকূল দৃষ্টান্ত বিবেচনা করা হয় না। তাই বলা যায়, যে আরোহে অনুকূল দৃষ্টান্তের অবাধ অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে অবৈজ্ঞানিক আরোহ বলে। এই প্রকার আরোহে বিভিন্ন ঘটনার প্রাসঙ্গিকতা বিচার করে অপ্রয়োজনীয় অংশগুলোকে বাদ দেওয়া হয় না। এখানে সিদ্ধান্ত গ্রহণের ক্ষেত্রে কার্যকারণ সম্পর্ক নির্ণয় করা হয় না। তাই অবৈজ্ঞানিক আরোহের সিদ্ধান্ত সম্ভাব্য হয়ে থাকে। কেননা কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি ভ্রান্ত হয়ে যায়। তেমনি উদ্দীপকের 'দৃশ্যকল্প-২' এ দেখা যাচ্ছে যে, এখানে যেসব ফল পাকলে মিষ্টি হয় সেসব ফলে অভিজ্ঞতার ভিত্তিতে সিদ্ধান্ত প্রতিষ্ঠা করা হয়েছে। যেমন ফল পাকার পরও মিষ্টি হয়নি। অর্থাৎ এখানে কেবল অনুকূল দৃষ্টান্তের অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয়েছে। তাই বলা যায় যে, উদ্দীপকের 'দৃশ্যকল্প-২'-এর মাধ্যমে অবৈজ্ঞানিক আরোহ নির্দেশিত হয়েছে।"
        },
        {
          "label": "ঘ",
          "question": "",
          "explanation": "আরোহের প্রকারভেদের আলোকে 'দৃশ্যকল্প-১'-এর মাধ্যমে বৈজ্ঞানিক আরোহ নির্দেশিত হয়েছে। আরোহের প্রকারভেদের আলোকে নিচে এর বৈশিষ্ট্য বিশ্লেষণ করা হলো- বৈজ্ঞানিক আরোহে যে প্রক্রিয়ায় সিদ্ধান্ত গ্রহণ করা হয় এখানে সেই প্রক্রিয়ায় সিদ্ধান্ত গ্রহণ করা হয়েছে। 'দৃশ্যকল্প-১'-এর কয়েকটি ক্ষেত্রে প্রকৃতির নিয়মানুবর্তিতা নীতি ও কার্যকারণ নির্ণয় করে সার্বিক সংশ্লেষক সিদ্ধান্ত গ্রহণ করা হয়েছে। তাই 'দৃশ্যকল্প-১'-এর মাধ্যমে বৈজ্ঞানিক আরোহ নির্দেশিত হয়েছে। কেননা যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোেহ বলে। বৈজ্ঞানিক আরোহের মধ্যে আরোহের প্রধান বৈশিষ্ট্য আরোহাত্মক উল্লম্ফন বিদ্যমান থাকে। তাই এখানে জ্ঞাত থেকে অজ্ঞাতে গমন করা হয়। এখানে আরোহের আকারগত ভিত্তি প্রকৃতির নিয়মানুবর্তিতা নীতি ও কার্যকারণ নিয়ম উভয়ই বর্তমান থাকে। বৈজ্ঞানিক আরোহের ক্ষেত্রে পরিবেশ পরিবর্তনের মাধ্যমে দৃষ্টান্তসমূহ পরীক্ষা করা হয়। এখানে ঘটনার প্রাসঙ্গিকতা বিচার করা হয় এবং অপ্রয়োজনীয় অংশগুলো বাদ দেওয়া হয়। এছাড়া বৈজ্ঞানিক আরোহে অনুকূল ও প্রতিকূল উভয় প্রকার দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয় বিধায় এই প্রকার আরোহের মাধ্যমে নিশ্চিত সিদ্ধান্ত প্রতিষ্ঠা করা যায়। উপরিউক্ত আলোচনা থেকে বলা যায়, বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ বৈশিষ্ট্য বিদ্যমান থাকে। তাই বৈজ্ঞানিক আরোহকে যথার্থ আরোহ বলা যায়।"
        }
      ]
    },
    {
      "number": "2",
      "uddipok": "সুন্দরবনে অগ্নিকান্ডের ঘটনা দেখে বনবিভাগ কর্তৃপক্ষ ধারণা করেন যে, নাশকতা অথবা মৌয়ালদের মধু সংগ্রহ করার কারণে এ অগ্নিকান্ডের ঘটনা ঘটেছে। এরপর তদন্ত কমিটি গঠন করে ও বিভিন্ন আলামত পরীক্ষা-নিরীক্ষা করে দেখেন যে, মধু সংগ্রহকারী মৌয়ালদের মাধ্যমেই ঐ অগ্নিকান্ডের সূত্রপাত ঘটেছিল।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো ঘটনার কারণ অনুসন্ধানের জন্য প্রাথমিক আনুমানিক ধারণা হলো প্রকল্প।"
        },
        {
          "label": "খ",
          "question": "",
          "explanation": "বই প্রকল্প যখন শর্ত বা নিয়ম মেনে প্রণয়ন করা হয় তখন প্রকল্প গ্রহণযোগ্য হয়। প্রকল্প হলো প্রাথমিক আনুমানিক ধারণা। কিন্তু যে কোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। তাই বলা যায় যে, প্রকল্প যখন শর্ত বা নিয়ম মেনে প্রণীত হয় তখন প্রকল্প গ্রহণযোগ্য হয়।"
        },
        {
          "label": "গ",
          "question": "",
          "explanation": "উদ্দীপকের অগ্নিকাণ্ডের ঘটনা দেখার বিষয়টি প্রকল্পের প্রথম স্তর ঘটনা নিরীক্ষণকে নির্দেশ করে। ব্যাখ্যা করা হলো- অগ্নিকাণ্ড সম্পর্কে প্রকল্প প্রণয়নের প্রথম ধাপ বা স্তর হলো ঘটনাটি দেখা বা নিরীক্ষণ করা। ঘটনার কারণ অনুসন্ধানের জন্য প্রাথমিক আনুমানিক ধারণা হলো প্রকল্প। বৈজ্ঞানিক আবিষ্কারসহ দৈনন্দিন জীবনের বিভিন্ন ক্ষেত্রে আমরাপ্রকল্পের ব্যবহার করি। প্রকল্পের ব্যবহার বা প্রকল্প প্রণয়ন করার জন্য। প্রথমে একটি ঘটনা নিরীক্ষণ করতে হয়। ঘটনার নিরীক্ষণ থেকে আমরা অভিজ্ঞতা লাভ করি। এরপর ঐ অভিজ্ঞতার ভিত্তিতে আমরা প্রকল্প গঠন করি। যেহেতু প্রকল্প গঠন করার জন্য প্রথমে ঘটনা নিরীক্ষণ করতে হয়, তাই ঘটনার নিরীক্ষণ হলো প্রকল্পের প্রথম স্তর।  তেমনি উদ্দীপকে সুন্দরবনে অগ্নিকাণ্ডের ঘটনাটি দেখা বা পরীক্ষণ করা হলো এ সম্পর্কে প্রকল্প গঠন করার প্রথম ধাপ। তাই বলা যায় যে উদ্দীপকের অগ্নিকাণ্ডের ঘটনাটি দেখার বিষয়টি দ্বারা প্রকল্পের প্রথম স্তর ঘটনার নিরীক্ষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাটিতে প্রকল্পের স্তরগুলোর সন্নিবেশ ঘটেছে। নিচে এ বিষয়ে আমার মতামত দেওয়া হলো ও বিশ্লেষণ করা হলো- কোনো একটি ঘটনার প্রকল্পের জন্য যেসব স্তর অতিক্রম করতে হয় এখানে সেসব স্তর অনুসরণ করা হয়েছে। প্রকল্প হলো প্রাথমিক আনুমানিক ধারণা। কিন্তু একটি প্রাথমিক আনুমানিক ধারণা বা প্রকল্প গঠন করার জন্য কতকগুলো স্তর অতিক্রম করতে হয় যেগুলোকে প্রকল্পের স্তর বলে। প্রকল্পের প্রথম স্তর হলো ঘটনার নিরীক্ষণ। এখান থেকে প্রকল্পের শুরু হয়। ঘটনার নিরীক্ষণ থেকে প্রাপ্ত অভিজ্ঞতার ভিত্তিতে প্রাথমিক আনুমানিক ধারণা গঠন করা হয়। তাই প্রাথমিক আনুমানিক ধারণা হলো, প্রকল্পের দ্বিতীয় স্তর। আনুমানিক ধারণা থেকে একটি সিদ্ধান্ত গ্রহণ করা হয়। ঘটনার অভিজ্ঞতা ও ধারণার ওপর ভিত্তি করে সিদ্ধান্ত গ্রহণ করা হয়। এরপর সিদ্ধান্ত যাচাই করা হয়। অর্থাৎ গৃহীত সিদ্ধান্তের যথার্থতা যাচাইকরণের মাধ্যম প্রমাণিত হয়।। তাই যাচাইকরণ হলো প্রকল্পের চতুর্থ বা শেষ স্তর। এভাবে প্রকল্প প্রথম স্তর থেকে শুরু হয়ে চতুর্থ স্তরে এসে এর যথার্থতা প্রমাণিত হয়। উদ্দীপকে সুন্দরবনে অগ্নিকান্ডের ঘটনাটি নিরীক্ষণ থেকে শুরু হয়ে আনুমানিক ধারণা, সিদ্ধান্ত গ্রহণ ও যাচাইকরণে, এসে শেষ হয়েছে। তাই উপরিউক্ত আলোচনা থেকে বলা যায়, উদ্দীপকে প্রকল্পের স্তরসমূহে যথাযথ সন্নিবেশ ঘটেছে।"
        }
      ]
    },
    {
      "number": "3",
      "uddipok": "দৃশ্যকল্প-১ : আসিফ সাহেবকে ইংরেজির শিক্ষক হিসেবে নিয়োগ দেওয়ার পর দেখা গেল তিনি পদার্থবিজ্ঞান, গণিত ও সামাজিক বিজ্ঞান বিষয়ও পড়াতে সক্ষম। দৃশ্যকল্প-২: কেক বানাতে গিয়ে মিতা সাদা পাউডারযুক্ত তিনটি বৈয়াম দেখে চিনি শনাক্ত করতে না পেরে সবগুলো স্বাদ আস্বাদন করল এবং যেটি মিষ্টি সেটিকে চিনি পাউডার হিসেবে শনাক্ত করল।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো বৈধ প্রকল্পের অভাবে কাজ চালিয়ে নেওয়ার জন্য যে সাময়িক প্রকল্প করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "প্রকল্প হলো প্রাথমিক ও আনুমানিক ধারণা। প্রকল্প বা প্রাথমিক আনুমানিক ধারণা গঠন করা হয় কোনো ঘটনার প্রকৃত কারণ অনুসন্ধানের জন্য বা ঘটনাটিকে ব্যাখ্যা করার জন্য। প্রকল্প আনুমানিক ধারণা বিধায় এটির যথার্থতা যাচাইয়ের প্রয়োজন হয়। প্রকল্প যথার্থ কিনা সেটি যাচাই করা হয় প্রমাণ পদ্ধতির মাধ্যমে। তাই প্রকল্প যথার্থ হবার জন্য প্রমাণের মানদণ্ডে পরীক্ষিত হতে হয়।"
        },
        {
          "label": "গ",
          "question": "",
          "explanation": "উদ্দীপকের 'দৃশ্যকল্প-১'-এর দ্বারা প্রকল্পের প্রমাণ আরোহ সমন্বয়কে নির্দেশ করে। নিচে তা ব্যাখ্যা করা হলো- আরোহ সমন্বয় দিয়ে যেভাবে প্রকল্পকে ব্যাখ্যা করা হয় 'দৃশ্যকল্প-১-এর ঘটনাটি সেভাবে উপস্থাপন করা হয়েছে।প্রকল্প হলো কোনো ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা। এই আনুমানিক ধারণা কতকগুলো শর্ত মেনে প্রণয়ন করতে হয়। আর বিভিন্ন প্রমাণ পদ্ধতির দ্বারা প্রমাণিত হয়ে প্রকল্পের যথার্থতা সকলের কাছে গ্রহণযোগ্য হয়। প্রকল্পের প্রমাণ পদ্ধতির একটি হলো আরোহ সমন্বয়। আরোহ সমন্বয় বলতে প্রকল্পের অতিরিক্ত ক্ষমতাকে বোঝায়। অনেক সময় দেখা যায় যে, কোনো একটি প্রকল্প দিয়ে সংশ্লিষ্ট ঘটনাকে ব্যাখ্যা করা ছাড়াও অন্যান্য ঘটনাকে ব্যাখ্যা করা যায়। প্রকল্পের এই অতিরিক্ত ক্ষমতাকে আরোহ সমন্বয় বলে। তেমনি উদ্দীপকের 'দৃশ্যকল্প-১'-এ বলা হয়েছে যে, আসিফ সাহেব ইংরেজির শিক্ষক হিসেবে ইংরেজি ছাড়াও পদার্থ বিজ্ঞান, গণিত ও সামাজিক বিজ্ঞান পড়াতে সক্ষম। অর্থাৎ এখানে আসিফ সাহেবের নিজ বিষয়ের বাইরে অতিরিক্ত ক্ষমতা প্রকাশিত হয়েছে। তাই বলা যায় যে, এর মাধ্যমে প্রকল্প প্রমাণের আরোহ সমন্বয় নির্দেশিত হয়েছে।"
        },
        {
          "label": "ঘ",
          "question": "",
          "explanation": "প্রকল্প প্রমাণের আলোকে 'দৃশ্যকল্প-২'-এর মাধ্যমে সংকট উত্তরক পরীক্ষণ নির্দেশিত হয়েছে। নিচে এর স্বরূপ বিচার করা হলো- সংকট উত্তরক পরীক্ষণ যেভাবে প্রয়োগ করা হয় 'দৃশ্যকল্প-২'-এ সেই রকমই একটি ঘটনা উপস্থাপন করা হয়েছে। প্রকল্প বা প্রাথমিক আনুমানিক ধারণার যথার্থতা প্রমাণিত হয় প্রকল্পের প্রমাণ পদ্ধতির মাধ্যমে। প্রকল্পের প্রমাণ পদ্ধতির একটি হলো সংকট উত্তরক পরীক্ষণ বা চরম পরীক্ষণ। কোনো ঘটনার প্রকৃত কারণ নির্ণয়ে প্রতিযোগী প্রকল্প অনেক সময় সংকট তৈরি করে। ফলে প্রকৃত কারণ নির্ণয় করা একটি সমস্যার ব্যাপার হয়। এই অবস্থায় যে পরীক্ষণের সাহায্যে সংকটের সমাধান করে ঘটনার প্রকৃত কারণ নির্ণয় করা হয় তাকে সংকট উত্তরক পরীক্ষণ বলে। 'দৃশ্যকল্প-২'-এ বলা 'হয়েছে যে, তিনটি সাদা পাউড়ারযুক্ত বৈয়ামের কোনটিতে চিনি তা মিতা জানে না। অবশেষে সে সবগুলোর স্বাদ নিয়ে চিনির পাউডার শনাক্ত করল। অর্থাৎ, মিতা প্রতিযোগী প্রকল্পগুলোর মধ্য থেকে সঠিক প্রকল্পটি একটি পরীক্ষণের মাধ্যমে নির্ণয় করেছে। তাই মিতার পরীক্ষণের মাধ্যমে সংকট উত্তরক পরীক্ষণ নির্দেশিত হয়েছে। সংকট উত্তরক পরীক্ষণ এমন যে, এর মাধ্যমে সঠিক প্রকল্পটি নির্ণয় করা যায় এবং অন্যান্য প্রকল্পকে অপ্রমাণও করা যায়।"
        }
      ]
    },
    {
      "number": "4",
      "uddipok": "বাংলাদেশে চারটি হাত ও পা নিয়ে জন্ম হয় এক শিশুর। বিশেষজ্ঞ ডাক্তারদের মতে, জিনগত কারণে এবং উচ্চমাত্রার অ্যান্টিবায়োটিক সেবন করলে এ ধরনের ঘটনা ঘটতে পারে। এলাকার লোকজনের অভিমত দেবতার অসন্তুষ্টির জন্যই এমন শিশুর জন্ম হয়েছে।ল।",
      "tag": "SB 21,RGWC 24",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "",
          "explanation": "অধিকতর ব্যাপকতর কোনো গুণ নেই বলে মৌলিক গুণের ব্যাখ্যা দেয়া যায় না। প্রকৃতির নিয়মানুবর্তিতা নীতি, কার্যকারণ নিয়ম ইত্যাদি হলো কোনো বিষয়ের মৌলিক গুণ বা নিয়ম। এসব গুণের চেয়ে অনুরূপ বা উচ্চতর কোনো নিয়ম নেই। মৌলিক গুণে অধিকতর ব্যাপকতার কোনো গুণ থাকেনা। তাই মৌলিক গুণের বৈজ্ঞানিক ব্যাখ্যা দেওয়া সম্ভব নয়।"
        },
        {
          "label": "গ",
          "question": "",
          "explanation": "উদ্দীপকে এলাকাবাসীর অভিমত লৌকিক ব্যাখ্যাকে নির্দেশ করেছে। নিচে তা ব্যাখ্যা করা হলো- কোনো জটিল ও দুর্বোধ্য বিষয়কে ব্যাখ্যার মাধ্যমে স্পষ্ট ও বোধগম্যভাবে নি প্রকাশ করা যায়। যখন অতিপ্রাকৃতিক ও মনগড়া কারণ উল্লেখ করে কোনোঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। তেমনি উদ্দীপকে বলা হয়েছে, বাংলাদেশে চারটি হাত ও পা নিয়ে জন্ম হয় এক শিশুর। বিশেষজ্ঞ ডাক্তারদের মতে, জিনগত কারণে এবং উচ্চমাত্রার অ্যান্টিবায়োটিক সেবন করলে এ ধরনের ঘটনা ঘটতে পারে। এলাকার লোকজনের অভিমত দেবতার অসন্তুষ্টির জন্যই এমন শিশুর জন্ম হয়। তাদের এই ব্যাখ্যা মনগড়া এবং ব্যক্তিগত বিশ্বাস নির্ভর। তাই বলা যায় উদ্দীপকের এলাকাবাসীর এই ব্যাখ্যা হলো লৌকিক ব্যাখ্যা।"
        },
        {
          "label": "ঘ",
          "question": "",
          "explanation": "ডাক্তারদের মতামত যথার্থ। কারণ তারা বৈজ্ঞানিক ব্যাখ্যার আলোকেই মতামত দিয়েছেন। নিচে ব্যাখ্যার আলোকে তা বিশ্লেষণ করা হলো- যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যাই হলো প্রকৃত ব্যাখ্যা যেখানে ঘটনার প্রকৃত কারণ জানা যায় এবং ঘটনার স্বরূপ উন্মোচিত হয়। বৈজ্ঞানিক ব্যাখ্যা দেওয়ার সময় বৈজ্ঞানিক যুক্তি অবলম্বন করা হয়।বৈজ্ঞানিক ব্যাখ্যায় কোনোরুপ লৌকিক বা মনগড়া কোনো তথ্য থাকেনা। তেমনি উদ্দীপকে বলা হয়েছে বাংলাদেশে চারটি হাত ও পা নিয়ে জন্ম হয় এক শিশুর। বিশেষজ্ঞ ডাক্তারদের মতে, জিনগত কারণে এবং উচ্চমাত্রার অ্যান্টিবায়োটিক সেবন করলে এ ধরনের ঘটনা ঘটতে পারে। ডাক্তারদের এরূপ বক্তব্য মৌলিক এবং প্রকৃত ঘটনার সাথে সাদৃশ্যপূর্ণ। এ কারণে এটি বৈজ্ঞানিক ব্যাখ্যা। বৈজ্ঞানিক ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় বলে এ ব্যাখ্যা সবসময় একই থাকে এবং স্থান-কাল-পাত্রভেদে বৈজ্ঞানিক ব্যাখ্যা ভিন্ন হয় না। উপরিউক্ত আলোচনা থেকে বলা যায়, বৈজ্ঞানিক ব্যাখ্যার আলোকে মতামত দেয়ায় ডাক্তারদের মতামত যথার্থ।"
        }
      ]
    },
    {
      "number": "5",
      "uddipok": "দৃশকল্প-১: বুটিমেকার ও মানুষ উভয়ই রুটি বানাতে পারে ও সেঁকতে পারে। রুটিমেকার এক ধরনের বৈদ্যুতিক যন্ত্র। সুতরাং মানুষও একধরনের বৈদ্যুতিক যন্ত্র। দৃশ্যকল্প-২: মার্ক জুকারবার্গ ও বিল গেটস উভয়েরই বার্ষিক আয় ১০০ বিলিয়ন মার্কিন ডলারের অধিক। উভয়েরই ব্যক্তিগত বিলাসবহুল বাড়ি, গাড়ি, জাহাজ ও জেট প্লেন রয়েছে। সুতরাং মার্ক জুকারবার্গের মতো বিল গেটসও বিশ্বের শীর্ষ ধনী ব্যক্তি।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয়, তাকেই বলে সাদৃশ্যানুমান ।"
        },
        {
          "label": "খ",
          "question": "",
          "explanation": "সাদৃশ্যানুমানে আরোহাত্মক উল্লম্ফন বিদ্যমান এবং এখানে জ্ঞাত থেকে অজ্ঞাতে গমন করা হয়, তাই সাদৃশ্যানুমানকে প্রকৃত আরোহ বলা হয়। সাদৃশ্যানুমান একটি আরোহমূলক যুক্তিপদ্ধতি। এ অনুমানে আরোহমূলক লম্ফের সাহায্যে সাদৃশ্যের ভিত্তিতে সিদ্ধান্ত অনুমিত হয়। তবে এ সিদ্ধান্ত হয় সম্ভাব্য। যে কারণে দুটি বিষয়ের মৌলিক সাদৃশ্য যত বেশি হবে সাদৃশ্যানুমানের সম্ভাবনার মাত্রা তত বেশি হবে। তাই যে অনুমানে দুটি বিষয়ের মধ্যে আনুপাতিক সমতা পরিলক্ষিত হয় তাকে সাদৃশ্যানুমান বলে। আর এ কারণে যুক্তিবিদ মিল এটিকে প্রকৃত আরোহ বলে অভিহিত করেছেন।"
        },
        {
          "label": "গ",
          "question": "",
          "explanation": "দৃশ্যকল্প-১ এর যুক্তিটি বৈধ নয়। নিচে তা ব্যাখ্যা করা হলো- উদ্দীপকের যুক্তিটিতে অসাধু সাদৃশ্যানুমানজনিত অনুপপত্তি ঘটেছে।যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন: মানুষের মতো গাছপালার জন্ম, বৃদ্ধি ও মৃত্যু আছে। মানুষের বুদ্ধি আছে। অতএব, গাছপালারও বুদ্ধি আছে। স্থিত এ অনুমানেরশের স্বান্ত অপ্রাসঙ্গিক, বাহ্যিক সাদৃশ্যের প্রেক্ষাপটে গ্রাঙ্গণ করা হয়না যেখানে আশ্রয়বাক্য ও সিদ্ধান্তের মধ্যে কার্যকারণ সম্পর্ক অনুপস্থিত থাকে। তেমনি দৃশ্যকল্প-১ এ বলা হয়েছে , 'রুটি মেকার ও মানুষ উভয়ই রুটি বানাতে পারে ও সেঁকতে পারে। রুটিমেকার এক ধরনের বৈদ্যুতিক যন্ত্র। সুতরাং মানুষও এক ধরনের বৈদ্যুতিক যন্ত্র।' বস্তুত এ ধরনের সিদ্ধান্তের বাস্তব কোনো ভিত্তি নেই। কারণ মানুষ হলো জীব। কিন্তু রুটিমেকার হলো জড়। এরূপ বাহ্যিক ও অমৌলিক সাদৃশ্যের ভিত্তিতে সিদ্ধান্ত গ্রহণ করার কারণেই এতে অসাধু সাদৃশ্যানুমানজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর অনুমান প্রক্রিয়াটি যথার্থ। কারণ এটি সাধু সাদৃশ্যানুমানের দৃষ্টান্ত। নিচে এর কারণ বিশ্লেষণ করা হলো- আমরা জানি, সাধু সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্যের ভিত্তিতে আরোহমূলক লম্ফের সাহায্যে সিদ্ধান্ত গ্রহণ করা হয়। এ সাদৃশ্যানুমানের সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। বস্তুত একটি যথার্থ অনুমান প্রক্রিয়ায় আরোহমূলক লম্ফ উপস্থিত থাকে। পাশাপাশি প্রকৃতির নিয়মানুবর্তিতা নীতি ও কার্যকারণ নীতির ওপর প্রতিষ্ঠিত হতে হয়। দৃশ্যকল্প-২ এ বর্ণিত, 'মার্ক জুকারবার্গ ও বিল গেটস উভয়েরই বার্ষিক আয় ১০০ বিলিয়ন মার্কিন ডলারের অধিক। উভয়েরই ব্যক্তিগত বিলাসবহুল বাড়ি, গাড়ি, জাহাজ ও জেট প্লেন রয়েছে। সুতরাং, মার্ক জুকারবার্গের মতো বিল গেটসও বিশ্বের শীর্ষ ধনী ব্যক্তি।' এই অনুমান প্রক্রিয়া আরোহমূলক লম্ফের সাহায্যে, প্রকৃতির নিয়মানুবর্তিতা নীতি ও কার্যকারণ নীতির ভিত্তিতে মৌলিক সাদৃশ্যের মাধ্যমে সিদ্ধান্ত গ্রহণ করা হয়েছে। উপরিউক্ত আলোচনা থেকে বলা যায়, দৃশ্যকল্প-২ এর অনুমান প্রক্রিয়াটি যথার্থ।"
        }
      ]
    },
    {
      "number": "6",
      "uddipok": "একটি জুম (ZOOM) মিটিংয়ে ৩০ জন ব্যক্তি অংশগ্রহণ করেছেন। খোঁজ নিয়ে জানা গেলো তারা প্রত্যেকেই স্কুলের শিক্ষক। সুতরাং জুম, মিটিংয়ে অংশগ্রহণকারী সবাই স্কুলের শিক্ষক।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে অনুমান পদ্ধতি আপাতদৃষ্টিতে আরোহের মতো, কিন্তু আরোহের মূল বৈশিষ্ট্য হিসেবে এ অনুমানে আরোহাত্মক লম্ফ উপস্থিত থাকে না তাকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "বৈজ্ঞানিক আরোহ সমগ্র বিষয়ে সম্পর্কে অনুমান করা হয় বলে এর সিদ্ধান্ত সার্বিক যুক্তিবাক্য হয়। বৈজ্ঞানিক আরোহ যে যুক্তিবাক্যটি স্থাপন করে তা সব ক্ষেত্রেই একটি সার্বিক যুক্তিবাক্য, বিশেষ যুক্তিবাক্য নয়। একটি সার্বিক যুক্তিবাক্যে কোনো শ্রেণিভুক্ত অনির্দিষ্টসংখ্যক ব্যক্তি বা বস্তুর প্রত্যেকের সম্বন্ধে কোনো কিছু স্বীকার বা অস্বীকার করা হয়। এই আরোহে আমরা কিছু মানুষের মৃত্যু দেখে সকল মানুষের মৃত্যু সম্বন্ধে অনুমান করি। অর্থাৎ, 'মরণশীলতা' গুণটিকে সমগ্র মানবজাতির ক্ষেত্রে স্বীকার করে 'সকল মানুষ হয় মরণশীল' এ সার্বিক যুক্তিবাক্যটি স্থাপন করি।"
        },
        {
          "label": "গ",
          "question": "",
          "explanation": "উদ্দীপকে অপ্রকৃত আরোহের অন্যতম প্রকরণ পূর্ণাঙ্গ আরোহের রূপটি প্রতিফলিত হয়েছে। নিচে তা ব্যাখ্যা করা হলো- যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সকল দৃষ্টান্ত পর্যবেক্ষণের মাধ্যমে সিদ্ধান্ত নেওয়া হয় এবং যুক্তিবাক্য গঠন করা হয় এই আরোহে সীমিত সংখ্যক দৃষ্টান্ত থাকে। সেসব দৃষ্টান্ত নিরীক্ষণের সাহায্যে সংগ্রহ করা হয়। সর্বোপরি এই আরোহের সিদ্ধান্ত নিশ্চিত হয়। তেমনি উদ্দীপকে উল্লেখিত একটি জুম (ZOOM) মিটিংয়ে ৩০ জন ব্যক্তি অংশগ্রহণ করেছেন। খোঁজ নিয়ে জানা যায় তারা প্রত্যেকেই স্কুলের শিক্ষক। সুতরাং জুম মিটিংয়ে অংশগ্রহণকারী সবাই স্কুলের শিক্ষক। এভাবে প্রতিটি দৃষ্টান্ত যাচাই বা গণনার মাধ্যমে সিদ্ধান্ত গ্রহণ করার কারণেই উদ্দীপকটি পূর্ণাঙ্গ আরোহের দৃষ্টান্ত।"
        },
        {
          "label": "ঘ",
          "question": "",
          "explanation": "উল্লেখিত পূর্ণাঙ্গ আরোহ যথার্থ আরোহ নয়। নিচে তা বিশ্লেষণ করা হলো- প্রকৃত আরোহ অনুমানের মূল বৈশিষ্ট্য হচ্ছে আরোহমূলক লম্ফের উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। কারণ এই আরোহের প্রতিটি দৃষ্টান্ত পর্যবেক্ষণ বা যাচাই করে সিদ্ধান্ত গ্রহণ করা হয়। তাই পূর্ণাঙ্গ আরোহকে প্রকৃত আরোহ বলা যায় না। পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন: উদ্দীপকের জুম মিটিং এ প্রত্যেক শিক্ষক সম্পর্কে যাচাই করে সিদ্ধান্ত নেওয়া হয়েছে। অর্থাৎ, এই সিদ্ধান্ত প্রক্রিয়ায় জানা থেকে অজানায় গমন করা হয়নি বরং জানা বিষয়ের ভিত্তিতেই সিদ্ধান্ত নেওয়া হয়েছে।উদ্দীপকের প্রকৃত আরোহ অনুমানের মূল বৈশিষ্ট্য আরোহমূলক লম্ফের উপস্থিতি নেই। তাই বলা যায়, উদ্দীপকে বর্ণিত পূর্ণাঙ্গ আরোহ প্রকৃত আরোহ নয়। ব্রিটিশ যুক্তিবিদ জন স্টুয়ার্ট মিল মনে করেন, পূর্ণাঙ্গ আরোহ নিছক জ্ঞাত ঘটনাবলির সংক্ষিপ্ত সমষ্টিকরণ। উপরিউক্ত আলোচনা থেকে বলা যায়, পূর্ণাঙ্গ আরোহ হলো অপ্রকৃত আরোহ।"
        }
      ]
    },
    {
      "number": "7",
      "uddipok": "দৃশ্যকল্প-১: হেঁশেল হলো রান্নাঘর। দৃশ্যকল্প-২: পদ্মাসন হলো ত্রিকোণাকার মণ্ডলমধ্যে পদ্মাসনে সমাসীন। দৃশ্যকল্প-৩: ইংল্যান্ড হলো ক্রিকেটের মক্কা।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে পদের মাধ্যমে সংজ্ঞা প্রদান করা হয় তাকে সংজ্ঞার্থ পদ বলে।"
        },
        {
          "label": "খ",
          "question": "",
          "explanation": "হাঁ,সরলতম গুণ হওয়ার কারণে চেতনা পদের সংজ্ঞা দেওয়া যায় না। সরল ও মৌলিক মানসিক প্রক্রিয়া হচ্ছে চেতনা, সুখ, দুঃখ ইত্যাদি । এগুলো হচ্ছে সরলতম গুণ হওয়ার কারণে এ পদের কোনো সংজ্ঞা দেওয়া যায় না । এদের যেমন বিশ্লেষণ করা যায় না তেমনি আবার অন্য কোনো গুণের সাথে মিশানোও যায় না বা তুলনাও করা যায় না। যে কারণে এদের সংজ্ঞা প্রদান করা যায় না।"
        },
        {
          "label": "গ",
          "question": "",
          "explanation": "দৃশ্যকল্প-২ এ দুর্বোধ্য সংজ্ঞা অনুপপত্তি ঘটেছে। নিচে তা ব্যাখ্যা করা হলো- কোনো পদের সংজ্ঞায় কঠিন বা দুর্বোধ্য শব্দ ব্যবহার করলে সংজ্ঞাটি দুর্বোধ্য বা জটিল প্রকৃতির হয়। এর ফলে যে ভ্রান্তি ঘটে তাই দুর্বোধ্য সংজ্ঞাজনিত অনুপপত্তি। সংজ্ঞার দ্বিতীয় নিয়মানুসারে, যে পদের সংজ্ঞা দিতে হবে সে পদটি থেকে সংজ্ঞার্থ পদকে অধিক স্পষ্ট হতে হবে।' অর্থাৎ সংজ্ঞায় দুর্বোধ্য ভাষা ব্যবহার করা যাবে না। যেমন- সংগীত হলো দুর্মূল্য কোলাহল। এটি দুর্বোধ্য সংজ্ঞাকে নির্দেশ করে। দুর্বোধ্য সংজ্ঞায় দুর্বোধ্য শব্দ ব্যবহার করা হয়। দুর্বোধ্য সংজ্ঞায় যে পদের সংজ্ঞা দেওয়া হয় সংজ্ঞার্থ পদ তার থেকে কম স্পষ্ট হয়। তেমনি দৃশ্যকল্প-২ এ বলা হয়েছে , পদ্মাসন হলো ত্রিকোণাকার মণ্ডলমধ্যে পদ্মাসনে সমাসীন। এখানে 'পদ্মাসন' পদের যে সংজ্ঞা দেওয়া হয়েছে তা জটিল ও দুর্বোধ্য। তাই বলা যায় যে, সংজ্ঞাটিতে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও ৩ যথাক্রমে যৌক্তিক সংজ্ঞার তৃতীয় ও দ্বিতীয় নিয়মের সাথে সাদৃশ্যপূর্ণ। নিচে উভয় বিষয়ের সম্পর্ক সংজ্ঞার নিয়মের আলোকে বিশ্লেষণ করা হলো- সংজ্ঞার তৃতীয় নিয়মানুসারে, যে 'পদের সংজ্ঞা দেয়া হয়, সংজ্ঞায় সে পদ বা তার সমার্থক পদ ব্যবহার করা যাবে না। এ নিয়ম লঙ্ঘন করলেচক্রক সংজ্ঞানুপপত্তি ঘটে। অর্থাৎ কোনো পদের সংজ্ঞা দিতে গিয়ে ভিন্ন ভাষার সেই পদের পুনরুক্তি করা হলে সংজ্ঞাটায় ভ্রান্তি দেখা দিবে। এ অনুপপত্তির নাম চক্রক সংজ্ঞা অনুপপত্তি। যেমন- দৃশ্যকল্প-১ এ বর্ণিত, হেঁশেল হলো রান্নাঘর। এ সংজ্ঞাটা ভ্রান্ত। এতে নতুন কিছুই বলা হয়নি। ফলে সংজ্ঞেয় পদটার অর্থ মোটেই সুস্পষ্ট হয়নি। এখানে 'হেঁশেল' ও 'রান্নাঘর' হলো সমার্থক শব্দ। যৌক্তিক সংজ্ঞার দ্বিতীয় নিয়মানুসারে, যে পদের সংজ্ঞা নির্দেশ করা হয় সংজ্ঞাটা সে. পদ অপেক্ষা স্পষ্টতর হবে, সংজ্ঞাটি রূপকের মাধ্যমে বা দুর্বোধ্য ভাষায় ব্যক্ত করা যাবে না। এ নিয়মটি লঙ্ঘন করে সংজ্ঞায় কোনো রূপক বা দুর্বোধ্য শব্দ ব্যবহার করা হলে রূপক সংজ্ঞা কিংবা দুর্বোধ্য সংজ্ঞা অনুপপত্তি ঘটবে। দৃশ্যকল্প-৩ এ উল্লেখিত, ইংল্যান্ড হলো ক্রিকেটের মক্কা। এটা হলো একটি রূপক সংজ্ঞা। কারণ এখানে 'ক্রিকেট' পদের সংজ্ঞা দিতে গিয়ে মক্কা নামক রূপক শব্দ ব্যবহার করা হয়েছে। উপরিউক্ত আলোচনা থেকে বলা যায়, দৃশ্যকল্প-১ ও ৩ যথাক্রমে যৌক্তিক সংজ্ঞার তৃতীয় ও দ্বিতীয় নিয়মের সাথে সাদৃশ্যপূর্ণ। কারণ উভয় দৃষ্টান্তে সংজ্ঞার তৃতীয় ও দ্বিতীয় নিয়ম লঙ্ঘনজনিত অনুপপত্তি ঘটেছে।"
        }
      ]
    },
    {
      "number": "8",
      "uddipok": "দৃশ্যকল্প-১: : ধনী নয় দরিদ্র। দৃশ্যকল্প-২: দুগ্ধজাত পণ্য হলো পনির। দৃশ্যকল্প-৩: চাল হলো শর্করাজাতীয়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় যদি জাত্যর্থের অতিরিক্ত গুণের উল্লেখ করা হয় এবং গুণটি যদি উপলক্ষণ হয় তাহলে তাকে বাহুল্য সংজ্ঞা বলে।"
        },
        {
          "label": "খ",
          "question": "",
          "explanation": "কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়। আর যখন কোনো পদের সংজ্ঞায় জাত্যর্থের অতিরিক্ত গুণের' উল্লেখ করা হয় এবং গুণটি যদি অবান্তর লক্ষণ হয় তাহলে সংজ্ঞায় যে ত্রুটি হয় তাকে অবান্তর সংজ্ঞা অনুপপত্তি বলে। অবান্তর সংজ্ঞা অনুপত্তিতে পূর্ণ জাত্যর্থ উল্লেখ থাকেন বরং অবান্তর অতিরিক্ত গুণের কথা উল্লেখ থাকে যার ফলে অবান্তর সংজ্ঞায় ত্রুটির সৃষ্টি হয়।"
        },
        {
          "label": "গ",
          "question": "",
          "explanation": "'দৃশ্যকল্প-১' যৌক্তিক সংজ্ঞার চতুর্থ নিয়মের পরিপন্থী। নিচে তা ব্যাখ্যা করা হলো- উদ্দীপকে দৃশ্যকল্প-১ এ যৌক্তিক সংজ্ঞার চতুর্থ নিয়ম লঙ্ঘন করে সংজ্ঞা প্রদান করা হয়েছে। সংজ্ঞার মাধ্যমে একটি পদকে সহজ ও বোধগম্যভাবে প্রকাশ করা হয়। এক্ষেত্রে সংজ্ঞায় একটি পদের পূর্ণ জাত্যর্থ উল্লেখ করতে হয়। এছাড়া যৌক্তিক সংজ্ঞার ক্ষেত্রে কতকগুলো নিয়ম অপরিহার্যভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এই নিয়ম অনুযায়ী কোনো পদকে নেতিবাচকভাবে উপস্থাপন করা যাবে না। তেমনি 'দৃশ্যকল্প-১'-এ যৌক্তিক সংজ্ঞার এই নিয়ম লঙ্ঘন করা হয়েছে। কেননা, এখানে বলা হয়েছে 'ধনী নয় দরিদ্র। অর্থাৎ এখানে 'ধনী' পদটিকে নেতিবাচকভাবে উপস্থাপন করা হয়েছে। তাই 'দৃশ্যকল্প-১'-এ যৌক্তিক সংজ্ঞার চতুর্থ নিয়ম লঙ্ঘন করা হয়েছে। সুতরাং বলা যায়, 'দৃশ্যকল্প-১' যৌক্তিক সংজ্ঞার চতুর্থ নিয়মের পরিপন্থী।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ এ অব্যাপক সংজ্ঞা এবং দৃশ্যকল্প-৩ এ অতিব্যাপক সংজ্ঞা অনুপপত্তি ঘটেছে। নিচে এদের মধ্যকার পার্থক্য বিশ্লেষণ করা হলো- উদ্দীপকের 'দৃশ্যকল্প-২' এ দুগ্ধজাত পণ্যকে পণির হিসেবে আভাহত করা হয়েছে। আর এর মাধ্যমে এখানে অধ্যাপক সংজ্ঞা অনুপপতি ঘটেছে। যৌক্তিক বিভাগের প্রথম নিয়ম অনুযায়া কোনো পদের সংজ্ঞায় পদটির পূর্ণ জাত্যর্থ উল্লেখ করতে হবে, পূর্ণ জাতার্থের কম বাবেশি উল্লেখ করা যাবে না। যদি কোনো পদের সংজ্ঞায় পূর্ণ জাত্যর্থের অতিরিক্ত কোনো গুণের উল্লেখ করা হয় তখন সংজ্ঞা ত্রুটিপূর্ণ হয়। সংজ্ঞার এ ত্রুটিকে অব্যাপক সংজ্ঞা অনুপপত্তি বলে। অপরদিকে উদ্দীপকের 'দৃশ্যকল্প-৩' এ চালকে কেবল শর্করা জাতীয় বলে অভিহিত করা হয়েছে। আর এর মাধ্যমে এখানে অতিব্যাপক সংজ্ঞা অনুপপত্তি ঘটেছে। যৌক্তিক সংজ্ঞার নিয়ম অনুযায়ী কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি উল্লেখ করা যায় না। যদি কোনো পদের সংজ্ঞায় পূর্ণ জাত্যর্থের কম উল্লেখ করা হয় তাহলে সংজ্ঞা ত্রুটিপূর্ণ হয়। সংজ্ঞার এ ত্রুটিকে অতিব্যাপক সংজ্ঞা অনুপপত্তি বলে। 'দৃশ্যকল্প-৩' এ চালের সংজ্ঞায় আংশিক জাত্যর্থ উল্লেখ করা হয়েছে। তাই দৃশ্যকল্প-৩ এ অতিব্যাপক সংজ্ঞা অনুপপত্তি ঘটেছে। তাই বলা যায়, দৃশ্যকল্প-২ এর বিধেয় পদের ব্যক্ত্যর্থ উদ্দেশ্য পদের ব্যাস্ত্যর্থের তুলনায় কম কিন্তু দৃশ্যকল্প-৩ এর বিধেয় পদের ব্যক্ত্যর্থ উদ্দেশ্য পদের ব্যক্ত্যর্থের তুলনায় বেশি।"
        }
      ]
    },
    {
      "number": "9",
      "uddipok": "দৃশ্যকল্প-১:সকল কৃষক হয় মানুষ। সকল চিকিৎসক হয় মানুষ। সকল তাঁতি হয় মানুষ। সকল চালক হয় মানুষ। সুতরাং সকল পেশাজীবী হয় মানুষ। দৃশ্যকল্প-২ : নেইমার ও রোনালদো দুজনেই সেরা ফুটবল খেলোয়াড়। লীগে খেলে, বিশ্বকাপে অংশগ্রহণ করে। নেইমার আন্তর্জাতিক মানের খেলোয়াড়। সুতরাং রোনালদোও আন্তর্জাতিক মানের খেলোয়াড়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "প্রকৃত আরোহ তিন প্রকার।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে কার্যকারণ সম্পর্ক নির্ণয় ব্যতীত বিশেষ বিশেষ দৃষ্টান্তের অনুকূল অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এখানে সিদ্ধান্তের ভিত্তি অনুকূল দৃষ্টান্ত, প্রতিকূল দৃষ্টান্ত এখানে বিবেচনা করা হয় না। তাই একটি প্রতিকূল দৃষ্টান্ত পাওয়া গেলে অবৈজ্ঞানিক আরোহের সিদ্ধান্তটি ভ্রান্ত হয়ে যায়। এজন্য অবৈজ্ঞানিক আরোহের সিদ্ধান্ত সম্ভাব্য হয়ে থাকে।"
        },
        {
          "label": "গ",
          "question": "",
          "explanation": "'দৃশ্যকল্প-১' প্রকৃত আরোহের শ্রেণিবিভাগ বৈজ্ঞানিক আরোহকে নির্দেশ করছে। নিচে তা ব্যাখ্যা করা হলো-  বৈজ্ঞানিক আরোহে যে প্রক্রিয়ায় সিদ্ধান্ত গ্রহণ করা হয় এখানে সে প্রক্রিয়ায় সিদ্ধান্ত গ্রহণ করা হয়েছে।প্রকৃত আরোহের শ্রেণিবিভাগগুলোর প্রথমটি হলো বৈজ্ঞানিক আরোহ।। এখানে একদিকে প্রকৃতির নিয়মানুবর্তিতা নীতি ও অন্যদিকে কার্যকারণ নিয়ম বিদ্যমান থাকে। তাই বলা যায়, যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। এখানে অনুকূল ও প্রতিকূল উভয় প্রকার দৃষ্টান্ত বিবেচনা করা হয়। বৈজ্ঞানিক আরোহে ঘটনার প্রাসঙ্গিকতা বিচার করা হয় এবং অপ্রয়োজনীয় অংশগুলো বাদ দেওয়া হয়। বৈজ্ঞানিক আরোহে প্রকল্প প্রণয়ন করা হয় এবং এখানে শ্রেণিকরণের ভূমিকা আছে। এছাড়া কার্যকারণ সম্পর্কের ওপর প্রতিষ্ঠিত বিধায় এই প্রকার আরোহ নিশ্চিত সিদ্ধান্ত প্রতিষ্ঠা করতে পারে। তেমনি 'দৃশ্যকল্প-১'-এ যেভাবে বিশেষ বিশেষ দৃষ্টান্ত থেকে সার্বিক সংশ্লেষক সিদ্ধান্ত প্রতিষ্ঠা করা হয়েছে ঠিক সেভাবেই বৈজ্ঞানিক আরোহের পদ্ধতি অনুসরণ করা হয়েছে। তাই 'দৃশ্যকল্প-১'-এর মাধ্যমে প্রকৃত আরোহের রূপ বৈজ্ঞানিক আরোহ নির্দেশিত হয়েছে।"
        },
        {
          "label": "ঘ",
          "question": "",
          "explanation": "প্রকৃত আরোহের দৃষ্টিকোণ থেকে 'দৃশ্যকল্প-২'-এর মাধ্যমে সাদৃশ্যমূলক অনুমান নির্দেশিত হয়েছে। নিচে এর যথার্থতা বিশ্লেষণ করা হলো- সাদৃশ্যানুমানে যেভাবে সিদ্ধান্ত প্রতিষ্ঠা করা হয় এখানে সেভাবে সিদ্ধান্ত প্রতিষ্ঠা করা হয়েছে। প্রকৃত আরোহের শ্রেণিবিভাগগুলোর মধ্যে সর্বশেষ শ্রেণিবিভাগ হলো সাদৃশ্যমূলক অনুমান। এখানে সাদৃশ্যের ভিত্তিতে সিদ্ধান্ত প্রতিষ্ঠা করা হয়ে থাকে। তাই বলা যায়, যে আরোহে দুটি বিষয়ে, কতিপয় সাদৃশ্য লক্ষ করে তাদের মধ্যে নতুন কোনো সাদৃশ্য অনুমান করা হয় তাকে সাদৃশ্যমূলক অনুমান বলে। সাদৃশ্যানুমানের সিদ্ধান্তের ভিত্তি সাদৃশ্য। এই প্রকার আরোহের সিদ্ধান্ত তাই সম্ভাব্য হয়ে থাকে। এখানে কার্যকারণ সম্পর্ক নির্ণয় করা হয় না, তবে কার্যকারণ সম্পর্কের ইঙ্গিত থাকে। এখানে মৌলিক প্রাসঙ্গিক ও অপরিহার্য সাদৃশ্যের ভিত্তিতে সিদ্ধান্ত প্রতিষ্ঠা করা হলে সেটি অধিক সম্ভাব্য, এমনকি সত্যও হতে পারে। এই প্রকার আরোহের সিদ্ধান্তের নিশ্চয়তা দেওয়া যায় না। এটি অধিক সম্ভাব্য বা কম সম্ভাব্য হয়। সাধারণ মানুষ দৈনন্দিন জীবনের বিভিন্ন ক্ষেত্রে এই প্রকার আরোহ ব্যবহার করে থাকে। 'দৃশ্যকল্প-২'-এ নেইমার ও রোনালদোর মধ্যে সাদৃশ্য বিবেচনা করে সিদ্ধান্ত প্রতিষ্ঠা করা হয়েছে। তাই 'দৃশ্যকল্প-২'-এর মাধ্যমে সাদৃশ্যানুমান নির্দেশিত হয়েছে। উপরিউক্ত আলোচনা থেকে বলা যায় যে, সাদৃশ্যানুমান প্রকৃত আরোহ হলেও এখানে কার্যকারণ সম্পর্ক বিদ্যমান থাকে না। তাই এ আরোহের সিদ্ধান্তের নিশ্চয়তা দেওয়া যায় না। এটি সম্ভাব্য হয়ে থাকে।"
        }
      ]
    },
    {
      "number": "10",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো জটিল দুর্বোধ্য, অস্পষ্ট ও রহস্যময় বিষয়কে সহজ, সরল ও বোধগম্যভাবে উপস্থাপন করাকে ব্যাখ্যা বলে।"
        },
        {
          "label": "খ",
          "question": "",
          "explanation": "পরম নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই। তাই পরম নিয়মকে অন্য কোনো নিয়মের অন্তর্ভুক্ত করা যায় না। ব্যাখ্যা প্রদানের জন্য কোনো একটি নিয়মকে অন্য একটি নিয়মের অন্তর্ভুক্ত করতে হয়। যেহেতু পরম নিয়মকে অন্য কোনো নিয়মের অন্তর্ভুক্ত করা যায় না, তাই পরম নিয়মের ব্যাখ্যা দেওয়া যায় না।"
        },
        {
          "label": "গ",
          "question": "",
          "explanation": "'দৃশ্যকল্প-১'-এ বৈজ্ঞানিক ব্যাখ্যার রূপ বিশ্লেষণ প্রতিফলিত হয়েছে। নিচে তা বর্ণনা করা হলো- বিশ্লেষণে একটি ঘটনাকে যেভাবে দেখানো হয় এখানে 'কোভিড-১৯' প্রতিরোধকে সেভাবে দেখানো হয়েছে। ব্যাখ্যার মাধ্যমে একটি বিষয়কে সহজ ও বোধগম্যভাবে উপস্থাপন করা হয়। আর বৈজ্ঞানিক ব্যাখ্যার রূপ বিশ্লেষণে কোনো কার্যের কারণের বিভিন্ন অংশ বিশ্লেষণ করে দেখানো হয়। অনেক সময় বিভিন্ন কারণ একত্রিত হয়ে একটি মিশ্রকার্য উৎপন্ন করে। বৈজ্ঞানিক ব্যাখ্যার রূপ বিশ্লেষণে দেখানো হয় যে, মিশ্রকার্যটি বিভিন্ন স্বতন্ত্র কারণের মিলিত প্রচেষ্টার ফল। যেমন- নদীতে নৌকা চালানোর জন্য নদীর স্রোত, বাতাসের বেগ, নৌকার গতি, দাঁড়ের ব্যবহার ইত্যাদি স্বতন্ত্র কারণগুলো একত্রে কাজ করে। বিশ্লেষণে মিশ্রকার্যের স্বতন্ত্র কারণগুলো উল্লেখ করে ঘটনাটিকে ব্যাখ্যা করা হয়। তেমনি উদ্দীপকের 'দৃশ্যকল্প-১'-এ 'কোভিড-১৯ প্রতিরোধ' নামক মিশ্রকার্যটির কয়েকটি স্বতন্ত্র কারণ উল্লেখ করে ঘটনাটির ব্যাখ্যা দেওয়া হয়েছে। তাই বলা যায় 'দৃশ্যকল্প-১'-এর ' মাধ্যমে বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২' ও 'দৃশ্যকল্প-৩'-এর মাধ্যমে যথাক্রমে বৈজ্ঞানিক ব্যাখ্যার রূপ 'অন্তর্ভুক্তি' ও শৃঙ্খলযোজন নির্দেশিত হয়েছে। এদের পার্থক্য বিশ্লেষণ করা হলো-  দৃশ্যকল্প-২ এর মাধ্যমে বৈজ্ঞানিক ব্যাখ্যার রূপ অন্তর্ভুক্তি প্রকাশিত হয়েছে। এখানে 'করোনা'কে বৃহত্তর গোত্র 'ভাইরাস'-এর অন্তর্ভুক্ত করে দেখানো হয়েছে। আর বৈজ্ঞানিক ব্যাখ্যার যেরূপে একটি কম ব্যাপক নিয়মকে একটি বেশি ব্যাপক নিয়মের অন্তর্ভুক্ত করে ব্যাখ্যা করা হয় তাকে অন্তর্ভুক্ত বলে। এখানে যে ঘটনাকে ব্যাখ্যা করা হয় সেটি একটি বিশেষ নিয়ম এবং যে নিয়মের অন্তর্ভুক্ত করে ব্যাখ্যা করা হয় সেটি একটি সার্বিক নিয়ম। যেমন- জোয়ার-ভাটার নিয়মকে যখন মধ্যাকর্ষণ নিয়মের অন্তর্ভুক্ত করে ব্যাখ্যা করা হয় তখন সেটি হয় অন্তর্ভুক্তি। এখানে জোয়ার-ভাটার নিয়ম একটি বিশেষ নিয়ম এবং মধ্যাকর্ষণ নিয়ম একটি সার্বিক নিয়ম। বৈজ্ঞানিক ব্যাখ্যার এক্ষেত্রে বিশেষ ও সার্বিক নিয়মের পারস্পরিক সম্পর্কও জানা যায়। অপরদিকে 'দৃশ্যকল্প-৩'-এ 'হাত ধোয়া' ও 'সুস্থ থাকার' মধ্যবর্তী পর্যায় 'জীবাণুমুক্তকরণ'কে দেখানো হয়েছে। তাই এ বিষয়টির মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে ব্যাখ্যা করা হয় তাকে শৃঙ্খলযোজন বলে। বিভিন্ন কার্যের ক্ষেত্রে কার্য ও তার দূরবর্তী ‫কারণের মধ্যে মধ্যবর্তী পর্যায় থাকে। শৃঙ্খলযোজনে সকল পর্যায়কে শৃঙ্খলমুক্তভাবে উপস্থাপন করা হয়। যেমন- 'বিদ্যুৎ' ও 'বজ্রধ্বনির' মধ্যবর্তী পর্যায় হলো তাপ। শৃঙ্খলযোজনে 'বিদ্যুৎ' তাপ → বজ্রধ্বনি' আকারে শৃঙ্খলবদ্ধ করে ব্যাখ্যা করা হয়। বৈজ্ঞানিক ব্যাখ্যার এই রূপের মাধ্যমে একটি কার্যের বিভিন্ন পর্যায় আমাদের কাছে স্পষ্ট হয়।"
        }
      ]
    },
    {
      "number": "11",
      "uddipok": "দৃশ্যকল্প-১: চিতাবাঘ হলো হিংস্র, ক্ষিপ্র ও বিড়াল প্রজাতির প্রাণী। এদের গায়ে ফোঁটা ফোঁটা দাগ আছে। এরা সাঁতার কাটতে পারে। দৃশ্যকল্প-২: দেশপ্রেমিক হন দেশপ্রেম বোধসম্পন্ন মানুষ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তাকে সঙ্গেয় পদ বলে।"
        },
        {
          "label": "খ",
          "question": "",
          "explanation": "কোনো পদের সংজ্ঞা প্রদানের ক্ষেত্রে পদটির আসন্নতম জাতি ও বিভেদক লক্ষণ উল্লেখ করতে হয়। 'সৌন্দর্য' একটি গুণবাচক পদ। অর্থাৎ এটি একটি মৌলিক গুণ। তাই 'সৌন্দর্য' পদটির জাতি ও বিভেদক লক্ষণ উল্লেখ করা যায় না। সৌন্দর্য পদের সংজ্ঞায় পদটির আসন্নতম জাতি ও বিভেদক লক্ষ্মণ করা থাকেনা। এ কারণে 'সৌন্দর্য' পদটির সংজ্ঞাদান সম্ভব নয়।"
        },
        {
          "label": "গ",
          "question": "",
          "explanation": "'দৃশ্যকল্প-১'-এর মাধ্যমে বর্ণনার বিষয়টি নির্দেশ করেছে। নিচে তা ব্যাখ্যা করা হলো-  কোনো একটি পদকে যেভাবে বর্ণনা করা হয় এখানে সেভাবে 'চিতাবাঘ'কে বর্ণনা করা হয়েছে। বর্ণনার মাধ্যমে কোনো একটি পদের জাত্যর্থের অংশবিশেষ উল্লেখের মাধ্যমে পদটিকে প্রকাশ করা হয়। অর্থাৎ বর্ণনায় কোনো একটি পদের বিভিন্ন বৈশিষ্ট্য উল্লেখের মাধ্যমে পদটিকে স্পষ্টভাবে প্রকাশ করা হয়। উদ্দীপকে 'দৃশ্যকল্প-১'-এ 'চিতাবাঘ'-এর বিভিন্ন বৈশিষ্ট্য উল্লেখের মাধ্যমে প্রকাশ করা হয়েছে। তাই 'দৃশ্যকল্প-১'-এর মাধ্যমে বর্ণনার বিষয়টি নির্দেশিত হয়েছে। বর্ণনার কোনো সুনির্দিষ্ট নিয়ম- নেই। তাই বিভিন্ন ব্যক্তি বিভিন্নভাবে একটি পদকে বর্ণনা করতে পারে। এক্ষেত্রে অনুপপত্তির কোনো সম্ভাবনা থাকে না। তবে বর্ণনার মাধ্যমে একটি পদ সম্পর্কে ধারণা লাভ করা গেলেও এর মাধ্যমে আমরা একটি পদের প্রকৃত অর্থ জানতে পারি না। সাধারণ মানুষ বিভিন্ন ক্ষেত্রে বর্ণনার আশ্রয় গ্রহণ করে থাকে। এছাড়া যেসব ক্ষেত্রে সংজ্ঞা প্রদান করা যায় না, সেসব ক্ষেত্রে বর্ণনার আশ্রয় গ্রহণ করতে হয়।"
        },
        {
          "label": "ঘ",
          "question": "",
          "explanation": "'দৃশ্যকল্প-১' ও 'দৃশ্যকল্প-২'-এর মাধ্যমে যথাক্রমে বর্ণনা ও সংজ্ঞা নির্দেশিত হয়েছে। এ দুটি বিষয়ের মধ্যে পার্থক্য নিচে বিশ্লেষণ করা হলো- 'দৃশ্যকল্প-১'-এ একটি বিষয়ের বিভিন্ন বৈশিষ্ট্য উল্লেখ করে পদটিকে উপস্থাপন করা হয়েছে। তাই 'দৃশ্যকল্প-১'-এর মাধ্যমে বর্ণনা।নির্দেশিত হয়েছে। বর্ণনায় একটি পদের পূর্ণ জাত্যর্থের পরিবর্তে আংশিক জাত্যর্থ প্রকাশিত হয়। তাই বর্ণনার মাধ্যমে একটি পদের প্রকৃত অর্থ জানা যায় না। বর্ণনার কোনো নির্দিষ্ট নিয়ম নেই। তাই সকল পদের বর্ণনা প্রদান করা যায়। এদিক থেকে সংজ্ঞার চেয়ে বর্ণনার পরিধি ব্যাপক। বর্ণনার ক্ষেত্রে নির্দিষ্ট নিয়ম নেই বিধায় এখানে অনুপপত্তির কোনো সম্ভাবনা নেই। যেসব ক্ষেত্রে পদের সংজ্ঞা প্রদান করা যায় না সেসব ক্ষেত্রে পদের বর্ণনার আশ্রয় নিতে হয়। অন্যদিকে 'দৃশ্যকল্প-২'-এ 'দেশপ্রেমিক' পদকে সুনির্দিষ্ট ও সুস্পষ্টভাবে উপস্থাপন করা হয়েছে। তাই 'দৃশ্যকল্প-২'-এর মাধ্যমে সংজ্ঞা নির্দেশিত হয়েছে। সংজ্ঞার মাধ্যমে একটি পদের প্রকৃত অর্থ জানা যায়। সংজ্ঞার সুনির্দিষ্ট নিয়ম রয়েছে। এসব নিয়ম অমান্য করলে অনুপপত্তি ঘটে। সংজ্ঞার ক্ষেত্রে নির্দিষ্ট নিয়ম অনুসরণ করতে হয় বিধায় সংজ্ঞা সবসময় একই হয়ে থাকে। সংজ্ঞায় সংজ্ঞেয় ও সংজ্ঞার্থপদ পরস্পর সমীকরণের মতো। তাই সংজ্ঞা বৈজ্ঞানিক মূল্যে মূল্যমান। তবে সকল পদের সংজ্ঞা দেওয়া যায় না। এদিক থেকে বর্ণনার চেয়ে সংজ্ঞার পরিধি সীমিত। সংজ্ঞা যথার্থ জ্ঞান অর্জনের জন্য গুরুত্বপূর্ণ বিষয়।"
        }
      ]
    }
  ]
}