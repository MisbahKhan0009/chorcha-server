{
  "title": "চট্টগ্রাম বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় এমন প্রাণী যে সমাজে বসবাস করে এবং সভ্যতাকে এগিয়ে নিয়ে যায়। দৃশ্যকল্প-২: অপসংস্কৃতি হচ্ছে সংস্কৃতির অভাব। দৃশ্যকল্প-৩: মানুষ হয় বুদ্ধিবৃত্তিসম্পন্ন প্রাণী।",
      "tag": "CTG.B 24",
      "sub_questions": [
        {
          "label": "ক",
          "question": "যৌক্তিক সংঙ্গা কাকে বলে?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটির অপরিহার্য অর্থ প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "দূর্বোধ্য সংঙ্গা অনুপপত্তি কখন ঘটে?",
          "explanation": "কোনো পদের সংজ্ঞায় দুর্বোধ্য ও জটিল ভাষা ব্যবহারের কারণে দুর্বোধ্য সংজ্ঞা অনুপপত্তি (Fallacy of Obscure Definition) ঘটে। দুর্বোধ্য সংজ্ঞা একটি ভ্রান্ত সংজ্ঞা। সাধারণত কোনো পদের সংজ্ঞায় সহজ-সরল ভাষার পরিবর্তে দুর্বোধ্য ও জটিল ভাষা ব্যবহারের কারণে এরূপ অনুপপত্তি ঘটে। যেমন- 'বটবৃক্ষ হচ্ছে জটাজট লাঞ্ছিত সবিতাতপ নিরোধক মহাস্থবির পাদপ।' এই উদাহরণটি জটিল ভাষায় হওয়ার কারণে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "গ",
          "question": "দৃশ্যকল্প-২ এ কোন ধরনের অনুপপত্তি ঘটেছে? ব্যাখ্যা কর।",
          "explanation": "দৃশ্যকল্প-২ এ নঞর্থক সংজ্ঞাজনিত অনুপপত্তি ঘটেছে। যৌক্তিক সংজ্ঞার চতুর্থ নিয়ম অনুযায়ী, 'কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না।' সংজ্ঞার এই নিয়ম লঙ্ঘন করে নঞর্থক ভাষা ব্যবহার করলে সংজ্ঞাটি ত্রুটিপূর্ণ হবে। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। যেমন- 'অসুবিধা হয় সুবিধার অনুপস্থিতি'। এখানে নেতিবাচক ভাষা ব্যবহার করে সংজ্ঞা দেওয়া হয়েছে। তাই এই দৃষ্টান্তে নঞর্থক সংজ্ঞাজনিত অনুপপত্তি ঘটেছে। অনুরূপ দৃষ্টান্ত প্রতীয়মান দৃশ্যকল্প-২ এ। উদ্দীপকের দৃশ্যকল্প-২ এ বলা হয়েছে, 'অপসংস্কৃতি হচ্ছে সংস্কৃতির অভাব।' এখানে নেতিবাচক ভাষায় অপসংস্কৃতি পদের সংজ্ঞা দেওয়া হয়েছে। ফলে নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "পাঠ্যবইয়ের আলোকে দৃশ্যকল্প-১ এবং দৃশ্যকল্প-৩ এ প্রকাশিত বিষয়গুলোর পার্থক্য বিশ্লেষণ কর।",
          "explanation": "দৃশ্যকল্প-১ এবং দৃশ্যকল্প-৩ এ প্রকাশিত বিষয়গুলো হলো বর্ণনা ও যৌক্তিক সংজ্ঞা। নিচে উভয় বিষয়ের মধ্যে পার্থক্য নির্ণয় করা হলো- বর্ণনার ক্ষেত্রে পদের উপলক্ষণ বা অবান্তর লক্ষণ কিংবা অংশিক জাত্যর্থ উল্লেখ করে পদের বিবৃতি দেওয়া হয়। দৃশ্যকল্প-১ এ বর্ণিত, 'মানুষ হয় এমন প্রাণী যে সমাজে বসবাস করে এবং সভ্যতাকে এগিয়ে নিয়ে যায়।' এটি মানুষ সম্পর্কে নিছক বিবৃতি। এ কারণে এটি বর্ণনা হিসেবে বিবেচিত। অন্যদিকে, যৌক্তিক সংজ্ঞায় পদের পূর্ণ জাত্যর্থ উল্লেখ করে পদের অপরিহার্য অর্থ প্রকাশ করা হয়। যেমন- দৃশ্যকল্প-৩ এ বর্ণিত, 'মানুষ হয় বৃদ্ধিবৃত্তিসম্পন্ন প্রাণী।' এটি মানুষ পদের যৌক্তিক সংজ্ঞা। বর্ণনায় একটি পদের প্রকৃত অর্থ প্রকাশিত হয় না। ফলে আমরা এর মাধ্যমে একটি পদের প্রকৃত রূপ জানতে পারি না। বর্ণনার কোনো সুনিদিষ্ট নিয়ম নেই। তাই বিভিন্ন ব্যক্তি বিভিন্নভাবে একটি বিষয়কে বর্ণনা করে থাকে। অন্যদিকে, যৌক্তিক সংজ্ঞার মাধ্যমে শব্দের অর্থ নির্দিষ্ট হয়। 'ফলে পদের প্রকৃত অর্থ প্রকাশ পায়। তবে সংজ্ঞার সুনিদিষ্ট নিয়ম থাকায় বিভিন্ন অনুপপত্তির আশঙ্কা থাকে। সামগ্রিক আলোচনার প্রেক্ষিতে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়। তবে ব্যবহারিক জীবনে আমরা যেরূপ বিবৃতি প্রদান করি, তা বর্ণনা হিসেবেই অধিক পরিচিত।"
        }
      ]
    },
    {
      "number": "2",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "বৃহত্তম জাতিকে যৌক্তিক বিভাজন করা যায় না কেন?",
          "explanation": "ক্ষুদ্রতম উপজাতিকে কোনো অংশে বিভক্ত করা যায় না বলে এরূপ উপজাতির যৌক্তিক বিভাগ সম্ভব নয়।যে উপজাতির চেয়ে ক্ষুদ্র আর কোনো উপজাতি নেই তাকে ক্ষুদ্রতম উপজাতি বলে। কম ব্যক্ত্যর্থসম্পন্ন বলেই ক্ষুদ্রতম উপজাতির চেয়ে সংকীর্ণ অন্য কোনো উপজাতি পাওয়া যায় না। এ কারণে ক্ষুদ্রতম উপজাতির যৌক্তিক বিভাগ করা সম্ভব নয়।"
        },
        {
          "label": "গ",
          "question": "চিত্র-১ যৌক্তিক বিভাগের কোন নিয়মের পরিপন্থী? ব্যাখ্যা কর।",
          "explanation": "চিত্র-১ যৌক্তিক বিভাগের দ্বিতীয় নিয়মের পরিপন্থি। যৌক্তিক বিভাগের দ্বিতীয় নিয়মানুসারে 'কোনো একটি জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে একই সময়ে মাত্র একটি মূলনীতি অনুসরণ করতে হয়।' যদি কোনো কারণে একই সময়ে একাধিক মূলনীতি অনুসরণ করা হয় তাহলে বিভাগটি ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। উদ্দীপকের চিত্র-১-এর ত্রিভুজ পদটিকে সমকোণী, সমবাহু এবং বিষমবাহু পদে বিভক্ত করা হয়েছে। এখানে 'কোণ' ও 'বাহু'র ভিত্তিতে দুটি মূলনীতি অনুসরণ করে যৌক্তিক বিভাগ করা হয়েছে। অথচ যৌক্তিক বিভাগের দ্বিতীয় নিয়ম অনুযায়ী কোনো জাতি বা শ্রেণির যৌক্তিক বিভাগের ক্ষেত্রে একই সময়ে মাত্র একটি মূলনীতি অনুসরণ করতে হয়, একের অধিক নয়। যৌক্তিক বিভাগের এই নিয়ম লঙ্ঘন করে চিত্র-১ এ যৌক্তিক বিভাগ করা হয়েছে। এই কারণে চিত্র-১ এর যৌক্তিক বিভাগে সংকর বিভাগ অনুপপত্তি ঘটেছে। যা সুস্পষ্টই যৌক্তিক বিভাগের দ্বিতীয় নিয়মের পরিপন্থি।"
        },
        {
          "label": "ঘ",
          "question": "চিত্র-২ এর যৌক্তিক বিভাজন প্রক্রিয়ার যথার্থতা মূল্যায়ন কর।",
          "explanation": "চিত্র-২ এর যৌক্তিক বিভাজন প্রক্রিয়াটি যথার্থ। কারণ এখানে একটি নীতির আলোকে 'ফল' পদের যৌক্তিক বিভাগ করা হয়েছে। একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। যেমন- 'শিক্ষা' মূলনীতির ভিত্তিতে 'মানুষ' জাতিকে 'শিক্ষিত' ও 'অশিক্ষিত' এ দুটি উপজাতিতে ভাগ করা যায়। আবার সততার ভিত্তিতে 'সৎ' ও 'অসৎ' এ দুটি উপজাতিতেও ভাগ করা যায়। কিন্তু কোনোভাবেই 'শিক্ষা' ও 'সততা' এ দুটি মূলনীতি অনুযায়ী মানুষকে একসাথে 'শিক্ষিত সৎ মানুষ' ও 'অশিক্ষিত সৎ মানুষ' পদে বিভক্ত করা যায় না। উদ্দীপকের চিত্র-২ এ 'ফল' পদকে অবস্থানের মূলনীতির ভিত্তিতে 'জলজ' ও 'স্থলজ' এ দুটি শ্রেণিতে ভাগ করেছে। অর্থাৎ একটি নীতির আলোকে এই যৌক্তিক বিভাগ প্রক্রিয়াটি সম্পন্ন হয়েছে। তাই এটি যৌক্তিক বিভাগের দৃষ্টান্ত। পরিশেষে বলা যায়, যৌক্তিক বিভাগে একটি মূলনীতির ভিত্তিতে পদকে বিভক্ত করা হয়। যার দৃষ্টান্ত উদ্দীপকের চিত্র-২ এ পরিলক্ষিত হয়। এ কারণে চিত্র-২ এর যৌক্তিক বিভাজন প্রকিয়াটি যথার্থ বলে মনে করি।"
        }
      ]
    },
    {
      "number": "3",
      "uddipok": "যুক্তি-১: সানির রক্তের রং হয় লাল। আদির রক্তের রং হয় লাল। রানীর রক্তের রং হয় লাল। ∴ \\therefore ∴ সকল মানুষের রক্তের রং হয় লাল। যুক্তি-২: এ পর্যন্ত যত তেঁতুল খেয়েছি সবই টক। অতএব সকল তেঁতুল হয় টক।",
      "tag": "CTG.B 24",
      "sub_questions": [
        {
          "label": "ক",
          "question": "সাদৃশ্যানুমান কাকে বলে?",
          "explanation": "যে অনুমান প্রক্রিয়ায় দুটি বিষয় বা ঘটনার সাদৃশ্যের ভিত্তিতে নতুন কোনো সিদ্ধান্ত গ্রহণ করা হয় তাকে সাদৃশ্যানুমান (Analogy) বলে।"
        },
        {
          "label": "খ",
          "question": "পূর্ণাঙ্গ আরোহকে প্রকৃত আরোহ বলা হয় কেন?",
          "explanation": "আরোহমূলক লম্ফের অনুপস্থিতির কারণে পূর্ণাঙ্গ আরোহকে অপ্রকৃত আরোহ বলা হয়। প্রকৃত আরোহ অনুমানের মূল বৈশিষ্ট্য হচ্ছে আরোহমূলক লম্ফের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। কারণ এই আরোহের প্রতিটি দৃষ্টান্ত পর্যবেক্ষণ - বা যাচাই করে সিদ্ধান্ত গ্রহণ করা হয়। তাই পূর্ণাঙ্গ আরোহকে প্রকৃত আরোহ বলা যায় না।"
        },
        {
          "label": "গ",
          "question": "উদ্দীপকে যুক্তি-১ এ কোন ধরনের আরোহ অনুমানের প্রকাশ ঘটেছে? ব্যাখ্যা কর।",
          "explanation": "উদ্দীপকে যুক্তি-১ এ বৈজ্ঞানিক আরোহ অনুমানের প্রকাশ ঘটেছে। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক. সিদ্ধান্ত গ্রহণ করা হয়, তাকে বৈজ্ঞানিক আরোহ বলে। যেমন- 'সকল মানুষ হয় মরণশীল।' কার্যকারণ নীতি ও প্রকৃতির নিয়মানুবর্তিতা নীতি নির্ভর এই সার্বিক সিদ্ধান্তটি বৈজ্ঞানিক আরোহের দৃষ্টান্ত। উদ্দীপকের যুক্তি-১ এ বলা হয়েছে, 'সানির রক্তের রং হয় লাল। আদির রক্তের রং হয় লাল। রানীর রক্তের রং হয় লাল। অতএব, সকল মানুষের রক্তের রং হয় লাল।' এখানে আরোহাত্মক লম্ফ বা বিশেষ বিশেষ দৃষ্টান্তের ভিত্তিতে কার্যকারণ নীতি ও প্রকৃতির নিয়মানুবর্তিতা নীতির আলোকে সার্বিক সিদ্ধান্ত গ্রহণ করা হয়েছে। তাই এটি বৈজ্ঞানিক আরোহের দৃষ্টান্ত।"
        },
        {
          "label": "ঘ",
          "question": "পাঠ্যবইয়ের আলোকে যুক্তি-১ ও যুক্তি-২ এর পার্থক্য লেখ।",
          "explanation": "উদ্দীপকে যুক্তি-১ বৈজ্ঞানিক আরোহ এবং যুক্তি-১ অবৈজ্ঞানিক আরোহকে নির্দেশ করে। নিচে এ দুই আরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও। পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ এবং সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না।পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই যুক্তি-১ ও যুক্তি-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "ব্যাখ্যা কাকে বলে?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাই হলো ব্যাখ্যা।"
        },
        {
          "label": "খ",
          "question": "বৈজ্ঞানিক ব্যাখ্যা ব্যক্তিভেদে ভিন্ন হয় না কেন?",
          "explanation": "বৈজ্ঞানিক ব্যাখ্যা সুনির্দিষ্ট নিয়মে পরিচালিত হয় বিধায় এটি ব্যক্তিভেদে ভিন্ন হয় না। বৈজ্ঞানিক ব্যাখ্যার বেলায় কোনো ঘটনাকে ব্যাখ্যা দিতে গিয়ে প্রাকৃতিক নিয়ম-কানুনকে অনুসরণ করা হয়। এখানে ঘটনার এমন কৃতগুলো দিক বিবেচনা করে ব্যাখ্যা করা হয় যা সকল ক্ষেত্রে একই রকম হয়ে থাকে। এছাড়া বৈজ্ঞানিক ব্যাখ্যার ক্ষেত্রে যে ব্যাখ্যা প্রদান করা হয়, তার যথার্থতা যাচাই করা যায় এবং তা করাও হয়। ফলে বৈজ্ঞানিক ব্যাখ্যা ব্যক্তিভেদে ভিন্ন হয় না।।"
        },
        {
          "label": "গ",
          "question": "A চিহ্নিত স্থানে নির্দেশিত বিষয়টির বৈশিষ্ট্য ব্যাখ্যা কর।",
          "explanation": "A চিহ্নিত স্থানটি বৈজ্ঞানিক ব্যাখ্যাকে নির্দেশ করে। যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যার একটি বৈশিষ্ট্য হলো বৈজ্ঞানিক ব্যাখ্যা সংযুক্তির সাথে যুক্ত। কারণ বৈজ্ঞানিক ব্যাখ্যায় যখন কোনো ঘটনাকে ব্যাখ্যা করা হয় তখন তাকে একই জাতীয় অন্য ঘটনার সাথে যুক্ত করা হয়। এই যুক্ত করাকে বৈজ্ঞানিক ব্যাখ্যার সংযুক্তিকরণ বলে। বৈজ্ঞানিক ব্যাখ্যা সার্বিকীকরণ বা আরোহ পদ্ধতির সাথে যুক্ত। বৈজ্ঞানিক ব্যাখ্যায় ঘটনার ব্যাখ্যা প্রদানের সময় সংশ্লিষ্ট ঘটনাকে অন্যান্য ঘটনার সাথে যুক্ত করে কার্যকারণ সম্পর্ক প্রতিষ্ঠার চেষ্টা করা হয়। এই কার্যকারণ সম্পর্ক প্রতিষ্ঠা সম্ভব হয় অনুমানের ভিত্তিতে। এই অনুমান হলো আরোহমূলক অনুমান। তাই আরোহ অনুমানের মতোই বৈজ্ঞানিক ব্যাখ্যায় সার্বিকীকরণ করা হয়। বৈজ্ঞানিক ব্যাখ্যায়ও শ্রেণিকরণের ব্যবহার করা হয়। পাশাপাশি এ ব্যাখ্যায় প্রকল্প প্রণয়ন প্রয়োজন হয়। কারণ এ ব্যাখ্যার মাধ্যমে ঘটনার কার্যকারণ সম্পর্ক প্রকল্প প্রণয়নের মাধ্যমে প্রমাণ করা হয়।"
        },
        {
          "label": "ঘ",
          "question": "বৈজ্ঞানিক ব্যাখ্যার বিভিন্ন রূপের আলোকে 'C' অংশটি বিশ্লেষণ কর।",
          "explanation": "উদ্দীপকের 'C' অংশটিতে বৈজ্ঞানিক ব্যাখ্যার শৃঙ্খলযোজন রূপটি প্রতিফলিত হয়েছে। বৈজ্ঞানিক ব্যাখ্যায় যে রূপের মাধ্যমে 'কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয় তাকে শৃঙ্খলযোজন বলে। ব্যাখ্যার এ অংশে দেখানো হয় যে, একটি কার্য সরাসরি কল্পিত কারণ থেকে উদ্ভূত নয়। বরং কার্যটি একটি অন্তর্বর্তী অবস্থা থেকে সৃষ্ট। এরূপ ব্যাখ্যায় 'ক'-কে 'গ'-এর কারণ দেখিয়ে বলা হয় যে, ক হচ্ছে খ-এর কারণ এবং খ হচ্ছে গ-এর কারণ। এভাবে শৃঙ্খলযোজনের সাহায্যে খ-এর মাধ্যমে ক এবং গ-এর মধ্যে একটি মধ্যবর্তী সম্পর্ক ব্যাখ্যা করা হয়। উদ্দীপকে 'C' অংশটিতে দেখা যায়, পদ্মাসেতু নির্মাণে অর্থনৈতিক উন্নতি ঘটে। আর এর ফলে জিডিপি বৃদ্ধি পায়। এখানে কারণ 'পদ্মাসেতু নির্মাণ' কার্য 'জিডিপি বৃদ্ধি' এ দুটি বিষয়কে মধ্যবর্তী স্তর 'অর্থনৈতিক উন্নতি' এর মাধ্যমে ব্যাখ্যা করা হয়েছে। ব্যাখ্যার এ দিকটি বৈজ্ঞানিক ব্যাখ্যার শৃঙ্খলযোজনকে নির্দেশ করে। শৃঙ্খলযোজনের মাধ্যমে দেখানো যায় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত পর্বের মধ্যবর্তী পর্যায়ে থাকে।"
        }
      ]
    },
    {
      "number": "5",
      "uddipok": "তানভীর সাহেব বিকাল বেলা পার্কে হাঁটছিলেন। কিছুক্ষণ পর তিনি বুঝতে পারলেন পকেটে মোবাইল ফোনটি নেই। তিনি ধারণা করলেন মোবাইল ফোনটি চুরি হয়ে গেছে। তানভীর সাহেব পার্কের নিরাপত্তাকর্মীকে বিষয়টি অবহিত করেন। নিরাপত্তাকর্মী সিসিটিভি ফুটেজ দেখে চোরকে শনাক্ত করেন।",
      "tag": "CTG.B 24",
      "sub_questions": [
        {
          "label": "ক",
          "question": "বাস্তব কারণ কী?",
          "explanation": "কোনো ঘটনা ব্যাখ্যার জন্য একটি অস্তিত্বশীল কারণ অনুমান করতে হয়, সেই কারণকে বাস্তব কারণ বলে।"
        },
        {
          "label": "খ",
          "question": "প্রকল্প প্রয়োজন কেন?",
          "explanation": "কোনো অজ্ঞাত ঘটনার কারণ উদঘাটনের জন্য প্রকল্পের প্রয়োজন। দৈনন্দিন জীবনের সকল ঘটনার কারণ আমাদের পক্ষে জানা সম্ভব নয়। এ কারণে, কতকগুলো ঘটনা বা বিষয়ের কারণ নির্ণয়ের জন্য আমরা। প্রকল্প প্রণয়ন করি। প্রকল্প বৈজ্ঞানিক গবেষণার সহায়ক হিসেবে কাজ করে। বৈজ্ঞানিক গবেষণার অপরিহার্য অংশ পর্যবেক্ষণ ও পরীক্ষণ বৈধ প্রকল্পের জন্যই সম্ভব হয়। তাই দৈনন্দিন জীবনে বিভিন্ন ক্ষেত্রে প্রকল্পের' প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে 'সিসিটিভি' ফুটেজ প্রকল্পের কোন বিষয়কে ইঙ্গিত করে? ব্যাখ্যা কর।",
          "explanation": "উদ্দীপকে সিসিটিভি ফুটেজ' প্রকল্পের সংকট উত্তরক দৃষ্টান্তকে নির্দেশ করে। প্রকল্প প্রমাণ করার একটি উপায় হলো নির্ধারক দৃষ্টান্তের সাহায্য গ্রহণ। কোন ঘটনাকে ব্যাখ্যা দেওয়ার জন্য যে প্রকল্প প্রণয়ন করা হয় তাকে ঘটনাটি ব্যাখ্যার জন্য একমাত্র প্রকল্প হতে হবে। কিন্তু অনেক সময় দেখা যায় যে, একই ঘটনা ব্যাখ্যা দিতে একাধিক প্রকল্প তৈরি করা যায়। এদের মধ্যে কোনটি সত্য, আর কোনটি মিথ্যা তা নির্ধারণ করা একটি সমস্যার ব্যাপার হয়ে দাঁড়ায়, অথচ আমাদেরকে একটিমাত্র প্রকল্পকে বেছে নিতে হবে যা যথার্থভাবে ঘটনাটির ব্যাখ্যা দিতে পারে। এরূপ অবস্থায় কোন একটি বিশেষ নির্ধারক দৃষ্টান্ত প্রতিদ্বন্দ্বী প্রকল্পগুলোর মধ্যকার কলহ দূরীকরণে সাহায্য করে। এরূপ দৃষ্টান্তকে বলে 'চরম দৃষ্টান্ত' বা 'সংকট উত্তরক দৃষ্টান্ত'। চরম দৃষ্টান্ত একটি প্রকল্পের সত্যতা প্রমাণ করতে এবং অন্যান্য প্রকল্পের সত্যতা অপ্রমাণ করতে সাহায্য করে। উদ্দীপকে দেখা যায়, তানভীর সাহেব পার্কে গিয়ে মোবাইল হারিয়ে ফেলেন এবং পার্কের নিরাপত্তাকর্মীকে বিষয়টি অবহিত করেন। নিরাপত্তাকর্মী সিসিটিভি ফুটেজ দেখে চোরকে শনাক্ত করেন। অর্থাৎ এক্ষেত্রে সিসিটিভি ফুটেজ সিদ্ধান্ত গ্রহণে ভূমিকা পালন করেছে যা সংকট উত্তরক দৃষ্টান্তকে নির্দেশ করে।"
        },
        {
          "label": "ঘ",
          "question": "উদ্দীপকে প্রকল্পের সবগুলো স্তর রয়েছে'কি? উত্তরের সপক্ষে যুক্তি দাও।",
          "explanation": "হ্যাঁ, উদ্দীপকে প্রকল্পের সবগুলো স্তর রয়েছে। প্রকল্প গঠন করার জন্য প্রকল্পকে কতকগুলো পর্যায় অতিক্রম করতে হয়, যাকে প্রকল্পের স্তর বলে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করা হয়। এরপর ঐ প্রকল্পের ওপর ভিত্তি করে অগ্রসর হতে হয়। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায় তার সাথে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো নির্বাচন বা সিদ্ধান্ত গ্রহণ। এক্ষেত্রে আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো পরীক্ষণ বা-সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে দেখা যায়, তানভীর সাহেব পার্কে হাঁটার সময় বুঝতে পারলেন, পকেটে মোবাইল ফোনটি নেই। তিনি ধারণা করলেন, মোবাইল ফোনটি চুরি হয়ে গেছে। তার এই ধারণা বা অনুমান যাচাই করার জন্য তিনি পার্কের নিরাপত্তাকর্মীকে অবহিত করেন। নিরাপত্তাকর্মী সিসিটিভি ফুটেজ দেখে চোরকে শনাক্ত করেন। এই সিদ্ধান্ত গ্রহণে প্রকল্পের প্রতিটি স্তর অনুসরণ করা হয়েছে। পরিশেষে বলা যায়, কোনো ঘটনার প্রকল্প করতে হলে এর চারটি স্তরই অনুসরণ করতে হয়, যা উদ্দীপকে যথার্থভাবে নির্দেশিত হয়েছে।"
        }
      ]
    },
    {
      "number": "6",
      "uddipok": "উদাহরণ-১: সিংহ বনের রাজা। উদাহরণ-২: মানুষ হয় বুদ্ধিবৃত্তিসম্পন্ন সৃজনশীল প্রাণী। উদাহরণ-৩: জ্ঞান লাভে ইচ্ছুক ব্যক্তিকেই জ্ঞানপিপাসু বলে।",
      "tag": "CTG.B 24",
      "sub_questions": [
        {
          "label": "ক",
          "question": "যৌক্তিক সংঙ্গার নিয়ম কয়টি?",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "'চেতনা' পদের যৌক্তিক সংঙ্গা দেওয়া যায়না কেন?",
          "explanation": "সরলতম গুণ হওয়ার কারণে চেতনা পদের সংজ্ঞা দেওয়া যায় না। সরল ও মৌলিক মানসিক প্রক্রিয়া হচ্ছে চেতনা, সুখ, দুঃখ ইত্যাদি। এগুলো হচ্ছে সরলতম গুণ। এদের যেমন বিশ্লেষণ করা যায় না তেমনি আবার অন্য কোনো গুণের সাথে মিশানোও যায় না বা তুলনাও করা যায় না। যে কারণে এদের সংজ্ঞা প্রদান করা যায় না।"
        },
        {
          "label": "গ",
          "question": "উদাহরণ-৩ এ সংঘটিত অনুপপত্তি নির্ণয় কর।",
          "explanation": "উদাহরণ-৩ এ চক্রক সংজ্ঞাজনিত অনুপপত্তি সংঘটিত হয়েছে। চক্রক সংজ্ঞা হলো এক প্রকারের ত্রুটিপূর্ণ সংজ্ঞা। সাধারণত কোনো পদের সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন- দিন হয় দিবস। এখানে 'দিবস' হলো দিনের প্রতিশব্দ বা সমার্থক শব্দ। তাই এ সংজ্ঞাটি সংজ্ঞাজনিত দোষে দুষ্ট।.. উদাহরণ-৩ এ বর্ণিত, 'জ্ঞান লাভে ইচ্ছুক ব্যক্তিকেই জ্ঞানপিপাসু বলে।' এখানে 'জ্ঞানপিপাসু' ও 'জ্ঞান লাভে ইচ্ছুক' উভয়ই একই অর্থ নির্দেশ করে। অর্থাৎ একই শব্দের পরিবর্তনগত রূপ মাত্র। এ কারণে উদাহরণ- ৩ এ চক্রক সংজ্ঞাজনিত অনুপপত্তি সংঘটিত হয়েছে।"
        },
        {
          "label": "ঘ",
          "question": "পাঠ্যবইয়ের আলোকে উদাহরণ-১ ও উদাহরণ-২ বিশ্লেষণ কর।",
          "explanation": "উদাহরণ-১ ও উদাহরণ-২ যথাক্রমে রূপক সংজ্ঞা এবং অব্যাপক সংজ্ঞার দৃষ্টান্ত। যৌক্তিক সংজ্ঞার দ্বিতীয় নিয়মটি হলো- 'যে পদের সংজ্ঞা দেওয়া হবে সেই পদটি থেকে সংজ্ঞাটি স্পষ্টতর হতে হবে। অর্থাৎ সংজ্ঞায় কোনো রূপক ভাষা ব্যবহার করা যাবে না।' এ নিয়মটি লঙ্ঘন করে সংজ্ঞায় রূপক ভাষা ব্যবহার করলে অনুপপত্তি ঘটে তাকে রূপক সংজ্ঞা বলে। যেমন- উদাহরণ-১ এ বর্ণিত, সিংহ বনের রাজা। এখানে 'সিংহ' পদের সংজ্ঞায় 'বনের রাজা' নামক রূপকের আশ্রয় নেওয়া হয়েছে। এ কারণে রূপক সংজ্ঞাজনিত অনুপপত্তি ঘটেছে। যৌক্তিক সংজ্ঞার প্রথম নিয়ম অনুসারে, 'কোনো পদের সংজ্ঞায় পূর্ণ জাত্যর্থ উল্লেখ করতে হয়।' এই নিয়ম অমান্য করে কোনো পদের সংজ্ঞায় অতিরিক্ত জাত্যর্থ উল্লেখ করলে উক্ত পদের ব্যক্ত্যর্থ হ্রাস পাবে। এর ফলে যে অনুপপত্তি ঘটবে তাকে বলে অব্যাপক সংজ্ঞা। যেমন-উদাহরণ-২ এ বর্ণিত, 'মানুষ হয় বুদ্ধিবৃত্তিসম্পন্ন সৃজনশীল প্রাণী।' এখানে মানুষ পদের জাত্যর্থের অতিরিক্ত গুণ উল্লেখ করায় অব্যাপক সংজ্ঞাজনিত অনুপপত্তি ঘটেছে। পরিশেষে বলা যায়, রূপক সংজ্ঞা এবং অব্যাপক সংজ্ঞা দুটোই ভ্রান্ত সংজ্ঞা। তবে উভয়ের প্রকৃতি পরস্পর থেকে ভিন্ন। এরূপ ভিন্নতার কারণে উদ্দীকের উদাহরণ-১ ও উদাহরণ-২ এর মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "",
      "tag": "CTG.B 24,BB 19",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "যৌক্তিক বিভাগ কেন প্রয়োজন?",
          "explanation": "জাগতিক বিষয় সম্পর্কে সুশৃঙ্খল জ্ঞান লাভের জন্য যৌক্তিক বিভাগ প্রয়োজন । যৌক্তিক বিভাগ একটি বৈজ্ঞানিক প্রক্রিয়া। এ প্রক্রিয়াটি কতকগুলো নিয়ম দ্বারা পরিচালিত হয়। এর মাধ্যমে জগতের অসংখ্য বিষয় সম্পর্কে সুনিয়ন্ত্রিতভাবে জ্ঞান অর্জন করা সম্ভব হয়। বস্তুত যৌক্তিক বিভাগের মাধ্যমে আমরা কোনো জটিল বিষয়কে ক্ষুদ্র ক্ষুদ্র অংশে বিভক্ত করে বোঝার চেষ্টা করি । এসব কারণে যৌক্তিক বিভাগের প্রয়োজনীয়তা অপরিসীম।"
        },
        {
          "label": "গ",
          "question": "ছক-১ তোমার পাঠ্য কোন বিষয়কে নির্দেশ করে?",
          "explanation": "ছক-১ হলো দ্বিকোটিক বিভাগ প্রক্রিয়া। ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-১ ও ছক-২ এর মধ্যেকার পার্থক্য বিশ্লেষণ করো।",
          "explanation": "ছক-১ ও ছক-২ হলো যথাক্রমে দ্বিকোটিক বিভাগ ও যৌক্তিক বিভাগ। নিচে উভয় বিভাগের মধ্যেকার পার্থক্য বিশ্লেষণ করা হলো- একটি নীতি বা সূত্রের ওপর ভিত্তি করে কোনো শ্রেণিকে তার অন্তর্গত উপশ্রেণিতে বিভক্ত করার প্রক্রিয়াকে যৌক্তিক বিভাগ বলে। সাধারণত বিভক্ত উপশ্রেণি দুটির মধ্যে একটিতে সূত্রের ঐ বিশেষ গুণটি বিদ্যমান থাকে। আর অন্যটিতে বিশেষ গুণটি অনুপস্থিত থাকে। অন্যদিকে, দ্বিকোটিক বিভাগ হলো একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। একটি জাতিবাচক বা শ্রেণিবাচক পদের যৌক্তিক বিভাগ করার জন্য ছয়টি নিয়ম অনুসরণ করতে হয়। অন্যথায়, বিভাগকরণ প্রক্রিয়া ভ্রান্ত হয়। অন্যদিকে, দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান। এ কারণে দ্বিকোটিক বিভাগে অব্যাপক বিভাগ ও অতিব্যাপক বিভাগ অনুপপত্তির সম্ভাবনা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বিধায় এতে সংকর বিভাগ বা পরস্পরাঙ্গী বিভাগ নামক অনুপপত্তি ঘটে না। অতএব বলা যায়, যৌক্তিক বিভাগে একটিমাত্র মূলসূত্র অনুসরণ করে পদের বিভাগায়ন করা হলেও দ্বিকোটিক বিভাগে তা করা হয় না। এ কারণে উভয় প্রক্রিয়ায় ভিন্নতা লক্ষণীয়।"
        }
      ]
    },
    {
      "number": "8",
      "uddipok": "ভূমিকম্প নিয়ে দুই বন্ধুর কথোপকথন: প্রথম বন্ধু: পৃথিবী একটি দৈত্যের মাথার উপর দাঁড়িয়ে আছে। দৈত্য যখন ক্রুদ্ধ হয় তখন পৃথিবী কেঁপে উঠে। দ্বিতীয় বন্ধু: আমাদের ভূ-পৃষ্ঠ অনেকগুলো প্লেট এর সমন্বয়ে গঠিত। পৃথিবীর অভ্যন্তরে চলমান প্লেটগুলোর মধ্যকার সংঘর্ষ সৃষ্টি হলে পৃথিবী কেঁপে উঠে।",
      "tag": "CTG.B 24",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কত প্রকার?",
          "explanation": "বৈজ্ঞানিক ব্যাখ্যার রূপ তিনটি। যথা- বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "অন্তর্ভুক্তি বলতে কী বোঝায়?",
          "explanation": "একটি ঘটনাকে অন্য একটি ঘটনার অধীনে ব্যাখ্যা করার প্রক্রিয়াকে অন্তর্ভুক্তি বলে। অন্তর্ভুক্তি হচ্ছে বৈজ্ঞানিক ব্যাখ্যার অন্যতম রূপ। এর মাধ্যমে কম ব্যাপক নিয়মকে অধিক ব্যাপক নিয়মে অন্তর্ভুক্ত করে ব্যাখ্যা করা হয়। যেমন- জোয়ার-ভাটার বিষয়টিকে মাধ্যাকর্ষণ নামক একটি বৃহৎ নিয়মের অধীনে ব্যাখ্যা করার প্রক্রিয়া হলো অন্তর্ভুক্তি।"
        },
        {
          "label": "গ",
          "question": "প্রথম বন্ধুর বক্তব্যে কোন প্রকার ব্যাখ্যার প্রতিফলন ঘটেছে? ব্যাখ্যা কর।",
          "explanation": "প্রথম বন্ধুর বক্তব্যে লৌকিক ব্যাখ্যার প্রতিফলন ঘটেছে। ব্যাখ্যার মাধ্যমে কোনো জটিল ও দুর্বোধ্য বিষয়কে স্পষ্ট ও বোধগম্যভাবে প্রকাশ করা হয়। যখন অতিপ্রাকৃতিক ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তখন তাকে লৌকিক ব্যাখ্যা বলে। লৌকিক: ব্যাখ্যা ব্যক্তির নিজস্ব বিশ্বাস ও ধ্যান-ধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। উদ্দীপকে বর্ণিত ঘটনায় ভূমিকম্প সম্পর্কে প্রথম বন্ধু বলে, পৃথিবী একটি দৈত্যের মাথার উপর দাঁড়িয়ে আছে। দৈত্য যখন ক্রুদ্ধ হয় তখন পৃথিবী কেঁপে ওঠে। প্রথম বন্ধুর এরূপ বক্তব্যে ব্যক্তিগত বিশ্বাস ও ধ্যান-ধারণা। প্রতিফলিত হয়েছে। এছাড়া তার ব্যাখ্যায় কাল্পনিক শক্তির প্রকাশ পেয়েছে। তাই প্রথম বন্ধুর বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "প্রথম বন্ধু ও দ্বিতীয় বন্ধুর বক্তব্যের মধ্যে কোনটি গ্রহণযোগ্য? উত্তরের সপক্ষে যুক্তি দাও।",
          "explanation": "প্রথম বন্ধু ও দ্বিতীয় বন্ধুর বক্তব্যের মধ্যে দ্বিতীয় বন্ধুর বক্তব্যটি গ্রহণযোগ্য। কারণ দ্বিতীয় বন্ধুর বক্তব্য বৈজ্ঞানিক ব্যাখ্যার একটি দৃষ্টান্ত। উদ্দীপকের প্রথম বন্ধুর মনগড়া বক্তব্য এক প্রকার লৌকিক ব্যাখ্যা। কারণ কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে। এরূপ ব্যাখ্যায় অতিপ্রাকৃত শক্তির আশ্রয় ও মনগড়া ব্যাখ্যা দেওয়া হয় বলে এখানে কোনো সুনির্দিষ্ট নিয়ম থাকে না। অন্যদিকে, উদ্দীপকের দ্বিতীয় বন্ধুর প্রাসঙ্গিক বক্তব্য বৈজ্ঞানিক ব্যাখ্যার দৃষ্টান্ত। কারণ কোনো ঘটনার কার্যকারণ নিয়ম অনুসরণ করে যে প্রাসঙ্গিক ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ ব্যাখ্যায় অলৌকিকতা বা আকস্মিকতার কোনো স্থান নেই। এরূপ ব্যাখ্যায় একটি ঘটনাকে সংশ্লিষ্ট একই জাতীয়, অন্যান্য ঘটনার নিয়মের সাথে সংযুক্ত করা হয়। পাশাপাশি বৈজ্ঞানিক ব্যাখ্যার ক্ষেত্রে নির্দিষ্ট পদ্ধতি অনুসরণ করা হয়।পরিশেষে বলা যায়, বৈজ্ঞানিক ব্যাখ্যায় ঘটনার মৌলিক ও গুরুত্বপূর্ণ দিক প্রাধান্য পায়। কিন্তু লৌকিক ব্যাখ্যায় ব্যক্তির নিজস্ব বিশ্বাস ও ধ্যান- ধারণা প্রকাশ পায়। এ কারণে লৌকিক ব্যাখ্যার চেয়ে বৈজ্ঞানিক ব্যাখ্যা সর্বজনীনভাবে গ্রহণযোগ্য ও অধিক গুরুত্বের দাবিদার।"
        }
      ]
    },
    {
      "number": "9",
      "uddipok": "তথ্য-১: মানুষের মতো অন্যান্য প্রাণীর মধ্যে অঙ্গ; স্নায়ুতন্ত্র ও ইন্দ্রিয় বিষয়ে মিল আছে। মানুষের সুখ-দুঃখের অনুভূতি আছে। অতএব অন্যান্য প্রাণীরও সুখ-দুঃখের অনুভূতি আছে। তথ্য-২: পাখির মতো উড়োজাহাজ আকাশে উড়ে। পাখির অনুভূতি আছে। সুতরাং উড়োজাহাজেরও অনুভূতি আছে।",
      "tag": "CTG.B 24",
      "sub_questions": [
        {
          "label": "ক",
          "question": "প্রকৃত আরোহ কত প্রকার?",
          "explanation": "প্রকৃত আরোহ তিন প্রকার। যথা: ১. বৈজ্ঞানিক আরোহ, ২ 'অবৈজ্ঞানিক আরোহ এবং ৩. সাদৃশ্যানুমান।"
        },
        {
          "label": "খ",
          "question": "'আরোহমূলক লক্ষ আরোহের প্রাণ' বুঝিয়ে লেখ।",
          "explanation": "আরোহ অনুমানের অপরিহার্য বৈশিষ্ট্য হওয়ার কারণে আরোহমূলক লম্ফকে আরোহের প্রাণ বলা হয়। আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "তথ্য-১ এ কোন ধরনের সাদৃশ্যানুমান ফুটে উঠেছে? ব্যাখ্যা কর।",
          "explanation": "তথ্য-১ এ সাধু সাদৃশ্যানুমান ফুটে উঠেছে। যে সাদৃশ্যানুমানের ক্ষেত্রে দুটি বিষয়ের মধ্যে মৌলিক, গুরুত্বপূর্ণ ও প্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয় তাকে সাধু সাদৃশ্যানুমান বলে। যেমন- মানুষের মতো গাছপালার জন্ম ও মৃত্যু আছে। মানুষের বৃদ্ধি আছে। অতএব, গাছপালারও বৃদ্ধি আছে। বস্তুত এ অনুমানের সিদ্ধান্ত মৌলিক ও প্রাসঙ্গিক সাদৃশ্যের প্রেক্ষাপটে সিদ্ধান্ত নেওয়া হয়। যেখানে আশ্রয়বাক্য ও সিদ্ধান্তের মধ্যে এক প্রকার কার্যকারণ সম্পর্ক লক্ষ করা যায়। তথ্য-১ এ বর্ণিত, মানুষের মতো অন্যান্য প্রাণীর মধ্যে অঙ্গ; স্নায়ুতন্ত্র ও ইন্দ্রিয় বিষয়ে মিল আছে। মানুষের সুখ-দুঃখের অনুভূতি আছে। অতএব অন্যান্য প্রাণীরও সুখ-দুঃখের অনুভূতি আছে। এই অনুমানের সিদ্ধান্তটি মৌলিক, গুরুত্বপূর্ণ ও প্রাসঙ্গিক সাদৃশ্যের ভিত্তিতে গ্রহণ করা। এ কারণে তথ্য-১ এর দৃষ্টান্তে সাধু সাদৃশ্যানুমান নির্দেশিত হয়েছে।"
        },
        {
          "label": "ঘ",
          "question": "পাঠ্যবইয়ের আলোকে তথ্য-১ এবং তথ্য-২ এর পার্থক্য লেখ।",
          "explanation": "তথ্য-১ ও ২-এ যথাক্রমে সাধু সাদৃশ্যানুমান এবং অসাধু সাদৃশ্যানুমানের বিষয় লক্ষ করা যায়। নিচে উভয় সাদৃশ্যানুমানের মধ্যে পার্থক্য দেখানো হলো- যে সাদৃশ্যানুমানে আশ্রয়বাক্যের অমৌলিক, গুরুত্বহীন, ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। অন্যদিকে, যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় - বিষয়ের সাদৃশ্য বা মিল অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে। অর্থাৎ এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির সম্ভাব্য উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি।, তথ্য-২-এ উল্লিখিত সাধু সাদৃশ্যানুমান প্রকৃতির নিয়মকানুন ও কার্যকারণ নীতির সাথে সঙ্গতিপূর্ণ বলে জ্ঞানচর্চার ক্ষেত্রে সহায়ক ভূমিকা পালন করে। কিন্তু তথ্য-১ এ উল্লিখিত অসাধু সাদৃশ্যানুমান সামাজিক। কুসংস্কার, লোকবিশ্বাস ও কাল্পনিক চিন্তাধারার ওপর নির্ভরশীল বলে বিশুদ্ধ জ্ঞানচর্চার ক্ষেত্রে অন্তরায় হিসেবে কাজ করে। পরিশেষে বলা যায়, সাধু সাদৃশ্যমূলক অনুমান ও অসাধু সাদৃশ্যমূলক অনুমানের মধ্যে উপযুক্ত পার্থক্য থাকলেও উভয় অনুমানই সাদৃশ্যের ভিত্তিতে প্রতিষ্ঠিত।"
        }
      ]
    },
    {
      "number": "10",
      "uddipok": "আরিশা ছোট বোন প্রিয়াকে নিয়ে মেলায় গেল। আরিশা মেলার প্রতিটি দোকান প্রত্যক্ষ করে সিদ্ধান্ত নিল তারা পাখির মেলায় এসেছে। প্রিয়ার বিশ্বাস, টিয়া পাখি, ময়না পাখি, দোয়েল পাখি যেহেতু আকাশে উড়ে। সুতরাং সকল পাখি আকাশে উড়ে।",
      "tag": "CTG.B 24",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যে আরোহ অনুমানে আরোহের মূল্ব ভিত্তি আরোহমূলক লম্ফ অনুপস্থিত থাকে তাকে অপ্রকৃত আরোহ বলে।"
        },
        {
          "label": "খ",
          "question": "অবৈজ্ঞানিক আরোহের দুটি বৈশিষ্ট্য লেখ।",
          "explanation": "যে আরোহ অনুমান কার্যকারণ সম্পর্ক প্রতিষ্ঠা ছাড়াই কেবল প্রকৃতির নিয়মানুবর্তিতা নীতি, বা প্রতিকূল দৃষ্টান্ত রহিত অভিজ্ঞতার আলোকে একটি সার্বিক সংশ্লেষক যুক্তিবাক্য প্রতিষ্ঠা করে তাকে অবৈজ্ঞানিক আরোহ বলে। অবৈজ্ঞানিক আরোহের প্রকৃতি বিশ্লেষণ করলে এর কতগুলো বৈশিষ্ট্য পাওয়া যায়। তন্মধ্যে দুটি গুরুত্বপূর্ণ বৈশিষ্ট্য হলো- ১: অবৈজ্ঞানিক আরোহে আরোহমূলক লম্ফ বিদ্যমান। ২. অবৈজ্ঞানিক আরোহের সিদ্ধান্ত একটি সার্বিক বাক্য।"
        },
        {
          "label": "গ",
          "question": "আরিশার সিদ্ধান্ত গ্রহণে কোন ধরনের অপ্রকৃত আরোহ প্রকাশিত হয়েছে? ব্যাখ্যা কর।",
          "explanation": "আরিশার সিদ্ধান্ত গ্রহণে অপ্রকৃত আরোহের অন্তর্গত পূর্ণাঙ্গ আরোহ প্রকাশিত হয়েছে। যে আরোহ অনুমানে সকল দৃষ্টান্তের পর্যবেক্ষণ বা নিরীক্ষণের ভিত্তিতে সার্বিক, যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। যেমন- একটি ঝুড়িতে রাখা ১৫টি আঙ্গুরের স্বাদ পরীক্ষা করে বলা হলো- 'ঝুড়ির সকল আঙ্গুর হয় টক'। এই সার্বিক বাক্যটির সত্যতা পরীক্ষার জন্য স্বতন্ত্রভাবে প্রতিটি আঙ্গুর খেয়ে পরীক্ষা করা হয়েছে। এ কারণে এটি পূর্ণাঙ্গ আরোহের দৃষ্টান্ত। উদ্দীপকে দেখা যায়, আরিশা মেলায় গিয়ে প্রতিটি দোকান প্রত্যক্ষ করে সিদ্ধান্ত নিল; তারা পাখির মেলায় এসেছে। এখানে মেলার প্রতিটি দোকান যাচাই করে আরিশা এরকম সার্বিক সিদ্ধান্তে উপনীত হয়েছে। সুতরাং বলা যায়, তার সিদ্ধান্ত পূর্ণাঙ্গ আরোহকে প্রকাশ করে যা অপ্রকৃত আরোহের একটি প্রকার।"
        },
        {
          "label": "ঘ",
          "question": "প্রিয়ার বক্তব্য কোন ধরনের প্রকৃত আরোহকে নির্দেশ করে? পাঠ্যবইয়ের আলোকে আরিশা ও প্রিয়ার বক্তব্যের সাদৃশ্য দেখাও।",
          "explanation": "প্রিয়ার বক্তব্যে প্রকৃত আরোহের অন্তর্গত বৈজ্ঞানিক আরোহের নির্দেশ পাওয়া যায়। যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে। যেমন- মনি, ফয়সাল ও সানিনের বুদ্ধি পরীক্ষা করে বলা হলো- 'সকল মানুষ হয় বুদ্ধিবৃত্তিসম্পন্ন প্রাণী'। এরূপ সিদ্ধান্ত গ্রহণ করার প্রক্রিয়াই হলো বৈজ্ঞানিক আরোহ। বস্তুত বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত। থেকে সিদ্ধান্ত নেওয়া হয়। উদ্দীপকের বর্ণনা অনুসারে, প্রিয়ার বক্তব্যে বৈজ্ঞানিক আরোহ ও আরিশার বক্তব্যে পূর্ণাঙ্গ আরোহ প্রতিফলিত হয়। এদের মধ্যে বেশকিছু সাদৃশ্য রয়েছে। যেমন- বৈজ্ঞানিক আরোহ ও পূর্ণাঙ্গ আরোহ উভয়ই আরোহের অন্তর্ভুক্ত। উভয়ই সার্বিক সিদ্ধান্ত প্রতিষ্ঠা করে। উভয় আরোহের সিদ্ধান্ত নিশ্চিত হয়ে থাকে। বৈজ্ঞানিক আরোহে দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। পূর্ণাঙ্গ আরোহেও সকল দৃষ্টান্ত পর্যবেক্ষণ করে সিদ্ধান্ত প্রতিষ্ঠা করা হয়। পরিশেষে বলা যায়, বৈজ্ঞানিক আরোহ ও পূর্ণাঙ্গ আরোহ দুটি ভিন্ন আরোহ হলেও তাদের মধ্যে কিছু সাদৃশ্য পরিলক্ষিত হয়।"
        }
      ]
    },
    {
      "number": "11",
      "uddipok": "মামার সাথে বেড়াতে যাচ্ছিল মীম। মামা মীমকে রাস্তায় একটি বিশাল বটগাছ দেখিয়ে বললেন, গতবছর ঝড়ের সময় একটি ছেলে এ গাছের নিচে আশ্রয় নেয়। ঝড় শেষ হলে গ্রামের মানুষ ছেলেটিকে মৃত অবস্থায় দেখতে পায়। তারপর থেকে গ্রামের মানুষ এ গাছের নিচ দিয়ে যাতায়াত করে না। তাদের ধারণা এ গাছে ভূত বাস করে। মীম কথাটা শুনে বলল, কোনো কিছু বিশ্বাস করতে হলে সেটা সুস্পষ্ট, বাস্তবসম্মত ও প্রাসঙ্গিক হওয়া প্রয়োজন।",
      "tag": "CTG.B 24",
      "sub_questions": [
        {
          "label": "ক",
          "question": "প্রকল্প কত প্রকার?",
          "explanation": "প্রকল্প তিন প্রকার।"
        },
        {
          "label": "খ",
          "question": "কাজ-চালানো প্রকল্পকে সাময়িক প্রকল্প বলা হয় কেন?",
          "explanation": "সাময়িকভাবে কাজ চালানোর কারণে কাজ চালানো' প্রকল্পকে সাময়িক প্রকল্প বলে। বিভিন্ন জটিলতার কারণে যখন কোনো ঘটনার কারণ নির্ণয় করা যায় না, তখন কাজ চালিয়ে নেওয়ার জন্য অস্থায়ীভাবে প্রকল্প প্রণয়ন করা হয়। যাকে বলে কাজ চালানো প্রকল্প। পরবর্তীতে কোনো বৈধ প্রকল্প গঠন করা হলে এই প্রকল্পটি বাতিল করা হয়। এভাবে সাময়িকভাবে কাজ চালানোর কারণে কাজ চালানো প্রকল্পকে সাময়িক প্রকল্প বলা হয়।"
        },
        {
          "label": "গ",
          "question": "উদ্দীপকে গ্রামবাসীর ধারণা পাঠ্যবইয়ের কোন বিষয়কে নির্দেশ করে? ব্যাখ্যা কর।",
          "explanation": "উদ্দীপকে গ্রামবাসীর ধারণা পাঠ্যবইয়ের অন্তর্গত বৈধ প্রকল্পের শর্ত লঙ্ঘনকে নির্দেশ করে। এক্ষেত্রে লঙ্ঘিত শর্তটি হলো 'প্রকল্প বাস্তবভিত্তিক হবে।' কোনো প্রকল্প বৈধ হতে হলে কতগুলো শর্ত অনুসরণ করতে হবে। তার মধ্যে বাস্তব কারণভিত্তিক শর্ত একটি। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই এমন কোনো কারণকে প্রকল্প হিসেবে গ্রহণ করলে তা বৈধ হবে না। যেমন- কোনো ছেলে হারিয়ে গেলে যদি বলা হয় ছেলেটিকে ভূতে নিয়ে গেছে। তাহলে প্রকল্পটি হবে একেবারেই অযৌক্তিক। উদ্দীপকে দেখা যায়, ঝড়ের সময় একটি ছেলে বিশাল একটি বটগাছের নিচে আশ্রয় নেয়। ঝড় শেষে ছেলেটিকে মৃত অবস্থায় দেখতে পাওয়া যায়। তারপর থেকে গ্রামের মানুষ এ গাছের নিচ দিয়ে যাতায়াত করে না এবং তাদের ধারণা এ গাছে ভূত বাস করে। এ ধারণায় কুসংস্কার ও অবাস্তবতার উপস্থিতি লক্ষ করা যায়। তাই বলা যায়, গ্রামবাসীর ধারণা প্রকল্প বৈধ হওয়ার শর্তকে লঙ্ঘন করেছে।"
        },
        {
          "label": "ঘ",
          "question": "উদ্দীপকে মীমের বক্তব্য বৈধ প্রকল্পের শর্তাবলির আলোকে বিশ্লেষণ কর।",
          "explanation": "'কোনো কিছু বিশ্বাস করতে হলে সেটা সুস্পষ্ট, বাস্তবসম্মত ও প্রাসঙ্গিক হওয়া প্রয়োজন'- মীমের এই বক্তব্যটি বৈধ প্রকল্পের শর্তাবলিকে নির্দেশ করে। প্রকল্প বা আনুমানিক ধারণা হবে সুনির্দিষ্ট ও সুস্পষ্ট। কারণ বৈজ্ঞানিকভাবে ব্যাখ্যাদানের জন্য প্রকল্প গঠন করা হয়। এজন্য সুস্পষ্ট ধারণার ভিত্তিতে প্রকল্পকে প্রকাশ করতে হবে, অস্পষ্ট বা এলোমেলোভাবে নয়। অস্পষ্ট প্রকল্প দিয়ে কার্যকারণ সম্পর্ক নির্ণয় করা যায় না। আর কার্যকারণ সম্পর্ক। নির্ণয়যোগ্য না হলে সেই প্রকল্প ব্যর্থ বলে প্রমাণিত হয়। পাশাপাশি যেকোনো প্রাথমিক অনুমান যথার্থ বা বৈধ হতে হলে তাকে বাস্তবসম্মত হতে হবে। বাস্তবে পাওয়া যায় না বা বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা বৈধ হবে না। প্রাসঙ্গিক প্রমাণ প্রকল্পের সবচেয়ে গুরুত্বপূর্ণ বিষয়। কোনো ঘটনাকে সহজ-সরলভাবে ব্যাখ্যা করা এবং কার্যকারণ সম্পর্ক আবিষ্কার করার জন্য আমরা প্রকল্প প্রণয়ন করি। কাজেই যে ঘটনাকে ব্যাখ্যা করার জন্য আমরা প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। তাই প্রকল্পকে বৈধ হতে হলে অবশ্যই অনুমানকে সংশ্লিষ্ট ঘটনার সাথে প্রাসঙ্গিক হতে হবে। পরিশেষে বলা যায়; কোনো প্রকল্প বা ধারণা যথার্থ বিশ্বাসযোগ্য হতে গেলে কতগুলো শর্ত পূরণ করতে হয়। এগুলোকে বৈধ প্রকল্পের শর্ত বলে। উদ্দীপকে মীমের বক্তব্যে বৈধ প্রকল্পের এরূপ কিছু শর্ত নির্দেশিত হয়েছে।"
        }
      ]
    }
  ]
}