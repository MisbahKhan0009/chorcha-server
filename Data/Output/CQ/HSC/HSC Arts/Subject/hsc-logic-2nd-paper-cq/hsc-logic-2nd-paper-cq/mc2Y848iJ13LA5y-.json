{
  "title": "রাজশাহী বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "তথ্য-১: মাছ হয় জলজ প্রাণী। তথ্য-২: মানুষ হচ্ছে বুদ্ধিবৃত্তিসম্পন্ন জীব।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। এখানে একটি পদের প্রকৃত অর্থ জানা যায়। আর কোনো একটি পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনার মাধ্যমে একটি পদ সম্পর্কে ধারণা লাভ করা যায়। কিন্তু প্রকৃত অর্থ জানা যায় না। তাই বলা যায় সংজ্ঞা ও বর্ণনা এক নয়।"
        },
        {
          "label": "গ",
          "question": "",
          "explanation": "উদ্দীপকে তথ্য-১ এ মাছ পদের সংজ্ঞায় বলা হয়েছে 'মাছ হচ্ছে জলজ প্রাণী' যা যৌক্তিক সংজ্ঞার নিয়ম মেনে চলে না। ব্যাখ্যা করা হলো- আমরা জানি, যৌক্তিক সংজ্ঞায় পদের সম্পূর্ণ জাত্যর্থ উল্লেখ করতে হয় এবং পাঁচটি নিয়ম মেনে চলতে হয় নতুবা সংজ্ঞা ভ্রান্ত হয়। যৌক্তিক সংজ্ঞার প্রথম নিয়মে উল্লেখ আছে- যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়। এনিয়ম লঙ্ঘন করে জাত্যর্থ থেকে বেশি গুণের উল্লেখ করলেও সংজ্ঞা ভ্রান্ত হবে আবার কম গুণের উল্লেখ করলেও সংজ্ঞা ভ্রান্ত হবে।  তেমনি উদ্দীপকে উল্লিখিত সংজ্ঞায় 'মাছ হচ্ছে জলজ প্রাণী' বলায় মাছের সম্পূর্ণ জাত্যর্থ উল্লেখ হয়নি বরং জাত্যর্থ থেকে কম গুণের উল্লেখ হয়েছে। ফলে মাছের ব্যক্ত্যর্থ বেড়ে গেছে এবং সমস্ত জলজ প্রাণী মাছ শ্রেণির অন্তর্ভুক্ত হয়ে পড়েছে এবং মাছের ব্যক্ত্যর্থ বেড়ে গেছে। ফলে সংজ্ঞা ভ্রান্ত হয়েছে এবং 'অতিব্যাপক সংজ্ঞাজনিত অনুপপত্তি' সৃষ্টি হয়েছে। তাই বলা যায়, উদ্দীপকের তথ্য-১ যৌক্তিক সংজ্ঞার নিয়ম মেনে চলেনি।"
        },
        {
          "label": "ঘ",
          "question": "",
          "explanation": "উদ্দীপকে তথ্য-২ হচ্ছে- মানুষ হচ্ছে বুদ্ধিবৃত্তিসম্পন্ন প্রাণী এটি একটি যৌক্তিক সংজ্ঞা। তথ্য-২ এর সাথে তথ্য-১ এর পার্থক্য নিচে দেওয়া হলো- ১. তথ্য-২ একটি যৌক্তিক সংজ্ঞার দৃষ্টান্ত। এখানে সংজ্ঞার সকল নিয়ম অনুসরণ করা হয়েছে। কিন্তু তথ্য-১ যৌক্তিক সংজ্ঞা নয়। কারণ এখানে সংজ্ঞার নিয়ম লঙ্ঘন করা হয়েছে। ২. তথ্য-২ এ মানুষের সংজ্ঞায় সম্পূর্ণ জাত্যর্থ উল্লেখ করা হয়েছে। কিন্তু তথ্য-১ মাছের সংজ্ঞায় সম্পূর্ণ জাত্যর্থের কম গুণের উল্লেখ করা হয়েছে। তথ্য-২ কোনো নিয়ম লঙ্ঘন করেনি ফলে কোনো অনুপপত্তিও ঘটেনি। কিন্তু তথ্য-১ সংজ্ঞার নিয়ম লঙ্ঘন করেছে এবং অতিব্যাপক সংজ্ঞাজনিত অনুপপত্তি সৃষ্টি হয়েছে। তাই বলা যায় যে, তথ্য-২-এর সাথে তথ্য-১ এর সুস্পষ্ট পার্থক্য বিদ্যমান।"
        }
      ]
    },
    {
      "number": "2",
      "uddipok": "লিপন এবং শিপন গল্প করছিল। লিপন বলল, \"সিংহ হলো পশুরাজ।\" শিপন বলল, \"সিংহ হলো এক ধরনের মাংসাশী প্রাণী। যার বড় বড় নখ, বৃহৎ থাবা, গায়ে লোম ও ঘাড়ে কেশর আছে।\"",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যখন কোনো পদের সংজ্ঞায় নঞর্থক ভাষা ব্যবহার করে সংজ্ঞা প্রদান করা হয় তাকে নঞর্থক সংজ্ঞা বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। এক্ষেত্রে চক্রক সংজ্ঞা অনুপপত্তি ঘটে।"
        },
        {
          "label": "গ",
          "question": "",
          "explanation": "উদ্দীপকে লিপন-এর উক্তিটি 'সিংহ হলো পশুরাজ' যৌক্তিক সংজ্ঞার দ্বিতীয় নিয়মকে লঙ্ঘন করেছে। নিচে তা ব্যাখ্যা করা হলো- সংজ্ঞার দ্বিতীয় নিয়মটি হলো- যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা চলবে না। সংজ্ঞার এ নিয়মটি লঙ্ঘন করে কোনো রূপক বা দুর্বোধ্য ভাষা ব্যবহারকরলে সংজ্ঞা ভ্রান্ত হয়। নিয়মটি লঙ্ঘন করে কোনো রূপক ভাষা ব্যবহার করলে রূপক সংজ্ঞা অনুপপত্তি এবং দুর্বোধ্য ভাষা ব্যবহার করলে 'দুর্বোধ্য সংজ্ঞা অনুপপত্তি' ঘটে। সংজ্ঞার উদ্দেশ্য হলো পদের অর্থকে পরিষ্কার করা কিন্তু এরূপ ধরনের শব্দ ব্যবহার করলে পদের অর্থ সবার কাছে বোধগম্য হয় না। তেমনি উদ্দীপকে সিংহ-এর সংজ্ঞায় বলা হয়েছে- \"সিংহ হলো পশুরাজ\" এখানে পশুরাজ নামক রূপক শব্দ ব্যবহার করায় পদের অর্থ পরিষ্কার, না হয়ে অস্পষ্ট থেকে গেছে। এরূপ সংজ্ঞাটি উপরিল্লিখিত নিয়মটি । লঙ্ঘন করেছে। ফলে সংজ্ঞাটি ভ্রান্ত হয়েছে এবং এরূপ ভ্রান্ত সংজ্ঞার নাম রূপক সংজ্ঞা অনুপপত্তি।"
        },
        {
          "label": "ঘ",
          "question": "",
          "explanation": "উদ্দীপকে লিপন-এর উক্তিটি সিংহ এর সংজ্ঞাকে নির্দেশ করে এবং শিপন-এর উক্তিটি সিংহ এর বর্ণনাকে নির্দেশ করে। নিচে এদের পার্থক্য নির্ণয় করা হলো- ১. যৌক্তিক সংজ্ঞায় পদের পূর্ণ জাত্যর্থকে উল্লেখ করা হয়। অন্যদিকে, বর্ণনায় কখনো উপলক্ষণ, কখনো অবান্তর লক্ষণ, আবার কখনো জাত্যর্থের অংশবিশেষের সাথে এগুলোকে মিশিয়ে উল্লেখ করা হয় ২. সংজ্ঞা নিয়মকানুনের ওপর নির্ভরশীল। একটি পদের মাত্র একটিই সংজ্ঞা হয়। কিন্তু বর্ণনার কোনো ধরাবাঁধা নিয়মকানুন নেই। এটি বর্ণনাকারীর মনোভাব ও প্রকাশের ক্ষমতার ওপর নির্ভর করে। কাজেই বর্ণনা বিভিন্ন লোকের কাছে বিভিন্ন প্রকারের হতে পারে। ৩.সংজ্ঞায় পদের সাধারণ ও আবশ্যকীয় গুণ উল্লেখ করায় মূল্য সবসময়ই সমান। কিন্তু বর্ণনার মূল্য সবসময় সমান নয়। বিবৃত গুণগুলো যত বেশি গুরুত্বপূর্ণ হয়, বর্ণনা ততবেশি মূল্যবান হয়। ৪.কেবলমাত্র জাতিবাচক পদের সংজ্ঞা দান সম্ভব। বিশিষ্ট ব্যক্তি বা বস্তুর কোনো সংজ্ঞা হয় না। কিন্তু বিশিষ্ট ব্যক্তি বা বস্তুর মধ্যে যে বিশেষ বিশেষ গুণ বর্তমান থাকে সেগুলো কেবল বর্ণনার মাধ্যমেই প্রকাশ করা যায়। ৫. সংজ্ঞা একটি বৈজ্ঞানিক প্রক্রিয়া। কিন্তু বর্ণনা একটি লৌকিক প্রক্রিয়া।"
        }
      ]
    },
    {
      "number": "3",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে বিভাগ প্রক্রিয়ায় কোনো জাতি বা শ্রেণিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগের সীমাবদ্ধতার দুটি দিক নিচে দেওয়া হলো- ১. পদের ক্ষেত্রে যেগুলোর কোনো ব্যক্ত্যর্থ নেই শুধু জাত্যর্থ আছে সে পদকে ভাগ করা যায় না। উদাহরণস্বরূপ, 'তুষার ধবলতা', 'আকাশ', 'নীলিমা' ইত্যাদি পদগুলোর ক্ষেত্রে ব্যক্ত্যর্থ অনুপস্থিত। ২. বিশিষ্ট সমষ্টিবাচক পদের যৌক্তিক বিভাগ কোনো অবস্থাতেই সম্ভব নয়। কারণ বিশিষ্ট সমষ্টিবাচক পদকে ভাগ করা হলে কোনো উপজাতি পাওয়া যায় না।"
        },
        {
          "label": "গ",
          "question": "ছক ২ এ কোন ধরনের অনপপত্তি ঘটেছে ? ব্যাখ্যা করো।",
          "explanation": "উদ্দীপকে ছক-২ এ জীব পদের বিভাগে উৎক্রান্তি বিভাগ বা উল্লম্ফন বিভাগ অনুপপত্তি ঘটেছে। ব্যাখ্যা করা হলো- যৌক্তিক বিভাগের একটি নিয়মে উল্লেখ আছে যে ক্রমিক বিভাগে একটি জাতিকে তার অন্তর্গত সম্ভাব্য উপজাতিতে ভাগ করে অগ্রসর হতে হবে, মধ্যবর্তী কোনো ধাপকে বাদ দেওয়া চলবে না। অর্থাৎ ক্রমিক বিভাগে একটি বৃহত্তর জাতির বিভাগ থেকে শুরু করে ধাপে ধাপে ক্ষুদ্রতর উপজাতির দিকে অগ্রসর হতে হবে এবং সবগুলো ধাপকে উল্লেখ করতে হবে। কিন্তু উত্ত নিয়মটি লঙ্ঘন করে মধ্যবর্তী কোনো ধাপকে বাদ দিলেই বিভাগটি ভ্রান্ত হবে। এরূপ ভ্রান্ত বিভাগকে বলে 'উৎক্রান্তি বিভাগ অনুপপত্তি'। তেমনি উদ্দীপকে ছক-২ জীবকে বিভাগ করে শিক্ষিত ও অশিক্ষিত উপজাতিয়ে ভাগ করা হয়েছে। কিন্তু প্রকৃত বিভাগ প্রক্রিয়াটি হবে- জীবকে প্রথমে মানুষ ও অমানুষ উপজাতিতে ভাগ করার পর মানুষকে শিক্ষিত ও অশিক্ষিত উপজাতিতে ভাগ করা। এ বিভাগে মানুষ ও অমানুষ মধ্যবর্তী উপজাতি বাদ চলে গেছে। এ বিভাগে উপরিল্লিখিত নিয়মটি ভঙ্গ করে মধ্যবর্তী ধাপকে বাদ দেওয়ায় বিভাগ প্রক্রিয়াটি ভ্রান্ত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ছক-১ থেকে ছক-৩ পৃথক কেন তা বিশ্লেষণ করা হলো- ১. উদ্দীপকে ছক-১ এ যৌক্তিক বিভাগের সকল নিয়ম অনুসরণ করা হয়েছে। কিন্তু ছক-৩ যৌক্তিক বিভাগের কোনো নিয়মই অনুসরণ করেনি। ২.ছক-১ এ নিয়ম অনুযায়ী একটি মাত্র বিভাগের মূলসূত্র গ্রহণ করে ফলকে তার অন্তর্গত উপজাতিতে ভাগ করা হয়েছে। কিন্তু ছক-৩ এ নিয়ম ভঙ্গ করে একের অধিক মূলসূত্র গ্রহণ করা হয়েছে। ৩. ছক-১ এ বিভাজন প্রক্রিয়ায় 'স্বাদ' নামক গুণটিকে মূলসূত্র হিসেবে গ্রহণ করা হয়েছে। কিন্তু ছক-৩ এ বিভাজন প্রক্রিয়ায় 'বাহু ও কোণ' নামক দুটি গুণকে মূলসূত্র হিসেবে গ্রহণ করা হয়েছে। ৪. ছক-১ একটি যৌক্তিক বিভাগ। কিন্তু ছক-৩ যৌক্তিক বিভাগ নয়। উপরিউক্ত আলোচনা থেকে বলা যায় যে, ছক-১ এবং ছক-২ এর মধ্যে সুস্পষ্ট পার্থক্য বিদ্যমান।উদ্দীপকে ছক-২ জীবকে বিভাগ করে শিক্ষিত ও অশিক্ষিত উপজাতিয়ে ভাগ করা হয়েছে। কিন্তু প্রকৃত বিভাগ প্রক্রিয়াটি হবে- জীবকে প্রথমে মানুষ ও অমানুষ উপজাতিতে ভাগ করার পর মানুষকে শিক্ষিত ও অশিক্ষিত উপজাতিতে ভাগ করা। এ বিভাগে মানুষ ও অমানুষ মধ্যবর্তী উপজাতি বাদ চলে গেছে। এ বিভাগে উপরিল্লিখিত নিয়মটি ভঙ্গ করে মধ্যবর্তী ধাপকে বাদ দেওয়ায় বিভাগ প্রক্রিয়াটি ভ্রান্ত হয়েছে। এরূপ ভ্রান্ত বিভাগের নাম উৎক্রান্তি বিভাগ বা উল্লম্ফন বিভাগ অনুপপত্তি।"
        }
      ]
    },
    {
      "number": "4",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যখন একটি মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতিসমূহে বিন্যস্ত করা হয় তাকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে। যৌক্তিক বিভাগের নিয়মগুলোর মধ্যে অন্যতম একটি নিয়ম হলো- যৌক্তিক বিভাগে একই সময়ে একটিমাত্র মূলনীতি অনুসরণ করতে হয়, একের অধিক নয়। যদি যৌক্তিক বিভাগের নিয়ম লঙ্ঘন করে একই সময়ে একের অধিক মূলনীতি অনুসরণ করা হয় তাহলে যৌক্তিক বিভাগ ত্রুটিপূর্ণ হয়। যৌক্তিক বিভাগের এ ত্রুটিকে সংকর বিভাগ অনুপপত্তি বলে। তাই যৌক্তিক বিভাগে একই সময়ে একাধিক মূলনীতি গ্রহণ করার কারণে সংকর বিভাগ অনুপপত্তি ঘটে থাকে।"
        },
        {
          "label": "গ",
          "question": "",
          "explanation": "উদ্দীপকে বিভাজন প্রক্রিয়ার দ্বিকোটিক বিভাগ প্রতিফলিত হয়েছে।ব্যাখ্যা করা হলো- কোনো জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে দ্বিকোটিক বিভাগ বলে। দ্বিকোটিক বিভাগে একটি জাতিকে মাত্র দুটি উপজাতিতে ভাগ করা হয়। দ্বিকোটিক বিভাগ একটি আকারগতপ্রক্রিয়া। এক্ষেত্রে একটি জাতিকে দুটি বিরুদ্ধ উপজাতিতে বিভক্ত করার সময় উপজাতি সম্বন্ধে কোনো বাস্তব জ্ঞানের প্রয়োজন হয় না। বিভাগের এ প্রক্রিয়াটি যুক্তিবিদ্যার দুটি মৌলিক নিয়ম বিরোধ নিয়ম ও নির্মধ্যম নিয়ম এর ওপর নির্ভরশীল। তেমনি উদ্দীপকে মানুষ জাতিকে প্রথমে, তার অন্তর্গত বাংলাদেশি ও অ- বাংলাদেশি উপজাতিতে ভাগ করা হয়েছে। তারপর 'বাংলাদেশি' কে আবার ধনী ও অধনী উপজাতিতে ভাগ করা হয়েছে। এ উপজাতিগুলো প্রত্যেকেই বিচ্ছেদক এবং পরস্পর বিরুদ্ধ পদ। তাই বলা যায় যে, এ বিভাগ প্রক্রিয়াটি হলো দ্বিকোটিক বিভাগ।"
        },
        {
          "label": "ঘ",
          "question": "",
          "explanation": "উদ্দীপকে প্রদত্ত বিভাগ হলো দ্বিকোটিক বিভাগ। নিচে দ্বিকোটিক বিভাগ ও যৌক্তিক বিভাগের মধ্যে মিল ও অমিল দেখানো হলো- মিল: দ্বিকোটিক বিভাগ ও যৌক্তিক বিভাগ এরা উভয়ই জাতিবাচক পদকে বিভক্ত করে কোনো ব্যক্তি বা বস্তুকে নয়। এ উভয় বিভাজন প্রক্রিয়ায় একটি মাত্র নীতি বা সূত্রের ওপর ভিত্তি করে বিভাজন ক্রিয়া সম্পন্ন করে থাকে। দ্বিকোটিক বিভাগ ও যৌক্তিক বিভাগ উভয়ই একটি আকারগত প্রক্রিয়া। এ উভয় বিভাজন প্রক্রিয়াই পদের ব্যক্ত্যর্থের ধারণার ওপর প্রতিষ্ঠিত অমিল: দ্বিকোটিক বিভাগে বিভক্ত উপজাতিগুলো পরস্পর বিরুদ্ধ পদ। কিন্তু যৌক্তিক বিভাগে বিভক্ত উপজাতিগুলো পরস্পর বিরুদ্ধ পদ নয়। দ্বিকোটিক বিভাগে উপজাতি সম্পর্কে বাস্তবধর্মী জ্ঞান প্রয়োজন হয় না। কিন্তু যৌক্তিক বিভাগে উপজাতিগুলো সম্পর্কে বাস্তবধর্মী জ্ঞান প্রয়োজন হয়। দ্বিকোটিক বিভাগে পরস্পর বিরুদ্ধ পদ বসালেই বিভাজন ক্রিয়া সম্পন্ন হয়। কিন্তু যৌক্তিক বিভাগে একগুচ্ছ নিয়ম দ্বারা বিভাজন প্রক্রিয়া সম্পূর্ণ হয়। দ্বিকোটিক বিভাগে কখনোই দুইয়ের অধিক উপজাতি হবে না। কিন্তু যৌক্তিক বিভাগে উপজাতির সংখ্যা দুইয়ের অধিক হতে পারে।"
        }
      ]
    },
    {
      "number": "5",
      "uddipok": "ধারণা-১ : মানুষের মতো অন্যান্য প্রাণীরও জন্ম, মৃত্যু ও মানুষের চেতনা আছে। সুতরাং প্রাণীরও চেতনা আছে। বৃদ্ধি আছে। ধারণা-২ : চিকিৎসকের ন্যায় কম্পিউটারও রোগ নির্ণয় করতে পারে। চিকিৎসকের বুদ্ধি আছে। সুতরাং কম্পিউটারেরও বুদ্ধি আছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সাদৃশ্যানুমান দুই প্রকার।"
        },
        {
          "label": "খ",
          "question": "",
          "explanation": "বই আরোহমূলক লম্ফ বলতে আরোহের প্রাণকে বোঝায়। অর্থাৎ, এটি আরোহের মৌলিক বৈশিষ্ট্য। এ বৈশিষ্ট্যের কারণে আরোহ অনুমান জ্ঞাত থেকে অজ্ঞাতে, বিশেষ থেকে সার্বিকে গমন করে। যেমন- হাসিব, হাবিব, রহিম প্রভৃতি বিশেষ মানুষের মরণশীলতা প্রত্যক্ষ করে আরোহ অনুমানে সিদ্ধান্ত গ্রহণ করা হয় যে 'সকল মানুষ হয় মরণশীল'। যে বিষয়ের ওপর ভিত্তি করে তিন জনের মরণশীলতা প্রত্যক্ষ করে সমগ্র মানুষের মরণশীলতা সম্পর্কে সিদ্ধান্ত গ্রহণ করা হয় সেটি হলো আরোহাত্মক উল্লম্ফন।"
        },
        {
          "label": "গ",
          "question": "",
          "explanation": "উদ্দীপকে ধারণা-১ এ সাধু সাদৃশ্যানুমান ফুটে উঠেছে। ব্যাখ্যা করা হলো- সাদৃশ্যানুমান দুই প্রকার। যথা- ১. সাধু সাদৃশ্যানুমান ও ২. অসাধু সাদৃশ্যানুমান। এদের মধ্যে সাধু সাদৃশ্যানুমান হলো- যে সাদৃশ্যানুমানে কয়েকটি গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয় তাকে সাধু সাদৃশ্যানুমান বলে। সাধু সাদৃশ্যানুমানে দুটি বিষয়ের মধ্যে সাদৃশ্যের বিষয়গুলো খুবই গুরুত্বপূর্ণ ও আবশ্যকীয় হওয়ায় সিদ্ধান্তের সম্ভাব্যতার মাত্রা অনেক বেড়ে যায়, এবং এ অনুমানে সিদ্ধান্ত স্থাপনের ক্ষেত্রে সাদৃশ্যের বিষয়গুলো খুবই প্রাসঙ্গিক হয়। তেমনি উদ্দীপকে মানুষ ও অন্যান্য প্রাণীর সাদৃশ্যের বিষয়গুলো হলো জন্ম, মৃত্যু ও বৃদ্ধি। সাদৃশ্যের এ বিষয়গুলো খুবই গুরুত্বপূর্ণ ও আবশ্যক যার ওপর নির্ভর করেই মানুষের চেতনা আছে অতএব প্রাণীরও চেতনা থাকার বিষয়টি অনুমান করা হয়েছে এবং এখানে সাদৃশ্যের বিষয়গুলো গুরুত্বপূর্ণ ও আবশ্যকীয় হওয়ায় সিদ্ধান্তের সম্ভাব্যতা অনেক বেড়ে গেছে। তাই বলা যায়, এটি একটি সাধু সাদৃশ্যানুমান।"
        },
        {
          "label": "ঘ",
          "question": "",
          "explanation": "উদ্দীপকে ধারণা-১ এ সাধু সাদৃশ্যানুমান ও ধারণা-২ এ অসাধু সাদৃশ্যানুমান প্রতিফলিত হয়েছে। কেননা ধারণা-১ এ মানুষ ও প্রাণীর সাদৃশ্যের বিষয়গুলো গুরুত্বপূর্ণ ও আবশ্যক এবং ধারণা-২ এর সাদৃশ্যের বিষয়গুলো গুরুত্বহীন ও অনাবশ্যক। এদের মধ্যে কোনটি তুলনামূলক গ্রহণযোগ্য নিচে বিশ্লেষণ করা হলো- সাধু সাদৃশ্যানুমানে সাদৃশ্যের বিষয়গুলো গুরুত্বপূর্ণ ও আবশ্যকীয় হওয়ায় সিদ্ধান্তের সম্ভাব্যতা অনেক বেড়ে যায়। কিন্তু অসাধু সাদৃশ্যানুমানে সাদৃশ্যের বিষয়গুলো গুরুত্বহীন ও অনাবশ্যক হওয়ায় সিদ্ধান্তের সম্ভাব্যতা কমে যায়। সাধু সাদৃশ্যানুমানে সাদৃশ্যের বিষয়গুলো গুরুত্বপূর্ণ হওয়ায় সেগুলোর সাথে সিদ্ধান্তের একটি কার্য- কারণ সম্পর্ক থাকার উজ্জ্বল সম্ভাবনা থাকে। ফলে সিদ্ধান্ত সত্য হওয়ার সম্ভাবনা বেশি থাকে। কিন্তু অসাধু সাদৃশ্যানুমানে সাদৃশ্যের বিষয়গুলো গুরুত্বহীন হওয়ায় সেগুলোর সাথে সিদ্ধান্তের কোনো কার্য- কারণ সম্পর্ক থাকার সম্ভাবনা থাকে না। ফলে সিদ্ধান্ত সত্য হওয়ার সম্ভাবনা কম থাকে। সাধু সাদৃশ্যানুমান বিজ্ঞানের অনুসন্ধানের ক্ষেত্রে ভূমিকা রাখে এবং জ্ঞানচর্চায় সহায়ক ভূমিকা পালন করে। ফলে নতুন সত্যের সন্ধান মেলে। কিন্তু অসাধু সাদৃশ্যানুমান লৌকিক হওয়ায় জ্ঞানচর্চায় কোনো বাস্তব সত্যের সন্ধান মেলে না।"
        }
      ]
    },
    {
      "number": "6",
      "uddipok": "আহসান যুক্তিবিদ্যা ক্লাসে বলল, \"মিনা, বিনা, গফুর এবং জামিলের মরণশীলতা দেখে সিদ্ধান্ত গ্রহণ করা যায়, সকল মানুষ হয় মরণশীল।\" তাহসান বলল যে, \"আমি এ পর্যন্ত যত ফল খেয়েছি সকল ফলই সুস্বাদু। সুতরাং সকল ফল হয় সুস্বাদু।”",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে আরোহে দুই বা ততোধিক বস্তুর মধ্যে কতিপয় বিষয়ে সাদৃশ্য লক্ষ করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "",
          "explanation": "পূর্ণাঙ্গ আরোহে সীমিত সংখ্যক দৃষ্টান্তের সবগুলো পর্যবেক্ষণ করে তারপর সিদ্ধান্ত প্রতিষ্ঠা করা হয়। এখানে অনুমানের কোনো সুযোগ থাকে না। কেননা, এখানে অনুমানের ভিত্তিতে কোনো দৃষ্টান্ত সম্পর্কে সিদ্ধান্ত প্রতিষ্ঠা করা হয় না। যেহেতু পূর্ণাঙ্গ আরোহ সবগুলো দৃষ্টান্তের পূর্ণ অভিজ্ঞতা গণনার মাধ্যমে সিদ্ধান্ত প্রতিষ্ঠা করা হয়, তাই পূর্ণাঙ্গ আরোহকে পূর্ণ গণনামূলক আরোহ বলা হয়।"
        },
        {
          "label": "গ",
          "question": "",
          "explanation": "আহসানের বলার বিষয়টি যে আরোহকে প্রতিফলিত করে। কেননা মিনা, বিনা, গফুর এবং জামিলের আহসানের বলার মরণশীলতার সাথে সিদ্ধান্ত সকল মানুষ হয় মরণশীল এর একটা E কার্য-কারণ সম্পর্ক বিদ্যমান আছে। বৈজ্ঞানিক আরোহের বৈশিষ্ট্যগুলো নিচে ব্যাখ্যা করা হলো- ১. বৈজ্ঞানিক আরোহ একটি সার্বিক সংশ্লেষক যুক্তিবাক্য স্থাপন করে- বৈজ্ঞানিক আরোহে বিশেষ বিশেষ দৃষ্টান্তের ভিত্তিতে সিদ্ধান্ত হিসেবে সার্বিক যুক্তিবাক্য স্থাপন করা হয় এবং এ সার্বিক যুক্তিবাক্যটি একটি সংশ্লেষক যুক্তিবাক্য। কেননা এ সার্বিক যুক্তিবাক্যটি নতুন তথ্যের সন্ধান দেয়। ২. বৈজ্ঞানিক আরোহে আরোহমূলক লম্ফ বর্তমান থাকে- বৈজ্ঞানিক আরোহে জানা থেকে অজানায়, নিরীক্ষিত থেকে অনিরীক্ষিতে গমন করা হয় বলে এ আরোহে আরোহমূলক লম্ফ বর্তমান থাকে। ৩. বৈজ্ঞানিক আরোহ বিজ্ঞানের দুটি মৌলিক নিয়ম যথা- প্রকৃতির নিয়মানুবর্তিতা নীতি ও কার্য-কারণ নিয়মের ওপর নির্ভর করে- ঘটনাবলির মধ্যে কার্য-কারণ সম্পর্ক নির্ণয় ও প্রকৃতির নিয়ম অনুসরণ করেই সিদ্ধান্ত স্থাপন করে। ৪. বৈজ্ঞানিক আরোহ বাস্তব ঘটনা পর্যবেক্ষণের ওপর নির্ভর করে বৈজ্ঞানিক আরোহে যে সার্বিক সিদ্ধান্তটি স্থাপন করা হয় তা কয়েকটি বিশেষ দৃষ্টান্ত পরীক্ষণ বা নিরীক্ষণের ওপর নির্ভর করে।"
        },
        {
          "label": "ঘ",
          "question": "",
          "explanation": "উদ্দীপকে আহসানের বক্তব্য বৈজ্ঞানিক আরোহ নির্দেশ করে এবং তাহসানের বক্তব্য অবৈজ্ঞানিক আরোহকে নির্দেশ করে। এ আরোহ দুটির সম্পর্কের মধ্যে সাদৃশ্য আছে, বৈসাদৃশ্য আছে এবং পারস্পরিক নির্ভরশীলতা আছে। নিচে এদের সম্পর্ক বিশ্লেষণ করা হলো- বৈজ্ঞানিক আরোহ ও অবৈজ্ঞানিক আরোেহ উভয়ই প্রকৃত আরোহ। এ উভয় প্রকার আরোহেই আরোহমূলক লম্ফ বর্তমান থাকে। এ উভয় প্রকার আরোহের সিদ্ধান্তই সার্বিক যুক্তিবাক্য। বৈজ্ঞানিক আরোহ ও অবৈজ্ঞানিক আরোহ উভয়ই বাস্তব ঘটনা পর্যবেক্ষণের ওপর নির্ভরশীল। এবার কিছু বৈসাদৃশ্য দেখা যাক-বৈজ্ঞানিক আরোহ কার্য- কারণ ও প্রকৃতির নিয়মানুবর্তিতা নীতির ওপর নির্ভর করে। কিন্তু অবৈজ্ঞানিক আরোহ শুধু প্রকৃতির নিয়মানুবর্তিতা নীতির ওপর নির্ভর করে। বৈজ্ঞানিক আরোহ একটি জটিল প্রক্রিয়া কেননা এখানে কার্য- কারণ সম্পর্ক নির্ণয়ের জন্য পরীক্ষণাত্মক পদ্ধতি অনুসরণ করা হয়। কিন্তু অবৈজ্ঞানিক আরোহ সহজ-সরল প্রক্রিয়া। এখানে কোনো বিষয়ে অবাধ ও ব্যতিক্রমহীন অভিজ্ঞতার ভিত্তিতেই সিদ্ধান্ত নেওয়া হয়। তবে এ উভয় প্রকার আরোহই সত্য উদ্‌ঘাটনে একে অপরের ওপর নির্ভরশীল।"
        }
      ]
    },
    {
      "number": "7",
      "uddipok": "তথ্য-১: সালাম হয় মেরুদণ্ডী কালাম হয় মেরুদণ্ডী কমল হয় মেরুদণ্ডী সুতরাং সকল মানুষ হয় মেরুদণ্ডী প্রাণী। ﻿ তথ্য-২ : আমির সাহেব ওষুধ বিক্রেতা। জ্বর-সর্দিসহ বিভিন্ন রোগের ওষুধ তিনি একটি নামকরা কোম্পানির বিক্রি করেন। এজন্য লোকজন মনে করে, ফার্মেসিটি ওই কোম্পানির একটি বিক্রয়কেন্দ্র।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে যে আরোহ অনুমান বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষণ সিদ্ধান্ত প্রতিষ্ঠা করে তাকে বৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয়। এই প্রকার আরোহে তাই প্রকৃতির নিয়মানুবর্তিতা নীতি বিদ্যমান থাকে কিন্তু কার্যকারণ সম্পর্ক বিদ্যমান থাকে না। যেহেতু এখানে কার্যকারণ সম্পর্ক বিদ্যমান থাকে না, তাই এখানে কোনো প্রতিকূল দৃষ্টান্ত পর্যবেক্ষণ করা হয় না। এ কারণে অবৈজ্ঞানিক আরোহের সিদ্ধান্ত সম্ভাব্য হয়ে থাকে। কেননা কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি মিথ্যা হয়ে যায়।"
        },
        {
          "label": "গ",
          "question": "",
          "explanation": "উদ্দীপকে ফার্মেসি সম্পর্কে লোকজনের ভাবনা অবৈজ্ঞানিক আরোহকে ইঙ্গিত করে। এখানে লোকজনের জ্বর-সর্দির ওষুধ, ফার্মেসি এবং কোম্পানি সম্পর্কে অবাধ ও ব্যতিক্রমহীন অভিজ্ঞতা রয়েছে। কোনো কার্য-কারণ, সম্পর্ক নির্ণয় না করে শুধু একানুবর্তী ও অবাধ অভিজ্ঞতার ওপর নির্ভর করে একটি সার্বিক সিদ্ধান্ত স্থাপন করার প্রক্রিয়াকে অবৈজ্ঞানিক আরোহ বলে। অবৈজ্ঞানিক আরোহে যে সিদ্ধান্ত নেওয়া হয় সেটি অবাধ ও ব্যতিক্রমহীন, বাস্তব অভিজ্ঞতার ভিত্তিতে। এরূপ আরোহের মূলকথা হলো এ ধরনের ঘটনা এ সর্বদাই ঘটতে দেখেছি, এর বিপরীত বা ব্যতিক্রম দৃষ্টান্ত কখনো চোখে পড়েনি। সুতরাং এ ধরনের ঘটনা সবক্ষেত্রেই ঘটবে। তেমনি উদ্দীপকে উল্লিখিত হয়েছে, আমির সাহেব একজন ওষুধ বিক্রেতা যে একটি নামকরা কোম্পানির জ্বর, সর্দির ওষুধ বিক্রি করেন। এর পরিপ্রেক্ষিতে লোকজন মনে করে, ফার্মেসিটি ওই কোম্পানির একটি বিক্রয়কেন্দ্র। এ অনুমানে ফার্মেসিটির নির্দিষ্ট কোম্পানির নির্দিষ্ট ওষুধ বিক্রয় করাটা ছিল লোকজনের বাস্তব অভিজ্ঞতা এবং এ বাস্তব অভিজ্ঞতা ছিল অবাধ ও ব্যতিক্রমহীন। লোকজন এ অবাধ ও ব্যতিক্রমহীন অভিজ্ঞতার ওপর নির্ভর করেই সিদ্ধান্ত নেয়। এজন্যই এটি অবৈজ্ঞানিক আরোহের একটি দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে তথ্য-১ এ বৈজ্ঞানিক আরোহকে নির্দেশ করে এবং তথ্য-২ অবৈজ্ঞানিক আরোহকে নির্দেশ করে। এই আরোহ দুটির সম্পর্কের মধ্যে সাদৃশ্য আছে, বৈসাদৃশ্য আছে এবং পারস্পরিক নির্ভরশীলতা আছে। নিচে এদের সম্পর্ক বিশ্লেষণ করা হলো- বৈজ্ঞানিক আরোহ ও অবৈজ্ঞানিক আরোহ উভয়ই প্রকৃত আরোহ। এ উভয় প্রকার আরোহেই আরোহমূলক লম্ফ বর্তমান থাকে। এ উভয় প্রকার আরোহের সিদ্ধান্তই সার্বিক যুক্তিবাক্য। বৈজ্ঞানিক আরোহ ও অবৈজ্ঞানিক আরোহ উভয়ই বাস্তব ঘটনা পর্যবেক্ষণের ওপর নির্ভরশীল। এবার কিছু বৈসাদৃশ্য দেখা যাক- বৈজ্ঞানিক আরোহ কার্য-কারণ ও প্রকৃতির নিয়মানুবর্তিতা নীতির ওপর নির্ভর করে। কিন্তু অবৈজ্ঞানিক আরোহ শুধু প্রকৃতির নিয়মানুবর্তিতা নীতির ওপর নির্ভর করে। বৈজ্ঞানিক আরোহ একটি জটিল প্রক্রিয়া কেননা এখানে কার্য-কারণ সম্পর্ক নির্ণয়ের জন্য পরীক্ষণাত্মক পদ্ধতি অনুসরণ করা হয়। কিন্তু অবৈজ্ঞানিক আরোহ সহজ-সরল প্রক্রিয়া। এখানে কোনো বিষয়ে অবাধ ও ব্যতিক্রমহীন অভিজ্ঞতার ভিত্তিতেই সিদ্ধান্ত নেওয়া হয়। তবে এ উভয় প্রকার আরোহই সত্য উদঘাটনে একে অপরের ওপর নির্ভরশীল।"
        }
      ]
    },
    {
      "number": "8",
      "uddipok": "দৃশ্যকল্প-১: অধ্যবসায়ী হলে পরীক্ষায় ভালো ফলাফল হয়। ভালো দুলাফল হলে বিশ্ববিদ্যালয়ের ভর্তির চান্স পাওয়া যায়, জীবনে উন্নতি করা যায়। দৃশ্যকল্প- ২ :",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় অতিপ্রাকৃতিক, অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে।"
        },
        {
          "label": "খ",
          "question": "",
          "explanation": "আমরা জানি, বৈজ্ঞানিক ব্যাখ্যায় সবসময়ই বিশ্লেষণ, সংযোজন বা অন্তর্ভুক্তির সাহায্য গ্রহণ করতে হয়। কিন্তু জগতের উৎপত্তির কথা যদি আমরা বলি অথবা এ জাতীয় বিষয়ের সাথে সম্পৃক্ত বিষয়াবলির কথা যদি বলি তাহলে এর কোনোটিই বিশ্লেষণ, সংযোজন বা অন্তর্ভুক্তির আওতায় পড়ে না। যার জন্য জগতের উৎপত্তিসংক্রান্ত বিষয়াবলির কখনো ব্যাখ্যা করা যায় না।"
        },
        {
          "label": "গ",
          "question": "দৃশ্যকল্প ১ এ বৈজ্ঞানিক ব্যাখ্যার কোন রূপটি ফুটে উঠেছে ? ব্যাখ্যা করো।",
          "explanation": "উদ্দীপকে দৃশ্যকল্প-১ এ বৈজ্ঞানিক ব্যাখ্যার শৃঙ্খলযোজন রূপটি ফুটে উঠেছে। ব্যাখ্যা করা হলো-  যে বৈজ্ঞানিক ব্যাখ্যায় কোনো দূরবর্তী কারণ ও তার কার্যের মধ্যে একটি মধ্যবর্তী অবস্থা আবিষ্কার করা হয় তাকে শৃঙ্খলযোজন বলে। এরূপ ব্যাখ্যায় দেখানো হয় যে, কার্যটি সরাসরি কল্পিত কারণ থেকে সৃষ্ট নয়। বরং কার্যটি একটি অন্তর্বর্তী অবস্থা থেকে সৃষ্ট। এ ধরনের বৈজ্ঞানিক ব্যাখ্যায় 'ক' কে 'গ'-এর কারণ দেখিয়ে বলা হয় যে, 'ক' হচ্ছে 'খ'-এর কারণ এবং 'খ' হচ্ছে 'গ'-এর কারণ। এখানে 'খ' হচ্ছে মধ্যবর্তী অবস্থা এবং 'খ'-এর মাধ্যমে 'ক' ও 'গ'-এর মধ্যে একটি সম্পর্ক স্থাপন করা হয়। তেমনি উদ্দীপকে দৃশ্যকল্প-১ এ দূরবর্তী কারণ 'অধ্যবসায়ী' ও তার কার্য 'জীবনের উন্নতি' এর মধ্যে দুটি মধ্যবর্তী অবস্থা আবিষ্কার করা হয়েছে। সেগুলো হলো 'ভালো ফলাফল' ও 'বিশ্ববিদ্যালয়ে ভর্তি'। এখানে বোঝানো হয়েছে অধ্যবসায়ী হলো ভালো ফলাফলের কারণ এবং ভালো ফলাফল হলো জীবনের উন্নতির কারণ যা বৈজ্ঞানিক ব্যাখ্যার শৃঙ্খলযোজন রূপটি নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বৈজ্ঞানিক ব্যাখ্যার বিশ্লেষণ রূপের উল্লেখ করা হয়েছে। বিশ্লেষণ হলো- যে বৈজ্ঞানিক ব্যাখ্যায় কোনো মিশ্রকার্যকে স্বতন্ত্র কারণসমূহের নিয়মের সাথে যুক্ত করা হয় তাকে বিশ্লেষণ বলে।বিশ্লেষণে দেখানো হয় যে, একটি মিশ্রকার্য কতকগুলো পৃথক পৃথক কারণের মিলিত ক্রিয়ার ফলেই উৎপন্ন হয়। অর্থাৎ কয়েকটি কারণ একত্রে মিলিত হয়ে যে যৌথ কার্য উৎপন্ন করে তাই মিশ্রকার্য । কার্য সংমিশ্রণে মিশ্রকার্যটি স্বতন্ত্র কার্যসমূহের সমষ্টির সমান। উদ্দীপকে দেখানো হয়েছে তীরের গতি একটি মিশ্রকার্য বা জটিল কার্য। একে বিশ্লেষণ করলে দেখা যায় যে, এর পিছনে কয়েকটি পৃথক কারণ একত্রে কাজ করে। সেগুলো হচ্ছে বাতাসের প্রতিবন্ধকতা যা তীরের গতিকে বাধা সৃষ্টি করে, মাধ্যাকর্ষণ শক্তি যা তীরকে মাটির দিকে আকৃষ্ট করে, তীরন্দাজের পেশিশক্তি ও নিক্ষেপণ কৌশল যা তীরকে নিক্ষেপ করতে ব্যবহার করা হয়। তাহলে দেখা যাচ্ছে যে, 'তীরের গতি' নামক মিশ্রকার্যটি পৃথক কয়েকটি কারণের মিলিত ক্রিয়ার ফলে উৎপন্ন হয়েছে, যা বৈজ্ঞানিক ব্যাখ্যার বিশ্লেষণ রূপকে উল্লেখ করে।"
        }
      ]
    },
    {
      "number": "9",
      "uddipok": "জয়নাল সাহেব সকালবেলা বারান্দায় বসে পত্রিকা পড়ছিলেন। হঠাৎ কাচ ভাঙার শব্দ শুনতে পান। তিনি ধারণা করলেন, পাশের ঘর থেকে শব্দটি এসেছে। জয়নাল সাহেব সেখানে গিয়ে দেখেন জানালার কাচ ভাঙা। জানালার পাশে এক টুকরো ইট পড়ে আছে। তিনি অনুমান করলেন, বাইরে থেকে কেউ ঢিল দিয়ে জানালার কাচ ভেঙেছে। পরবর্তীতে বিভিন্ন পরীক্ষা-নিরীক্ষার মাধ্যমে তার সিদ্ধান্তের সত্যতা পাওয়া গেল।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার কারণ অনুসন্ধানের জন্য প্রাথমিক আনুমানিক ধারণাকে প্রকল্প বলে।"
        },
        {
          "label": "খ",
          "question": "",
          "explanation": "আমরা যদি প্রকৃতির দিকে ভালোভাবে প্রত্যক্ষ করি তাহলে দেখতে পাব, এমন কিছু বস্তু বা ঘটনা আছে প্রকৃতিতে যা খুবই জটিল ও ভিন্ন ধরনের। এসব বস্তু বা ঘটনার সাথে আমাদের কখনো কোনো পরিচয় থাকে না। সেজন্য তাদেরকে ব্যাখ্যার জন্য আমরা কোনো প্রকল্পও প্রণয়ন করতে পারি না। কিন্তু প্রকল্প ছাড়া কখনো কোনো বস্তু ঘটনার ব্যাখ্যা করা যায় না। তখন এরূপ অবস্থায় আমরা কাজের গতিকে বাড়ানোর জন্য সাময়িকভাবে একটি প্রকল্প গ্রহণ করি। এসব দিক বিবেচনা করে বলা যায়, \"কোনো অভিনব ঘটনাকে ব্যাখ্যা দেওয়ার উদ্দেশ্যে কোনো বৈধ প্রকল্পের অভাবে আমরা সাময়িকভাবে কাজ বন্ধ না রেখে কাজকে চালিয়ে নেওয়ার স্বার্থে যে প্রকল্প প্রণয়ন বা চালু করি তাকেই সাময়িক প্রকল্প বা কাজ চালানো প্রকল্প বলে।"
        },
        {
          "label": "গ",
          "question": "",
          "explanation": "উদ্দীপকে প্রকল্প বিষয়টি প্রতিফলিত হয়েছে।ব্যাখ্যা করা হলো- কোনো একটি ঘটনার কার্য-কারণ সম্পর্ক আবিষ্কার করতে গিয়ে সাময়িক আন্দাজ বা আনুমানিক ধারণা করাকে প্রকল্প বলে। যুক্তিবিদ কফি প্রকল্পের সংজ্ঞায় বলেছেন- প্রকল্প হলো ব্যাখ্যা দানের একটি প্রচেষ্টা; কোনো ঘটনাকে বৈজ্ঞানিকভাবে ব্যাখ্যা দেওয়ার জন্য যে প্রাথমিক আনুমানিক ধারণা করা হয় তাই প্রকল্প। প্রকল্প হচ্ছে কোনো ঘটনা ব্যাখ্যাদানের একটি প্রচেষ্টা। দৈনন্দিন জীবনে প্রতিনিয়ত ঘটে যাওয়া বিভিন্ন ঘটনার আমরা ব্যাখ্যা দেওয়ার 1 চেষ্টা করি। আর ঘটনাকে ব্যাখ্যা দিতে হলে ঘটনার কারণ আবিষ্কারকরতে হয়। কিন্তু সব ঘটনার কারণ আমাদের জানা থাকে না। এমতাবস্থায়, সেসব ঘটনার কারণ সম্বন্ধে প্রথমেই আমরা একটি আন্দাজ করে থাকি। এ সাময়িক আন্দাজই হচ্ছে প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে বৈধ প্রকল্পের সকল স্তর প্রকাশিত হয়েছে কিনা নিচে বিশ্লেষণ করা হলো- বৈধ প্রকল্পের স্তর চারটি। যথা- নিরীক্ষণ, আনুমানিক ধারণা, সিদ্ধান্ত অনুমান ও পরীক্ষামূলক সমর্থন। উদ্দীপকে জামাল সাহেব কাচ ভাঙার শব্দ শুনে পাশের ঘরে গিয়ে ঘটনাটি দেখেন এটি প্রকল্পের প্রথম স্তর নিরীক্ষণকে অনুসরণ করেছে।কেননা নিরীক্ষণ হলো কোনো ঘটনার সংস্পর্শে এসে মনোযোগসহকারে প্রত্যক্ষ করা। এরপর তিনি নিরীক্ষিত ঘটনা থেকে অনুমান করলেন বাহির থেকে ঢিল দিয়ে কেউ কাচ ভেঙেছে যা প্রকল্পের দ্বিতীয় স্তর-আনুমানিক ধারণাকে নির্দেশ করে। এরপর জয়নাল সাহেব একটি সিদ্ধান্ত গ্রহণ করলেন যে, বাহির থেকে ইট দিয়ে কেউ জানালার কাচ ভেঙেছে যা প্রকল্পের তৃতীয় স্তর-সিদ্ধান্ত • অনুমানকে নির্দেশ করে এবং সর্বশেষ তার অনুমিত সিদ্ধান্তটির বিভিন্ন পরীক্ষা-নিরীক্ষার মাধ্যমে সত্যতা নিশ্চিত করে, যা প্রকল্পের শেষ স্তর পরীক্ষামূলক সমর্থনকে ইঙ্গিত করে। সুতরাং বলা যায় যে, উদ্দীপকে বৈধ প্রকল্পের সকল স্তর অনুসরণ করা হয়েছে।"
        }
      ]
    },
    {
      "number": "10",
      "uddipok": "বাণিজ্য মেলার মাঠে নিরাপত্তাকর্মী একটি মোবাইল পেলেন। মোবাইল-এর দাবিদার দুজন ব্যক্তি। নিরাপত্তাকর্মী বিষয়টি মীমাংসা করার জন্য তাদের প্রমাণ দিতে বলেন। প্রথমজন বলল, মোবাইল চালু করলে চা বাগানের ছবি দেখা যাবে। দ্বিতীয়জন বলল, তার নিজের ছবি দেখা যাবে। পরে ঠিকই প্রথমজনের কথার সত্যতা পাওয়া গেল। নিরাপত্তাকর্মী বিষয়টি মীমাংসা করলেন এবং বলেন, কোনো বিষয়ের যথার্থতা প্রমাণ করতে হলে সুস্পষ্ট বাস্তবসম্মত ও প্রাসঙ্গিক প্রমাণ উপস্থাপন করতে হবে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "প্রকল্প তিন প্রকার।"
        },
        {
          "label": "খ",
          "question": "",
          "explanation": "আরোহ সমন্বয় বলতে প্রকল্পের অতিরিক্ত ক্ষমতাকে বোঝায়। কোনো একটি প্রকল্প যে ঘটনার জন্য প্রণয়ন করা হয় যদি ওই প্রকল্প দিয়ে সংশ্লিষ্ট ঘটনাকে ব্যাখ্যা করা ছাড়াও অন্যান্য ঘটনাকে ব্যাখ্যা করা যায় তখন প্রকল্পটির ক্ষেত্রে আরোহ সমন্বয় ঘটে। আরোহ সমন্বয় কোনো প্রকল্পের মর্যাদাকে বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে প্রকল্প প্রমাণের নির্ধারক দৃষ্টান্ত বা সংকট উত্তরক দৃষ্টান্ত দিকটি প্রকাশ পেয়েছে।ব্যাখ্যা করা হলো-  যে দৃষ্টান্তটি একটি প্রকল্পকে ঘটনার কারণ হিসেবে প্রমাণ করে এবং অন্যান্য প্রতিদ্বন্দ্বী প্রকল্পকে অপ্রমাণ করতে সাহায্য করে তাকেই সংকট উত্তরক দৃষ্টান্ত বা চরম দৃষ্টান্ত বলে। কোনো ঘটনাকে ব্যাখ্যা দেওয়ার জন্যই প্রকল্প প্রণয়ন করা হয়। কিন্তু অনেক সময় একটি ঘটনাকে ব্যাখ্যা দিতে গিয়ে একাধিক প্রকল্প তৈরি করা যায়। এমতাবস্থায়, কোনটি সত্য ও কোনটি মিথ্যা প্রমাণ করা কষ্টকর হয়ে দাঁড়ায়। তখন একটি নির্ধারক দৃষ্টান্তের প্রয়োজন হয় যে, দৃষ্টান্তটি ঘটনার ব্যাখ্যাকারী হিসেবে একটি প্রকল্পকে প্রমাণ করে এবং অন্যান্য প্রতিদ্বন্দ্বী প্রকল্পকে অপ্রমাণ করে। তেমনি উদ্দীপকে চা বাগানের নিরাপত্তাকর্মীর কাছে হারিয়ে যাওয়া মোবাইলটি ছিল যার দাবিদার দু'জন ব্যক্তি। কে প্রকৃতপক্ষে এই মোবাইলের দাবিদার শনাক্ত করা কষ্টসাধ্য হয়ে দাঁড়ায়। এমতাবস্থায়, 'চা বাগানের ছবি' প্রকৃত মোবাইলের মালিককে শনাক্ত করে দেয়। এ চা বাগানের ছবিই' এখানে সংকট উত্তরক দৃষ্টান্ত হিসেবে কাজ করেছে।"
        },
        {
          "label": "ঘ",
          "question": "",
          "explanation": "উদ্দীপকে নিরাপত্তকর্মীর বক্তব্য হলো- কোনো বিষয়ের যথার্থতা প্রমাণ করতে হলে সুস্পষ্ট বাস্তবসম্মত ও প্রাসঙ্গিক প্রমাণ উপস্থাপন করতে হবে। আমরা জানি, প্রকল্পকে বৈধ হতে হলে কতকগুলো শর্ত পালন করতে হয়। নিরাপত্তাকর্মীর বক্তব্য প্রকল্পের তেমনি কয়েকটি শর্তকে ইঙ্গিত করে। যেমন- নিরাপত্তাকর্মী সুস্পষ্ট প্রমাণের কথা বলেছেন যা প্রকল্পের এই শর্তটিকে ইঙ্গিত করে- \"প্রকল্পকে অবশ্যই সুনির্দিষ্ট হতে হবে, আজগুবি বা আত্মবিরোধী হলে চলবে না।\" তারপর নিরাপত্তকর্মী বাস্তবসম্মত প্রমাণের কথা বলেছেন যেটি প্রকল্পের আরেকটি শর্তকে ইঙ্গিত করে। যেমন- \"প্রকল্পকে অবশ্যই বাস্তব ঘটনাভিত্তিক হতে হবে এবং প্রকল্পকে একটি বাস্তব কারণ সম্বন্ধে ধারণা করতে হবে।\" এরপর নিরাপত্তাকর্মী বলেছেন প্রাসঙ্গিক প্রমাণ উপস্থাপন করতে” যা প্রকল্পের এ শর্তটিকে ইঙ্গিত করে- “প্রকল্পকে প্রাসঙ্গিক ও সামঞ্জস্যপূর্ণ ধারণার প্রকাশক হতে হবে।উল্লেখ করে।"
        }
      ]
    },
    {
      "number": "11",
      "uddipok": "সাবনির মা অনেকদিন ধরে এমন অসুস্থ যে আত্মীয়স্বজনকে আর চিনতে পারছে না। গ্রামের সবচেয়ে বয়স্ক লোক বললেন যে তাকে ভূতে ধরেছে। লাবনির মামাতো ভাই রাহেল একজন চিকিৎসক। সমস্ত বৃত্তান্ত শুনে রাহেল লাবনির মাকে নিয়ে হাসপাতালে গেল এবং চিকিৎসার পর সুস্থ হয়ে তারা বাড়ি ফিরল।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "ব্যাখ্যার প্রাসঙ্গিকতা বলতে বোঝায় সংশ্লিষ্ট ঘটনার সাথে বক্তব্য বিষয়ের সাদৃশ্য। কোনো একটি ঘটনাকে স্পষ্ট ও বোধগম্য করার জন্য বিভিন্ন বক্তব্য বা বিবৃতি উপস্থাপন করা হয়। এসব বিবৃতির মাধ্যমে আমরা ঘটনাটি সম্পর্কে স্পষ্ট ধারণা লাভ করতে পারি। যেসব বিবৃতি দিয়ে কোনো ঘটনাকে ব্যাখ্যা করা হয় সেসব বিবৃতিকে সংশ্লিষ্ট ঘটনার সাথে প্রাসঙ্গিক হতে হবে- এটিই হলো ব্যাখ্যার প্রাসঙ্গিকতা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সবচেয়ে বয়স্ক লোকের বক্তব্য লৌকিক ব্যাখ্যা এর ইঙ্গিত দেয়। যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে। ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেব-দেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এ কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই লৌকিক ব্যাখ্যার সৃষ্টি হয়। উদ্দীপকে বয়স্ক লোকটির মাধ্যমে তেমনি একটি চেষ্টা হয়েছে। যেখানে লাবনির মায়ের অসুস্থতার দরুন আত্মীয়স্বজনকে চিনতে না পারার কারণ হিসেবে ভূতে ধরেছে বলা হয়েছে। যার বাস্তব কোনো অস্তিত্ব নেই। বয়স্ক ব্যক্তির বৈজ্ঞানিক জ্ঞানের স্বল্পতার কারণে ঘটনার প্রকৃত কারণ আবিষ্কার করতে না পেরে অদৃশ্য, অস্তিত্বহীন শক্তির সাহায্যে উক্ত ঘটনাকে ব্যাখ্যা দিয়েছে, যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে চিকিৎসক রাহেলের কর্মকাণ্ডের সাথে বৈজ্ঞানিক ব্যাখ্যার মিল আছে। বিশ্লেষণ করা হলো- এখানে রাহেল অসুস্থতা ও আত্মীয়স্বজনকে চিনতে না পারার পিছনে কোনো অদৃশ্য, অপ্রাকৃতিক শক্তিতে বিশ্বাস। করেনি। বরং ঘটনাবলির মধ্যে কার্য-কারণ সম্পর্ক আবিষ্কার করার পর তাকে নিয়ে হাসপাতালে গেছে, যা বৈজ্ঞানিক ব্যাখ্যাকে নির্দেশ করে। অপরদিকে, বয়স্ক লোকের বৈজ্ঞানিক জ্ঞানের স্বল্পতার কারণে ঘটনাবলির মধ্যে কোনো কার্য-কারণ সম্পর্ক আবিষ্কার না করে অদৃশ্য ও অপ্রাকৃতিক শক্তির ওপর নির্ভর করে বলেছেন তাকে ভূতে ধরেছে যা লৌকিক ব্যাখ্যাকে নির্দেশ করে।  বৈজ্ঞানিক ব্যাখ্যায় কার্য-কারণ সম্পর্ক প্রতিষ্ঠার মাধ্যমে কোনো ঘটনাকে ব্যাখ্যা দেওয়া হয়। কিন্তু লৌকিক ব্যাখ্যায় বাহ্যিক কিছু সাদৃশ্যের প্রতি দৃষ্টি দিয়ে ঘটনাকে ব্যাখ্যা দেওয়া হয়। বৈজ্ঞানিক ব্যাখ্যা সুনির্দিষ্ট নিয়মে পরিচালিত। তাই সবক্ষেত্রেই ব্যাখ্যা একইরূপ হয়। লৌকিক ব্যাখ্যা ব্যক্তিভেদে ভিন্ন হয়।"
        }
      ]
    }
  ]
}