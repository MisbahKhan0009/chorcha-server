{
  "title": "নটর ডেম কলেজ, ঢাকা ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "যুক্তিবিদ্যার শিক্ষক জনাব আব্দুল রহমান শিক্ষার্থীদের উদ্দেশ্যে বললেন, যুক্তিবিদ্যার আলোচ্য বিষয়সমূহের মধ্যে এমন একটি বিষয় আছে যা পদের সম্পূর্ণ জাত্যর্থ স্পষ্ট করে প্রকাশ করে। এটি আমাদেরকে একটি জিনিস আসলে কী এবং কী নয় তা বুঝতে সহায়তা করে এবং এটি কেবলমাত্র শ্রেণিবাচক পদের ক্ষেত্রেই সম্ভাব্য এটি সব সময় একটি সমীকরণ নির্দেশ করে এর সাহায্যে শব্দ বা পদের অর্থ ও তাৎপর্য সঠিকরূপে উপলব্ধি করা যায় যুক্তিবিদ্যর ন্যায় বৈজ্ঞানিক আলোচনা, অনুসন্ধান ও গবেষণার ক্ষেত্রেও একটি এটি গুরুত্বপূর্ণ বিষয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে কোনো একটি পদের জাত্যর্থের অংশবিশেষ উল্লেখের মাধ্যমে পদটিকে সহজ ও বোধগম্য করে প্রকাশ করা তাই হলো বর্ণনা।"
        },
        {
          "label": "খ",
          "question": "",
          "explanation": "কোনো একটি পদের সংজ্ঞা প্রদানের জন্য পদটির পূর্ণ জাত্যর্থ আবশ্যিকভাবে উল্লেখ করতে হয়। এক্ষেত্রে সংশ্লিষ্ট পদের আসন্নতম জাতি ও বিভেদক লক্ষণ উল্লেখ করতে হয়। কিন্তু এমন অনেক পদ আছে যেগুলোর আসন্নতম জাতি ও বিভেদক লক্ষণ উল্লেখ করা যায় না। যেমন- 'দ্রব্য' পদটির কোনো আসন্নতম জাতির উল্লেখ করা যায় না। তাই যেসব পদের পূর্ণ জাত্যর্থ বা আসন্নতম জাতি ও বিভেদক লক্ষণ উল্লেখ করা যায় না, সেসব পদের সংজ্ঞা প্রদান করা যায় না।"
        },
        {
          "label": "গ",
          "question": "",
          "explanation": "উদ্দীপকে যুক্তিবিদ্যার আলোচ্য বিষয়সমূহ থেকে যে বিষয়টির অবতারণা করা হয়েছে সেটি হলো যৌক্তিক সংজ্ঞা। যৌক্তিক সংজ্ঞার প্রাসঙ্গিকতা নিচে ব্যাখ্যা করা হলো- যুক্তিবিদ্যা পদের দুটি দিক নিয়ে আলোচনা করে। এদের একটি হলো সংখ্যা বা ব্যক্ত্যর্থের দিক অন্যটি হলো গুণ বা জাত্যর্থের দিক। সংজ্ঞা মূলত পদের জাত্যর্থ বা গুণের দিকটিকে পরিষ্কারভাবে উপস্থাপন করে। যৌক্তিক সংজ্ঞার কাজ হচ্ছে পদের জাত্যর্থের পরবর্তী কারণ। এ উদ্দেশ্যকে সামনে রেখে যুক্তিবিদ্যার সংজ্ঞাকরণের নিয়মাবলি প্রণয়ন করা হয়। এসব নিয়ম অনুসরণ করে পদের সংজ্ঞা প্রদান করলে সংজ্ঞা ত্রুটিমুক্ত হয়। এরূপ সংজ্ঞা যুক্তিসম্মত আলোচনা এবং বিজ্ঞানচর্চার ক্ষেত্রে অপরিহার্য। আর যৌক্তিক সংজ্ঞার নিয়ম অগ্রাহ্য করে সংজ্ঞা প্রদান করলে সংজ্ঞা ভ্রান্ত বা ত্রুটিপূর্ণ হয়। যৌক্তিক সংজ্ঞার মাধ্যমে শব্দ ও পদের অপ্রাসঙ্গিকতা দূরীভূত হয়। শুদ্ধ যুক্তি ও নির্ভুল চিন্তাধারার জন্য পদের সঠিক সংজ্ঞাদানে যৌক্তিক সংজ্ঞার প্রাসঙ্গিকতার গুরুত্ব অপরিসীম।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিবৃতি-১ ও বিবৃতি-২ এ নির্দেশিত বিষয় হলো যৌক্তিক সংজ্ঞা ও উ বর্ণনা। নিচে উভয় বিষয়ের মধ্যে তুলনামূলক বিশ্লেষণ করা হলো- যৌক্তিক সংজ্ঞার মাধ্যমে পদের অপরিহার্য অর্থ প্রকাশ পায়। এ কারণে আবশ্যিকভাবে সংশ্লিষ্ট পদের পূর্ণ জাত্যর্থ উল্লেখ করতে হয়। যেমন: বিবৃতি-১ এ বর্ণিত, \"মানুষ হয় বুদ্ধিবৃত্তিসম্পন্ন জীব।\" এখানে 'মানুষ' পদের পূর্ণ জাত্যর্থ উল্লেখ করা হয়েছে। এ কারণে এটি মানুষ পদের সংজ্ঞা। অন্যদিকে, বর্ণনায় উপলক্ষণ (Proprium) বা অবান্তর লক্ষণ (Accidens) বা জাত্যর্থের আংশিক দিক উল্লেখ করে সংশ্লিষ্ট পদের বিবৃতি দেওয়া হয়। যেমন: বিবৃতি-২ এ বর্ণিত, 'মানুষ হয় এমন জীব যার দুটি হাত, দুটি পা আছে; সে হাসে কাঁদে, কথা বলে এবং ব্যক্তিত্ব আছে।' এখানে = উপলক্ষণ ও অবান্তর লক্ষণ উল্লেখ করে 'মানুষ' পদের বিবৃতি দেওয়া। হয়েছে। এ কারণে এটি 'মানুষ' পদের বর্ণনা। যৌক্তিক সংজ্ঞার কোনো মাত্রাভেদ নেই। অর্থাৎ সংজ্ঞা সবসময় একই হয়ে থাকে। কিন্তু বর্ণনার ক্ষেত্রে মাত্রাভেদ আছে। যে বর্ণনায় যত বেশি গুরুত্বপূর্ণ গুণ বা বৈশিষ্ট্য উল্লেখিত হবে সেই বর্ণনা ততবেশি উন্নত হবে। এ কারণে প্রতিটি পদের সংজ্ঞা সুস্পষ্ট ও সুনির্দিষ্ট। পক্ষান্তরে, বর্ণনা সুনির্ধারিত বা সুনির্দিষ্ট নয়। পরিশেষে বলা যায়, যৌক্তিক সংজ্ঞা একটি বৈজ্ঞানিক প্রক্রিয়া। যে প্রক্রিয়া কতকগুলি নিয়ম দ্বারা পরিচালিত। কিন্তু বর্ণনা হলো লৌকিক প্রক্রিয়া, যার সুস্পষ্ট কোনো নিয়ম নেই। এসব কারণেই যৌক্তিক সংজ্ঞা ও বর্ণনা দুটি ভিন্ন ও স্বতন্ত্র বিষয়।"
        }
      ]
    },
    {
      "number": "2",
      "uddipok": "দৃশ্যকল্প-১: মানুষ হয় বুদ্ধিবৃত্তিসম্পন্ন শিক্ষিত জীব। দৃশ্যকল্প-২: মানুষ হয় জীব। দৃশ্যকল্প-৩: দেহ হয় আত্মার বন্দিশালা।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল, স্পষ্ট ও বোধগম্যভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "যুক্তিবিদ্যার আলোচনায় সংজ্ঞার গুরুত্ব অপরিসীম। যে সমস্ত পদ বা শব্দ আমরা যুক্তিবিদ্যায় ব্যবহার করে থাকি সংজ্ঞার সাহায্যে সেসব পদ বা শব্দের অর্থ যথার্থ ও নির্দিষ্ট করা সম্ভব হয়ে ওঠে। যার ফলে চিন্তন প্রক্রিয়ায় বা অনুমানে কোনো প্রকার বিভ্রান্তির সম্ভাবনা থাকে না। অর্থাৎ সুচিন্তনের একমাত্র নির্ভরযোগ্য উপায় হচ্ছে সংজ্ঞা। বিভিন্ন পদের অর্থ সঠিকভাবে জানা না থাকলে বৈধ যুক্তি গঠনের ক্ষেত্রে নানাবিধ অসুবিধার সম্মুখীন হতে হয়। তাই নির্ভুল ও সুস্পষ্ট জ্ঞানের জন্য পদের যথাযথ সংজ্ঞায়ন কেবল প্রয়োজনীয়তাই নয় বরং অপরিহার্যও বটে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১-এ যৌক্তিক সংজ্ঞার তৃতীয় নিয়ম লঙ্ঘনজনিত চক্রক সংজ্ঞানুপপত্তি ঘটেছে। যৌক্তিক সংজ্ঞায় কোনো পদের পূর্ণ জাত্যর্থকে সুস্পষ্টভাবে উল্লেখ করতে হয়। এজন্য কিছু নির্দিষ্ট নিয়ম অনুসরণ করা আবশ্যক। এ নিয়মগুলোর মধ্যে তৃতীয় নিয়মানুসারে, 'যৌক্তিক সংজ্ঞায় সংজ্ঞেয় পদের প্রতিশব্দ বা সমার্থক শব্দ ব্যবহার করে সংজ্ঞা দান করা যাবে না।' এরূপ করা হলে সংজ্ঞায় 'চক্রক সংজ্ঞা অনুপপত্তি' ঘটে। উদ্দীপকের দৃশ্যকল্প-১-এ টেলিভিশনকে 'দূরদর্শন যন্ত্র' বলে সংজ্ঞায়িত করা হয়েছে। প্রকৃতপক্ষে 'টেলিভিশন' একটি ইংরেজি শব্দ, যায় বাংলা প্রতিশব্দ হলো 'দূরদর্শন যন্ত্র'। এই প্রতিশব্দ ব্যবহারের কারণেই প্রদত্ত সংজ্ঞায় তৃতীয় নিয়মটি লঙ্ঘন করা হয়েছে। এ কারণে দৃশ্যকল্প-১ এর দৃষ্টান্তটি 'চক্রক সংজ্ঞা' দোষে দুষ্ট।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যপট-২ এ অব্যাপক সংজ্ঞা অনুপপত্তি ঘটেছে এবং দৃশ্যপদ-৩ এ অতিব্যাপক সংজ্ঞা অনুপপত্তি ঘটেছে। কেননা দৃশ্যপট-২ এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ কম এবং দৃশ্যপট-৩ এ সংজ্ঞেয় পদের চেয়ে সংজ্ঞার্থ পদের ব্যক্ত্যর্থ বেশি হয়েছে। দৃশ্যপট-২ এ মানুষ পদের সংজ্ঞায় 'মানুষ হয় বুদ্ধিবৃত্তিসম্পন্ন সৃজনশীল জীব' বলে সংজ্ঞা প্রদান করা হয়েছে। এখানে মানুষ পদের সংজ্ঞায় পদটির জাত্যর্থের অতিরিক্ত সৃজনশীল, গুণের উল্লেখ করা হয়েছে। এ কারণে এখানে সংজ্ঞেয় পদের ব্যক্তর্থের চেয়ে সংজ্ঞার্থ পদের ব্যক্তর্থ কম হয়েছে। যার ফলে সংজ্ঞায় অব্যাপক সংজ্ঞা অনুপপত্তি ঘটেছে। কেননা যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ 'পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না। কিন্তু দৃশ্যপট-২ এ সংজ্ঞার্থ পদের ব্যক্ত্যর্থ ও সংজ্ঞেয় পদের ব্যক্ত্যর্থ সমান না হয়ে সংজ্ঞার্থ পদের ব্যক্ত্যর্থ কম হয়েছে। যার কারণে দৃশ্যপট-২-এ অব্যাপক সংজ্ঞা অনুপপত্তি ঘটেছে। দৃশ্যপট-৩ এ 'জলপাই' পদের সংজ্ঞায় জলপাই হয় একটি ফল। বলে সংজ্ঞা প্রদান করা হয়েছে। এখানে 'জলপাই' পদের ব্যক্ত্যর্থের চেয়ে 'ফল' পদের ব্যক্ত্যর্থ অনেক বেশি। তাই এখানে সংজ্ঞায় সংজ্ঞেয় পদের ব্যক্ত্যর্থের চেয়ে সংজ্ঞার্থ পদের ব্যক্ত্যর্থ অনেক বেশি হয়েছে, যা যৌক্তিক সংজ্ঞার পঞ্চম নিয়মবিরোধী। যৌক্তিক সংজ্ঞার পঞ্চম নিয়ম অনুযায়ী সংজ্ঞায় সংজ্ঞার্থ পদের ব্যক্ত্যর্থ সংজ্ঞেয় পদের ব্যক্ত্যর্থের সমান হতে হবে। কোনো অবস্থাতেই কম বা বেশি হতে পারবে না।' কিন্তু দৃশ্যপট-৩ এ সংজ্ঞায় সংজ্ঞেয় পদের ব্যক্ত্যর্থ সংজ্ঞার্থ পদের ব্যক্ত্যর্থ বেশি হওয়ায় অতিব্যাপক সংজ্ঞা অনুপপত্তি ঘটেছে।"
        }
      ]
    },
    {
      "number": "3",
      "uddipok": "দৃশ্য-১: মানুষ হয় বুদ্ধিবৃত্তিসম্পন্ন জীব। দৃশ্য-২: যিনি অধ্যাপনা করেন সে ব্যক্তিকেই অধ্যাপক বলা।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কোনো একটি পদ যে অপরিহার্য বা আবশ্যিক গুণ বা গুণাবলি প্রকাশ করে তাকে ঐ পদের জাত্যর্থ বলে।"
        },
        {
          "label": "খ",
          "question": "",
          "explanation": "যৌক্তিক সংজ্ঞায় কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। ফলে পদটির প্রকৃতরূপ আমরা জানতে পারি। যদি কোনো পদের আংশিক জাত্যর্থ উল্লেখ করা হয় তাহলে পদের অর্থ স্পষ্ট হয় না এবং সেটি সংজ্ঞা হয় না। তাই সংজ্ঞা হতে গেলে অবশ্যই পদের পূর্ণ জাত্যর্থ উল্লেখ করতে হয়। তাই বলা হয় সংজ্ঞা হলো জাত্যর্থের পূর্ণ বিবৃতি।"
        },
        {
          "label": "গ",
          "question": "",
          "explanation": "উদ্দীপকে পাঠ্যসূচির যৌক্তিক সংজ্ঞাকে ইঙ্গিত করে। নিচে যৌক্তিক সংজ্ঞার সীমাবদ্ধতা আলোচনা করা হলো- যৌক্তিক সংজ্ঞা প্রদানের চিরাচরিত পদ্ধতি হলো আসন্নতম জাতি ও বিভেদক লক্ষণ সমন্বয়ে সংজ্ঞা প্রদান করা। তাই যেসব ক্ষেত্রে পদের বিভেদক লক্ষণ নির্ণয় করা যায় না এবং যেসব পদের আসন্নতম জাতি নেই সেসব পদের সংজ্ঞা প্রদান করা যায় না। তাই কিছু কিছু ক্ষেত্রে পদের সংজ্ঞা প্রদান করা যায় না। আর যেসব ক্ষেত্রে পদের সংজ্ঞা প্রদান করা যায় না সেটাই হলো সংজ্ঞার সীমাবদ্ধতা। যেসব ক্ষেত্রে পদের সীমানন্দতা আছে সেগুলো হলো- ১. পরতম জাতির যৌক্তিক সংজ্ঞা প্রদান করা যায় না। কারণ পরতম জাতির গ্রসন্নতম জাতি নেই। আর আসন্নতম জাতি নেই বলেই সংজ্ঞা প্রদান করা যায় না। ২. বিশিষ্ট বস্তুর যৌক্তিক সংজ্ঞা প্রদান করা যায় না। কারণ বিশিষ্ট বস্তুর অসংখ্য গুণ থাকে বিধায় বিভেদক লক্ষণ নির্ণয় করা যায় না। এজন্য বিশিষ্ট বস্তুর সংজ্ঞা দেওয়া যায় না। ৩. বিশিস্ট গুণবাচক পদের সংজ্ঞা দেওয়া যায় না। যেমন- লাল, নীল ও আকাশি ইত্যাদি। এসব পদগুলো মৌলিক গুণবিশিষ্ট এবং এগুলোর সরল যা মৌলিক আর কিছু নেই। যার কারণে এগুলোকে অন্যকোনো গুণের সাথে তুলনা করা যায় না। তাই এসব গুণের সংজ্ঞা প্রদান করা যায় না। ৪. বিভিন্ন স্বকীয় নামবাচক পদ যেমন- ঢাকা, লন্ডন, আসাম ইত্যাদি পদের সংজ্ঞা দেওয়া যায় না। কারণ এসব পদের বিভেদক লক্ষণ উল্লেখ করা যায় না। তাই এসব পদের সংজ্ঞা প্রাথান করাও সম্ভব নয়। ৫. মনের বিভিন্ন প্রকার মৌলিক গুণ যেমন- সুখ, দুঃখ, হাসি-কান্না ইত্যাদির সংজ্ঞা দেওয়া যায় না। কারণ এ পূণগুলোকে অন্যকোনো শ্রেণির অন্তর্ভুক্ত করা যায় না। তাই এদের সংজ্ঞা দেওয়া যায় না। তাই বলা যায়, সংজ্ঞার একটি নির্দিষ্ট পদ্ধতি আছে। কিন্তু এমন কিছু ক্ষেত্র আছে যেখানে ঐ পদ্ধতি প্রয়োগ করা যায় না। ফলে ওইসব পদের সংজ্ঞাও দেওয়া যায় না।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ দ্বারা নির্দেশিত বিষয়টি হলো চক্রক সংজ্ঞা আর দৃশ্যকল্প-১ এর নির্দেশিত বিষয়টি হলো যৌক্তিক সংজ্ঞা। দৃশ্যকল্প-১ যৌক্তিক সংজ্ঞার নিয়মে গঠিত হয়েছে কিন্তু দৃশ্যকল্প-২ দৃশাকজ-১ এর মতো নিয়মসিদ্ধ হ্যানি। নিচে তা মূল্যায়ন করা হলো- দৃশ্যকর-১ এ 'মানুষ হয় বুদ্ধিবৃত্তি সম্পন্ন জীব' সংজ্ঞাটিতে মানুষ পদের পূর্ণ জাতার্থ উল্লেখের মাধ্যমে পদটিকে স্পষ্টভাবে প্রকাশ করা হয়েছে। আমরা জানি, কোনো একটি পদের পূর্ণ জাত্যর্থ উল্লেবের মাধ্যমে পদটিকে স্পষ্টভাবে প্রকাশ করাকে যৌন্ত্রিক সংজ্ঞা বলে। দৃশ্যকল্প-১ এর মাধ্যমে যৌক্তিক সংজ্ঞা নির্দেশিত হয়েছে। আর দৃশ্যকল্প-২ এ যিনি অধ্যাপনা করেন সে ব্যক্তিকেই অধ্যাপক বলে। এ সংজ্ঞাটি দৃশ্যকল্প-১ এর সংজ্ঞার মতো নিয়মসিদ্ধ হয়নি কারণ দৃশ্যকল্প-২ এ যে সংজ্ঞা প্রদান করা হয়েছে এতে যৌক্তিক সংজ্ঞার তৃতীয় নিয়ম লঙ্ঘন করা হয়েছে। যৌক্তিক সংজ্ঞার তৃতীয় নিয়ম অনুসারে যে পদের সংজ্ঞা দেওয়া হবে যে পদের সমার্থক কোনো শব্দ সংজ্ঞাটিতে ব্যবহার করা যাবে না। যৌক্তিক সংজ্ঞায় এ নিয়ম লজ্যন করে যদি কোনো পদের সংজ্ঞায় ঐ পদের সমার্থক শব্দ ব্যবহার করা হয় তাহলে সংজ্ঞাটি ত্রুটিপূর্ণ হয় এবং অনুপপত্তি ঘটে। যৌকুক সংজ্ঞার এই অনুপপত্তিকে বলে চক্রক সংজ্ঞা অনুপপত্তি। উদ্দীপকের দৃশ্যকল্প-২ এ অধ্যাপকের সংজ্ঞায় 'যিনি অধ্যাপনা করেন' শব্দটি সমার্থক শব্দ। যা যৌক্তিক সংজ্ঞার ৩য় নিয়ম বিরোধী। তাই সংজ্ঞাটি নিয়মসিন্দ হয়নি। যার ফলে এখানে চক্রক সংজ্ঞা অনুৎপত্তি ঘটেছে। পরিশেষে বলা যায়, উদ্দীপকের দৃশ্যকল্প-১ এর মাধ্যমে যৌক্তিক সংজ্ঞা এবং দৃশ্যকল্প-২ এর মাধ্যমে চক্রক সংজ্ঞা নির্দেশিত হয়েছে। অর্থাৎ চক্রক সংজ্ঞা যৌক্তিক সংজার যতো নিয়মদিন্দ্ব হয়নি।"
        }
      ]
    },
    {
      "number": "4",
      "uddipok": "দৃশ্যকল্প-১: বৈচিত্র্যময় এ বিশ্বের যাবতীয় বিষয় একই সাথে জানা বা মনে রাখা কোনো মানুষের পক্ষেই সম্ভব নয়। তাই যুক্তিবিদগণ এমন একটি মানসিক প্রক্রিয়ার প্রবর্তন করেছেন যা কেবল শ্রেণিবাচক বা জাতিবাচক পদের ক্ষেত্রেই সম্ভব, কোনো একক ব্যক্তি বা বস্তুর ক্ষেত্রে সম্ভব নয়। এ প্রক্রিয়াটি সব সময় একটিমাত্র নীতি বা সূত্র অনুসরণ করে থাকে। এতে বিভক্তমূল, বিভাজক উপশ্রেণি ও সহ-বিভাগ এ তিনটি বিষয় বিদ্যমান এ প্রক্রিয়াটি যুক্তিবিদ্যার পাশাপাশি বৈজ্ঞানিক গবেষণার ক্ষেত্রেও অত্যন্ত প্রয়োজনীয় বিষয়। দৃশ্যকল্প-২: এমন অনেক বিষয় আছে যেগুলোর ব্যক্ত্যর্থ সম্পর্কে সঠিক ধারণা অর্জন করা অনেক সময় সম্ভব হয় না। এমতাবস্থায় ব্যক্ত্যর্থ সম্পর্কে সঠিক ধারণা না থাকলেও যাতে কোনো কিছুই বিভাগ প্রক্রিয়া থেকে বাদ না পড়ে সেজন্য প্রখ্যাত যুক্তিবিদ বেনথাম এক বিশেষ ধরনের বিভাজন প্রক্রিয়া প্রবর্তন করেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগে একটি মূলনীতির ভিত্তিতে কোনো জাতি বা শ্রেণিবাচক পদকে বিন্যস্ত করা হয়। যৌক্তিক বিভাগের জন্য সুনির্দিষ্ট কিছু নিয়ম রয়েছে যা কোনো পদের যৌক্তিক বিভাগ করার সময় আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো পদের যৌক্তিক বিভাগ করার ক্ষেত্রে একই সময়ে একটি মাত্র মূলনীতি অনুসরণ করতে হয়, একের অধিক নয়। যৌক্তিক বিভাগের এই নিয়ম অমান্য করে কোনো পদের যৌক্তিক বিভাগ করার ক্ষেত্রে একই সময়ে একাধিক মূলনীতি অনুসরণ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বা সংকর বিভাগ বলে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ যৌক্তিক বিভাগ প্রতিফলিত হয়েছে। আমরা জানি, প্রতিটি পদেরই দুটি দিক থাকে। একটি হলো পদের ব্যক্ত্যর্থের দিক এবং অন্যটি হলো জাত্যর্থের দিক। পদের ব্যক্ত্যর্থের দিক বলতে পদটির সংখ্যাগত দিককে বোঝায়। যৌক্তিক বিভাগের ক্ষেত্রে পদের এ ব্যক্ত্যর্থ বা সংখ্যাগত দিকের বিশ্লেষণ করা হয়। এক্ষেত্রে একটি মূলনীতি থাকে যার ওপর ভিত্তি করে পদটিকে বিভিন্ন ভাগে ভাগ করা হয়। আর যৌক্তিক বিভাগের ক্ষেত্রে একটি জাতি বা শ্রেণিবাচক পদের প্রয়োজন হয়। তাই বলা যায়, যখন একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত বিভিন্ন উপজাতিতে ভাগ করা হয় তখন তাকে যৌক্তিক বিভাগ বলে। যৌক্তিক বিভাগ কেবল কোনো জাতি বা শ্রেণিবাচক পদের ক্ষেত্রে প্রযোজ্য, অন্য কোনো পদের ক্ষেত্রে নয়। কোনো পদের যৌক্তিক বিভাগের জন্য এর নিয়মগুলোকে আবশ্যিকভাবে অনুসরণ করতে হয়। উদ্দীপকের দৃশ্যকল্প-১ এ শ্রেণিবাচক পদ 'পদার্থ'কে যৌক্তিক বিভাগের মূলনীতির ভিত্তিতে তার অন্তর্গত বিভিন্ন উপজাতিতে ভাগ করা হয়েছে। অতএব, দৃশ্যকল্প-১ এ যৌক্তিক বিভাগ প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশাকর-১ এ যৌক্তিক বিভাগ এবং দৃশ্যকল্প-২ এ দ্বিকোটিক বিভাগ নির্দেশ করে। যৌক্তিক বিভাগ ও দ্বিকোটিক বিভাগ দুটি আলাদা। উদ্দীপকের আলোকে তা ব্যাখ্যা করা হলো- তুলনামূলক আলোচনা করলে উভয় বিভাগের মধ্যে বেশ কিছু বিষয়ে সাদৃশ্য ও বৈসাদৃশ্য পরিলক্ষিত হয়। সাদৃশ্যের ক্ষেত্রে দেখা যায় উভয়েই যুক্তিবিদ্যার আলোচ্য বিষয়, উভয়ের ক্ষেত্রে একটি মূলনীতি ব্যবহৃত হয়। উভয়ে একটি জাতিবাচক পদকে উপজাতিতে বিভক্ত করে। পক্ষান্তরে বৈসাদৃশ্যের ক্ষেত্রে দেখা যায়, দ্বিকোটিক বিভাগের উপজাতিগুলো সর্বদা পরস্পর বিরুদ্ধ পদ হয়। কিন্তু যৌক্তিক বিভাগের উপজাতিগুলো সর্বদা বিরুদ্ধ পদ হয় না। দ্বিকোটিক বিভাগ একটি সহজ-সরল প্রক্রিয়া। কিন্তু যৌক্তিক বিভাগ দ্বিকোটিক বিভাগের চেয়ে জটিল। দ্বিকোটিক বিভাগে সংকর বিভাগ অনুপপত্তির আশঙ্কা না থাকলেও যৌক্তিক বিভাগ প্রায়ই সংকর বিভাগ অনুপপত্তি ঘটে থাকে। তাই বলা যায়, দ্বিকোটিক বিভাগ যুক্তিবিদ্যার মৌলিক নিয়ম, মধ্যম রহিত নিয়ম ও বিরুদ্ধতার নিয়ম ব্যবহৃত হয়। এজন্য এর সুবিধা বেশি। অন্যদিকে যৌক্তিক বিভাগের জন্য নির্দিষ্ট কোনো নিয়ম না থাকায় এর অসুবিধাও বেশি।"
        }
      ]
    },
    {
      "number": "5",
      "uddipok": "শিক্ষক এক শিক্ষার্থীর নিকট মুদ্রার প্রকারভেদ জানতে চাইলে জবাবে শিক্ষার্থী বলল, \"মুদ্রা পাঁচ প্রকার, যথা- স্বর্ণমুদ্রা, রৌপ্যমুদ্রা, তাম্রমুদ্রা, ব্রোঞ্জমুদ্রা ও কাগজের নোট।\" এরপর শিক্ষকের অন্য প্রশ্নের জবাবে শিক্ষার্থী বলল, \"ত্রিভুজ দুই প্রকার, যথা- সমবাহু ত্রিভুজ ও বিষমবাহু ত্রিভুজ।\"",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে।"
        },
        {
          "label": "খ",
          "question": "",
          "explanation": "কোনো একটি সূত্র বা নীতির ভিত্তিতে কোনো জাতি বা শ্রেণিবাচক পদকে তার অন্তর্গত নিকটতম উপজাতি বা উপশ্রেণিতে বিভক্ত করার প্রক্রিয়াই হচ্ছে যৌক্তিক বিভাগ। বিভাজন প্রক্রিয়ায় যৌক্তিক বিভাগে কতকগুলো নিয়ম অনুসরণ করা অপরিহার্য। এ নিয়মগুলোর মধ্যে ৬ষ্ঠ নিয়ম হলো ক্রমিক বিভাগের ক্ষেত্রে প্রতিটি জাতিকে তার নিকটতম উপজাতিতে ভাগ করতে হবে। যৌক্তিক বিভাগের এ নিয়ম অমান্য করে যদি কোনো পদের যৌক্তিক বিভাগের ক্ষেত্রে মধ্যবর্তী কোনো পর্যায়কে বাদ দিয়ে যৌক্তিক বিভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে উল্লম্ফন বিভাগ অনুপপত্তি বলে। সুতরাং যৌক্তিক বিভাগের ৬ষ্ঠ নিয়ম লঙ্ঘন করে প্রতিটি জাতিকে তার নিকটতম উপজাতিতে ভাগ না করে মধ্যবর্তী কোনো পর্যায় বাদ দিয়ে বিভাগ করার কারণে উল্লম্ফন বিভাগ ত্রুটিপূর্ণ হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-১ এর বিভাজন প্রক্রিয়ায় অতিব্যাপক বিভাগ অনুপপত্তি ঘটেছে। কেননা এখানে বিভক্ত উপশ্রেণিগুলোর ব্যক্ত্যর্থ মূল শ্রেণির ব্যক্ত্যর্থের চেয়ে বেশি। কোনো একটি মূলনীতির ওপর ভিত্তি করে একটি জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিভক্ত করার প্রক্রিয়াকে বলা হয় যৌক্তিক বিভাগ।' যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে, যেগুলো যৌক্তিক বিভাগ প্রক্রিয়ায় আবশ্যিকভাবে অনুসরণ করতে হয়। যৌক্তিক বিভাগের তৃতীয় নিয়ম অনুযায়ী, বিভক্ত উপশ্রেণিগুলোয় একত্রিত ব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে। এর অর্থ হলো মূল শ্রেণিটিকে যেসব উপশ্রেণিতে ভাগ করা হয়, তাদের সকলের একত্রিত ব্যক্ত্যর্থ মূল শ্রেণিটির ব্যার্থের সমান হতে হবে। যদি বিভাগের ক্ষেত্রে বিভাজ্য মূল জাতির ব্যক্তার্থের তুলনায় বিভক্ত উপজাতিগুলোর ব্যক্ত্যর্থ বেশি হয়। তাহলে অতিব্যাপক বিভাগ অনুপপত্তির সৃষ্টি হয়। উদ্দীপকের দৃশ্যকল্প-১ এ মাধ্যমে ত্রিভুজকে বিভক্ত করা হয়েছে। কিন্তু আমরা জানি, বাহুর ভিত্তিতে ত্রিভুজ তিন প্রকার। যথা- সমবাহু, সমদ্বিবাহু, ও বিষমবাহু। কিন্তু উদ্দীপকে অতিরিক্ত সমকোণী ত্রিভুজ সংযুক্ত করার কারণে বিভক্ত উপজাতিগুলোর ব্যক্ত্যর্থ ত্রিভুজের ব্যক্ত্যর্থের চেয়ে বেশি হয়েছে। তাই দৃশ্যকল্প-১ এর বিভাজন প্রক্রিয়ায় অতিব্যাপক বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-২-এ যৌক্তিক বিভাগের 'অতিব্যাপক বিভাগ' ও দৃশ্যকল্প-৩ এ 'অব্যাপক বিভাগ' বিষয়ের ইঙ্গিত রয়েছে। এ উভয়ই ভ্রান্ত বিভাগ প্রক্রিয়া। এ উভয় বিভাগ প্রক্রিয়াই যৌক্তিক বিভাগের একই নিয়ম ভিন্নভাবে লঙ্ঘন করেছে। অতিব্যাপক বিভাগ : যৌক্তিক বিভাগের একটি নিয়মে উল্লেখ আছে- \"বিভক্ত উপজাতিগুলোর ব্যক্ত্যর্থ মিলিতভাবে বিভাজ্য জাতিটির ব্যক্ত্যর্থের সঙ্গে সমব্যাপক হতে হবে।\" অর্থাৎ বিভাজ্য জাতির সংখ্যা ও বিভক্ত উপজাতির মিলিত সংখ্যা সমান হতে হবে। কোনো বিভাগে যদি এই নিয়ম লঙ্ঘন করার ফলে উপজাতিগুলোর মিলিত সংখ্যা জাতির সংখ্যার চেয়ে বেশি হয় তাহলে বিভাগটি ভ্রান্ত হবে এবং এরূপ ভ্রান্ত বিভাগকে বলে অতিব্যাপক বিভাগ। অব্যাপক বিভাগ: যৌক্তিক বিভাগের একটি নিয়মে উল্লেখ আছে- \"বিভক্ত উপজাতিগুলোর ব্যক্ত্যর্থ মিলিতভাবে বিভাজ্য জাতিটির ব্যক্ত্যর্থের সঙ্গে সমব্যাপক হতে হবে।\" একটি বিভাগে যদি এই নিয়ম লঙ্ঘন করার ফলে উপজাতিগুলোর মিলিত সংখ্যা জাতির সংখ্যার চেয়ে কম হয় তাহলে বিভাগটি ভ্রান্ত হবে এবং এরূপ ভ্রান্ত বিভাগকে বলে অব্যাপক বিভাগ। সুতরাং উপরের আলোচনা থেকে বোঝা যাচ্ছে যে, দৃশ্যকল্প-২ এবং দৃশ্যকল্প-৩-এর মধ্যে স্পষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: গোলাপ হয় সুন্দর বেলি হয় সুন্দর রজনীগন্ধা হয় সুন্দর দোলনচাপা হয় সুন্দর অতএব, সকল ফুল হয় সুন্দর। দৃশ্যকল্প-২: আমি এ পর্যন্ত যত বাঙালি দেখেছি, তাদের সবই ভোজন রসিক। অতএব সকল বাঙালি হয় ভোজন রসিক।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "বৈজ্ঞানিক আরোহে সিদ্ধান্ত নিশ্চিত হয়। বৈজ্ঞানিক আরোহের সিদ্ধান্ত প্রতিষ্ঠার সময় কার্যকারণ সম্পর্ক নির্ণয় করে সিদ্ধান্ত প্রতিষ্ঠা করা হয়। কার্য ও কারণের মধ্যে অনিবার্য সম্পর্কের ভিত্তিতে কোনো সিদ্ধান্ত প্রতিষ্ঠা করা হলে তা নিশ্চিত হয়। বৈজ্ঞানিক আরোহ হচ্ছে প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে বিশেষ কয়েকটি ঘটনার পর্যবেক্ষণের অভিজ্ঞতা থেকে একটি সার্বিক সংশ্লেষ বাক্য প্রতিষ্ঠা করার পদ্ধতি। তাই কার্যকরণ সম্পর্ক নির্ণয় করে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "",
          "explanation": "দৃশ্যকল্প-১-এ বৈজ্ঞানিক আরোহ প্রকাশিত হয়েছে। কেননা বিশেষ বিশেষ দৃষ্টান্তের পর্যবেক্ষণের মাধ্যমে সার্বিক সিদ্ধান্ত গ্রহণ করা হয়েছে। আমরা জানি, যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। বৈজ্ঞানিক আরোহ বাস্তব ঘটনা পর্যবেক্ষণের ওপর নির্ভরশীল। বৈজ্ঞানিক আরোহ যেহেতু প্রকৃত আরোহ, সেহেতু আরোহমূলক লম্ফ উপস্থিত। অর্থাৎ এ আরোহ জানা থেকে অজানায় বা বিশেষ থেকে সাবিকে গমন করা হয়। বৈজ্ঞানিক আরোহের সিদ্ধান্ত সংশ্লেষক যুক্তিবাক্য হওয়ার উদ্দেশ্য সম্বন্দ্বে নতুন তথ্য দিয়ে থাকে। উদ্দীপকে দৃশ্যকল্প-১ এ গোলাপ, বেলি, রজনীগন্ধা, দোলনচাঁপা ফুল সুন্দর দেখে সিদ্ধান্ত নেওয়া হয়েছে সকল ফুল হয় সুন্দর। এ যুক্তিতে আশ্রয়বাক্যগুলো বাস্তব অভিজ্ঞতা থেকে সংগ্রহ করা হয়েছে এবং ঘটনাবলির মধ্যে কার্যকারণ সম্পর্কে আবিষ্কার ও প্রকৃতির নিয়মানুবর্তিতা নীতির ওপর নির্ভর করে সার্বিক সংশ্লেষক সিন্ধান্ত গঠন করা হয়েছে। এখানে জানা থেকে অজানায় যাওয়া হয়েছে। বাস্তব ঘটনা পর্যবেক্ষণ করা হয়েছে এবং একটি সার্বিক সংশ্লেষক যুক্তিবাক্য স্থাপন করা হয়েছে। সুতরাং এটি একটি বৈজ্ঞানিক আরোহ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের দৃশ্যপট-১ এর মাধ্যমে বৈজ্ঞানিক আরোহ এবং দৃশ্যপট-২ এর মাধ্যমে অবৈজ্ঞানিক আরোহকে নির্দেশ করে। এই দুই প্রকার আরোহ প্রকৃত আরোহ হিসেবে পরিচিত। এদের মধ্যে পার্থক্য 'নিচে মূল্যায়ন করা হলো- ১. প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে যে আরোহ বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করে তাকে বৈজ্ঞানিক আরোহ বলে। অন্যদিকে, প্রতিকূল দৃষ্টান্তবিহীন অবাধ অভিজ্ঞতার ওপর ভিত্তি করে যে আরোহ বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করে তাকে অবৈজ্ঞানিক আরোহ বলে। ২. বৈজ্ঞানিক আরোহের সিদ্ধান্ত প্রতিষ্ঠার সময় উভয় প্রকার দৃষ্টান্ত প্রত্যক্ষ করা হয়। তাই এ প্রকার আরোহে অনুকূল ও প্রতিকূল উভয় প্রকার আরোহের ভূমিকা থাকে। অন্যদিকে, অবৈজ্ঞানিক আরোহের ক্ষেত্রে কেবল অনুকূল দৃষ্টান্ত প্রত্যক্ষ করা হয়। তাই এখানে প্রতিকূল দৃষ্টান্ত উপেক্ষিত থাকে। ৩. বৈজ্ঞানিক আরোহে কার্যকারণ সম্পর্ক নির্ণয় করে সিদ্ধান্ত প্রতিষ্ঠা করা হয়। তাই এখানে প্রকৃতির নিয়মানুবর্তিতা নীতি ও কার্যকারণ নিয়ম উভয়ই বর্তমান থাকে। অন্যদিকে, অবৈজ্ঞানিক আরোহে কার্যকারণ সম্পর্ক বিদ্যমান থাকে। তাই এখানে আরোহের আকারগত দিক অপূর্ণ থাকে। ৪. বৈজ্ঞানিক আরোহে দৃষ্টান্তের মানকে গুরুত্ব দেওয়া হয়। অর্থাৎ, বৈজ্ঞানিক আরোহ সত্য প্রতিষ্ঠার জন্য গৃহীত দৃষ্টান্তের মানের ওপর গুরুত্ব প্রদান করে। অন্যদিকে, অবৈজ্ঞানিক আরোহে দৃষ্টান্তের সংখ্যা গুরুত্ব পায়। অর্থাৎ, অবৈজ্ঞানিক আরোহ দৃষ্টান্তের মানের চেয়ে দৃষ্টান্তের সংখ্যার ওপর বেশি গুরুত্ব প্রদান করে। ৫. বৈজ্ঞানিক 'আরোহ কার্যকারণ সম্পর্কের ওপর প্রতিষ্ঠিত বলে এ প্রকার আরোহ নিশ্চিত সিদ্ধান্ত প্রতিষ্ঠা করতে পারে। অন্যদিকে, অবৈজ্ঞানিক আরোহ অভিজ্ঞতার ওপর প্রতিষ্ঠিত বলে এ প্রকার আরোহের সিদ্ধান্ত সম্ভাব্য থাকে, নিশ্চিত সিদ্ধান্ত প্রতিষ্ঠা করতে পারে না। পরিশেষে বলা যায়, বৈজ্ঞানিক আরোহের মধ্যে আরোহের মৌলিক ও গুরুত্বপূর্ণ বৈশিষ্ট্য বিদ্যমান থাকার কারণে এটি অন্যান্য আরোহ থেকে বেশি গুরুত্ব বহন করে। তবে জ্ঞানের ক্ষেত্রে অবৈজ্ঞানিক আরোহও কমবেশি ভূমিকা পালন করে।"
        }
      ]
    },
    {
      "number": "7",
      "uddipok": "দৃষ্টান্ত-১: মানুষ ও মায়ের মধ্যে জন্ম, বৃদ্ধি, মৃত্যু, বংশবিস্তার, খাদ্যগ্রহণ ইত্যাদি বিষয়ে মিল আছে। মানুষের প্রাণ আছে। সুতরাং মাছেরও প্রাণ আছে। দৃষ্টান্ত-২: আশরাফ ও আলমগীর দুই ভাই। তাদের মধ্যে গায়ের রং, উচ্চতা, দেহের গঠন, পোশাক-পরিচ্ছদ ইত্যাদি বিষয়ে মিল আছে। আশরাফ মেধাবী সুতরাং আলমগীরও মেধাবী।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "দুটি বস্তুর মধ্যে কতিপয় বিষয়ে সাদৃশ্য লক্ষ করে তাদের মধ্যে নতুন কোনো বিষয়ে সিদ্ধান্ত গ্রহণ করা হয় তাকে সাদৃশ্যানুমান অনুমান বলে।"
        },
        {
          "label": "খ",
          "question": "",
          "explanation": "সাদৃশ্যমূলক অনুমানে সাদৃশ্যের ভিত্তিতে সিদ্ধান্ত গ্রহণ করা হয়। এ প্রকার অনুমানে প্রথমে দুটি বস্তুর মধ্যে কতিপয় বিষয়ে গুণগত সাদৃশ্য লক্ষ করা হয়। এরপর ঐ সাদৃশ্যের ভিত্তিতে তাদের মধ্যে নতুন কোনো বিষয়ে সাদৃশ্য অনুমান করে সিদ্ধান্ত গ্রহণ করা হয়। তাই বলা যায়, সাদৃশ্যমূলক অনুমানে সাদৃশ্যের ভিত্তিতে সিদ্ধান্ত গ্রহণ করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ সাধু সাদৃশ্যানুমানের ইঙ্গিত আছে। কেননা সাধু সাদৃশ্যানুমানের যেভাবে সিদ্ধান্ত প্রতিষ্ঠা করা হয়, এখানে সেভাবে সিদ্ধান্ত প্রতিষ্ঠা করা হয়েছে। প্রকৃত আরোহের সর্বশেষ শ্রেণিবিভাগ হলো সাদৃশ্যানুমান। আর সাদৃশ্যানুমানের দুটি শ্রেণিবিভাগের মধ্যে একটি হলো অসাধু সাদৃশ্যানুমান। অসাধু সাদৃশ্যানুমানের যে সাদৃশ্যগুলো বিবেচনা করা হয়, সেগুলো তেমন গুরুত্বপূর্ণ নয়। তাই বলা যায়, যে সাদৃশ্যানুমানে অমৌলিক বাহ্যিক অপ্রাসঙ্গিক সাদৃশ্যের ভিত্তিতে তাদের মধ্যে নতুন কোনো বিষয়ে সাদৃশ্য অনুমান করা হয় তাকে অসাধু সাদৃশ্যানুমান বলে। এ প্রকার সাদৃশ্যানুমানে অজ্ঞাত ও বৈসাদৃশ্যমূলক বিষয়ের সংজ্ঞা বেশি থাকে। তাই অসাধু সাদৃশ্যানুমানের সাদৃশ্যগুলো আবশ্যিকভাবে যুক্ত থাকে না। এ প্রকার সাদৃশ্যানুমানের সাদৃশ্যগুলো বাহ্যিক ও অপ্রাসঙ্গিক বিধায় এর সিদ্ধান্ত সত্য হওয়ার কোনো সম্ভাবনা থাকে না। অসাধু সাদৃশম্যানুমান উদ্ভট সিদ্ধান্ত প্রতিষ্ঠা করে, যা অনুপপত্তি দোষে দুষ্ট থাকে।"
        },
        {
          "label": "ঘ",
          "question": "",
          "explanation": "দৃস্টান্ত-১ এ প্রকাশিত অনুমানটি সাধু সাদৃশ্যানুমান এবং দৃষ্টান্ত-২ এ প্রকাশিত অনুমানটি অসাধু সাদৃশ্যানুমান নির্দেশ করে। নিচে এ দুই প্রকার সাদৃশ্যানুমানের তুলনামূলক আলোচনা করা হলো- ১.যে সাদৃশ্যানুমানে মৌলিক, গুরুত্বপূর্ণ ও অপরিহার্য সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। অপরপক্ষে, যে সাদৃশ্যানুমানে অমৌলিক, বাহ্যিক ও অপ্রাসঙ্গিক বিষয়ের সাদৃশ্যের ওপর ভিত্তি করে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। ২. সাধু সাদৃশ্যানুমানে বৈসাদৃশ্যের চেয়ে সাদৃশ্যের সংখ্যা বেশি থাকে। অর্থাৎ, সাধু সাদৃশ্যানুমানে যে দুটি বিষয়ের মধ্যে সাদৃশ্য বিবেচনা করে সিদ্ধান্ত গ্রহণ করা হয়, সেখানে সাদৃশ্যের চেয়ে বৈসাদৃশ্যের সংখ্যা কম হয়। অন্যদিকে, অসাধু সাদৃশ্যানুমানে সাদৃশ্যের চেয়ে বৈসাদৃশ্য ও অজ্ঞাত বিষয়ের সংখ্যা বেশি হয়ে থাকে। ৩. সাধু সাদৃশ্যানুমানে কার্যকারণ সম্পর্কের একটি সম্ভাবনা থাকে। কারণ এখানে মৌলিক, গুরুত্বপূর্ণ ও প্রাসঙ্গিক সাদৃশ্যগুলো অনেক সময় আবশ্যিক সম্পর্কে সম্পর্কযুক্ত হতে পারে। অন্যদিকে, অসাধু সাদৃশ্যানুমানে কার্যকারণ সম্পর্কের কোনো সম্ভাবনা থাকে না। কেননা কোনো অমৌলিক, বাহ্যিক ও অপ্রাসঙ্গিক বিষয় কার্যকারণ সম্পর্কে সম্পর্কযুক্ত হতে পারে না। ৪. সাধু সাদৃশ্যমূলক অনুমানের বিষয়গুলো গুরুত্বপূর্ণ বিধায় এর সিদ্ধান্ত অধিক সম্ভাব্য এমনকি নিশ্চিতও হতে পারে। অন্যদিকে, অসাধু সাদৃশ্যানুমানের ক্ষেত্রে অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয় বিধায় এ প্রকার স্বাদৃশ্যানুমান একটি ভান্ত প্রক্রিয়া। ৫. সাধু সাদৃশ্যানুমানে মৌলিক, গুরুত্বপূর্ণ ও প্রাসঙ্গিক বিষয়ের সাদৃশ্যের ভিত্তিতে সিদ্ধান্ত প্রতিষ্ঠা করা হয় বিধায় এটি একটি বিজ্ঞানসম্মত প্রক্রিয়া। এটি বৈজ্ঞানিক অনুসন্ধানের পথনির্দেশ করে। অন্যদিকে, অসাধু সাদৃশ্যমূলক অনুমান কোনো বিজ্ঞানসম্মত প্রক্রিয়া নয়। কারণ কোনো অপ্রাসঙ্গিক ও অমৌলিক বিষয় বিজ্ঞানসম্মত প্রক্রিয়া হতে পারে না। পরিশেষে বলা যায়, সাধু ও অসাধু সাদৃশ্যানুমানের মধ্যে বিভিন্ন দিক দিয়ে পার্থক্য রয়েছে। তবে উভয় প্রকার সাদৃশ্যানুমানের মধ্যে সাধু সাদৃশ্যানুমানের মধ্যে অনেক মৌলিক ও গুরুত্বপূর্ণ বৈশিষ্ট্য বিদ্যমান থাকে। তাই সাধু সাদৃশ্যানুমানই বেশি গুরুত্বপূর্ণ।"
        }
      ]
    },
    {
      "number": "8",
      "uddipok": "আবিরের ফোন চুরি হওয়ায় সে হোস্টেলে সবাইকে সন্দেহ করে। সবাইকে কিসসাবাদ করে সদুত্তর না পাওয়ায় পুলিশের সাহায্য নিল। পুলিশ সিসি টিভি ফুটেজের মাধ্যমে প্রকৃত চোরকে শনাক্ত করতে সক্ষম হলো।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণাকে প্রকল্প বলে।"
        },
        {
          "label": "খ",
          "question": "",
          "explanation": "কোনো ঘটনার প্রকৃত কারণ অনুসন্ধানের জন্য প্রাথমিক আনুমানিক ধারণা হলো প্রকল্প। আবার, কোনো ঘটনার জন্য প্রকল্প প্রণয়ন করতে অনেকগুলো শর্ত পালন করতে হয়। কিন্তু বিভিন্ন ঘটনা এত জটিল অবস্থায় বিদ্যমান থাকে যে সেগুলো সম্পর্কে বৈধ প্রকল্প প্রণয়ন করা অনেক কঠিন ব্যাপার হয়। এ অবস্থায় সাময়িকভাবে কাজ চালিয়ে নেওয়ার জন্য যে প্রকল্প প্রণয়ন করা হয় তাকে কাজ চালানো প্রকল্প বলে।"
        },
        {
          "label": "গ",
          "question": "",
          "explanation": "উদ্দীপকের আবিরের চোর শনাক্তকরণের চেষ্টা যুক্তিবিদ্যায় প্রকল্পের যারণার ইঙ্গিত বহন করে। নিচে প্রকল্পের প্রয়োজনীয়তা ব্যাখ্যা করা হলো- ১. বিভিন্ন প্রকার বৈজ্ঞানিক অনুসন্ধানের জন্য প্রথমে প্রকল্প প্রণয়ন করতে হয়। তারপর প্রকল্পের ওপর ভিত্তি করে অনুসন্ধানকার্য অগ্রসর হয়। তাই বৈজ্ঞানিক অনুসন্ধানের জন্য প্রকল্পের প্রয়োজনীয়তা রয়েছে। ২. নিরীগণ ও পরীক্ষণের ক্ষেত্রে প্রকল্পের প্রয়োজন হয়। কোনো ঘটনাকে নিরীক্ষণ করার পূর্বে প্রকল্প প্রণয়ন করতে হয়। আবার কোনো ঘটনাকে সুনিয়ন্ত্রিতভাবে প্রত্যক্ষণ বা পরীক্ষণ করার পূর্ণে প্রকল্প প্রণয়ন করতে হয়। ৩. আমাদের দৈনন্দিন জীবনে প্রকল্পের অনেক প্রয়োজনীয়তা রয়েছে। আমরা দৈনন্দিন জীবনে বিভিন্ন কার্য সম্পাদন করার পূর্বে প্রকল্প প্রণয়ন করি, আবার ঐ প্রকল্পের ভিত্তিতে কার্য সম্পাদন করি। ৪. প্রকৃতির বিভিন্ন ঘটনা ব্যাখ্যার জন্য প্রকল্পের প্রয়োজন রয়েছে। প্রকৃতিতে বিভিন্ন ঘটনা প্রতিনিয়ত ঘটে চলেছে। এসব ঘটনা ব্যাখ্যা করার জন্য প্রথমে প্রকল্প প্রণয়ন করতে হয়, আবার ঘটনা ব্যাখ্যা করতে হয়। পরিশেষে বলা যায়, বৈজ্ঞানিক আবিষ্কার থেকে শুরু করে আমাদের দৈনন্দিন জীবন পর্যন্ত বিভিন্ন ক্ষেত্রে প্রকল্পের প্রয়োজনীয়তা রয়েছে। তাই প্রকল্প খুবই গুরুত্বপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: প্রকল্প প্রমাণের ক্ষেত্রে দৃষ্টান্ত-১ এর মাধ্যমে প্রকল্প প্রমাণের সংকট উত্তরক দৃষ্টান্তকে নির্দেশ করেছে এবং দৃষ্টান্ত-২ এর মাধ্যমে প্রকল্প প্রমাণের সংকট উত্তরক পরীক্ষণ নির্দেশ করেছে। প্রকল্প হলো একটি প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এটি প্রণয়ন করা হয়। কিন্তু অনেক সময় দেখা যায়, কোনো একটি ঘটনার প্রকৃত কারণ অনুসন্ধান করার ক্ষেত্রে একাধিক প্রকল্প প্রণয়ন করা যায়। এক্ষেত্রে সঠিক প্রকল্প নির্ণয় করা একটি কঠিন ব্যাপার হয়ে যায়। কেননা প্রতিটি প্রকল্পই বৈধ প্রকল্প হিসেবে আবির্ভূত হয়। এ অবস্থায় কোনো একটি বিশেষ ঘটনা বা দৃষ্টীন প্রতিগুলোর মংগলার সংকট নিরসনে সাহায্য করে। যে ঘটনার বা যার মাধ্যমে প্রতিযোগ প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে। উদ্দীপকের ব্যক্তি অপরিচিত বিমানবন্দরে নেমে তার কাঙ্ক্ষিত গেট কোন দিকে তা খুঁজে পাচ্ছিলেন না। এই অবস্থায় তীর চিহ্নিত একটি বোর্ডের লেখা তার কাঙ্ক্ষিত গেট কোন দিকে তা খুঁজে পেতে সাহায্য করেছে। অতএব, উদ্দীপকের দৃষ্টান্ত-১ এ উল্লিখিত তীর চিহ্নিত বোর্ডের লেখার মাধ্যমে সংকট উত্তরক দৃষ্টান্ত নির্দেশিত হয়েছে। আবার, দৃষ্টান্ত-২ এর মাধ্যমে প্রকল্প প্রমাণের সংকট উত্তরক দৃষ্টান্তকে নির্দেশ করেছে। দৃষ্টান্ত-২ এর বিজ্ঞানের শিক্ষার্থীরা তাদের ল্যাবে একটি তরলের প্রকৃতি জানার জন্য তরলের মধ্যে লাল লিটমাস পেপার ডুবিয়ে পরীক্ষা করে। কেননা তাদের তরলের প্রকৃতি সম্পর্কে জানা নেই। এখন এ সম্পর্কে তারা কয়েকটি প্রকল্প তৈরি করে পরীক্ষার মাধ্যমে দেখে কোন প্রকল্পটি সত্য হয়। তাদের জানা আছে, লাল লিটমাসকে নীল করে। কাজেই তারা তরলের মধ্যে লাল লিটমাস পেপার ডুবিয়ে দেখে তা নীল হয়ে গেল। এখানে লাল লিটমাস পেপার দ্বারা পরীক্ষণ হলো 'চরম পরীক্ষণ'। আর এভাবে পরীক্ষণের মাধ্যমে চরম দৃষ্টান্ত স্থাপনের পদ্ধতিকেই বলে চরম পরীক্ষণ বা সংকট উত্তরক পরীক্ষণ। পরিশেষে বলা যায়, প্রকল্প প্রমাণের ক্ষেত্রে দৃষ্টান্ত-১ এবং দৃষ্টান্ত-২ উভয়ই হলো সংকট উত্তরক পরীক্ষণ। বাস্তবে এরূপ পরীক্ষণের মাধ্যমে চরম দৃষ্টান্ত স্থাপন করে সংকট উত্তরক করতে বেশ ভূমিকা রাখে।"
        }
      ]
    },
    {
      "number": "9",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "প্রকল্পের ইংরেজি প্রতিশব্দ Hypothesis."
        },
        {
          "label": "খ",
          "question": "",
          "explanation": "না, সকল আনুমানিক ধারণাই প্রকল্প নয়। কোনো অজানা বিষয় জানার বা অজ্ঞাত ঘটনার কারণ অনুসন্ধানের জন্য প্রাথমিকভাবে যে বিষয়কে অনুমান করে নিয়ে সামনে অগ্রসর হতে হয়, তা-ই হলো প্রকল্প। তবে সকল অনুমানই প্রকল্প নয়। অনুমান যখন কোনো বাস্তব ঘটনার সাথে সংশ্লিষ্ট হয় এবং ঘটনাটি ব্যাখ্যা করার সামর্থ্য রাখে তখনই তাকে প্রকল্প বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের প্রকল্পের স্তরগুলোকে নির্দেশ করা হয়েছে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে এরূপ চারটি স্তরের সন্ধান পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে (?) চিহ্নিত বিষয়টি হলো প্রকল্প। নিচে প্রকল্প বৈধ হওয়ার শর্তাবলি আলোচনা করা হলো— প্রকল্পকে অবশ্যই প্রাসঙ্গিক ও সুনির্দিষ্ট হতে হবে। কেননা অপ্রাসঙ্গিক ও অনির্দিষ্ট প্রকল্প দিয়ে ঘটনার প্রকৃত কারণ বা কার্যকারণ সম্পর্ক নির্ণয় করা যায় না। এ কারণে প্রকল্পকে বৈধ হতে হলে অবশ্যই সংশ্লিষ্ট ঘটনার সাথে প্রাসঙ্গিক ও সুনির্দিষ্ট হতে হবে। প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া প্রকল্পের বৈধতার অন্যতম শর্ত। এছাড়াও প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। পাশাপাশি বৈধ প্রকল্পের প্রমাণযোগ্যতা থাকতে হবে। যে প্রকল্পকে প্রমাণ করা যায় না তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম প্ৰধান শর্ত। পরিশেষে বলা যায়, একটি প্রকল্পকে বৈধ হতে হলে উপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "10",
      "uddipok": "ছক-১: নিয়মিত সঙ্গীত চর্চা → \\to → গণ মাধ্যমে সুযোগ → \\to → জনপ্রিয়তা অর্জন → \\to → প্রতিষ্ঠিত শিল্পী। ছক-২:",
      "tag": "NDCD 25",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কী?",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "বৈজ্ঞানিক ব্যাখ্যার ক্ষেত্রে বিশ্লেষণ প্রয়োজন কেন?",
          "explanation": "বৈজ্ঞানিক ব্যাখ্যায় কার্যকারণ সম্পর্ক নির্ণয় করে কোনো ঘটনার ব্যাখ্যা প্রদান করা হয়। বিশ্লেষণে কোনো একটি মিশ্রকার্যের স্বতন্ত্র কারণগুলোকে পৃথকভাবে দেখানো হয়। অর্থাৎ যেসব স্বতন্ত্র কারণ মিলিতভাবে মিশ্রকার্য উৎপন্ন করে, বিশ্লেষণের মাধ্যমে সেটি পৃথক করে দেখানো হয়। এর মাধ্যমে মিশ্রকার্যের স্বতন্ত্র কারণগুলো এবং মিশ্রকার্যটির প্রকৃত রূপ জানা যায়। এ কারণে বৈজ্ঞানিক ব্যাখ্যায় বিশ্লেষণ খুবই প্রয়োজনীয়।"
        },
        {
          "label": "গ",
          "question": "ছক-১ এ বৈজ্ঞানিক ব্যাখ্যার কোন রূপটির প্রতিফলন ঘটেছে?",
          "explanation": "উদ্দীপকের ছক-১ এ বৈজ্ঞানিক ব্যাখ্যার রূপ শৃঙ্খলযোজন প্রতিফলিত হয়েছে। বৈজ্ঞানিক ব্যাখ্যার তিনটি রূপের মধ্যে দ্বিতীয়টি হলো শৃঙ্খলযোজন। এখানে একটি কার্য ও তার দূরবর্তী কারণের মধ্যবর্তী পর্যায় দেখানো হয়। অর্থাৎ বৈজ্ঞানিক ব্যাখ্যার যে রূপে কোনো কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয় তাকে শৃঙ্খলযোজন বলে। বৈজ্ঞানিক ব্যাখ্যার রূপ শৃঙ্খলযোজনে দেখানো হয় যে, কোনো কার্য তার দূরবর্তী কারণ থেকে সরাসরি উদ্ভব হয় না বরং কার্য দূরবর্তী কারণের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। উদ্দীপকের ছক-১ এ নিয়মিত সংগীত চর্চা ও প্রতিষ্ঠিত শিল্পীর মধ্যবর্তী পর্যায় হলো গণমাধ্যমে সুযোগ এবং জনপ্রিয়তা অর্জন। সংগীত চর্চা হলো প্রতিষ্ঠিত শিল্পীর দূরবর্তী, কারণ। যেহেতু ছক-১ এ একটি কার্য ও তার দূরবর্তী কারণের মধ্যবর্তী পর্যায় আবিষ্কার করে দেখানো হয়েছে, তাই ছক-১ এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে"
        },
        {
          "label": "ঘ",
          "question": "বৈজ্ঞানিক ব্যাখ্যার রূপের আলোকে ছক-২ বিশ্লেষণ কর।",
          "explanation": "উদ্দীপকের ছক-২ বৈজ্ঞানিক ব্যাখ্যার রূপের আলোকে অন্তর্ভুক্ত নির্দেশিত হয়েছে। বৈজ্ঞানিক ব্যাখ্যার তিনটি রূপের মধ্যে তৃতীয়টি হলো অন্তর্ভুক্তি। এখানে কোনো ঘটনার নিয়মকে অন্য কোনো বৃহৎ নিয়মের অন্তর্ভুক্ত করা হয়। অর্থাৎ বৈজ্ঞানিক ব্যাখ্যার যে রূপে একটি কম ব্যাপক নিয়মকে একটি বেশি ব্যাপক নিয়মের অন্তর্ভুক্ত 'করে ব্যাখ্যা করে তাকে অন্তর্ভুক্তি বলে। এখানে সংশ্লিষ্ট ঘটনার নিয়মকে বলা হয় বিশেষ নিয়ম। আর যে নিয়মের অন্তর্ভুক্ত করে ব্যাখ্যা করা হয় তাকে বলে সার্বিক নিয়ম। এই বিশেষ নিয়মকে সার্বিক নিয়মের অন্তর্ভুক্ত করে ব্যাখ্যা করাই হলো অন্তর্ভুক্তি। উদ্দীপকের ছক-২ এ শ্রেণিকক্ষকে শিক্ষা প্রতিষ্ঠানে অন্তর্ভুক্ত করে দেখানো হয়েছে। এখানে শিক্ষাপ্রতিষ্ঠান একটি ব্যাপক বিষয় এবং শ্রেণিকক্ষ কমব্যাপক বিষয়। অর্থাৎ, শ্রেণিকক্ষ কোনো একটি শিক্ষাপ্রতিষ্ঠানের অন্তর্ভুক্ত। যেহেতু, ছক-২ এ একটি বিশেষ বিষয়কে একটি সমগ্র বিষয়ের অন্তর্ভুক্ত করে দেখানো হয়েছে। তাই ছক-২ এর মাধ্যমে অন্তর্ভুক্তি নির্দেশিত হয়েছে। বৈজ্ঞানিক ব্যাখ্যার রূপ অন্তর্ভুক্তিকে দেখা যায়, প্রকৃতিতে বিভিন্ন বৃহৎ নিয়ম আছে। আর বিভিন্ন বিশেষ ঘটনা ব্যাখ্যা করতে গেলে এক পর্যায়ে বৃহৎ নিয়মের অন্তর্ভুক্ত করতে হয়। সুতরাং দেখা যায়, বৈজ্ঞানিক ব্যাখ্যার রূপের আলোকে ছক-২ অন্তর্ভুক্তি প্রতিফলিত হয়েছে।"
        }
      ]
    },
    {
      "number": "11",
      "uddipok": "রাসেলের বড় চাচা হঠাৎ করে অসুস্থ হয়ে মারা যায়। এর পরদিন একই সাথে আরো কয়েকজন মানুষ অসুস্থ হয়ে মারা যায়। কয়েকদিন পর থেকে অজানা রোগে মৃত্যুর সংখ্যা বাড়তে থাকে। রাসেল দাদু মৃত্যুর কারণ হিসেবে ওলাবিবির অসন্তুষ্টির কথা বলেন যা অনেকে বিশ্বাস করে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ব্যাখ্যার রূপ তিন। যথা- বিশ্লেষণ, শৃঙ্খলযোজন ও অন্তর্ভুক্ত।"
        },
        {
          "label": "খ",
          "question": "",
          "explanation": "লৌকিক ব্যাখ্যার কোনো নির্দিষ্ট নিয়ম নেই। লৌকিক ব্যাখ্যা মূলত সাধারণ মানুষের ব্যাখ্যা। লৌকিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে ব্যাখ্যা প্রদান করা হয় না। এ জাতীয় ব্যাখ্যায় অতিপ্রাকৃতিক, কাল্পনিক ও মনগড়া কারণ উল্লেখ করে ব্যাখ্যা প্রদান করা হয়। লৌকিক ব্যাখ্যার কোনো সার্বজনীন রূপ নেই, এটি ব্যক্তির ওপর নির্ভরশীল। যেহেতু একেক ব্যক্তি একেক রকম ব্যাখ্যা দিয়ে থাকে, তাই লৌকিক ব্যাখ্যা ব্যক্তিভেদে ভিন্ন হয়ে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: ঘটনা-১ এর ব্যাখ্যাটি লৌকিক ব্যাখ্যা হিসেবে পরিচিত। নিচে লৌকিক ব্যাখ্যার বৈশিষ্ট্য নির্ণয় করা হলো- ১. লৌকিক ব্যাখ্যায় কার্যকারণ সম্পর্কের কোনো স্থান নেই। এ ব্যাখ্যায় যে কারণ উল্লেখ করা হয় তা কার্যকারণ সম্পর্কে সম্পর্কযুক্ত নয়। এ প্রকার ব্যাখ্যা সাধারণ মানুষের মনোভাব ও দৃষ্টিভঙ্গির ওপর ভিত্তি করে এ ব্যাখ্যা প্রতিষ্ঠিত হয়। যেমন-শীতল দেবী অসন্তুষ্ট হলে কলেরা রোগ হয়। এ ব্যাখ্যা অলৌকিক ও অবাস্তব। এখানে কার্যকারণ সম্পর্কের কোনো স্থান নেই। ২. লৌকিক ব্যাখ্যা অন্ধবিশ্বাস ও কুসংস্কারের ফল। কেননা এ ব্যাখ্যা গোঁড়ামি ও অন্ধবিশ্বাস দ্বারা পরিচালিত ও নিয়ন্ত্রিত হয়। সাধারণ মানুষ বিনা বিচারে এ ধরনের ব্যাখ্যা প্রদান করে। এ ব্যাখ্যা তারা নিজেরা বিশ্বাস করে এবং অন্যকে বিশ্বাস করতে বাধ্য করে। ফলে তারা মুক্ত ও স্বাধীন চিন্তা করতে পারে না। যুক্তি ও বিজ্ঞান থেকেও তারা অনেক দূরে অবস্থান করে। ৩. লৌকিক ব্যাখ্যা ব্যক্তিভেদে ভিন্ন হয়। যেহেতু মানুষ মনগড়া ধারণার ওপর ভিত্তি করে লৌকিক ব্যাখ্যা প্রদান করে সেহেতু একেক ব্যক্তির কাছে লৌকিক ব্যাখ্যা একেক রকম। আবার বিশ্বাসও যেহেতু মানুষে মানুষে ভিন্ন হয়, তাই ভিন্ন ভিন্ন বিশ্বাসের কারণে ব্যাখ্যাও ভিন্ন ভিন্ন হয়। ৪. লৌকিক ব্যাখ্যা যাচাইযোগ্য নয়। যেহেতু লৌকিক ব্যাখ্যার ক্ষেত্রে কোনো প্রাকৃতিক নিয়ম বা কার্যকারণ সম্পর্কের উল্লেখ থাকে না, তাই এ ব্যাখ্যা যাচাইযোগ্য নয়। তাছাড়া লৌকিক ব্যাখ্যা বিশ্বাস নির্ভর হয় বলে তা যাচাই করা যায় না। যাচাই করতে গেলেই এ ব্যাখ্যার অসারতা প্রমাণিত হয়। ৫. লৌকিক ব্যাখ্যার কোনো সার্বিক নিয়ম নেই। এ ব্যাখ্যা এক একটি ঘটনাকে একেকভাবে ব্যাখ্যা করে। তাই এখানে কোনো নিয়ম প্রতিষ্ঠিত হয় না। বাস্তবিকপক্ষে অন্ধবিশ্বাস ও লৌকিকতার কোনো সার্বিক নিয়ম নেই। এ ব্যাখ্যা নিয়ম-শৃঙ্খলাবিহীন কুসংস্কারাচ্ছন্ন এক পশ্চাৎপদ প্রক্রিয়া।"
        },
        {
          "label": "ঘ",
          "question": "",
          "explanation": "উদ্দীপকের আলোকে ব্যাখ্যার প্রয়োজনীয়তা ও গুরুত্ব তুলে ধরা হলো- ব্যাখ্যার উদ্দেশ্য হলো কোনো জটিল দুর্বোধ্য, রহস্যময় ঘটনাবলিকে সহজ ও সরলভাবে সকলের বোধগম্য করে উপস্থাপন করা। অর্থাৎ ব্যাখ্যা জাগতিক ঘটনাবলিকে সহজ, সরল ও প্রাঞ্জল ভাষায় সকলের বোধগম্যরূপে পরিবেশন করতে সাহায্য করে। তাই যুক্তিবিদ্যায় ব্যাখ্যার প্রয়োজনীয়তা ও গুরুত্ব অপরিসীম। ১. প্রকৃতিতে প্রতিনিয়ত অসংখ্য ঘটনা ঘটে চলেছে এবং অনেক ঘটনা এত জটিল অবস্থায় থাকে যে, সেগুলো সম্পর্কে সুস্পষ্টভাবে কোনোকিছু বলা আমাদের পক্ষে সম্ভব হয় না। ব্যাখ্যার মাধ্যমে ঐ ঘটনাগুলো আমাদের কাছে স্পষ্ট হয় এবং আমরা এগুলো সম্পর্কে স্পষ্ট ধারণা লাভ করতে পারি। ২. ব্যাখ্যার মাধ্যমে আমরা কোনো বিষয়ের বা ঘটনার প্রকৃত কারণ জানতে পারি। কেননা একটি ঘটনার ঘটনা বিভিন্ন রকম হতে পারে। কিন্তু ব্যাখ্যার ক্ষেত্রে কোনো ঘটনাকে তার প্রকৃত কারণ উল্লেখ করে ব্যাখ্যা করতে হয়। আর এভাবেই আমরা কোনো ঘটনার প্রকৃত কারণ জানতে পারি। তাই ঘটনার প্রকৃত কারণ জানার ক্ষেত্রে ব্যাখ্যার গুরুত্ব রয়েছে। ৩. অন্ধবিশ্বাস ও কুসংস্কার দূর করার জন্যও ব্যাখ্যার প্রয়োজন। কেননা সাধারণ মানুষ অনেক সময় অতি প্রাকৃতিক কারণ উল্লেখ করে কোনো ঘটনার ব্যাখ্যা প্রদান করে। কিন্তু প্রকৃত ব্যাখ্যায় এসব অলৌকিকতার কোনো স্থান নেই। প্রকৃত ব্যাখ্যা বাস্তব কারণভিত্তিক। আর বাস্তবকারণেও কোনো অলৌকিকতার কেনো স্থান নেই। তাই চূড়ান্তভাবে অন্ধবিশ্বাস ও কুসংস্কার দূর করতে ব্যাখ্যার প্রাসঙ্গিকতা রয়েছে। ৪. জ্ঞানের পরিধি বৃদ্ধির জন্যও ব্যাখ্যার গুরুত্ব রয়েছে। সাধারণত মানুষ কোনো বিষয় সম্পর্কে খুব বেশি জানতে আগ্রহী হয় না। কিন্তু যখন কোনো বিষয়ের ব্যাখ্যা প্রদান করতে হয় তখন অনেক কিছুই জানতে হয়। কেননা ব্যাখ্যার মধ্যে বিভিন্ন তথ্য উপাত্ত উপস্থাপন করতে হয়। এতে আমাদের জানের পরিধি বৃদ্ধি পায়। তাই জ্ঞানের পরিধি বৃদ্ধির জন্যও ব্যাখ্যার গুরুত্ব রয়েছে। তাই বলা যায় ব্যাখ্যার দুই প্রকারের মধ্যে বৈজ্ঞানিক ব্যাখ্যার প্রয়োজনীয়তা ও গুরুত্ব অপরিসীম।"
        }
      ]
    }
  ]
}