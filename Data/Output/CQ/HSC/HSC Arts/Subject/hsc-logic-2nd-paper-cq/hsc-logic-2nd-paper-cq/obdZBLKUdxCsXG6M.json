{
  "title": "রেসিডেন্সিয়াল কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "অমি তার বন্ধু শুভকে মানুষ পদের সংজ্ঞা দিতে গিয়ে বললো, \"মানুষ হয় এমন প্রাণী যারা খাবার খায় ও পানি পান করে\"। শুভ তখন বললো, \"মানুষ হয় দুই হাত বিশিষ্ট প্রাণী\"। তাদের তৃতীয় বন্ধু মুন্না বললো, \"সব পদেরই সংজ্ঞা দেওয়া সম্ভব নয়\"।",
      "tag": "DRMC 24",
      "sub_questions": [
        {
          "label": "ক",
          "question": "সংজ্ঞার্থ পদ কাকে বলে?",
          "explanation": "যে সব শব্দ ব্যবহার করে একটি পদের সংজ্ঞা দেওয়া হয় তাকে সংজ্ঞার্থ পদ বলে।"
        },
        {
          "label": "খ",
          "question": "দুর্বোধ্য সংজ্ঞা কেন হয়?",
          "explanation": "সংজ্ঞায় জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত ন অনুপপত্তি ঘটে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে, কোনো দুর্বোধ্য ভাষা ব্যবহার করা যাবে না।\" এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে দুর্বোধ্য সংজ্ঞাজনিত অনুপপত্তি সংঘটিত হয়। যেমন- বক হলো শ্বেত-শুভ্র দীর্ঘ-গ্রীব, দ্বিবিশিষ্টচারী সুশ্রী বিহঙ্গ। এটি একটি দুর্বোধ্য সংজ্ঞার দৃষ্টান্ত। কেননা এতে দুর্বোধ্য ভাষা ব্যবহার করে বকের সংজ্ঞা দেওয়া হয়েছে।"
        },
        {
          "label": "গ",
          "question": "অমি ও শুভর কথায় সংজ্ঞার কোন কোন অনুপপত্তি ঘটেছে? ব্যাখ্যা করো।",
          "explanation": "অমি ও শুভ'র কথায় সংজ্ঞার অতিব্যাপক সংজ্ঞা অনুপপত্তি ও আপতিক সংজ্ঞা অনুপপত্তি ঘটেছে। কোনো পদের সংজ্ঞায় যদি দেখা যায় যে, সংজ্ঞার্থ পদ সংজ্ঞেয় পদের ব্যক্ত্যর্থকে বাড়িয়ে দিচ্ছে, তাহলে সংজ্ঞাটি ত্রুটিপূর্ণ অতিব্যাপক সংজ্ঞা বলে বিবেচিত হবে। যেমন- 'মানুষ হয় মেরুদণ্ডী প্রাণী'। এই সংজ্ঞায় মানুষকে মেরুদণ্ডী প্রাণী বলায় অন্যান্য মেরুদণ্ডী প্রাণীও মানুষ শ্রেণীর অন্তর্ভুক্ত হয়ে পড়েছে। ফলে মানুষের ব্যক্ত্যর্থ বেড়ে যাচ্ছে। তাই এটি একটি অতিব্যাপক সংজ্ঞা। উদ্দীপকের অমিও তার বন্ধু শুভকে মানুষ পদের সংজ্ঞা দিতে গিয়ে বলল, 'মানুষ হয় এমন প্রাণী যারা খাবার খায় ও পানি পান করে'। এখানে মানুষকে এমন সকল প্রাণীর অন্তর্ভুক্ত করা হয়েছে যারা খাবার খায় ও পানি পান করে। তাই এখানে অতিব্যাপক সংজ্ঞা অনুপপত্তি ঘটেছে। আবার, একটি সংজ্ঞায় অতিরিক্ত গুণটুকু যদি পদের অবিচ্ছেদ্য অবান্তর লক্ষণ হয়, তাহলে সংজ্ঞা ভ্রান্ত হবে। এরূপ ভ্রান্ত সংজ্ঞার নাম আপতিক বা অবান্তর সংজ্ঞা। যেমন- মানুষ হয় বুদ্ধিবৃত্তি সম্পন্ন দ্বিপদ জীব। এখানে অতিরিক্ত 'দ্বিপদ' গুণটি মানুষ পদের জাত্যর্থ না হয়ে অবিচ্ছেদ্য অবান্তর লক্ষণ হওয়ায় আপতিক সংজ্ঞা অনুপপত্তি ঘটেছে। উদ্দীপকের শুভ বলে, 'মানুষ হয় দুই হাত বিশিষ্ট প্রাণী'। এখানে 'দুই হাত বিশিষ্ট' গুণটি মানুষ পদের জাতিগত অবিচ্ছেদ্য অবান্তর লক্ষণ। তাই সংজ্ঞাটিতে আপতিক বা অবান্তর সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "মুন্নার কথাটির যথার্থতা ব্যাখ্যা করো।",
          "explanation": "মুন্নার কথাটি 'সব, পদেরই সংজ্ঞা দেওয়া সম্ভব নয়' দ্বারা যৌক্তিক সংজ্ঞার সীমাবদ্ধতা নির্দেশ করা হয়েছে। তাই তার বক্তব্যটি যথার্থ। যৌক্তিক সংজ্ঞার প্রধান উদ্দেশ্য হলো অপরিহার্য গুণ হিসেবে পদের জাত্যর্থকে প্রকাশ করা। অর্থাৎ আসন্নতম জাতি এবং বিভেদক লক্ষণ উল্লেখ করে যৌক্তিক সংজ্ঞা প্রদান করা হয়। কিন্তু এমন অনেক পদ রয়েছে যাদের আসন্নতম জাতি কিংবা বিভেদক লক্ষণ নেই। সেসব পদের ক্ষেত্রে যৌক্তিক সংজ্ঞার সীমাবদ্ধতা পরিলক্ষিত হয়। বৃহত্তম জাতি ব্যক্ত্যর্থের দিক থেকে সবচেয়ে বড়। একে অপর কোনো বড় জাতির অন্তর্ভুক্ত করা যায় না। অর্থাৎ এর কোনো আসন্নতম জাতি নেই। তাই এর সংজ্ঞা দান সম্ভব নয়। আবার, নামবাচক পদগুলো অর্থহীন চিহ্নমাত্র। এদের মধ্যে কোন জাত্যর্থ নেই। তাই এদের সংজ্ঞা দানও সম্ভব নয়। কোনো একক ব্যক্তি বা বস্তুর মধ্যে অগণিত গুণ। বর্তমান থাকে। তাই এদের সবগুলোকে 'সংজ্ঞায় উল্লেখ করা যায় না। তাই এদেরও সংজ্ঞা দেওয়া সম্ভব নয়। এছাড়াও বিশিষ্ট গুণবাচক পদ যেমন- সততা, সত্যবাদিতা, সাদাত্ব, মিষ্টত্ব ইত্যাদির সংজ্ঞা দেওয়া যায় না। মনের মৌলিক গুণসমূহ যেমন- সুখ, দুঃখ, আনন্দ, বেদনা, প্রেম, বিরহ ইত্যাদির সংজ্ঞা দেওয়া যায় না। কতকগুলো অপরিহার্য ধারণার সংজ্ঞা দেওয়া যায় না। যেমন- দেশ, কাল, আত্মা, ঈশ্বর ইত্যাদি। আলোচনা শেষে তাই বলা যায়, উদ্দীপকের মুন্নার 'সব পদেরই সংজ্ঞা দেওয়া সম্ভব নয়' কথাটি যৌক্তিক।"
        }
      ]
    },
    {
      "number": "2",
      "uddipok": "সাখাওয়াত ও স্বপন ক্লাসে প্রতিদিন পড়া শিখে আসে। একদিন আমিন স্যার যুক্তিরদ্যিার ক্লাসে সাখাওয়াতকে জিজ্ঞেস করেন, \"পদ মানে কী?\" সাখাওয়াত জবাব দেয়, \"যুক্তিবাক্যে উদ্দেশ্য ও বিধেয় হিসেবে ব্যবহৃত শব্দকে পদ বলে।” তখন স্বপন দাঁড়িয়ে বলল, \"পদ বলতে সরল-অসরল, জাত্যর্থক অজাত্যর্থক, সাপেক্ষ-নিরপেক্ষ, সার্বিক-বিশেষ ইত্যাদি পদকেই বোঝানো হয়। যুক্তি গঠনের জন্য পদ সম্পর্কে জ্ঞান থাকা প্রয়োজন।”",
      "tag": "DRMC 24",
      "sub_questions": [
        {
          "label": "ক",
          "question": "যৌক্তিক সংজ্ঞা কাকে বলে?",
          "explanation": "কোন পদের সম্পূর্ণ জাত্যর্থের স্পষ্ট প্রকাশকে যৌক্তিক সংজ্ঞা বলে।"
        },
        {
          "label": "খ",
          "question": "চক্রক সংজ্ঞা কেন হয়?'",
          "explanation": "পদের সংজ্ঞায় অপরিহার্য গুণ উল্লেখ না করে সংজ্ঞেয় পদের সমার্থক শব্দ ব্যবহার করলে চক্রক সংজ্ঞা অনুপপত্তি ঘটে। সংজ্ঞার তৃতীয় নিয়মে বলা হয়েছে, কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করা যাবে না। কারণ সংজ্ঞেয় পদের সমার্থক শব্দ ব্যবহার করলে কোনো বৈশিষ্ট্য বা গুণই প্রকাশ পায় না। বরং একই বক্তব্যের পুনরাবৃত্তি ঘটে মাত্র। এর ফলে চক্রক সংজ্ঞাজনিত অনুপপত্তি ঘটে,। যেমন: 'বাতাস হয় পবন'। এখানে 'বাতাস' পদের কোনো গুণ প্রকাশ না করে এর প্রতিশব্দ (পবন) ব্যবহার করা হয়েছে। ফলে চক্রক সংজ্ঞা অনুপপত্তি ঘটেছে।"
        },
        {
          "label": "গ",
          "question": "সাখাওয়াতের কথায় পদের সম্পূর্ণ জাত্যর্থের উল্লেখ এসেছে- ব্যাখ্যা করো।",
          "explanation": "সাখাওয়াতের কথায় যৌক্তিক সংজ্ঞা প্রকাশ পাওয়ায় পদের সম্পূর্ণ জাত্যর্থের উল্লেখ এসেছে। কোনো পদের জাত্যর্থের সম্পূর্ণ প্রকাশকে যৌক্তিক সংজ্ঞা বলে। যৌক্তিক সংজ্ঞার মাধ্যমে পদের অপরিহার্য অর্থ তথা জাত্যর্থ প্রকাশ পায়। কারণ সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেমন- ত্রিভুজ পদটির আসন্নতম জাতি হচ্ছে 'সমতল ক্ষেত্র' এবং বিভেদক লক্ষণ হচ্ছে 'তিন বাহু দ্বারা বেষ্টিত হওয়া'। এখন আসন্নতম জাতি ও বিভেদক লক্ষণ হিসেবে এ দুটি দিক উল্লেখ করলেই ত্রিভুজের অপরিহার্য অর্থ প্রকাশ পাবে। অর্থাৎ ত্রিভুজের সংজ্ঞা হচ্ছে 'ত্রিভুজ হয় তিন বাহু দ্বারা বেষ্টিত একটি সমতলক্ষেত্র।' এভাবে যৌক্তিক সংজ্ঞার মাধ্যমে পদের সম্পূর্ণ জাত্যর্থের প্রকাশ করা যায়। উদ্দীপকে দেখতে পাই, একদিন আমিন স্যার যুক্তিবিদ্যার ক্লাসে সাখাওয়াতকে জিজ্ঞেস করেন, 'পদ মানে কী?' সাখাওয়াত জবাব দেয়, 'যুক্তিবাক্যে উদ্দেশ্য ও বিধেয় হিসেবে ব্যবহৃত শব্দকে পদ বলে।' এখানে 'পদ' পদটির পূর্ণ জাত্যর্থ উল্লেখ করে সংজ্ঞা প্রদান করা হয়েছে। তাই বলা যায়, সাখাওয়াতের কথায় পদের সম্পূর্ণ জাত্যর্থের উল্লেখ এসেছে।"
        },
        {
          "label": "ঘ",
          "question": "সাখাওয়াত ও স্বপনের কথাগুলোতে কি পদ সম্পর্কে একই ধরনের বিবৃতি প্রকাশ পেয়েছে? মন্তব্য দাও।",
          "explanation": "সাখাওয়াত ও স্বপনের কথাগুলোতে পদ সম্পর্কে, যাথাক্রমে যৌক্তিক সংজ্ঞা ও বর্ণনা প্রকাশ পাওয়ায় উভয়ের মধ্যে পদ সম্পর্কে ভিন্ন ধরনের বিবৃতি প্রকাশ পেয়েছে। যৌক্তিক সংজ্ঞা হচ্ছে যথার্থ যুক্তি গঠনের জন্য যুক্তিবাক্যে ব্যবহৃত পদসমূহের অর্থকে সুস্পষ্ট করে উপস্থাপন করার প্রক্রিয়া। অর্থাৎ যৌক্তিক সংজ্ঞার উদ্দেশ্য হলো পদের অর্থকে সুস্পষ্ট ও সুনির্দিষ্ট করা। এ কারণে যৌক্তিক সংজ্ঞায় পদের পূর্ণ জাত্যর্থকে সুস্পষ্টভাবে ব্যক্ত করা হয়। তাই সংজ্ঞা হয় সুস্পষ্ট ও সুনির্দিষ্ট। এ কারণে সংজ্ঞা সবসময় একই হয়ে থাকে। তাই এটি একটি বৈজ্ঞানিক প্রক্রিয়া। অন্যদিকে, বর্ণনায় উপলক্ষণ (Proprium) বা অবান্তর লক্ষণ (Accidens) উল্লেখ করে সংশ্লিষ্ট পদের বিবৃতি দেওয়া হয়।' এক্ষেত্রে পূর্ণ জাত্যর্থ উল্লেখ করা হয় না। বর্ণনা সুনির্ধারিত বা সুনিদিষ্ট নয়। তাই বর্ণনা ব্যক্তিভেদে আলাদা হয় বলে এটি একটি লৌকিক প্রক্রিয়া। কারণে সংজ্ঞা ও বর্ণনা একটি থেকে অন্যটি পৃথক। এ উদ্দীপকেও দেখতে পাই, আামিন স্যার ক্লাসে সাখাওয়াতকে 'পদ মানে কী' জিজ্ঞেস করলে সে উত্তর দেয় 'যুক্তিবাক্যে উদ্দেশ্য ও বিধেয় হিসেবে ব্যবহৃত শব্দকে পদ বলে।' এখানে 'পদ' পদটির সম্পূর্ণ গুণ প্রকাশ পেয়েছে। তাই এটি যৌক্তিক সংজ্ঞা। কিন্তু স্বপন 'পদ' এর সংজ্ঞায় বলে, 'পদ বলতে সরল-অসরল, জাত্যর্থক-অজাত্যর্থক, সাপেক্ষ-নিরপেক্ষ, সার্বিক-বিশেষ ইত্যাদি পদকেই বোঝানো হয়। যুক্তি গঠনের জন্য পদ সম্পর্কে জ্ঞান থাকা প্রয়োজন।' এখানে 'পদ' এর বিভিন্ন প্রকার উল্লেখ করে সংজ্ঞা প্রদান করায় 'বর্ণনা' প্রকাশ পেয়েছে। আলোচনা শেষে বলা যায়, উদ্দীপকের সাখাওয়াতের কথায় 'যৌক্তিক সংজ্ঞা' ও স্বপনের কথাগুলোর দ্বারা 'বর্ণনা' প্রকাশ পাঁওয়ায় উভয় একে অন্য থেকে ভিন্ন।"
        }
      ]
    },
    {
      "number": "3",
      "uddipok": "দৃশ্যকল্প-১: 'সংগীত হলো দুর্মূল্য কোলাহল'। দৃশ্যকল্প-২: 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক। ' দৃশ্যকল্প-৩: 'মানুষ হয় বুদ্ধিবৃত্তিসম্পন্ন জীব।'",
      "tag": "JB 23,RB 17,DRMC 24",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা।"
        },
        {
          "label": "খ",
          "question": "",
          "explanation": "বিভেদক লক্ষণ না থাকায় স্বকীয় নামবাচক পদের সংজ্ঞা দেওয়া যায় না। আমরা জানি, বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন- নূরজাহান, সুমনা, ঢাকা প্রভৃতি। এরূপ পদের ব্যক্তার্থ থাকলেও জাত্যর্থ থাকে না। অর্থাৎ স্বকীয় নামবাচক পদের কোনো বিভেদক লক্ষণ থাকে না। এ কারণে স্বকীয় নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রদত্ত সংজ্ঞায় দুর্বোধ্য সংজ্ঞাজনিত অনুপপত্তি সংঘটিত হয়েছে। যৌক্তিক সংজ্ঞার দ্বিতীয় নিয়ম অনুসারে- 'যে পদের সংজ্ঞা দেওয়া হবে, সংজ্ঞাটি সেই পদ অপেক্ষা স্পষ্টতর হতে হবে, কোনো দুর্বোধ্য ভাষা ব্যবহার করা যাবে না।' এ নিয়ম লঙ্ঘন করে কোনো পদের সংজ্ঞায় জটিল বা দুর্বোধ্য ভাষা ব্যবহার করলে, দুর্বোধ্য সংজ্ঞাজনিত অনুপপত্তি সংঘটিত হয়। যেমন- বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহঙ্গ। এটি একটি দুর্বোধ্য সংজ্ঞার দৃষ্টান্ত। কেননা এতে দুর্বোধ্য ভাষা ব্যবহার করে বকের সংজ্ঞা দেওয়া হয়েছে। দৃশ্যকল্প-১-এ সংগীতের সংজ্ঞায় বলা হয়েছে, 'সংগীত হলো দুর্মূল্য কোলাহল।' যেখানে দুর্মূল্য শব্দের অর্থ হলো অতি উচ্চমূল্য এবং কোলাহল শব্দের অর্থ হলো অনেক লোকের মিলিত কণ্ঠস্বর। অর্থাৎ সংগীত হলো অতি উচ্চমূল্যের অনেক লোকের মিলিত কণ্ঠস্বর। বস্তুত সংগীতের এ ধরনের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করা হয়েছে। যা যৌক্তিক সংজ্ঞার দ্বিতীয় নিয়ম বিরুদ্ধ। এ কারণেই প্রদত্ত দৃষ্টান্তে দুর্বোধ্য সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "যৌক্তিক সংজ্ঞার নিয়মের আলোকে দৃশ্যকল্প-২ এ চক্রক সংজ্ঞা এবং দৃশ্যকল্প-৩ এ যৌক্তিক সংজ্ঞার দৃষ্টান্ত পরিলক্ষিত হয়। নিচে উভয় বিষয়ের মধ্যে তুলনামূলক বিশ্লেষণ করা হলো- আমরা জানি, কোনো পদের সংজ্ঞায় প্রতিশব্দ বা সমার্থক শব্দ ব্যবহার করা হলে চক্রক সংজ্ঞা নামক অনুপপত্তি ঘটে। যেমন- দৃশ্যকল্প-২ এ 'পরীক্ষা নিয়ন্ত্রক' এর সংজ্ঞায় বলা হয়েছে 'যিনি পরীক্ষা নিয়ন্ত্রণ করেন তিনিই পরীক্ষা নিয়ন্ত্রক।' এ বাক্যে একই কথার পুনরুক্তি ঘটেছে। এ কারণে দৃশ্যকল্প-২ এ চক্রক সংজ্ঞা নামক অনুপপত্তি ঘটেছে। অন্যদিকে, যৌক্তিক সংজ্ঞায় একটি পদের আবশ্যিক গুণ উপস্থাপন করা হয়। পদের এ আবশ্যিক গুণকে বলা হয় জাত্যর্থ। পদের জাত্যর্থের জন্য আসন্নতম জাতি এবং বিভেদক লক্ষণ উল্লেখ করতে হয়। যেমন- দৃশ্যকল্প-৩ এ বর্ণিত 'মানুষ হয় বুদ্ধিবৃত্তিসম্পন্ন জীব'। এখানে 'মানুষ' পদের পূর্ণ জাত্যর্থ প্রকাশ পেয়েছে। এ কারণে দৃশ্যকল্প-৩ এর দৃষ্টান্তটি যৌক্তিক সংজ্ঞা হিসেবে পরিগণিত। চক্রক সংজ্ঞাজনিত অনুপপত্তির মূল কারণ হলো সংজ্ঞেয় পদের প্রতিশব্দ বা সমার্থক শব্দ ব্যবহার করা। অর্থাৎ চক্রক সংজ্ঞা হলো এক প্রকার ভ্রান্ত সংজ্ঞা। এ কারণে দৃশ্যকল্প-২ এর দৃষ্টান্ত হলো এক প্রকার ভ্রান্ত দৃষ্টান্ত। অন্যদিকে, যৌক্তিক সংজ্ঞায় পদের সকল নিয়ম অনুসরণ করা হয় বলে এখানে ভ্রান্তি বা অনুপপত্তির কোনো আশঙ্কা থাকে না। এ কারণে দৃশ্যকল্প-৩ এর দৃষ্টান্ত হলো যৌক্তিক সংজ্ঞা। পরিশেষে বলা যায়, চক্রক সংজ্ঞা ও যৌক্তিক সংজ্ঞা দুটি ভিন্ন সংজ্ঞা। চক্রক সংজ্ঞা ত্রুটিপূর্ণ হলেও যৌক্তিক সংজ্ঞা হলো ত্রুটিমুক্ত সংজ্ঞা। এ কারণেই দৃশ্যকল্প-২ ও দৃশ্যকল্প-৩ এর মধ্যে ভিন্নতা বিদ্যমান।"
        }
      ]
    },
    {
      "number": "4",
      "uddipok": "মারজুক বললো, রফিক ও শফিকের গায়ের রং একই রকম, আকৃতিও সমান। রফিক ক্লাসে ভালো করেছে। সুতরাং বলা যায়, শফিকও ভালো করবে। একথা শুনে শাওন বললো, তোমার কথা ঠিক নয়।",
      "tag": "DRMC 24",
      "sub_questions": [
        {
          "label": "ক",
          "question": "বৈজ্ঞানিক আরোহ কাকে বলে?",
          "explanation": "প্রকৃতির নিয়মানুবর্তিতা নীতি ও কার্যকারণ নীতির ওপর ভিত্তি করে কয়েকটি বিশেষ দৃষ্টান্ত সাপেক্ষে সার্বিক সংশ্লেষক যুক্তিবাক্য প্রতিষ্ঠা করার প্রক্রিয়াকে বৈজ্ঞানিক আরোহ বলে।"
        },
        {
          "label": "খ",
          "question": "অবৈধ সার্বিকীকরণ কখন হয়?",
          "explanation": "সীমিত দৃষ্টান্ত থেকে সিদ্ধান্ত গ্রহণ করার কারণে অবৈধ সার্বিকীকরণ অনুপপত্তি ঘটে। অবৈজ্ঞানিক আরোহে সীমিত দৃষ্টান্তের আলোকে সিদ্ধান্ত গ্রহণ করা হয়। এ কারণে অনেক ক্ষেত্রে অবৈধ সার্বিকীকরণ অনুপপত্তি ঘটে। যেমন- বাংলাদেশের বিভিন্ন অঞ্চলের কাক দেখে এ সিদ্ধান্ত নেওয়া হয় যে, 'সকল কাক হয় কালো'। কিন্তু যে সময় অস্ট্রেলিয়ায় সাদা কাকের সন্ধান পাওয়া যায় সে সময় উক্ত সিদ্ধান্তটি ভ্রান্ত হিসেবে প্রমাণিত হয়। এরূপ ভ্রান্ত সিদ্ধান্তের কারণে যে অনুপপত্তি ঘটে তাকে অবৈধ সার্বিকীকরণ অনুপপত্তি বলে।"
        },
        {
          "label": "গ",
          "question": "শাওন কেন অনুমানটির সমালোচনা করেছে?",
          "explanation": "বাহ্যিক ও ভিত্তিহীন সাদৃশ্য তথা অসাধু সাদৃশ্যানুমানের ভিত্তিতে সিদ্ধান্ত নেওয়ার কারণে শাওন অনুমানটির সমালোচনা করেন। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে অসাধু সাদৃশ্যানুমান বলে। যেমন- মানুষের মতো গাছপালার জন্ম, বৃদ্ধি ও মৃত্যু আছে। মানুষের বৃদ্ধি আছে। অতএব, গাছপালারও বুদ্ধি আছে। বস্তুত এ অনুমানের সিদ্ধান্ত, অপ্রাসঙ্গিক, বাহ্যিক সাদৃশ্যের প্রেক্ষাপটে গ্রহণ করা হয়েছে। উদ্দীপকে বর্ণিত ঘটনায় মারজুক বলে, রফিক ও শফিকের গায়ের রং একই রকম, আকৃতিও সমান। রফিক ক্লাসে ভালো করেছে। সুতরাং বলা যায় শফিকও ভালো করবে। একথা শুনে শাওন বলে, তোমার কথা ঠিক নয়। কারণ সে জানে মারজুক বাহ্যিক বা ভিত্তিহীন সাদৃশ্যের ভিত্তিতে সিদ্ধান্তটি নিয়েছে। এ কারণেই সে মারজুকের অনুমানটির সমালোচনা করেছে।"
        },
        {
          "label": "ঘ",
          "question": "উক্ত অনুমানের সঠিক রূপের ব্যাখ্যা করো।",
          "explanation": "উক্ত অনুমান তথা সাদৃশ্যামানের সঠিক রূপ হলো সাধু সাদৃশ্যানুমান। যে সাদৃশ্যানুমানে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত স্থাপন করা হয় তাকে সাধু সাদৃশ্যানুমান বলে। এ জাতীয় সাদৃশ্যানুমানের ক্ষেত্রে মৌলিক ও গুরুত্বপূর্ণ বিষয়ের সাদৃশ্যের ভিত্তিতে সিদ্ধান্ত স্থাপন করা হয় বলে এর সিদ্ধান্তের সম্ভাব্যতার মাত্রাও বেশি হয়। সাধু সাদৃশ্যানুমানের দৃষ্টান্ত হিসেবে বলা যায়- ১. মানুষ ও অন্যান্য প্রাণীর মধ্যে অনেকগুলো বিষয়ে সাদৃশ্য আছে। এগুলো হলো জন্ম ও মৃত্যু, খাদ্য গ্রহণ, চলাফেরা, দেহের বৃদ্ধি, বংশবিস্তার ইত্যাদি। মানুষ চেতনাশক্তি সম্পন্ন। অতএব, অন্যান্য প্রাণীও চেতনাশক্তি সম্পন্ন। কিংবা ২. দুটি গাছের মধ্যে কান্ড, শাখা-প্রশাখা, পাতা, ফুল ইত্যাদির দিক দিয়ে মিল আছে। অতএব বলা যায়, ফলের দিক দিয়েও গাছ দুটির মিল থাকবে। এসব প্রতিটি দৃষ্টান্তে সাদৃশ্যের বিষয়গুলো মৌলিক, গুরুত্বপূর্ণ ও প্রাসঙ্গিক। তাই এরা সাধু সাদৃশ্যমূলক অনুমান।"
        }
      ]
    },
    {
      "number": "5",
      "uddipok": "সামিউলের ব্যাগ থেকে কিছু টাকা হারিয়ে যায়। পাশে বসা শান্ত বললো, ভুতে নিয়ে গেছে। অন্য পাশে বসা মাহির বললো, এটা তপুর কাজ, কারণ এর আগেও সে এ ধরনের কাজ করেছে। ঘটনা গড়াতে গড়াতে পরে কর্তৃপক্ষের কাছে বিষয়টি যায়। সিদ্ধান্ত আসে ব্যাগের উপরের আঙুলের ছাপ নিলে প্রকৃত চোর ধরা পড়বে। পরে সে মোতাবেক চোর ধরা পড়ে।",
      "tag": "DRMC 24",
      "sub_questions": [
        {
          "label": "ক",
          "question": "প্রকল্প কাকে বলে?",
          "explanation": "কোনো বিষয় বা ঘটনা সম্পর্কে প্রাথমিক ধারণা বা আন্দাজ কুরাকে প্রকল্প বলে।"
        },
        {
          "label": "খ",
          "question": "ইথারের অস্তিত্বকে কেন বাস্তব কারণ ধরা হয়?",
          "explanation": "পরোক্ষভাবে ইথারের অস্তিত্ব প্রমাণিত বলে একে বাস্তব কারণ ধরা হয়। বাস্তব কারণ সব সময় প্রত্যক্ষ করা যায় না। এমন অনেক বিষয় আছে যা আমরা ইন্দ্রিয়ের মাধ্যমে পাই না, কিন্তু এগুলোর অস্তিত্ব আছে। কারণ এসব বিষয়ের অস্তিত্ব পরোক্ষভাবে প্রমাণিত। যেমন- ইথারের প্রত্যক্ষ প্রমাণ দেওয়া যায় না, কিন্তু পরোক্ষভাবে এর অস্তিত্ব অনুভব করা যায়। ইথারের কারণে রেডিও, টেলিভিশনের মাধ্যমে আমরা ছবি দেখতে ও কথা শুনতে পাই। তাই ইথারের অস্তিত্বকে বাস্তব কারণ ধরা হয়।"
        },
        {
          "label": "গ",
          "question": "কর্তৃপক্ষের কাজটিতে প্রকল্প প্রমাণের কোন দিকটির প্রতিফলন ঘটেছে? ব্যাখ্যা করো।",
          "explanation": "কর্তৃপক্ষের কাজটিতে প্রকল্প প্রমাণের সংকট উত্তর দৃষ্টান্তের বিষয়টি প্রতিফলন ঘটেছে। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে। ব্রিটিশ যুক্তিবিদ ফ্রান্সিস বেকন প্রথম সংকট উত্তরক দৃষ্টান্ত কথাটি ব্যবহার করেন। তিনি সংকট উত্তরক দৃষ্টান্তকে রাস্তার মোড়ে স্থাপিত পথনির্দেশক চিহ্ন বা ফলকের সাথে তুলনা করেছেন। একাধিক রাস্তার মিলনস্থলে পথনির্দেশক ফলকের সাহায্যে গন্তব্যস্থলে পৌছানো যায়। অনুরূপভাবে সংকট উত্তরক দৃষ্টান্ত আমাদের বলে দেয়, প্রতিযোগী প্রকল্পগুলোর মধ্যে কোনটি গ্রহণ করতে হবে এবং কোনটি বাদ দিতে হবে। সংকট উত্তরণের এরূপ দৃষ্টান্ত উদ্দীপকে বর্ণিত কর্তৃপক্ষের কাজে প্রতীয়মান হয়। উদ্দীপকে বলা হয়েছে, সামিউলের ব্যাগ থেকে কিছু টাকা হারিয়ে যাওয়ার ঘটনাকে কেন্দ্র করে বিভিন্ন জন বিভিন্ন মন্তব্য করতে থাকে। তখন কর্তৃপক্ষ সিদ্ধান্ত নেন ব্যাগের ওপরের আঙ্গুলের ছাপ নিলে প্রকৃত চোর ধরা পড়বে। পরে সে মোতাবেক চোর ধরা পড়ে। অর্থাৎ, এখানে আঙ্গুলের ছাপ পরীক্ষা করে প্রকৃত কারণ উদঘাটন করা হয়। এ কারণে 'আঙ্গুলের ছাপ পরীক্ষা করা হলো সংকট উত্তরক দৃষ্টান্ত।"
        },
        {
          "label": "ঘ",
          "question": "প্রকল্পের বৈধ শর্তের আলোকে শান্ত ও মাহিরের বক্তব্যের তুলনামূলক আলোচনা করো।",
          "explanation": "প্রকল্পের বৈধ শর্তের আলোকে শান্তর বক্তব্য অবৈধ হলেও মাহিরের বক্তব্যটি যথার্থ ছিল। একটি বৈধ প্রকল্পে বিভিন্ন রকম শর্ত বিদ্যমান থাকে। এ শর্তগুলো অনুসরণ করে আমরা প্রকল্পের বৈধতা ও অবৈধতা নির্ণয় করতে পারি। বৈধ প্রকল্পের গুরুত্বপূর্ণ শর্ত হলো প্রকল্পকে অবশ্যই সুনির্দিষ্ট, যৌক্তিক ও বাস্তব কারণভিত্তিক এবং প্রমাণযোগ্য হতে হবে। প্রকল্প বৈধ হতে হলে উক্ত নীতিমালা অনুসরণ করা প্রয়োজন। অন্যদিকে প্রকল্পে যদি বৈধ শর্তাবলি অনুসরণ না করা হয় তাহলে অবৈধ প্রকল্প হিসেবে বিবেচিত হবে। উদ্দীপকে বর্ণিত ঘটনায়, সামিউলের টাকা হারিয়ে যাওয়া ঘটনাকে কেন্দ্র করে শান্ত বলে টাকা ভূতে নিয়ে গেছে। শান্তর এই বক্তব্যে বৈধ প্রকল্পের বাস্তব কারণভিত্তিক শর্তটি উপেক্ষা করা হয়েছে। অন্যদিকে পাশে বসা মাহির বলে, এটা তপুর কাজ। কারণ এর আগেও সে অনুরূপ কাজ করেছে। মাহিরের এই বক্তব্যটি প্রকল্পের প্রাসঙ্গিকতার সাথে সাদৃশ্যপূর্ণ। কারণ বৈধ প্রকল্পের অন্যতম বৈশিষ্ট্য হচ্ছে প্রকল্পটি মূল ঘটনার সাথে প্রাসঙ্গিক হতে হবে। শান্তির বক্তব্যে ঠিক সেই বিষয়টি পরিলক্ষিত হয়। আলোচনা শেষে তাই বলা যায়, শান্তর বক্তব্যে বৈধ প্রকল্পের শর্ত লঙ্ঘিত হলেও মাহিরের বক্তব্যে প্রকল্পের শর্ত অনুসরণ করা হয়েছে। এ কারণে উভয় বক্তব্যের মধ্যে ভিন্নতা প্রতীয়মান হয়।"
        }
      ]
    },
    {
      "number": "6",
      "uddipok": "দৃষ্টান্ত-১: ফারহান তার হাতের বইটিকে প্রথমে পৃষ্ঠা, অধ্যায় ইত্যাদিতে ভাগ করল, পরে একটি রঙ এর ভিত্তিতে ভাগ করে। দৃষ্টান্ত-২: শফিক মানুষকে শিক্ষিত ও অশিক্ষিত শ্রেণিতে ভাগ করে।",
      "tag": "DRMC 24",
      "sub_questions": [
        {
          "label": "ক",
          "question": "যৌক্তিক বিভাগকে ইংরেজিতে কী বলে?",
          "explanation": "যৌক্তিক বিভাগকে ইংরেজিতে বলে Logical Division I"
        },
        {
          "label": "খ",
          "question": "দ্বিকোটিক বিভাগ কীভাবে বিভাজন হয়?",
          "explanation": "দ্বিকোটিক বিভাগে একটি জাতিকে তার অন্তর্গত দুটি বিরুদ্ধ উপজাতিতে বিভাজন করা হয়। দ্বিকোটিক বিভাগ মূলত একটি আকারগত প্রক্রিয়া। এ বিভাগ প্রক্রিয়াটি যৌক্তিক চিন্তার বিরোধ নিয়ম (Law of Contradiction) এবং নির্মধ্যম নিয়ম (Law of Excluded Middle) এর ওপর প্রতিষ্ঠিত। তাঁই এখানে পদের বিভক্তকরণে কোনো বাস্তব গুণের প্রয়োজন হয় না। এক্ষেত্রে একটি জাতিকে তার অন্তর্গত দুটি বিরুদ্ধ উপজাতিতে বিভাজন করা হয়। যার একটি হয় সদর্থক (নির্দিষ্ট) পদ, অন্যটি হয় নঞর্থক (অনির্দিষ্ট) পদ।"
        },
        {
          "label": "গ",
          "question": "দৃষ্টান্ত-১ এ কোন ত্রুটি আছে? ব্যাখ্যা করো।",
          "explanation": "দৃশ্যকল্প-১ এ অঙ্গগত ও গুণগত বিভাগ অনুপপত্তি রয়েছে। দৃশ্যকল্প-১ এ বর্ণিত, ফারহান তার হাতের বইটিকে প্রথমে পৃষ্ঠা, অধ্যায় ইত্যাদিতে ভাগ করে, পরে এটির রং এর ভিত্তিতে ভাগ করে। তার এই বিভাজন প্রক্রিয়ায় দুটি ভুল লক্ষ করা যায়। সে একটি জাতিবাচক পদের পরিবর্তে কোনো বস্তুকে বিভাজন করায় প্রথমত, অসঙ্গত বিভাগ অনুপপত্তি ঘটেছে। দ্বিতীয়ত, বইটিকে রঙের ভিত্তিতে বিভাগ করায় গুণগত বিভাগ অনুপপত্তি ঘটেছে। যুক্তিবিদরা যৌক্তিক বিভাগের জন্য ছয়টি নিয়মের কথা বলেছেন। তার মধ্যে প্রথম নিয়মটি হলো, যৌক্তিক বিভাগে একটি জাতিবাচক পদকে বিভক্ত করতে হবে কোনো ব্যক্তি বা বস্তুকে নয়। উদ্দীপকে দৃশ্যকল্প-১ এ বর্ণিত ফারহানের ঘটনায় এ নিয়ম লঙ্ঘিত হয়েছে। এ কারণে বলা যায়, দৃশ্যকল্প-১ এ ত্রুটি আছে।"
        },
        {
          "label": "ঘ",
          "question": "দৃষ্টান্ত-২ এ যৌক্তিক বিভাগের সঠিক প্রকৃতি প্রকাশ পেয়েছে- মূল্যায়ন করো।",
          "explanation": "দৃশ্যকল্প-২ এ যৌক্তিক বিভাগের সঠিক প্রকৃতি প্রকাশ পেয়েছে- উক্তিটি যথার্থ। কারণ এখানে একটি নীতির আলোকে মানুষ পদের যৌক্তিক বিভাগ করা হয়েছে। একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। কোনো পদকে বিভাজন করার ক্ষেত্রে এ বিভাগে অবশ্যই একটি মূললনীতি অনুসরণ করতে হয়। যেমন- 'শিক্ষা' মূলনীতির ভিত্তিতে 'মানুষ' জাতিকে 'শিক্ষিত' ও 'অশিক্ষিত' এ দুটি উপজাতিতে ভাগ করা যায়। আবার সততার ভিত্তিতে 'সৎ' ও 'অসৎ' এ দুটি উপজাতিতেও ভাগ করা যায়। কিন্তু কোনোভাবেই 'শিক্ষা' ও 'সততা' এ দুটি মূলনীতি অনুযায়ী মানুষকে একসাথে 'শিক্ষিত সৎ মানুষ' ও 'অশিক্ষিত সৎ মানুষ' পদে বিভক্ত করা যায় না। উদ্দীপকের দৃশ্যকল্প-২ এ বর্ণিত ঘটনায়, শফিক মানুষকে 'শিক্ষা' মূলনীতির ভিত্তিতে 'শিক্ষিত' ও 'অশিক্ষিত' এ দুটি শ্রেণিতে ভাগ করেছে। অর্থাৎ একটি নীতির আলোকে সে এই যৌক্তিক বিভাগ প্রক্রিয়াটি সম্পন্ন করেছে। তাই তার কর্মকাণ্ডে যৌক্তিক বিভাগের সঠিক প্রকৃতি প্রকাশ পেয়েছে। আলোচনা শেষে বলা যায়, যৌক্তিক বিভাগে একটি মূলনীতির ভিত্তিতে পদকে বিভক্ত করা হয়। যার দৃষ্টান্ত উদ্দীপকের দৃশ্যকল্প-২ এ পরিলক্ষিত হয়। এ. কারণে দৃশ্যকল্প-২ এর যৌক্তিক বিভাজন প্রকিয়াটি যথার্থ বলে মনে করি।"
        }
      ]
    },
    {
      "number": "7",
      "uddipok": "শামীম ও ওসমান একটি বিষয় নিয়ে আলোচনা করছে। শামীম বললো, ভাগ্যগুণেই আমাদের নৌকাটি দ্রুত নদী পার করে আমাদেরকে গন্তব্যে পৌছে দিয়েছে। ওসমান তখন বললো, না, বরং নৌকাটি দ্রুত চলার কারণ হচ্ছে নদীর স্রোত ও বাতাসের বেগ তখন আমাদের অনুকূলে ছিল, তাছাড়া আমাদের মাঝিও ছিল অভিজ্ঞ। এ কারণেই মূলত আমরা তাড়াতাড়ি নদী পার হই।",
      "tag": "DRMC 24",
      "sub_questions": [
        {
          "label": "ক",
          "question": "ব্যাখ্যা কাকে বলে?",
          "explanation": "কোনো জটিল বা দুর্বোধ্য বিষয়কে সহজ-সরলভাবে উপস্থাপন করার প্রক্রিয়াকে ব্যাখ্যা বলে।"
        },
        {
          "label": "খ",
          "question": "সুখ-দুঃখ, আনন্দ বেদনার ব্যাখ্যা দেওয়া যায় না কেন?",
          "explanation": "মনের মৌলিক অনুভূতি হওয়ায় সুখ-দুঃখ, আনন্দ বেদনার ব্যাখ্যা দেওয়া যায় না। কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "ওসমানের ব্যাখ্যায় বৈজ্ঞানিক ব্যাখ্যার কোন রূপের প্রতিফলন ঘটেছে?",
          "explanation": "ওসমানের ব্যাখ্যায় বৈজ্ঞানিক ব্যাখ্যার বিশ্লেষণ রূপের প্রতিফলন ঘটেছে। কয়েকটি কারণ মিলিতভাবে কাজ করার ফলে একটি মিশ্র কার্য উৎপন্ন হয়। বৈজ্ঞানিক ব্যাখ্যায় এরূপ মিশ্র কার্যের কারণগুলোকে আলাদা করে দেখানো হয়। এভাবে কোনো ঘটনার মিশ্র কার্য ব্যাখ্যার প্রক্রিয়াকেই বলে বিশ্লেষণ। এক্ষেত্রে মিশ্র কার্য হলো কতগুলো স্বতন্ত্র কারণের মিলিত প্রচেষ্টার ফল। বিশ্লেষণে মিশ্র কার্যের কারণগুলো পৃথক পৃথকভাবে দেখানো হয়। বিশ্লেষণের দৃষ্টান্ত লক্ষ করা যায় উদ্দীপকের ওসমানের ব্যাখ্যায়। উদ্দীপকের ওসমান নৌকা দ্রুত চলা নামক জটিল ঘটনার কারণ হিসেবে নদীর স্রোত, বাতাসের বেগ ও মাঝির অভিজ্ঞতার ভূমিকা উল্লেখ করে। অর্থাৎ ওসমান এখানে বিশ্লেষণের মাধ্যমে সুস্পষ্ট করে যে নৌকা দ্রুত চলা নামক জটিল ঘটনা হলো কতগুলো স্বতন্ত্র কারণের মিলিত ফল। তাই বলা যায়, ওসমানের ব্যাখ্যায় বৈজ্ঞানিক ব্যাখ্যার বিশ্লেষণ রূপটি দৃশ্যমান।"
        },
        {
          "label": "ঘ",
          "question": "শামীম ও ওসমানের ব্যাখ্যায় কী কোনো পার্থক্য আছে? বিশ্লেষণ করো।",
          "explanation": "শামীম ও ওসমানের ব্যাখ্যা যথাক্রমে লৌকিক ব্যাখ্যা ও বৈজ্ঞানিক ব্যাখ্যা হওয়ায় উভয়ের মধ্যে পার্থক্য বিদ্যমান। উদ্দীপকের শামীমের বর্ণিত ব্যাখ্যায় অতিপ্রাকৃতিক ও মনগড়া কারণ উল্লেখ করে নৌকাটির দ্রুত নদী পার হওয়া ঘটনাটি ব্যাখ্যা করা হয়েছে বলে এটি লৌকিক ব্যাখ্যা। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। লৌকিক ব্যাখ্যায় সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। এ ধরনের ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়ে থাকে। এ কারণে সবার কাছে লৌকিক ব্যাখ্যার সমান গুরুত্ব নেই। অন্যদিকে, ওসমানের বর্ণিত ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে নৌকাটির দ্রুত নদী পার হওয়া ঘটনাটির ব্যাখ্যা প্রদান করা হয়েছে বলে এটি বৈজ্ঞানিক ব্যাখ্যা। এরূপ ব্যাখ্যায় কার্যকারণ সম্পর্ক নির্ণয় করে ঘটনার প্রসঙ্গিক বিবৃতি দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল-পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক ব্যাখ্যার গুরুত্ব রয়েছে। আলোচনা শেষে তাই বলা যায়, উদ্দীপকে শামীম ও ওসমানের ব্যাখ্যায় লৌকিক ও বৈজ্ঞানিক ব্যাখ্যার উল্লেখ থাকায় উভয়ের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "ইশতিয়াক তার ছোট ভাই প্রাপ্তকে বললো, যখন কোনো একটি শ্রেণিবাচক পদকে কেবল একটি মূলসূত্রের ভিত্তিতে আলাদা করা হয় তখন অনেক সমস্যার সমাধান হয়ে যায়। প্রাপ্ত তখন মানুষ পদকে বিভাজন করতে গিয়ে বললো, মানুষ হলো সভ্য, শিক্ষিত ও সৎ জীব।",
      "tag": "DRMC 24",
      "sub_questions": [
        {
          "label": "ক",
          "question": "উল্লম্ফন বিভাগ কাকে বলে?",
          "explanation": "কোনো জাতির বিভক্তকরণে তার মধ্যবর্তী উপজাতি বাদ পড়লে যে ভ্রান্তি বা দোষ ঘটে তাকে উল্লম্ফন রিভাগ বলে।"
        },
        {
          "label": "খ",
          "question": "বিশিষ্ট বস্তুর বিভাজন সম্ভব নয় কেন?",
          "explanation": "যৌক্তিক বিভাগের নিয়ম অনুযায়ী হয় না বিধায় বিশিষ্ট ব্যক্তি বা বস্তুকে বিভক্ত করা সম্ভব নয়। যৌক্তিক বিভাগে সর্বদাই একটা শ্রেণিকে তার উপশ্রেণিতে বিভক্ত করা হয়, কোনো ব্যক্তি বা বস্তুকে নয়। ব্যক্তি বা বস্তুর নিচে কোনো শ্রেণি না থাকায় তার যৌক্তিক বিভাগ সম্ভব নয়। তাই কোনো বিশিষ্ট ব্যক্তি বা বস্তুকে বিভক্ত করা সম্ভব নয়।"
        },
        {
          "label": "গ",
          "question": "প্রাপ্তর বিভাজনে কোন ধরনের অনুপপত্তি ঘটেছে? ব্যাখ্যা করো।",
          "explanation": "প্রাপ্তর বিভাজনে সংকর বিভাগ অনুপপত্তি ঘটেছে। যৌক্তিক বিভাগে সর্বদা একটি মূলসূত্র অনুসরণ করতে হয়। এ নিয়ম লঙ্ঘন করে একাধিক মূলসূত্র গ্রহণ করলে সংকর বিভাগ অনুপপত্তি ঘটে। যেমন- মানুষকে সৎ, বিদ্বান ও দীর্ঘকায় এভাবে বিভক্ত করলে এরূপ অনুপপত্তি ঘটে। এখানে তিনটি মূলসূত্র গ্রহণ করার কারণে সংকর বিভাগ অনুপপত্তি ঘটেছে। অনুরূপ দৃষ্টান্ত উদ্দীপকে প্রাপ্তর বিভাজনেও লক্ষ করা যায়। উদ্দীপকে বর্ণিত ঘটনায় প্রাপ্ত মানুষ পদকে বিভাজন করতে গিয়ে বলে, মানুষ হলো সভ্য, শিক্ষিত ও সৎ জীব। তার এ বক্তব্যে তিনটি মূলসূত্র রয়েছে। যথা- সভ্যতা, সততা ও শিক্ষা। কাজেই প্রাপ্তর বক্তব্যে বিভক্ত উপশ্রেণিগুলো একটির সাথে অন্যটি মিশে গিয়েছে। এ কারণে তার বক্তব্যে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "ইশতিয়াকের কথাটির মূল্যায়ন করো।",
          "explanation": "উদ্দীপকে ইশতিয়াকের কথাটি যথার্থ। কারণ সে একটি শ্রেণিবাচক পদকে কেবল একটি মূলসূত্রের ভিত্তিতে আলাদা করার কথা উল্লেখ করেছে। যৌক্তিক বিভাগের ক্ষেত্রে মূলনীতি খুবই গুরুত্বপূর্ণ একটি বিষয়। এ বিভাগে একই সময়ে একটিমাত্র মূলনীতির ভিত্তিতে কোনো শ্রেণিকে ভাগ করা হয়। কারণ, একই সময়ে একাধিক মূলসূত্রের ভিত্তিতে কোনো শ্রেণিকে ভাগ করা হলে বিভক্ত উপশ্রেণিগুলোর একটার সঙ্গে অন্যটার পার্থক্য বজায় রাখা যায় না। একাধিক বৈশিষ্ট্যকে বিভাজনের মূলনীতি হিসেবে ব্যবহার করার ফলে - এক উপশ্রেণির বৈশিষ্ট্য অন্য উপশ্রেণিতেও পাওয়া যায়। সর্বোপরি কোনো পদের যৌক্তিক বিভাগে একটির পরিবর্তে একাধিক মূলনীতি গ্রহণ করা হলে 'সংকর বিভাগ অনুপপত্তি' (Fallacy of Cross Division) ঘটে। যেমন- মানুষকে 'সৎ', 'বিমান' ও 'দীর্ঘকায়' এভাবে বিভক্ত করা হলে উক্ত অনুপপত্তি ঘটে। এখানে বিভাগের তিনটি মূলসূত্র হিসেবে 'সততা', 'বিদ্যা' ও 'উচ্চতা' 'গ্রহণ করা হয়েছে। কাজেই বিভক্ত উপশ্রেণিগুলো পরস্পর মিশে গেছে। কেননা, কোনো বিদ্বান লোক সৎ এবং দীর্ঘকায়ও হতে পারেন। পরিশেষে বলা যায়, উল্লেখিত অনুপপত্তির আশঙ্ক্ষা অনুধাবন করেই উদ্দীপকের ইশতিয়াক তার ছোট ভাই প্রাপ্তকে বলে, যখন কোনো শ্রেণিবাচক পদকে কেবল একটি মূলসূত্রের ভিত্তিতে আলাদা করা হয় তখন -অনেক সমস্যার সমাধান হয়ে যায়। তাই আমি ইশতিয়াকের বক্তব্যকে যথার্থ বলে মনে করি।"
        }
      ]
    },
    {
      "number": "9",
      "uddipok": "শিক্ষক: পৃথিবীতে কত ধরনের হরিণ আছে? ছাত্র: বণ্য হরিণ, পোষা হরিণ, বাংলাদেশি হরিণ, ভারতীয় হরিণ।",
      "tag": "DRMC 24",
      "sub_questions": [
        {
          "label": "ক",
          "question": "বিভাজ্য মূল কী?",
          "explanation": "মূলসূত্র অনুসারে যে জাতিকে তার অন্তর্গত উপজাতিসমূহে বিভক্ত 'করা হয় তাকে বিভাজ্য মূল বলে।"
        },
        {
          "label": "খ",
          "question": "যৌক্তিক বিভাগ একটি মানসিক প্রক্রিয়া- ব্যাখ্যা করো।",
          "explanation": "যৌক্তিক বিভাগ একটি মানসিক প্রক্রিয়া। পদের যৌক্তিক বিভাগের প্রাথমিক কাজ চিন্তার মাধ্যমে সম্পন্ন এ কারণে বলা যায়, যৌক্তিক বিভাগ একটি মানসিক প্রক্রিয়া। যৌক্তিক বিভাগে কোনো জাতিকে তার আসন্নতম উপজাতিতে বিভক্ত করার সময় মানসিকভাবে সামঞ্জস্য বিধান করা হয়। এ ক্ষেত্রে প্রথমেই একটি নীতি অনুসরণ করে - নির্ধারিত পদকে ভাগ করার প্রক্রিয়া নির্ধারণ করতে হয়। আর এ প্রক্রিয়াটি মানুষের মনোজগতে সম্পন্ন হয়।"
        },
        {
          "label": "গ",
          "question": "ছাত্রের উত্তরে যৌক্তিক বিভাগের কোন অনুপপত্তি ঘটেছে?",
          "explanation": "ছাত্রের উত্তরে যৌক্তিক বিভাগের অতিব্যাপক অনুপপত্তি ঘটেছে।' যৌক্তিক বিভাগে বিভক্ত উপজাতির মিলিত ব্যক্ত্যর্থ যদি বিভাজ্য জাতির ব্যস্ত্যর্থের চেয়ে বেশি হয় তাহলে অতিব্যাপক বিভাগ অনুপপত্তি ঘটে। যেমন- মুদ্রাকে স্বর্ণমুদ্রা, রৌপ্যমুদ্রা, ব্রোঞ্জমুদ্রা ও অন্যান্য 'ধাতব মুদ্রা এবং ব্যাংক নোটে বিভক্ত করলে অতিব্যাপক বিভাগ অনুপপত্তি ঘটবে। কারণ এখানে ব্যাংক নোট অতিরিক্ত যুক্ত করার কারণে মুদ্রার ব্যক্ত্যর্থ বৃদ্ধি পেয়েছে। এর ফলে দৃষ্টান্তটিতে অতিব্যাপক অনুপপত্তি ঘটেছে। অনুরূপ অনুপপত্তি উদ্দীপকে বর্ণিত ছাত্রের বক্তব্যে পরিলক্ষিত হয়। উদ্দীপকে বর্ণিত শিক্ষকের এক প্রশ্নের উত্তরে ছাত্র হরিণকে বন্য হরিণ, পোষা' হরিণ, বাংলাদেশী হরিণ ও ভারতীয় হরিণ পদে বিভক্ত করেছে। তার এ উত্তরে হরিণ পদের ব্যস্ত্যর্থ বৃদ্ধি পেয়েছে। কেননা বন্য হরিণ ও পোষা হরিণ এ দুই ভাগের মধ্য দিয়েই হরিণের ব্যক্ত্যর্থ সমান হয়। কিন্তু উক্ত দৃষ্টান্তে হরিণের ব্যস্ত্যর্থের সঙ্গে বাংলাদেশী হরিণ 'ও ভারতীয় হরিণ যোগ করায় মোট ব্যক্ত্যর্থ বেশি হয়েছে। ফলে অতিব্যাপক বিভাগ অনুপপত্তি ঘটেছে।'"
        },
        {
          "label": "ঘ",
          "question": "কীভাবে উক্ত অনুপপত্তি এড়ানো যায়? ব্যাখ্যা করো।",
          "explanation": "যৌক্তিক বিভাগের তৃতীয় নিয়মটি অনুসরণ করলেই উদ্দীপকে বর্ণিত অনুপপত্তি এড়ানো যায়। একটি জাতিকে কীভাবে বিভক্ত করা উচিত সে সম্পর্কে যৌক্তিক বিভাগে ছয়টি নিয়ম উল্লেখ করা হয়েছে। এসব নিয়ম মেনে বিভাগ করলেই যুক্তিসম্মত বিভাগ হিসেবে গণ্য হয়। যৌক্তিক বিভাগের এ ছয়টি নিয়মের মধ্যে তৃতীয় নিয়মটি হলো- বিভক্ত উপশ্রেণিগুলোর একত্রিত ব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে। এর মূল অর্থ হচ্ছে মূল শ্রেণিটিকে যেসব উপশ্রেণিতে ভাগ করা হয় তাদের সকলের একত্রিত ব্যস্ত্যর্থ মূল শ্রেণিটির ব্যক্ত্যর্থের সমান হতে হবে। উদাহরণস্বরূপ, 'সৎ মানুষ' ও 'অসৎ মানুষ' উপশ্রেণি দুটির ব্য্যর্থ বিভাজ্য 'মানুষ' শ্রেণির ব্যক্ত্যর্থের সমান। কারণ মানুষ পদের ব্যক্ত্যর্থ সকল মানুষের মধ্যে কিছু মানুষ সৎ এবং কিছু মানুষ অসৎ। যৌক্তিক বিভাগের এ নিয়মটি যদি মানা না হয় তাহলে দুটি অনুপপত্তি ঘটে। যথা-১ অব্যাপক বিভাগ অনুপপত্তি ও ২. অতিব্যাপক বিভাগ অনুপপত্তি। উদ্দীপকে বর্ণিত দৃষ্টান্তে অতিব্যাপক বিভাগ অনুপপত্তির দৃষ্টান্ত লক্ষ করা যায়। উদ্দীপকে উল্লেখিত অতিব্যাপক বিভাগ অনুপপত্তি এড়ানোর জন্য ছাত্রের উচিত ছিল একটি নীতি অনুসরণ করা। এ ক্ষেত্রে হরিণ পদের পূর্ণ ব্যক্ত্যর্থ বন্য হরিণ ও পোষা হরিণ বললেই এরূপ অনুপপত্তি এড়ানো যেত। পরিশেষে বলা যায়, যৌক্তিক বিভাগের তৃতীয় নিয়ম লঙ্ঘন করার কারণেই অতিব্যাপক বিভাগ অনুপপত্তি ঘটে। তাই এ বিভাগ অনুপপত্তি এড়ানোর জন্য যৌক্তিক বিভাগের তৃতীয় নিয়মটি যথাযথভাবে অনুসরণ করা উচিত।"
        }
      ]
    },
    {
      "number": "10",
      "uddipok": "আবদুশ শাকুর মামার বাড়িতে যাওয়ার সময় এক কেজি আম কিনে দেখল সংখ্যায় ৫টি। সেখানে প্রতিটি আম কেটে সবার সামনে রাখা হয়। দেখা গেল, সব কটি আম মিষ্টি। তখন সে সিদ্ধান্ত নেয়, তার কেনা সব আম হয় মিষ্টি। অন্যদিকে, শওকত বললো, আমি এপর্যন্ত যত কাক দেখেছি সবই কালো। সুতরাং পৃথিবীর সব কাক হয় কালো।",
      "tag": "DRMC 24",
      "sub_questions": [
        {
          "label": "ক",
          "question": "আরোহের বস্তুগতভিত্তি কী কী?",
          "explanation": "আরোহের বস্তুগত ভিত্তি হচ্ছে নিরীক্ষণ ও পরীক্ষণ।"
        },
        {
          "label": "খ",
          "question": "\"বৈজ্ঞানিক আরোহ অধিকাংশ ক্ষেত্রে পরীক্ষণ-নির্ভর\"- ব্যাখ্যা করো।",
          "explanation": "বৈজ্ঞানিক আরোহ অধিকাংশ ক্ষেত্রে পরীক্ষণ নির্ভর। আরোহের বস্তুগত ভিত্তির একটি হলো পরীক্ষণ। কোনো উদ্দেশ্য সাধনের জন্য ঘটনাবলীকে নিজেদের আয়ত্তে এনে কৃত্রিম উপায়ে সুনিয়ন্ত্রিতভাবে প্রত্যক্ষ করাকে পরীক্ষণ বলা হয়। বৈজ্ঞানিক আরোহে কয়েকটি দৃষ্টান্ত পর্যবেক্ষণ করে একটি সার্বিক সিদ্ধান্ত গ্রহণ করা হয়। আর এই পর্যবেক্ষণ অধিকাংশ ক্ষেত্রে পরীক্ষণের মাধ্যমে সম্পন্ন হয়। তাই বৈজ্ঞানিক আরোহ মূলত পরীক্ষণ নির্ভর।"
        },
        {
          "label": "গ",
          "question": "শওকতের কথায় কোন আরোহের প্রতিফলন ঘটেছে? ব্যাখ্যা করো।",
          "explanation": "শওকতের কথায় অবৈজ্ঞানিক আরোহের প্রতিফলন ঘটেছে। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয় তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তারা সবাই স্বার্থপর। অভএৰ, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। উদ্দীপকের শওকত বলে, এ পর্যন্ত যত কাক দেখেছি সবই কালো। সুতরাং পৃথিবীর সব কাক হয় কালো। উদ্দীপকের এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "আবদুশ শাকুরের সিদ্ধান্তের সাথে বৈজ্ঞানিক আরোহের তুলনা করো।",
          "explanation": "আবদুস শাকুরের সিদ্ধান্ত তথা পূর্ণাঙ্গ আরোহের সিদ্ধান্তের সাথে বৈজ্ঞানিক আরোহের তুলনা করা হলো। উদ্দীপকে দেখতে পাই, আবদুশ শাকুর মামার বাড়িতে যাওয়ার সময় এক কেজি আম কিনে দেখল সংখ্যায় ৫টি। সেখানে প্রতিটি আম কেটে সবার সামনে রাখা হয়। দেখা গেল সব কটি আম মিষ্টি। তখন সে সিদ্ধান্ত নেয় তার কেনা সব আম হয় মিষ্টি। এখনে আবদুশ শাকুর কেনা আমের ৫টির মধ্যে প্রতিটিই যাচাই করে সার্বিক সিদ্ধান্ত গ্রহণ করেছে। এ কারণে তার কার্যক্রমটি পূর্ণাঙ্গ আরোহের দৃষ্টান্ত। কারণ যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহ অপ্রকৃত আরোহের অন্তর্ভুক্ত। এ আরোহের মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ থাকে না। তাই এর সিদ্ধান্তটি হয় নিশ্চিত সত্য। যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে অর্থাৎ আরোহমূলক লম্ফের মাধ্যমে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে। যেমন- দার্শনিক কান্ট, হিউম ও কপি প্রমুখের মধ্যে 'জ্ঞানী' হওয়ার গুণ প্রত্যক্ষ করে সার্বিক সিদ্ধান্ত গ্রহণ করি যে, সকল দার্শনিক হন জ্ঞানী। এখানে 'দার্শনিক' ও 'জ্ঞানী' পদ দুটির মধ্যে কার্যকারণ সম্পর্ক স্থাপনের মাধ্যমে সার্বিক সিদ্ধান্তটি গ্রহণ করা হয়েছে। এ কারণে এটি বৈজ্ঞানিক আরোহের দৃষ্টান্ত। বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। তাই এ আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে যা প্রায় নিশ্চিত সত্য হয়। আলোচনা শেষে তাই বলা যায়, পূর্ণাঙ্গ আরোহ অপ্রকৃত আরোহের অন্তর্ভুক্ত ও বৈজ্ঞানিক আরোহ প্রকৃত আরোহের অন্তর্ভুক্ত হলেও উভয়ের সিদ্ধান্তই নিশ্চিত সত্য হয়।"
        }
      ]
    },
    {
      "number": "11",
      "uddipok": "দৃষ্টান্ত-১: সমাজে নৈতিক অবক্ষয়ের কারণ নিয়ে একটি স্কুল-বিতর্কে বিজয়ী দলের নেতার যুক্তি ছিল, এর কারণ আসলে নৈতিকবোধের অভাব, ধর্মীয় শিক্ষা না থাকা সর্বোপরি পারিবারিক সাহচর্যের অভাব। দৃষ্টান্ত-২: বিজ্ঞানীদের অদম্য সাধনার ফলে মাধ্যাকর্ষণ নিয়মের মত মৌলিক নিয়ম আবিষ্কৃত হলেও আসলে এ নিয়ম কে কেন চালু করেছে এবং কখন থেকে চালু হয়েছে এর ব্যাখ্যা তারা দিতে পারেননি।",
      "tag": "DRMC 24",
      "sub_questions": [
        {
          "label": "ক",
          "question": "শৃঙ্খলযোজন কাকে বলে?",
          "explanation": "কোনো ঘটনার দূরবর্তী কারণ ও তার কার্যসমূহের মধ্যবর্তী পর্যায়কে শৃঙ্খলযোজন বলে।"
        },
        {
          "label": "খ",
          "question": "মাধ্যাকর্ষণ নিয়মের মাধ্যমে কীভাবে জোয়ার-ভাটার ব্যাখ্যা করা হয়?",
          "explanation": "অন্তর্ভুক্তি নীতির আলোকে মাধ্যাকর্ষণ নিয়মের মাধ্যমে জোয়ার- ভাটার ব্যাখ্যা করা যায়। বৈজ্ঞানিক ব্যাখ্যার যে ব্যাখ্যায় একটি অল্প ব্যাপক নিয়মকে অধিক ব্যাপক নিয়মের অন্তর্ভুক্ত করে ব্যাখ্যা করা হয়, তাই অন্তর্ভুক্তি। যেমন- মাধ্যাকর্ষণ শক্তি একটি বিশাল ও বড় নিয়ম। এ নিয়মের আওতায় এনে আমরা সমুদ্রের বা নদীর জোয়ার-ভাটার নিয়মকে ব্যাখ্যা করতে পারি। কেননা মাধ্যাকর্ষণ নিয়মের ক্ষেত্রে যে ব্যাখ্যা প্রয়োগ করা হয়, তা জোয়ার-ভাটার ক্ষেত্রেও প্রয়োগ করা যায়।"
        },
        {
          "label": "গ",
          "question": "দৃষ্টান্ত-২ এ ব্যাখ্যার কোন দিকটির ইঙ্গিত এসেছে?",
          "explanation": "দৃষ্টান্ত-২ এ ব্যাখ্যার সীমাবদ্ধতার দিকটির ইঙ্গিত এসেছে। যেসব ঘটনার ব্যাখ্যাদানের সময় ঘটনাগুলো অন্য কোনো ঘটনার সাথে সাদৃশ্য নির্ণয় করে সংযুক্ত করা যায় না সেসব ঘটনার ব্যাখ্যা প্রদান করাও সম্ভব নয়। অর্থাৎ সেসব ক্ষেত্রে ব্যাখ্যার সীমাবদ্ধতা পরিলক্ষিত হয়। উদ্দীপকের দৃষ্টান্ত-২ এ বলা হয়েছে, বিজ্ঞানীদের অদম্য সাধনার ফলে মাধ্যাকর্ষণ নিয়মের মত মৌলিক নিয়ম আবিষ্কৃত হলেও আসলে এ নিয়ম কে কেন চালু করেছে এবং কখন থেকে চালু হয়েছে এর ব্যাখ্যা তারা দিতে পারেননি। এটিও বৈজ্ঞানিক ব্যাখ্যার সীমাবদ্ধতার একটি দৃষ্টান্ত। আমরা জানি, মৌলিক বা পরম নিয়মের বৈজ্ঞানিক ব্যাখ্যা দেয়া যায় না। মৌলিক নিয়ম বা পরম নিয়ম হলো সর্বোচ্চ নিয়ম। এই নিয়মের চেয়ে উচ্চতর কোনো নিয়ম নেই। এরূপ একটি নিয়মকে উচ্চতর কোনো নিয়মের অন্তর্ভুক্ত করা যায় না। তাই এদের বৈজ্ঞানিক ব্যাখ্যা সম্ভব নয়। যেমন- প্রকৃতির নিয়মানুবর্তিতা নীতি, কার্যকারণ নিয়ম ইত্যাদি মৌলিক নিয়মের অনুরূপ বা উচ্চতর কোনো নিয়ম নেই বলে এদের বৈজ্ঞানিক ব্যাখ্যা সম্ভব নয়।"
        },
        {
          "label": "ঘ",
          "question": "দৃষ্টান্ত-১ এর ব্যাখ্যাটির সাথে তুমি কী একমত? মন্তব্য দাও।",
          "explanation": "দৃষ্টান্ত-১ এর ব্যাখ্যাটির সাথে আমি সম্পূর্ণরূপে একমত। কারণ এটি বৈজ্ঞানিক ব্যাখ্যার একটি উজ্জ্বল দৃষ্টান্ত। যে ব্যাখ্যায় কার্যকারণ সম্পর্ক আবিষ্কার করে কোনো ঘটনার ব্যাখ্যা দেওয়া হয় তাকে বৈজ্ঞানিক ব্যাখ্যা বলে। যেমন- চাঁদের ওপর যখন পৃথিবীর ছায়া পড়ে তখন চন্দ্রগ্রহণ হয়। এভাবে বৈজ্ঞানিক ব্যাখ্যায় ঘটনাবলিকে প্রাকৃতিক নিয়মকানুনের অধীনে ব্যাখ্যা করা হয়। এ ধরনের ব্যাখ্যার বিভিন্ন স্তর রয়েছে, যেগুলোর সাহায্যে ঘটনার সঠিক কারণ আবিষ্কার করা যায়। বৈজ্ঞানিক ব্যাখ্যা মানুষের শিক্ষা, বিশ্বাস, দৃষ্টিভঙ্গি প্রভৃতি বিষয়ের ওপর নির্ভর করে। পাশাপাশি বৈজ্ঞানিকভাবে প্রত্যক্ষণে মাধ্যমে কোনো ঘটনার বাস্তব ও মৌলিক বিষয় প্রকাশ পায়। দৃষ্টান্ত-১ এ বর্ণিত, সমাজে নৈতিক অবক্ষয়ের কারণ নিয়ে একটি স্কুল- বিতর্কে বিজয়ী দলের নেতার যুক্তি ছিল, এর কারণ আসলে নৈতিকবোধের অভাব, ধর্মীয় শিক্ষা না থাকা, সর্বোপরি পারিবারিক সাহচর্যের অভাব। বস্তুত সমাজে নৈতিক অবক্ষয়ের কারণ হিসেবে উল্লেখিত বিষয়গুলো অবশ্যই মৌলিক এবং সাদৃশ্যপূর্ণ। এ কারণে এটি একটি বৈজ্ঞানিক ব্যাখ্যার দৃষ্টান্ত! আলোচনা শেষে বলা যায়, বৈজ্ঞানিক ব্যাখ্যার মাধ্যমে নিশ্চিত সিদ্ধান্ত পাওয়া যায়। তাই উদ্দীপকে পরিলক্ষিত বৈজ্ঞানিক ব্যাখ্যার সাথে আমি একমত।"
        }
      ]
    }
  ]
}