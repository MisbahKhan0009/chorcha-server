{
  "title": "বরিশাল বোর্ড ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় জীব। দৃশ্যকল্প-২: মানুষ হয় শিক্ষিত জীব। দৃশ্যকল্প-৩: গাছ হয় বৃক্ষ।",
      "tag": "BB 24",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে বলে যৌক্তিক সংজ্ঞা।"
        },
        {
          "label": "খ",
          "question": "মৌলিক গুণের সংজ্ঞা দেওয়া যায় না কেন?",
          "explanation": "মৌলিক গুণের অপরিহার্য অর্থ প্রকাশ করা যায় না বলে এ বিষয়ের কোনো সংজ্ঞা দেওয়া সম্ভব নয়। ব্যক্তি বা বস্তুর বিভিন্ন মৌলিক গুণ বা অনুভূতি রয়েছে। যেমন- তিক্ততা, মিষ্টতা, আনন্দ, বেদনা ইত্যাদি। এসব মৌলিক গুণের আসন্নতম জাতি ও বিভেদক লক্ষণ না থাকার কারণে অপরিহার্য অর্থ প্রকাশ করা যায় না। তাই এসব পদের সংজ্ঞা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-৩ এ যৌক্তিক সংজ্ঞার কোন নিয়মের লঙ্ঘন ঘটেছে? ব্যাখ্যা করো।",
          "explanation": "দৃশ্যকল্প-৩ এ যৌক্তিক সংজ্ঞার তৃতীয় নিয়মের লঙ্ঘন ঘটেছে। চক্রক সংজ্ঞা একটি ত্রুটিপূর্ণ সংজ্ঞা। সংজ্ঞার তৃতীয় নিয়ম লঙ্ঘন করলে এরূপ সংজ্ঞার সৃষ্টি হয়। সংজ্ঞার এই নিয়মটি হলো- যে পদের সংজ্ঞা দিতে হবে সেই পদ বা তার প্রতিশব্দ ব্যবহার করা চলবে না। এই নিয়মটি অমান্য করে কোনো পদের সংজ্ঞায় সমার্থক বা প্রতিশব্দ ব্যবহার করলে একই কথার পুনরাবৃত্তি হবে। এর ফলে সংজ্ঞাটি ত্রুটিপূর্ণ হবে যা চক্রক সংজ্ঞাজনিত অনুপপত্তি নামে পরিচিত। দৃশ্যকল্প-৩ এ বলা হয়েছে 'গাছ হয় বৃক্ষ'। এক্ষেত্রে গাছের সংজ্ঞায় সমার্থক শব্দ ব্যবহার করা হয়েছে। সংজ্ঞার লক্ষ্য হচ্ছে সংজ্ঞেয় পদকে সুস্পষ্ট 'করা। কিন্তু দৃশ্যকল্প-৩ এ সমার্থক শব্দ ব্যবহারের কারণে সংজ্ঞেয় পদের কোনো বৈশিষ্ট্য বা গুণই প্রকাশ পায়নি। যা সুস্পষ্টই যৌক্তিক সংজ্ঞার তৃতীয় নিয়মের লঙ্ঘন।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর পার্থক্য পাঠ্যপুস্তকের আলোকে বিশ্লেষণ করো।",
          "explanation": "দৃশ্যকল্প-১ ও দৃশ্যকল্প-২ যথাক্রমে অতিব্যাপক সংজ্ঞা ও অব্যাপক সংজ্ঞাকে নির্দেশ করে। যদি কোনো পদের সংজ্ঞায় জাত্যর্থের আংশিক গুণ উল্লেখ করা হয় তবে উক্ত পদের ব্যক্ত্যর্থ বৃদ্ধি পাবে। এর ফলে অতিব্যাপক সংজ্ঞাজনিত অনুপপত্তি ঘটবে। দৃশ্যকল্প-২ এ বর্ণিত, 'মানুষ হয় জীব'। এখানে 'মানুষ' পদের সংজ্ঞায় 'বুদ্ধিবৃত্তি' গুণটি বাদ পড়েছে। ফলে মানুষ পদের জাত্যর্থ হ্রাস পাওয়ার বিপরীতে ব্যক্ত্যর্থ বৃদ্ধি পেয়েছে। এ কারণে অতিব্যাপক সংজ্ঞাজনিত অনুপপত্তি ঘটেছে। অন্যদিকে, কোনো পদের সংজ্ঞা দেওয়ার সময় ওই পদের জাত্যর্থের পূর্ণরূপ উল্লেখ করতে হবে, জাত্যর্থের কম-বেশি উল্লেখ করা যাবে না। যদি কোনো পদের সংজ্ঞায় জাত্যর্থের অতিরিক্ত গুণ উল্লেখ করা হয় এবং বিচ্ছেদ্য অবান্তর লক্ষণ হয়, তাহলে তাতে অব্যাপক সংজ্ঞাজনিত অনুপপত্তি ঘটবে। উদ্দীপকের দৃশ্যকল্প-২ এ বর্ণিত 'মানুষ হয় শিক্ষিত জীব'। এ 'শিক্ষিত' গুণটি মানুষ পদের বিচ্ছেদ্য অবান্তর লক্ষণ। এ গুণটি 'সকল মানষের মধ্যে সমানভাবে উপস্থিত থাকে না। কিন্তু উদ্দীপকে মানুষকে কেবল শিক্ষিত জীব বলার কারণে সংজ্ঞায় প্রথম নিয়মটি লঙ্ঘিত হয়েছে এবং অব্যাপক সংজ্ঞাজনিত অনুপপত্তি ঘটেছে। পরিশেষে বলা যায়, অব্যাপক সংজ্ঞা ও অতিব্যাপক সংজ্ঞা দুটি ভিন্ন সংজ্ঞা। যার একটিতে অতিরিক্ত গুণ উল্লেখ করা হয়, অপরটিতে আংশিক গুণ উল্লেখ করা হয়। এরূপ ভিন্নতার দৃষ্টান্ত প্রতীয়মান হয় উদ্দীপকের দৃশ্যকল্প-১ ও দৃশ্যকল্প-২ এ। এ কারণে দৃষ্টান্ত দুটি একটি থেকে অন্যটি আলাদা।"
        }
      ]
    },
    {
      "number": "2",
      "uddipok": "উদাহরণ-১: 'মানুষ হলো বুদ্ধিবৃত্তিসম্পন্ন জীব।' উদাহরণ-২: 'মানুষ হলো হাত, পা ও মাথাবিশিষ্ট পালকবিহীন জীব।' উদাহরণ-৩: 'অন্ধকার হচ্ছে আলোর অভাব।'",
      "tag": "BB 24",
      "sub_questions": [
        {
          "label": "ক",
          "question": "রূপক সংজ্ঞা কী?",
          "explanation": "কোনো পদের সংজ্ঞায় রূপক ভাষা ব্যবহার করে পদটির যে সংজ্ঞা দেওয়া হয় তাকে ৰূপক সংজ্ঞা বলে।"
        },
        {
          "label": "খ",
          "question": "সংজ্ঞায় দুর্বোধ্য ভাষা ব্যবহার করা যায় না কেন?",
          "explanation": "সংজ্ঞায় ভাষাগত জটিলতা এড়ানোর জন্য দুর্বোধ্য ভাষা ব্যবহার করা যায় না। কোনো পদের সংজ্ঞায় সহজ-সরল বা সুস্পষ্ট ভাষার পরিবর্তে জটিল বা দুর্বোধ্য ভাষা ব্যবহার করলে তা ভ্রান্ত হিসেবে বিবেচিত হয়। যেমন- 'বক হলো শ্বেত-শুভ্র দীর্ঘ-গ্রীব স্থিতাচারী সুশ্রী বিহজা'। এখানে 'বক' নামক পাখির সংজ্ঞা দিতে গিয়ে যে শব্দগুলো ব্যবহার করা হয়েছে তা দুর্বোধ্য প্রকৃতির। তাই এরূপ ভাষাগত জটিলতা এড়ানোর জন্য সংজ্ঞায় দুর্বোধ্য ভাষা ব্যবহার করা যাবে না।"
        },
        {
          "label": "গ",
          "question": "উদ্দীপকে উদাহরণ-৩ এ কোন ধরনের সংজ্ঞাজনিত অনুপপত্তি ' ঘটেছে? ব্যাখ্যা করো।",
          "explanation": "উদ্দীপকে উদাহরণ-৩ এ নঞর্থক সংজ্ঞাজনিত অনুপপত্তি ঘটেছে। || যৌক্তিক সংজ্ঞার চতুর্থ নিয়ম অনুযায়ী কোনো পদের সংজ্ঞায় নঞর্থক ভাষা ব্যবহার করা যায় না। এই নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এরূপ ত্রুটিপূর্ণ সংজ্ঞাকে নঞর্থক সংজ্ঞা অনুপপত্তি বলে। যেমন- 'অসুবিধা হয় সুবিধায় অনুপস্থিতি।' এখানে যৌক্তিক সংজ্ঞার নিয়ম লঙ্ঘন করে অনুপস্থিতি শব্দ ব্যবহার করা হয়েছে। তাই সংজ্ঞাটিতে নঞর্থক সংজ্ঞাজনিত অনুপপত্তি ঘটেছে। অনুরূপ অনুপপত্তি দৃশ্যকল্প-৩ এ পরিলক্ষিত হয়। দৃশ্যকল্প-৩ এ বর্ণিত, অন্ধকার হচ্ছে আলোর অভাব। এখানে অন্ধকারের সংজ্ঞা দিতে গিয়ে আলোর অভাব শব্দটি ব্যবহার করা হয়েছে। অর্থাৎ সংজ্ঞায় নেতিবাচক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "পাঠ্যপুস্তকের আলোকে উদাহরণ-১ ও উদাহরণ-২ এর পার্থক্য বিশ্লেষণ করো।",
          "explanation": "উদ্দীপকে উদাহরণ-১ এ যৌক্তিক সংজ্ঞা ও উদাহরণ-২ এ বর্ণনা নির্দেশিত হয়েছে। এদের মধ্যে বিস্তর পার্থক্য বিদ্যমান। উদ্দীপকের উদাহরণ-১ এ বলা হয়েছে, মানুষ হয় বুদ্ধিবৃত্তিসম্পন্ন জীব। এখানে মানুষ পদের পূর্ণ-জাত্যর্থ উল্লেখ করা হয়েছে। তাই তথ্য-১ এর মাধ্যমে যৌক্তিক সংজ্ঞার দৃষ্টান্ত প্রতীয়মান হয়। কেননা যখন কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয় তখন তাকে যৌক্তিক সংজ্ঞা বলে। সংজ্ঞায় পদের অপরিহার্য অর্থ উল্লেখ করার মাধ্যমে সংজ্ঞেয় পদের প্রকৃত অর্থ প্রকাশিত হয়। সংজ্ঞায় পূর্ণ জাত্যর্থ উল্লেখ করার জন্য পদটির আসন্নতম জাতি ও বিভেদক লক্ষণ সম্পর্কে জানতে হয়। তাই যথার্থ যুক্তি গঠনের ক্ষেত্রে সংজ্ঞার জ্ঞান সহায়ক ভূমিকা পালন করে। অপরপক্ষে, উদাহরণ-২-এ বর্ণিত, 'মানুষ হলো হাত, পা ও মাথা বিশিষ্ট পালকহীন জীব।' এখানে মানুষের বিভিন্ন বৈশিষ্ট্য উল্লেখ করা হয়েছে। তাই উদাহরণ-২ এ বর্ণনা বিষয়টি নির্দেশিত হয়েছে। কেননা কোনো পদের জাত্যর্থের অংশবিশেষ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনায় পদের পূর্ণ জাত্যর্থ প্রকাশিত হয় না। তাই বর্ণনার মাধ্যমে পদের অপরিহার্য গুণ আমরা জানতে পারি না। পাশাপাশি বর্ণনার কোনো সুনির্দিষ্ট নিয়ম নেই বলে বিভিন্ন ব্যক্তি বিভিন্নভাবে একটি বিষয়ের বর্ণনা দিয়ে থাকে। তবে সংজ্ঞার তুলনায় বর্ণনার ক্ষেত্র ব্যাপক। কেননা সকল পদের সংজ্ঞা দেওয়া যায় না কিন্তু সকল পদের বর্ণনা দেওয়া যায়। পরিশেষে বলা যায়, যৌক্তিক সংজ্ঞা ও বর্ণনা দুটি ভিন্ন বিষয়। এরূপ ভিন্নতার কারণে উদাহরণ-১ এবং উদাহরণ-২ এর মধ্যে পার্থক্য প্রতীয়মান হয়।"
        }
      ]
    },
    {
      "number": "3",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "উল্লম্ফন বিভাগ কী?",
          "explanation": "যৌক্তিক বিভাগে কোনো জাতিকে নিকটতম উপজাতিতে বিভক্ত করবে ক্ষেত্রে মধ্যবর্তী স্তর বাদ দিয়ে যে বিভাগ করা হয় তাই উল্লম্ফন বিভাগ।"
        },
        {
          "label": "খ",
          "question": "ক্ষুদ্রতম উপজাতিকে যৌক্তিক বিভাগ করা সম্ভব নয় কেন?",
          "explanation": "ক্ষুদ্রতম উপজাতির কোনো নিম্নতর উপজাতি থাকে না বিধায় এর যৌক্তিক বিভাগ সম্ভব নয়। যৌক্তিক বিভাগের উপজাতি হলো শ্রেণিবাচক পদ। এ জাতীয় পদকে বিভক্ত করলে একক ব্যক্তি বা বস্তুকে পাওয়া যায়। যৌক্তিক বিভাগের নিয়মানুযায়ী যেহেতু একক ব্যক্তি বা বস্তুর বিভাজন করা যায় না, তাই ক্ষুদ্রতম উপজাতিকেও বিভক্ত করা যায় না।"
        },
        {
          "label": "গ",
          "question": "উদ্দীপকে বিভাজন প্রক্রিয়াটি পাঠ্যপুস্তকের কোন বিষয়কে প্রকাশ করেছে? ব্যাখ্যা করো।",
          "explanation": "উদ্দীপকের বিভাজন প্রক্রিয়াটি পাঠ্যপুস্তকের দ্বিকোটিক বিভাগকে প্রকাশ করেছে। ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগ বলতে এমন একটি প্রক্রিয়াকে বোঝায় যেখানে কোনো শ্রেণিবাচক বা জাতিবাচক পদকে দুটি উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। অর্থাৎ দ্বিকোটিক বিভাগে বিভক্ত দুটি উপজাতি হলো পরস্পর বিরুদ্ধ পদ। উদ্দীপকে 'মানুষ' পদকে প্রথমে 'শিক্ষিত' ও 'অশিক্ষিত' পদে এবং এরপর 'শিক্ষিত' পদকে 'বাংলাদেশি' ও 'অ-বাংলাদেশি' পদে বিভক্ত করা হয়েছে। অর্থাৎ বিভক্ত উপজাতিগুলো পরস্পর বিরুদ্ধ পদ। এ কারণে বলা যায়, উদ্দীপকে দ্বিকোটিক বিভাগ প্রতিফলিত হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিভাগটির সুবিধাসমূহ পাঠ্যবইয়ের আলোকে বিশ্লেষণ করো।",
          "explanation": "উদ্দীপকের ছকে পরিলক্ষিত দ্বিকোটিক বিভাগের সুবিধাসমূহ বিশ্লেষণ করা হলো- দ্বিকোটিক বিভাগ নির্ভুল আকারগত বিভাগ প্রক্রিয়া। এ বিভাগ প্রক্রিয়ায় কোনো ভ্রান্তি বা অনুপপত্তি ঘটার আশঙ্কা থাকে না। কারণ এখানে যৌক্তিক বিভাগের সকল নিয়ম অনুসরণ করা হয়। পাশাপাশি ছিকোটিক বিভাগ একটি রূপগত প্রক্রিয়া হওয়ায় বাস্তব কোনো জ্ঞান-বা অভিজ্ঞতা ছাড়াই পদের ভাগ করা যায়। অর্থাৎ এ বিভাগে পদের বিভক্তিকরণে কোনো বাস্তব জ্ঞানের প্রয়োজন হয় না। এখানে কেবল একটি জাতিকে পরস্পর বিরোধী উপজাতিতে ভাগ করা হয়। দ্বিকোটিক বিভাগ, একটি আকারগত বৈধ প্রক্রিয়া। এ প্রক্রিয়ায় কোনো বিভাজ্য জাতির মোট ব্যার্থ বিভক্ত উপজাতি বা উপশ্রেণিদ্বয়ের মিলিত ব্যক্ত্যর্থের সমান। তাই এ বিভাগে কোনো পদের ব্যক্ত্যর্থের বাস্তব জ্ঞান না থাকলেও যেকোনো জাতি বা শ্রেণিবাচক পদকে বিভক্ত করা যায়। পরিশেষে বলা যায়, দ্বিকোটিক বিভাগ প্রক্রিয়া একটি সহজ-সরল প্রক্রিয়া। এ পদ্ধতিতে বিভাজ্য পদকে সহজেই সদর্থক ও নঞর্থক পদে ভাগ করা যায়। এ কারণে সাধারণ মানুষও অতি সহজেই এ বিভাগ প্রক্রিয়ার মাধ্যমে পদের বিভক্তি করতে পারে।"
        }
      ]
    },
    {
      "number": "4",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "অব্যাপক বিভাগ কী?",
          "explanation": "বিভক্ত উপজাতিগুলোর মিলিত সংখ্যা জাতির সংখ্যার চেয়ে কম হলে যে অনুপপত্তি ঘটে তাকে অব্যাপক বিভাগ বলে।"
        },
        {
          "label": "খ",
          "question": "বিশিষ্ট সমষ্টিবাচক পদের যৌক্তিক বিভাগ হয় না কেন?",
          "explanation": "উপজাতি না থাকার কারণে বিশিষ্ট সমষ্টিবাচক পদের যৌক্তিক বিভাগ কোনোভাবেই সম্ভব নয়। উপজাতি না থাকার কারণে পদকে ভাগ করা হলে কোনো উপজাতি পাওয়া যায় না বা সংশ্লিষ্ট পদটি বিভক্ত পদের ওপর প্রযোজ্য হয় না। যেমন- ঢাকা বিশ্ববিদ্যালয় কেন্দ্রিয় গ্রন্থাগার, মানুষের সুখ, দুঃখ, আনন্দ প্রভৃতি। এ পদগুলোকে কখনোই বিভক্ত করা সম্ভব নয়। তাই বিশিষ্ট সমষ্টিবাচক পদের যৌক্তিক বিভাগ সম্ভব নয়।"
        },
        {
          "label": "গ",
          "question": "ছক-১ এ বিভাজন প্রক্রিয়াটিতে সংঘটিত অনুপপত্তি ব্যাখ্যা করো।",
          "explanation": "ছক-১ এ সংকর বিভাগজনিত অনুপপত্তি ঘটেছে। যৌক্তিক বিভাগের দ্বিতীয় নিয়ম অনুযায়ী, কোনো পদের বিভক্তকরণে একটি সূত্র অনুসরণ করতে হবে। এ নিয়মটি লঙ্ঘন করে যদি একাধিক সূত্র অনুসরণ করা হয় তাহলে বিভাগটি ভ্রান্ত হবে। আর এরূপ ভ্রান্ত বিভাগের নাম সংকর বিভাগ। যেমন- 'মানুষ' জাতিকে সৎ, ফর্সা ও জ্ঞানী- এ তিনটি উপজাতিতে বিভক্ত করা হলে সংকর বিভাগজনিত অনুপপত্তি ঘটবে। কারণ এখানে একটির পরিবর্তে তিনটি মূলসূত্র (সততা, বর্ণ ও জ্ঞান) অনুসরণ করা হয়েছে। ছক-১ এ 'মানুষ' পদকে শিক্ষিত, সভ্য ও সৎ- এরূপ তিনটি উপজাতিতে বিভক্ত করা হয়েছে। এ'বিভক্তকরণ প্রক্রিয়ায় শিক্ষা, সভ্যতা ও সততা নামক তিনটি সূত্র অনুসরণ করা হয়েছে। যার ফলে ছক-১ এর এই দৃষ্টান্তে সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "যৌক্তিক বিভাগের আলোকে ছক-২ ও ছক-৩ এর পার্থক্য বিশ্লেষণ করো।",
          "explanation": "উদ্দীপকের ছক-২ ও ছক-৩ ও যথাক্রমে গুণগত বিভাগ ও অঙ্গগত বিভাগ অনুপপত্তি ঘটেছে। কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন গুণে ভাগ করা হলে সে অনুপপত্তি ঘটে তাকে গুণগত বিভাগ অনুপপত্তি বলে। যেমন- ছক-২ এ আমকে তার রস, স্বাদ, বর্ণ এরূপ বিভিন্ন গুণে বিভক্ত করার কারণে গুণগত বিভাগ অনুপপত্তি ঘটেছে। কেননা আম কোনো জাতিবাচক বা শ্রেণিবাচক পদ নয় বরং একটি বিশেষ ফলের নাম। অন্যদিকে, কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ- প্রত্যঙ্গে বিভক্ত করা হলে অভাগত বিভাগ অনুপপত্তি ঘটে। যেমন, ছক-২ এ গাছ পদকে তার শাখা, পাতা, মূল নামক অঙ্গে ভাগ করা হয়েছে। এ কারণে অভাগত বিভাগজনিত অনুপপত্তি ঘটেছে।সাধারণত অঙ্গগত বিভাগের বিভক্ত দৃষ্টান্তগুলো আমাদের কাছে দৃশ্যমান থাকে। যার ফলে বিভক্ত বিষয়গুলোকে মূল পদ থেকে আলাদা করা যায়। অন্যদিকে, গুণগত বিভাগে ব্যক্তি বা বস্তুর বৈশিষ্ট্য দৃশ্যমান থাকে না। এ কারণে মূল পদ থেকে উপজাতির ধারণা আলাদা করা যায় না। পরিশেষে বলা যায়, গুণগত বিভাগ ও অঙ্গগত বিভাগ দুটি ভিন্ন প্রক্রিয়া। এ কারণে উদ্দীপকের ছক-২ ও ৩ এর মধ্যে পার্থক্য লক্ষ করা যায়।"
        }
      ]
    },
    {
      "number": "5",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যে আরোহ অনুমানে আরোহের মূল ভিত্তি আরোহমূলক লম্ফ অনুপস্থিত থাকে তাকে অপ্রকৃত আরোহ বলে।"
        },
        {
          "label": "খ",
          "question": "বৈজ্ঞানিক আরোহের সিদ্ধান্ত নিশ্চিত হয় কেন?",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। কার্যকারণ নীতি যে কোনো ঘটনার নিশ্চয়তা প্রদান করে। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ নীতির কারণে বৈজ্ঞানিক। আরোহ নিশ্চিত সিদ্ধান্ত প্রতিষ্ঠা করতে পারে।"
        },
        {
          "label": "গ",
          "question": "উদ্দীপকে 'A' দ্বারা ইঙ্গিতকৃত আরোহটি ব্যাখ্যা করো।",
          "explanation": "উদ্দীপকে 'A' দ্বারা ইঙ্গিতকৃত আরোহটি হলো 'প্রকৃত আরোহ'। আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। আর যে প্রক্রিয়ায় কয়েকটি বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত গৃহীত হয় তাকে আরোহমূলক লম্ফ বলে। যেসব আরোহের মূল বৈশিষ্ট্য হিসেবে আরোহমূলক লম্ফ বিদ্যমান থাকে তাদেরকে প্রকৃত আরোহ বলে। প্রকৃত আরোহে সিদ্ধান্তটি সত্য হতে পারে আবার মিথ্যাও হতে পারে। উদ্দীপকে 'A' এর প্রকারভেদ হিসেবে অবৈজ্ঞানিক ও সাদৃশ্যমূলক অনুমানকে উল্লেখ করা হয়েছে যারা প্রকৃত আরোহের প্রকার। সুতরাং বলা যায়, 'A' দ্বারা ইঙ্গিতকৃত আরোহটি হলো প্রকৃত আরোহ।"
        },
        {
          "label": "ঘ",
          "question": "উদ্দীপকে 'B' দ্বারা নির্দেশিত আরোহের সাথে অবৈজ্ঞানিক আরোহের পার্থক্য বিশ্লেষণ করো।",
          "explanation": "উদ্দীপকে 'B' দ্বারা নির্দেশিত আরোহটি বৈজ্ঞানিক আরোহকে নির্দেশ করে। বৈজ্ঞানিক আরোহের সাথে অবৈজ্ঞানিক আরোহের বিস্তর পার্থক্য রয়েছে। বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়।বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষা করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার উপর বেশি গুরুত্ব দেয়া হয়। এ অনুমানে সদর্থক দৃষ্টান্তকে বেশি গুরুত্ব দেয়া হলেও নঞর্থক দৃষ্টান্তকে একেবারেই গুরুত্ব দেয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: মানুষ মৃত্যুবরণ করে। পাখি মৃত্যুবরণ করে। মাছ মৃত্যুবরণ করে। দৃশ্যকল্প-২: খালিদ ঝুড়ির সবগুলো পেঁপে একটা একটা করে পরখ করে দেখলো যে, ঝুড়ির সবগুলো পেঁপেই পাকা। তখন খালিদ সিদ্ধান্ত গ্রহণ করলো যে, \"ঝুড়ির সব পেঁপেই পাকা।\"",
      "tag": "BB 24",
      "sub_questions": [
        {
          "label": "ক",
          "question": "অপ্রকৃত আরোহ কত প্রকার?",
          "explanation": "অপ্রকৃত আরোহ তিন প্রকার।"
        },
        {
          "label": "খ",
          "question": "আরোহমূলক লম্ফ বলতে কী বোঝ?",
          "explanation": "বিশেষ বিশেষ দৃষ্টান্তের প্রেক্ষিতে সার্বিক সিদ্ধান্ত গ্রহণের প্রক্রিয়া হলো আরোহমূলক লম্ফ। আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত খনওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "দৃশ্যকল্প-২-এ কোন আরোহের প্রতিফলন ঘটেছে? ব্যাখ্যা করো।",
          "explanation": "দৃশ্যকল্প-২ এ পূর্ণাঙ্গ আরোহের প্রতিফলন ঘটেছে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ (Perfect Induction) বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন- একটি ঝুড়িতে দশটি আম আছে। প্রতিটির, স্বাদ গ্রহণ করে দেখা গেল যে, সকল আমই মিষ্টি। তারপর সিদ্ধান্ত নেওয়া হলো যে, 'ঝুড়ির সব আমই মিষ্টি'। এক্ষেত্রে এ সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে। উদ্দীপকে দৃশ্যকল্প-২ এ দেখা যায়, খালিদ ঝুড়ির সবগুলো পেঁপে একটা একটা করে পরখ করে দেখলো যে, ঝুড়ির সবগুলো পেঁপেই পাকা। তখন সে সিদ্ধান্ত গ্রহণ করল যে, ঝুড়ির সব পেঁপেই পাকা। এখানে প্রতিটি দৃষ্টান্ত যাচাই করে সার্বিক সিদ্ধান্ত গ্রহণ করা হয়েছে। তাই বলা যায়, দৃশ্যকল্প-২ পূর্ণাঙ্গ আরোহকে প্রতিফলিত করে।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও দৃশ্যকল্প-২ এর পার্থক্য বিশ্লেষণ করো।",
          "explanation": "দৃশ্যকল্প-১ এ কার্যকারণ নির্ভর বিশেষ বিশেষ দৃষ্টান্ত উল্লেখ করা হয়েছে যা বৈজ্ঞানিক আরোহকে নির্দেশ করছে এবং দৃশ্যকল্প-২ এ পূর্ণাঙ্গ আরোহকে নির্দেশ করা হয়েছে। বৈজ্ঞানিক আরোহ আরোহমূলক লম্ফ উপস্থিত থাকে। এ কারণে বৈজ্ঞানিক আরোহকে প্রকৃত আরোহ বলে। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকার জন্য পূর্ণাঙ্গ আরোহকে অপ্রকৃত আরোহ বলা হয়। বৈজ্ঞানিক আরোহের সিদ্ধান্ত একটি সার্বিক যুক্তিবাক্য। কিন্তু পূর্ণাঙ্গ আরোহের সিদ্ধান্ত দেখতেই শুধু সার্বিক যুক্তিবাক্যের মত। আসলে সেটি সার্বিক যুক্তবাক্য নয়। বৈজ্ঞানিক আরোহ কার্যকারণ নিয়মের ওপর নির্ভরশীল। এতে সিদ্ধান্ত গ্রহণের পূর্বে ঘটনাবলিকে যথাযথভাবে পরীক্ষা-নিরীক্ষা করে দুটি ঘটনার মধ্যে একটি কার্যকরণ সম্পর্ক আবিষ্কার করা হয়। কিন্তু পূর্ণাঙ্গ আরোহ কার্যকারণ নিয়মের ওপর নির্ভরশীল নয়। এতে দৃষ্টান্ত গণনার মাধ্যমে সরাসরি সিদ্ধান্তে গমন করা হয়। উদ্দীপকে দৃশ্যকল্প-১ এ 'মানুষ মৃত্যুবরণ করে। পাখি মৃত্যুবরণ করে। মাছ মৃত্যুবরণ করে।' এ থেকে একটি সার্বিক সিদ্ধান্ত অনুমান করা যায়, 'সকল প্রাণী মৃত্যুবরণ করে।' অর্থাৎ এটি বৈজ্ঞানিক আরোহের একটি দৃষ্টান্ত। অন্যদিকে দৃশ্যকল্প-২ এ দেখা যায়, খালিদ ঝুড়ির সবগুলো পেঁপে পরখ করে পাকা দেখে সিদ্ধান্ত গ্রহণ করল বুঝুড়ির সব পেঁপেই পাকা। অর্থাৎ এটি পূর্ণাঙ্গ আরোহের দৃষ্টান্ত। সুতরাং বুলা যায়, পূর্ণাঙ্গ ও বৈজ্ঞানিক আরোহের মধ্যে বৈশিষ্ট্যগত পার্থক্য বিদ্যমান।"
        }
      ]
    },
    {
      "number": "7",
      "uddipok": "দৃশ্যকল্প-১: দুটি গাছের মধ্যে মূল, 'কান্ড, পাতা ও ফুলের দিক থেকে মিল আছে। গাছ দুটির মধ্যে একটি লিচু গাছ। অতএব, অন্য গাছটিও লিচু গাছ। দৃশ্যকল্প-২: মানুষের গতো গ্রামোফোন কথা বলে, হাসে, কাঁদে ও গান গায়। মানুষ সুখ-দুঃখ অনুভব করে। অতএব, গ্রামোফোনও সুখ-দুঃখ অনুভব করে।",
      "tag": "BB 24",
      "sub_questions": [
        {
          "label": "ক",
          "question": "আরোহ কী?",
          "explanation": "যে অনুমানে বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সিদ্ধান্ত অনুমিত হয় তাকে আরোহ বলে।"
        },
        {
          "label": "খ",
          "question": "পূর্ণাঙ্গ আরোহ প্রকৃত আরোহ নয় কেন?",
          "explanation": "আরোহমূলক লম্ফ না থাকার কারণে পূর্ণাঙ্গ আরোহ প্রকৃত আরোহ নয়। যেসব আরোহের মধ্যে আরোহের মৌলিক বৈশিষ্ট্য আরোহমূলক লম্ফ থাকে না তাকে অপ্রকৃত আরোহ বলে। পূর্ণাঙ্গ আরোহের মধ্যে আরোহমূলক লম্ফ থাকে না। তাই পূর্ণাঙ্গ আরোহ হলো অপ্রকৃত আরোহ।"
        },
        {
          "label": "গ",
          "question": "দৃশ্যকল্প-১ এ নির্দেশিত আরোহ অনুমানের বৈশিষ্ট্যসমূহ ব্যাখ্যা করো",
          "explanation": "দৃশ্যকল্প-১ এ নির্দেশিত আরোহটি সাদৃশ্যানুমানকে নির্দেশ করে। দুটি ঘটনা বা বস্তুর মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তাদের একটি কোনো বিশেষ গুণের অধিকারী হলে অপরটিও ঐ গুণের অধিকারী হবে, তাহলে তাকে সাদৃশ্যানুমান বলে। বৈশিষ্ট্যগত দিক থেকে সাদৃশ্যানুমানের ভিত্তি হচ্ছে সাদৃশ্য। সাদৃশ্যানুমান একপ্রকার প্রকৃত আরোহ। এ অনুমানে আমরা বিশিষ্ট থেকে বিশিষ্ট সিদ্ধান্তে উপনীত হই। সাদৃশ্যানুমান অসম্পূর্ণ সাদৃশ্যজনিত জ্ঞানের ওপর নির্ভরশীল। অর্থাৎ এতে নিছক কয়েকটি অপর্যাপ্ত সাদৃশ্যের ওপর ভিত্তি করেই সিদ্ধান্ত অনুমান করা হয়। সাদৃশ্যানুমানের সিদ্ধান্তটি সম্ভাব্য হয়। কেননা এখানে কার্যকারণ সম্পর্ক আবিষ্কারের কোনো চেষ্টা করা হয় না। সাদুশ্যানুমান বৈজ্ঞানিক আরোহের দিক একটি পদক্ষেপ। আর এ অনুমানের সিদ্ধান্তটি হয় একটি বিশিষ্ট যুক্তিবাক্য। কারণ এতে মাত্র দুটি ব্যক্তি বা বস্তুর মধ্যে অনুমান সীমাবদ্ধ থাকে। উদ্দীপকের দৃশ্যকল্প-১ এ দেখা যায়, দুটি গাছের মধ্যে মূল, কাণ্ড, পাতা ও ফুলের দিক থেকে মিল আছে। গাছ দুটির মধ্যে একটি লিচু গাছ। অতএব, অন্য গাছটিও লিচু গাছ। সাদৃশ্যানুমানের বৈশিষ্ট্যের সাথে মিল থাকায় বলা যায়, এটি সাদৃশ্যানুমানের একটি দৃষ্টান্ত।"
        },
        {
          "label": "ঘ",
          "question": "পাঠ্যপুস্তকের আলোকে দৃশ্যকল্প-১ ও দৃশ্যকল্প-২ এর পার্থক্য বিশ্লেষণ করো।",
          "explanation": "দৃশ্যকল্প-১ এ সাধু সাদৃশ্যানুমান ও দৃশ্যকল্প-২ এ অসাধু সাদৃশ্যানুমান নির্দেশ করা হয়েছে। এদের মধ্যে বিস্তর পার্থক্য বিদ্যমান। যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু-সাদৃশ্যানুমান বলে। দৃশ্যকল্প-১ এ দেখা যায়, দুটি গাছের মধ্যে মূল, কাণ্ড, পাতা ও ফুলের দিক থেকে মিল থাকায় সিদ্ধান্ত গৃহীত হলো- একটি লিচু গাছ হওয়ায় অন্যটিও লিচু গাছ। অর্থাৎ এটি সাধু সাদৃশ্যমূলক অনুমান। মৌলিক ও গুরুত্বপূর্ণ সাদৃশ্য নির্ভর হওয়ার কারণে এরূপ দৃষ্টান্তে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। অন্যদিকে, যে সাদৃশ্যানুমানের আশ্রয়বাক্যে, অলৌকিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। আলোচ্য দৃশ্যকল্প-২ এ মানুষ ও গ্রামোফোনের গুরুত্বহীন কিছু মিল দেখে সিদ্ধান্ত নেওয়া হয়েছে, মানুষের মতো গ্রামোফোনও সুখ- দুঃখ অনুভব করে। এখানে প্রদত্ত সাদৃশ্যগুলো সিদ্ধান্তের সাথে প্রাসঙ্গিক নয় বলে এটি অসাধু সাদৃশ্যানুমান। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। পরিশেষে বলা যায়, সাধু সাদৃশ্যানুমান ও অসাধু সাদৃশ্যানুমান ভিন্ন ভিন্ন পরিস্থিতির কারণে সৃষ্টি হয়। ফলে উভয়ের মধ্যে পার্থক্য পরিলক্ষিত হয়।"
        }
      ]
    },
    {
      "number": "8",
      "uddipok": "তথ্য-১: চাঁদ, সূর্য ও পৃথিবী যখন একই সরলরেখায় অবস্থান করে তখন চন্দ্রগ্রহণ হয়। তথ্য-২: রাহু নামক বিরাট দৈত্য যখন চাঁদকে গ্রাস করে তখন চন্দ্রগ্রহণ হয়।",
      "tag": "BB 24",
      "sub_questions": [
        {
          "label": "ক",
          "question": "শৃঙ্খলযোজন কী?",
          "explanation": "কোনো ঘটনার দূরবর্তী কারণ ও তার কার্যসমূহের মধ্যবর্তী পর্যায়কে শৃঙ্খলযোজন বলে।"
        },
        {
          "label": "খ",
          "question": "মনের মৌলিক অনুভূতিগুলো ব্যাখ্যা করা যায় না কেন?",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা দেওয়া যায় না। মনের কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের, একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "তথ্য-১ এ কোন ধরনের ব্যাখ্যার প্রতিফলন ঘটেছে? ব্যাখ্যা করো।",
          "explanation": "উদ্দীপকের তথ্য-১ এ বৈজ্ঞানিক ব্যাখ্যাকে নির্দেশ করে। কোনো জটিল, দুর্বোধ্য ও অস্পষ্ট ঘটনাকে স্পষ্ট, সহজ, সরল' ও বোধগম্য করে প্রকাশ করাকে ব্যাখ্যা বলে। আর যখন কোনো ঘটনার কার্যকারণ বা প্রাকৃতিক কারণ উল্লেখ করে ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। এরূপ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে ঘটনার ব্যাখ্যা প্রদান করা হয় বলে এ ব্যাখ্যা সবসময় একই থাকে এবং স্থান-কাল-পাত্রভেদে ভিন্ন হয় না। যার দৃষ্টান্ত উদ্দীপকের তথ্য-১ এ লক্ষ করা যায়। তথ্য-১ এ বর্ণিত, চন্দ্র, সূর্য ও পৃথিবী নিজ নিজ কক্ষপথ অতিক্রম করার সময় যখন একই সরলরেখায় অবস্থান করে তখন চন্দ্রগ্রহণ হয়। বস্তুত এটিই চন্দ্রগ্রহণের যথার্থ ব্যাখ্যা। তাই উদ্দীপকের তথ্য-১ এ নির্দেশিত ব্যাখ্যাকে বৈজ্ঞানিক ব্যাখ্যা বলা যায়।তথ্য-১ বৈজ্ঞানিক ব্যাখ্যা হলেও তথ্য-২ লৌকিক ব্যাখ্যার দৃষ্টান্ত। নিচে উভয় ব্যাখ্যার মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত বিবৃতি প্রদান করে থাকে।"
        },
        {
          "label": "ঘ",
          "question": "পাঠ্যপুস্তকের আলোকে তথ্য-১ ও তথ্য-২ এর পার্থক্য বিশ্লেষণ করো",
          "explanation": "তথ্য-১ বৈজ্ঞানিক ব্যাখ্যা হলেও তথ্য-২ লৌকিক ব্যাখ্যার দৃষ্টান্ত। নিচে উভয় ব্যাখ্যার মধ্যে পার্থক্য বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। অন্যদিকে, যে ব্যাখ্যায় অতিপ্রাকৃতিক ও কাল্পনিক কারণ উল্লেখ করে ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। বৈজ্ঞানিক ব্যাখ্যা সংশ্লিষ্ট ঘটনার সাথে প্রাসঙ্গিক হয়ে থাকে। কিন্তু লৌকিক ব্যাখ্যা সংশ্লিষ্ট ঘটনার সাথে প্রাসঙ্গিক হয় না। বৈজ্ঞানিক ব্যাখ্যায় সংযুক্তিকরণ করা হয়। অন্যদিকে, লৌকিক ব্যাখ্যায় সংশ্লিষ্ট ঘটনাকে অন্যান্য ঘটনার সাথে সংযুক্ত করা হয় না। বৈজ্ঞানিক ব্যাখ্যা ব্যক্তিভেদে ভিন্ন হয় না। কিন্তু লৌকিক ব্যাখ্যা ব্যক্তিভেদে ভিন্ন হয়ে থাকে। পরিশেষে বলা যায়, বৈজ্ঞানিক ও লৌকিক ব্যাখ্যার মধ্যে বিভিন্ন দিক দিয়ে পার্থক্য রয়েছে। তবে উভয় প্রকার ব্যাখ্যার মধ্যে বৈজ্ঞানিক ব্যাখ্যাই প্রকৃত বিবৃতি প্রদান করে থাকে।"
        }
      ]
    },
    {
      "number": "9",
      "uddipok": "দৃশ্যপট-১: মইনের সর্দি-জ্বর। বন্ধু তারেক তাকে দেখতে এলো সাথে আইসক্রিম নিয়ে। তারেক বললো, \"আইসক্রিম খেলে সর্দি-জ্বর ভালো হবে।\" দৃশ্যপট-২: বাগানের মালিক সকালবেলা বাগান পরিদর্শনে গিয়ে দেখলেন, গাছে কোনো আম নেই। তিনি ভাবলেন, গাছের সব আম আকাশে উড়ে গেছে।",
      "tag": "BB 24",
      "sub_questions": [
        {
          "label": "ক",
          "question": "কর্তাসংক্রান্ত প্রকল্প কাকে বলে?",
          "explanation": "কোনো ঘটনার কারণ আবিষ্কারের ক্ষেত্রে ঘটনাটি যার দ্বারা সংঘটিত হয়েছে সে ব্যক্তি সম্পর্কে অনুমান করা হলো কর্তাসংক্রান্ত প্রকল্প।"
        },
        {
          "label": "খ",
          "question": "সংকট উত্তরক দৃষ্টান্ত বলতে কী বোঝ?",
          "explanation": "যে দৃষ্টান্তটি প্রতিযোগী বা প্রতিদ্বন্দ্বী প্রকল্পকে বাতিল করে একটি বৈধ প্রকল্প প্রণয়নে সাহায্য করে তাকে সংকট উত্তরক দৃষ্টান্ত বলে। প্রকল্প প্রণয়নের ক্ষেত্রে কোনো ঘটনার কারণ অনুসন্ধানের জন্য প্রাথমিকভাবে আনুমানিক ধারণা করতে হয়। কিন্তু অনেক সময় একটি ঘটনার জন্য একাধিক প্রকল্প প্রণয়ন করা হয়। সেক্ষেত্রে সঠিক প্রকল্প নির্বাচন করা কঠিন হয়ে পড়ে। তখন কোনো একটি বিশেষ দৃষ্টান্ত বা ঘটনার মাধ্যমে প্রতিযোগী প্রকল্পের সংকট নিরসন করা যায়। সেই বিশেষ দৃষ্টান্ত বা ঘটনাকে বলা হয় সংকট উত্তরক দৃষ্টান্ত। কোনো ঘটনার ব্যাখ্যাদানে একাধিক প্রকল্প পওয়া গেলে সংকট উত্তরক দৃষ্টান্তের প্রয়োজন হয়।"
        },
        {
          "label": "গ",
          "question": "উদ্দীপকে দৃশ্যপট-২-এ প্রকল্পের কোন শর্ত লঙ্ঘিত হয়েছে? ব্যাখ্যা করো।",
          "explanation": "'প্রকল্পকে প্রাসঙ্গিক হতে হবে'- দৃশ্যপট-২ বৈধ প্রকল্পের এই শর্ত লঙ্ঘন করা হয়েছে। কোনো ঘটনাকে ব্যাখ্যা করার জন্য, আমরা যে প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হয় না। তখন সেই প্রকল্পটি একটি অবৈজ্ঞানিক ব্যাখ্যা বলে বিবেচিত হবে। উদ্দীপকের দৃশ্যপট-২ এ বর্ণিত, আম বাগানের মালিক সকালবেলা বাগানে গিয়ে দেখলেন, গাছে কোনো আম নেই। তিনি ভাবলেন, আমগুলো আকাশে উড়ে গেছে। আম বাগানের মালিকের এরূপ প্রকল্প বৈজ্ঞানিক নিয়ম তথা মাধ্যাকর্ষণের সাথে প্রাসঙ্গিক নয়। কারণ আমরা জানি, মাধ্যাকর্ষণের কারণে আম সবসময় গাছ থেকে মাটিতে পড়ে, আকাশে হাওয়া হয়ে উড়ে যায় না। তাই উদ্দীপকে দৃশ্যপট-২ এ 'প্রকল্পকে প্রাসঙ্গিক হতে হবে' এই শর্তটি লঙ্ঘিত হয়েছে।"
        },
        {
          "label": "ঘ",
          "question": "দৃশ্যপট-১ প্রতিষ্ঠিত নিয়মের সাথে সঙ্গতিপূর্ণ নয়- বৈধ প্রকল্পের শর্তের আলোকে বিশ্লেষণ করো।",
          "explanation": "দৃশ্যপট-১ এর দৃষ্টান্ত প্রতিষ্ঠিত নিয়মের সাথে সঙ্গতিপূর্ণ নয়- কেননা, বৈধ প্রকল্পের শর্ত অনুযায়ী প্রকল্প আত্মবিরোধী হওয়া যাবে না। প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পর বিরোধী। যেমন- কোনো গরিব লোকের ধনী হওয়ার কারণ হিসেবে যদি প্রকল্প করা হয় সে, লোকটি খুবই অলস ছিলেন এবং সারাদিন ঘুমিয়ে থাকতেন। তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও প্রকল্প পরস্পর বিরোধী। অনুরূপ দৃষ্টান্ত লক্ষ করা যায় উদ্দীপকে দৃশ্যপট-১ এ। দৃশ্যপট-১ এ বর্ণিত মইনের সর্দি-জ্বর হয়েছে। তাই তার বন্ধু তাকে দেখতে এলে আইসক্রিম নিয়ে আসে এবং বলে, আইসক্রিম খেলে সর্দি- জ্বর ভালো হবে। তার এই ধারণা আত্মবিরোধী। কেননা সর্দি-জ্বর এর সাথে আইসক্রিম এর সম্পর্ক সমমুখী। অর্থাৎ আইসক্রিম খেলে সর্দি-জ্বর কমে না বরং বাড়ে। তাই বলা যায় যে, উদ্দীপকের দৃশ্যপট-১ এর প্রতিষ্ঠিত নিয়মের সাথে সঙ্গতিপূর্ণ নয়। অর্থাৎ আলোচ্য ঘটনার সাথে প্রকল্পটির বিরোধ রয়েছে। যা বৈধ প্রকল্পের শর্ত বিরোধী।"
        }
      ]
    },
    {
      "number": "10",
      "uddipok": "দিদার সাহেবের সাততলা নতুন ভবনটি হঠাৎ একদিকে হেলে গেল। এলাকাবাসীর ধারণা, কোনো বিশাল দৈত্য রাতের আঁধারে ভবনটিকে ধাক্কা দিয়েছে। তাই এটি একদিকে হেলে পড়েছে। গৃহনির্মাণ কর্তৃপক্ষ ভবন হেলে পরার কারণ নির্ণয় করার জন্য তদন্ত কমিটি গঠন করলো। কমিটি ভবনটি পরীক্ষা-নিরীক্ষা করে তদন্ত প্রতিবেদনে উল্লেখ করলো, নিম্নমানের নির্মাণ সামগ্রী ব্যবহার ও দুর্বল পাইলিং এর কারণে ভবনটি হেলে পরেছে।",
      "tag": "BB 24",
      "sub_questions": [
        {
          "label": "ক",
          "question": "আরোহ সমন্বয় কী?",
          "explanation": "কোনো ঘটনাকে ব্যাখ্যা করার জন্য যে প্রকল্প গঠন করা হয় সেই প্রকল্প দিয়ে অন্যান্য ঘটনাকে ব্যাখ্যা করার মতো গুণকে আরোহ সমন্বয় বলে।"
        },
        {
          "label": "খ",
          "question": "প্রতিবেদক অনুকল্প বলতে কী বোঝ?",
          "explanation": "প্রতিবেদক অনুকল্প বলতে বাস্তব কারণকে বোঝায়। প্রতিবেদক অনুকল্পকে সরাসরি প্রত্যক্ষ করা যায় না। এ কারণে পরোক্ষভাবে প্রতিবেদক অনুকল্পের অস্তিত্ব প্রমাণ করতে হয়। যেমন: শব্দ ও আলোর গতি ব্যাখ্যা করতে গিয়ে যদি ইথারের অস্তিত্ব সম্পর্কে প্রকল্প প্রণয়ন করা যায়। তবে সেই প্রকল্পটি হবে একটি প্রতিবেদক অনুকল্প। কারণ ইথারকে সরাসরি প্রত্যক্ষ না করতে পারলেও টেলিভিশন ও রেডিওর মাধ্যমে ইথারের অস্তিত্ব পরোক্ষভাবে প্রমাণ করা যায়।"
        },
        {
          "label": "গ",
          "question": "উদ্দীপকে এলাকাবাসীর ধারণা প্রকল্প প্রমাণের কোন মানদণ্ডটি অনুসরণ করেনি? ব্যাখ্যা করো।",
          "explanation": "উদ্দীপকের এলাকাবাসীর ধারণা প্রকল্প প্রমাণের যাচাইকরণ মানদণ্ডটি অনুসরণ করেনি। প্রকল্পকে বাস্তব ঘটনার সাথে সামঞ্জস্যপূর্ণ হতে হয়। কোনো ঘটনা বাস্তবের সাথে সামঞ্জস্যপূর্ণ, কি-না তা নির্ণয়ের মানদণ্ড হিসেবে যাচাইকরণ পদ্ধতি অনুসরণ করতে হয়। অর্থাৎ যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করতে হয়। কারণ প্রকল্প প্রমাণের প্রধান পদ্ধতি হলো যাচাইকরণ। উদ্দীপকে বর্ণিত, দিদার সাহেবের সাততলা নতুন ভবনটি হঠাৎ একদিকে হেলে গেলে এলাকাবাসী ধারণা করলো, কোনো বিশাল দৈত্য রাতের আঁধারে ভবনটিকে ধাক্কা দিয়েছে। তাই ভবনটি একদিকে হেলে পড়েছে। এলাবাবাসীর এই ধারণা যাচাইযোগ্য নয়। অর্থাৎ বাস্তব ঘটনার সাথে সামঞ্জস্যপূর্ণ নয়। তাই বলা যায় উদ্দীপকের এলাকাবাসীর ধারণা প্রকল্প প্রমাণের যাচাইকরণ মানদণ্ডটি অনুসরণ করেনি।"
        },
        {
          "label": "ঘ",
          "question": "গৃহনির্মাণ কর্তৃপক্ষের কার্যক্রমটি প্রকল্পের স্তরের আলোকে বিশ্লেষণ করো।",
          "explanation": "গৃহনির্মাণ কর্তৃপক্ষের কার্যক্রমটি প্রকল্পের স্তরের আলোকে বর্ণনা করা হলো- প্রকল্প গঠন করার জন্য প্রকল্পকে কতগুলো পর্যায় অতিক্রম করতে হয়, যাকে প্রকল্পের স্তর বলে। প্রকল্পের স্তর চারটি। প্রথমত, কোনো বিষয়ক প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে প্রকল্প গঠন করা। দ্বিতীয়ত, প্রাকৃতিক ঘটনায় যথার্থ নিরীক্ষণের মাধ্যমে যেসব তথ্য পাওয়া যায়, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করা। তৃতীয়ত, আনুমানিক ধারণার ওপর ভিত্তি করে সিদ্ধান্ত গ্রহণ করা। চতুর্থত, কোনো প্রকল্পের গৃহীত সিদ্ধান্ত বাস্তবতার নিরিখে যাচাই করা। কোনো ঘটনা যদি উক্ত চারটি স্তর অতিক্রম করে তবে তা সত্য বলে প্রমাণিত হয়। উদ্দীপকে বর্ণিত দিদার সাহেবের সাততলা নতুন ভবনটি হেলে পড়লে গৃহনির্মাণ কর্তৃপক্ষ ভবন হেলে পরার কারণ নির্ণয় করার জন্য তদন্ত কমিটি গঠন করে। তারা পরীক্ষা-নিরীক্ষার মাধ্যমে প্রকল্প গঠন করেন যা প্রকল্পের প্রথম স্তর। পাশাপাশি প্রাপ্ত তথ্যের সাথে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করেন যা প্রকল্পের দ্বিতীয় স্তর। তাছাড়া তৃতীয় স্তরে আনুমানিক ধারণার ওপর ভিত্তি করে সিদ্ধান্ত গ্রহণ করা হয় যে নিম্নমানের নির্মাণ সামগ্রী ব্যবহার ও দুর্বল পাইলিং এর কারণে ভবনটি হেলে পরেছে। সর্বোপরি গৃহীত সিদ্ধান্তটি বাস্তবতার নিরিখে যাচাই করে তাদের সিদ্ধান্তটি সত্য প্রমাণিত হয়। যা প্রকল্পের চতুর্থ স্তর হিসেবে পরিগণিত। তাই. বলা যায় যে, গৃহনির্মাণ কর্তৃপক্ষের কার্যক্রমটিতে প্রকল্পের সবগুলো স্তর প্রতিফলিত হয়েছে।"
        }
      ]
    },
    {
      "number": "11",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে বলে ব্যাখ্যা (Explanation) ।"
        },
        {
          "label": "খ",
          "question": "বিশ্লেষণ বলতে কী বোঝ?",
          "explanation": "বৈজ্ঞানিক ব্যাখ্যার তিনটি রূপের প্রথমটি হলো বিশ্লেষণ। বৈজ্ঞানিক ব্যাখ্যার যে রূপে মিশ্র কার্যের স্বতন্ত্র কারণগুলোকে পৃথক করে দেখানো হয় তাকে বিশ্লেষণ বলে। যেমন- 'দুর্ঘটনা' নামক মিশ্র কার্যটির স্বতন্ত্র কারণ অসাবধানতা, দ্রুতগতি, ত্রুটিপূর্ণ মান ইত্যাদি পৃথকভাবে দেখানো মাধ্যমে বৈজ্ঞানিক ব্যাখ্যার রূপ 'বিশ্লেষণে'র ধারণা প্রতিফলিত হয়।"
        },
        {
          "label": "গ",
          "question": "উদ্দীপকে ব্যাখ্যার কোন রূপটি প্রতিফলিত হয়েছে? ব্যাখ্যা করো।",
          "explanation": "উদ্দীপকের বৈজ্ঞানিক ব্যাখ্যার অন্তর্ভুক্তি রূপটি প্রতিফলিত হয়েছে। অন্তর্ভুক্তি হচ্ছে বৈজ্ঞানিক ব্যাখ্যার অন্যতম রূপ। অনেক সময় আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করা হয়। আর বৈজ্ঞানিক ব্যাখ্যার এ ধরনের প্রক্রিয়াকেই বলা হয় 'অন্তর্ভুক্তি'। এ ক্ষেত্রে একটি কম ব্যাপক নিয়মকে তার থেকে ব্যাপকতর নিয়মের অন্তর্গত করা হয়। উদ্দীপকের উল্লেখিত জোয়ার-ভাটার বিষয়টি যে প্রাকৃতিক নিয়মে সংঘটিত হয়, তা মূলত মাধ্যাকর্ষণ নিয়মের অন্তর্গত। এখানে জোয়ার- ভাটা সম্পর্কিত কম ব্যাপক বা বিশেষ নিয়মকে অধিক ব্যাপক বা সার্বিক নিয়মে বা মাধ্যাকর্ষণ নিয়মের অন্তর্ভুক্ত করে ব্যাখ্যা করা হয়েছে। এরূপ ব্যাখ্যা করার প্রক্রিয়াই হলো বৈজ্ঞানিক ব্যাখ্যার 'অন্তর্ভুক্তি' রূপ।"
        },
        {
          "label": "ঘ",
          "question": "উদ্দীপকের বিষয়টির প্রাসঙ্গিকতা ও গুরুত্ব পাঠ্যবইয়ের আলোকে বিশ্লেষণ করো।",
          "explanation": "কার্যকারণ নির্ণয়ের ক্ষেত্রে উদ্দীপকে উল্লেখিত অন্তর্ভুক্তি বিষয়টির গুরুত্ব অপরিসীম। বৈজ্ঞানিক ব্যাখ্যার ক্ষেত্রে কার্যকারণ সম্পর্ক আবিষ্কারের মাধ্যমে কোনো একটি ঘটনাকে বিশ্লেষণ করা হয়। সে ক্ষেত্রে কার্যকারণ সম্পর্ক নির্ণয় করার অর্থই হলো বর্ণিত ঘটনা যেসব নিয়মের অধীন তা উল্লেখ করা অর্থাৎ, অন্তর্ভুক্তি করা। পাশাপাশি ঘটনাটি সংঘটনের কারণগুলো উল্লেখের মাধ্যমে সেগুলোর মধ্যে সম্বন্ধ স্থাপন করা। কাজেই এদিক থেকে বৈজ্ঞানিক ব্যাখ্যার যথার্থতা প্রতিপাদনে অন্তর্ভুক্তি রূপের ভূমিকা অপরিহার্য। এ পরিপ্রেক্ষিতেই যুক্তিবিদ কার্ডেথ রিড বলেছেন, 'বৈজ্ঞানিক ব্যাখ্যা হলো ঘটনাবলির নিয়ম আবিষ্কার ও সংযুক্তকরণের মাধ্যমে ব্যাখ্যা।' আমরা জানি, প্রতিটি গ্রহ-উপগ্রহের নিজস্ব একটি আকর্ষণ শক্তি রয়েছে। সে শক্তির মাধ্যমে যেকোনো বস্তুকে তার কেন্দ্রের দিকে আকর্ষণ করে। গ্রহ-উপগ্রহে এই যে আকর্ষণ শক্তি তাই হচ্ছে মাধ্যাকর্ষণ শক্তি। এটি একটি বৃহৎ নিয়ম। এ নিয়মের আওতায় সমুদ্রের বা নদীর জোয়ার- ভাটার নিয়মকে ব্যাখ্যা করা হয়। কেননা মাধ্যাকর্ষণ নিয়মের ক্ষেত্রে যে ব্যাখ্যা প্রয়োগ করা হয় তা জোয়ার-ভাটার ক্ষেত্রেও একই নিয়ম প্রযোজ্য। এভাবে ঘটনায় কার্যকরণ নির্ণয়ের ক্ষেত্রে অন্তর্ভুক্তি বিষয়টির গুরুত্বপূর্ণ ভূমিকা পালন করে। তাই বলা যায়, বৈজ্ঞানিক ব্যাখ্যায় অন্তর্ভুক্তির গুরুত্ব অপরিসীম।"
        }
      ]
    }
  ]
}