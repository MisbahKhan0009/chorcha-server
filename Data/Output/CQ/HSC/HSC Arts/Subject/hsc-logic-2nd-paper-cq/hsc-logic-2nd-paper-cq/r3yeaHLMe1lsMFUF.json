{
  "title": "ভিকারুননেসা কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: কৌতূহল হলো আগ্রহ। দৃশ্যকল্প-২: শৈশব নয় বার্ধক্য। দৃশ্যকল্প-৩: শিমুল হলো লাল রংয়ের ফুল।",
      "tag": "VNSC 24",
      "sub_questions": [
        {
          "label": "ক",
          "question": "সংজ্ঞার্থ পদ কাকে বলে?",
          "explanation": "যে সব শব্দ ব্যবহার করে একটি পদের সংজ্ঞা দেওয়া হয় তাকে দ সংজ্ঞার্থ পদ বলে।"
        },
        {
          "label": "খ",
          "question": "সংজ্ঞাদান বলতে কী বোঝায়? ব্যাখ্যা করো।",
          "explanation": "সংজ্ঞাদান বলতে কোনো পদের পূর্ণ জাত্যর্থের স্পষ্ট বিবৃতিকে বোঝায়। কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। যেমন-'মানুষ' পদটির সংজ্ঞা নির্দেশ করতে গিয়ে মানুষের' সব রকম গুণ বর্ণনা করা হয় না। কেবল সেই - গুণগুলোই বর্ণনা করা হয় যেগুলো সব মানুষেরই সাধারণ ও আবশ্যিক গুণ (common and essential attributes)। যথা- 'জীববৃত্তি' মানুষ পদটার জাতিগত লক্ষণ বা গুণ এবং 'বুদ্ধিবৃত্তি' তার উপজাতিগত গুণ বা বিভেদক লক্ষণ। 'জীববৃত্তি' ও 'বুদ্ধিবৃত্তি'- এ দুটি গুণ যুক্তভাবে 'মানুষ' পদটির 'জাত্যর্থ। তাই 'মানুষ' পদটির সংজ্ঞা হলো 'মানুষ হয় বুদ্ধিসম্পন্ন জীব'।"
        },
        {
          "label": "গ",
          "question": "দৃশ্যকল্প-১ এ যৌক্তিক সংজ্ঞার কোন বিষয়টি প্রকাশ পেয়েছে তা নির্ণয় করো।",
          "explanation": "দৃশ্যকল্প-১ এ যৌক্তিক সংজ্ঞার অনুপপত্তি চক্রক সংজ্ঞা বিষয়টি প্রকাশ পেয়েছে। যৌক্তিক সংজ্ঞার তৃতীয় নিয়মানুসারে 'সংজ্ঞায় কোনো পদের প্রতিশব্দ বা সমার্থক ভাষা ব্যবহার করা যাবে না'। এই নিয়ম লঙ্ঘন করলে সংজ্ঞায় চক্রক সংজ্ঞাজনিত অনুপপত্তি ঘটে। যেমন- 'গাছ হয় বৃক্ষ', 'টাকা হয় অর্থ' ইত্যাদি। এসব দৃষ্টান্তে একই পদের সমার্থক বা প্রতিশব্দ ব্যবহার করা হয়েছে। ফলে সংজ্ঞায় নতুন কিছুই বলা হয়নি। এতে সংজ্ঞেয় পদের অর্থ মোটেই সুষ্পষ্ট হয়নি। বরং একই শব্দ একই আবর্তে ফিরে আসায় চক্রক সংজ্ঞাজনিত অনুপপত্তি ঘটেছে। উদ্দীপকের দৃশ্যকল্প-১ এ বলা হয়েছে, কৌতূহল হলো আগ্রহ। এখানে কৌতূহলের সমার্থক আগ্রহ শব্দটি উল্লেখ করে কৌতূহলের সংজ্ঞা প্রদান করা হয়েছে। তাই এটি একটি ভ্রান্ত সংজ্ঞা। কারণ এখানে কৌতূহল পদের সংজ্ঞাটিতে একই কথার পুনরাবৃত্তি ঘটেছে। কেননা 'কৌতূহল হলো আগ্রহ' বললে একই বক্তব্যের পুনরাবৃত্তি ঘটে। তাই বলা যায়, দৃশ্যকল্প-১ এর সংজ্ঞাটি চক্রক সংজ্ঞাজনিত অনুপপত্তির দৃষ্টান্ত।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-৩ কি যৌক্তিক সংজ্ঞার নিয়মের সাথে সাদৃশ্যপূর্ণ? মতামত দাও।",
          "explanation": "দৃশ্যকল্প-২ এ নঞর্থক সংজ্ঞা ও দৃশ্যকল্প-৩ এ আপতিক বা অবান্তর সংজ্ঞা প্রতিফলিত হওয়ায় তা যৌক্তিক সংজ্ঞার নিয়মের সাথে সাদৃশ্যপূর্ণ নয়। কোনো পদের জাত্যর্থের পূর্ণ বিবৃতিকে যৌক্তিক সংজ্ঞা বলা হয়। যৌক্তিক সংজ্ঞা প্রদানের কিছু নির্দিষ্ট নিয়ম আছে। উক্ত নিয়মাবলি লঙ্ঘন ভব করলে যৌক্তিক সংজ্ঞায় অনুপপত্তি দেখা যায়। উদ্দীপকে দৃশ্যকল্প-২ এ সংজ্ঞার চতুর্থ নিয়ম ও দৃশ্যকল্প-৩ এ প্রথম নিয়মটি লঙ্ঘিত হয়েছে। যুক্তিবিদ্যা দ্বিতীয় উদ্দীপকে দৃশ্যকল্প-২ এ সংজ্ঞার চতুর্থ নিয়ম- কোনো পদের সংজ্ঞা সদর্থকভাবে দেওয়া সম্ভব হলে সংজ্ঞায় কখনই নঞর্থক ভাষা ব্যবহার করা যাবে না। এ নিয়মটি লঙ্ঘন করে 'শৈশব কী' তা না বলে 'শৈশব কি নয়' তাই বলা হয়েছে। তাই এখানে যৌক্তিক সংজ্ঞার চতুর্থ নিয়মটি লঙ্ঘন করে নঞর্থকভাবে সংজ্ঞা প্রদান করায় নঞর্থক সংজ্ঞা অনুপপত্তি ঘটেছে। আবার, দৃশ্যকল্প-৩ এ সংজ্ঞার প্রথম নিয়ম- যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও, নয়, কমও নয়। এ নিয়মটি লঙ্ঘন করে শিমূলকে লাল রংয়ের ফুল হিসেবে উল্লেখ করা হয়েছে। তাই এখানে আপতিক বা অবান্তর সংজ্ঞা অনুপপত্তি ঘটেছে। কেননা 'লাল রং' হচ্ছে শিমুল ফুলের জাতিগত। অবিচ্ছেদ্য অবান্তর লক্ষণ। আর একটি-সংজ্ঞায় উল্লেখিত অতিরিক্ত গুণটুকু যদি পদের অবিচ্ছেদ্য অবান্তর লক্ষণ হয়, তাহলে এরূপ ভ্রান্ত সংজ্ঞাকে আপতিক বা অবান্তর সংজ্ঞা বলে।' আলোচনা শেষে বলা যায়, উদ্দীপকে দৃশ্যকল্প-২ এর নঞর্থক সংজ্ঞা ও দৃশ্যকল্প-৩ এর আপতিক বা অবান্তর সংজ্ঞা যথাক্রমে যৌক্তিক সংজ্ঞার চতুর্থ ও প্রথম নিয়ম লঙ্ঘনকে নির্দেশ করছে। তাই যৌক্তিক সংজ্ঞার ভ্রান্ত প্রয়োগে এ জাতীয় অনুপপত্তিমূলক সংজ্ঞার সৃষ্টি হয়।"
        }
      ]
    },
    {
      "number": "2",
      "uddipok": "দৃশ্যকল্প-১: বাবা হলেন প্রথম শিক্ষক, আশ্রয় ও একটি বৃক্ষ। দৃশ্যকল্প-২: ম্যারাডোনা হলেন ফুটবলের কিংবদন্তি।",
      "tag": "VNSC 24",
      "sub_questions": [
        {
          "label": "ক",
          "question": "যৌক্তিক সংজ্ঞা কাকে বলে?",
          "explanation": "কোনো পদের পরিপূর্ণ জাত্যর্থের সুস্পষ্ট বিবৃতিকে যৌক্তিক সংজ্ঞা বলে।"
        },
        {
          "label": "খ",
          "question": "ক্ষুদ্রতম উপজাতির যৌক্তিক সংজ্ঞা দেয়া কীভাবে সম্ভব? ব্যাখ্যা করো।",
          "explanation": "ক্ষুদ্রতম উপজাতির যৌক্তিক সংজ্ঞা দেওয়া সম্ভব। কোনো পদের সম্পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করাকে যৌক্তিক সংজ্ঞা বলে। সম্পূর্ণ জাত্যর্থ বলতে কোনো পদের আসন্নতম জাতি ও বিভেদক লক্ষণকে বোঝায়। তাই ক্ষুদ্রতম উপজাতির যৌক্তিক সংজ্ঞা দেওয়া যায়। কেননা, একটি ক্ষুদ্রতম উপজাতির মধ্যে সম্পূর্ণ জাত্যর্থ তথা বিভেদক লক্ষণ ও আসন্নতম জাতি বর্তমান থাকে। এ কারণে ক্ষুদ্রতম উপজাতির যৌক্তিক সংজ্ঞা দেওয়া সম্ভব।"
        },
        {
          "label": "গ",
          "question": "দৃশ্যকল্প-২ এ যৌক্তিক সংজ্ঞার কোন অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-২ এ যৌক্তিক সংজ্ঞার রূপক অনুপপত্তি ঘটেছে। যৌক্তিক সংজ্ঞার মাধ্যমে একটি পদকে স্পষ্টভাবে প্রকাশ করা হয়। আর এক্ষেত্রে সংশ্লিষ্ট পদটির পূর্ণ জাত্যর্থ উল্লেখ করতে হয়। অর্থাৎ, কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। যৌক্তিক সংজ্ঞার জন্য নির্দিষ্ট কতকগুলো নিয়ম রয়েছে যা কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুসারে কোনো পদের সংজ্ঞায় রূপক বা দুর্বোধ্য ভাষা ব্যবহার করা যাবে না। এই নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে রূপক সংজ্ঞা অনুপপত্তি বলে। উদ্দীপকের দৃশ্যকল্প-২ এ সংজ্ঞা প্রদান করা হয়েছে, ম্যারাডোনা হলেন ফুটবলের কিংবদন্তি। এখানে ম্যারাডোনাকে রূপক অর্থে 'ফুটবলের কিংবদন্তি' হিসেবে অভিহিত করা হয়েছে। অর্থাৎ, এখানে যৌক্তিক সংজ্ঞার নিয়ম লঙ্ঘন করে রূপক ভাষা ব্যবহার করা হয়েছে। তাই বলা যায়, দৃশ্যকল্প-২ এ রূপক সংজ্ঞা' অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ সংজ্ঞা নয় বর্ণনা- উক্তিটি বিশ্লেষণ করো।",
          "explanation": "'দৃশ্যকল্প-১ সংজ্ঞা নয় বর্ণনা'- উক্তিটি যথার্থ। যৌক্তিক সংজ্ঞা হচ্ছে যথার্থ যুক্তি গঠনের জন্য যুক্তিবাক্যে ব্যবহৃত পদসমূহের অর্থকে সুষ্পষ্ট করে উপস্থাপন করার প্রক্রিয়া। অর্থাৎ যৌক্তিক সংজ্ঞার উদ্দেশ্য হলো পদের অর্থকে সুষ্পষ্ট ও সুনির্দিষ্ট করা। এ কারণে যৌক্তিক সংজ্ঞায় পদের পূর্ণ জাত্যর্থকে সুষ্পষ্টভাবে ব্যক্ত করা হয়। তাই, সংজ্ঞা হয় সুষ্পষ্ট ও সুনির্দিষ্ট এবং সবসময় একই হয়ে থাকে। অন্যদিকে, কোনো পদের উপলক্ষণ অথবা, অবান্তর লক্ষণ অথবা জাত্যর্থের অংশ বিশেষের সাথে মিশিয়ে উল্লেখ করাকে বর্ণনা বলা হয়। বর্ণনায় উপলক্ষণ (Proprium) বা অবান্তর লক্ষণ (Accidens) উল্লেখ করে সংশ্লিষ্ট পদের বিবৃতি দেওয়া হয়। এক্ষেত্রে পূর্ণ জাত্যর্থ উল্লেখ করা হয় না। বর্ণনা সুনির্ধারিত বা সুনির্দিষ্ট নয়। তাই বর্ণনা ব্যক্তিভেদে আলাদা হয় বলে এটি একটি লৌকিক প্রক্রিয়া। এ কারণে সংজ্ঞা ও বর্ণনা একটি থেকে অন্যটি পৃথক। উদ্দীপকের দৃশ্যকল্প-১ এ বলা হয়েছে, বাবা হলেন প্রথম শিক্ষক, আশ্রয় ও একটি বৃক্ষ। এখানে 'বাবা' পদটির, জাত্যর্থের কোনোরূপ উল্লেখ না করে একটি সাধারণ বিবৃতি প্রকাশ পেয়েছে। তাই এটি সংজ্ঞা না হয়ে বর্ণনার একটি দৃষ্টান্ত হয়েছে। আলোচনা শেষে বলা যায়, উদ্দীপকের দৃশ্যকল্প-১ এ সংজ্ঞার মূল বৈশিষ্ট্যগুলো অনুপস্থিত থাকায় এবং বর্ণনার মূল বৈশিষ্ট্যগুলো প্রকাশ পাওয়ায় এটি সংজ্ঞা না হয়ে বর্ণনা হয়েছে।"
        }
      ]
    },
    {
      "number": "3",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "যৌক্তিক বিভাগ কাকে বলে?",
          "explanation": "একটি মূলসূত্রের ভিত্তিতে কোনো শ্রেণি বা জাতিকে তার নিম্নতর শ্রেণি বা উপজাতিতে বিভক্ত 'করার প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "বিশিষ্ট ব্যক্তি বা বস্তুর যৌক্তিক বিভাগ সম্ভব নয় কেন? ব্যাখ্যা করো।",
          "explanation": "যৌক্তিক বিভাগের নিয়ম অনুযায়ী হয় না বিধায় বিশিষ্ট ব্যক্তি বা বস্তুর যৌক্তিক বিভাগ সম্ভব নয়। যৌক্তিক বিভাগে সর্বদাই একটা শ্রেণিকে তার উপশ্রেণিতে বিভক্ত করা হয়, কোনো ব্যক্তি বা বস্তুকে নয়। ব্যক্তি বা বস্তুর নিচে কোনো শ্রেণি না থাকায় তার যৌক্তিক বিভাগ সম্ভব নয়। তাই কোনো বিশিষ্ট ব্যক্তি বা • বস্তুর যৌক্তিক বিভাগ সম্ভব নয়।"
        },
        {
          "label": "গ",
          "question": "দৃশ্যকল্প-২ এ যৌক্তিক বিভাগজনিত কোন অনুপপত্তি ঘটেছে তা নির্ণয় করো?",
          "explanation": "দৃশ্যকল্প-২ এ যৌক্তিক বিভাগের সংকর অনুপপত্তি ঘটেছে। কেননা, এখানে একটিমাত্র মূলসূত্রের পরিবর্তে একাধিক মূলসূত্র গ্রহণ করা হয়েছে। যৌক্তিক বিভাগের দ্বিতীয় নিয়ম অনুসারে যৌক্তিক বিভাগে সর্বদা একটি মূলসূত্র অনুসরণ করতে হয়। এ নিয়ম লঙ্ঘন করে একাধিক মূলসূত্র গ্রহণ করলে সংকর বিভাগ অনুপপত্তি ঘটে। যেমন- মানুষকে সৎ, বিদ্বান ও দীর্ঘকায় এভাবে বিভক্ত করলে এ অনুপপত্তি ঘটে। এখানে তিনটি মূলসূত্র গ্রহণ করার কারণে সংকর, বিভাগ অনুপপত্তি ঘটেছে। অনুরূপ দৃষ্টান্ত উদ্দীপকে দৃশ্যকল্প-২ এর বিভাজনেও লক্ষ করা যায়। উদ্দীপকের দৃশ্যকল্প-২ এ 'চাল' পদকে বিভাজন করতে গিয়ে জাত, আকার ও স্বাদ এ তিনটি মূলসূত্র গ্রহণ করে বিভক্ত করা হয়েছে। এখানে একটির পরিবর্তে একাধিক মূলসূত্র গ্রহণ করায় বিভাগ প্রক্রিয়ায় বিভক্ত উপশ্রেণিগুলো একটির সাথে অন্যটি মিশে যায়। তাই অনুপপত্তির সৃষ্টি হয়। তাই বলা যায়, দৃশ্যকল্প-২ এ সংকর বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প-১ এ যে বিভাগ প্রক্রিয়া প্রতিফলিত হয়েছে তা কী যথার্থ হয়েছে? তোমার মতামত লেখো।",
          "explanation": "দৃশ্যবর-১ এ ছিকোটিক বিভাগ প্রক্রিয়া প্রতিফলিত হয়েছে। ছিকোটিক বিভাগ প্রক্রিয়া একটি যথার্থ বিভাগ প্রক্রিয়া হওয়ায় তা যথার্থ হয়েছে। কোন জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে ছিকোটিক বিভাগ বলে। যেমন- মানুষকে 'সুন্দর' ও 'অসুন্দর', এ দুটি পরম্পর বিরুদ্ধ পদে বিভক্ত করার প্রক্রিয়া হলো ছিকোটিক বিভাগ। এ বিভাগে উপশ্রেণিগুলোর মিলিত ব্য্যর্থ মূল শ্রেণির ব্যস্ত্যর্থের সমান হয়। এ কারণে ছিকোটিক বিভাগে অব্যাপক ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এ বিভাগে সংকর ও পরম্পরালী বিভাগ নামক অনুপপত্তি ঘটে না। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে 'বিভক্ত করতে হয়। তাই এ বিভাগ প্রক্রিয়াটি একটি যথার্থ বিভাগ প্রক্রিয়া। উদ্দীপকের দৃশ্যকল্প-২ এ শাককে 'সবুজ শাক' ও 'অসবুজ শাক' এবং সবুজ শাককে আবার 'শীতকালীন' ও 'অশীতকালীন', অর্থাৎ হ্যাঁ-বাচক এবং না-বাচক হিসেবে বিরুদ্ধ পদের উল্লেখ করা হয়েছে। তাই যে কোনো ব্যক্তি নির্দিষ্ট নিয়ম ছাড়াই এই বিভাগ প্রক্রিয়া সম্পন্ন করতে পারে। আর এ বিভাগ প্রক্রিয়ায় যৌক্তিক বিভাগের সকল নিয়ম অনুসরণ করা হয় বিধায় এ বিভাগ প্রক্রিয়াটি একটি নিখুঁত ও নির্ভুল প্রক্রিয়া। আলোচনা শেষে বলা যায়, ছিকোটিক বিভাগ হলো পদের বিভক্তকরণের বিকল্প প্রক্রিয়া। দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি না থাকলেও সীমিত পরিসরে এটি যথার্থ বিভাগ প্রক্রিয়ার নির্দেশ করে।"
        }
      ]
    },
    {
      "number": "4",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "সংকর বিভাগ অনুপপত্তি কাকে বলে?",
          "explanation": "কোনো পদের যৌক্তিক বিভাগ করার ক্ষেত্রে একই সময়ে একাধিক মূলনীতি গ্রহণ করলে সংজ্ঞায় যে ত্রুটি হয় তাকে সংকর বিভাগ অনুপপত্তি বলে।"
        },
        {
          "label": "খ",
          "question": "কোনো শ্রেণিকে যখন একটি গুণের ভিত্তিতে বাছাই করা হয় তখন তাকে কী বলে? উদাহরণসহ লেখো।",
          "explanation": "কোনো শ্রেণিকে যখন একটি গুণের ভিত্তিতে বাছাই করা হয় তখন তাকে যৌক্তিক বিভাগ বলে।। যৌক্তিক বিভাগে একটি সূত্র বা নীতির ভিত্তিতে কোনো উচ্চতর শ্রেণিকে তার অন্তর্গত নিম্নতর শ্রেণিসমূহে বিভক্ত করা হয়। অর্থাৎ যৌক্তিক বিভাগে সর্বদা একটি মূলনীতি হিসেবে একটি গুণ অনুসরণ করা হয় এবং সেই গুণের ভিত্তিতে শ্রেণিবাচক পদটিকে বিভক্ত করা হয়। যেমন- 'সততা' নামক মূলনীতির ওপর ভিত্তি করে মানুষ পদকে যৌক্তিকভাবে দুই ভাগে বাছাই করা যায়। যথা- সৎ মানুষ ও অসৎ মানুষ।"
        },
        {
          "label": "গ",
          "question": "উদ্দীপকে কোন ধারণার প্রতিফলন ঘটেছে? ব্যাখ্যা করো।",
          "explanation": "উদ্দীপকে যৌক্তিক বিভাগের প্রতিফলন ঘটেছে। যৌক্তিক বিভাগে শ্রেণিবাচক পদের ব্য্যর্থের বিশ্লেষণ করা হয়। এক্ষেত্রে একটি মূলনীতি অনুসরণ করা হয়। অর্থাৎ একটি মূলসূত্র বা নীতির ভিত্তিতে কোনো শ্রেণি বা জাতিকে তার অন্তর্ভুক্ত নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। যেমন- 'জীব' একটি জাতিবাচক বা শ্রেণিবাচক পদ। এ পদকে 'বুদ্ধিবৃত্তি' নামক মূলনীতির ভিত্তিতে 'মানুষ' ও 'অন্যান্য প্রাণী' এ দুটি উপজাতিতে বা উপশ্রেণিতে ভাগ করা যায়। এরূপ বিভক্তকরণ প্রক্রিয়াই হলো যৌক্তিক বিভাগ। অনুরূপ বিভক্তকরণ প্রক্রিয়া উদ্দীপকে পরিলক্ষিত হয়। উদ্দীপকে 'লিজা' মূলনীতি ধরে কয়েদিকে পুরুষ কয়েদি ও মহিলা 'কয়েদি হিসেবে ভাগ করা হয়েছে। এরপর 'দণ্ডপ্রাপ্তি' মূলনীতির ভিত্তিতে, পুরুষ কয়েদিকে সাধারণ কারাদণ্ডপ্রাপ্ত পুরুষ কয়েদি, যাবজ্জীবন কারাদণ্ডপ্রাপ্ত প্রাপ্ত পুরুষ কয়েদি ও মৃত্যুদণ্ডপ্রাপ্ত পুরুষ কয়েদিতে ভাগ করা হয়েছে। এখানে একই সময় একটি মূলনীতির ভিত্তিতে একটি শ্রেণিবাচক পদের বিভাগ প্রক্রিয়া সম্পন্ন করায় যৌক্তিক বিভাগ প্রকাশ পেয়েছে। বলা যায়, উদ্দীপকের বিভাগটি হলো যৌক্তিক বিভাগ।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি কী যথাযথ নিয়ম অনুসরণ করেছে? মতামত দাও।",
          "explanation": "উদ্দীপকে প্রতিফলিত বিষয়টি তথা যৌক্তিক বিভাগটি যথাযথ নিয়ম অনুসরণ করেছে। কোনো নীতি বা সূত্রের ওপর ভিত্তি করে একটি জাতি বা উচ্চতর শ্রেণিকে তার অন্তর্গত উপজাতি বা নিম্নতর শ্রেণিসমূহের মধ্যে বিভক্ত করার প্রক্রিয়াকে যৌক্তিক বিভাগ বলে। এ বিভাগ প্রক্রিয়া শুদ্ধ করার জন্য পাঠ্যবইয়ে কয়েকটি নিয়মের উল্লেখ করা হয়েছে। নিয়মগুলো হলো- প্রথম নিয়ম: যৌক্তিক বিভাগে সব সময় একটি জাতিবাচক পদকে বিভাগ করতে হবে, কোন ব্যক্তি বা বস্তুকে নয়। দ্বিতীয় নিয়ম: যৌক্তিক বিভাগে একই সময় একটিমাত্র মূল-সূত্র গ্রহণ করতে হবে। তৃতীয় নিয়ম: বিভক্ত উপজাতিগুলোর ব্য্যর্থ মিলিতভাবে বিভাজ্য জাতিটির ব্যক্ত্যর্থের সঙ্গে সমব্যাপক হতে হবে। চতুর্থ নিয়ম: যৌক্তিক বিভাগে উপজাতিগুলোকে পরস্পর বিচ্ছেদক হতে হবে যাতে এগুলো একে অপরের সাথে মিশে না যায়। পঞ্চম নিয়ম: বিভাজ্য জাতিটির নাম বিভক্ত উপজাতিগুলোর প্রত্যেকের বেলায় প্রযোজ্য হতে হবে। ষষ্ঠ নিয়ম: ক্রমিক বিভাগে একটি জাতিকে তার সম্ভাব্য নিকটতম উপজাতিতে ভাগ করে অগ্রসর হতে হবে, মধ্যবর্তী কোন ধাপকে বাদ দেয়া যাবে না। উদ্দীপকে 'লিঙ্গ' মূলনীতি ধরে কয়েদিকে পুরুষ কয়েদি ও মহিলা কয়েদি হিসেবে ভাগ করা হয়েছে। এরপর 'দণ্ডপ্রাপ্তি' মূলনীতির ভিত্তিতে পুরুষ কয়েদিকে সাধারণ কারাদণ্ডপ্রাপ্ত পুরুষ কয়েদি, যাবজ্জীবন কারাদণ্ডপ্রাপ্ত প্রাপ্ত পুরুষ কয়েদি ও মৃত্যুদণ্ডপ্রাপ্ত পুরুষ কয়েদিতে ভাগ করা হয়েছে। এখানে একই সময় একটি মূলনীতির ভিত্তিতে একটি শ্রেণিবাচক পদের বিভাগ প্রক্রিয়া সম্পন্ন করায় এবং বিভাজ্য জাতি ও বিভক্ত উপজাতিগুলোর মিলিত ব্যক্ত্যর্থের সঙ্গে সমব্যাপক হওয়ায় যৌক্তিক বিভাগটি বৈধ হয়েছে। আলোচনা শেষে বলা যায়, উদ্দীপকের যৌক্তিক বিভাগের দৃষ্টান্তটিতে যৌক্তিক বিভাগের নিয়মগুলো অনুসরণ করায় যৌক্তিক রিভাগটি যথার্থ হয়েছে।"
        }
      ]
    },
    {
      "number": "5",
      "uddipok": "দৃশ্যকল্প-১: বার্ধক্যে উপনীত ব্যক্তি কখনোই শিশু বয়সে ফিরে আসতে পারে না। দৃশ্যকল্প-২: গবেষণায় দেখা গেছে- প্রক্রিয়াজাত ও প্যাকেটজাত খাবার (যেমন- চিপস, চানাচুর, চকলেট, আচার, সস, কোমল পানীয়) ক্যান্সারের সম্ভাবনা বৃদ্ধি করে।",
      "tag": "VNSC 24",
      "sub_questions": [
        {
          "label": "ক",
          "question": "আরোহ অনুমান কাকে বলে?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয় তাকে আরোহ অনুমান বলে।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন? ব্যাখ্যা করো।",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক, দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার সাহায্যে সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "দৃশ্যকল্প-১ এ কোন আরোহের পরিচয় পাওয়া যায় তা নির্ণয় করো।",
          "explanation": "দৃশ্যকল্প-১ এ অবৈজ্ঞানিক আরোহের পরিচয় পাওয়া যায়। প্রকৃতির নিয়মানুবর্তিতা নীতি বা প্রতিকূল দৃষ্টান্তবিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয় তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। উদ্দীপকের দৃশ্যকল্প-১ এ বলা হয়েছে, বার্ধক্যে উপনীত ব্যক্তি কখনোই শিশু বয়সে ফিরে আসতে পারে না। উদ্দীপকের এই উক্তিটিতে কেবল প্রকৃতির নিয়মানুবর্তিতা নীতির উপর ভিত্তি করে অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-২ ও দৃশ্যকল্প-১ এ প্রতিফলিত আরোহের প্রকৃতি কি এক না ভিন্ন? মতামত দাও।",
          "explanation": "দৃশ্যকল্প-২ ও দৃশ্যকল্প-১ এ প্রতিফলিত আরোহ যথাক্রমে বৈজ্ঞানিক আরোহ ও অবৈজ্ঞানিক আরোহ। বৈজ্ঞানিক আরোহ ও অবৈজ্ঞানিক আরোহের প্রকৃতি এক নয় ভিন্ন। অর্থাৎ এদের মাঝে পার্থক্য বিদ্যমান। প্রকৃত আরোহের গুরুত্বপূর্ণ দুটি প্রকরণ হলো বৈজ্ঞানিক আরোহ ও অবৈজ্ঞানিক আরোহ। উভয় আরোহ অনুমানে আরোহমূলক লক্ষের মাধ্যমে সার্বিক সিদ্ধান্ত প্রতিষ্ঠা করা হয়। পাশাপাশি উভয় অনুমান প্রকৃতির নিয়মানুবর্তিতা নীতির ওপর নির্ভরশীল। কিন্তু এর' পরেও উভয় আরোহে বিভিন্ন বৈসাদৃশ্য পরিলক্ষিত হয়। যেমন- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত গ্রহণ করা হয়। এ কারণে বৈজ্ঞানিক আরোহের সিন্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত গ্রহণ করা হয়। এ কারণে অবৈজ্ঞানিক আরোহের সিদ্ধান্ত হয় সম্ভাব্য। অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে তেমন গুরুত্বই দেওয়া হয় না। এ কারণে অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। উদ্দীপকের দৃশ্যকল্প-২ এ বলা হয়েছে, গবেষণায় দেখা গেছে, প্রক্রিয়াজাত ও প্যাকেটজাত খাবার (যেমন- চিপস, চানাচুর, চকলেট, আচার, সস; কোমল পানীয়) ক্যান্সারের আশঙ্কা বৃদ্ধি করে। এখানে প্রকৃতির নিয়মানুবর্তিতা নীতিসহ বৈজ্ঞানিক গবেষণার মাধ্যমে কার্যকারণ সম্পর্ক আবিষ্কারের পর সিদ্ধান্ত গ্রহণ করায় বৈজ্ঞানিক আরোহ প্রতিফলিত হয়েছে। অন্যদিকে, দৃশ্যকল্প-১ এ দেখতে পাই, বার্ধ্যক্যে উপনীত ব্যক্তি কখনোই শিশু বয়সে ফিরে আসতে পারে না। উক্তিটিতে কেবল প্রকৃতির নিয়মানুবর্তিতা নীতির উপর ভিত্তি করে অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃশ্যকল্প-১ অবৈজ্ঞানিক আরোহের একটি দৃষ্টান্ত। আলোচনা শেষে বলা যায়, দৃশ্যকল্প-২ এ পরিলক্ষিত বৈজ্ঞানিক আরোহ নিশ্চিত সিদ্ধান্ত স্থাপন করে এবং দৃশ্যকল্প-১ এর অবৈজ্ঞানিক আরোহ সম্ভাব্য সিদ্ধান্ত প্রতিষ্ঠা করে। তাই উভয়ের প্রকৃতি একটি অন্যটি থেকে পৃথক।"
        }
      ]
    },
    {
      "number": "6",
      "uddipok": "দৃশ্যকল্প-১: মিজান ও রিফাত উভয়ই পথশিশু ও অভিভাবকহীন। মিজান স্বাস্থ্যঝুঁকিতে আছে। সুতরাং রিফাতও স্বাস্থ্যঝুঁকিতে আছে। দৃশ্যকল্প-২: জিসান ও আজিজ পরস্পর আত্মীয় এবং একই আঞ্চলিক ভাষায় কথা বলে। জিসানের রক্তের গ্রুপ ও পজিটিভ। সুতরাং আজিজেরও রক্তের গ্রুপ ও পজিটিভ।",
      "tag": "VNSC 24",
      "sub_questions": [
        {
          "label": "ক",
          "question": "সাদৃশ্যঅনুমান কাকে বলে?",
          "explanation": "দুটি বস্তুর মধ্যে কয়েকটি বিষয়ে সাদৃশ্য লক্ষ্য করে যদি অনুমান করা হয় যে, তাদের একটি কোনো বিশেষ গুণের অধিকারী হলে অপরটিও ঐ গুণের অধিকারী হবে, তাহলে তাকে সাদৃশ্যানুমান বলে।"
        },
        {
          "label": "খ",
          "question": "জ্ঞাত বিষয়ের তুলনায় অজ্ঞাত বিষয়ের সংখ্যা বেশি হলে সাদৃশ্য অনুমানে সম্ভাব্যতার মাত্রা কীরূপ হবে তা ব্যাখ্যা করো?",
          "explanation": "জ্ঞাত বিষয়ের তুলনায় অজ্ঞাত বিষয়ের সংখ্যা বেশি হলে সাদৃশ্যানুমানে সম্ভাব্যতার মাত্রা তত কম হবে। সাদৃশ্যানুমানে অজানা বিষয় থেকে অজানা বিষয়ে গমন করলে সিদ্ধান্তের সম্ভাব্যতার মাত্রা ক্ষীণ হয়ে যায়। উদাহরণস্বরূপ বলা যায়, 'পৃথিবী ও শুক্র দুটি গ্রহ। পৃথিবীতে প্রাণের অস্তিত্ব আছে। অতএব, শুরুতেও প্রাণের অস্তিত্ব আছে।' এক্ষেত্রে পৃথিবী ও শুক্রের মাঝে জ্ঞাত বা জানা সাদৃশ্যের তুলনায় অজ্ঞাত বিষয়ের সংখ্যা অনেক। তাই এর সম্ভাব্যতার মাত্রাও কম।"
        },
        {
          "label": "গ",
          "question": "দৃশ্যকল্প-১ এ প্রতিফলিত আরোহের বৈশিষ্টসমূহ লেখো।",
          "explanation": "দৃশ্যকল্প-১ এ প্রতিফলিত আরোহটি হলো সাদৃশ্যানুমান। নিচে সাদৃশ্যানুমানের বৈশিষ্ট্যসমূহ উল্লেখ করা হলো- দুটি বস্তুর মধ্যে কয়েকটি বিষয়ে সাদৃশ্য লক্ষ্য করে যদি অনুমান করা হয় যে, তাদের একটি কোনো বিশেষ গুণের অধিকারী হলে অপরটিও ঐ গুণের অধিকারী হবে, তাহলে তাকে সাদৃশ্যানুমান বলে। বৈশিষ্ট্যগত দিক থেকে সাদৃশ্যানুমানের ভিত্তি হচ্ছে সাদৃশ্য। সাদৃশ্যানুমান একপ্রকার প্রকৃত আরোহ। এ অনুমানে আমরা বিশিষ্ট থেকে বিশিষ্ট সিদ্ধান্তে উপনীত হই। সাদৃশ্যানুমান অসম্পূর্ণ সাদৃশ্যজনিত জ্ঞানের উপর নির্ভরশীল। অর্থাৎ এতে নিছক কয়েকটি অপর্যাপ্ত সাদৃশ্যের উপর ভিত্তি করেই সিদ্ধান্ত অনুমান করা হয়। সাদৃশ্যানুমানের সিদ্ধান্তটি সম্ভাব্য হয়। কেননা এখানে কার্য-কারণ সম্পর্ক আবিষ্কারের কোনো চেষ্টা করা হয় না। সাদৃশ্যানুমান বৈজ্ঞানিক আরোহের দিকে একটি পদক্ষেপ। আর এ অনুমানের সিদ্ধান্তটি হয় একটি বিশিষ্ট যুক্তিবাক্য। কারণ এতে মাত্র দুটি ব্যক্তি বা বস্তুর মধ্যে অনুমান সীমাবদ্ধ থাকে। উদ্দীপকে দৃশ্যকল্প-১ এ বলা হয়েছে, মিজান ও রিফাত উভয়ই পথশিশু ও অভিভাবকহীন। মিজান স্বাস্থ্যঝুঁকিতে আছে। সুতরাং রিফাতও স্বাস্থ্যঝুঁকিতে আছে। এখানে মিজান ও রিফাতের মধ্যে পথশিশু ও অভিভাবকহীন হওয়া সাদৃশ্য দেখে নতুন একটি সাদৃশ্য স্বাস্থ্যঝুঁকিতে থাকার অনুমান করা হয়েছে। তাই বলা যায়, এটি সাদৃশ্যানুমানের একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-২ এ প্রতিফলিত অনুমানের সিদ্ধান্তটি কি সত্য, না মিথ্যা? বিশ্লেষণপূর্বক মতামত দাও।",
          "explanation": "দৃশ্যকল্প-২ এ প্রতিফলিত অনুমানটি অসাধু সাদৃশ্যানুমান হওয়ায় এ অনুমানের সিদ্ধান্তটি মিথ্যা। সাদৃশ্যানুমানে কোনোরূপ কার্য-কারণ সম্পর্ক প্রতিষ্ঠা না করে নিছক অসম্পূর্ণ সাদৃশ্যের ভিত্তিতে সিদ্ধান্ত অনুমান করা হয়। তাই এর সিদ্ধান্ত সব সময়ই সম্ভাব্য। কিন্তু সম্ভাব্যতা একটি মাত্রার ব্যাপার। সম্ভাব্যতা সাদৃশ্যের মৌলিকত্ব ও গুরুত্বের ভিত্তিতে খুব বেশিও হতে পারে, আবার কোনো ক্ষেত্রে খুব কমও হতে পারে। সুতরাং সাদৃশ্যানুমানের মূল্য সব ক্ষেত্রে সমান নয়। সাদৃশ্যের বিষয়গুলোর সংখ্যা ও গুরুত্ব যত বেশি হবে, অনুমানের সম্ভাবনার মাত্রা তত বেশি হবে। এই সম্ভাবনার মাত্রার ভিত্তিতে সাদৃশ্যানুমানকে দুইভাগে ভাগ করা যায়। যথা সাধু সাদৃশ্যানুমান ও অসাধু সাদৃশ্যানুমান। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় তাকে অসাধু সাদৃশ্যানুমান বলে। আর এর সিদ্ধান্তটি মিথ্যা হয়। উদ্দীপকে দৃশ্যকল্প-২ এ দেখতে পাই, জিসান ও আজিজ পরস্পর আত্মীয় এবং একই আঞ্চলিক ভাষায় কথা বলে। জিসানের রক্তের গ্রুপ ও পজিটিভ। সুতরাং আজিজেরও রক্তের গ্রুপ ও পজেটিভ। এখানে জিসান ও আজিজের মধ্যে অমৌলিক ও অপ্রাসঙ্গিক সাদৃশ্যের ভিত্তিতে সিদ্ধান্ত গ্রহণ করা হয়েছে। তাই এটি অসাধু সাদৃশ্যানুমানের একটি দৃষ্টান্ত। আর অসাধু সাদৃশ্যানুমানের সিদ্ধান্তটি সবসময়ই মিথ্যা হয়ে থাকে। আলোচনা শেষে বলা যায়, সাদৃশ্যানুমানের ক্ষেত্রে মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত গ্রহণ করা হলে সাদৃশ্যানুমানের মূল্য ও গুরুত্ব বৃদ্ধি পায়। কিন্তু অমৌলিক ও গুরুত্বহীন' সাদৃশ্যের ভিত্তিতে সিদ্ধান্ত গ্রহণ করা হলে তা অসাধু সাদৃশ্যানুমানে পরিণত হয় এবং এর সিদ্ধান্তটি মিথ্যা হয়।"
        }
      ]
    },
    {
      "number": "7",
      "uddipok": "সৌদিআরবগামী বিমান বাংলাদেশ এয়ারলাইন্সের একটি ফ্লাইটের প্রত্যেকেই হজযাত্রী ছিলেন। সুতরাং ঐ ফ্লাইটের সকলেই হজযাত্রী ছিলেন।",
      "tag": "VNSC 24",
      "sub_questions": [
        {
          "label": "ক",
          "question": "অপ্রকৃত আরোহ কাকে বলে?",
          "explanation": "যে আরোহ অনুমানে আরোহের মূল ভিত্তি আরোহমূলক লক্ষ অনুপস্থিত তাকে অপ্রকৃত আরোহ বলে।"
        },
        {
          "label": "খ",
          "question": "আরোহ অনুমানে সিদ্ধান্তের সার্বিকীকরণ কীভাবে সম্ভব হয়? ব্যাখ্যা করো।",
          "explanation": "আরোহ অনুমানে সিদ্ধান্তের সার্বিকীকরণ আরোহমূলক লক্ষের মাধ্যমে সম্ভব হয়। যে প্রক্রিয়ার সাহায্যে কয়েকটি দৃষ্টান্তের অভিজ্ঞতার ভিত্তিতে কোনো শ্রেণির সকল সদস্য সম্পর্কে একটি সার্বিক সিদ্ধান্ত গ্রহণ করা হয় তাকে, আরোহমূলক লম্ফ বলে। আরোহমূলক লক্ষ হলো আরোহ অনুমানের প্রাণ। এর সাহায্যে সীমিত দৃষ্টান্ত থেকে সার্বিক সিদ্ধান্ত গ্রহণ করা হয়। যেমন- 'ক', 'খ' ও 'গ' নামের ব্যক্তির মৃত্যুর ঘটনা প্রত্যক্ষ করে সিদ্ধান্ত গ্রহণ করা হলো যে, 'সকল মানুষ হয় মরণশীল'। এখানে আরোহমূলক লক্ষের সাহায্যে এ পাঁচজন ব্যক্তির মৃত্যুর অভিজ্ঞতার ভিত্তিতে সকল মানুষ সম্পর্কে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "উদ্দীপকে কোন ধরনের আরোহের প্রতিফলন ঘটেছে? বাখ্যা করো।",
          "explanation": "উদ্দীপকে পূর্ণাঙ্গ আরোহের প্রতিফলন ঘটেছে। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। তাই এর সিদ্ধান্তটি নিশ্চিত সত্য হয়। বস্তুত আরোহ অনুমানের মূল বৈশিষ্ট্য- হচ্ছে আরোহমূলক লক্ষের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাড়া আরোহ অপ্রকৃত আরোহের একটি প্রকার। উদ্দীপকে দেখতে পাই, সৌদি আরবগামী বিমান বাংলাদেশ এয়ারলাইনসের একটি ফ্লাইটের প্রত্যেকেই হজযাত্রী ছিলেন। সুতরাং ঐ ফ্লাইটের সকলেই হজযাত্রী ছিলেন। এখানে সিদ্ধান্তটি নিশ্চিত সত্য হলেও জানা থেকে অজানায় যাওয়া হয়নি। বরং জানা বিষয়ের ভিত্তিতেই 'সিদ্ধান্ত নেওয়া হয়েছে। অর্থাৎ সৌদি আরবগামী সকলকে আলাদা আলাদা করে প্রত্যক্ষ করার পর সিদ্ধান্ত গ্রহণ করা হয়েছে যে, ঐ ফ্লাইটের সকলেই হজযাত্রী ছিলেন। তাই বলা যায়, উদ্দীপকে পূর্ণাঙ্গ আরোহ প্রতিফলিত করেছে।"
        },
        {
          "label": "ঘ",
          "question": "প্রকৃত আরোহ হিসেবে উদ্দীপকে প্রতিফলিত আরোহের গ্রহণযোগ্যতা বিশ্লেষণ করো?",
          "explanation": "প্রকৃত আরোহ হিসেবে উদ্দীপকে প্রতিফলিত আরোহ তথা পূর্ণাঙ্গ আরোহ গ্রহণযোগ্য নয়। আরোহ অনুমানের মূল বৈশিষ্ট্য হচ্ছে আরোহমূলক লক্ষের (জানা থেকে অজানায় যাওয়া) উপস্থিতি। অর্থাৎ যে আরোহ অনুমানে আরোহের মূল বৈশিষ্ট্য আরোহমূলক লম্ফ উপস্থিত থাকে তাকে প্রকৃত আরোহ বলে। এই বৈশিষ্ট্যের কারণে আরোহ অনুমানে বিশেষ বিশেষ দৃষ্টান্ত থেকে একটি। সার্বিক সিদ্ধান্তে উপনীত হওয়া যায়। কিন্তু পূর্ণাঙ্গ আরোহে প্রতিটি দৃষ্টান্ত যাচাই করে সিদ্ধান্ত নিতে হয়। তাই এ আরোহে আরোহমূলক লম্ফ উপস্থিত থাকে না বলে পূর্ণাঙ্গ আরোহ প্রকৃত আরোহ নয়। পাশাপাশি পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্ত যথার্থ অর্থে সার্বিক নয়। কারণ এর সিদ্ধান্ত কতগুলো বিশেষ দৃষ্টান্তের সমষ্টি। এ কারণেও যুক্তিবিদ মিল ও বেইন পূর্ণাঙ্গ আরোহকে প্রকৃত আরোহ বলে মনে করেন না। পরিশেষে বলা যায়, কোনো অনুমানকে প্রকৃত আরোহের মর্যাদা পেতে হলে তাতে আরোহমূলক লম্ফ উপস্থিত থাকতে হয়। কিন্তু উদ্দীপকের দৃষ্টান্তে নির্দেশিত পূর্ণাঙ্গ আরোহে আরোহমূলক লম্ফ অনুপস্থিত বলে এটি প্রকৃত আরোহ নয়।"
        }
      ]
    },
    {
      "number": "8",
      "uddipok": "দৃশ্যকল্প-১: হরিণের আক্রমণে সুন্দরবনে বাঘের সংখ্যা হ্রাস পাচ্ছে। দৃশ্যকল্প-২: গবেষণায় দেখা গেছে, মোবাইল ফোনের আসক্তি শিশুদের অতিরিক্ত ওজনের ক্ষেত্রে ভূমিকা রাখে। অন্যদিকে, যেসব শিশুর এ আসক্তি নেই তাদের অতিরিক্ত ওজনের সম্ভাবনা অপেক্ষাকৃত কম থাকে।",
      "tag": "VNSC 24",
      "sub_questions": [
        {
          "label": "ক",
          "question": "প্রতিবেদন অনুকল্প কাকে বলে?",
          "explanation": "যখন কোনো ঘটনার বাস্তব কারণ বিদ্যমান থাকা সত্ত্বেও তা বোঝা যায় না তখন তাকে প্রতিবেদক অনুকল্প (Representative Fictions) বলে।"
        },
        {
          "label": "খ",
          "question": "প্রকল্পের প্রমাণকে কেন গুরুত্বপূর্ণ মনে করা হয়? ব্যাখ্যা করো।",
          "explanation": "প্রকল্পকে একটি নিয়ম বা নীতি কিংবা তত্ত্বের পর্যায়ে উন্নীত করার জন্য প্রকল্পের প্রমাণকে গুরুত্বপূর্ণ মনে করা হয়। প্রকল্পকে একটি নিয়ম বা তত্ত্বের পর্যায়ে উন্নীত করার জন্য প্রকল্পকে প্রমাণের মানদণ্ডে পরীক্ষিত হতে হয়। প্রকল্প মানুষের আনুমানিক - ধারণামাত্র। তাই প্রকল্প সত্যও হতে পারে আবার মিথ্যাও হতে পারে। সত্য ও সঠিক হতে হলে প্রকল্পকে যাচাইকরণের মাধ্যমে প্রমাণিত হতে হবে। তাহলেই তা তত্ত্বের মর্যাদা লাভ করবে। অর্থাৎ, বৈধ প্রকল্প বিভিন্ন পরীক্ষার মাধ্যমে প্রমাণিত হওয়ার পরই কেবল নিয়ম বা তত্ত্বে পরিণত হয়। তাই প্রকল্পের প্রমাণকে গুরুত্বপূর্ণ মনে করা হয়।"
        },
        {
          "label": "গ",
          "question": "দৃশ্যকল্প-২: প্রকল্প প্রমাণের কোন উপায়কে নির্দেশ করে তা ব্যাখ্যা করো।",
          "explanation": "দৃশ্যকল্প-২ প্রকল্প প্রমাণের যাচাইকরণ উপায়কে নির্দেশ করে। প্রকল্প প্রমাণের প্রধান পদ্ধতি হলো যাচাইকরণ। আর কোনো ঘটনা বাস্তবের সাথে সামঞ্জস্যপূর্ণ কি-না তা নির্ণয়ের মানদণ্ড হলো যাচাইকরণ (Verification)। অর্থাৎ যাচাইকরণের মাধ্যমে প্রকল্প বাস্তব ঘটনার সাথে সঙ্গতিপূর্ণ বা বাস্তব ঘটনার দ্বারা সমর্থিত এটা প্রমাণ করতে হয়। যাচাইকরণ দুই প্রকার। যথা- ১. প্রত্যক্ষ যাচাইকরণ ও ২. পরোক্ষ যাচাইকরণ। প্রত্যক্ষ অভিজ্ঞতার ভিত্তিতে যখন কোনো প্রকল্পকে যাচাই করা হয়, তখন তাকে প্রত্যক্ষ যাচাইকরণ বলে। প্রত্যক্ষ যাচাইকরণ নিরীক্ষণ ও পরীক্ষণের মাধ্যমে সম্পন্ন হয়। উদ্দীপকে বর্ণিত দৃষ্টান্তে প্রত্যক্ষ যাচাইকরণের নিরীক্ষণ লক্ষ করা যায়। উদ্দীপকে দৃশ্যকল্প-২ এ দেখতে পাই, গবেষণায় দেখা গেছে, মোবাইল ফোনের আসক্তি শিশুদের অতিরিক্ত ওজনের ক্ষেত্রে ভূমিকা রাখে। অন্যদিকে, যেসব শিশুর এ আসক্তি নেই তাদের অতিরিক্ত ওজনের সম্ভাবনা অপেক্ষাকৃত কম থাকে। এখানে মোবাইল ফোনের আসক্তিকে শিশুদের অতিরিক্ত ওজনের কারণ হিসেবে প্রকল্প করা হয়। পরবর্তীতে নিরীক্ষণে • মাধ্যমে প্রকল্পটিকে প্রমাণ করা হয়েছে। তাই বলা যায়, উদ্দীপকের দৃশ্যকল্প-২ এ প্রকল্প প্রমাণের যাচাইকরণের উপায়টির প্রকাশ ঘটেছে।"
        },
        {
          "label": "ঘ",
          "question": "তোমার মতে দৃশ্যকল্প-১ এর প্রকল্পটি কী বাস্তব ঘটনাভিত্তিক? মতামত লেখো।",
          "explanation": "আমার মতে দৃশ্যকল্প-১ এর প্রকল্পটি বাস্তব ঘটনাভিত্তিক নয়। কোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তব নয় এমন কোনো কারণকে প্রকল্প হিসেবে গ্রহণ করা যায় না। অর্থাৎ বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করা হলে তা অবৈধ হবে। যেমন- উদ্দীপকের দৃশ্যকল্প-১ এ হরিণের আক্রমণে সুন্দরবনে বাঘের সংখ্যা ক্রমস হ্রাস পাচ্ছে। এখানে উল্লিখিত বক্তব্যটি বাস্তব কারণভিত্তিক নয়। কারণ বাস্তবে কোনো হরিণ বাঘকে আক্রমণ করে না। এরূপ অবাস্তব কারণ অনুমান করে ঘটনার ব্যাখ্যা দিলে তা অবৈধ হবে। পাশাপাশি যে ঘটনার কারণ নির্ণয়ের জন্য আমরা যে প্রকল্প প্রণয়ন করি তাকে সেই ঘটনার সঙ্গে প্রাসঙ্গিক হতে হবে। প্রাসঙ্গিক না হলে ঘটনাটিকে ব্যাখ্যা করা বা কারণ নির্ণয় করা সম্ভব হবে না। এছাড়াও প্রকল্প বৈধ হওয়ার জন্য তাকে যাচাইযোগ্য বা প্রমাণযোগ্য হতে হবে। তাই প্রকল্পকে যদি প্রমাণ করা না যায় তাহলে তা বৈধ হবে না। আলোচনা শেষে তাই বলা যায়, উদ্দীপকের দৃশ্যকল্প-১ এর প্রকল্পটি বৈধ প্রকল্পের শর্তসমূহ না মানায় তা বাস্তব ঘটনাভিত্তিক নয়।"
        }
      ]
    },
    {
      "number": "9",
      "uddipok": "ঠোঁটকাটা বা তালুকাটা নিয়ে জন্মানো শিশুকে পুরো পৃথিবী জুড়ে এক ধরনের অভিশাপ হিসেবে মনে করা হয়। সাধারণত অমাবশ্যার রাতে মাহ কাটা, রাতে ঘোমটা না দিয়ে বাসা থেকে বের হওয়া, বয়োজ্যেষ্ঠদের অভিশাপ ইত্যাদি কারণে এ ধরনের শিশুর জন্ম হয় বলে কোনো কোনো সমাজে প্রচলিত আছে। অন্যদিকে, বিশেষজ্ঞ ডাক্তারদের মতে গর্ভাবস্থায় ভুল ওষুধ সেবন, তেজস্ক্রিয়তা, ধূমপান, নেশা এমনকি ইনফেকশনের কারণেও শিশু এ ধরনের ত্রুটি নিয়ে জন্মগ্রহণ করতে পারে।",
      "tag": "VNSC 24",
      "sub_questions": [
        {
          "label": "ক",
          "question": "অন্তর্ভুক্তি কাকে বলে?",
          "explanation": "যে বৈজ্ঞানিক ব্যাখ্যায় কম ব্যাপক নিয়মকে অধিক ব্যাপক নিয়মের অন্তর্ভুক্ত করে ব্যাখ্যা করা হয় তাকে অন্তর্ভুক্তি বলে।"
        },
        {
          "label": "খ",
          "question": "মনের মৌলিক অনুভূতিকে ব্যাখ্যা করা যায় না কেন?",
          "explanation": "মনের মৌলিক অনুভূতিগুলো অনন্য বলে সেগুলোর ব্যাখ্যা করা যায় না। মনের কিছু মৌলিক অনুভূতি আছে। যেমন- সুখ, দুঃখ, আনন্দ, বেদনা ইত্যাদি। এদের একটির সাথে অপরটির কোনো সাদৃশ্য নেই। পাশাপাশি একটিকে অপরটির সাথে সংযুক্ত করা যায় না। এ কারণেই মনের মৌলিক অনুভূতির ব্যাখ্যা করা অসম্ভব।"
        },
        {
          "label": "গ",
          "question": "উদ্দীপকে পাঠ্যবইয়ের কোন বিষয়টি প্রতিফলিত হয়েছে? ব্যাখ্যা করো।",
          "explanation": "উদ্দীপকে পাঠ্যবইয়ের ব্যাখ্যা বিষয়টি প্রতিফলিত হয়েছে। ব্যাখ্যা হলো কোনো কিছুকে সহজ ও স্পষ্টতর করে তোলা। অর্থাৎ, জাগতিক বিষয়সমূহের মধ্যে অপেক্ষাকৃত জটিল, দুর্বোধ্য, অস্পষ্ট ও রহস্যময় ঘটনাকে সহজ ও সাবলীলভাবে উপস্থাপন করাই ব্যাখ্যার উদ্দেশ্য। বস্তুত আমরা কোনো জটিল বা রহস্যময় ঘটনাকে সরল ও সহজবোধ্য করে জানার চেষ্টা চালাই। যেমন- দিন-রাত হওয়ার কারণ, ঋতু পরিবর্তনের কারণ, বিভিন্ন দুর্যোগ হওয়ার কারণ প্রভৃতি সম্পর্কে আমাদের কৌতূহল বিদ্যমান। এ কারণেই বিভিন্ন বই-পুস্তক, জ্ঞানী ব্যক্তির মাধ্যমে আমরা জগতের এসব রহস্য ভেদ করার চেষ্টা করি। এভাবে কোনো ঘটনার কারণ আবিষ্কার করতে গিয়ে অস্পষ্ট ও দুর্বোধ্য ঘটনাবলিকে সুষ্পষ্ট ও সহজবোধ্য করে জানার প্রয়াসকেই আমরা ব্যখ্যা বলি। উদ্দীপকে ঠোঁটকাটা বা তালুকাটা নিয়ে জন্মানো শিশুর অভিশপ্ত জীবনের কারণ উল্লেখ করার মাধ্যমে ঠোঁটকাটা বা তালুকাটা নিয়ে জন্মানো শিশুকে স্পষ্ট ও সহজবোধ্য করার চেষ্টা করা হয়েছে। সেইজন্য এটি ব্যাখ্যার ধারণাটির সাথে সাদৃশ্যপূর্ণ। তাই বলা যায়, উদ্দীপকে ঘটনার কারণ জানানোর চেষ্টা পাঠ্যবইয়ের ব্যাখ্যা বিষয়টিকে প্রতিফলিত করে।"
        },
        {
          "label": "ঘ",
          "question": "উদ্দীপকে ডাক্তার ও সাধারণ মানুষের প্রচলিত ধারণায় যে বিষয়টি প্রতিফলিত হয়েছে তাদের পার্থক্য নির্ণয় করো।",
          "explanation": "উদ্দীপকে ডাক্তার ও সাধারণ মানুষের প্রচলিত ধারণায় যথাক্রমে বৈজ্ঞানিক ব্যাখ্যা ও লৌকিক ব্যাখ্যা প্রতিফলিত হয়েছে। নিচে বৈজ্ঞানিক ব্যাখ্যা ও লৌকিক ব্যাখ্যার পার্থক্য নির্ণয় করা হলো- উদ্দীপকের বিশেষজ্ঞ ডাক্তারদের মতে, গর্ভাবস্থায় ভুল ওষুধ সেবন, তেজস্ক্রিয়তা, ধূমপান, নেশা, এমনকি ইনফেকশনের কারণে একটি শিশু ঠোঁটকাটা বা তালুকাটা ত্রুটি নিয়ে জন্মগ্রহণ করতে পারে। এ ব্যাখ্যাটি একটি বৈজ্ঞানিক ব্যাখ্যা। কেননা, এ ব্যাখ্যায় কার্যকারণ সম্পর্ক নির্ণয় করে ঘটনার প্রাসঙ্গিক বিবৃতি দেওয়া হয়েছে। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল- পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক্ ব্যাখ্যার গুরুত্ব রয়েছে। অন্যদিকে, উদ্দীপকে ঠোঁটকাটা বা তালুকাটা নিয়ে জন্মানো শিশুর অভিশপ্ত জীবনের কারণ ব্যাখ্যা করতে গিয়ে সাধারণ মানুষ অমাবশ্যার রাতে মাছ কাটা, রাতে ঘোমটা না দিয়ে বাসা থেকে বের হওয়া, বয়োজ্যেষ্ঠদের অভিশাপ ইত্যাদি বিষয় অনুমান করে যা লৌকিক ব্যাখ্যার সাথে সাদৃশ্যপূর্ণ। কেননা, লৌকিক ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। লৌকিক ব্যাখ্যায় সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। এ ধরনের ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির - বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়। এ কারণে সবার কাছে লৌকিক ব্যাখ্যার সমান গুরুত্ব নেই। আলোচনা শেষে তাই বলা যায়, উদ্দীপকে ডাক্তার ও সাধারণ মানুষের ব্যাখ্যায় বৈজ্ঞানিক ও লৌকিক ব্যাখ্যার উল্লেখ থাকায় উভয়ের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "10",
      "uddipok": "দৃশ্যকল্প-১: বসন্তের আগমন → বাতাসে ধূলিকণা ও ফুলের রেণু বৃদ্ধি → এলার্জির প্রকোপ বৃদ্ধি দৃশ্যকল্প-২: একজন সফল উদ্যোক্তার ক্ষেত্রে পরিকল্পনা, পরিশ্রম, মূলধন, দক্ষতা, প্রযুক্তির ব্যবহার, ইতিবাচক দৃষ্টিভঙ্গি, সততা ইত্যাদি বিষয়সমূহ একসাথে কাজ করে।",
      "tag": "VNSC 24",
      "sub_questions": [
        {
          "label": "ক",
          "question": "ব্যাখ্যাকরণ কাকে বলে?",
          "explanation": "কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও প্রাঞ্জল ভাষায় ব্যক্ত করাকে ব্যাখ্যাকরণ (Explanation) বলে।"
        },
        {
          "label": "খ",
          "question": "বৈজ্ঞানিক ব্যাখ্যা বাস্তবকারণের সাহায্য গ্রহণ করে কেন? ব্যাখ্যা করো।",
          "explanation": "বৈজ্ঞানিক ব্যাখ্যা বাস্তবের সঙ্গে প্রাসঙ্গিক ও মৌলিক বলে বাস্তব কারণের সাহায্য গ্রহণ করে। যে ব্যাখ্যায় কার্যকারণ সম্পর্ক আবিষ্কার করে কোনো ঘটনার ব্যাখ্যা দেওয়া হয় তাকে বৈজ্ঞানিক ব্যাখ্যা বলে। আর কোনো ঘটনাকে ব্যাখ্যা করার জন্য যেসব অস্তিত্বশীল কারণের আশ্রয় গ্রহণ করা হয় তাকে বাস্তব কারণ বলে। কার্যকারণ সম্পর্ক আবিষ্কারের জন্য বৈজ্ঞানিক ব্যাখ্যায় তিনটি রূপ যথা- বিশ্লেষণ, শৃঙ্খলযোজন ও অন্তর্ভুক্তির মিলন অপরিহার্য। বৈজ্ঞানিক ব্যাখ্যায় এ রূপ তিনটির মাধ্যমে বাস্তব কারণ নির্ণয় করার চেষ্টা করা হয়। কেননা, বৈজ্ঞানিক ব্যাখ্যা বাস্তব কারণ সম্পর্কিত বলে এটি সর্বদাই। প্রাসঙ্গিক ও মৌলিক হয়।"
        },
        {
          "label": "গ",
          "question": "দৃশ্যকল্প-১ এ বৈজ্ঞানিক ব্যাখ্যার কোন রূপ প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-১ এ বৈজ্ঞানিক ব্যাখ্যার শৃঙ্খলযোজন রূপটি প্রতিফলিত হয়েছে। যে বৈজ্ঞানিক ব্যাখ্যায় কোনো কার্য ও তার দূরবর্তী কারণের মধ্যে একটি মধ্যবর্তী পর্যায় আবিষ্কার করা হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায় থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। যার দৃষ্টান্ত দৃশ্যকল্প-১ এ লক্ষ করা যায়। উদ্দীপকের দৃশ্যকল্প-১ এ দেখানো হয়েছে যে, বসন্তের আগমন → বাতাসে ধূলিকণা ও ফুলের রেণু বৃদ্ধি → এলার্জির প্রকোপ বৃদ্ধি এখানে শৃঙ্খলযোজন বা বাতাসে ধূলিকণা ও ফুলের রেণু বৃদ্ধির মাধ্যমে কার্য বা এলার্জির প্রকোপ বৃদ্ধি ও তার দূরবর্তী কারণ বসন্তের আগমনের সাথে যোগসূত্র তৈরি করা হয়েছে। তাই বলা যায়, উদ্দীপকের দৃশ্যকল্প-১ এ বৈজ্ঞানিক ব্যাখ্যায় শৃঙ্খলযোজন রূপটির প্রতিফলন ঘটেছে।"
        },
        {
          "label": "ঘ",
          "question": "দৃশ্যকল্প-২ হলো একটি মিশ্র কার্য-বৈজ্ঞানিক ব্যাখ্যার আলোকে উক্তিটি বিশ্লেষণ করো।",
          "explanation": "দৃশ্যকল্প-২ হলো একটি মিশ্রকার্য উত্তটি যথার্থ। বৈজ্ঞানিক ব্যাখ্যার আলোকে এর যথার্থতা নিরূপণ করা হলো- দৃশ্যকল্প-২ এ বর্ণিত, একজন সফল উদ্যোক্তার ক্ষেত্রে পরিকল্পনা, পরিশ্রম, মূলধন, দক্ষতা, প্রযুক্তির ব্যবহার, ইতিবাচক দৃষ্টিভঙ্গি, সততা ইত্যাদি বিষয়সমূহ একসাথে কাজ করে। এখানে সফল উদ্যোক্তার বিভিন্ন কারণ মিশ্রভাবে কাজ করেছে; যা বৈজ্ঞানিক ব্যাখ্যার বিশ্লেষণ দিকটিকে নির্দেশ করে। আমরা জানি, যে বৈজ্ঞানিক ব্যাখ্যায় কোনো মিশ্র কার্যের সেকল স্বতন্ত্র কারণ এক সাথে উল্লেখ করা হয় তাই হচ্ছে বিশ্লেষণ (Analysis)। বিশ্লেষণ প্রক্রিয়ায় মিশ্র কার্যের স্বতন্ত্র কারণকে আলাদা আলাদা করে দেখানো হয়। বস্তুত মিশ্র কার্য হচ্ছে কয়েকটি স্বতন্ত্র কারণের একত্রিত ফল। অর্থাৎ, কোনো মিশ্র কার্যকে স্বতন্ত্রভাবে ব্যাখ্যা করাই হচ্ছে বিশ্লেষণ। যেমন- নৌকার গতিকে বিশ্লেষণ করলে এর মধ্যে 'নদীর স্রোত', 'বাতাসের বেগ', 'দাঁড়ের ব্যবহার' ইত্যাদি ভিন্ন ভিন্ন কারণের সন্ধান পাওয়া যায়, যেগুলো একসাথে কাজ করে নৌকার গতি সৃষ্টি করে। আর এই স্বতন্ত্র কারণগুলোর উল্লেখ দ্বারা নৌকার গতিকে ব্যাখ্যা করাই হচ্ছে 'বিশ্লেষণ' রূপ। আলোচনা শেষে বলা যায়, বৈজ্ঞানিক ব্যাখ্যার তিনটি রূপের অন্যতম রূপ হলো বিশ্লেষণ। যার মাধ্যমে একটি কাজের বিভিন্ন মিশ্র কারণ উল্লেখ করা হয়। দৃশ্যকল্প-২ এ এই বিষয়টি পরিলক্ষিত হয়। তাই দৃশ্যকল্প-২ হলো একটি মিশ্রকার্য।"
        }
      ]
    },
    {
      "number": "11",
      "uddipok": "সুমি খুব মেধাবী ছাত্রী। হঠাৎ করেই সে অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। কিন্তু সুমির বাবা সুমিকে ডাক্তার এর কাছে নিয়ে গেলেন। ডাক্তারি পরীক্ষায় দেখা গেলো অপুষ্টির কারণেই সুমির অসুস্থতা ।",
      "tag": "MB 22,VNSC 24,ISCM 24",
      "sub_questions": [
        {
          "label": "ক",
          "question": "",
          "explanation": "কোনো ঘটনাকে ব্যাখ্যা দেওয়ার জন্য কোনো বৈধ প্রকল্পের অভাবে আমরা কাজ চালানোর জন্য সাময়িকভাবে যে প্রকল্প প্রণয়ন করি তাকে কাজ চালানো প্রকল্প বলে ।"
        },
        {
          "label": "খ",
          "question": "",
          "explanation": "প্রকল্পের শর্ত যথাযথভাবে অনুসরণ না করার কারণে সব প্রকল্পকে বৈধ প্রকল্প বলা যায় না। প্রকল্প হলো প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এই আনুমানিক ধারণা করা হয়। কিন্তু কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয়। যেসব প্রকল্পে সেসব শর্ত অনুসরণ করা হয় তা বৈধ প্রকল্প হিসেবে বিবেচিত হয়; আর যেসব প্রকল্প সেসব শর্ত পূরণ করে না সেসব প্রকল্প বৈধ হয় না। যেহেতু অনেক প্রকল্পই আনুমানিক ধারণা করার শর্ত পূরণ করে না, তাই সব প্রকল্পকে বৈধ প্রকল্প বলা যায় না।"
        },
        {
          "label": "গ",
          "question": "",
          "explanation": "প্রকল্প বাস্তবভিত্তিক হবে- এলাকাবাসীর কথায় প্রকল্পের এই শর্তটি লঙ্ঘিত হয়েছে।ব্যাখ্যা করা হলো- যেকোনো প্রাথমিক অনুমান যথার্থ বা বৈধ হতে হলে তাকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে কখনো প্রকল্প হিসেবে গ্রহণ করা যাবে না। বাস্তব অস্তিত্ব নেই, এমন কোনো কারণকে প্রকল্প হিসেবে গ্রহণ করলে তা বৈধ হবে না। যেমন— একজন লোক যদি হঠাৎ নিখোঁজ হয়ে যায় এবং এর কারণ হিসেবে যদি বলা হয় যে, কোনো দুষ্ট দৈত্য লোকটিকে লোকচক্ষুর অন্তরালে নিয়ে গেছে তাহলে তা বৈধ হতে পারে না। কারণ বাস্তবে কোনো দৈত্যের অস্তিত্ব নেই। তেমনি উদ্দীপকে বলা হয়েছে , সুমি হঠাৎ করেই অস্বাভাবিক আচরণ শুরু করে। কারণ হিসেবে এলাকাবাসী বললো, ভূতের আছর পড়েছে সুমির ওপর। এলাকাবাসীর কথা প্রকল্পের বাস্তব কারণের শর্ত ভঙ্গ করেছে। যেহেতু বাস্তবে ভূত বলে কিছু নেই, তাই এলাকাবাসীর বক্তব্যের বাস্তব ভিত্তি নেই। তাই বলা যায়, উদ্দীপকের এলাকাবাসীর বক্তব্যে বৈধ প্রকল্প “বাস্তব কারণভিত্তিক হবে' এই শর্তটি লঞ্জিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণের দিকটি নির্দেশ করে। পাঠ্যবইয়ের আলোকে তা বিশ্লেষণ করা হলো- কোনো ঘটনার কারণ অনুসন্ধানের জন্য গৃহীত প্রাথমিক আনুমানিক ধারণা হলো প্রকল্প। প্রকল্প প্রণয়ন করা হয় কোনো ঘটনার প্রকৃত কারণ নির্ণয় করার জন্য। কিন্তু অনেক সময় দেখা যায়, একটি ঘটনার জন্য একাধিক প্রবন্ধ থাকে। অর্থাৎ কোনো একটি ঘটনার প্রকৃত কারণ নির্ণয়ের একাধিক বৈধ প্রকল্প প্রণয়ন করা যায়। এ অবস্থায় সঠিক প্রকল্পটি নির্ণয় করা কষ্টকর ব্যাপার হয়ে যায়। অথচ বৈধ প্রকল্প হবে একমাত্র প্রকল্প, যেখানে অন্য কোনো প্রতিযোগী প্রকল্প থাকবে না, এরূপ ক্ষেত্রে কোনো একটিবিশেষ পরীক্ষণের মাধ্যমে প্রতিযোগী প্রকল্পগুলোর মধ্যকার সংকট নিরসন করা হয় তাকে সংকট উত্তরক পরীক্ষণ বলে। সংকট উত্তরক পরীক্ষণ প্রতিযোগী প্রকল্পগুলোকে অপ্রমাণ করতে সাহায্য করে। তেমনি উদ্দীপকের সুমির হঠাৎ অস্বাভাবিক আচরণের প্রকৃত কারণ কেউই জানত না। এ অবস্থায় বিভিন্ন ব্যক্তি বিভিন্ন বিষয়কে কারণ হিসেবে উল্লেখ করতে পারে। অবশেষে ডাক্তারি পরীক্ষার মাধ্যমে প্রকৃত কারণ নির্ণয় করা সম্ভব হয়েছে। তাই বলা যায় যে, উদ্দীপকের ডাক্তারি পরীক্ষায় প্রকল্পের সংকট উত্তরক পরীক্ষণ নির্দেশিত হয়েছে।"
        }
      ]
    }
  ]
}