{
  "title": "কুমিল্লা বোর্ড ২০১৯",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রুমি তার পিইসি পরীক্ষার পর বাবা-মায়ের সাথে সিলেট বেড়াতে গেল। পাহাড়ে ঘোরার সময় সে দেখল পাহাড়ের পাদদেশ থেকে পানি প্রবাহিত হচ্ছে। সে পানির উৎস খুঁজতে গিয়ে পাহাড়ের কাছাকাছি গিয়ে দেখল পাহাড়ের চূড়া থেকে পানি প্রবাহিত হচ্ছে। তখন রুমি তার বইয়ের জ্ঞান অনুসারে বুঝতে পারলো এটি একটি ঝরণা। দৃশ্যকল্প-২: ABCD চতুর্ভুজের AB = CD, AD = BC .. ABCD একটি আয়তক্ষেত্র।",
      "tag": "CB 19",
      "sub_questions": [
        {
          "label": "ক",
          "question": "অসাধু সাদৃশ্যানুমান কাকে বলে?",
          "explanation": "যে সাদৃশ্যমূলক অনুমানে দুটি বস্তু বা ঘটনার বাহ্যিক ও অমৌলিক সাদৃশ্যের ভিত্তিতে সিদ্ধান্ত অনুমান করা হয়,, তাকে অসাধু সাদৃশ্যানুমান বলে।"
        },
        {
          "label": "খ",
          "question": "পূর্ণাঙ্গ আরোহকে পূর্ণগণনামূলক আরোহ বলা হয় কেন?",
          "explanation": "যে আরোহের ক্ষেত্রে কোনো শ্রেণিভুক্ত সকল দৃষ্টান্তকে গণনার মাধ্যমে একটি সার্বিক সংশ্লেষক বাক্যে স্থাপন করা হয় তাকে পূর্ণাঙ্গ আরোহ বলে। যেমন: একটি বাগানে কতগুলো গাছ আছে। বাগানে ঢুকে প্রত্যেকটি গাছ প্রত্যক্ষ করে দেখা গেল এগুলো কমলা গাছ। এর ভিত্তিতে সিদ্ধান্ত গ্রহণ করা হলো যে, এটি একটি কমলার বাগান। এভাবে পূর্ণাঙ্গ আরোহে যে শ্রেণি সম্পর্কে সিদ্ধান্ত গ্রহণ করা হয়, তার প্রত্যেকটিকে গণনা করে (প্রত্যক্ষ করে) সিদ্ধান্ত প্রতিষ্ঠা করা হয়। অর্থাৎ সম্পূর্ণ গণনার ভিত্তিতে সিদ্ধান্ত প্রতিষ্ঠা করা হয়। এ কারণে পূর্ণাঙ্গ আরোহকে পূর্ণগণনামূলক আরোহ বলা হয়।"
        },
        {
          "label": "গ",
          "question": "দৃশ্যকল্প-১ দ্বারা কোন আরোহকে নির্দেশ করা হয়েছে? ব্যাখ্যা করো।",
          "explanation": "দৃশ্যকল্প-১ দ্বারা ঘটনা সংযোজন আরোহকে নির্দেশ করা হয়েছে। ঘটনা সংযোজন কথাটির ইংরেজি হলো Colligation of facts, এ কথাটির অর্থ হলো- একসাথে বাঁধা। এ কথাটি সর্বপ্রথম ব্যবহার করেন ব্রিটিশ যুক্তিবিদ হিউওয়েল। তিনি মনে করেন, কতগুলো ঘটনাকে সরাসরি দেখার পর ঐ ঘটনাগুলোকে একটি সার্বিক ধারণার অন্তর্ভুক্ত করে বর্ণনা করার প্রক্রিয়াকে বলে ঘটনা সংযোজন। দৃশ্যকল্প-১ এ বর্ণিত রুমি পাহাড়ের পাদদেশে পানির উৎস খুঁজতে গিয়ে পাহাড়ের কাছাকাছি গিয়ে দেখে পাহাড়ের চূড়া থেকে পানি প্রবাহিত হচ্ছে। তখন সে তার বইয়ের জ্ঞান অনুসারে বুঝতে পারলো এটি একটি ঝরণা। অর্থাৎ সে কতগুলো ঘটনা মানসিকভাবে একত্র করে সিদ্ধান্ত গ্রহণ করেছে। এ কারণে বলা যায়, দৃশ্যকল্প-১ এ ঘটনা সংযোজন আরোহের প্রকাশ পেয়েছে।"
        },
        {
          "label": "ঘ",
          "question": "দৃশ্যকল্প-২ এ বর্ণিত আরোহটি কি প্রকৃত আরোহ? উত্তরের পক্ষে মতামত দাও।",
          "explanation": "দৃশ্যকল্প-২ এ বর্ণিত আরোহটি হলো যুক্তিসাম্যমূলক আরোহ। যা প্রকৃত আরোহু নয়। নিচে এর কারণ বিশ্লেষণ করা হলো- প্রকৃত আরোহে আরোহাত্মক লক্ষ বা বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সিদ্ধান্ত প্রতিষ্ঠা করা হয়। যেমন: জব্বার, শেখর ও সবুজসহ বিশেষ বিশেষ ব্যক্তির মৃত্যুর ঘটনা দেখে এই সিদ্ধান্তে উপনীত হওয়া যায় যে- সকল মানুষ হয় মরণশীল। কিন্তু যুক্তিসাম্যমূলক আরোহে এরূপ প্রক্রিয়া অনুপস্থিত থাকে। অর্থাৎ বিশেষ বিশেষ দৃষ্টান্তের আলোকে সার্বিক সিদ্ধান্ত গ্রহণ করা যায় না। এ কারণে যুক্তিসাম্যমূলক আরোহ পদ্ধতি প্রকৃত আরোহ নয়। আরোহের আকারগত ও বস্তুগত ভিত্তি যুক্তিসাম্যমূলক আরোহে অনুপস্থিত থাকে। অর্থাৎ এ আরোহে প্রকৃতির নিয়মানুবর্তিতা নীতি, কার্যকারণ নিয়ম এবং নিরীক্ষণ ও পরীক্ষণ পদ্ধতি অনুপস্থিত থাকে। এর পাশাপাশি যুক্তিসাম্যমূলক আরোহে যে পদ্ধতি ব্যবহার করা হয় তা আরোহ পদ্ধতির চেয়ে অবরোহ পদ্ধতি হিসেবে জ্যামিতিতে বেশি ব্যবহার করা হয়। যার দৃষ্টান্ত উদ্দীপকে সুস্পষ্ট। তাই অনেক যুক্তিবিদ এই পদ্ধতিকে জ্যামিতিক পদ্ধতি বলে অভিহিত করেন। পরিশেষে বলা যায়, যুক্তিসাম্যমূলক আরোহের মধ্যে আরোহের অনেক মৌলিক গুরুত্বপূর্ণ বৈশিষ্ট্য অনুপস্থিত। এসব কারণে যুক্তিসাম্যমূলক আরোহ প্রকৃত আরোহ নয়।"
        }
      ]
    },
    {
      "number": "2",
      "uddipok": "দৃষ্টান্ত পূর্ববর্তী ঘটনা (কারণ) পরবর্তী ঘটনা (কার্য) ১ম ABC MNO ২য় ADE MKH ৩য় AIR MST A হলো M এর কারণ",
      "tag": "CB 19",
      "sub_questions": [
        {
          "label": "ক",
          "question": "কার্যকারণ নীতি কী?",
          "explanation": "জগতের প্রতিটি কার্যেরই কারণ আছে এবং কার্য ও কারণের মধ্যে, অনিবার্য সম্পর্ক বিদ্যমান- এমন নীতিকেই বলা-হয় কার্যকারণ নীতি।"
        },
        {
          "label": "খ",
          "question": "অবৈধ সার্বিকীকরণ অনুপপত্তি ঘটে কেন?",
          "explanation": "নিরীক্ষিত দৃষ্টান্তের সংখ্যা সীমিত হলে অবৈধ সার্বিকীকরণ অনুপপত্তি ঘটে। অন্বয়ী 'পদ্ধতির ভ্রান্ত প্রয়োগের ফলে অবৈধ সার্বিকীকরণ নামক অনুপপত্তি ঘটে। এ পদ্ধতিতে কার্যকারণ সম্পর্ক প্রতিষ্ঠার জন্য দৃষ্টান্তসমূহ পর্যাপ্ত হওয়া প্রয়োজন। স্বল্প দৃষ্টান্ত থেকে কোনো সিদ্ধান্ত গ্রহণ করলে অবৈধ সার্বিকীকরণ অনুপপত্তি ঘটে। যেমন- সামান্য কিছু 'লাল ফুল' নিরীক্ষণ করে সার্বিকভাবে বলা হলো, 'লাল ফুল হয় গন্ধহীন'। এই দৃষ্টান্তটি অবৈধ সার্বিকীকরণ দোষে দুষ্ট। কারণ এখানে সীমিত দৃষ্টান্তের আলোকে সার্বিক সিদ্ধান্ত গ্রহণ করা হয়েছে।"
        },
        {
          "label": "গ",
          "question": "উদ্দীপকে কোন প্রকার পরীক্ষণ পদ্ধতির ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে অন্বয়ী পদ্ধতির ইঙ্গিত পাওয়া যায়। অন্বয় শব্দের অর্থ হলো মিল বা সাদৃশ্য। অন্বয়ী পদ্ধতি অনুসারে একাধিক ঘটনার একটি সাধারণ অবস্থাকে কে ঐ ঐ সব ঘটনার কারণ হিসেবে বিবেচনা করা হয়। যেমন- ম্যালেরিয়া জ্বরে আক্রান্ত কয়েকজন রোগীর ওপর অনুসন্ধান করে দেখা গেল, প্রত্যেকের শরীরেই অ্যানোফিলিস মশার কামড় বিদ্যমান। অন্বয়ী পদ্ধতি অনুসারে বলা যায়, অ্যানোফিলিস মশার কামড়ই ম্যালেরিয়া জ্বরের কারণ। উদ্দীপকের তিনটি দৃষ্টান্তের সাহায্যে দেখানো হয়েছে যে, পূর্ববর্তী ঘটনা (কারণ) হিসেবে প্রতিটি দৃষ্টান্তে A উপস্থিত এবং পরবর্তী ঘটনা (কার্য) হিসেবে প্রতিটি দৃষ্টান্তে M উপস্থিত। এরূপ সাদৃশ্যের পরিপ্রেক্ষিতে সিদ্ধান্ত নেওয়া হয়েছে যে, A হলো M এর কারণ। এ কারণে বলা যায়, এটি অন্বয়ী পদ্ধতির দৃষ্টান্ত।"
        },
        {
          "label": "ঘ",
          "question": "উদ্দীপকে নির্দেশিত পদ্ধতিটি কি নিরীক্ষণের পদ্ধতি? উত্তরের পক্ষে তোমার মতামত দাও।",
          "explanation": "হ্যাঁ, উদ্দীপকে নির্দেশিত অন্বয়ী পদ্ধতিটি হলো নিরীক্ষণের পদ্ধতি। অন্বয়ী পদ্ধতি মূলত নিরীক্ষণভিত্তিক। কারণ পরীক্ষণের সাহায্যে এ পদ্ধতির দৃষ্টান্ত সংগ্রহ করা আবশ্যক নয়। প্রাকৃতিক পরিবেশেই এ পদ্ধতির দৃষ্টান্ত সংগ্রহ করা সম্ভব। অন্বয়ী পদ্ধতিতে দৃষ্টান্ত সংগ্রহের জন্য নিয়ন্ত্রিত পরিবেশের প্রয়োজন হয় না, বরং অতি সহজেই প্রাকৃতিক পরিবেশে তা সংগ্রহ করা যায়। এ পদ্ধতির ক্ষেত্রে ব্যবহৃত দৃষ্টান্তসমূহ প্রাকৃতিক পরিবেশ থেকে প্রাপ্ত হওয়ায় অন্বয়ী পদ্ধতিকে নিরীক্ষণের পদ্ধতি বলা হয়। অন্যদিকে প্রকৃতিতে এমন কিছু ঘটনা ঘটে যেগুলো নিয়ন্ত্রিত পরিবেশে সংঘটিত করা সম্ভব নয়। যেমন- ভূমিকম্পের প্রভাব, যুদ্ধের ভয়াবহতা প্রভৃতি। এরূপ ঘটনার কারণ নির্ণয় করতে হলে আমাদের অবশ্যই অন্বয়ী পদ্ধতির ওপর নির্ভর করতে হয়। সে বিচারেও এ পদ্ধতিকে নিরীক্ষণের পদ্ধতি বলা হয়। পরিশেষে বলা যায়, অন্বয়ী পদ্ধতিতে বিভিন্ন ঘটনা বা বিষয়ে বিদ্যমান সাদৃশ্য বা মিলের ভিত্তিতে কার্য ও কারণ নির্ণয় করা হয়। এই সাদৃশ্য বা মিল জানার জন্য ব্যক্তির নিরীক্ষণ বা অভিজ্ঞতা নির্ভর জ্ঞান থাকতে হয়। এসব কারণে যুক্তিবিদরা অন্বয়ী পদ্ধতিকে নিরীক্ষণের পদ্ধতি বলে আখ্যায়িত করেছেন।"
        }
      ]
    },
    {
      "number": "3",
      "uddipok": "বারেক ও তারেক ব্যবসায়ী। বারেক তারেককে বলল, শীতকালে যতই বেশি শীত বাড়তে থাকে সবজির দামও তত কমতে থাকে। আবার শীত যখন কমতে থাকে সবজির দামও তত বাড়তে থাকে। তারেক বলল, বিষয়টি যেন চাহিদা ও সরবরাহভিত্তিক।",
      "tag": "CB 19",
      "sub_questions": [
        {
          "label": "ক",
          "question": "ব্যতিরেকী পদ্ধতি কী?",
          "explanation": "ব্যতিরেকী পদ্ধতি হলো এমন এক পরীক্ষণ পদ্ধতি যেখানে সদর্থক ও নঞর্থক দৃষ্টান্তের পরিপ্রেক্ষিতে দুটি ঘটনা থেকে কার্য ও কারণ নির্ণয় করা হয়।"
        },
        {
          "label": "খ",
          "question": "অনিরীক্ষণ অনুপপত্তি কখন ঘটে?",
          "explanation": "কোন একটি বিষয় নিরীক্ষণের সময় প্রয়োজনীয় সকল অবস্থা নিরীক্ষা না করে, বিশেষ করে প্রতিকূল দৃষ্টান্ত নিরীক্ষণ না করে সিদ্ধান্ত গ্রহণ করলে অনিরীক্ষণ অনুপপত্তি ঘটে। কোনো ঘটনা যথাযথভাবে নিরীক্ষণ না করে ভুল সিদ্ধান্ত নিলে যে ভ্রান্তি ঘটে, তাকে অনিরীক্ষণ অনুপপত্তি বলে। যেমন- কয়েকজন লম্বা লোককে নিরীক্ষণ করে দেখা গেল যে, তাদের বুদ্ধি কম। এ থেকে সিদ্ধান্ত গ্রহণ করা হলো যে, সব লম্বা লোকের বুদ্ধি কম। এক্ষেত্রে দৃষ্টান্তের অনিরীক্ষণ অনুপপত্তি ঘটবে। কারণ যেসব লম্বা লোক বুদ্ধিমান তাদেরকে অনিরীক্ষিত রেখে সিদ্ধান্ত গ্রহণ করা হয়েছে।"
        },
        {
          "label": "গ",
          "question": "উদ্দীপকে বারেকের বক্তব্য কোন পরীক্ষণমূলক পদ্ধতিকে নির্দেশ করে? ব্যাখ্যা করো।",
          "explanation": "উদ্দীপকে বারেকের বক্তব্য সহপরিবর্তন পদ্ধতিকে নির্দেশ করে। 'সহপরিবর্তন' শব্দটির অর্থ হলো পারস্পরিক সমান পরিবর্তন। সহপরির্তন পদ্ধতিতে বলা হয়, একটি ঘটনার পরিবর্তনের সাথে সাথে যদি অন্য ঘটনাও সমানভাবে পরিবর্তিত হয়, তাহলে পূর্ববর্তী ঘটনাকে কারণ এবং পরবর্তী ঘটনাকে কার্য বলে। সহপরিবর্তন পদ্ধতির নীতি অনুসারে এই পরিবর্তন সমমুখীও হতে পারে আবার বিপরীতমুখীও হতে পারে। যেমন- বায়ুর চাপ বৃদ্ধি বা হ্রাসের সাথে সাথে ব্যারোমিটারের পারদ স্তম্ভের মাত্রাও বৃদ্ধি বা হ্রাস পায়। এরূপ পরিবর্তনের কারণে বলা হয়, বায়ুর চাপের হ্রাস- বৃদ্ধিই পারদের ওঠা-নামার কারণ। উদ্দীপকে বর্ণিত ঘটনায় বারেক বলে, শীতকালে যতই বেশি শীত বাড়তে থাকে সবজির দামও তত কমতে থাকে। আবার শীত যখন কমতে থাকে সবজির দামও তত বাড়তে থাকে। এভাবে শীতের মাত্রার সাথে দ্রব্যের দামের যে বিপরীতমুখী সম্পর্ক তা সহপরিবর্তন পদ্ধতির সাহায্যে জানা যায়।"
        },
        {
          "label": "ঘ",
          "question": "উদ্দীপকে উপস্থাপিত পদ্ধতির অসুবিধাগুলো বিশ্লেষণ করে। দেখাও।",
          "explanation": "উদ্দীপকে সহপরিবর্তন পদ্ধতির দৃষ্টান্ত পরিলক্ষিত হয়। নিচে এ পদ্ধতির অসুবিধাগুলো বিশ্লেষণ করা হলো- সহপরিবর্তন পদ্ধতি নিরীক্ষণভিত্তিক হলে এর সিদ্ধান্ত সম্ভাব্য হয়। এই পদ্ধতি কেবল পরিমাণগত পরিবর্তনের ক্ষেত্রে প্রযোজ্য, গুণগত পরিবর্তনের ক্ষেত্রে নয়। যেসব ঘটনা গুণগতভাবে পরিবর্তিত হয়, সেসব ঘটনার ক্ষেত্রে এ পদ্ধতিতে কার্যকারণ সম্পর্ক নির্ণয় করা যায় না। আবার এমন অনেক ঘটনা আছে যা কোনো কিছুর প্রভাবে বাড়লেও খুবই ধীরগতিতে বাড়ে। এসব বিষয়েও সহপরিবর্তন পদ্ধতির প্রয়োগ সুবিধাজনক নয়। জগতে যে সকল ঘটনা বা বিষয় পরিবর্তনশীল নয়, সে সকল ক্ষেত্রে সহপরিবর্তন পদ্ধতি কাজ করে না। যেমন- সন্তানের প্রতি মায়ের ভালোবাসা। এটি সাধারণত চিরন্তন অর্থাৎ স্থিতিশীল ঘটনা বা বিষয়। * সহপরিবর্তন পদ্ধতির ক্ষেত্রে কতিপয় ভ্রান্তি বা অনুপপত্তি ঘটারও আশঙ্কা থাকে। যেমন- দৃষ্টান্তের অনিরীক্ষণজনিত অনুপপত্তি, কার্যকারণ সংক্রান্ত অনুপপত্তি ইত্যাদি। পরিশেষে বলা যায়, সহপরিবর্তন পদ্ধতির কয়েকটি অসুবিধা রয়েছে। তবে পরিমাণগত পরিবর্তন সম্পর্কে জানার জন্য এ পদ্ধতির ভূমিকা অপরিহার্য।"
        }
      ]
    },
    {
      "number": "4",
      "uddipok": "উদ্দীপক-১: নবজাতকের আগমনই পরিবারের সমৃদ্ধির কারণ। উদ্দীপক-২: সাতক্ষীরা থেকে খুলনার মৃত্যুসংখ্যা বেশি, সুতরাং খুলনা একটি অস্বাস্থ্যকর স্থান।",
      "tag": "CB 19",
      "sub_questions": [
        {
          "label": "ক",
          "question": "দ্বিকোটিক বিভাগ কী?",
          "explanation": "দ্বিকোটিক বিভাগ মূলত একটি আকারগত প্রক্রিয়া, যেখানে কোনো জাতিকে একটি সদর্থক ও তার নঞর্থক উপজাতিতে বিভক্ত করতে হয়।"
        },
        {
          "label": "খ",
          "question": "সহ-কার্যকারণজনিত অনুপপত্তি কখন ঘটে?",
          "explanation": "কার্যকারণ সম্পর্কবিহীন দুটি কার্যের একটিকে অন্যটির কারণ বলে সিদ্ধান্ত গ্রহণ করলে সহ-কার্যকারণজনিত অনুপপত্তি ঘটে। কার্যকারণ নিয়ম অনুযায়ী কারণ ও কার্যের মধ্যে অপরিহার্য সম্পর্ক বিদ্যমান। আর কারণ থাকে আগে 'এবং কার্য থাকে কারণের পরে। কিন্তু • অনেক সময় দুটি সহকার্যকে ঘটতে দেখে একটিকে অন্যটির কারণ মনে করা হয়। এভাবে কার্যকারণ সম্পর্কবিহীন দুটি কার্যের একটিকে অন্যটির কারণ বলে সিদ্ধান্ত নেওয়া হলে তা ত্রুটিপূর্ণ হয়। এই ত্রুটিকেই • সহকার্যকে কারণ হিসেবে গ্রহণ সংক্রান্ত অনুপপত্তি বলে।"
        },
        {
          "label": "গ",
          "question": "উদ্দীপক-১ এ কোন অনুপপত্তি ঘটেছে? তা ব্যাখ্যা করো।",
          "explanation": "উদ্দীপক-১ এ কাকতালীয় অনুপপত্তি ঘটেছে। *ব্যতিরেকী পদ্ধতির ভ্রান্ত প্রয়োগে কাকতালীয় অনুপপত্তি ঘটে। ব্যতিরেকী পদ্ধতি মূলত একটি পরীক্ষণ পদ্ধতি। কিন্তু একে যখন ভ্রান্তভাবে নিরীক্ষণের ক্ষেত্রে প্রয়োগ করা হয় এবং কোনো-অবান্তর ঘটনার উপস্থিতি বা অনুপস্থিতিকে পার্থক্যসূচক ঘটনা মনে করে কার্যকারণ সম্পর্ক প্রমাণের চেষ্টা করা হয়, সেক্ষেত্রে অনুপপত্তি দেখা দেয়। এই অনুপপত্তিকে কাকতালীয় অনুপপত্তি বলা হয়। উদ্দীপক-১ এ বলা হয়েছে, নবজাতকের আগমনই পরিবারের সমৃদ্ধির কারণ। কিন্তু বাস্তবে নবজাতকের আগমনের সাথে পরিবারের সমৃদ্ধির। কোনো কার্যকারণ সম্পর্ক নেই। এটি একটি আকস্মিক ঘটনামাত্র। তাই এখানে কাকতালীয় অনুপপত্তি ঘটেছে।"
        },
        {
          "label": "ঘ",
          "question": "উদ্দীপক-২ এর সিদ্ধান্তটি কি যথার্থ? বিশ্লেষণ করো।",
          "explanation": "না, উদ্দীপক-২ এর সিদ্ধান্তটি যথার্থ নয়। কারণ উদ্দীপকটিতে অন্বয়ী পদ্ধতির অনিরীক্ষণজনিত অনুপপত্তি ঘটেছে। অন্বয়ী পদ্ধতিতে কোনো ঘটনার কারণ নির্ণয় করতে হলে বিভিন্ন ঘটনা পর্যবেক্ষণ করতে হয়। কিন্তু সব ঘটনাই গুরুত্বপূর্ণ নয়। এমন হতে পারে যে- প্রয়োজনীয় ঘটনাসমূহ পর্যবেক্ষণ না করে, কয়েকটি অপ্রয়োজনীয় অবস্থা পর্যবেক্ষণের ভিত্তিতে কোনো কার্যকারণ সম্পর্ক আবিষ্কার করা হলো। এক্ষেত্রে প্রয়োজনীয় অবস্থা বা বাস্তব অবস্থার অনিরীক্ষণজনিত অনুপপত্তি ঘটে। যেমন- কোনো হাসপাতালে নিবিড় তত্ত্বাবধানে রাখা সকল রোগী মারা গেল। এ থেকে এটা মনে করা হলো যে, নিবিড় তত্ত্বাবধান কেন্দ্রে (ICU-তে) রাখাই মৃত্যুর কারণ। এক্ষেত্রে যে বাস্তব অবস্থাটি অনিরীক্ষিত তা হলো, নিবিড় তত্ত্বাবধানে সাধারণত মুমূর্ষু রোগীদেরই রাখা হয়। কাজেই তাদের সকলে বা অনেকেই মারা যাওয়াটা অস্বাভাবিক নয়। উদ্দীপক-২ এ বলা হয়েছে, সাতক্ষীরা থেকে খুলনার মৃত্যুসংখ্যা বেশি, সুতরাং খুলনা একটি অস্বাস্থ্যকর স্থান। এখানে খুলনা জেলার মৃত্যুসংখ্যা বেশি বলেই জেলাটিকে অস্বাস্থ্যকর স্থান বলাটা অনিরীক্ষণজনিত সমস্যা। আর এ থেকেই উদ্দীপকে অন্বয়ী পদ্ধতির অনিরীক্ষণজনিত অনুপপত্তি ঘটেছে। পরিশেষে বলা যায়, ভুলভাবে বা শুধু কতিপয় দৃষ্টান্ত দেখে সিদ্ধান্ত নেওয়ার কারণে অনিরীক্ষণজনিত অনুপপত্তি ঘটে। উদ্দীপক-২ এ এরই -দৃষ্টান্ত পরিলক্ষিত হয়।"
        }
      ]
    },
    {
      "number": "5",
      "uddipok": "দৃশ্যকল্প-১: বাবুল তার পড়ার টেবিলে পরীক্ষার জন্য মনোযোগ সহকারে পড়ছে। রাত প্রায় দশটা। হঠাৎ তার টেবিল-চেয়ার কেঁপে উঠছে। বাবা দৌড়ে এসে বললেন, \"কেউ ঘরের মধ্যে থেকো না। সবাই বাইরে চলে এসো, ভূমিকম্প হচ্ছে।\" সবাই তাড়াহুড়া করে বাইরে এল। দৃশ্যকল্প-২: বৈশাখের দুপুর। প্রচণ্ড গরম। আকাশে মেঘের ঘনঘটা।। সমুদ্রে নিম্নচাপ। আবহাওয়া অধিদপ্তর বিপদ সংকেত দিচ্ছে। বেতার ও টিভিতে বারবার এ সংকেত প্রচারিত হচ্ছে। শেষরাতে ঝড় হতে পারে।",
      "tag": "CB 19",
      "sub_questions": [
        {
          "label": "ক",
          "question": "সম্ভাব্যতা পরিমাপের নিয়ম কয়টি?",
          "explanation": "সম্ভাব্যতা পরিমাপের নিয়ম চারটি।"
        },
        {
          "label": "খ",
          "question": "সম্ভাব্যতার ভিত্তি আত্মগত না বস্তুগত? ব্যাখ্যা করো।",
          "explanation": "সম্ভাব্যতার ভিত্তি আত্মগত ও বস্তুগত ভিত্তি উভয়ই। সম্ভাবনার আত্মগত ভিত্তি বলতে বিশ্বাস এবং বস্তুগত ভিত্তি বলতে বাস্তব অভিজ্ঞতাকে বোঝানো হয়। যুক্তিবিদ জেভন্স এর মতে, আমাদের বিশ্বাসের মাত্রার ওপর নির্ভর করে কোনো ঘটনার সম্ভাব্যতা। আবার যুক্তিবিদ কার্ডেথ রিড বলেন, সম্ভাব্যতার ভিত্তি আত্মগত নয় বরং বস্তুগত। কারণ কোনো ঘটনা ঘটার সম্ভাব্যতা নির্ভর করে সে ঘটনা সম্পর্কে আমাদের বাস্তব অভিজ্ঞতার ওপর। সার্বিক প্রেক্ষিতে বলা যায়, সম্ভাবনার ভিত্তি আত্মগত ও বস্তুগত উভয়ই।"
        },
        {
          "label": "গ",
          "question": "দৃশ্যকল্প-২ এ পাঠ্যবইয়ের যে বিষয়টির সাথে সাদৃশ্য পরিলক্ষিত। হয়- তা ব্যাখ্যা করো।",
          "explanation": "দৃশ্যকল্প-২ এ পাঠ্যবইয়ের সম্ভাবনার বিষয়টির সাথে সাদৃশ্য পরিলক্ষিত হয়। সম্ভাবনা হলো একটি দ্ব্যর্থবোধক শব্দ। যা কোনো ঘটনার মধ্যবর্তী অবস্থাকে বোঝায়। অর্থাৎ কোনো ঘটনা ঘটতে পারে, আবার নাও ঘটতে পারে- এরূপ অবস্থা বোঝাতে আমরা সম্ভাবনা শব্দটি ব্যবহার করে থাকি। যেমন- একটি মুদ্রা নিক্ষেপে হেড অথবা টেল ওঠার ঘটনা সম্ভাবনার সাথে সম্পর্কিত। দৃশ্যকল্প-২ এ বর্ণিত 'শেষ রাতে ঝড় হতে পারে'-এ ধরনের বাক্য কোনো ঘটনার মধ্যবর্তী অবস্থা নির্দেশ করে। এ কারণে দৃশ্যকল্প-২ এর নির্দেশিত বিষয়টি হলো সম্ভাবনা।"
        },
        {
          "label": "ঘ",
          "question": "দৃশ্যকল্প-১ ও ২ এর তুলনামূলক পার্থক্য দেখাও।",
          "explanation": "দৃশ্যকল্প-১ এ আকস্মিকতা এবং দৃশ্যকল্প-২ সম্ভাবনার দৃষ্টান্ত পরিলক্ষিত হয়। নিচে আকস্মিকতা ও সম্ভাবনার মধ্যে পার্থক্য বিশ্লেষণ করা হলো- কার্যকারণ সম্পর্কবিহীন অপ্রত্যাশিত বা হঠাৎ করে ঘটে যাওয়া ঘটনাকে আকস্মিকতা বলে। যেমন- দৃশ্যকল্প-১ এ বর্ণিত ভূমিকম্পের ঘটনাটি অপ্রত্যাশিত। এ কারণে বাবুল ও তার পরিবারের কাছে এটি একটি আকস্মিক ঘটনা। অন্যদিকে, সম্ভাবনা হলো কোনো ঘটনার নিশ্চয়তা ও অনিশ্চয়তার মধ্যবর্তী অবস্থা। এ কারণে এটি একটি মাত্রাগত বিষয়। যেমন-দৃশ্যকল্প-২ এ বর্ণিত মেঘের ঘনঘটা, সমুদ্রের নিম্নচাপ- এসব প্রেক্ষাপটে বলা হয়েছে শেষরাতে ঝড় হতে পারে। উদ্দীপকের এ বক্তব্যটি অধিক মাত্রাকে নির্দেশ করে। কিন্তু আকস্মিক ঘটনায় কোনো মাত্রা নির্ণয় করা যায় না। কারণ আকস্মিকতার ক্ষেত্রে ঘটনার কার্যকারণ নিয়ম সম্পূর্ণই আমাদের অজানা থাকে। সম্ভাবনামূলক ঘটনা চারটি নিয়মের সাহায্যে পরিমাপ করা যায়। অর্থাৎ বিভিন্ন ঘটনার সম্ভাবনা পরিমাপযোগ্য। কিন্তু আকস্মিকতা পরিমাপের কোনো নিয়ম নেই। তাই আকস্মিক ঘটনা পরিমাপ করা যায় না। পরিশেষে বলা যায়, সম্ভাবনা ও আকস্মিকতার মধ্যে বিভিন্ন বিষয়ে বৈসাদৃশ্য, রয়েছে। বস্তুত সম্ভাবনার ক্ষেত্রে ঘটনার আংশিক জ্ঞান থাকলেও আকস্মিকতার ক্ষেত্রে ঘটনার সকল বিষয় আমাদের অজানা থাকে।"
        }
      ]
    },
    {
      "number": "6",
      "uddipok": "দৃশ্যকল্প-১: শ্যামল একটি কাপড়ের দোকানে কাজ করে। দোকানের ভেতরের তাকটিকে সে সুন্দর করে সাজিয়ে রাখে। প্রথম তাকে সে ক্রেতাদের জন্য জামা রাখে, দ্বিতীয় তাকে প্যান্ট এবং তৃতীয় তাকে সে রাখে গেঞ্জিগুলো। এজন্য ক্রেতারা যে পোশাকটি চায় সে তা সহজেই দিতে পারে। দৃশ্যকল্প-২: ময়ূরী তার পরীক্ষার পর বাবার সাথে চিড়িয়াখানায় বিভিন্ন পশুপাখি দেখতে যায়। চিড়িয়াখানায় সে মাংসাশী ও তৃণভোজী প্রাণীসহ বিভিন্ন প্রকার পশুপাখি দেখে।",
      "tag": "CB 19",
      "sub_questions": [
        {
          "label": "ক",
          "question": "ক্রমিক শ্রেণিকরণ কী?",
          "explanation": "একই গুণবিশিষ্ট কোনো ব্যক্তি, বস্তু বা ঘটনার মধ্যে কেবল 'গুণের মাত্রা' ভেদে শ্রেণিকরণ করার প্রক্রিয়াই হলো ক্রমিক শ্রেণিকরণ।"
        },
        {
          "label": "খ",
          "question": "দৈনন্দিন জীবনে শ্রেণিকরণের প্রয়োজন আছে কী? ব্যাখ্যা করো।",
          "explanation": "শ্রেণিকরণ আমাদের প্রাকৃতিক বস্তু ও ঘটনাবলিকে ভালোভাবে জানতে সাহায্য করে। এ কারণে দৈনন্দিন জীবনে শ্রেণিকরণ প্রয়োজন। শ্রেণিকরণের সময় আমরা প্রাকৃতিক বা কৃত্রিম বিষয়াবলি পর্যবেক্ষণ করি। পাশাপাশি তাদের মধ্যে সাদৃশ্য ও বৈসাদৃশ্য লক্ষ করে ভিন্ন ভিন্ন শ্রেণিতে বিন্যস্ত করে থাকি। এর ফলে বস্তুর সাথে বস্তুর, ঘটনার সাথে ঘটনার এবং শ্রেণির সাথে শ্রেণির সম্পর্ক নির্ণয় করা যায় এবং তাদের প্রকৃতি সম্পর্কে জানা যায়। যেমন- মেরুদণ্ডের উপস্থিতি ও অনুপস্থিতির আলোকে প্রাণীদের বিভক্ত করার মাধ্যমে মেরুদণ্ডী প্রাণীর বৈশিষ্ট্য সম্পর্কে অবগত হতে পারি। তাই দৈনন্দিন জীবনে শ্রেণিকরণের প্রয়োজনীয়তা অপরিসীম।"
        },
        {
          "label": "গ",
          "question": "দৃশ্যকল্প-২ এর শ্রেণিকরণ কোন ধরনের? ব্যাখ্যা করো।",
          "explanation": "দৃশ্যকল্প-২ এর শ্রেণিকরণ হলো প্রাকৃতিক শ্রেণিকরণ। যে শ্রেণিকরণে অপরিহার্য সাদৃশ্যের ভিত্তিতে বস্তু বা ঘটনাসমূহ বিন্যস্ত করা হয়, তাকে প্রাকৃতিক শ্রেণিকরণ বলে। প্রাকৃতিক শ্রেণিকরণকে বৈজ্ঞানিক শ্রেণিকরণও বলা হয়। কেননা এ ধরনের শ্রেণিকরণ মৌলিক বিষয়ের সাথে সঙ্গতিপূর্ণ। যেমন- পুষ্পের উপস্থিতির ওপর ভিত্তি করে উদ্ভিদকে সপুষ্পক উদ্ভিদ ও অপুষ্পক শ্রেণিতে বিন্যস্ত করা প্রাকৃতিক শ্রেণিকরণের একটি দৃষ্টান্ত। দৃশ্যকল্প-২ এ বর্ণিত ময়ূরী চিড়িয়াখানায় মাংসাশী ও তৃণভোজী প্রাণীসহ বিভিন্ন পশু এবং বিভিন্ন প্রকার পাখি দেখে। পশুপাখির এরূপ শ্রেণিবিভাগ প্রকৃতি প্রদত্ত বা মৌলিক বিষয়ের সাথে সঙ্গতিপূর্ণ। এ কারণেই দৃশ্যকল্প-২ এর শ্রেণিকরণ প্রাকৃতিক শ্রেণিকরণের অন্তর্গত।"
        },
        {
          "label": "ঘ",
          "question": "দৃশ্যকল্প-১ ও ২ এর মধ্যে বৈসাদৃশ্য আছে কী? যদি থাকে তা বিশ্লেষণ করো।",
          "explanation": "দৃশ্যকল্প-১ এবং দৃশ্যকল্প-২ দ্বারা যথাক্রমে কৃত্রিম শ্রেণিকরণ ও প্রাকৃতিক শ্রেণিকরণকে ইঙ্গিত করা হয়। নিচে উভয় শ্রেণিকরণের মধ্যে পার্থক্য পাঠ্যবইয়ের আলোকে বিশ্লেষণ করা হলো- কৃত্রিম শ্রেণিকরণ অবান্তর ও বাহ্যিক সাদৃশ্যের ওপর নির্ভরশীল। অর্থাৎ এ শ্রেণিকরণে নির্দেশিত সাদৃশ্যের বিষয়গুলো প্রকৃতি প্রদত্ত নয়, বরং মানুষের খেয়াল-খুশিমতো সৃষ্টি করা হয়। কৃত্রিম শ্রেণিকরণে প্রথমেই একটি নমুনা নির্বাচন করে বস্তুসমূহকে তার সাথে মিলিয়ে বিন্যস্ত করা হয়। অন্যদিকে, প্রাকৃতিক শ্রেণিকরণ মৌলিক বা গুরুত্বপূর্ণ নিয়মের ওপর নির্ভরশীল। এর দৃষ্টান্ত দৃশ্যকল্প-২ এ পরিলক্ষিত হয়। এরূপ শ্রেণিকরণের সাদৃশ্য ও বৈসাদৃশ্যগুলো প্রকৃতিতে বিদ্যমান থাকে। বিশেষ উদ্দেশ্য দ্বারা পরিচালিত হয় বলে কৃত্রিম শ্রেণিকরণ ব্যক্তিভেদে ভিন্ন হয়। পাশাপাশি এ শ্রেণিকরণের মাধ্যমে মানুষের ব্যবহারিক প্রয়োজন মিটে বলে একে ব্যবহারিক শ্রেণিকরণও বলা হয়। অন্যদিকে, প্রাকৃতিক শ্রেণিকরণ একটি বিজ্ঞানসম্মত প্রক্রিয়া। এ শ্রেণিকরণের মাধ্যমে বস্তুসমূহ বা ঘটনাবলি সম্পর্কে তত্ত্বগত জ্ঞান লার্ভ করা যায়। পরিশেষে বলা যায়, প্রাকৃতিক ও কৃত্রিম শ্রেণিকরণের মধ্যে ব্যবধানের * লৌহ প্রাচীর নির্মাণ করা সম্ভব নয়। কারণ উভয় শ্রেণিকরণের প্রকৃতি একই। উভয়ের মধ্যে তফাৎ মূলত উদ্দেশ্যগত। প্রাকৃতিক শ্রেণিকরণের উদ্দেশ্য হচ্ছে সাধারণ জ্ঞান অর্জন করা এবং কৃত্রিম শ্রেণিকরণের উদ্দেশ্য হচ্ছে বিশেষ কোনো ব্যবহারিক সুবিধা লাভ করা।"
        }
      ]
    },
    {
      "number": "7",
      "uddipok": "শীতের সকালে রুবেল ও কবির তাদের ঘরের বারান্দায় বসে রোদ পোহাচ্ছিল। সূর্যের তাপ তারা উপভোগ করছিল। কথা প্রসঙ্গে রুবেল কবিরকে বললো, সূর্য কী? কবির বললো, সূর্য হলো রবি। রুবেল বললো, তোমার কথা ঠিক নয়। সূর্য হলো এক প্রকার জ্বলন্ত নক্ষত্র, যার আলোয় পৃথিবী আলোকিত।",
      "tag": "CB 19",
      "sub_questions": [
        {
          "label": "ক",
          "question": "যৌক্তিক সংজ্ঞা কী?",
          "explanation": "কোনো পদের পূর্ণ জাত্যর্থের সুস্পষ্ট বিবৃতিই হলো যৌক্তিক সংজ্ঞা ।"
        },
        {
          "label": "খ",
          "question": "যুক্তিবিদ্যায় যৌক্তিক সংজ্ঞা অপরিহার্য কেন?",
          "explanation": "যুক্তিবিদ্যায় ব্যবহৃত পদের অর্থ সুস্পষ্ট, সুনির্দিষ্ট এবং যথার্থভাবে প্রকাশ করার জন্য যৌক্তিক সংজ্ঞা অপরিহার্য। যৌক্তিক সংজ্ঞার মাধ্যমে পদের অর্থকে সুস্পষ্ট ও সুনির্দিষ্টভাবে উপস্থাপন করা যায়। এর পাশাপাশি একটি পদকে অন্য পদ থেকে আলাদা করা যায়। এতে পদটির স্বতন্ত্র অর্থ প্রকাশ পায়। ফলে প্রকল্প প্রণয়ন, অনুমান গঠন, পদের শ্রেণিকরণ, ব্যাখ্যা ইত্যাদি ক্ষেত্রে বিশেষ সুবিধা লাভ করা যায়। তাই যুক্তিবিদ্যায় যৌক্তিক সংজ্ঞার প্রয়োজনীয়তা অপরিসীম।"
        },
        {
          "label": "গ",
          "question": "উদ্দীপকে সূর্য সম্পর্কে কবিরের মন্তব্যে যে অনুপপত্তি ঘটেছে তা ব্যাখ্যা করো।",
          "explanation": "উদ্দীপকে সূর্য সম্পর্কে কবিরের মন্তব্যে চক্রক সংজ্ঞাজনিত অনুপপত্তি ঘটেছে। চক্রক সংজ্ঞা হলো এক প্রকারের ত্রুটিপূর্ণ সংজ্ঞা। সাধারণত কোনো পদের যৌক্তিক সংজ্ঞায় সমার্থক শব্দ ব্যবহার করা হলে চক্রক সংজ্ঞাজনিত অনুপপত্তি ঘটে। যেমন: ‘দিন হয় দিবস।' এখানে ‘দিবস’ হলো দিনের প্রতিশব্দ বা সমার্থক শব্দ। তাই এ সংজ্ঞাটি চক্রক সংজ্ঞাজনিত দোষে দুষ্ট। উদ্দীপকে সূর্য সম্পর্কে কবির বলেছে, সূর্য হলো রবি। এখানে 'সূর্য' পদের সমার্থক শব্দ হলো ‘রবি'। অর্থাৎ একই শব্দের পরিবর্তিত রূপ মাত্র। এরূপ প্রতিশব্দ ব্যবহারের কারণে কবিরের মন্তব্যে চক্রক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "উদ্দীপকে রুবেল সূর্যের যে সংজ্ঞা প্রদান করেছে তার যৌক্তিকতা বিশ্লেষণ করো।",
          "explanation": "উদ্দীপকে রুবেল সূর্যের যে সংজ্ঞা প্রদান করেছে তা সংজ্ঞা না বলে বর্ণনা বলাই যুক্তিযুক্ত । নিচে এর যৌক্তিকতা বিশ্লেষণ করা হলো— পদের উপলক্ষণ বা অবান্তর লক্ষণ অথবা জাত্যর্থের অংশবিশেষ একসাথে উল্লেখ করে বিবৃতি দেওয়াকে বলে বর্ণনা। যেমন—উদ্দীপকের রুবেল বলেছে, সূর্য হলো এক প্রকার জ্বলন্ত নক্ষত্র, যার আলোয় পৃথিবী আলোকিত। এখানে সে সূর্য পদের বিবৃতি দিয়েছে, সংজ্ঞা নয়। কারণ যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। মূল অতিরিক্ত জাত্যর্থ প্রকাশের কোনো সুযোগ নেই। পদের বর্ণনার ক্ষেত্রে উপলক্ষণ (Proprium or Property) ও অবান্তর লক্ষণ (Accidens) উল্লেখ করা হয়। এ কারণে এমন অনেক পদ বা বিষয় রয়েছে যার বর্ণনা দেওয়া গেলেও সংজ্ঞা দেওয়া যায় না। যেমন- দ্রব্য, টাকা, সততা ইত্যাদি। অপরদিকে, সংজ্ঞার ক্ষেত্রে জাত্যর্থ ছাড়া অন্যকোনো গুণ উল্লেখ করা হয় না। অর্থাৎ সংজ্ঞায় অবান্তর গুণ আরোপ করা যায় না। এ কারণে যেসব পদের সংজ্ঞা দেওয়া যায়, সেসব পদের বর্ণনাও দেওয়া সম্ভব। এ কারণে উদ্দীপকের রুবেলের বক্তব্য বর্ণনা বলাই শ্রেয়। পরিশেষে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়। তবে ব্যবহারিক জীবনে আমরা যেরূপ বিবৃতি প্রদান করি তা বর্ণনা হিসেবেই অধিক পরিচিত। এ কারণেই রুবেল সূর্যের যে সংজ্ঞা দেয়, তা সংজ্ঞা না বলে বর্ণনা বলাই যুক্তিযুক্ত।"
        }
      ]
    },
    {
      "number": "8",
      "uddipok": "সজল জীব শ্রেণিকে যৌক্তিক বিভাগ করতে বললে কাজল নিম্নরূপে জীব শ্রেণিকে বিভক্ত করে— সজল এই বিভাগটিকে সঠিক নয় বলে দাবি করে এবং বলে, জীব হলো মানুষ, পশু, পাখির সমষ্টি ।",
      "tag": "CB 19",
      "sub_questions": [
        {
          "label": "ক",
          "question": "যৌক্তিক বিভাগের মূল কথা কী?",
          "explanation": "যৌক্তিক বিভাগের মূল কথা হলো একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করতে হবে।"
        },
        {
          "label": "খ",
          "question": "পরস্পরাঙ্গী বিভাগ অনুপপত্তি কখন ঘটে?",
          "explanation": "মূল পদের উপজাতিগুলো একটি থেকে অন্যটি আলাদা না হলে পরস্পরাঙ্গী বিভাগ অনুপপত্তি ঘটে। যৌক্তিক বিভাগের উপজাতিগুলো একটি থেকে অন্যটি আলাদা হয়। কিন্তু কোনো জাতির বিভাজ্য উপজাতিগুলো একটি অন্যটির সাথে মিলেমিশে থাকলে পরস্পর থেকে আলাদা করা যায় না। এতে পরস্পরাঙ্গী বিভাগ অনুপপত্তি ঘটে। যেমন: ‘মানুষ' পদকে বিদ্বান, ফর্সা ও সৎ হিসেবে ভাগ করলে বিভক্ত উপজাতিগুলো পরস্পরের সাথে মিশে যায়। ফলে পরস্পরাঙ্গী বিভাগ অনুপপত্তি ঘটে।"
        },
        {
          "label": "গ",
          "question": "উদ্দীপকে কাজল যে শ্রেণিবিভাগ করেছে সেটি কোন ধরনের বিভাগ? ব্যাখ্যা করো।",
          "explanation": "উদ্দীপকে কাজল যে শ্রেণিবিভাগ করেছে সেটি উল্লম্ফন বিভাগ। যৌক্তিক বিভাগে কোনো জাতি বা উচ্চ পদকে বিভক্ত করার ক্ষেত্রে ক্রমিক নিয়ম অনুসরণ করতে হয়। এ নিয়ম অনুসারে, একটি বৃহত্তর জাতিকে ধাপে ধাপে ক্ষুদ্রতর উপজাতিতে ভাগ করতে হয়। সেক্ষেত্রে কোনো মধ্যবর্তী ধাপ বাদ দিলে সম্পূর্ণ বিভাগ প্রক্রিয়াটি ভ্রান্ত হয়। যাকে বলে উৎকান্তি বা উল্লম্ফন বিভাগ অনুপপত্তি। যেমন: মানুষ জাতিকে পিতা ও অ-পিতা এভাবে বিভক্ত করলে উল্লম্ফন বিভাগ অনুপপত্তি ঘটবে। কেননা মানুষকে প্রথমেই নারী ও পুরুষ এ দুই উপজাতিতে বিভক্ত না করে সরাসরি পিতা ও অ-পিতা পদে ভাগ করা যায় না। ঠিক তেমনিভাবে উদ্দীপকের কাজল ‘জীব' পদকে সভ্য মানুষ ও অসভ্য মানুষ পদে ভাগ করেছে। অর্থাৎ মানুষ পদটি বাদ দিয়ে এই বিভক্তকরণ প্রক্রিয়া সম্পন্ন করেছে। এ কারণে উল্লম্ফন বিভাগজনিত অনুপপত্তি ঘটেছে।"
        },
        {
          "label": "ঘ",
          "question": "সজলের বিভাগটি কি যথার্থ? পাঠ্যপুস্তকের আলোকে বিশ্লেষণ করো।",
          "explanation": "সজলের বিভাগটি যথার্থ নয়। কারণ তার বিভাগ প্রক্রিয়ায় অব্যাপক বিভাগজনিত অনুপপত্তি ঘটেছে। যৌক্তিক বিভাগে বিভক্ত উপজাতির মিলিত ব্যক্ত্যর্থ যদি বিভাজ্য জাতির ব্যক্ত্যর্থের চেয়ে কম হয়, তাহলে অতিসংকীর্ণ বা অব্যাপক বিভাগ অনুপপত্তি ঘটে। যেমন: ত্রিভুজকে যদি সমবাহু ও সমদ্বিবাহু এ দুইভাগে ভাগ করা হয়, তাহলে অব্যাপক বিভাগ অনুপপত্তি ঘটবে। কেননা এ বিভাজ্য প্রক্রিয়া থেকে ত্রিভুজের অন্য একটি প্রকরণ বিষমবাহু ত্রিভুজ বাদ পড়েছে। ফলে সমবাহু ও সমদ্বিবাহু ত্রিভুজের মিলিত সংখ্যা ত্রিভুজের ব্যক্ত্যর্থ থেকে কম হয়েছে। যার ফলে অতিসংকীর্ণ বা অব্যাপক বিভাগ অনুপপত্তির উদ্ভব ঘটেছে। উদ্দীপকের সজল জীব পদকে মানুষ, পশু, পাখির সমষ্টি বলে দাবি করেছে। বস্তুত তার এ বিভক্তকরণ প্রক্রিয়া থেকে উদ্ভিদ নামক জীব বাদ পড়েছে। এ কারণে অব্যাপক বিভাগজনিত অনুপপত্তি ঘটেছে। শেষে বলা যায়, যৌক্তিক বিভাগের তৃতীয় নিয়ম অনুসারে, বিভাজ্য জাতির ব্যক্ত্যর্থ এবং বিভক্ত উপজাতির ব্যক্ত্যর্থ পরস্পর সমান হবে। কিন্তু সজল এ নিয়মটি লঙ্ঘন করেছে। এ কারণে তার বিভাগ প্রক্রিয়ায় অব্যাপক বিভাগজনিত অনুপপত্তি ঘটেছে।"
        }
      ]
    },
    {
      "number": "9",
      "uddipok": "দৃশ্যকল্প-১: জলিল হয় মরণশীল করিম হয় মরণশীল শ্যামল হয় মরণশীল কমল হয় মরণশীল ∴ \\therefore ∴ সকল মানুষ হয় মরণশীল। দৃশ্যকল্প-২: এ যাবৎ যত টিয়া পাখি দেখেছি সবই সবুজ অন্য রঙের কোনো টিয়া পাখি দেখিনি ∴ \\therefore ∴ সব টিয়া পাখি হয় সবুজ।",
      "tag": "CB 19",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "যে অনুমান প্রক্রিয়ায় কয়েকটি বিশেষ দৃষ্টান্ত নিরীক্ষণের অভিজ্ঞতা থেকে একটি সার্বিক সিদ্ধান্ত প্রতিষ্ঠা করা হয়, তা-ই আরোহ।"
        },
        {
          "label": "খ",
          "question": "আরোহমূলক উল্লম্ফন আরোহের প্রাণকেন্দ্র কেন?",
          "explanation": "আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে আরোহমূলক লম্ফ বলে। যেমন— ক, খ ও গ নামক ব্যক্তির মৃত্যু দেখে ‘সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লম্ফ ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক লম্ফকে আরোহের প্রাণ বলা হয়।"
        },
        {
          "label": "গ",
          "question": "দৃশ্যকল্প-২ এ কোন প্রকার আরোহের ইঙ্গিত করা হয়েছে? ব্যাখ্যা করো।",
          "explanation": "দৃশ্যকল্প-২ এ অবৈজ্ঞানিক আরোহের ইঙ্গিত করা হয়েছে। প্রকৃতির নিয়মানুবর্তিতা নীতি বা প্রতিকূল দৃষ্টান্ত বিহীন অভিজ্ঞতার ভিত্তিতে যে সার্বিক সিদ্ধান্ত গ্রহণ করা হয়, তাকে অবৈজ্ঞানিক আরোহ বলে। যেমন: এ যাবৎ যত মানুষ দেখেছি তারা সবাই স্বার্থপর। অতএব, সব মানুষ হয় স্বার্থপর। এখানে অনুকূল দৃষ্টান্তের আলোকে সার্বিক সিদ্ধান্ত গ্রহণ করা হয়েছে। তাই এটি অবৈজ্ঞানিক আরোহের দৃষ্টান্ত। দৃশ্যকল্প-২ এ বর্ণিত, ‘এ যাবৎ যত টিয়া পাখি দেখেছি সবই সবুজ, অন্য রঙের কোনো টিয়া পাখি দেখিনি। সুতরাং সব টিয়া পাখি হয় সবুজ।' এই যুক্তি প্রক্রিয়ায় কেবল অনুকূল অভিজ্ঞতার আলোকে সিদ্ধান্ত নেওয়া হয়েছে। তাই দৃষ্টান্তটি অবৈজ্ঞানিক আরোহের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-১ ও ২ এ বর্ণিত আরোহের তুলনামূলক পার্থক্য দেখাও।",
          "explanation": "উদ্দীপকে উল্লিখিত দৃশ্যকল্প-১ বৈজ্ঞানিক আরোহ এবং দৃশ্যকল্প-২ অবৈজ্ঞানিক আরোহকে নির্দেশ করে। নিচে এ দুই অরোহের মধ্যে পার্থক্য বিশ্লেষণ করা হলো- বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত নেওয়া হয়। এ কারণে বৈজ্ঞানিক আরোহের সিদ্ধান্ত নিশ্চিত হয়। অন্যদিকে, অবৈজ্ঞানিক আরোহে কেবল প্রকৃতির নিয়মানুবর্তিতা নীতির ওপর নির্ভর করে অবাধ অভিজ্ঞতার ভিত্তিতে সিদ্ধান্ত নেওয়া হয়। তাই অবৈজ্ঞানিক আরোহের সিদ্ধান্ত সম্ভাব্য হয়। বৈজ্ঞানিক আরোহে বিশেষ বিশেষ দৃষ্টান্তের অভিজ্ঞতার ভিত্তিতে সিদ্ধান্ত গ্রহণ করা হয়। সেক্ষেত্রে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে বেশি গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না । পরিশেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই দৃশ্যকল্প-১ ও দৃশ্যকল্প-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "10",
      "uddipok": "দশ বছরের শিশু নাবিলাকে গত দুদিন যাবৎ খুঁজে পাওয়া যাচ্ছে না। ঘটনাটি পাড়ার জ্যোতিষী জানতে পেরে বললেন, মেয়েটিকে ভূতে নিয়েছে এবং তার আশ্রয়েই আছে। কিন্তু নাবিলার বড় বোন বিজলী একথা বিশ্বাস না করে তাদের বাড়ির অদূরে বড় পুকুর পাড়ের ঝোপের কাছে নাবিলার ব্যবহৃত একটি খেলনা পেয়ে পুকুরে ডুবুরিদের দ্বারা নাবিলার খোঁজ করায়। নাবিলাকে পুকুরে মৃত অবস্থায় পাওয়া যায়।",
      "tag": "CB 19",
      "sub_questions": [
        {
          "label": "ক",
          "question": "বাস্তব কারণ কী?",
          "explanation": "একটি ঘটনাকে ব্যাখ্যা করার জন্য যে অস্তিত্বশীল কারণের সাহায্য নেওয়া হয়, তাকে বাস্তব কারণ বলে ।"
        },
        {
          "label": "খ",
          "question": "সংকট উত্তরক দৃষ্টান্ত গুরুত্বপূর্ণ কেন?",
          "explanation": "একটি ঘটনার যথার্থ কারণ নিরূপণে অনেক সময় একাধিক প্রতিদ্বন্দ্বি প্রকল্প সৃষ্টি হয়। এরূপ অবস্থায় যে বিশেষ দৃষ্টান্ত প্রতিদ্বন্দ্বি প্রকল্পগুলোর সংকট নিরসন করে তাকে সংকট উত্তরক দৃষ্টান্ত বলে। সংকট উত্তরক দৃষ্টান্ত প্রতিদ্বন্দ্বি প্রকল্পগুলোকে বর্জন করে নিজেকে একমাত্র বৈধ প্রকল্প হিসেবে প্রতিষ্ঠিত করে। এ কারণে প্রকল্প প্রণয়নের ক্ষেত্রে সংকট উত্তরক দৃষ্টান্ত খুবই গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে জ্যোতিষীর বক্তব্য প্রকল্পের কোন শর্তকে ভঙ্গ করেছে? ব্যাখ্যা করো।",
          "explanation": "উদ্দীপকে জ্যোতিষীর বক্তব্য প্রকল্পের ‘বাস্তব ঘটনাভিত্তিক’ শর্তকে ভঙ্গ করেছে। কোনো ঘটনার ব্যাখ্যায় সংশ্লিষ্ট প্রকল্পকে হতে হবে বাস্তব অভিজ্ঞতাভিত্তিক। অর্থাৎ প্রকল্পটি হবে কোনো ঘটনা বা বিষয়বস্তুর নির্দেশক, যার অস্তিত্ব পূর্ব থেকেই আমাদের কাছে বিদ্যমান। এ ক্ষেত্রে কোনোরূপ কাল্পনিক ব্যাখ্যা গ্রহণযোগ্য নয়। যেমন- একটি শিশু হারিয়ে গেলে যদি ধারণা করা হয় যে, শিশুটিকে দৈত্য নিয়ে গেছে। তাহলে এ ধারণাটি হবে কাল্পনিক বা অবাস্তব। কারণ বাস্তব জগতে দৈত্য বলে কোনো কিছুর অস্তিত্ব আজ পর্যন্ত প্রমাণিত হয়নি। কাজেই শিশুটি হারিয়ে যাওয়ার ক্ষেত্রে প্রণীত প্রকল্পটি সম্পূর্ণরূপে অবৈধ। উদ্দীপকে বর্ণিত শিশু নাবিলাকে খুঁজে না পাওয়ার ঘটনায় পাড়ার জ্যোতিষী দাবি করে, মেয়েটিকে ভূতে নিয়েছে এবং তার আশ্রয়েই আছে। কিন্তু বাস্তবে ভূতের কোনো প্রমাণ পাওয়া যায় না। তাই বলা যায়, জ্যোতিষীর বক্তব্যে প্রকল্পের ‘বাস্তব ঘটনাভিত্তিক' শতটি লঙ্ঘিত হয়েছে।"
        },
        {
          "label": "ঘ",
          "question": "উদ্দীপকে বিজলী নাবিলাকে খোঁজার জন্য যে ধাপগুলো অনুসরণ করেছে প্রকল্পের আলোকে তা বিশ্লেষণ করে দেখাও।",
          "explanation": "উদ্দীপকে বিজলী নাবিলাকে খোঁজার জন্য যে ধাপগুলো অনুসরণ করেছে, প্রকল্পের আলোকে তা বিশ্লেষণ করে দেখানো হলো- প্রকল্পের প্রথম ধাপে আমরা প্রাকৃতিক ঘটনাবলি নিরীক্ষণের মাধ্যমে প্রাপ্ত অভিজ্ঞতা থেকে অনুমান করি। এরপর ঐ অনুমানের ওপর ভিত্তি করে অগ্রসর হই। এরপর নিরীক্ষণের মাধ্যমে প্রাপ্ত অভিজ্ঞতার ভিত্তিতে প্রাথমিক আনুমানিক ধারণা গঠন করা হয়। অর্থাৎ প্রাকৃতিক ঘটনার যথার্থ নিরীক্ষণের মাধ্যমে যেসব তথ্য পাওয়া যায়, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করা হয়। পরবর্তীতে আনুমানিক ধারণার ওপর ভিত্তি করে সিদ্ধান্ত গ্রহণ করা হয়। সিদ্ধান্ত যাচাইকরণ হলো প্রকল্প প্রণয়নের সর্বশেষ কাজ। এ ধাপে কোনো প্রকল্প সম্পর্কে গৃহীত সিদ্ধান্ত বাস্তবতার নিরিখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তবতা বর্জিত হয়, তাহলে তা ত্রুটিপূর্ণ বলে বাতিল হয় এবং নতুন প্রকল্প গঠন করে আবার সিদ্ধান্ত গ্রহণ করতে হয়। উদ্দীপকে বর্ণিত ঘটনায় নাবিলার বড় বোন বিজলী নিরীক্ষণের ভিত্তিতে অর্থাৎ পুকুর পাড়ের ঝোপের কাছে নাবিলার ব্যবহৃত একটি খেলনা দেখে প্রাথমিক আনুমানিক ধারণা গঠন করে। এরপর সেই ধারণা বা সিদ্ধান্তটি যাচাই করার জন্য সে পুকুরে ডুবুরিদের দ্বারা নাবিলার খোঁজ করায়। এরপর পুকুরে নাবিলাকে মৃত অবস্থায় পাওয়া গেলে তার ধারণা বা প্রকল্প সত্য বলে বিবেচিত হয়। অর্থাৎ তার প্রকল্প বৈধতা পায়।"
        }
      ]
    },
    {
      "number": "11",
      "uddipok": "দৃশ্যকল্প-১: ২০১৫ সালের ২৫ এপ্রিল নেপালে ৭.৮ মাত্রার ভূমিকম্প হয়েছিল। যার ফলে দেশটি ধ্বংসস্তূপে পরিণত হয়েছিল। এর কারণ হিসেবে সেখানকার ধর্মপ্রাণ মানুষেরা বলেছেন, দেবতার অসন্তুষ্টির কারণে এমনটি হয়েছে। দৃশ্যকল্প-২: সলিল রবিকে চন্দ্রগ্রহণের ব্যাখ্যা করতে গিয়ে বললো যে, সূর্য, পৃথিবী ও চাঁদ নিজ নিজ কক্ষপথে প্রদক্ষিণ করার সময় যখন একটি সমান্তরাল রেখায় এসে পড়ে, তখনই পৃথিবীর ছায়ার মধ্য দিয়ে চাঁদকে অতিক্রম করতে হয় বলে চন্দ্রগ্রহণ হয়।",
      "tag": "CB 19",
      "sub_questions": [
        {
          "label": "ক",
          "question": "ব্যাখ্যা কত প্রকার ও কী কী?",
          "explanation": "ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা।"
        },
        {
          "label": "খ",
          "question": "ব্যাখ্যা আপেক্ষিক হয় কেন?",
          "explanation": "ব্যাখ্যার কোনো সুস্পষ্ট নীতি বা নিয়ম থাকে না। এ কারণে ব্যাখ্যা আপেক্ষিক হয়। আমরা জানি, কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয়ে যে ব্যাখ্যা প্রদান করা হয়, তাকে লৌকিক ব্যাখ্যা বলে । অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাকে বৈজ্ঞানিক ব্যাখ্যা বলে। তবে দুটি ব্যাখ্যার কোনটিরই কোনো সুস্পষ্ট নীতিমালা নেই। এ কারণে উভয় ব্যাখ্যাই আপেক্ষিক হয়।"
        },
        {
          "label": "গ",
          "question": "দৃশ্যকল্প-১ এ যে ব্যাখ্যার ধারণা পাওয়া যায়—তা ব্যাখ্যা করো।",
          "explanation": "দৃশ্যকল্প-১ এ লৌকিক ব্যাখ্যার ধারণা পাওয়া যায়। লৌকিক ব্যাখ্যা হলো কোনো ঘটনাকে অতিপ্রাকৃত বা অলৌকিক শক্তির সাহায্যে ব্যাখ্যা করার প্রয়াস। বস্তুত প্রকৃতির নিয়মাবলি সম্বন্ধে বেশিরভাগ সাধারণ মানুষের ধারণা নিতান্ত সীমিত। অনেক মানুষ শিক্ষার আলো থেকেও বঞ্চিত। তারা সাধারণত অনেক কুসংস্কারে বিশ্বাস করে। বৈজ্ঞানিক জ্ঞান সীমিত বলে তারা যেকোনো অস্বাভাবিক বা বিচিত্র ঘটনাকে অদৃশ্য শক্তির সাহায্যে ব্যাখ্যা দেওয়ার প্রয়াস পায়। সাধারণ মানুষের এরূপ প্রয়াসই লৌকিক ব্যাখ্যা নামে পরিচিত। দৃশ্যকল্প-১ এ দেখা যায়, ২০১৫ সালের ২৫ এপ্রিল সংঘটিত নেপালের শক্তিশালী ভূমিকম্পের কারণ হিসেবে সেখানকার ধর্মপ্রাণ মানুষেরা ‘দেবতার অসন্তুষ্টির’ কথা উল্লেখ করেছেন। তাদের এরূপ বিশ্বাসে ভূমিকম্পের মৌলিক ও গুরুত্বপূর্ণ দিক অনুপস্থিত রয়েছে। তাই দৃশ্যকল্প-১ এ লৌকিক ব্যাখ্যারই নজির দেখা যায়।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ বর্ণিত ব্যাখ্যার মধ্যে তুলনামূলক আলোচনা করো।",
          "explanation": "স্বপন ও সুজনের বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যার নমুনা দেখা যায়। সুজনের বক্তব্যটি যথার্থ বলে মনে করি। নিচে উভয়ের বক্তব্যের তুলনামূলক বিশ্লেষণ করা হলো— কোনো কার্যকারণ নিয়ম ব্যতিরেকে কেবল মনগড়া ধারণা বা অতিপ্রাকৃত শক্তির আশ্রয় নিয়ে যে ব্যাখ্যা প্রদান করা হয়, তা লৌকিক ব্যাখ্যা। অন্যদিকে, কোনো ঘটনার কার্যকারণ নিয়ম অনুসরণ করে যে ব্যাখ্যা প্রদান করা হয়, তাই বৈজ্ঞানিক ব্যাখ্যা। বৈজ্ঞানিক ব্যাখ্যায় সংশ্লিষ্ট বিষয়ের মৌলিক ও প্রাসঙ্গিক দিক উল্লেখ করা হয়। এ কারণে বৈজ্ঞানিক ব্যাখ্যায় অলৌকিকতা বা আকস্মিকতার কোনো স্থান নেই। অন্যদিকে, লৌকিক ব্যাখ্যায় সাধারণত অতিপ্রাকৃত শক্তির প্রভুত্ব স্বীকার করা হয়। বৈজ্ঞানিক ব্যাখ্যায় সংশ্লিষ্ট ঘটনার নিয়মকে একই জাতীয় অন্যান্য ঘটনার নিয়মের সাথে সংযুক্ত করা হয়। কিন্তু লৌকিক ব্যাখ্যায় অতিপ্রাকৃত শক্তির আশ্রয় নেওয়া ও মনগড়া কথা বলা হয় বলে এখানে কোনো সুনির্দিষ্ট নিয়ম থাকে না।"
        }
      ]
    }
  ]
}