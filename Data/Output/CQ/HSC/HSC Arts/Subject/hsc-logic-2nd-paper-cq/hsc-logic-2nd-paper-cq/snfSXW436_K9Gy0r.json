{
  "title": "বরিশাল বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "তথ্য-১: মানুষ হয় বুদ্ধিবৃত্তিসম্পন্ন শিক্ষিত প্রাণী। তথ্য-২: ছাত্র হয় শিক্ষার্থী। তথ্য-৩: বেদনা নয় আনন্দদায়ক।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "স্বকীয় নামবাচক পদের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না। কোনো বিশিষ্ট ব্যক্তি বা বস্তুর নাম হলো স্বকীয় নামবাচক পদ। এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। স্বকীয় নামবাচক পদের ক্ষেত্রে আসন্নতম জাতি ও বিভেদক লক্ষণ অর্থাৎ, পূর্ণ জাত্যর্থ উল্লেখ করা যায় না। যেহেতু স্বকীয় নামবাচক পদের পূর্ণ জাত্যর্থ উল্লেখ করা যায় না, তাই এদের সংজ্ঞা প্রদান করা যায় না।"
        },
        {
          "label": "গ",
          "question": "",
          "explanation": "উদ্দীপকে তথ্য-১ এ অব্যাপক সংজ্ঞা অনুপপত্তি ঘটেছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। সংজ্ঞার মাধ্যমে কোনো একটি পদের প্রকৃত অর্থ প্রকাশিত হয়। এর ফলেআমরা কোনো একটি পদের প্রকৃত রূপ জানতে পারি। যৌক্তিক সংজ্ঞার নির্দিষ্ট কতকগুলো নিয়ম রয়েছে যেগুলো কোনো পদের যৌক্তিক সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার পঞ্চম নিয়ম অনুসারে সংজ্ঞায় সংজ্ঞেয় ও সংজ্ঞার্থ পদের ব্যক্ত্যর্থ পরস্পর সমান হবে। যৌক্তিক সংজ্ঞার এ নিয়ম লঙ্ঘন করলে দুই প্রকার অনুপপত্তি ঘটে যার মধ্যে একটি হলো অব্যাপক সংজ্ঞা অনুপপত্তি। যখন কোনো পদের সংজ্ঞায় জাত্যর্থের অতিরিক্ত গুণের উল্লেখ করা হয় তখন অব্যাপক সংজ্ঞা অনুপপত্তি ঘটে। কেননা এক্ষেত্রে সংজ্ঞেয় পদের তুলনায় সংজ্ঞার্থ পদের ব্যক্ত্যর্থ কম হয়। তেমনি  উদ্দীপকের তথ্য-১ এ মানুষ পদের সংজ্ঞায় মানুষ হয় বুদ্ধিবৃত্তিসম্পন্ন শিক্ষিত প্রাণী এ সংজ্ঞা প্রদান করা হয়েছে। এখানে সংজ্ঞার ক্ষেত্রে জাত্যর্থের অতিরিক্ত শিক্ষিত গুণটি উল্লেখ করা হয়েছে। তাই বলা যায় উদ্দীপকের তথ্য-১ এ অব্যাপক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের তথ্য-২ এর মাধ্যমে চক্রক সংজ্ঞা অনুপপত্তি এবং তথ্য-৩ এর মাধ্যমে নঞর্থক সংজ্ঞা অনুপপত্তি নির্দেশিত হয়েছে।নিচে এদের মধ্যে তুলনামূলক আলোচনা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। সংজ্ঞার জন্য নির্দিষ্ট কিছু নিয়ম আছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। সংজ্ঞার তৃতীয় নিয়ম অনুযায়ী কোনো পদের সংজ্ঞায় পদটির সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে চক্রক সংজ্ঞা অনুপপত্তি বলে। উদ্দীপকের তথ্য-২ এ ছাত্র পদের সংজ্ঞায় 'ছাত্র হয় শিক্ষার্থী' এরূপ সংজ্ঞা প্রদান করা হয়েছে। এখানে 'ছাত্র' ও শিক্ষার্থী' পরস্পর সমার্থক শব্দ। তাই 'তথ্য-২' এ চক্রক সংজ্ঞা অনুপপত্তি ঘটেছে। অপরদিকে, যৌক্তিক সংজ্ঞার চতুর্থ নিয়ম অনুসারে কোনো পদের সংজ্ঞায় নঞর্থক বা নেতিবাচক ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ জুটিকে নঞর্থক সংজ্ঞা অনুপপত্তি বলে। উদ্দীপকে 'তথ্য-৩' 'বেদনা' পদের সংজ্ঞায় 'বেদনা নয় আনন্দ' এরূপ সংজ্ঞা প্রদান করা হয়েছে। এখানে যৌক্তিক সংজ্ঞার চতুর্থ নিয়ম লঙ্ঘন করে নঞর্থক ভাষা ব্যবহার করা হয়েছে বিধায় নঞর্থক সংজ্ঞা অনুপপত্তি ঘটেছে।"
        }
      ]
    },
    {
      "number": "2",
      "uddipok": "তথ্য-১ : মানুষ হয় বুদ্ধিবৃত্তিসম্পন্ন দ্বিপদ জীব। তথ্য-২: মানুষ হয় বুদ্ধিবৃত্তিসম্পন্ন জীব। তথ্য-৩ : মানুষ হয় সৃষ্টির মুকুট।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তাকে সংজ্ঞেয় পদ বলে।"
        },
        {
          "label": "খ",
          "question": "",
          "explanation": "সংজ্ঞায় একটি পদের পূর্ণ জাত্যর্থ উল্লেখ করতে হয়। এক্ষেত্রে একটি পদের আসন্নতম জাতি ও বিভেদক লক্ষণ স্পষ্টভাবে উল্লেখ - করতে হয়। পরতম জাতি হলো সর্বোচ্চ জাতি, এই জাতির চেয়ে বড় কোনো জাতি নেই। তাই পরতম জাতির আসন্নতম জাতির উল্লেখ করা যায় না। যেহেতু পরতম জাতির আসন্নতম জাতির উল্লেখ করা যায় না, তাই পরতম জাতির সংজ্ঞা প্রদান করা যায় না।"
        },
        {
          "label": "গ",
          "question": "",
          "explanation": "উদ্দীপকের তথ্য-৩ এ যৌক্তিক সংজ্ঞার দ্বিতীয় নিয়ম লঙ্ঘন করা হয়েছে। ব্যাখ্যা করা হলো- কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে। যৌক্তিক - সংজ্ঞার নির্দিষ্ট কতকগুলো নিয়ম রয়েছে যেগুলো কোনো পদের সংজ্ঞা প্রদানের ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার দ্বিতীয় নিয়ম অনুসারে কোনো পদের সংজ্ঞায় রূপক বা দুর্বোধ্য ভাষা ব্যবহার করা যায় না। যৌক্তিক সংজ্ঞার এ নিয়ম লঙ্ঘন করে কোনো পদের সংজ্ঞায় রূপক ভাষা ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এ ত্রুটিকে রূপক সংজ্ঞা অনুপপত্তি বলে। তেমনি উদ্দীপকের তথ্য-৩ এ মানুষ পদের সংজ্ঞায় 'মানুষ হয় সৃষ্টির মুকুট' এরূপ সংজ্ঞা প্রদান করা হয়েছে। এখানে 'সৃষ্টির মুকুট' রূপক অর্থে ব্যবহার করা হয়েছে। তাই বলা যায় , এখানে যৌক্তিক সংজ্ঞার দ্বিতীয় নিয়ম লঙ্ঘন হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'তথ্য-১' ও 'তথ্য-২ এর মধ্যে 'তথ্য-২ যৌক্তিক সংজ্ঞা। কেননা 'তথ্য-২' এ যৌক্তিক সংজ্ঞার নিয়ম অনুসরণ করা হয়েছে।নিচে যুক্তি দেওয়া হলো- যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। যৌক্তিক সংজ্ঞার প্রথম নিয়ম অনুসারে কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি উল্লেখ করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় পদটির জাত্যর্থের অতিরিক্ত গুণের উল্লেখ করলে এবং গুণটি অবান্তর হলে সংজ্ঞায় যে অনুপপত্তি হয় তাকে অবান্তর সংজ্ঞাজনিত অনুপপত্তি বলে। উদ্দীপকের 'তথ্য-১' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন দ্বিপদ জীব' এরূপ সংজ্ঞা প্রদান করা হয়েছে যেখানে 'দ্বিপদ' গুণটি 'অবান্তর লক্ষণ'। তাই 'তথ্য-১' এর সংজ্ঞায় অবান্তর সংজ্ঞাজনিত অনুপপত্তি ঘটেছে। অপরপক্ষে, যৌক্তিক সংজ্ঞায় প্রথম নিয়ম অনুযায়ী কোনো পদের সংজ্ঞায় পদটির পূর্ণ জাত্যর্থ উল্লেখ করতে হয়, পূর্ণ জাত্যর্থের কম বা বেশি নয়। উদ্দীপকের 'তথ্য-২' এ 'মানুষ' পদের সংজ্ঞায় 'মানুষ হয় বুদ্ধিবৃত্তিসম্পন্ন জীব' এরূপ সংজ্ঞা প্রদান করা হয়েছে। এখানে 'মানুষ' পদের সংজ্ঞায় পদটির পূর্ণ জাত্যর্থ উল্লেখ করা হয়েছে। এছাড়া যৌক্তিক সংজ্ঞার অন্যান্য নিয়মও এখানে অনুসরণ করা হয়েছে। তাই বলা যায়,  তথ্য-২ এর সংজ্ঞা সঠিক।"
        }
      ]
    },
    {
      "number": "3",
      "uddipok": "দৃশ্যপট : জামান তার বাগানের একটি গাছকে শাখা, পাতা, মূল, কাণ্ড, ফুল ও ফল ইত্যাদিতে বিভক্ত করল।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কোনো একটি গ্রহণযোগ্য মূলনীতির ভিত্তিতে একটি জাতি বা শ্রেণিবাচক পদকে অন্তর্ভুক্ত নিম্নতর উপজাতি বা শ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "",
          "explanation": "যৌক্তিক বিভাগ মানসিকভাবে সম্পন্ন হয় বিধায় এটিকে একটি মানসিক প্রক্রিয়া বলা হয়। যখন কোনো জাতি বা শ্রেণির যৌক্তিক বিভাগ করা হয় তখন সেটি মানসিকভাবে করা হয় বাস্তবে নয়। এর ফলে বিভিন্ন জাতি বা উপজাতি সম্পর্কে জ্ঞানলাভ করা ও এগুলোকে মনে রাখা আমাদের পক্ষে সহজ হয়। তাই যেহেতু যৌক্তিক বিভাগ মানসিকভাবে করা হয়। তাই এটিকে মানসিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "দৃশ্যপটে জামানের বক্তব্যে যৌক্তিক সংজ্ঞার প্রথম নিয়ম লঙ্ঘন করা হয়েছে। কোনো একটি গ্রহণযোগ্য মূলনীতির ভিত্তিতে কোনো জাতি বা শ্রেণিবাচক পদকে তার অন্তর্গত বিভিন্ন উপজাতিতে বিন্যস্ত করার মানসিক প্রক্রিয়াকে যৌক্তিক বিভাগ বলে। যৌক্তিক বিভাগের নির্দিষ্ট নিয়ম রয়েছে যেগুলো কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের প্রথম নিয়ম অনুযায়ী কেবল কোনো জাতি বা শ্রেণিবাচক পদের যৌক্তিক বিভাগকরা যায়, কোনো বিশেষ ব্যক্তি বা বস্তুর নয়। যৌক্তিক বিভাগের এই! নিয়ম লঙ্ঘন করে কোনো একটি বিশেষ বস্তুকে তার বিভিন্ন অঙ্গে ভাগ করলে বিভাগ ত্রুটিপূর্ণ হয়। যৌক্তিক বিভাগের এ ত্রুটিকে আইনগত বিভাগ অনুপপত্তি বলে। তেমনি উদ্দীপকের দৃশ্যপট-১ এ জামান একটি গাছকে তার শাখা, পাতা, মূল, কাণ্ড, ফুল ও ফলে ভাগ করেছে। তাই উদ্দীপকের দৃশ্যপটে যৌক্তিক বিভাগের প্রথম নিয়ম লঙ্ঘন করা হয়েছে এবং অঙ্গগত বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের ছকের দ্বারা দ্বিকোটিক বিভাগ নির্দেশিত হয়েছে। নিচে দ্বিকোটিক বিভাগের বিভিন্ন রকম সুবিধা বিশ্লেষণ করা হলো- ১. দ্বিকোটিক বিভাগে সংশ্লিষ্ট জাতি বা তার অর্ন্গত উপজাতিগুলো সম্পর্কে বাস্তব অভিজ্ঞতা ছাড়াই বিভাজন প্রক্রিয়া সম্পন্ন করা সম্ভব। ২. দ্বিকোটিক বিভাগে যৌক্তিক বিভাগ প্রক্রিয়ার সব নিয়মই অনুসৃত হয়। ফলে এতে কোনরূপ অনুপপত্তি সংঘটিত না হওয়ায় বিভাগের ভ্রান্ত হওয়ার কোন সম্ভাবনা দেখা দেয় না। ৩. দ্বিকোটিক বিভাগ সহজ সরল একটি পদ্ধতি। কারণ এ পদ্ধতিতে বিভাজ্য পদটিকে সদর্থক ও নঞর্থক, কেবল এ দুটি পদে বিভক্ত করতে হয় বলে এ ক্ষেত্রে কোনরূপ জটিলতা সৃষ্টি হয় না। ৪. দ্বিকোটিক বিভাগ বিরোধবোধক ও নির্মধ্যম নিয়মের উপর প্রতিষ্ঠিত বিধায় বিভাগ প্রক্রিয়ায় ভুল হওয়ার কোনরূপ আশঙ্কাই থাকে না। ৫. দ্বিকোটিক বিভাগে জাতি বা উপজাতিসমূহের যে কোন স্তর থেকে বিভাজন প্রক্রিয়া শুরু করা যায় এবং যে কোন পর্যায়ে তা শেষ করা যায়। এতে বিভাগ প্রক্রিয়াটিতে কোন ধরণের দোষ ঘটে না। ৬. নিখুত ও রূপানুসারী প্রক্রিয়া হিসেবে দ্বিকোটিক বিভাগের ব্যবহার ও প্রয়োগ অত্যন্ত সহজ। এ রূপ ক্ষেত্রে কোনরূপ বৈজ্ঞানিক জ্ঞানের প্রয়োজন হয় না।"
        }
      ]
    },
    {
      "number": "4",
      "uddipok": "",
      "tag": "JB 24,BB 23,CTG.B 23,MB 22,JB 19,SB 19,RB 17,JB 17,ISCD 24",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "একটি নীতির ভিত্তিতে কোনো জাতিকে তার অন্তর্গত বিভিন্ন উপজাতিতে বিভক্ত করার প্রক্রিয়াই হলো যৌক্তিক বিভাগ।"
        },
        {
          "label": "খ",
          "question": "সংকর বিভাগ অনুপপত্তি কেন ঘটে? ব্যাখ্যা করো।",
          "explanation": "যৌক্তিক বিভাগে একাধিক নীতি অনুসরণ করার কারণে সংকর বিভাগজনিত অনুপপত্তি ঘটে। যৌক্তিক বিভাগের দ্বিতীয় নিয়মানুসারে, কোনো পদের বিভাগায়নে একটি নীতি অনুসরণ করতে হয়। কিন্তু কোনো ক্ষেত্রে একটি মূলনীতির পরিবর্তে একাধিক নীতি অনুসরণ করা হলে বিভাগ প্রক্রিয়ায় যে ভ্রান্তির সৃষ্টি হয়, তাকে সংকর বিভাগজনিত অনুপপত্তি বলে। যেমন: মানুষকে শিক্ষিত ও সৎ নামক পদে বিভক্ত করলে ‘শিক্ষা’ ও ‘সততা’ নামক দুটি নীতি অনুসরণ করতে হয়। এ কারণে এটি সংকর বিভাগজনিত অনুপপত্তির দোষে দুষ্ট হবে।"
        },
        {
          "label": "গ",
          "question": "ছক-১ কোন ধরনের বিভাগ প্রক্রিয়া? ব্যাখ্যা করো।",
          "explanation": "ছক-১ হলো দ্বিকোটিক বিভাগ প্রক্রিয়া I ব্রিটিশ যুক্তিবিদ জেরেমি বেনথাম সর্বপ্রথম দ্বিকোটিক বিভাগের ধারণা প্রবর্তন করেন। দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ (Contradictory Terms) বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে ‘সুন্দর’ ও ‘অসুন্দর’ এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। ছক-১ এ ‘ছাত্র’ পদকে প্রথমে মনোযোগী ও অমনোযোগী পদে, এরপর মনোযোগী পদকে মেধাবী ও অমেধাৰী পদে বিভক্ত করা হয়েছে। অর্থাৎ প্রতিটি বিভক্তির উপজাতিগুলো পরস্পর বিরুদ্ধ পদ। এ কারণে ছক-১ এ দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "ছক-২ ও ছক-৩ এর বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করো ।",
          "explanation": "ছক-২ ও ছক-৩ এ যথাক্রমে অঙ্গগত ও গুণগত বিভাগের দৃষ্টান্ত পরিলক্ষিত হয়। উভয় বিভাজন প্রক্রিয়ার সাথে যৌক্তিক বিভাগের পার্থক্য নিরূপণ করা হলো- একটি নীতি অনুসরণ করে বৃহত্তর শ্রেণিকে ক্ষুদ্র ক্ষুদ্র শ্রেণিতে ভাগ করাকে যৌক্তিক বিভাগ বলে। যেমন— রং এর ভিত্তিতে ‘মানুষ’ (শ্রেণি) কে সাদা ও কালো ইত্যাদি ক্ষুদ্র শ্রেণি বা উপশ্রেণিতে ভাগ করলে তা হবে যৌক্তিক বিভাগ। পক্ষান্তরে, কোনো ব্যক্তি বা বস্তুকে তার বিভিন্ন অংশে ভাগ করা হলো অঙ্গগত বিভাগ। আবার কোনো ব্যক্তি বা বস্তুকে তার বিভিন্ন গুণে ভাগ করাকে বলা হয় গুণগত বিভাগ। অর্থাৎ যৌক্তিক বিভাগ একটি পদের ব্যক্ত্যর্থকে বিশ্লেষণ করে। অপরদিকে অঙ্গগত ও গুণগত বিভাগে সবসময় কোনো বিশেষ ব্যক্তি বা বস্তুকে তার বিভিন্ন অংশে ও বিভিন্ন গুণে বিভক্ত করা হয়। যৌক্তিক বিভাগ খণ্ডিত অংশের সাথে মূল বস্তুটির নাম জড়িত থাকে। যেমন— 'মানুষ' শ্রেণিকে শিক্ষার ভিত্তিতে শিক্ষিত মানুষ ও অশিক্ষিত মানুষ এই দুই উপশ্রেণিতে ভাগ করলে উভয় ক্ষেত্রেই মূল উপশ্রেণির নামটা (মানুষ) জড়িত থাকবে। পক্ষান্তরে, অঙ্গগত ও গুণগত বিভাগে খণ্ডিত অংশের সাথে মূল বস্তুটির নাম জড়িত করা যায় না। এ কারণে যৌক্তিক বিভাগে বিভাজক উপশ্রেণির সংখ্যা মিলে একত্রে বিভক্ত মূলের সমান হবে। কিন্তু অঙ্গগত ও গুণগত বিভাগে তা হয় না বা সংখ্যার ভিত্তিতে বিভক্ত করা সম্ভব হয় না। পরিশেষে বলা যায়, যৌক্তিক বিভাগ একটি বিজ্ঞানসম্মত পদ্ধতি হিসেবে সুপ্রতিষ্ঠিত। পক্ষান্তরে, অঙ্গগত ও গুণগত বিভাগ লৌকিক পদ্ধতি বলে সুপরিচিত। তাই যৌক্তিক বিভাগের সাথে উভয় বিভাগের ভিন্নতা রয়েছে।"
        }
      ]
    },
    {
      "number": "5",
      "uddipok": "যুক্তি-১ : রোকসানা হয় মরণশীল। খলিল হয় মরণশীল। পলাশ হয় মরণশীল। সুতরাং সকল মানুষ হয় মরণশীল।   যুক্তি-২ : এ পর্যন্ত যত কাক দেখেছি, সবই কালো। অতএব সব কাক হয় কালো।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "'আরোহের প্রাণ' বলতে আরোহের প্রধান মৌলিক বৈশিষ্ট্যকে বোঝানো হয়ে থাকে। আরোহ অনুমানে বিশেষ দৃষ্টান্তের অভিজ্ঞতার ভিত্তিতে সঠিক সংশ্লেষক সিদ্ধান্ত প্রতিষ্ঠা করা হয়। এখানে জ্ঞাত থেকে অজ্ঞাতে এবং কিছু থেকে সমগ্রে গমন করা হয়। যে বৈশিষ্ট্য বা যার ওপর ভিত্তি করে আরোহ অনুমানে কিছু থেকে সমগ্রে গমন করা হয়, সেটি হলো আরোহাত্মক উল্লম্ফন। এই আরোহাত্মক উল্লম্ফনকেই আরোহের প্রাণ বলা হয়।"
        },
        {
          "label": "গ",
          "question": "",
          "explanation": "উদ্দীপকের 'যুক্তি-১' এ বৈজ্ঞানিক আরোহের প্রতিফলন ঘটেছে। ব্যাখ্যা করা হলো- প্রকৃত আরোহের শ্রেণিবিভাগগুলোর মধ্যে প্রথমটি হলো বৈজ্ঞানিক আরোহ। এই প্রকার আরোহে প্রকৃতির নিয়মানুবর্তিতা নীতি ও কার্যকারণ নিয়ম উভয়ই বিদ্যমান থাকে। তাই বলা যায়, প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে বৈজ্ঞানিক আরোহ বলে। তেমনি  উদ্দীপকের 'যুক্তি-১ এ রোকসানা, খলিল, পলাশ প্রভৃতি বিশেষ বিশেষ মানুষের মরণশীলতা প্রত্যক্ষ করে 'সকল মানুষ হয় মরণশীল' এ সিদ্ধান্ত প্রতিষ্ঠা করা হয়েছে। এখানে বিশেষ বিশেষ দৃষ্টান্তের প্রত্যক্ষণ, প্রকৃতির নিয়মানুবর্তিতা নীতি ও কার্যকারণ নিয়ম বিদ্যমান রয়েছে। তাই 'যুক্তি- ১'-এর দ্বারা বৈজ্ঞানিক আরোহ নির্দেশিত হয়েছে। বৈজ্ঞানিক আরোহের মধ্যে আরোহের সকল মৌলিক ও গুরুত্বপূর্ণ দিক বিদ্যমান থাকে। তই বলা যায় যে, উদ্দীপকের 'যুক্তি-১' এ বৈজ্ঞানিক আরোহের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের যুক্তি-২ এর মাধ্যমে অবৈজ্ঞানিক আরোহ নির্দেশিত হয়েছে। আর অবৈজ্ঞানিক আরোহের প্রকৃতি পর্যালোচনা করলে এর বিভিন্ন রকম বৈশিষ্ট্য পাওয়া যায়। প্রকৃত আরোহের শ্রেণিবিভাগগুলোর মধ্যে একটি হলো অবৈজ্ঞানিক আরোহ। এই প্রকার আরোহে প্রকৃতির নিয়মানুবর্তিতা নীতি বিদ্যমান থাকলেও কার্যকারণ সম্পর্ক বিদ্যমান থাকে না। তাই বলা যায়, কার্যকারণ সম্পর্ক ব্যতীত প্রকৃতির নিয়মানুবর্তিতা নীতির ওপর নির্ভর করে বিশেষ বিশেষ অনুকূল দৃষ্টান্তের অবাধ অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় যে আরোহে তাকে অবৈজ্ঞানিক আরোহ বলে। উদ্দীপকের 'যুক্তি-২' এ কালো রঙের কাকের অবাধ অভিজ্ঞতার ভিত্তিতে 'সব কাক হয় কালো' এই সিদ্ধান্ত প্রতিষ্ঠা করা হয়েছে। তাই 'যুক্তি-২' এর দ্বারা অবৈজ্ঞানিক আরোহ নির্দেশিত হয়েছে'। অবৈজ্ঞানিক আরোহে আরোহাত্মক উল্লম্ফন বিদ্যমান থাকে। তাই এখানে জ্ঞাত থেকে অজ্ঞাতে গমন করা হয়। অবৈজ্ঞানিক আরোহের অনুকূল দৃষ্টান্তের অভিজ্ঞতা সিদ্ধান্তের ভিত্তি হিসেবে কাজ করে। অবৈজ্ঞানিক আরোহের সিদ্ধান্ত সংশ্লেষক বিধায় এটি নতুন তথ্য প্রদান করে। আর কার্যকারণ সম্পর্ক বিদ্যমান থাকে না বিধায় এই প্রকার আরোহের সিদ্ধান্ত নিশ্চিত নয়, সম্ভাব্য হয়ে থাকে।"
        }
      ]
    },
    {
      "number": "6",
      "uddipok": "দৃশ্যপট-১: কমলালেবু ও মাল্টা বঙ, আকৃতি ও স্বাদে একই রকম। কমলালেবুতে ভিটামিন সি আছে। অতএব, মাল্টাতেও ভিটামিন সি থাকবে। দৃশ্যপট-২: পাশাপাশি দুটি বাড়ি দেখা যাচ্ছে। দুটিরই রঙ সাদা, দুটিই দ্বিতল ভবন, দুটিরই গেট একই রকম। একটিতে একজন দার্শনিক থাকেন। অতএব, অন্যটিতেও একজন দার্শনিক থাকবেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যে প্রকৃত আরোহ অনুমানের দুটি বিষয়ে কতিপয় ক্ষেত্রে সাদৃশ্য লক্ষ করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে।"
        },
        {
          "label": "খ",
          "question": "",
          "explanation": "যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। এই প্রকার আরোহে অনুকূল ও প্রতিকূল উভয় প্রকার দৃষ্টান্ত পর্যবেক্ষণ - করা হয়। এখানে পরিবেশ পরিবর্তনের মাধ্যমে দৃষ্টান্তসমূহ পরীক্ষা করে অপ্রাসঙ্গিক বিষয়গুলো বর্জন করা হয়। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করা হয় বিধায় বৈজ্ঞানিক আরোহের সিদ্ধান্ত নিশ্চিত হয়ে থাকে।"
        },
        {
          "label": "গ",
          "question": "",
          "explanation": "'দৃশ্যপট-১' এ প্রকৃত আরোহের শ্রেণিবিভাগ সাদৃশ্যানুমানের প্রতিফলন ঘটেছে। ব্যাখ্যা করা হলো- প্রকৃত আরোহের শ্রেণিবিভাগগুলোর মধ্যে সর্বশেষ হলো সাদৃশ্যানুমান। এই প্রকার আরোহে প্রথমে দুটি বিষয়ে কতিপয় ক্ষেত্রে সাদৃশ্য বিবেচনা করা হয়। তারপর ঐ সাদৃশ্যের ভিত্তিতে তাদের মধ্যে নতুন কোনো বিষয়ে সাদৃশ্য অনুমান করা হয়। তাই বলা যায়, যে প্রকৃত আরোহে দুটি বিষয়ে কতিপয় ক্ষেত্রে সাদৃশ্য বিবেচনা করে তাদের মধ্যে নতুন কোনো বিষয়ে সাদৃশ্য অনুমান করা হয় তাকে সাদৃশ্যানুমান বলে। তেমনি উদ্দীপকের 'দৃশ্যপট-১' এ কমলালেবু ও মাল্টা এর মধ্যে কতিপয় ক্ষেত্রে সাদৃশ্য বিবেচনা করে তাদের মধ্যে নতুন বিষয়ে সাদৃশ্য অনুমান করে সিদ্ধান্ত প্রতিষ্ঠা করা হয়েছে। তাই 'দৃশ্যপট-১' দ্বারা সাদৃশ্যানুমান নির্দেশিত হয়েছে। সাদৃশ্যানুমানে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে। তাই এখানে জ্ঞাত থেকে অজ্ঞাতে গমন করা হয়। আর কার্যকারণ সম্পর্ক বিদ্যমান থাকে না বিধায় সাদৃশ্যানুমানের সিদ্ধান্ত নিশ্চিত নয়, সম্ভাব্য হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের 'দৃশ্যপট-২' এ অসাধু সাদৃশ্যমূলক অনুপপত্তি ঘটেছে। নিচে তা বিশ্লেষণ করা হলো- প্রকৃত আরোহের সর্বশেষ শ্রেণিবিভাগ হলো সাদৃশ্যানুমান এই প্রকার আরোহ অনুমান দুটি শ্রেণিতে বিভক্ত যার মধ্যে একটি হলো অসাধু সাদৃশ্যানুমান। এই প্রকার আরোহের সাদৃশ্যাগুলো অমৌলিক ও বাহ্যিক হয়ে থাকে। তাই বলা যায়, যে সাদৃশ্যানুমানে অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। অসাধু সাদৃশ্যানুমানে অমৌলিক, বাহ্যিক ও অপ্রাসঙ্গিক সাদৃশ্যের ভিত্তিতে সিদ্ধান্ত প্রতিষ্ঠা করা হয় বিধায় এটি ত্রুটিপূর্ণ থাকে। অসাধু সাদৃশ্যানুমানের এই ত্রুটিকে অসাধুসাদৃশ্যমূলক অনুপপত্তি বলে। উদ্দীপকের 'দৃশ্যপট-২' এ দুটি বাড়ির মধ্যে কতিপয় অমৌলিক ও বাহ্যিক সাদৃশ্যের ভিত্তিতে 'একটি বাড়িতে একজন দার্শনিক থাকে বিধায় অন্যটিতেও একজন দার্শনিক থাকবেন এরূপ সিদ্ধান্ত প্রতিষ্ঠা করা হয়েছে। তাই 'দৃশ্যপট-২' এর যুক্তিটিতে অসাধু সাদৃশ্যমূলক অনুপপত্তি ঘটেছে।"
        }
      ]
    },
    {
      "number": "7",
      "uddipok": "তথ্য-১: একটি সেমিনারে ১০ জন শিক্ষক অংশগ্রহণ করেছেন। আমি তাদের সাথে কথা বলে জানতে পারলাম, তাদের প্রত্যেকেই পিএইচডি ডিগ্রিধারী। অতএব ঐ সেমিনারে অংশগ্রহণকারী সকল শিক্ষক হলো পিএইচডি ডিগ্রিধারী। তথ্য-২: এশিয়ার মানুষের রক্ত হয় লাল। ইউরোপের মানুষের রক্ত হয় লাল। অস্ট্রেলিয়ার মানুষের রক্ত হয় লাল। সুতরাং  সকল মানুষের রক্ত হয় লাল।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না তাকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয়। এখানে কিছু থেকে সমগ্রে, বিশেষ থেকে সার্বিকে গমন করা হয়ে থাকে। যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সমগ্রে গমন করা হয় তাকে বলে আরোহাত্মক উল্লম্ফন। যেহেতু আরোহ অনুমানে বিশেষ থেকে সার্বিকে গমন করা হয়, তাই আরোহের সিদ্ধান্ত আশ্রয়বাক্যের চেয়ে বেশি ব্যাপক হয়ে থাকে।"
        },
        {
          "label": "গ",
          "question": "",
          "explanation": "উদ্দীপকের তথ্য-১ দ্বারা পূর্ণাঙ্গ আরোহের প্রতিফলন ঘটেছে। ব্যাখ্যা করা হলো- অপ্রকৃত আরোহের প্রকারভেদগুলোর মধ্যে প্রথমটি হলো পূর্ণাঙ্গ আরোহ। এই প্রকার আরোহে প্রথমে সীমিত সংখ্যক দৃষ্টান্তের সবগুলো পর্যবেক্ষণ করা হয়। এরপর সবগুলো দৃষ্টান্ত সম্পর্কে সিদ্ধান্ত প্রতিষ্ঠা করা হয়। তাই বলা যায়, যে অপ্রকৃত আরোহে সীমিত সংখ্যক দৃষ্টান্তের সবগুলো পর্যবেক্ষণ করার পর সবগুলো দৃষ্টান্ত সম্পর্কে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। উদ্দীপকের 'তথ্য-১' এ একটি সেমিনারে ১০ জন শিক্ষকের প্রত্যেককে পর্যবেক্ষণ করে পিএইচডি ডিগ্রিধারী বলে জানতে পারা গিয়েছে। এরপর ঐ সেমিনারে অংশগ্রহণকারী সকল শিক্ষক পিএইচডি ডিগ্রিধারী- এরূপ সিদ্ধান্ত প্রতিষ্ঠা করা হয়েছে। তাই 'তথ্য-১' এর মাধ্যমে পূর্ণাঙ্গ আরোহ নির্দেশিত হয়েছে। পূর্ণাঙ্গ আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। তাই এখানে জ্ঞাত থেকে অজ্ঞাতে গমন করা হয় না। পূর্ণাঙ্গ আরোহ কেবল সীমিত সংখ্যক দৃষ্টান্তের ক্ষেত্রে প্রয়োগ করা যায়। তবে পূর্ণাঙ্গ আরোহের সিদ্ধান্ত নিশ্চিত হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের 'তথ্য-১' এর দ্বারা পূর্ণাঙ্গ আরোহ এবং 'তথ্য-২' দ্বারা বৈজ্ঞানিক আরোহ নির্দেশিত হয়েছে।নিচে এদের পার্থক্য বিশ্লেষণ করা হলো- অপ্রকৃত আরোহের প্রথম শ্রেণিবিভাগ হলো 'পূর্ণাঙ্গ' আরোহ এই প্রকার আরোহে প্রথমে কতকগুলো দৃষ্টান্ত পর্যবেক্ষণ করা হয়। তারপর ঐ দৃষ্টান্তগুলো সম্পর্কে সিদ্ধান্ত প্রতিষ্ঠা করা হয়। তাই বলা যায়, যে অপ্রকৃত আরোহে সীমিত সংখ্যক দৃষ্টান্তের সবগুলো পর্যবেক্ষণ করার পর ঐ দৃষ্টান্তগুলো সম্পর্কে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। উদ্দীপকের 'তথ্য-১'এ ১০ জন শিক্ষকের প্রত্যেককে পর্যবেক্ষণ করার পর তাদের সম্পর্কে সিদ্ধান্ত প্রতিষ্ঠা করা হয়েছে। তাই 'তথ্য-১' এর দ্বারা পূর্ণাঙ্গ আরোহ নির্দেশিত হয়েছে। পূর্ণাঙ্গ আরোহে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। আর এই প্রকার আরোহ সীমিত ক্ষেত্রে প্রয়োগ করা যায়। সাধারণভাবে প্রয়োগ করা যায় না। অপরপক্ষে, প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে যে আরোহে বিশেষ বিশেষ দৃষ্টান্তের প্রত্যক্ষণের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। উদ্দীপকের 'তথ্য-২' এ এশিয়া, ইউরোপ, অস্ট্রেলিয়া প্রভৃতি বিশেষ বিশেষ মহাদেশের মানুষের রক্ত লাল-এর অভিজ্ঞতার ভিত্তিতে প্রকৃতির নিয়ম ও কার্যকারণ নিয়মের আলোকে 'সকল মানুষের রক্ত হয় লাল' এই সিদ্ধান্ত প্রতিষ্ঠা করা হয়েছে। তাই 'তথ্য-২' এর মাধ্যমে বৈজ্ঞানিক আরোেহ নির্দেশিত হয়েছে। বৈজ্ঞানিক আরোহে আরোহাত্মক উল্লম্ফন বিদ্যমান থাকে। এখানে অনুকূল ও প্রতিকূল উভয় প্রকার দৃষ্টান্ত পর্যবেক্ষণ করা হয়। আর কার্যকারণ সম্পর্ক বিদ্যমান থাকে বিধায় বৈজ্ঞানিক আরোহের মাধ্যমে নিশ্চিত সিদ্ধান্ত প্রতিষ্ঠা করা যায়।"
        }
      ]
    },
    {
      "number": "8",
      "uddipok": "সোহেল বলল, \"সারাদিন প্রচুর পানি পান করেছি। অতিরিক্ত পানি পান করার কারণে খুব পিপাসা লেগেছে।\" সোহেলের ছোট ভাই রোমেল বলল, তার জ্যামিতি বক্সটি খুঁজে পাওয়া যাচ্ছে না। এটি সম্ভবত ভূতে নিয়ে গেছে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কোনো ঘটনার কারণ অনুসন্ধানের জন্য প্রাথমিকভাবে যে আনুমানিক ধারণা করা হয় তাই হলো প্রকল্প।"
        },
        {
          "label": "খ",
          "question": "",
          "explanation": "যাচাইকরণ বলতে পরখ করার মাধ্যমে প্রকল্পের যথার্থতা প্রমাণ করাকে বোঝায়। প্রকল্প হলো একটি আনুমানিক ধারণা। এই আনুমানিক ধারণা কোনো ঘটনার প্রকৃত কারণ অনুসন্ধানের জন্য প্রণয়ন করা হয়। কিন্তু প্রকল্পে যে কারণের উল্লেখ করা হয় সেটির পক্ষে কোনো প্রমাণ থাকে না। এক্ষেত্রে যাচাইকরণের মাধ্যমে প্রকল্পের মধ্যে সম্ভাব্য কারণের যথার্থতা প্রমাণ করা হয়।"
        },
        {
          "label": "গ",
          "question": "",
          "explanation": "উদ্দীপকের সোহেলের বক্তব্যটি বৈধ প্রকল্পের সাথে সংগতিপূর্ণ নয়। নিচে তা ব্যাখ্যা করা হলো- প্রকল্প একটি আনুমানিক ধারণা। কোনো ঘটনার প্রকৃত কারণ অনুসন্ধানের জন্য গৃহীত আনুমানিক ধারণাকে প্রকল্প বলে। প্রকল্প একটি আনুমানিক ধারণা হলেও যেকোনো আনুমানিক, ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো- প্রকল্প আত্মবিরোধী হতে পারবে না। প্রকল্প আত্মবিরোধী বলতে বোঝায় ঘটনার জন্য গৃহীত প্রকল্প এবং সংশ্লিষ্ট ঘটনা পরস্পরবিরোধী। তেমনি  উদ্দীপকের সোহেল তার পিপাসার কারণ হিসেবে গ্রহণ করেছে। প্রকৃতপক্ষে অতিরিক্ত পানি পান করলে পিপাসা লাগে না; বরং পিপাসা মিটে যায়। তাই উদ্দীপকের সোহেলের বক্তব্য এবং সংশ্লিষ্ট ঘটনা পরস্পরবিরোধী। তাই বলা যায়,  উদ্দীপকের সোহেলের বক্তব্য বৈধ প্রকল্পের সাথে সংগতিপূর্ণ নয়।"
        },
        {
          "label": "ঘ",
          "question": "",
          "explanation": "উদ্দীপকের রোমেলের বক্তব্য বৈধ প্রকল্পের বাস্তবতার শর্ত লঙ্ঘন করেছে। কেননা রোমেল তার প্রকল্পে যে কারণের উল্লেখ করেছে তার কোনো বাস্তবতা নেই।নিচে তা বিশ্লেষণ করা হলো- কোনো ঘটনার প্রকৃত কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। তাই প্রকল্প একটি আনুমানিক ধারণা। প্রকল্প একটি আনুমানিক ধারণা হলেও যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে বাস্তব কারণভিত্তিক হতে হয়। কেননা অবাস্তব কারণ দিয়ে ঘটনাকে ব্যাখ্যা করা যায় না। উদ্দীপকের রোমেল তার জ্যামিতি বক্সটি খুঁজে না পাবার কারণ হিসেবে সেটিকে সম্ভবত ভূতে নিয়ে গেছে বলে প্রকল্প করেছে। এখানে রোমেলের প্রকল্পে উল্লিখিত কারণের বাস্তবতা নেই। কেননা বাস্তবে ভূতের অস্তিত্ব নেই। তাই বলা যায় উদ্দীপকের  রোমেলের প্রকল্প বৈধ প্রকল্পের বাস্তবতার শর্ত লঙ্ঘন করেছে।"
        }
      ]
    },
    {
      "number": "9",
      "uddipok": "দৃশ্যকল্প-১: তিথি চা তৈরি করতে গিয়ে দেখল, দুটি বক্স-এ সাদা বস্তু রয়েছে। সে বুঝতে পালন না, কোনটিতে চিনি। সে দুটি বক্স থেকে আলাদা করে দুই চামচ সাদা বস্তু মেঝেতে ফেলল। কিছুক্ষণ পর দেখা গেল, সাদা বস্তুর একটিতে কিছু পিঁপড়া এলো। এতে বোঝা গেল, যে বস্তুতে পিঁপড়া এসেছে সেটিই চিনি। দৃশ্যকল্প-২: আম বাগানের মালিক সকালবেলা বাগানে গিয়ে দেখলেন, গাছে একটিও আম নেই। তিনি ভাবলেন, আমগুলো হাওয়ায় উড়ে গেছে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কোনো বৈধ প্রকল্পের অভাবে সাময়িকভাবে কাজ চালিয়ে নেওয়ার জন্য যে প্রকল্প করা হয় তাকে কাজ চালানো প্রকল্প বলে।"
        },
        {
          "label": "খ",
          "question": "",
          "explanation": "প্রকল্প প্রণয়ন করা ঘটনার প্রকৃত কারণ অনুসন্ধানের জন্য। প্রকল্প একটি আনুমানিক ধারণা। কিন্তু যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে নির্দিষ্ট হতে হয়। কেননা অনির্দিষ্ট বা অস্পষ্ট প্রকল্প দিয়ে কার্যকারণ সম্পর্ক নির্ণয় করা যায় না। আর কার্যকারণ সম্পর্ক নির্ণয়যোগ্য না হলে সেই প্রকল্প ব্যর্থ বলে প্রমাণিত হয়। তাই প্রকল্পকে সর্বদা সুনির্দিষ্ট হতে হয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ প্রকল্পের সংকট উত্তরক দৃষ্টান্ত প্রতিফলিত হয়েছে। ব্যাখ্যা করা হলো- প্রকল্প হলো একটি প্রাথমিক আনুমানিক ধারণা। কোনো ঘটনার কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্প প্রাথমিক আনুমানিক ধারণা হলেও যেকোনো প্রাথমিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের ক্ষেত্রে দেখা যায় যে, কোনো একটি ঘটনার জন্য একাধিক বৈধ প্রকল্প প্রণয়ন করা যায়। অর্থাৎ, কোনো একটি ঘটনার কারণ নির্ণয়ে একাধিক বৈধ প্রকল্প প্রণয়ন করা যায়। অথচ যথার্থ প্রকল্প একমাত্র প্রকল্প বিধায় কোনো ঘটনার জন্য একটি প্রকল্প বেছে নিতে হয়। এই অবস্থায় কোনো একটি বিশেষ ঘটনা বা দৃষ্টান্ত প্রতিযোগী প্রকল্পগুলোর মধ্যকার সংকট নিরসনে এগিয়ে আসে। যে ঘটনা বা দৃষ্টান্তের মাধ্যমে প্রতিযোগী প্রকল্পগুলোর মধ্যকার সংকট নিরসন করা যায় তাকে সংকট উত্তরক দৃষ্টান্ত বলে। তেমনি উদ্দীপকের 'দৃশ্যকল্প-১' এ তিথি দুটি সাদা জিনিসের মধ্যে বিশেষ একটি পরীক্ষণের মাধ্যমে সার্বিক বস্তুটি নির্ণয় করতে সক্ষম হয়েছে। তাই 'দৃশ্যকল্প-১' দ্বারা সংকট উত্তরক দৃষ্টান্ত নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ বৈধ প্রকল্পের শর্তের সাথে সংগতিপূর্ণ নয়। বিশ্লেষণ করা হলো- কোনো ঘটনার প্রকৃত কারণ অনুসন্ধানের জন্য যে প্রাথমিক আনুমানিক ধারণা করা হয় তাকে প্রকল্প বলে। প্রকল্পটি একটি আনুমানিক ধারণা হলেও যেকোনো প্রাথমিক আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্প প্রতিষ্ঠিত বৈজ্ঞানিক নিয়মের বিরোধী হতে পারবে না। কেননা যে প্রকল্প প্রতিষ্ঠিত বৈজ্ঞানিক নিয়মের বিরোধী সেটি দিয়ে কোনো ঘটনার প্রকৃত কারণ নির্ণয় করা যায় না। তেমনি উদ্দীপকের 'দৃশ্যকল্প-২' এ আম বাগানের মালিক তার বাগানের গাছে একটি আমও না থাকার কারণে 'আমগুলো হাওয়ায় উড়ে গেছে বলে প্রকল্প করেছে। এখানে একটি গাছের আম হাওয়ায় উড়ে যাওয়ার বিষয়টি প্রতিষ্ঠিত বৈজ্ঞানিক নিয়ম মাধ্যাকর্ষণ নিয়মের বিরোধী। অর্থাৎ, প্রকল্পটি প্রতিষ্ঠিত বৈজ্ঞানিক নিয়মের সাথে সংগতিপূর্ণ নয়। তাই বলা যায় যে, 'দৃশ্যকল্প-২' এর প্রকল্পটি বৈধ নয়।"
        }
      ]
    },
    {
      "number": "10",
      "uddipok": "তথ্য-১ : চন্দ্রের পাপের শান্তিস্বরূপ 'রাহু' মাঝে মাঝে চন্দ্রকে গ্রাস করে ফেলে। তাই চন্দ্রগ্রহণ হয়। তথ্য-২: বিজ্ঞানীদের গবেষণায় দেখা গেছে, করোনা একটি প্রাণঘাতী ভাইরাস। যা মানুষের হাঁচি, কাশি ও থুথুর মাধ্যমে ছড়ায়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে।"
        },
        {
          "label": "খ",
          "question": "",
          "explanation": "যখন কোনো ঘটনার ব্যাখ্যায় অতিপ্রাকৃতিক মনগড়া কারণ ও ব্যক্তিগত বিশ্বাসের ভিত্তিতে ব্যাখ্যা করা হয় তখন তাকে লৌকিক ব্যাখ্যা বলে। লৌকিক ব্যাখ্যার আসল ভিত্তি হলো সাধারণ বিশ্বাস, শব্দজ্ঞান বা আপ্তবাক্য, প্রত্যাদেশ ইত্যাদি। বস্তুত কোনো সাক্ষ্য প্রমাণ বা যাচাই ছাড়াই লৌকিক ব্যাখ্যা শুধু বিশ্বাসের ওপর গৃহীত হয়ে থাকে। এখানে বৈজ্ঞানিক নিয়ম অনুসরণ করা হয় না।"
        },
        {
          "label": "গ",
          "question": "",
          "explanation": "উদ্দীপকের তথ্য-১ দ্বারা লৌকিক ব্যাখ্যা নির্দেশিত হয়েছে। নিচে তা ব্যাখ্যা করা হলো- কোনো জটিল ও দুর্বোধ্য বিষয়কে সহজ ও বোধগম্যভাবে প্রকাশ করাকে ব্যাখ্যা বলে। ব্যাখ্যার মাধ্যমে একটি ঘটনার প্রকৃত রূপ প্রকাশিত হয়। এর ফলে আমরা কোনো একটি ঘটনার প্রকৃত রূপ জানতে পারি। কিন্তু অনেক সময় কোনো একটি ঘটনাকে অতিপ্রাকৃতিক বিশ্রাম ও মনগড়া কারণের ভিত্তিতে ব্যাখ্যা করা হয়। যখন কোনো ঘটনাকে অতিপ্রাকৃতিক, অস্পষ্ট ও মনগড়া কারণ উল্লেখ করে ঘটনাকে ব্যাখ্যা প্রদান করা হয় তাকে লৌকিক ব্যাখ্যা বলে। তেমনি উদ্দীপকের 'তথ্য-১' এ চন্দ্রগ্রহণের ব্যাখ্যায় চন্দ্রের শাস্তিস্বরূপ রাহু দেবতা কর্তৃক চন্দ্রকে গ্রাস করে উপস্থাপন করা হয়েছে। এখানে যেসব বিষয়ের উল্লেখ করে চন্দ্রগ্রহণের ব্যাখ্যা প্রদান করা হয়েছে সেগুলো অতিপ্রাকৃতিক মনগড়া কারণ ও ব্যক্তিগত বিশ্বাসের ওপর নির্ভরশীল। তাই 'তথ্য-১' এর মাধ্যমে লৌকিক ব্যাখ্যা নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'তথ্য-১' এর মাধ্যমে লৌকিক ব্যাখ্যা এবং তথ্য-২ এর মাধ্যমে বৈজ্ঞানিক ব্যাখ্যা নির্দেশিত হয়েছে। নিচে এদের পার্থক্য বিশ্লেষণ করা হলো- যে ব্যাখ্যায় অতিপ্রাকৃতিক, অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। উদ্দীপকের তথ্য-১ এ চন্দ্রগ্রহণের ব্যাখ্যায়, চন্দ্রের পাপের শাস্তিস্বরূপ রাহু মাসে মাসে চন্দ্রকে গ্রাস করে ফেলে এরূপ ব্যাখ্যা প্রদান করা হয়েছে। এখানে অতিপ্রাকৃতিক ও মনগড়া কারণ উল্লেখ করে ব্যাখ্যা প্রদান করা হয়েছে। তাই তথ্য-১' এর দ্বারা লৌকিক ব্যাখ্যা নির্দেশিত হয়েছে। লৌকিক ব্যাখ্যায় প্রকল্পের কোনো ব্যবহার নেই। এখানে ব্যাখ্যায় কোনো ঘটনার সমজাতীয় অন্যান্য ঘটনার সাথে যুক্ত করা হয় না। তাই এই ব্যাখ্যা শ্রেণিকরণের সাথেও যুক্ত নয়। লৌকিক ব্যাখ্যার নির্দিষ্ট কোনো নিয়ম নেই বিধায় বিভিন্ন ব্যক্তি বিভিন্ন সময় একটি ঘটনার লৌকিক ব্যাখ্যা প্রদান করে থাকে। অপরদিকে, যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে। উদ্দীপকের 'তথ্য-২' করোনা ভাইরাসের বিস্তারের যে ব্যাখ্যা দেওয়া হয়েছে সেখানে বৈজ্ঞানিক কারণ বিদ্যমান রয়েছে। তাই 'তথ্য-২' এর দ্বারা বৈজ্ঞানিক ব্যাখ্যা নির্দেশিত হয়েছে। বৈজ্ঞানিক ব্যাখ্যায় প্রকল্পের ব্যবহার আছে। এই প্রকার ব্যাখ্যায় একটি ঘটনাকে সমজাতীয় অন্যান্য ঘটনার সাথে যুক্ত করে ব্যাখ্যা প্রদান করা হয়। বৈজ্ঞানিক ব্যাখ্যার নির্দিষ্ট নিয়ম রয়েছে। তাই বৈজ্ঞানিক ব্যাখ্যা সবসময় একই হয়ে থাকে। এছাড়া কার্যকারণ সম্পর্ক বিদ্যমান থাকে বিধায় বৈজ্ঞানিক ব্যাখ্যার মাধ্যমে ঘটনার প্রকৃত রূপ জানা যায়।"
        }
      ]
    },
    {
      "number": "11",
      "uddipok": "",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "ব্যাখ্যার মাধ্যমে কোনো একটি বিষয়কে সহজ ও বোধগম্যভাবে প্রকাশ করা হয়। বিভিন্ন রকম মৌলিক অনুভূতি যেমন- সুখ, দুঃখ, হাসি, কান্না ইত্যাদি হলো একক ও অনন্য বিষয়। তাই এদের একটিকে অন্যটির সাথে সংযুক্ত করা যায় না। এজন্য মৌলিক অনুভূতির ব্যাখ্যা করা যায় না।"
        },
        {
          "label": "গ",
          "question": "",
          "explanation": "উদ্দীপকের 'ছক-১' এর দ্বারা বৈজ্ঞানিক ব্যাখ্যার রূপ বিশ্লেষণ প্রতিফলিত হয়েছে। নিচে তা বিশ্লেষণ করা হলো- যে ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার এ ব্যাখ্যাখ্যায় প্রাকৃতিতাবেক বৈজ্ঞানিক ব্যাখ্যা বলে। আর বৈজ্ঞানিকব্যাখ্যার তিনটি রূপের প্রথমটি হলো বিশ্লেষণ। বৈজ্ঞানিক ব্যাখ্যার যেরূপে কোনো একটি মিশ্রকার্যের কারণগুলোকে পৃথকভাবে দেখানো হয় তাকে বিশ্লেষণ বলে। বৈজ্ঞানিক ব্যাখ্যার এরূপে দেখানো হয় যে কোনো একটি মিশ্রকার্য অনেকগুলো স্বতন্ত্র কারণের সমষ্টি। তেমনি উদ্দীপকের 'ছক-১' এ 'নৌকার বেগ' নামক মিশ্রকার্যটির বিভিন্ন স্বতন্ত্র কারণ অনুকূল স্রোত, বায়ুর গতি, দাঁড়ের 'ব্যবহার, মাঝির দক্ষতা ইত্যাদিকে পৃথকভাবে দেখানো হয়েছে। অর্থাৎ, এখানে কোনো একটি মিশ্রকার্যের কারণগুলোকে পৃথকভাবে দেখানো হয়েছে। তাই বলা যায় যে, উদ্দীপকের 'ছক-১' দ্বারা বৈজ্ঞানিক ব্যাখ্যার রূপ বিশ্লেষণ নির্দেশিত হয়েছে।"
        },
        {
          "label": "ঘ",
          "question": "",
          "explanation": "'ছক-২' এর মাধ্যমে বৈজ্ঞানিক ব্যাখ্যার রূপ শৃঙ্খলযোজন এবং 'ছক-৩' এর মাধ্যমে বৈজ্ঞানিক ব্যাখ্যার রূপ অন্তর্ভুক্তি নির্দেশিত হয়েছে।নিচে এদের তুলনামূলক আলোচনা করা হলো- বৈজ্ঞানিক ব্যাখ্যার যেরূপে কোনো একটি কার্য ও তার দূরবর্তী কারণের মধ্যে মধ্যবর্তী পর্যায় আবিষ্কার করে দেখানো হয় তাকে শৃঙ্খলযোজন বলে। শৃঙ্খলযোজনের মাধ্যমে দেখানো হয় যে, কোনো কার্য ও তার দূরবর্তী কারণের মধ্যে মধ্যবর্তী পর্যায় রয়েছে। আর ঐ মধ্যবর্তী পর্যায়টি অতিক্রম করেই কার্যটি সংঘটিত হয়। উদ্দীপকের 'ছক-২' এর ভালো লেখাপড়া ও আর্থিক সমৃদ্ধি এর মধ্যে বিভিন্ন মধ্যবর্তী পর্যায় দেখানো হয়েছে। তাই 'ছক-২' এর মাধ্যমে বৈজ্ঞানিক ব্যাখ্যার রূপ শৃঙ্খলযোজন নির্দেশিত হয়েছে। অপরপক্ষে, বৈজ্ঞানিক ব্যাখ্যার যেরূপে কোনো একটি কম ব্যাপক নিয়মকে একটি বেশি ব্যাপক নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। এখানে সংশ্লিষ্ট ঘটনার নিয়ম একটি বিশেষ নিয়ম। আর যে নিয়মের মাধ্যমে ব্যাখ্যা করা হয় সেটি একটি সার্বিক নিয়ম। উদ্দীপকের 'ছক- ৩' এ চুম্বকত্বের নিয়মকে মাধ্যাকর্ষণ নিয়মের অন্তর্ভুক্ত দেখানো হয়েছে। তাই 'ছক-৩' এর দ্বারা বৈজ্ঞানিক ব্যাখ্যার রূপ অন্তর্ভুক্তি নির্দেশিত হয়েছে।"
        }
      ]
    }
  ]
}