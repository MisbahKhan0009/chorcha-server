{
  "title": "আজিজুল হক কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "তথ্য-১: মাছ হয় জলজ প্রাণী। তথ্য-২: মানুষ হচ্ছে বুদ্ধিবৃত্তিসম্পন্ন জীব।",
      "tag": "AHC 25",
      "sub_questions": [
        {
          "label": "ক",
          "question": "যৌক্তিক সংজ্ঞা কাকে বলে?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "সংজ্ঞা ও বর্ণনা কেন ভিন্ন রকম?",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করলে তাকে যৌক্তিক সংজ্ঞা বলে। এখানে একটি পদের প্রকৃত অর্থ জানা যায়। আর কোনো একটি পদের আংশিক জাত্যর্থ বা বিভিন্ন বৈশিষ্ট্য উল্লেখ করে পদটিকে প্রকাশ করলে তাকে বর্ণনা বলে। বর্ণনার মাধ্যমে একটি পদ সম্পর্কে ধারণা লাভ করা যায়। কিন্তু প্রকৃত অর্থ জানা যায় না। তাই বলা যায় সংজ্ঞা ও বর্ণনা এক নয়।"
        },
        {
          "label": "গ",
          "question": "তথ্য-১ কি যৌক্তিক সংজ্ঞার নিয়ম মেনে চলে? ব্যাখ্যা কর।",
          "explanation": "উদ্দীপকে তথ্য-১ এ মাছ পদের সংজ্ঞায় বলা হয়েছে 'মাছ হচ্ছে জলজ প্রাণী' যা যৌক্তিক সংজ্ঞার নিয়ম মেনে চলে না। ব্যাখ্যা করা হলো- আমরা জানি, যৌক্তিক সংজ্ঞায় পদের সম্পূর্ণ জাত্যর্থ উল্লেখ করতে হয় এবং পাঁচটি নিয়ম মেনে চলতে হয় নতুবা সংজ্ঞা ভ্রান্ত হয়। যৌক্তিক সংজ্ঞার প্রথম নিয়মে উল্লেখ আছে- যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়। এনিয়ম লঙ্ঘন করে জাত্যর্থ থেকে বেশি গুণের উল্লেখ করলেও সংজ্ঞা ভ্রান্ত হবে আবার কম গুণের উল্লেখ করলেও সংজ্ঞা ভ্রান্ত হবে।  তেমনি উদ্দীপকে উল্লিখিত সংজ্ঞায় 'মাছ হচ্ছে জলজ প্রাণী' বলায় মাছের সম্পূর্ণ জাত্যর্থ উল্লেখ হয়নি বরং জাত্যর্থ থেকে কম গুণের উল্লেখ হয়েছে। ফলে মাছের ব্যক্ত্যর্থ বেড়ে গেছে এবং সমস্ত জলজ প্রাণী মাছ শ্রেণির অন্তর্ভুক্ত হয়ে পড়েছে এবং মাছের ব্যক্ত্যর্থ বেড়ে গেছে। ফলে সংজ্ঞা ভ্রান্ত হয়েছে এবং 'অতিব্যাপক সংজ্ঞাজনিত অনুপপত্তি' সৃষ্টি হয়েছে। তাই বলা যায়, উদ্দীপকের তথ্য-১ যৌক্তিক সংজ্ঞার নিয়ম মেনে চলেনি।"
        },
        {
          "label": "ঘ",
          "question": "তথ্য-২ বিশ্লেষণমূলক তথ্য-১ এর সাথে পার্থক্য কর।",
          "explanation": "উদ্দীপকে তথ্য-২ হচ্ছে- মানুষ হচ্ছে বুদ্ধিবৃত্তিসম্পন্ন প্রাণী এটি একটি যৌক্তিক সংজ্ঞা। তথ্য-২ এর সাথে তথ্য-১ এর পার্থক্য নিচে দেওয়া হলো- ১. তথ্য-২ একটি যৌক্তিক সংজ্ঞার দৃষ্টান্ত। এখানে সংজ্ঞার সকল নিয়ম অনুসরণ করা হয়েছে। কিন্তু তথ্য-১ যৌক্তিক সংজ্ঞা নয়। কারণ এখানে সংজ্ঞার নিয়ম লঙ্ঘন করা হয়েছে। ২. তথ্য-২ এ মানুষের সংজ্ঞায় সম্পূর্ণ জাত্যর্থ উল্লেখ করা হয়েছে। কিন্তু তথ্য-১ মাছের সংজ্ঞায় সম্পূর্ণ জাত্যর্থের কম গুণের উল্লেখ করা হয়েছে। তথ্য-২ কোনো নিয়ম লঙ্ঘন করেনি ফলে কোনো অনুপপত্তিও ঘটেনি। কিন্তু তথ্য-১ সংজ্ঞার নিয়ম লঙ্ঘন করেছে এবং অতিব্যাপক সংজ্ঞাজনিত অনুপপত্তি সৃষ্টি হয়েছে। তাই বলা যায় যে, তথ্য-২-এর সাথে তথ্য-১ এর সুস্পষ্ট পার্থক্য বিদ্যমান।"
        }
      ]
    },
    {
      "number": "2",
      "uddipok": "যুক্তি-১ : 'বিদ্যা হলো জীবনের আলো।' যুক্তি-২ : 'মানুষ হয় এমন প্রাণী যে কথা বলতে পারে।'",
      "tag": "AHC 25",
      "sub_questions": [
        {
          "label": "ক",
          "question": "যৌক্তিক সংজ্ঞার নিয়ম কয়টি?",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "যৌক্তিক সংজ্ঞার ক্ষেত্রে নামবাচক শব্দ ব্যবহার করা যায় না কেন?",
          "explanation": "জাত্যর্থ না থাকার কারণে যৌক্তিক সংজ্ঞার ক্ষেত্রে নামবাচক শব্দ ব্যবহার করা যায় না। বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন— আমিনা, রুবিনা, টেবিল প্রভৃতি। গুণের প্রেক্ষাপটে এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। পাশাপাশি স্বকীয় নামবাচক পদের কোনো জাত্যর্থ নেই। অর্থাৎ নামবাচক পদগুলো অর্থহীন চিহ্ন মাত্র। এ কারণে যৌক্তিক সংজ্ঞার ক্ষেত্রে নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "যুক্তি-১ এ কোন ধরনের অনুপপত্তি ঘটেছে? ব্যাখ্যা করো ।",
          "explanation": "যুক্তি-১ এ রূপক সংজ্ঞাজনিত অনুপপত্তি ঘটেছে।ব্যাখ্যা করা হলো- যৌক্তিক সংজ্ঞার দ্বিতীয় নিয়ম অনুসারে, সংজ্ঞেয় পদের অর্থ অধিক স্পষ্ট হতে হবে; সংজ্ঞায় রূপক বা দুর্বোধ্য ভাষা ব্যবহার করা যাবে না। এই নিয়মটি অনুসরণ না করে যদি রূপক ভাষা ব্যবহার করে কোনো পদের সংজ্ঞা দেওয়া হয়, তাহলে সংজ্ঞাটি ত্রুটিপূর্ণ হবে। এমন ত্রুটিপূর্ণ সংজ্ঞাকে বলা হয় রূপক সংজ্ঞাজনিত অনুপপত্তি। যেমন— কাঠাল হচ্ছে জাতীয় ফল। এখানে কাঠাল পদের সংজ্ঞা দিতে জাতীয় ফল নামক রূপকের আশ্রয় নেওয়া হয়েছে। এরূপ সংজ্ঞা যুক্তিবিদ্যায় গ্রহণযোগ্য নয়। তাই এটি একটি ত্রুটিপূর্ণ সংজ্ঞা। তেমনি উদ্দীপকের যুক্তি-১ এ বলা হয়েছে, বিদ্যা হলো জীবনের আলো। আলোচ্য সংজ্ঞায় জীবনের আলো নামক রূপকের সাহায্যে বিদ্যা পদের সংজ্ঞা দেওয়া হয়েছে। এ কারণে সংজ্ঞাটি যথার্থ হয়নি। অর্থাৎ সংজ্ঞাটিতে অনুপপত্তি বা ভ্রান্তি ঘটেছে। এ ভ্রান্তিই হলো রূপক সংজ্ঞাজনিত অনুপপত্তি।"
        },
        {
          "label": "ঘ",
          "question": "যুক্তি-২ এ যে বিষয়টি প্রতিফলিত হয়েছে যৌক্তিক সংজ্ঞার সাথে তার পার্থক্য নির্ণয় করো।",
          "explanation": "যুক্তি-২ এ যে বিষয়টি প্রতিফলিত হয়েছে তা হলো বর্ণনা। নিচে যৌক্তিক সংজ্ঞার সাথে বর্ণনার পার্থক্য নির্ণয় করা হলো- যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। যেমন— মানুষ পদের সংজ্ঞায়নে জীববৃত্তি ও বুদ্ধিবৃত্তি উভয়ই উল্লেখ করলে তা যৌক্তিক সংজ্ঞা হিসেবে বিবেচিত হবে। অপরদিকে, বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, নিছক বিবৃতি দেওয়া হয়। উদ্দীপকের যুক্তি-২ এ বর্ণিত, মানুষ হয় এমন প্রাণী যে কথা বলতে পারে। এটি মানুষ সম্পর্কে নিছক বিবৃতি । এ কারণে এটি বর্ণনা হিসেবে বিবেচিত সংজ্ঞার ক্ষেত্রে জাত্যর্থ ছাড়া অন্য কোনো গুণ উল্লেখ করা হয় না। অর্থাৎ সংজ্ঞায় অবান্তর গুণ আরোপ করা যায় না। এ কারণে যেসব পদের সংজ্ঞা দেওয়া যায় সেসব পদের বর্ণনাও দেওয়া সম্ভব। অপরদিকে, বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। এ কারণে এমন অনেক পদ বা বিষয় রয়েছে যার বর্ণনা দেওয়া গেলেও সংজ্ঞা দেওয়া যায় না। উপরিউক্ত  আলোচনা থেকে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়। তবে ব্যবহারিক জীবনে আমরা যেরূপ বিবৃতি প্রদান করি, তা বর্ণনা হিসেবেই অধিক পরিচিত।"
        }
      ]
    },
    {
      "number": "3",
      "uddipok": "লিপন এবং শিপন গল্প করছিল। লিপন বলল, \"সিংহ হলো পশুরাজ।\" শিপন বলল, \"সিংহ হলো এক ধরনের মাংসাশী প্রাণী। যার বড় বড় নখ, বৃহৎ থাবা, গায়ে লোম ও ঘাড়ে কেশর আছে।\"",
      "tag": "AHC 25",
      "sub_questions": [
        {
          "label": "ক",
          "question": "নঞর্থক সংজ্ঞা কী?",
          "explanation": "যখন কোনো পদের সংজ্ঞায় নঞর্থক ভাষা ব্যবহার করে সংজ্ঞা প্রদান করা হয় তাকে নঞর্থক সংজ্ঞা বলে।"
        },
        {
          "label": "খ",
          "question": "চক্র সংজ্ঞাজনিত অনুপপত্তি কেন পাস?",
          "explanation": "যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। যৌক্তিক সংজ্ঞার তৃতীয় নিয়ম অনুযায়ী কোনো পদের সংজ্ঞায় সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় সমার্থক বা প্রতিশব্দ ব্যবহার করলে সংজ্ঞা ত্রুটিপূর্ণ হয়। এক্ষেত্রে চক্রক সংজ্ঞা অনুপপত্তি ঘটে।"
        },
        {
          "label": "গ",
          "question": "লিপন-এর উক্তিটি যৌক্তিক সংজ্ঞার কোন নিয়মকে লঙ্ঘন করে? ব্যাখ্যা কর।",
          "explanation": "উদ্দীপকে লিপন-এর উক্তিটি 'সিংহ হলো পশুরাজ' যৌক্তিক সংজ্ঞার দ্বিতীয় নিয়মকে লঙ্ঘন করেছে। নিচে তা ব্যাখ্যা করা হলো- সংজ্ঞার দ্বিতীয় নিয়মটি হলো- যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা চলবে না। সংজ্ঞার এ নিয়মটি লঙ্ঘন করে কোনো রূপক বা দুর্বোধ্য ভাষা ব্যবহারকরলে সংজ্ঞা ভ্রান্ত হয়। নিয়মটি লঙ্ঘন করে কোনো রূপক ভাষা ব্যবহার করলে রূপক সংজ্ঞা অনুপপত্তি এবং দুর্বোধ্য ভাষা ব্যবহার করলে 'দুর্বোধ্য সংজ্ঞা অনুপপত্তি' ঘটে। সংজ্ঞার উদ্দেশ্য হলো পদের অর্থকে পরিষ্কার করা কিন্তু এরূপ ধরনের শব্দ ব্যবহার করলে পদের অর্থ সবার কাছে বোধগম্য হয় না। তেমনি উদ্দীপকে সিংহ-এর সংজ্ঞায় বলা হয়েছে- \"সিংহ হলো পশুরাজ\" এখানে পশুরাজ নামক রূপক শব্দ ব্যবহার করায় পদের অর্থ পরিষ্কার, না হয়ে অস্পষ্ট থেকে গেছে। এরূপ সংজ্ঞাটি উপরিল্লিখিত নিয়মটি । লঙ্ঘন করেছে। ফলে সংজ্ঞাটি ভ্রান্ত হয়েছে এবং এরূপ ভ্রান্ত সংজ্ঞার নাম রূপক সংজ্ঞা অনুপপত্তি।"
        },
        {
          "label": "ঘ",
          "question": "পাঠ্যবইয়ের আলোকে লিপন ও শিপনের বক্তব্যের পার্থক্য নির্ণয়",
          "explanation": "উদ্দীপকে লিপন-এর উক্তিটি সিংহ এর সংজ্ঞাকে নির্দেশ করে এবং শিপন-এর উক্তিটি সিংহ এর বর্ণনাকে নির্দেশ করে। নিচে এদের পার্থক্য নির্ণয় করা হলো- ১. যৌক্তিক সংজ্ঞায় পদের পূর্ণ জাত্যর্থকে উল্লেখ করা হয়। অন্যদিকে, বর্ণনায় কখনো উপলক্ষণ, কখনো অবান্তর লক্ষণ, আবার কখনো জাত্যর্থের অংশবিশেষের সাথে এগুলোকে মিশিয়ে উল্লেখ করা হয় ২. সংজ্ঞা নিয়মকানুনের ওপর নির্ভরশীল। একটি পদের মাত্র একটিই সংজ্ঞা হয়। কিন্তু বর্ণনার কোনো ধরাবাঁধা নিয়মকানুন নেই। এটি বর্ণনাকারীর মনোভাব ও প্রকাশের ক্ষমতার ওপর নির্ভর করে। কাজেই বর্ণনা বিভিন্ন লোকের কাছে বিভিন্ন প্রকারের হতে পারে। ৩.সংজ্ঞায় পদের সাধারণ ও আবশ্যকীয় গুণ উল্লেখ করায় মূল্য সবসময়ই সমান। কিন্তু বর্ণনার মূল্য সবসময় সমান নয়। বিবৃত গুণগুলো যত বেশি গুরুত্বপূর্ণ হয়, বর্ণনা ততবেশি মূল্যবান হয়। ৪.কেবলমাত্র জাতিবাচক পদের সংজ্ঞা দান সম্ভব। বিশিষ্ট ব্যক্তি বা বস্তুর কোনো সংজ্ঞা হয় না। কিন্তু বিশিষ্ট ব্যক্তি বা বস্তুর মধ্যে যে বিশেষ বিশেষ গুণ বর্তমান থাকে সেগুলো কেবল বর্ণনার মাধ্যমেই প্রকাশ করা যায়। ৫. সংজ্ঞা একটি বৈজ্ঞানিক প্রক্রিয়া। কিন্তু বর্ণনা একটি লৌকিক প্রক্রিয়া।"
        }
      ]
    },
    {
      "number": "4",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "যৌক্তিক বিভাগ কী?",
          "explanation": "কোনো একটি গ্রহণযোগ্য মূলনীতির ভিত্তিতে একটি জাতি বা শ্রেণিবাচক পদকে অন্তর্ভুক্ত নিম্নতর উপজাতি বা শ্রেণিতে বিন্যস্ত করার মানসিক প্রক্রিয়াকে যৌক্তিক বিভাগ বলে।"
        },
        {
          "label": "খ",
          "question": "বিশিষ্ট ব্যক্তির বিভাগ সম্ভব নয় কেন?",
          "explanation": "যৌক্তিক বিভাগ হচ্ছে কোনো একটি জাতিকে তার অন্তর্গত উপজাতিসমূহে ভাগ করা তবে সব পদের ব্যক্ত্যর্থকে যৌক্তিক বিভাগ করা সম্ভব নয়। মূলত যৌক্তিক বিভাগের ক্ষেত্রে সবসময় একটি জাতিকে ভাগ করা হয়। যার কারণে কোনো বিশিষ্ট ব্যক্তির যৌক্তিক বিভাগ করা সম্ভব নয়। যদি একক কোনো ব্যক্তিকে আমরা বিভক্ত করতে যাই তাহলে অনুপপত্তির সৃষ্টি হবে।"
        },
        {
          "label": "গ",
          "question": "উদ্দীপকে পাঠ্যপুস্তকের কোন দিকটি প্রতিফলিত হয়েছে? ব্যাখ্যা কর। ",
          "explanation": "উদ্দীপকে পাঠ্যপুস্তকের দ্বিকোটিক বিভাগ দিকটি প্রতিফলিত হয়েছে। নিচে তা ব্যাখ্যা করা হলো- যৌক্তিক বিভাগে একটি জাতিকে তার অন্তর্গত উপজাতিসমূহে বিন্যস্ত করা হয়। এক্ষেত্রে একই সময় মাত্র একটি মূলনীতি অনুসরণ করতে হয়। একটি জাতিকে সহজে বিন্যস্ত করার জন্য যুক্তিবিদ বেনথাম একটি সহজ পদ্ধতির প্রচলন করেন যা দ্বিকোটিক বিভাগ নামে পরিচিত। এই বিভাগ প্রক্রিয়ায় কোনো বস্তুর গুণের প্রয়োজন হয় না। যে বিভাগ প্রক্রিয়ায় কোনো জাতিকে তার অন্তর্গত বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। এটি একটি আকারগত প্রক্রিয়া। এখানে একটি জাতিকে পরস্পর বিরুদ্ধ দুটি উপজাতিতে ভাগ করা হয় যার একটি সদর্থক এবং অন্যটি নঞর্থক পদ। তেমনি উদ্দীপকে 'মেরুদণ্ডী প্রাণী' নামক জাতিবাচক পদটিকে 'মানুষ ও অমানুষ' এ দুটি বিরুদ্ধ উপজাতিতে ভাগ করা হয়েছে- এরপর 'মানুষ' জাতিবাচক পদটিকে আবার 'ছাত্র ও অছাত্র' এ দুটি বিরুদ্ধ উপজাতিতে ভাগ করা হয়েছে। এরপর ছাত্র পদটিকে 'মেধাবি ও অমেবাধাবী' এ দুটি পরস্পর বিরুদ্ধ পদে ভাগ করা হয়েছে। তাই বলা যায় উদ্দীপকে পাঠ্যপুস্তকের দ্বিকোটিক বিভাগের দিকটি প্রতিফলিত হয়েছে।"
        },
        {
          "label": "ঘ",
          "question": "যুক্তিবিদ্যার আলোকে উদ্দীপকের বিভাজনটির সুবিধা বিশ্লেষণ কর। ",
          "explanation": "যুক্তিবিদ্যার আলোকে উদ্দীপকের বিভাজন প্রক্রিয়াটি দ্বিকোটিক বিভাগ প্রক্রিয়া। এর সুবিধাগুলো নিচে বিশ্লেষণ করা হলো- যে বিভাগ প্রক্রিয়ার কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি আকারগত প্রক্রিয়া যেখানে একটি জাতিকে তার বিরুদ্ধ উপজাতিতে ভাগ করা হয় যার একটি সদর্থক এবং অন্যটি নঞর্থক। উদ্দীপকে প্রতিটি ক্ষেত্রে মূল জাতিকে পরস্পর বিরুদ্ধ দুটি উপজাতিতে ভাগ করা হয়েছে তাই এটি দ্বিকোটিক বিভাগের ইঙ্গিত প্রদান করে। দ্বিকোটিক বিভাগের অনেক সুবিধা রয়েছে তা হলো- ১. দ্বিকোটিক বিভাগ একটি আকারগত প্রক্রিয়া তাই সহজে যৌক্তিক বিভাগ করা যায়। এক্ষেত্রে কোনো অসম্পূর্ণ বিভাগ অনুপপত্তি ঘটারও সম্ভাবনা থাকে না। ২. দ্বিকোটিক বিভাগ প্রক্রিয়া সম্পন্ন করার জন্য কোনো বাস্তব অভিজ্ঞতার প্রয়োজন হয় না। এখানে একটি পদকে সদর্থক ও নঞর্থক পদে ভাগ করতে হয়। তাই অতি সহজে এ প্রক্রিয়ায় বিভাগ করা যায়। ৩. দ্বিকোটিক বিভাগে সবসময়ই মধ্যম রহিত নিয়ম ও বিরোধ নিয়ম মানা হয়। তাই এ প্রক্রিয়ার, সংকর বিভাগ বা পরস্পরাঙ্গী বিভাগ অনুপপত্তি ঘটার সম্ভাবনা নেই। ৪. দ্বিকোটিক বিভাগের সকল নিয়মকানুন যৌক্তিক বিভাগ প্রক্রিয়ার নিয়মানুযায়ী সম্পন্ন হয় তাই এ বিভাগে যৌক্তিক বিভাগের কোনো নিয়ম লঙ্ঘিত হয় না বা কোনো অনুপপত্তিও ঘটে না। ৫. দ্বিকোটিক বিভাগের ক্ষেত্রে জাতি বা উপজাতিসমূহের যেকোনো স্তর থেকে শুরু করা যায়। আবার যেকোনো পর্যায় শেষও করা যায়। তাই এতে বিভাগ প্রক্রিয়ায় জটিলতার সুযোগ থাকে না।সুতরাং বলা যায় যে, দ্বিকোটিক বিভাগ একটি আকারগত প্রক্রিয়া হলেও যৌক্তিক বিভাগের নিয়মের সাথে এর কোনো বিরোধ নেই। তাই যুক্তিবিদ্যা এর সুবিধা অনস্বীকার্য।"
        }
      ]
    },
    {
      "number": "5",
      "uddipok": "দৃশ্যকল্প-১: একটি দালানকে ইট, রড, বালু, সিমেন্ট-এ ভাগ করা হলো। দৃশ্যকল্প-২ : একটি আমকে রঙ, গন্ধ ও স্বাদে ভাগ করা হলো। দৃশ্যকল্প-৩ : মানুষকে একই সাথে সততা ও শিক্ষার ভিত্তিতে ভাগ। করা হলো।",
      "tag": "AHC 25",
      "sub_questions": [
        {
          "label": "ক",
          "question": "যৌক্তিক বিভাগের মূলসূত্র কী?",
          "explanation": "যে নীতি বা সূত্রের ওপর ভিত্তি করে জাতিগত পদটিকে ভাগ করা হয় তাকে যৌক্তিক বিভাগের মূলসূত্র বলে।"
        },
        {
          "label": "খ",
          "question": "ক্ষুদ্রতম উপজাতির যৌক্তিক বিভাগ সম্ভব নয় কেন?",
          "explanation": "যৌক্তিক বিভাগে একটি জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে মূল জাতি ও বিভক্ত উপজাতিগুলোর ব্যক্ত্যর্থ পরস্পর সমান হয়। ক্ষুদ্রতম উপজাতি হলো এমন যার কোনো উপজাতি নেই। তাই যৌক্তিক বিভাগের নিয়ম অনুসরণ করে ক্ষুদ্রতম উপজাতিকে তার অন্তর্গত কোনো উপজাতিতে বিন্যস্ত করা যায় না। তাই ক্ষুদ্রতম উপজাতির যৌক্তিক বিভাগ সম্ভব নয়।"
        },
        {
          "label": "গ",
          "question": "দৃশ্যকল্প-৩-এ ইঙ্গিতকৃত বিষয়টি আলোচনা কর।",
          "explanation": "উদ্দীপকে দৃশ্যকল্প-৩ এ মানুষকে একই সাথে সততা ও শিক্ষার ভিত্তিতে ভাগ করায় 'সংকর বিভাগ অনুপপত্তি' সংঘটিত হয়েছে। নিচে বিষয়টি আলোচনা করা হলো- যৌক্তিক 'বিভাগের একটি নিয়মে উল্লেখ আছে- যৌক্তিক বিভাগে একই সময় একটিমাত্র মূলসূত্র গ্রহণ করতে হবে। এ নিয়মটি লঙ্ঘন করে একটি বিভাগে একটি মূলসূত্রের পরিবর্তে একাধিক মূলসূত্র গ্রহণ করলে বিভাগ ভ্রান্ত হবে। এরূপ বিভাগের নাম 'সংকর বিভাগ অনুপপত্তি'। তেমনি উদ্দীপকে দৃশ্যকল্প-৩-এ মানুষকে একই সাথে সততা ও শিক্ষার ভিত্তিতে ভাগ করা হয়েছে। ফলে এ বিভাজন প্রক্রিয়ায় একটি মূল সূত্রের পরিবর্তে দুটি মূলসূত্র শিক্ষা ও সততা গ্রহণ করা হয়েছে। এই জন্য এটি ভ্রান্ত বিভাগ। আর এরূপ বিভাগের নাম 'সংকর বিভাগ অনুপপত্তি।'"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২-এ ইঙ্গিতকৃত বিষয়ের মধ্যে পার্থক্য নির্ণয় কর।",
          "explanation": "উদ্দীপকে দৃশ্যকল্প-১-এ একটি দালানকে ইট, রড, বালু ও সিমেন্টে ভাগ করায় 'অঙ্গগত বিভাগ' বিষয়ের ইঙ্গিত রয়েছে এবং দৃশ্যকল্প-২ এ একটি আমকে রঙ, গন্ধ ও স্বাদে ভাগ করায় 'গুণগত বিভাগ' বিষয়ের ইঙ্গিত রয়েছে। এ উভয় বিভাগই ভ্রান্ত বিভাগ। কারণ এ উভয় বিভাগই যৌক্তিক বিভাগের একই নিয়ম ভিন্নভাবে লঙ্ঘন করেছে।নিচে এদের মধ্যে পার্থক্য বিশ্লেষণ করা হলো- ১.অঙ্গগত বিভাগ: যৌক্তিক বিভাগের একটি নিয়মে উল্লেখ আছে- \"যৌক্তিক বিভাগে সবসময় একটি জাতিবাচক পদকে বিভাগ। করতে হবে, কোনো ব্যক্তি বা বস্তুকে নয়।\" কোন বিভাগে এ নিয়ম লঙ্ঘন করে যদি কোনো ব্যক্তি বা বস্তুকে তার অঙ্গ- প্রত্যঙ্গের মধ্যে ভাগ করা তাহলে অঙ্গগত বিভাগ সংঘটিত হয়।। ২.গুণগত বিভাগ : যৌক্তিক বিভাগের একটি নিয়মে উল্লেখ আছে- \"যৌক্তিক বিভাগে সবসময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়।\" কোনো বিভাগে এই নিয়ম লঙ্ঘন করে যদি কোনো ব্যক্তি বা বস্তুকে তার গুণের মধ্যে ভাগ করা তাহলে গুণগত বিভাগ সংঘটিত হয়। উপরের আলোচনার মাধ্যমে বোঝা যায় যে, দৃশ্যকল্প-১ এবং দৃশ্যকল্প-২-এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "উদ্দীপক-১ :অমিত হয় মরণশীল। জব্বার হয় মরণশীল। সুমন হয় মরণশীল। অতএব, সকল মানুষ হয় মরণশীল। উদ্দীপক-২: আমি এ যাবৎ যত বক দেখেছি তার প্রতিটিই সাদা। অতএব, সকল বক হয় সাদা।",
      "tag": "AHC 25",
      "sub_questions": [
        {
          "label": "ক",
          "question": "আরোহ কী?",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে 'সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "অবৈজ্ঞানিক আরোহকে লৌকিক আরোহ বলা হয় কেন? ",
          "explanation": "অবৈজ্ঞানিক আরোহে প্রতিকূল দৃষ্টান্তবিহীন অনুকূল দৃষ্টান্তের অবাধ অভিজ্ঞতার ওপর ভিত্তি করে সিদ্ধান্ত প্রতিষ্ঠা করা হয়। এখানে কার্যকারণ সম্পর্ক নির্ণয় করা হয় না বিধায় এই প্রকার আরোহের সিদ্ধান্ত সম্ভাব্য হয়ে থাকে। সাধারণত মানুষ দৈনন্দিন জীবনে এই প্রকার আরোহ বেশি ব্যবহার করে থাকে। তাই অবৈজ্ঞানিক আরোহকে লৌকিক আরোহ বলা হয়।"
        },
        {
          "label": "গ",
          "question": "উদ্দীপক-১-এ যে ধরনের আরোহ প্রকাশ পেয়েছে তার বৈশিষ্ট্য উল্লেখ কর।",
          "explanation": "উদ্দীপক-১-এ বৈজ্ঞানিক আরোহ প্রকাশ পেয়েছে। নিচে বৈজ্ঞানিক আরোহের বৈশিষ্ট্য উল্লেখ করা হলো- ১. বৈজ্ঞানিক আরোহ সার্বিক সংশ্লেষক যুক্তিবাক্য প্রতিষ্ঠা করে: বৈজ্ঞানিক আরোহ সিদ্ধান্ত হিসেবে সার্বিক সংশ্লেষক যুক্তিবাক্য প্রতিষ্ঠা করে। যেমন- সকল মানুষ হয় মরণশীল- এ যুক্তিবাক্যটি একটি সার্বিক যুক্তিবাক্য। কেননা এ বাক্যে সকল মানুষ সম্পর্কে সিদ্ধান্ত স্থাপন করা হয়েছে। আবার এ বাক্যটি একটি সংশ্লেষক বাক্য।কেননা আমরা জানি, যে বাক্যের বিধেয় উদ্দেশ্য সম্পর্কে নতুন। তথ্য প্রদান করে তাকে সংশ্লেষক বাক্য বলে। যেহেতু সকল মানুষ হয় মরণশীল- বাক্যটিতে বিধেয় পদ উদ্দেশ্য সম্পর্কে নতুন তথ্য প্রদান করছে তাই এটি একটি সংশ্লেষক বাক্য। ২. বৈজ্ঞানিক আরোহে আরোহাত্মক উল্লম্ফন বিদ্যমান থাকে : বৈজ্ঞানিক আরোহের মধ্যে আরোহের প্রাণ আরোহাত্মক উল্লম্ফন বিদ্যমান থাকে। এ আরোহাত্মক উল্লম্ফনের মাধ্যমে বৈজ্ঞানিক আরোহে জ্ঞাত থেকে অজ্ঞাতে উত্তরণ প্রক্রিয়া সম্পন্ন হয়। ৩. বৈজ্ঞানিক আরোহ কার্যকারণ সম্পর্কের ওপর প্রতিষ্ঠিত: বৈজ্ঞানিক আরোহে কার্যকারণ সম্পর্কের ভিত্তিতে সিদ্ধান্ত প্রতিষ্ঠা করা হয়। যে কোনো আবিষ্কার ও উদ্ভাবন এ কার্যকারণ সম্পর্কের ওপর প্রতিষ্ঠিত থাকে। বৈজ্ঞানিক আরোহের আশ্রয়বাক্য ও সিদ্ধান্তের মাঝে কার্যকারণ সম্পর্ক বিদ্যমান থাকে। ৪. বৈজ্ঞানিক আরোহ প্রকৃতির নিয়মানুবর্তিতা নীতির ওপর নির্ভরশীল: প্রকৃতিতে একই কারণ একই কার্যের সৃষ্টি করে। আজ যে কারণে কামাল, আজমল, সামাদ ও জ্যাকব মৃত্যুবরণ করছে ঠিক একই কারণে ও একই অবস্থায় অন্যরাও মৃত্যুবরণ করবে। এ প্রকৃতির নিয়মানুর্তিতা নীতির ওপর ভিত্তি করে বৈজ্ঞানিক আরোহে সিদ্ধান্ত প্রতিষ্ঠা করা হয়। ৫. বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে: বৈজ্ঞানিক আরোহ প্রকৃতির নিয়মানুবর্তিতা নীতি কার্যকারণ নিয়মের ওপর। নির্ভর করে বলে এটি নিশ্চিত সিদ্ধান্ত প্রতিষ্ঠা করতে পারে। এ প্রকার আরোহে কোনো বিরুদ্ধ দৃষ্টান্তের সম্ভাবনা থাকে না। তাই এখানে কোনো প্রকার অনুপপত্তিও ঘটে না। এজন্য বৈজ্ঞানিক আরোহে নিশ্চিত সিদ্ধান্ত প্রতিষ্ঠা করা সম্ভব হয়।"
        },
        {
          "label": "ঘ",
          "question": "উদ্দীপক-২-এ যে অনুপপত্তি ঘটেছে তা বিশ্লেষণ কর।",
          "explanation": "উদ্দীপক-২-এ অবৈধ সার্বিকীকরণ অনুপপত্তি ঘটেছে। কেননা যেভাবে সিদ্ধান্ত গ্রহণ করলে অবৈধ সার্বিকীকরণ অনুপপত্তি ঘটে। নিচে তা বিশ্লেষণ করা হলো- উদ্দীপক-২-এ সেভাবে সিদ্ধান্ত গ্রহণ করা হয়েছে।অবৈজ্ঞানিক আরোহ কার্যকারণ সম্পর্ক প্রতিষ্ঠা ছাড়াই শুধু অভিজ্ঞতার ওপর নির্ভর করে সিদ্ধান্ত স্থাপন করা হয়। অর্থাৎ প্রাত্যহিক অভিজ্ঞতাই হচ্ছে এ অনুমানের ভিত্তি। ফলে এর সিদ্ধান্ত হয় সম্ভাবনামূলক। যথোপযুক্ত প্রমাণ এবং পর্যাপ্ত দৃষ্টান্ত নিরীক্ষণ ছাড়াই যদি এলোমেলোভাবে বা তাড়াহুড়া করে কোনো সিদ্ধান্ত গ্রহণ করা হয় তবে অবৈধ সার্বিকীকরণ অনুপপত্তির উদ্ভব হয়। তাছাড়া অবৈজ্ঞানিক আরোহে কেবল অনুকূল দৃষ্টান্ত পর্যবেক্ষণ করা হয় না। ফলে যেকোনো প্রতিকূল দৃষ্টান্ত পাওয়া গেলে সমগ্র সিদ্ধান্তটি মিথ্যা বা ভ্রান্ত হয়ে যায়। এ অবস্থায় সিদ্ধান্তটি অবৈধ হয় বা অনুপপত্তির সৃষ্টি হয়। অবৈজ্ঞানিক আরোহের সিদ্ধান্তের এ অনুপপত্তিকে অবৈধ সার্বিকীকরণ অনুপপত্তি বলে। তেমনি  উদ্দীপক-২-এ যেসব বক সাদা অথবা যে কয়টি বক দেখেছি সবগুলো সাদা দেখেছি এ অভিজ্ঞতার ভিত্তিতে সামগ্রিকভাবে সকল বক সম্পর্কে সিদ্ধান্ত প্রতিষ্ঠা করা হয়েছে। তাই যদি কখনো অন্য কোনো রঙের বক দেখা যায় তাহলে সিদ্ধান্তটি ভুল প্রমাণিত হয়ে যাবে। তাই বলা যায় যে,  উদ্দীপক-২-এ যে অনুপপত্তি ঘটেছে তা অবৈধ সার্বিকীকরণ অনুপপত্তি।"
        }
      ]
    },
    {
      "number": "7",
      "uddipok": "দৃষ্টান্ত-১: একটি বুকসেলফে ২৫টি বই আছে। এক একটি করে প্রতিটি বই দেখার পর জানা গেল, বুকসেলফের সকল বই-ই অনার্স প্রথম বর্ষের নীতিবিদ্যার বই। দৃষ্টান্ত-২: দুটি গাছের মধ্যে কান্ড, পাতা, ফুল ও ফলের দিক থেকে মিল আছে। গাছ দুটির মধ্যে একটি কুল গাছ। অতএব, অন্য গাছটিও' কুল গাছ।",
      "tag": "AHC 25",
      "sub_questions": [
        {
          "label": "ক",
          "question": "প্রকৃত আরোহ কী?",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে তাই হলো প্রকৃত আরোহ।"
        },
        {
          "label": "খ",
          "question": "সাদৃশ্যমূলক অনুমানকে কেন প্রকৃত আরোহ বলা হয়?",
          "explanation": "সাদৃশ্যমূলক অনুমানে সাদৃশ্য বা মিল দেখে সিদ্ধান্ত প্রতিষ্ঠা করা হয়। এই প্রকার আরোহে দুটি বস্তুর মধ্যে সাদৃশ্য দেখে তাদের মধ্যে নতুন কোনো বিষয়ে সাদৃশ্য অনুমান করা হয়। এখানে আরোহাত্মক লম্ফ বিদ্যমান থাকে বিধায় জ্ঞাত থেকে অজ্ঞাতে গমন করা হয়। যেহেতু সাদৃশ্যানুমানে আরোহাত্মক লম্ফ বিদ্যমান থাকে, তাই সাদৃশ্যমূলক অনুমানকে প্রকৃত আরোহ বলা হয়।"
        },
        {
          "label": "গ",
          "question": "দৃষ্টান্ত-১-এ নির্দেশিত অনুমানটি কোন প্রকার আরোহ? ব্যাখ্যা কর। ",
          "explanation": "দৃষ্টান্ত-১-এ নির্দেশিত অনুমানটি একটি পূর্ণাঙ্গ আরোহ। কেননা নির্দেশিত অনুমানটি পূর্ণাঙ্গ আরোহের মতো সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয়েছে।ব্যাখ্যা করা হলো- যে আরোহ অনুমানে কোনো বিষয়ের সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহে আরোহাত্মক উল্লম্ফন না থাকার কারণে একে অপ্রকৃত আরোহ বা তথাকথিত আরোহ বলা হয়। পূর্ণাঙ্গ আরোহ প্রক্রিয়ায় সকল দৃষ্টান্তের পর্যবেক্ষণের মাধ্যমে সিদ্ধান্ত প্রতিষ্ঠা করা হয় বলে এখানে সীমিত দৃষ্টান্ত সম্পর্কে সিদ্ধান্ত গ্রহণ করা এ আরোহের ক্ষেত্রে একটি কার্যকর ব্যাপার হয়ে দাঁড়ায়। এ আরোহ প্রক্রিয়ায় জানা থেকে জানায় গমন করা হয় এখানে সকল দৃষ্টান্ত অবগত হয়ে সেই অবগত বিষয়টি আবার সিদ্ধান্ত হিসেবে স্থাপন করা হয়। উদ্দীপকের দৃষ্টান্ত-১-এ বুক সেলফের ২৫টি বই-এর এক একটি করে প্রতিটি বই দেখার পর সিদ্ধান্ত নেয়া হলো যে, বুক সেলফের সকল বই-ই অনার্স প্রথমবর্ষের নীতিবিদ্যার বই। অর্থাৎ এ ক্ষেত্রে সবগুলো দৃষ্টান্তের প্রত্যেকটি নিরীক্ষণ করার পর যে সার্বিক সিদ্ধান্ত নেয়া হয়েছে তা পূর্ণাঙ্গ আরোহকে নির্দেশ করেছে।"
        },
        {
          "label": "ঘ",
          "question": "দৃষ্টান্ত-২ অনুমানের আলোকে বিশ্লেষণ কর।",
          "explanation": "দৃষ্টান্ত-২ যে অনুমান নির্দেশ করেছে তা হলো সাধু আদৃশ্যমান।  দুটি বস্তুর মধ্যে কয়েকটি বিষয়ে যদি সাদৃশ্য লক্ষ করে অনুমান করা যায় যে, তাদের একটি কোনো বিশেষ গুণের অধিকারী হলে অপরটিও ঐ বিশেষ গুণের অধিকারী হবে, এরূফ অনুমানকে সাদৃশ্যানুমান বলে। প্রকৃত আরোহের সর্বশেষ শ্রেণিবিভাগ হলো সাদৃশ্যানুমান। এ প্রকার আরোহে দুটি বস্তুর মধ্যে কতকগুলো বিষয়ে সাদৃশ্য লক্ষ করে তাদের মধ্যে ভিন্ন কোনো বিষয়ে সাদৃশ্য অনুমান করা হয়। এ প্রকার আরোহে আরোহমূলক লম্ফ বিদ্যমান থাকে। যুক্তিবিদ ওয়েলটনের মতে, সাদৃশ্যানুমান হলো বিষয়বস্তুর সাদৃশ্যের ভিত্তিতে আরো অধিকতর সাদৃশ্যের অনুমান করা। যুক্তিবিদ বেইনের মতে, একটি স্বাতন্ত্র্য অনুমান প্রক্রিয়া হিসেবে সাদৃশ্যানুমানের ক্ষেত্র মনে করা হয় যে, 'দুটি বস্তুর মধ্যে কতকগুলো বিষয়ে সাদৃশ্য থাকলে অন্য কোনো ক্ষেত্রেও সাদৃশ্য তাকতে পারে।\" যুক্তিবিদ কার্ভেথ রীডের মতে, “সাদৃশ্যমূলক অনুমান হলো অনুমানের উপাত্ত ও অনুমানের বিষয়বস্তুর অসম্পূর্ণ সাদৃশ্যের ওপর ভিত্তি করে যে সম্ভাব্য প্রমাণ উপস্থাপন করা হয় তাকে সাদৃশ্যানুমান বলে।\" সাদৃশ্যানুমান দুই প্রকার একটি সাধু সাদৃশ্য অন্যটি অসাধু সাদৃশ্য। সাধু সাদৃশ্যানুমানে দুটি বিষয়ের মধ্যে কতকগুলো মৌলিক গুরুত্বপূর্ণ ও আবশ্যিক বিষয়ে সাদৃশ্যের ভিত্তিতে সিদ্ধান্ত অনুমান করা হয়। উদ্দীপকের দৃষ্টান্ত-২-এ দুটি গাছের মধ্যে কাণ্ড, পাতা, কুল ও ফলের। দিকে থেকে মিল থাকার কারণে গাছ দুটির মধ্যে একটি কুল গাছ তা অন্যটিও কুল গাছ। যা সাদৃশ্যানুমানে ইঙ্গিত বহন করে। কেননা দুটি গাছের মধ্যে মৌলিক, গুরুত্বপূর্ণ ও আবশ্যিক বিষয়ে সাদৃশ্যের ভিত্তিতে সিদ্ধান্ত অনুমান করা হয়েছে' অনেক ক্ষেত্রে সত্য হয়। তাই এটি সাধু সাদৃশ্যানুমান।"
        }
      ]
    },
    {
      "number": "8",
      "uddipok": "শুভ গত সপ্তাহে সিলেটে বেড়াতে গিয়েছিল। সিলেটের সবগুলো পর্যটন এলাকা ঘুরে সে সিদ্ধান্ত নিল, সিলেট প্রাকৃতিক সৌন্দর্যের লীলাভূমি।",
      "tag": "AHC 25",
      "sub_questions": [
        {
          "label": "ক",
          "question": "সাদৃশ্যানুমান কত প্রকার?",
          "explanation": "সাদৃশ্যানুমান দুই প্রকার। যথা— সাধু সাদৃশ্যানুমান এবং অসাধু সাদৃশ্যানুমান।"
        },
        {
          "label": "খ",
          "question": "সাদৃশ্যানুমান কত প্রকার?",
          "explanation": "অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় বলে অসাধু সাদৃশ্যানুমান গ্রহণযোগ্য নয়। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে । মানুষের বুদ্ধি আছে। অতএব, গাছপালারও বুদ্ধি আছে। এভাবে অসাধু সাদৃশ্যানুমানে অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়। এ কারণে অসাধু সাদৃশ্যানুমান গ্রহণযোগ্য নয় ।"
        },
        {
          "label": "গ",
          "question": "উদ্দীপকের সঙ্গে পাঠ্যপুস্তকের কোন বিষয়টির মিল আছে? ব্যাখ্যা করো।",
          "explanation": "উদ্দীপকের সঙ্গে পাঠ্যপুস্তকের পূর্ণাঙ্গ আরোহের মিল আছে।ব্যাখ্যা করা হলো- যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন— একটি ঝুড়িতে দশটি পেয়ারা আছে। তাদের প্রতিটির স্বাদ গ্রহণ করে দেখা গেল যে, প্রতিটি পেয়ারাই মিষ্টি। তারপর সিদ্ধান্ত নেওয়া হলো যে, ঝুড়ির সব পেয়ারাই মিষ্টি। এক্ষেত্রে এ সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে । তেমনি উদ্দীপকের ঘটনায় বলা হয়েছে,  শুভ সিলেটের সবগুলো পর্যটন এলাকা ঘুরে সিদ্ধান্ত নিল যে, সিলেট প্রাকৃতিক সৌন্দর্যের লীলাভূমি। এখানে সে প্রতিটি দৃষ্টান্ত যাচাই করে এরূপ সিদ্ধান্তে উপনীত হয়েছে। তাই বলা যায় এটি পূর্ণাঙ্গ আরোহের দৃষ্টান্ত ।"
        },
        {
          "label": "ঘ",
          "question": "উদ্দীপকে নির্দেশিত আরোহ কি প্রকৃত আরোহ? বিশ্লেষণ করো।",
          "explanation": "না উদ্দীপকের নির্দেশিত পূর্ণাঙ্গ আরোহ প্রকৃত আরোহ নয়।বিশ্লেষণ করা হলো- যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফ বা জানা থেকে অজানায় যাওয়া। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না । পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন— উদ্দীপকের শুভ সিলেটের সবগুলো পর্যটন এলাকা ঘুরে সিদ্ধান্ত নেয় যে, সিলেট প্রাকৃতিক সৌন্দর্যের লীলাভূমি। প্রতিটি পর্যটন এলাকা যাচাই করে তাকে এরূপ সিদ্ধান্তে উপনীত হতে হয়েছে। এ কারণে তার সিদ্ধান্তটি পূর্ণাঙ্গ আরোহের দৃষ্টান্ত। শুভর সিদ্ধান্ত গ্রহণের প্রক্রিয়ায় আরোহমূলক লম্ফ অনুপস্থিত রয়েছে। এ কারণে এটি প্রকৃত আরোহ নয়। তাই বলা যায় যে ,উদ্দীপকের নির্দেশিত আরোহ পূর্ণাঙ্গ আরোহ নয় এটি অপ্রকৃত আরোহ ।"
        }
      ]
    },
    {
      "number": "9",
      "uddipok": "একুশে ফেব্রুয়ারি সকালবেলায় জেমি তার বাগানে গিয়ে দেখল যে, বাগানে কোনো ফুল নেই। সে ধারণা করল যে, ফুলগুলো রাণীকিকভাবে নিজেরাই শহিদ মিনারে চলে গেছে। জেমির বাবা বাগানে পড়ে থাকা একটি লাল রঙের ব্যাগ দেখে ধারণা করল যে, জেমির ছোট ভাই জারিন ফুলগুলো বাগান হতে তুলে নিয়েছে।",
      "tag": "AHC 25",
      "sub_questions": [
        {
          "label": "ক",
          "question": "প্রতিবেদক অনুকল্প কী?",
          "explanation": "প্রতিবেদক অনুকল্প বলতে এক প্রকার বাস্তব কারণকে বোঝায় যা প্রত্যক্ষ করা যায় না কিন্তু অনুভব করা যায়।"
        },
        {
          "label": "খ",
          "question": "প্রকল্পকে সুনির্দিষ্ট হতে হয় কেন?",
          "explanation": "প্রকল্প প্রণয়ন করা ঘটনার প্রকৃত কারণ অনুসন্ধানের জন্য। প্রকল্প একটি আনুমানিক ধারণা। কিন্তু যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে নির্দিষ্ট হতে হয়। কেননা অনির্দিষ্ট বা অস্পষ্ট প্রকল্প দিয়ে কার্যকারণ সম্পর্ক নির্ণয় করা যায় না। আর কার্যকারণ সম্পর্ক নির্ণয়যোগ্য না হলে সেই প্রকল্প ব্যর্থ বলে প্রমাণিত হয়। তাই প্রকল্পকে সর্বদা সুনির্দিষ্ট হতে হয়।"
        },
        {
          "label": "গ",
          "question": "জেমির ধারণায় কোন প্রকারের প্রকল্প নিদের্শিত হয়েছে ? তা ব্যাখ্যা কর।",
          "explanation": "উদ্দীপকে জেমির ধারণায় অবৈধ প্রকল্প নির্দেশিত হয়েছে। নিচে তা ব্যাখ্যা করা হলো- আমরা জানি, প্রকল্পকে বৈধ হতে গেলে কতকগুলো শর্ত পালন করতে হয়। এই শর্তের কোনো একটি ভঙ্গ করলেই প্রকল্প অবৈধ হয়ে যায়। উদ্দীপকে জেমি বাগানে ফুল না থাকার কারণ হিসেবে ধারণা করেছে যে ফুলগুলো অলৌকিকভাবে নিজেরাই শহিদ মিনারে চলে গেছে যা প্রকল্পের শর্ত লঙ্ঘন করেছে এজন্যই এটি অবৈধ প্রকল্প। প্রকল্পের শর্তের মধ্যে একটি হলো- \"প্রকল্পকে অবশ্যই সুনির্দিষ্ট হতে হবে, আজগুবি বা আত্মবিরোধী হলে চলবে না।\" এই শর্তের একটি অংশ হলো আজগুবি হলে চলবে না। আজগুবি ধারণা হলো এমন একটি ধারণা যার কল্পিত ঘটনার নজির প্রকৃতিতে পাওয়া যায় না এবং ঐরূপ কোনো ঘটনা প্রকৃতিতে ঘটাও একটি অসম্ভব ও অবাস্তব ব্যাপার। উদ্দীপকে জেমির ফুলগুলো অলৌকিকভাবে নিজেরাই শহিদ মিনারে চলে যাওয়ার বিষয়টি একটি আজগুবি ধারণা। ফলে এটি একটি অবৈধ প্রকল্প।"
        },
        {
          "label": "ঘ",
          "question": "উদ্দীপকে জেমি ও তার বাবার ধারণায় নির্দেশিত প্রকল্পের মধ্যে তুলনামূলক আলোচনা কর। ",
          "explanation": "উদ্দীপকে জেমির ধারণায় অবৈধ প্রকল্প ও তার বাবার ধারণায় বৈধ প্রকল্প নির্দেশিত হয়েছে। জেমি একুশে ফেব্রুয়ারি বাগানে ফুল না থাকায় ধারণা করে ফুলগুলো অলৌকিকভাবে নিজেরাই শহিদ মিনারে চলে গেছে য়া বৈধ প্রকল্পের শর্ত ভঙ্গ করেছে। যেমন বৈধ প্রকল্পের একটি শর্তে উল্লেখ আছে-\"প্রকল্পকে অবশ্যই সুনির্দিষ্ট হতে হবে, আজগুবি বা আত্মবিরোধী হলে চলবে না।\" জেমির প্রকল্পটি এই শর্তের আজগুবি হলে চলবে না অংশটিকে লঙ্ঘন করেছে ফলে এটি একটি অবৈধ প্রকল্প। কিন্তু তার বাবা বাগানে ফুল না থাকার জন্য বাগানে লাল রঙের ব্যাগ দেখে ধারণা করেছে যে জেমির ছোট ভাই ফুলগুলো তুলে নিয়েছে যা বৈধ প্রকল্পের শর্ত অনুযায়ী গঠিত হয়েছে। জেমির বাবা ঘটনার একটি বাস্তব কারণ সম্বন্ধে ধারণা করেছে। যা প্রকল্পের সকল শর্তই পালন করেছে। সুতরাং জেমির বাবার প্রকল্পটি বৈধ।"
        }
      ]
    },
    {
      "number": "10",
      "uddipok": "রাসেল বলল, ভোগাই নদীর ওপর একটি ব্রিজ যতবার নির্মাণ করা হয়েছে ততবার ভেঙে পড়েছে। তারপর ছাগল বলিদানের পর ব্রিজটি আর ভেঙে পড়েনি। এ কথা শুনে লাজু বলল, আসলে ব্রিজটি যথাযথ পাইলিং, কারিগরি ত্রুটি ও সঠিক উপকরণের অভাবে ভেঙে পড়েছে।",
      "tag": "AHC 25",
      "sub_questions": [
        {
          "label": "ক",
          "question": "ব্যাখ্যা কী?",
          "explanation": "কোনো জটিল, অস্পষ্ট, দুর্বোধ্য বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে।"
        },
        {
          "label": "খ",
          "question": "পরমতম নিয়মের ব্যাখ্যা দেওয়া যায় না কেন? ",
          "explanation": "পরম নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই। তাই পরম নিয়মকে অন্য কোনো নিয়মের অন্তর্ভুক্ত করা যায় না। ব্যাখ্যা প্রদানের জন্য কোনো একটি নিয়মকে অন্য একটি নিয়মের অন্তর্ভুক্ত করতে হয়। যেহেতু পরম নিয়মকে অন্য কোনো নিয়মের অন্তর্ভুক্ত করা যায় না, তাই পরমতম নিয়মের ব্যাখ্যা দেওয়া যায় না।"
        },
        {
          "label": "গ",
          "question": "উদ্দীপকে লাজুর বক্তব্যটি কোন ধরনের ব্যাখ্যার ইঙ্গিত দেয় তা ব্যাখ্যা করো।",
          "explanation": "উদ্দীপকে লাজুর বক্তব্যটি 'বৈজ্ঞানিক ব্যাখ্যা' এর ইঙ্গিত দেয়।নিচে তা আলোচনা করা হলো-  যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" বৈজ্ঞানিক ব্যাখ্যার মূল বৈশিষ্ট্য হচ্ছে সংযুক্তিকরণ ও অন্তর্ভুক্তি। সংযুক্তিকরণ হলো- কোনো একটি ঘটনাকে ব্যাখ্যা করতে হলে তার সাথে অপরাপর জ্ঞাত ঘটনার সাদৃশ্য খুঁজে বের করে তাকে তাদের সাথে সংযুক্ত করা। আরঅন্তর্ভুক্তি হলো- কোনো একটি নিয়মকে ব্যাখ্যা করতে হলে তাকে অপেক্ষাকৃত কোনো ব্যাপক নিয়মের অন্তর্ভূক্ত করা। তেমনি উদ্দীপকে লাজু ব্রিজ ভেঙে পড়ার কারণ হিসেবে পাইলিং, কারিগরি ত্রুটি ও সঠিক উপকরণের অভাবকে দায়ী করেছে। এখানে লাজু কারণ আবিষ্কার করতে উদ্দীপকে ঘটে যাওয়া ঘটনাকে পূর্বে তার জ্ঞাত কোনো ঘটনার সাথে সাদৃশ্য খুঁজে বের করেছে ও ব্যাপক কোনো নিয়মের অন্তর্ভুক্ত করে ব্যাখ্যা দিয়েছে। তাই এটি বৈজ্ঞানিক ব্যাখ্যা।"
        },
        {
          "label": "ঘ",
          "question": "উদ্দীপকে রাসেল ও লাজুর বক্তব্যে ইঙ্গিতকৃত ব্যাখ্যার মধ্যে তুলনামূলক আলোচনা কর।",
          "explanation": "উদ্দীপকে রাসেলের ইঙ্গিতকৃত ব্যাখ্যাটি হলো- লৌকিক ব্যাখ্যা ও লাজুর ইঙ্গিতকৃত ব্যাখ্যাটি হলো- বৈজ্ঞানিক ব্যাখ্যা। নিচে তুলনামূলক আলোচনা করা হলো- যেহেতু রাসেল ভোগাই নদীর ওপর ব্রিজ না ভাঙার কারণ হিসেবে ছাগল বলিদানের মতো অপ্রাসঙ্গিক, অবাস্তব কারণকে উল্লেখ করেছে। অন্যদিকে লাজু পাইলিং, কারিগরি ত্রুটি ও সঠিক উপকরণের অভাবকে ব্রিজ ভাঙার কারণ হিসেবে উল্লেখ করেছে। ১. যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" অপরপক্ষে, “যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" ২. লৌকিক ব্যাখ্যায় বাহ্যিক কিছু সাদৃশ্যের প্রতি দৃষ্টি দিয়ে ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় কার্য-কারণ সম্পর্ক প্রতিষ্ঠার মাধ্যমে কোনো ঘটনাকে ব্যাখ্যা দেওয়া হয়। লৌকিক ব্যাখ্যা ব্যক্তিভেদে ভিন্ন হয়। বিভিন্ন লোকের দৃষ্টিভঙ্গি, শিক্ষা, বিশ্বাস ইত্যাদি ভিন্নরূপ। অন্যদিকে, বৈজ্ঞানিক ব্যাখ্যা সুনির্দিষ্ট নিয়মে পরিচালিত। তাই সবক্ষেত্রেই ব্যাখ্যা একইরূপ হয়। লৌকিক ব্যাখ্যায় কোনো বিশেষ বিশেষ ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় বিশেষ বিশেষ ঘটনার সাথে যুক্ত সাধারণ নিয়মকে ব্যাখ্যা দেওয়া হয়।"
        }
      ]
    },
    {
      "number": "11",
      "uddipok": "গ্রামের গরিব কৃষক হামিদের মতে, দেশের মানুষ তেমন কোনো - ভালো কাজ করে না। সে কারণে মানুষ করোনা ভাইরাসে আক্রান্ত হচ্ছে। অপরদিকে, গ্রামের শিক্ষক মাহাবুব সাহেবের মতে, আসলে মানুষ স্বাস্থ্যবিধি মেনে চলে না বলেই করোনা ভাইরাসে আক্রান্ত হচ্ছে।",
      "tag": "AHC 25",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কী?",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "বৈজ্ঞানিক ব্যাখ্যার সীমাবদ্ধতা বলতে কী বোঝ?",
          "explanation": "বৈজ্ঞানিক ব্যাখ্যার সীমাবদ্ধতা বলতে বৈজ্ঞানিকভাবে ব্যাখ্যা প্রদানে অপারগতাকে বোঝায়। বৈজ্ঞানিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয়। কোনো বিষয়ের বৈজ্ঞানিক ব্যাখ্যা প্রদান করার জন্য কতকগুলো নিয়ম অনুসরণ করতে হয়। কিন্তু এমন কিছু বিষয় আছে যেখানে বৈজ্ঞানিক ব্যাখ্যার নিয়মগুলো প্রয়োগ করে ব্যাখ্যা প্রদান করা যায় না। যেসব ক্ষেত্রে বৈজ্ঞানিক ব্যাখ্যার নিয়ম অনুসরণ করে ব্যাখ্যা প্রদান করা যায় না, সেটিই হলো বৈজ্ঞানিক ব্যাখ্যার সীমাবদ্ধতা।"
        },
        {
          "label": "গ",
          "question": "উদ্দীপকে কৃষক হামিদের বক্তব্যে কোন ধরনের ব্যাখ্যার প্রতিফলন ঘটেছে? ব্যাখ্যা কর।",
          "explanation": "উদ্দীপকে কৃষক হামিদের বক্তব্যে 'লৌকিক ব্যাখ্যা' এর প্রতিফলন ঘটেছে। ব্যাখ্যা করা হলো- যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেবদেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এ কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই 'লৌকিক ব্যাখ্যার' সৃষ্টি হয়। তেমনি উদ্দীপকে হামিদের বক্তব্যে তেমনি একটি চেষ্টা হয়েছে। যেখানে হামিদ দেশের মানুষের করোনা আক্রান্ত হওয়ার জন্য 'ভালো কাজ না করাকে' কারণ হিসেবে উল্লেখ করেছে। বৈজ্ঞানিক জ্ঞানের স্বল্পতার কারণে ঘটনার প্রকৃত কারণ আবিষ্কার করতে না পেরে অবাস্তব ঘটনার সাহায্যে উক্ত ঘটনাকে ব্যাখ্যা দেওয়া হয়েছে যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "উদ্দীপকে হামিদ ও মাহাবুব সাহেবের বক্তব্যে কোনো পার্থক্য আছে কি? তা বিশ্লেষণ কর। ",
          "explanation": "উদ্দীপকে হামিদের বক্তব্যে- লৌকিক ব্যাখ্যা ও মাহাবুব সাহেবের বক্তব্যে বৈজ্ঞানিক ব্যাখ্যার ইঙ্গিত রয়েছে। আমরা জানি, এ দুটি ব্যাখ্যা ভিন্ন ধরনের তাই হামিদ ও মাহাবুব সাহেবের বক্তব্যে পার্থক্য আছে। যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোন ঘটনাকে ব্যাখ্যা করা হয় তাকে লৌকিক ব্যাখ্যা বলে। অপরদিকে, যে ব্যাখ্যায় প্রকৃতির নিয়মকানুন অনুসরণ করে ঘটনাবলীর মধ্যে কার্য- কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।  উদ্দীপকে গ্রামের গরিব কৃষক হামিদ মানুষের করোনা ভাইরাসে আক্রান্ত হওয়ার জন্য মানুষের 'ভালো কাজ না করাকে' কারণ হিসেবে উল্লেখ করেছে। হামিদের বৈজ্ঞানিক জ্ঞানের স্বল্পতার জন্য ঘটনার প্রকৃত কারণ আবিষ্কার করতে না পেরে একটি অবাস্তব ঘটনাকে ঘটে যাওয়া ঘটনার কারণ মনে করেছে যা একটি লৌকিক ব্যাখ্যা। অপরদিকে, গ্রামের শিক্ষক মাহাবুব সাহেব করোনা ভাইরাসে আক্রান্ত হওয়ার জন্য 'মানুষের স্বাস্থ্যবিধি মেনে না চলাকে' কারণ হিসেবে উল্লেখ করেছে। এখানে মাহাবুব সাহেব ঘটনাবলির মধ্যে কার্য-কারণ সম্পর্ক আবিষ্কার করে ব্যাখ্যা দিয়েছে ফলে এটি বৈজ্ঞানিক ব্যাখ্যা। সুতরাং বলা যায় যে, উদ্দীপকে হামিদ ও মাহাবুব সাহেবের বক্তব্যে একটি বড় পার্থক্য বিদ্যমান।"
        }
      ]
    }
  ]
}