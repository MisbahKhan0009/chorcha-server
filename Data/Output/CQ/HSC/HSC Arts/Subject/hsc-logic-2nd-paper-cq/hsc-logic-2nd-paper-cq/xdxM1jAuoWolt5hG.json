{
  "title": "ঢাকা বোর্ড ২০২৩",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "আসাদ তার বন্ধু আনিছকে বলল, \"উট হয় মরুভূমির জাহাজ।\" আসাদের কথা শুনে আনিছ গ্রাম সম্পর্কে বলল, \"কোনো গ্রাম নয় - অসুন্দর।\"",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "উদ্দীপকে আসাদ ও আনিছের বক্তব্যে নির্দেশিত যৌক্তিক সংজ্ঞার তুলনামূলক আলোচনা কর।"
        },
        {
          "label": "খ",
          "question": "",
          "explanation": "যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। পূর্ণ জাত্যর্থের ক্ষেত্রে একটি পদের আসন্নতম জাতি ও বিভেদক লক্ষণ আবশ্যিকভাবে উল্লেখ করতে হয়। আবার, যৌক্তিক সংজ্ঞার কতকগুলো নিয়ম রয়েছে যা কোনো পদের সংজ্ঞা প্রদানের জন্য আবশ্যিকভাবে অনুসরণ করতে হয়। কিন্তু এমন কিছু পদ আছে যেখানে যৌক্তিক সংজ্ঞার নিয়মগুলো প্রয়োগ করা যায় না। যেসব ক্ষেত্রে যৌক্তিক সংজ্ঞার নিয়মগুলো প্রয়োগ করা যায় না, সেসব ক্ষেত্রে যৌক্তিক সংজ্ঞা সীমাবদ্ধ। তাই যৌক্তিক সংজ্ঞার সীমাবদ্ধতা বলতে সংজ্ঞা প্রদানে অপারগতাকে বোঝায়।"
        },
        {
          "label": "গ",
          "question": "",
          "explanation": "উদ্দীপকে আসাদের বক্তব্যে উটের সংজ্ঞায় 'উট হয় মরুভূমির জাহাজ' এ 'রূপক সংজ্ঞা' নির্দেশিত হয়েছে। নিচে এর প্রকৃতি ব্যাখ্যা করা হলো- এটি একটি ভ্রান্ত সংজ্ঞা। যৌক্তিক সংজ্ঞার একটি নিয়মে উল্লেখ আছে- যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা চলবে না।” সংজ্ঞার এ নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে 'রূপক সংজ্ঞা অনুপপত্তি' ঘটে। সংজ্ঞার উদ্দেশ্য হলো পদের অর্থকে পরিষ্কার করা কিন্তু এরূপ ধরনের শব্দ ব্যবহার করলে পদের অর্থ সবার কাছে বোধগম্য হয় না। তেমনি উদ্দীপকে উটের সংজ্ঞায় বলা হয়েছে- 'উট হয় মরুভূমির জাহাজ' এখানে 'মরুভূমির জাহাজ' নামক রূপক শব্দ ব্যবহার করায় পদের অর্থ পরিষ্কার না হয়ে অস্পষ্ট থেকে গেছে। এরূপ সংজ্ঞাটি উপরিল্লিখিত নিয়মটি লঙ্ঘন করেছে। ফলে সংজ্ঞাটি ভ্রান্ত হয়েছে এবং এরূপ ভ্রান্ত সংজ্ঞার নাম রূপক সংজ্ঞা অনুপপত্তি।"
        },
        {
          "label": "ঘ",
          "question": "",
          "explanation": "উদ্দীপকে আসাদ নির্দেশিত সংজ্ঞা হলো- রূপক সংজ্ঞা ও আনিছ নির্দেশিত সংজ্ঞা হলো নঞর্থক সংজ্ঞা। নিচে এ দুটি সংজ্ঞার তুলনামূলক আলোচনা করা হলো- আসাদ উটের সংজ্ঞায় বলেছে- উট হয় মরুভূমির জাহাজ। এটি একটি ভ্রান্ত সংজ্ঞা। আর আনিছ গ্রামের সংজ্ঞায় বলেছে কোনো গ্রাম নয় অসুন্দর। এটিও একটি ভ্রান্ত সংজ্ঞা। আসাদের সংজ্ঞাটি যৌক্তিক সংজ্ঞার দ্বিতীয় নিয়ম লঙ্ঘন করেছে। আর আনিছের দেওয়া সংজ্ঞাটি যৌক্তিক সংজ্ঞার চতুর্থ নিয়ম লঙ্ঘন করেছে। আসাদের দেওয়া উটের সংজ্ঞাটি যৌক্তিক সংজ্ঞার যে নিয়মটি লঙ্ঘন করেছে সেটি হলো- যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে; সংজ্ঞায় কোনো রূপক বা দুর্বোধ্য ভাষা ব্যবহার করা চলবে না। এ নিয়ম লঙ্ঘন করে উটের সংজ্ঞায় রূপক ভাষা 'মরুভূমির জাহাজ' ব্যবহার করায় 'রূপক সংজ্ঞা অনুপপত্তি' ঘটেছে। আর আসাদের দেওয়া গ্রামের সংজ্ঞাটি যৌক্তিক সংজ্ঞার যে নিয়মটি লঙ্ঘন করেছে সেটি হলো- সদর্থক সম্ভব হলে সংজ্ঞায় কখনোই নঞর্থক ভাষা ব্যবহার করা উচিত নয়। এ নিয়ম লঙ্ঘন করে গ্রামের সংজ্ঞায় নঞর্থক ভাষা ব্যবহার করায় 'নঞর্থক' বা 'নেতিবাচক' সংজ্ঞা অনুপপত্তি ঘটেছে।"
        }
      ]
    },
    {
      "number": "2",
      "uddipok": "দৃশ্যকল্প-১: পাখি নয় পশু। দৃশ্যকল্প-২: মানুষ হয় বুদ্ধিবৃত্তিসম্পন্ন জীব। দৃশ্যকল্প-৩: বাঘ হলো বন্যপ্রাণী। অনেকটাই বিড়ালের মতো তবে আকারে অনেক বড়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যখন কোনো পদের সংজ্ঞায় জাত্যর্থের অতিরিক্ত গুণের উল্লেখ করা হয় এবং গুণটি যদি উপলক্ষণ হয় তাহলে সংজ্ঞায় যে অনুপপা হয় তাকে বাহুল্য সংজ্ঞা অনুপপত্তি বা বাহুল্য সংজ্ঞা বলে।"
        },
        {
          "label": "খ",
          "question": "",
          "explanation": "নামবাচক পদের সংজ্ঞা দেওয়া যায় না। কারণ- ১. নামবাচক পদের কোনো জাত্যর্থ থাকে না। ২. নামবাচক পদ অর্থহীন চিহ্নমাত্র। ৩. সংজ্ঞা দেওয়া হয় জাতিবাচক পদের কিন্তু নামবাচক পদ কোনো ধর্মই জাতিবাচক নয়। উল্লিখিত কারণগুলোর জন্য নামবাচক পদের সংজ্ঞা দেওয়া সম্ভব নয়।"
        },
        {
          "label": "গ",
          "question": "",
          "explanation": "দৃশ্যকল্প-১ ইঙ্গিতকৃত সংজ্ঞাটি 'পাখি নয় পশু' একটি নঞর্থক বা নেতিবাচক সংজ্ঞা। নিচে তা ব্যাখ্যা করা হলো- উদ্দীপকের দৃশ্যকল্প-১ এ নঞর্থক ভাষা ব্যবহার করা হয়েছে। সংজ্ঞার একটি নিয়মে উল্লেখ আছে- সদর্থক সম্ভব হলে সংজ্ঞায় কখনই নঞর্থক ভাষা ব্যবহার করা উচিত নয়। এ নিয়ম লঙ্ঘন করে কোনো পদের সংজ্ঞায় নঞর্থক ভাষা ব্যবহার করলে সংজ্ঞা ভ্রান্ত হবে। এরুপ সংজ্ঞার নাম নঞর্থক বা নেতিবাচক সংজ্ঞা। সংজ্ঞার উদ্দেশ্য হলো পদের মধ্যে থাকা সাধারণ ও আবশ্যকীয় গুণ, প্রকাশ করা। সেটি শুধুমাত্র সদর্থক ভাষা ব্যবহারের মাধ্যমেই সম্ভব। কিন্তু নঞর্থক ভাষার উক্ত গুণগুলো প্রকাশিত হয় না বরং সংজ্ঞায়িত পদটি কী নয় সেটি প্রকাশিত হয়। তেমনি উদ্দীপকে দৃশ্যকল্প-১ এ পাখি পদের সংজ্ঞা 'পাখি নয় পশু' নঞর্থক। ভাষা ব্যবহার করা হয়েছে। ফলে পাখির মধ্যে কী কী সাধারণ ও আবশ্যকীয় গুণ আছে সেটি প্রকাশিত হয়নি, পাখি কী নয় সেটি প্রকাশিত হয়েছে। ফলে সংজ্ঞা ভ্রান্ত হয়েছে এবং 'নঞর্থক সংজ্ঞাজনিত অনুপপত্তি' ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ যৌক্তিক সংজ্ঞা এবং দৃশ্যকল্প-৩ বর্ণনা বিষয়ের ইঙ্গিত দেওয়া হয়েছে। নিচে এদের মধ্যে পার্থক্য বিশ্লেষণ করা হলো-  দৃশ্যকল্প-২-এ মানুষ পদের পূর্ণ জাত্যর্থ অর্থাৎ 'জীববৃত্তি ও বুদ্ধিবৃত্তি' প্রকাশিত হওয়ায় এটি যৌক্তিক সংজ্ঞা এবং দৃশ্যকল্প-৩-এ বাঘকে বন্যপ্রাণী, বিড়ালের মতো, অনেক বড় আকার বলায় এটি বর্ণনাকে নির্দেশ করে। কারণ বাঘের জাত্যর্থ প্রকাশিত হয়নি। নিচে যৌক্তিক সংজ্ঞা ও বর্ণনার মধ্যে পার্থক্য করা হলো- যৌক্তিক সংজ্ঞায় পদের পূর্ণ জাত্যর্থকে উল্লেখ করা হয়। অন্যদিকে, বর্ণনায় কখনো উপলক্ষণ, কখনো অবান্তর লক্ষণ, আবার কখনো জাত্যর্থের অংশবিশেষের সাথে এগুলোকে মিশিয়ে উল্লেখ করা হয় সংজ্ঞা নিয়মকানুনের ওপর নির্ভরশীল। একটি পদের মাত্র একটিই সংজ্ঞা হয়। কিন্তু বর্ণনার কোনো ধরাবাঁধা নিয়মকানুন নেই। এটি বর্ণনাকারীর মনোভাব ও প্রকাশের ক্ষমতার ওপর নির্ভর করে। কাজেই বর্ণনা বিভিন্ন লোকের কাছে বিভিন্ন প্রকারের হতে পারে। সংজ্ঞায় পদের সাধারণ ও আবশ্যকীয় গুণ উল্লেখ করায় মূল্য সব সময়ই সমান। কিন্তু বর্ণনার মূল্য সবসময় সমান নয়। বিবৃত গুণগুলো যত বেশি গুরুত্বপূর্ণ হয়, বর্ণনা ততবেশি মূল্যবান হয়। কেবলমাত্র জাতিবাচক পদের সংজ্ঞা দান সম্ভব। বিশিষ্ট ব্যক্তি বা বস্তুর কোনো সংজ্ঞা হয় না। কিন্তু বিশিষ্ট ব্যক্তি বা বস্তুর বর্ণনা দেওয়া যায়।"
        }
      ]
    },
    {
      "number": "3",
      "uddipok": "দৃষ্টান্ত-১: দেহ হলো আত্মার আধার। দৃষ্টান্ত-২: গরু হয় চতুষ্পদ প্রাণী। দৃষ্টান্ত-৩: মানুষ হলো বুদ্ধিবৃত্তিসম্পন্ন ও বিচারক্ষম জীব।'",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কোনো পদের পূর্ণ জাত্যর্থকে সুস্পষ্টভাবে বর্ণনা করার উপায়কে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "মৌলিক গুণের আসন্নতম জাতি ও বিভেদক লক্ষণের উল্লেখ করা যায় না বিধায় মৌলিক গুণের সংজ্ঞা দেওয়া যায় না। একটি বস্তুর বিভিন্ন রকম মৌলিক গুণ থাকে। যেমন- মিষ্টতা, তিক্ততা ইত্যাদি। এছাড়াও আছে মনের মৌলিক গুণ। যেমন- আনন্দ, বেদনা ইত্যাদি। এসব মৌলিক গুণের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "উদ্দীপকে দৃষ্টান্ত-১ দেহ পদের সংজ্ঞায় 'দেহ হলো আত্মার আধার' বলায় রূপক সংজ্ঞা অনুপপত্তি সংঘটিত হয়েছে। উদ্দীপকের দৃষ্টান্ত-১ এর সংজ্ঞায় দেহকে রূপক ভাষায় 'আত্মার আধার' বলা হয়েছে।  যৌক্তিক সংজ্ঞার একটি নিয়মে উল্লেখ আছে- যে পদের সংজ্ঞা দিতে হবে সেই পদটি থেকে সংজ্ঞাটি স্পষ্টতর হতে হবে: সংজ্ঞায় কোনো রূপক বা দুর্বোধ্য ভাষা ব্যবহার করা চলবে না।” সংজ্ঞার এ নিয়মটি লঙ্ঘন করে কোনো পদের সংজ্ঞায় রূপক ভাষা ব্যবহার করলে 'রূপক সংজ্ঞা অনুপপত্তি' সংঘটিত হয়। সংজ্ঞার উদ্দেশ্য হলো পদের অর্থকে পরিষ্কার করা কিন্তু এরূপ ধরনের শব্দ ব্যবহার করলে পদের অর্থ সবার কাছে বোধগম্য হয় না। তেমনি উদ্দীপকে 'দেহ'-এর সংজ্ঞায় বলা হয়েছে- দেহ হলো আত্মার আধার এখানে 'আত্মার আধার' নামক রূপক শব্দ ব্যবহার করায় পদের অর্থ পরিষ্কার না হয়ে আরো অস্পষ্ট হয়ে গেছে। এরূপ সংজ্ঞাটি উপরিল্লিখিত নিয়মটি লঙ্ঘন করেছে। ফলে সংজ্ঞাটি ভ্রান্ত হয়েছে এবং এরূপ ভ্রান্ত সংজ্ঞার নাম রূপক সংজ্ঞা অনুপপত্তি।"
        },
        {
          "label": "ঘ",
          "question": "",
          "explanation": "উদ্দীপকে দৃষ্টান্ত-২ এ 'অতিব্যাপক সংজ্ঞা' ও দৃষ্টান্ত-৩ এ 'বাহুল্য। সংজ্ঞা' এর ইঙ্গিত রয়েছে। এ উভয় সংজ্ঞা ভ্রান্ত সংজ্ঞা । নিচে এদের মধ্যে পার্থক্য নির্ণয় করা হলো- ১.অতিব্যাপক সংজ্ঞা: যৌক্তিক সংজ্ঞার একটি নিয়মে উল্লেখ আছে- যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়। কোনো পদের সংজ্ঞায় যদি যথার্থ জাত্যর্থ থেকে কম গুণের উল্লেখ করা হয় তাহলে সংজ্ঞাটি ভ্রান্ত হয় এবং এরূপ ভ্রান্ত সংজ্ঞার নাম অতিব্যাপক সংজ্ঞা। ২. অব্যাপক সংজ্ঞা: যৌক্তিক সংজ্ঞার একটি নিয়মে উল্লেখ আছে- যে পদের সংজ্ঞা দিতে হবে সেই পদের সম্পূর্ণ জাত্যর্থ উল্লেখ করতে হবে; তার চেয়ে বেশিও নয়, কমও নয়।পলললকলংললললবকআবববংলআংছকল কোনো পদের সংজ্ঞায় যদি যথার্থ জাত্যর্থ থেকে বেশি গুণের উল্লেখ করা হয় এবং সেই অতিরিক্ত গুণটি যদি পদের উপলক্ষণ হয়, তাহলে সংজ্ঞাটি ভ্রান্ত হয় এবং এরূপ ভ্রান্ত সংজ্ঞার নাম অব্যাপক সংজ্ঞা। উপর্যুক্ত আলোচনার মাধ্যমে বোঝা যাচ্ছে যে, দৃষ্টান্ত-২ এবং দৃষ্টান্ত-৩ এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "4",
      "uddipok": "দৃশ্যকল্প-১: একটি দালানকে ইট, রড, বালু, সিমেন্ট-এ ভাগ করা হলো। দৃশ্যকল্প-২ : একটি আমকে রঙ, গন্ধ ও স্বাদে ভাগ করা হলো। দৃশ্যকল্প-৩ : মানুষকে একই সাথে সততা ও শিক্ষার ভিত্তিতে ভাগ। করা হলো।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে নীতি বা সূত্রের ওপর ভিত্তি করে জাতিগত পদটিকে ভাগ করা হয় তাকে যৌক্তিক বিভাগের মূলসূত্র বলে।"
        },
        {
          "label": "খ",
          "question": "",
          "explanation": "যৌক্তিক বিভাগে একটি জাতি বা শ্রেণিকে তার অন্তর্গত উপজাতি বা উপশ্রেণিতে বিন্যস্ত করা হয়। এক্ষেত্রে মূল জাতি ও বিভক্ত উপজাতিগুলোর ব্যক্ত্যর্থ পরস্পর সমান হয়। ক্ষুদ্রতম উপজাতি হলো এমন যার কোনো উপজাতি নেই। তাই যৌক্তিক বিভাগের নিয়ম অনুসরণ করে ক্ষুদ্রতম উপজাতিকে তার অন্তর্গত কোনো উপজাতিতে বিন্যস্ত করা যায় না। তাই ক্ষুদ্রতম উপজাতির যৌক্তিক বিভাগ সম্ভব নয়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-৩ এ মানুষকে একই সাথে সততা ও শিক্ষার ভিত্তিতে ভাগ করায় 'সংকর বিভাগ অনুপপত্তি' সংঘটিত হয়েছে। নিচে বিষয়টি আলোচনা করা হলো- যৌক্তিক 'বিভাগের একটি নিয়মে উল্লেখ আছে- যৌক্তিক বিভাগে একই সময় একটিমাত্র মূলসূত্র গ্রহণ করতে হবে। এ নিয়মটি লঙ্ঘন করে একটি বিভাগে একটি মূলসূত্রের পরিবর্তে একাধিক মূলসূত্র গ্রহণ করলে বিভাগ ভ্রান্ত হবে। এরূপ বিভাগের নাম 'সংকর বিভাগ অনুপপত্তি'। তেমনি উদ্দীপকে দৃশ্যকল্প-৩-এ মানুষকে একই সাথে সততা ও শিক্ষার ভিত্তিতে ভাগ করা হয়েছে। ফলে এ বিভাজন প্রক্রিয়ায় একটি মূল সূত্রের পরিবর্তে দুটি মূলসূত্র শিক্ষা ও সততা গ্রহণ করা হয়েছে। এই জন্য এটি ভ্রান্ত বিভাগ। আর এরূপ বিভাগের নাম 'সংকর বিভাগ অনুপপত্তি।'"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১-এ একটি দালানকে ইট, রড, বালু ও সিমেন্টে ভাগ করায় 'অঙ্গগত বিভাগ' বিষয়ের ইঙ্গিত রয়েছে এবং দৃশ্যকল্প-২ এ একটি আমকে রঙ, গন্ধ ও স্বাদে ভাগ করায় 'গুণগত বিভাগ' বিষয়ের ইঙ্গিত রয়েছে। এ উভয় বিভাগই ভ্রান্ত বিভাগ। কারণ এ উভয় বিভাগই যৌক্তিক বিভাগের একই নিয়ম ভিন্নভাবে লঙ্ঘন করেছে।নিচে এদের মধ্যে পার্থক্য বিশ্লেষণ করা হলো- ১.অঙ্গগত বিভাগ: যৌক্তিক বিভাগের একটি নিয়মে উল্লেখ আছে- \"যৌক্তিক বিভাগে সবসময় একটি জাতিবাচক পদকে বিভাগ। করতে হবে, কোনো ব্যক্তি বা বস্তুকে নয়।\" কোন বিভাগে এ নিয়ম লঙ্ঘন করে যদি কোনো ব্যক্তি বা বস্তুকে তার অঙ্গ- প্রত্যঙ্গের মধ্যে ভাগ করা তাহলে অঙ্গগত বিভাগ সংঘটিত হয়।। ২.গুণগত বিভাগ : যৌক্তিক বিভাগের একটি নিয়মে উল্লেখ আছে- \"যৌক্তিক বিভাগে সবসময় একটি জাতিবাচক পদকে বিভাগ করতে হবে, কোনো ব্যক্তি বা বস্তুকে নয়।\" কোনো বিভাগে এই নিয়ম লঙ্ঘন করে যদি কোনো ব্যক্তি বা বস্তুকে তার গুণের মধ্যে ভাগ করা তাহলে গুণগত বিভাগ সংঘটিত হয়। উপরের আলোচনার মাধ্যমে বোঝা যায় যে, দৃশ্যকল্প-১ এবং দৃশ্যকল্প-২-এর মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "5",
      "uddipok": "দৃশ্যকল্প-১: মানুষকে 'শিক্ষিত' ও 'অশিক্ষিত' দুই ভাগে ভাগ করা হলো। দৃশ্যকল্প-২ : আনুষ্ঠানিকতার ভিত্তিতে শিক্ষাকে আনুষ্ঠানিক, অনানুষ্ঠানিক, উপানুষ্ঠানিক এবং গৃহ এই চার শ্রেণিতে ভাগ করা হলো। দৃশ্যকল্প-৩ : ভাষার ভিত্তিতে পৃথিবীর মানুষকে বাঙালি, ইংরেজ এবং আরবীয় এই তিন শ্রেণিতে ভাগ করা হলো।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ক্রমিক বিভাগের ক্ষেত্রে যদি কোনো স্তর বাদ যায় তাহলে উল্লম্ফন বিভাগ অনুপপত্তি ঘটে।"
        },
        {
          "label": "খ",
          "question": "",
          "explanation": "ব্যাখ্যার মাধ্যমে বিভিন্ন জটিল ঘটনাকে সহজ ও বোধগম্যভাবে প্রকাশ করা হয়। এছাড়া বিভিন্ন ঘটনার ব্যাখ্যায় একটির সাথে অন্যটির সাদৃশ্য নির্ণয় করে এবং একটি কম ব্যাপক বিষয়কে একটি বেশি ব্যাপক বিষয়ের অন্তর্ভুক্ত করে ব্যাখ্যা করা হয়। মানবমনের বিভিন্ন মৌলিক অনুভূতি যেমন- সুখ, দুঃখ, আনন্দ, বেদনা ইত্যাদি একক ও অনন্য বিষয়। এদের একটিকে অন্যটির সাথে তুলনা করা বা অন্য কোনো নিয়মের অন্তর্ভুক্ত করা যায় না। তাই মনের মৌলিক অনুভূতিগুলোর ব্যাখ্যা প্রদান করা যায় না।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১-এর বিভাজন প্রক্রিয়াটি পাঠ্যপুস্তকের 'দ্বিকোটিক বিভাগ' বিষয়কে ইঙ্গিত করেছে। ব্যাখ্যা করা হলো- কেননা এখানে 'মানুষ' জাতিকে তার অন্তর্ভুক্ত শিক্ষিত ও অশিক্ষিত নামক দুটি বিরুদ্ধ উপজাতিতে ভাগ করা হয়েছে। কোন জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে দ্বিকোটিক বিভাগ বলে। দ্বিকোটিক বিভাগে একটি জাতিকে মাত্র দুটি উপজাতিতে ভাগ করা হয়। দ্বিকোটিক বিভাগ একটি আকারগত প্রক্রিয়া। এক্ষেত্রে একটি জাতিকে দুটি বিরুদ্ধ উপজাতিতে বিভক্ত করার সময় উপজাতি সম্বন্ধে কোনো বাস্তব জ্ঞানের প্রয়োজন হয় না। বিভাগের এ প্রক্রিয়াটি যুক্তিবিদ্যার দুটি মৌলিক নিয়ম বিরোধ নিয়ম' ও 'নির্মধ্যম নিয়ম' এর ওপর নির্ভরশীল। উদ্দীপকে 'মানুষ' জাতিকে প্রথমে তার অন্তর্গত শিক্ষিত ও অশিক্ষিত উপজাতিতে ভাগ করা হয়েছে। এ উপজাতিগুলো প্রত্যেকেই বিচ্ছেদক এবং পরস্পর বিরুদ্ধ পদ। সুতরাং এ বিভাগ প্রক্রিয়াটি হলো দ্বিকোটিক বিভাগ।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২-এ যৌক্তিক বিভাগের 'অতিব্যাপক বিভাগ' ও দৃশ্যকল্প-৩ এ 'অব্যাপক বিভাগ' বিষয়ের ইঙ্গিত রয়েছে। এ উভয়ই ভ্রান্ত বিভাগ প্রক্রিয়া। এ উভয় বিভাগ প্রক্রিয়াই যৌক্তিক বিভাগের একই নিয়ম ভিন্নভাবে লঙ্ঘন করেছে। অতিব্যাপক বিভাগ : যৌক্তিক বিভাগের একটি নিয়মে উল্লেখ আছে- \"বিভক্ত উপজাতিগুলোর ব্যক্ত্যর্থ মিলিতভাবে বিভাজ্য জাতিটির ব্যক্ত্যর্থের সঙ্গে সমব্যাপক হতে হবে।\" অর্থাৎ বিভাজ্য জাতির সংখ্যা ও বিভক্ত উপজাতির মিলিত সংখ্যা সমান হতে হবে। কোনো বিভাগে যদি এই নিয়ম লঙ্ঘন করার ফলে উপজাতিগুলোর মিলিত সংখ্যা জাতির সংখ্যার চেয়ে বেশি হয় তাহলে বিভাগটি ভ্রান্ত হবে এবং এরূপ ভ্রান্ত বিভাগকে বলে অতিব্যাপক বিভাগ। অব্যাপক বিভাগ: যৌক্তিক বিভাগের একটি নিয়মে উল্লেখ আছে- \"বিভক্ত উপজাতিগুলোর ব্যক্ত্যর্থ মিলিতভাবে বিভাজ্য জাতিটির ব্যক্ত্যর্থের সঙ্গে সমব্যাপক হতে হবে।\" একটি বিভাগে যদি এই নিয়ম লঙ্ঘন করার ফলে উপজাতিগুলোর মিলিত সংখ্যা জাতির সংখ্যার চেয়ে কম হয় তাহলে বিভাগটি ভ্রান্ত হবে এবং এরূপ ভ্রান্ত বিভাগকে বলে অব্যাপক বিভাগ। সুতরাং উপরের আলোচনা থেকে বোঝা যাচ্ছে যে, দৃশ্যকল্প-২ এবং দৃশ্যকল্প-৩-এর মধ্যে স্পষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: রহিম একটি বাগানের পঞ্চাশটি গাছের সবকয়টি পরীক্ষা করে দেখল, সেগুলো ফজলি আমের গাছ। এ থেকে সিদ্ধান্ত নিল যে, এই বাগানের সব আম গাছ হয় ফজলি আমের। দৃশ্যকল্প-২: জাইন কিছু আম পরীক্ষা করে দেখল যে, সেগুলো সুস্বাদু। এ থেকে সিদ্ধান্ত নিল যে, সকল আম হয় সুস্বাদু।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "চুল বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে আরোহ বলে।"
        },
        {
          "label": "খ",
          "question": "",
          "explanation": "অবৈজ্ঞানিক আরোহে অবাধ অভিজ্ঞতার ভিত্তিতে সিদ্ধান্ত প্রতিষ্ঠা করা হয়। এই প্রকার আরোহে তাই প্রকৃতির নিয়মানুবর্তিতা নীতি বিদ্যমান থাকে কিন্তু কার্যকারণ সম্পর্ক বিদ্যমান থাকে না। যেহেতু এখানে কার্যকারণ সম্পর্ক বিদ্যমান থাকে না, তাই এখানে কোনো প্রতিকূল দৃষ্টান্ত পর্যবেক্ষণ করা হয় না। এ কারণে অবৈজ্ঞানিক আরোহের সিদ্ধান্ত সম্ভাব্য হয়ে থাকে। কেননা কোনো একটি প্রতিকূল দৃষ্টান্ত পাওয়া গেলে সমগ্র সিদ্ধান্তটি মিথ্যা হয়ে যায়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ পূর্ণাঙ্গ আরোহ এর ইঙ্গিত রয়েছে। ব্যাখ্যা করা হলো- পূর্ণাঙ্গ আরোহের সংজ্ঞায় বলা হয়েছে- কোনো তথাকথিত সার্বিক যুক্তিবাক্যের অন্তর্গত প্রতিটি দৃষ্টান্ত পরীক্ষার পর সেই সার্বিক যুক্তিবাক্যটি স্থাপন করবার পদ্ধতিকে পূর্ণাঙ্গ আরোহ বলে।\" পূর্ণাঙ্গ আরোহে একটি ক্ষুদ্র সমষ্টির অন্তর্গত প্রত্যেকটি দৃষ্টান্তকে পৃথক পৃথকভাবে পরীক্ষা করে যদি দেখা হয় যে তাদের কোনো একটির ক্ষেত্রে কোনো একটি কথা সত্য তাহলে সবার ক্ষেত্রে সেটি সত্য হবে। পূর্ণাঙ্গ আরোহকে পূর্ণ গণনামূলক আরোহও বলা হয়, কারণ এখানে সবগুলো দৃষ্টান্তের গণনা শেষে সিদ্ধান্ত অনুমান করা হয়। এজন্যই পূর্ণাঙ্গ আরোহে সিদ্ধান্ত সবসময়ই সত্য হয়। তেমনি উদ্দীপকে উল্লেখ আছে রহিম একটি বাগানের পঞ্চাশটি গাছের সবগুলো পরীক্ষা করার পর দেখল সেগুলো ফজলি আমের গাছ। এ থেকে সিদ্ধান্ত নিল যে, “এই বাগানের সব আম গাছ হয় ফজলি আমের।\" এটি একটি পূর্ণাঙ্গ আরোহের দৃষ্টান্ত কেননা এই অনুমানে প্রতিটি দৃষ্টান্ত পরীক্ষা করার পরে সকল দৃষ্টান্ত সম্পর্কে সিদ্ধান্ত নেওয়া হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-১-এ পূর্ণাঙ্গ আরোহ ও দৃশ্যকল্প-২ এ বৈজ্ঞানিক আরোহ নির্দেশিত হয়েছে। নিচে এদের মধ্যে তুলনা করা হলো- দৃষ্টান্ত-১-এ সবগুলো দৃষ্টান্ত পৃথকভাবে পরীক্ষা করার পর সিদ্ধান্ত নেওয়া হয়েছে এবং দৃষ্টান্ত-২-এ বিশেষ থেকে সার্বিকে যাওয়া হয়েছে কার্য-কারণ ও প্রকৃতির নিয়মানুবর্তিতা নীতির ওপর ভিত্তি করে। পূর্ণাঙ্গ আরোহ একটি অপ্রকৃত আরোহ। কিন্তু বৈজ্ঞানিক আরোেহ একটি প্রকৃত আরোহ। পূর্ণাঙ্গ আরোহে আরোহমূলক উপস্থিত থাকে না। কিন্তু বৈজ্ঞানিক আরোহে আরোহমূলক লম্ফ উপস্থিত থাকে। অর্থাৎ জানা থেকে অজানায় গমন আছে। পূর্ণাঙ্গ আরোহ একটি খাঁটি অনুমান নয়। কারণ এখানে জানা থেকে অজানায় গমন নেই, সবগুলো দৃষ্টান্তই আমাদের জানা থাকে। কিন্তু বৈজ্ঞানিক আরোেহ একটি খাঁটি অনুমান এখানে জানা থেকে অজানায় গমন আছে। এ উভয় অনুমানেই নিরীক্ষণ ও পরীক্ষণের বিষয়ের ওপর নির্ভর করে এবং এ উভয় অনুমানই সিদ্ধান্তের সত্যতা নিশ্চিত করে।"
        }
      ]
    },
    {
      "number": "7",
      "uddipok": "দৃশ্যকল্প-১: চিনি ও লবণ সাদা, দানাদার ও পানিতে দ্রবণীয়। চিনি মিষ্টি স্বাদযুক্ত। অতএব লবণও মিষ্টি স্বাদযুক্ত। দৃশ্যকল্প-২ : ঢাকার কার্জন হল ও রাজশাহী কলেজের স্থাপত্যশৈলী, গঠনপ্রকৃতি এবং উপাদান একই রকম। কার্জন হল ব্রিটিশ আমলে তৈরি। অতএব, রাজশাহী কলেজও ব্রিটিশ আমলে তৈরি। দৃশ্যকল্প-৩ : দুটি ফুলের একই রকম গাছ, পাতা ও ফুল। একটি ফুল সুগন্ধযুক্ত। অতএব অপরটিও সুগন্ধযুক্ত হবে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "আরোহাত্মক উল্লম্ফন বলতে আরোহের মৌলিক বৈশিষ্ট্যকে বোঝায় যার মাধ্যমে আরোহ অনুমানে জ্ঞাত থেকে অজ্ঞাতে গমন করা হয়।"
        },
        {
          "label": "খ",
          "question": "",
          "explanation": "যে আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। এই প্রকার আরোহে অনুকূল ও প্রতিকূল উভয় প্রকার দৃষ্টান্ত পর্যবেক্ষণ করা হয়। এখানে পরিবেশ পরিবর্তনের মাধ্যমে দৃষ্টান্তসমূহ পরীক্ষা করে অপ্রাসঙ্গিক বিষয়গুলো বর্জন করা হয়। এছাড়া কার্যকারণ সম্পর্কের ওপর নির্ভর করে সিদ্ধান্ত প্রতিষ্ঠা করা হয় বিধায় বৈজ্ঞানিক আরোহের মাধ্যমে নিশ্চিত সিদ্ধান্ত প্রতিষ্ঠা করা যায়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-২-এ সাধু সাদৃশ্যানুমান আরোহের প্রতিফলন ঘটেছে। ব্যাখ্যা করা হলো- সাদৃশ্যানুমান দুই প্রকার যথা- ১. সাধু সাদৃশ্যানুমান ও ২. অসাধু সাদৃশ্যানুমান। এদের মধ্যে সাধু সাদৃশ্যানুমান হলো- যে সাদৃশ্যানুমানে কয়েকটি গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয় তাকে সাধু সাদৃশ্যানুমান বলে। সাধু সাদৃশ্যানুমানে দুটি বিষয়ের মধ্যে সাদৃশ্যের বিষয়গুলো খুবই গুরুত্বপূর্ণ ও আবশ্যকীয় হওয়ায় সেগুলোর সাথে সিদ্ধান্তের একটি কার্য-কারণ সম্পর্ক থাকার উজ্জ্বল সম্ভাবনা থাকে এবং সিদ্ধান্তের সম্ভাব্যতার মাত্রা অনেক বেড়ে যায়। এবং এই অনুমানে সিদ্ধান্ত স্থাপনের ক্ষেত্রে সাদৃশ্যের বিষয়গুলো খুবই প্রাসঙ্গিক হয়।উদ্দীপকে ঢাকার কার্জন হল ও রাজশাহী কলেজের সাদৃশ্যের বিষয়গুলো হলো- স্থাপত্যশৈলি, গঠনপ্রকৃতি এবং উপাদান। এই সাদৃশ্যের বিষয়গুলো খুবই গুরুত্বপূর্ণ ও আবশ্যক যার ওপর নির্ভর করেই কার্জন হল ও রাজশাহী কলেজের তৈরির সময়টা ব্রিটিশ আমলের বলে সিদ্ধান্ত নেওয়া হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-১-এ অসাধু সাদৃশ্যানুমান ও দৃশ্যকল্প-৩ এ সাধু সাদৃশ্যানুমানের ইঙ্গিত রয়েছে। নিচে এদের মধ্যে তুলনা করা হলো- যে সাদৃশ্যানুমানে কয়েকটি গুরুত্বহীন ও অনাবশ্যক বিষয়ের সাদৃশ্য দেখিয়ে সিদ্ধান্ত অনুমান করা হয় তাকে অসাধু সাদৃশ্যানুমান বলে। আর যে সাদৃশ্যানুমানে কয়েকটি গুরুত্বপূর্ণ ও আবশ্যকীয় বিষয়ে সাদৃশ্য দেখিয়ে সিদ্ধান্ত অনুমান করা হয় তাকে সাধু সাদৃশ্যানুমান বলে। অসাধু সাদৃশ্যানুমানে সাদৃশ্যের বিষয়গুলোর সাথে অনুমিত সিদ্ধান্তে কার্য-কারণ সম্পর্ক থাকার সম্ভাবনা কম থাকে। কিন্তু সাধু সাদৃশ্যানুমানে সাদৃশ্যের বিষয়গুলোর সাথে অনুমিত সিদ্ধান্তের কার্য- কারণ সম্পর্ক থাকার সম্ভাবনা বেশি থাকে। সাধু সাদৃশ্যানুমানে বৈসাদৃশ্য ও অজ্ঞাত বিষয়ের তুলনায় সাদৃশ্যের বিষয়গুলোর সংখ্যা বেশি থাকে। কিন্তু অসাধু সাদৃশ্যানুমানে সাদৃশ্যের তুলনায় বৈসাদৃশ্য ও অজ্ঞাত বিষয়ের সংখ্যা বেশি থাকে।"
        }
      ]
    },
    {
      "number": "8",
      "uddipok": "দৃশ্যকল্প-১: কবির একটি বুকসেলফের ৫০টি বই পরীক্ষা করে দেখল যে, বইগুলো উপন্যাসের। এ থেকে কবির সিদ্ধান্ত নিল সেলফের বইগুলো হয় উপন্যাস। দৃশ্যকল্প-২: মনিরুল বলল, দার্শনিক লোক হন জ্ঞানী, দার্শনিক কান্ট হন জ্ঞানী, দার্শনিক হিউম হন জ্ঞানী। সুতরাং সকল দার্শনিক হন জ্ঞানী।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না সেসব আরোহকে অপ্রকৃত আরোহ বলে।"
        },
        {
          "label": "খ",
          "question": "",
          "explanation": "যে আরোহের ক্ষেত্রে প্রতিকূল দৃষ্টান্তবিহীন অনুকূল অভিজ্ঞতার ভিত্তিতে সিদ্ধান্ত গ্রহণ করা হয় তাকে অবৈজ্ঞানিক আরোহ বলে। এখানে কার্যকারণ সম্পর্কে বিদ্যমান থাকে না। অবৈজ্ঞানিক আরোহে কতকগুলো অনুকূল দৃষ্টান্ত পর্যবেক্ষণ করা হয়। এরপর ওই অনুকূল দৃষ্টান্তগুলোর অবাধ-অভিজ্ঞতার ভিত্তিতে সিদ্ধান্ত প্রতিষ্ঠা করা হয়। এখানে কোনো প্রতিকূল দৃষ্টান্ত পর্যবেক্ষণ করা হয় না। তাই বলা যায়, 'অবৈজ্ঞানিক আরোহের ভিত্তি হচ্ছে অনুকূল অভিজ্ঞতা।'"
        },
        {
          "label": "গ",
          "question": "",
          "explanation": "উদ্দীপকে মনিরুলের বক্তব্য 'বৈজ্ঞানিক আরোহ' কে ইঙ্গিত করে। ব্যাখ্যা করা হলো- প্রকৃতির নিয়মানুবর্তিতা নীতি ও কার্য-কারণ নিয়মের ওপর নির্ভর করে বিশেষ বিশেষ দৃষ্টান্তের বাস্তব অভিজ্ঞতার সাহায্যে একটি সার্বিক সংশ্লেষক যুক্তিবাক্য স্থাপন করবার পদ্ধতিকে বৈজ্ঞানিক আরোহ বলে। বৈজ্ঞানিক আরোহ একটি সার্বিক সংশ্লেষক যুক্তিবাক্য স্থাপন করে। এই সার্বিক যুক্তিবাক্যটি সংশ্লেষক হওয়ায় নতুন তথ্যের সন্ধান দেয়। বৈজ্ঞানিক আরোহে আরোহমূলক লম্ফ বর্তমান থাকে অর্থাৎ এখানে জানা থেকে অজানায়, নিরীক্ষিত থেকে অনিরীক্ষিতে গমন করা হয়। বৈজ্ঞানিক আরোহে ঘটনাবলির মধ্যে কার্য-কারণ সম্পর্ক নির্ণয় ও প্রকৃতির নিয়মানুবর্তিতা নিয়ম অনুসরণ করেই সিদ্ধান্ত স্থাপন করা হয়। তেমনি উদ্দীপকে উল্লিখিত দার্শনিক লোক হন জ্ঞানী, দার্শনিক কান্ট হন জ্ঞানী,-দার্শনিক হিউম হন জ্ঞানী, এগুলো বিশেষ বিশেষ দৃষ্টান্ত এবং এগুলোর অভিজ্ঞতার ওপর নির্ভর করেই' সকল দার্শনিক হন জ্ঞানী' এই সিদ্ধান্ত অনুমান করা হয়েছে। সুতরাং এটি একটি বৈজ্ঞানিক আরোহ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ পূর্ণাঙ্গ আরোহ ও দৃশ্যকল্প-২ এ বৈজ্ঞানিক আরোহ নির্দেশিত হয়েছে। নিচে এদের মধ্যে তুলনামূলক আলোচনা করা হলো- দৃষ্টান্ত-১ এ সবগুলো দৃষ্টান্ত পৃথকভাবে পরীক্ষা করার পর সিদ্ধান্ত নেওয়া হয়েছে এবং দৃষ্টান্ত -২ এ বিশেষ থেকে সার্বিকে যাওয়া হয়েছে কার্য-কারণ ও প্রকৃতির নিয়মানুবর্তিতা নীতির ওপর ভিত্তি করে। পূর্ণাঙ্গ আরোেহ একটি অপ্রকৃত আরোহ। কিন্তু বৈজ্ঞানিক আরোহ একটি প্রকৃত আরোহ। পূর্ণাঙ্গ আরোহে আরোহমূলক লম্ফ উপস্থিত থাকে না। কিন্তু বৈজ্ঞানিক আরোহে আরোহমূলক লম্ফ উপস্থিত থাকে। পূর্ণাঙ্গ আরোহ একটি খাঁটি অনুমান নয়। কারণ এখানে জানা থেকে অজানায় গমন নেই। কিন্তু বৈজ্ঞানিক আরোহ একটি খাঁটি অনুমান এখানে জানা থেকে অজানায় গমন আছে। পূর্ণাঙ্গ আরোহে সিদ্ধান্তটি দেখতেই শুধু সার্বিক যুক্তিবাক্যের মতো। আসলে সেটি সার্বিক নয়। কারণ এর সিদ্ধান্ত অল্প -কয়েকটি বিশিষ্ট দৃষ্টান্তের সমষ্টি মাত্র। কিন্তু বৈজ্ঞানিক আরোহের সিদ্ধান্ত একটি খাঁটি সার্বিক যুক্তিবাক্য। এতে অনির্দিষ্ট সংখ্যক ব্যক্তি বা বস্তুর উপর কোনো বক্তব্য প্রকাশিত হয়। তবে এ উভয় অনুমানই নিরীক্ষণ ও পরীক্ষণের ওপর নির্ভর করে এবং এ উভয় অনুমানই সিদ্ধান্তের সত্যতা নিশ্চিত করে।"
        }
      ]
    },
    {
      "number": "9",
      "uddipok": "একুশে ফেব্রুয়ারি সকালবেলায় জেমি তার বাগানে গিয়ে দেখল যে, বাগানে কোনো ফুল নেই। সে ধারণা করল যে, ফুলগুলো রাণীকিকভাবে নিজেরাই শহিদ মিনারে চলে গেছে। জেমির বাবা বাগানে পড়ে থাকা একটি লাল রঙের ব্যাগ দেখে ধারণা করল যে, জেমির ছোট ভাই জারিন ফুলগুলো বাগান হতে তুলে নিয়েছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "প্রতিবেদক অনুকল্প বলতে এক প্রকার বাস্তব কারণকে বোঝায় যা প্রত্যক্ষ করা যায় না কিন্তু অনুভব করা যায়।"
        },
        {
          "label": "খ",
          "question": "",
          "explanation": "প্রকল্প প্রণয়ন করা ঘটনার প্রকৃত কারণ অনুসন্ধানের জন্য। প্রকল্প একটি আনুমানিক ধারণা। কিন্তু যেকোনো আনুমানিক ধারণা প্রকল্প নয়। কোনো আনুমানিক ধারণাকে প্রকল্প হতে গেলে কতকগুলো শর্ত পূরণ করতে হয় যেগুলোকে বৈধ প্রকল্পের শর্ত বলা হয়। বৈধ প্রকল্পের শর্তগুলোর মধ্যে অন্যতম হলো প্রকল্পকে নির্দিষ্ট হতে হয়। কেননা অনির্দিষ্ট বা অস্পষ্ট প্রকল্প দিয়ে কার্যকারণ সম্পর্ক নির্ণয় করা যায় না। আর কার্যকারণ সম্পর্ক নির্ণয়যোগ্য না হলে সেই প্রকল্প ব্যর্থ বলে প্রমাণিত হয়। তাই প্রকল্পকে সর্বদা সুনির্দিষ্ট হতে হয়।"
        },
        {
          "label": "গ",
          "question": "জেমির ধারণায় কোন প্রকারের প্রকল্প নিদের্শিত হয়েছে ? তা ব্যাখ্যা কর।",
          "explanation": "উদ্দীপকে জেমির ধারণায় অবৈধ প্রকল্প নির্দেশিত হয়েছে। নিচে তা ব্যাখ্যা করা হলো- আমরা জানি, প্রকল্পকে বৈধ হতে গেলে কতকগুলো শর্ত পালন করতে হয়। এই শর্তের কোনো একটি ভঙ্গ করলেই প্রকল্প অবৈধ হয়ে যায়। উদ্দীপকে জেমি বাগানে ফুল না থাকার কারণ হিসেবে ধারণা করেছে যে ফুলগুলো অলৌকিকভাবে নিজেরাই শহিদ মিনারে চলে গেছে যা প্রকল্পের শর্ত লঙ্ঘন করেছে এজন্যই এটি অবৈধ প্রকল্প। প্রকল্পের শর্তের মধ্যে একটি হলো- \"প্রকল্পকে অবশ্যই সুনির্দিষ্ট হতে হবে, আজগুবি বা আত্মবিরোধী হলে চলবে না।\" এই শর্তের একটি অংশ হলো আজগুবি হলে চলবে না। আজগুবি ধারণা হলো এমন একটি ধারণা যার কল্পিত ঘটনার নজির প্রকৃতিতে পাওয়া যায় না এবং ঐরূপ কোনো ঘটনা প্রকৃতিতে ঘটাও একটি অসম্ভব ও অবাস্তব ব্যাপার। উদ্দীপকে জেমির ফুলগুলো অলৌকিকভাবে নিজেরাই শহিদ মিনারে চলে যাওয়ার বিষয়টি একটি আজগুবি ধারণা। ফলে এটি একটি অবৈধ প্রকল্প।"
        },
        {
          "label": "ঘ",
          "question": "",
          "explanation": "উদ্দীপকে জেমির ধারণায় অবৈধ প্রকল্প ও তার বাবার ধারণায় বৈধ প্রকল্প নির্দেশিত হয়েছে। জেমি একুশে ফেব্রুয়ারি বাগানে ফুল না থাকায় ধারণা করে ফুলগুলো অলৌকিকভাবে নিজেরাই শহিদ মিনারে চলে গেছে য়া বৈধ প্রকল্পের শর্ত ভঙ্গ করেছে। যেমন বৈধ প্রকল্পের একটি শর্তে উল্লেখ আছে-\"প্রকল্পকে অবশ্যই সুনির্দিষ্ট হতে হবে, আজগুবি বা আত্মবিরোধী হলে চলবে না।\" জেমির প্রকল্পটি এই শর্তের আজগুবি হলে চলবে না অংশটিকে লঙ্ঘন করেছে ফলে এটি একটি অবৈধ প্রকল্প। কিন্তু তার বাবা বাগানে ফুল না থাকার জন্য বাগানে লাল রঙের ব্যাগ দেখে ধারণা করেছে যে জেমির ছোট ভাই ফুলগুলো তুলে নিয়েছে যা বৈধ প্রকল্পের শর্ত অনুযায়ী গঠিত হয়েছে। জেমির বাবা ঘটনার একটি বাস্তব কারণ সম্বন্ধে ধারণা করেছে। যা প্রকল্পের সকল শর্তই পালন করেছে। সুতরাং জেমির বাবার প্রকল্পটি বৈধ।"
        }
      ]
    },
    {
      "number": "10",
      "uddipok": "রাসেল বলল, ভোগাই নদীর ওপর একটি ব্রিজ যতবার নির্মাণ করা হয়েছে ততবার ভেঙে পড়েছে। তারপর ছাগল বলিদানের পর ব্রিজটি আর ভেঙে পড়েনি। এ কথা শুনে লাজু বলল, আসলে ব্রিজটি যথাযথ পাইলিং, কারিগরি ত্রুটি ও সঠিক উপকরণের অভাবে ভেঙে পড়েছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কোনো জটিল, অস্পষ্ট, দুর্বোধ্য বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে।"
        },
        {
          "label": "খ",
          "question": "",
          "explanation": "পরম নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই। তাই পরম নিয়মকে অন্য কোনো নিয়মের অন্তর্ভুক্ত করা যায় না। ব্যাখ্যা প্রদানের জন্য কোনো একটি নিয়মকে অন্য একটি নিয়মের অন্তর্ভুক্ত করতে হয়। যেহেতু পরম নিয়মকে অন্য কোনো নিয়মের অন্তর্ভুক্ত করা যায় না, তাই পরমতম নিয়মের ব্যাখ্যা দেওয়া যায় না।"
        },
        {
          "label": "গ",
          "question": "উদ্দীপকে লাজুর বক্তব্যটি কোন ধরনের ব্যাখ্যার ইঙ্গিত দেয় তা ব্যাখ্যা করো।",
          "explanation": "উদ্দীপকে লাজুর বক্তব্যটি 'বৈজ্ঞানিক ব্যাখ্যা' এর ইঙ্গিত দেয়।নিচে তা আলোচনা করা হলো-  যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" বৈজ্ঞানিক ব্যাখ্যার মূল বৈশিষ্ট্য হচ্ছে সংযুক্তিকরণ ও অন্তর্ভুক্তি। সংযুক্তিকরণ হলো- কোনো একটি ঘটনাকে ব্যাখ্যা করতে হলে তার সাথে অপরাপর জ্ঞাত ঘটনার সাদৃশ্য খুঁজে বের করে তাকে তাদের সাথে সংযুক্ত করা। আরঅন্তর্ভুক্তি হলো- কোনো একটি নিয়মকে ব্যাখ্যা করতে হলে তাকে অপেক্ষাকৃত কোনো ব্যাপক নিয়মের অন্তর্ভূক্ত করা। তেমনি উদ্দীপকে লাজু ব্রিজ ভেঙে পড়ার কারণ হিসেবে পাইলিং, কারিগরি ত্রুটি ও সঠিক উপকরণের অভাবকে দায়ী করেছে। এখানে লাজু কারণ আবিষ্কার করতে উদ্দীপকে ঘটে যাওয়া ঘটনাকে পূর্বে তার জ্ঞাত কোনো ঘটনার সাথে সাদৃশ্য খুঁজে বের করেছে ও ব্যাপক কোনো নিয়মের অন্তর্ভুক্ত করে ব্যাখ্যা দিয়েছে। তাই এটি বৈজ্ঞানিক ব্যাখ্যা।"
        },
        {
          "label": "ঘ",
          "question": "",
          "explanation": "উদ্দীপকে রাসেলের ইঙ্গিতকৃত ব্যাখ্যাটি হলো- লৌকিক ব্যাখ্যা ও লাজুর ইঙ্গিতকৃত ব্যাখ্যাটি হলো- বৈজ্ঞানিক ব্যাখ্যা। নিচে তুলনামূলক আলোচনা করা হলো- যেহেতু রাসেল ভোগাই নদীর ওপর ব্রিজ না ভাঙার কারণ হিসেবে ছাগল বলিদানের মতো অপ্রাসঙ্গিক, অবাস্তব কারণকে উল্লেখ করেছে। অন্যদিকে লাজু পাইলিং, কারিগরি ত্রুটি ও সঠিক উপকরণের অভাবকে ব্রিজ ভাঙার কারণ হিসেবে উল্লেখ করেছে। ১. যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" অপরপক্ষে, “যে ব্যাখ্যায় প্রকৃতির নিয়মকানুন অনুসরণ করে ঘটনাবলির মধ্যে কার্য-কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।\" ২. লৌকিক ব্যাখ্যায় বাহ্যিক কিছু সাদৃশ্যের প্রতি দৃষ্টি দিয়ে ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় কার্য-কারণ সম্পর্ক প্রতিষ্ঠার মাধ্যমে কোনো ঘটনাকে ব্যাখ্যা দেওয়া হয়। লৌকিক ব্যাখ্যা ব্যক্তিভেদে ভিন্ন হয়। বিভিন্ন লোকের দৃষ্টিভঙ্গি, শিক্ষা, বিশ্বাস ইত্যাদি ভিন্নরূপ। অন্যদিকে, বৈজ্ঞানিক ব্যাখ্যা সুনির্দিষ্ট নিয়মে পরিচালিত। তাই সবক্ষেত্রেই ব্যাখ্যা একইরূপ হয়। লৌকিক ব্যাখ্যায় কোনো বিশেষ বিশেষ ঘটনাকে ব্যাখ্যা দেওয়া হয়। কিন্তু বৈজ্ঞানিক ব্যাখ্যায় বিশেষ বিশেষ ঘটনার সাথে যুক্ত সাধারণ নিয়মকে ব্যাখ্যা দেওয়া হয়।"
        }
      ]
    },
    {
      "number": "11",
      "uddipok": "গ্রামের গরিব কৃষক হামিদের মতে, দেশের মানুষ তেমন কোনো - ভালো কাজ করে না। সে কারণে মানুষ করোনা ভাইরাসে আক্রান্ত হচ্ছে। অপরদিকে, গ্রামের শিক্ষক মাহাবুব সাহেবের মতে, আসলে মানুষ স্বাস্থ্যবিধি মেনে চলে না বলেই করোনা ভাইরাসে আক্রান্ত হচ্ছে।",
      "tag": "CB 24,DB 23",
      "sub_questions": [
        {
          "label": "ক",
          "question": "",
          "explanation": "যখন প্রাকৃতিক বা বৈজ্ঞানিক নিয়ম অনুসরণ করে কোনো ঘটনার ব্যাখ্যা প্রদান করা হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "",
          "explanation": "বৈজ্ঞানিক ব্যাখ্যার সীমাবদ্ধতা বলতে বৈজ্ঞানিকভাবে ব্যাখ্যা প্রদানে অপারগতাকে বোঝায়। বৈজ্ঞানিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা হয়। কোনো বিষয়ের বৈজ্ঞানিক ব্যাখ্যা প্রদান করার জন্য কতকগুলো নিয়ম অনুসরণ করতে হয়। কিন্তু এমন কিছু বিষয় আছে যেখানে বৈজ্ঞানিক ব্যাখ্যার নিয়মগুলো প্রয়োগ করে ব্যাখ্যা প্রদান করা যায় না। যেসব ক্ষেত্রে বৈজ্ঞানিক ব্যাখ্যার নিয়ম অনুসরণ করে ব্যাখ্যা প্রদান করা যায় না, সেটিই হলো বৈজ্ঞানিক ব্যাখ্যার সীমাবদ্ধতা।"
        },
        {
          "label": "গ",
          "question": "",
          "explanation": "উদ্দীপকে কৃষক হামিদের বক্তব্যে 'লৌকিক ব্যাখ্যা' এর প্রতিফলন ঘটেছে। ব্যাখ্যা করা হলো- যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে।\" ব্যাখ্যার উদ্দেশ্য কোনো অস্পষ্ট, দুর্বোধ্য ও রহস্যময় ঘটনাকে সহজবোধ্য করা। আর কোনো ঘটনাকে সহজবোধ্য করার জন্য ঘটনার পিছনে প্রকৃত কারণ আবিষ্কার করতে হয়। আর ঘটনার কারণ আবিষ্কার করার জন্য বৈজ্ঞানিক জ্ঞানের প্রয়োজন হয়। কিন্তু আমাদের মতো সাধারণ মানুষের বৈজ্ঞানিক জ্ঞানের স্বল্পতা যেমন আছে তেমনি দেবদেবীর মতো অদৃশ্য ও অপ্রাকৃতিক শক্তির অস্তিত্বে বিশ্বাসও আছে। এ কারণে আমরা অনেক সময় অদৃশ্য শক্তির আশ্রয় নিয়ে কোনো ঘটনাকে ব্যাখ্যা দেওয়ার চেষ্টা করি। তখনই 'লৌকিক ব্যাখ্যার' সৃষ্টি হয়। তেমনি উদ্দীপকে হামিদের বক্তব্যে তেমনি একটি চেষ্টা হয়েছে। যেখানে হামিদ দেশের মানুষের করোনা আক্রান্ত হওয়ার জন্য 'ভালো কাজ না করাকে' কারণ হিসেবে উল্লেখ করেছে। বৈজ্ঞানিক জ্ঞানের স্বল্পতার কারণে ঘটনার প্রকৃত কারণ আবিষ্কার করতে না পেরে অবাস্তব ঘটনার সাহায্যে উক্ত ঘটনাকে ব্যাখ্যা দেওয়া হয়েছে যা লৌকিক ব্যাখ্যার দৃষ্টান্ত।"
        },
        {
          "label": "ঘ",
          "question": "",
          "explanation": "উদ্দীপকে হামিদের বক্তব্যে- লৌকিক ব্যাখ্যা ও মাহাবুব সাহেবের বক্তব্যে বৈজ্ঞানিক ব্যাখ্যার ইঙ্গিত রয়েছে। আমরা জানি, এ দুটি ব্যাখ্যা ভিন্ন ধরনের তাই হামিদ ও মাহাবুব সাহেবের বক্তব্যে পার্থক্য আছে। যে ব্যাখ্যায় অদৃশ্য অপ্রাকৃতিক শক্তির আশ্রয় নিয়ে কোন ঘটনাকে ব্যাখ্যা করা হয় তাকে লৌকিক ব্যাখ্যা বলে। অপরদিকে, যে ব্যাখ্যায় প্রকৃতির নিয়মকানুন অনুসরণ করে ঘটনাবলীর মধ্যে কার্য- কারণ সম্পর্ক আবিষ্কার করে কোনো একটি ঘটনার ব্যাখ্যা দান করা হয় তাকে বৈজ্ঞানিক ব্যাখ্যা বলে।  উদ্দীপকে গ্রামের গরিব কৃষক হামিদ মানুষের করোনা ভাইরাসে আক্রান্ত হওয়ার জন্য মানুষের 'ভালো কাজ না করাকে' কারণ হিসেবে উল্লেখ করেছে। হামিদের বৈজ্ঞানিক জ্ঞানের স্বল্পতার জন্য ঘটনার প্রকৃত কারণ আবিষ্কার করতে না পেরে একটি অবাস্তব ঘটনাকে ঘটে যাওয়া ঘটনার কারণ মনে করেছে যা একটি লৌকিক ব্যাখ্যা। অপরদিকে, গ্রামের শিক্ষক মাহাবুব সাহেব করোনা ভাইরাসে আক্রান্ত হওয়ার জন্য 'মানুষের স্বাস্থ্যবিধি মেনে না চলাকে' কারণ হিসেবে উল্লেখ করেছে। এখানে মাহাবুব সাহেব ঘটনাবলির মধ্যে কার্য-কারণ সম্পর্ক আবিষ্কার করে ব্যাখ্যা দিয়েছে ফলে এটি বৈজ্ঞানিক ব্যাখ্যা। সুতরাং বলা যায় যে, উদ্দীপকে হামিদ ও মাহাবুব সাহেবের বক্তব্যে একটি বড় পার্থক্য বিদ্যমান।"
        }
      ]
    }
  ]
}