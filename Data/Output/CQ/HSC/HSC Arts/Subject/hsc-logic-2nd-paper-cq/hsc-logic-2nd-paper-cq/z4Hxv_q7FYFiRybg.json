{
  "title": "হলিক্রস কলেজ ২০২৪",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "রাতুল বললো, \"টমেটো নয় আপেল।\" সিস্তা বললো, \"টমেটো হয় টক জাতীয় রসালো সবজি।\" আর রিস্তা প্রত্যুত্তরে বললো, \"পৃথিবীর প্রায় সর্বত্রই টমেটো পাওয়া যায়। এতে রয়েছে প্রচুর পরিমাণে ভিটামিন সি ও পটাসিয়াম। মানুষ বিভিন্ন উপায়ে টমেটো খায়। কেউ খায় টমেটোর সালাদ আর কেউ বা রান্না করে। তাছাড়া টমেটো সস, জুস ও চাটনিও খুব মজা'।\"",
      "tag": "HC 24",
      "sub_questions": [
        {
          "label": "ক",
          "question": "সংজ্ঞেয় কী?",
          "explanation": "যৌক্তিক সংজ্ঞায় যে পদের সংজ্ঞা প্রদান করা হয় তাকে সংজ্ঞেয় পদ বলে।"
        },
        {
          "label": "খ",
          "question": "যৌক্তিক সংজ্ঞা কেন গুরুত্বপূর্ণ? ব্যাখ্যা করো।",
          "explanation": "যুক্তিতে ব্যবহৃত পদসমূহকে সুস্পষ্টভাবে জানার জন্য যৌক্তিক সংজ্ঞা গুরুত্বপূর্ণ। যুক্তিবিদ্যায় যুক্তিগঠনের ক্ষেত্রে যেসব যুক্তিবাক্যের দরকার তাদের প্রত্যেকটিতে দু'টি করে পদ ব্যবহার করা হয়। যুক্তিবাক্যে ব্যবহারের সময় প্রতিটি পদের অর্থ সুস্পষ্টভাবে জানা দরকার। নইলে অর্থ প্রকাশের ক্ষেত্রে দ্ব্যর্থবোধকতা দেখা দিতে পারে। আর আমরা জানি, সংজ্ঞার উদ্দেশ্য হলো পদের অর্থকে সুস্পষ্ট ও সুনির্দিষ্ট করা। তাই একটি যুক্তিতে ভ্রান্তি পরিহার করে বৈধ যুক্তি প্রণয়নে যৌক্তিক সংজ্ঞা গুরুত্বপূর্ণ।"
        },
        {
          "label": "গ",
          "question": "রাতুলের বক্তব্য যৌক্তিক সংজ্ঞার কোন বিষয়টি ব্যক্ত করে? ব্যাখ্যা করো।",
          "explanation": "রাতুলের বক্তব্য যৌক্তিক সংজ্ঞায় নঞর্থক সংজ্ঞা বিষয়টি ব্যক্ত করে। যৌক্তিক সংজ্ঞার চতুর্থ নিয়ম অনুযায়ী কোনো পদের সংজ্ঞায় নঞর্থক ভাষা ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞা প্রদানের ক্ষেত্রে নঞর্থক ভাষা ব্যবহার করলে সংজ্ঞাটি ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। যেমন- 'মানুষ নয় চতুষ্পদী জীব'। এখানে যৌক্তিক সংজ্ঞার নিয়ম লঙ্ঘন করে মানুষ কী তা না বলে মানুষ কী নয় তাই বলা হয়েছে। তাই সংজ্ঞাটিতে নঞর্থক সংজ্ঞাজনিত অনুপপত্তি ঘটেছে। অনুরূপ অনুপপত্তি উদ্দীপকের রাতুলের বক্তব্যেও পরিলক্ষিত হয়। উদ্দীপকের রাতুল বললো, 'টমেটো নয় আপেল'। এখানে 'টমেটো'র সংজ্ঞা দিতে গিয়ে 'আপেল নয়' শব্দটি ব্যবহার করা হয়েছে। অর্থাৎ যৌক্তিক সংজ্ঞার নিয়ম লঙ্ঘন করে নঞর্থক ভাষা ব্যবহার করা হয়েছে। ফলে নঞর্থক সংজ্ঞাজনিত অনুপপত্তি ঘটেছে।"
        },
        {
          "label": "ঘ",
          "question": "সিস্তা ও রিক্তার বক্তব্যগুলোর মধ্যে কী কোন পার্থক্য আছে? বিশ্লেষণ করো।",
          "explanation": "সিত্তা ও রিক্তার বক্তব্যগুলোয় যথাক্রমে যৌক্তিক সংজ্ঞা ও বর্ণনা প্রকাশ পাওয়ায় উভয়ের মধ্যে পার্থক্য বিদ্যমান। যৌক্তিক সংজ্ঞা হচ্ছে যথার্থ যুক্তি গঠনের জন্য যুক্তিবাক্যে ব্যবহৃত পদসমূহের অর্থকে সুস্পষ্ট করে উপস্থাপন করার প্রক্রিয়া। অর্থাৎ যৌক্তিক সংজ্ঞার উদ্দেশ্য হলো পদের অর্থকে সুস্পষ্ট ও সুনির্দিষ্ট করা। এ কারণে যৌক্তিক সংজ্ঞায় পদের পূর্ণ জাত্যর্থকে সুস্পষ্টভাবে ব্যক্ত করা হয়। তাই সংজ্ঞা হয় সুস্পষ্ট ও সুনির্দিষ্ট। এ কারণে সংজ্ঞা সবসময় একই হয়ে থাকে। তাই এটি একটি বৈজ্ঞানিক প্রক্রিয়া। অন্যদিকে, কোন পদের উপলক্ষণ অথবা অবান্তর লক্ষণ অথবা জাত্যর্থের অংশ বিশেষের সাথে এগুলোকে মিশিয়ে উল্লেখ করাকে বর্ণনা বলা হয়। বর্ণনায় উপলক্ষণ (Proprium) বা অবান্তর লক্ষণ (Accidens) উল্লেখ করে সংশ্লিষ্ট পদের বিবৃতি দেওয়া হয়। এক্ষেত্রে পূর্ণ জাত্যর্থ উল্লেখ করা হয় না। বর্ণনা সুনির্ধারিত বা সুনির্দিষ্ট নয়। তাই বর্ণনা ব্যক্তিভেদে আলাদা হয় বলে এটি একটি লৌকিক প্রক্রিয়া। এ কারণে সংজ্ঞা ও বর্ণনা একটি থেকে অন্যটি পৃথক। উদ্দীপকের সিক্তার বক্তব্যে বলা হয়েছে, 'টমেটো হয় টক জাতীয় রসালো সবজি'। এখানে 'টমেটো' পদটির সম্পূর্ণ গুণ প্রকাশ পেয়েছে। তাই এটি একটি যৌক্তিক সংজ্ঞার দৃষ্টান্ত। কিন্তু রিক্তার বক্তব্যে টমেটোর জাত্যর্থের কোনোরূপ উল্লেখ না করে একটি সাধারণ বিবৃতি প্রকাশ পেয়েছে। তাই এটি বর্ণনার একটি দৃষ্টান্ত। আলোচনা শেষে বলা যায়, উদ্দীপকের সিক্তার কথায় 'যৌক্তিক সংজ্ঞা' ও রিক্তার কথাগুলোর দ্বারা 'বর্ণনা' প্রকাশ পাওয়ায় উভয়ের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "2",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "মূলসূত্র কী?",
          "explanation": "যে কীর্তি বা সূত্রের ভিত্তিতে যৌক্তিক বিভাগ করা হয় তাকে যৌক্তিক বিভাগের মূলসূত্র বলে।"
        },
        {
          "label": "খ",
          "question": "ক্রমান্বয়ে বিভাগ না করলে কোন অনুপপত্তি ঘটে? ব্যাখ্যা করো।",
          "explanation": "ক্রমান্বয়ে বিভাগ না করলে উল্লম্ফন বিভাগ অনুপপত্তি ঘটে। যৌক্তিক বিভাগে কোনো জাতি বা শ্রেণিসূচক পদকে একটি মূলসূত্রের ভিত্তিতে তার অন্তর্গত উপজাতি বা উপশ্রেণিতে বিন্যস্ত করা হয়। যৌক্তিক বিভাগের ষষ্ঠ নিয়ম অনুসারে প্রতিটি জাতি বা শ্রেণিকে ক্রমানুযায়ী তার - নিকতম উপজাতিতে ভাগ করতে হবে, মধ্যবর্তী কোনো স্তরকে বাদ দেওয়া যাবে না। যৌক্তিক বিভাগের এই নিয়ম লঙ্ঘন করলে 'উল্লম্ফন বিভাগ' অনুপপত্তি ঘটে।"
        },
        {
          "label": "গ",
          "question": "দৃশ্যকল্প-২ এ যৌক্তিক বিভাগের কোন নিয়ম লঙ্ঘন করা হয়েছে? ব্যাখ্যা করো। ৩ ঘ. দৃশ্যকল্প-১ এ ইঙ্গিতকৃত বিভাগের সুবিধা ও অসুবিধা বিশ্লেষণ করো।",
          "explanation": "দৃশ্যকল্প-২ এর যৌক্তিক বিভাগে একাধিক মূলসূত্র গ্রহণ করায় যৌক্তিক বিভাগের দ্বিতীয় নিয়ম লঙ্ঘন' করা হয়েছে। যৌক্তিক বিভাগের জন্য নির্দিষ্ট কিছু নিয়ম রয়েছে যা কোনো পদের যৌক্তিক বিভাগ করার ক্ষেত্রে আবশ্যিকভাবে অনুসরণ করতে হয়। যৌক্তিক বিভাগের দ্বিতীয় নিয়ম অনুযায়ী কোনো পদের যৌক্তিক বিভাগ করার ক্ষেত্রে একই সময়ে একটিমাত্র মূলনীতি অনুসরণ করতে হয়, একের অধিক নয়। যৌক্তিক বিভাগের এই নিয়মটি অমান্য করে একাধিক মূলনীতি গ্রহণ করলে বিভাগ ত্রুটিপূর্ণ হয়। যৌক্তিক বিভাগের এই ত্রুটিকে সংকর বিভাগ অনুপপত্তি বলে। উদ্দীপকের দৃশ্যকল্প-২ এ 'নারী' পদটিকে ভাগ করার ক্ষেত্রে একই সময়ে সাহসীকতা, দায়িত্বশীলতা ও পরোপকারীতা এই তিনটি মূলনীতি অনুসরণ করা হয়েছে। অর্থাৎ, এখানে যৌক্তিক বিভাগের দ্বিতীয় নিয়ম লঙ্ঘন করা হয়েছে। যেহেতু দৃশ্যকল্প-২ এ যৌক্তিক বিভাগের দ্বিতীয় নিয়ম লঙ্ঘন করে একই সময়ে একাধিক মূলনীতি, অনুসরণ করে যৌক্তিক বিভাগ করা হয়েছে, তাই এখানে সংকর বিভাগ অনুপপত্তি ঘটেছে।"
        },
        {
          "label": "ঘ",
          "question": "দৃশ্যকল্প ১: কার্টুনের বড়ইগুলো একটা একটা করে পরখ করে পুলক বললো, \"এ কার্টুনের সবগুলো ফলই বড়ই।\"",
          "explanation": "দৃশ্যকল্প-১ এ দ্বিকোটিক বিভাগকে ইঙ্গিত করা হয়েছে। নিচে ইঙ্গিতকৃত দ্বিকোটিক বিভাগের সুবিধা ও অসুবিধা বিশ্লেষণ করা হলো- কোন জাতিকে তার অন্তর্গত দু'টি বিরুদ্ধ উপজাতিতে বিভক্ত করার প্রক্রিয়াকে দ্বিকোটিক বিভাগ বলে। এ বিভাগ প্রক্রিয়ার কিছু সুবিধা এবং অসুবিধা দুটোই লক্ষ করা যায়। দ্বিকোটিক বিভাগে উপশ্রেণিগুলোর মিলিত ব্যক্ত্যর্থ মূল শ্রেণির ব্যক্ত্যর্থের সমান হয়। এ কারণে দ্বিকোটিক বিভাগে অধ্যাপক ও অতিব্যাপক বিভাগ অনুপপত্তির আশঙ্কা থাকে না। এ ছাড়াও বিরোধ নিয়ম ও মধ্যম রহিত নিয়মের ভিত্তিতে প্রতিষ্ঠিত বলে এ বিভাগে সংকর ও পরস্পরাঙ্গী বিভাগ নামক অনুপপত্তি ঘটে না। বস্তুত দ্বিকোটিক বিভাগ একটি সহজ-সরল প্রক্রিয়া। এ পদ্ধতিতে জাতিবাচক পদটিকে শুধু হ্যাঁ-বাচক ও না-বাচক পদে বিভক্ত করতে হয়। উদ্দীপকের দৃশ্যকল্প-১ এ মানুষকে 'সামাজিক' ও 'অসামাজিক' এবং সামাজিক মানুষকে আবার 'স্বাধীন' ও 'অস্বাধীন' অর্থাৎ হ্যাঁ-বাচক এবং না-বাচক হিসেবে দেখানো হয়েছে। তাই যেকোনো ব্যক্তি নির্দিষ্ট কোনো নিয়ম ছাড়াই এই বিভাগ প্রক্রিয়া সম্পন্ন করতে পারে। অন্যদিকে, দ্বিকোটিক বিভাগের কিছু অসুবিধা লক্ষ করা যায়। কারণ দ্বিকোটিক বিভাগে নঞর্থক পদ দিয়ে নির্দেশিত উপজাতি সম্পর্কে আমরা সুষ্ঠু জ্ঞান লাভ করতে পারি না। দৃশ্যকল্প-১ এ উল্লিখিত 'অসামাজিক' এবং 'অস্বাধীন' পদ দিয়ে সুনির্দিষ্টভাবে মানুষ সম্পর্কে কিছুই বোঝানো হয় না। পাশাপাশি দ্বিকোটিক বিভাগের নেতিবাচক পদটি আসলে একটি সদর্থক পদের বিরুদ্ধ শব্দ, যা বাস্তব ঘটনাভিত্তিক নয়। আলোচনা শেষে বলা যায়, দ্বিকোটিক বিভাগ হলো পদের বিভক্তকরণের বিকল্প প্রক্রিয়া। দ্বিকোটিক বিভাগ প্রক্রিয়ার কোনো বৈজ্ঞানিক ভিত্তি না থাকলেও সীমিত পরিসরে এটি গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "দৃশ্যকল্প ১: কার্টুনের বড়ইগুলো একটা একটা করে পরখ করে পুলক বললো, \"এ কার্টুনের সবগুলো ফলই বড়ই।\" দৃশ্যকল্প-২: তাল গাছ ও নারিকেল গাছ উভয়ই দেখতে লম্বা, পাতা সবুজ ও ডালপালা বিহীন। অতএব 'তাদের ফলও একই হবে। দৃশ্যকল্প-৩: পরিমলা ও মেলেডি উভয়েই এইচ.এস.সি তে গোল্ডেন জিপিএ পেয়েছে। তারা দু'জনই। সুন্দর উপস্থাপনা করে, বিতর্কে ভালো, প্রবন্ধ প্রতিযোগিতায় জেলা পর্যায়ে প্রথম হয়েছে। পরিমলা খুব মেধাবী। সুতরাং মেলোডিও মেধাবী হবে।",
      "tag": "HC 24",
      "sub_questions": [
        {
          "label": "ক",
          "question": "অপ্রকৃত আরোহ কী?",
          "explanation": "যে আরোহ অনুমানে আরোহের মূল ভিত্তি আরোহমূলক লম্ফ অনুপস্থিত তাকে অপ্রকৃত আরোহ বলে।"
        },
        {
          "label": "খ",
          "question": "সাদৃশ্যনুমানে বিশেষ থেকে বিশেষে গমন করা হয়'-এর মাধ্যমে কী বোঝায়?ব্যাখ্যা করো।",
          "explanation": "সাদৃশ্যানুমানে বিশেষ থেকে বিশেষে গমন করা হয়। দু'টি বস্তুর মধ্যে কয়েকটি বিষয়ে সাদৃশ্য লক্ষ্য করে যদি অনুমান করা হয় যে, তাদের একটি কোন বিশেষ গুণের অধিকারী হলে অপরটিও ঐ গুণের অধিকারী হবে, তাহলে যে অনুমান করা হয় তাকে সাদৃশ্যানুমান বলে। এরূপ অনুমানে দুটি বস্তুর মধ্যে কয়েকটি বিষয়ে সাদৃশ্য দেখানো হয়। তারপর যদি দেখা যায় যে, তাদের একটির মধ্যে একটি বিশেষ গুণ বর্তমান, তাহলে অনুমান করা হয় যে, ঐ গুণটি অপর বস্তুটিতেও বর্তমান। সাদৃশ্যানুমানের আশ্রবাক্যে এই বিশেষ গুণের উপস্থিতির ভিত্তিতে সিদ্ধান্তে ঐ বিশেষ গুণের উপস্থিতির অনুমান করা হয় জন্য এখানে বিশেষ থেকে বিশেষে গমন করা হয়।"
        },
        {
          "label": "গ",
          "question": "দৃশ্যকল্প ১ কোন আরোহকে নির্দেশ করে? তা কী প্রকৃত আরোহ? ব্যাখ্যা করো।",
          "explanation": "দৃশ্যকল্প-১ পূর্ণাঙ্গ আরোহকে নির্দেশ করে। প্রকৃত আরোহের অন্তর্ভুক্ত নয়। যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয় তাকে পূর্ণাঙ্গ আরোহ বলে। পূর্ণাঙ্গ আরোহের অন্তর্গত প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। তাই এর সিদ্ধান্তটি নিশ্চিত সত্য হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লক্ষের (জানা থেকে অজানায় যাওয়া) উপস্থিতি। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহ অপ্রকৃত আরোহের একটি প্রকার। উদ্দীপকের দৃশ্যকল্প-১ এ বলা হয়েছে, বড়ইগুলো একটা একটা করে পরখ করে পুলক সিদ্ধান্ত নিল, 'এ কার্টুনের সবগুলো ফলই বড়ই।' এখানে সিদ্ধান্তটি নিশ্চিত সত্য হলেও জানা থেকে অজানায় যাওয়া হয়নি। বরং জানা বিষয়ের ভিত্তিতেই সিদ্ধান্ত নেওয়া হয়েছে। তাই বলা যায়, দৃশ্যকল্প-১ এ বর্ণিত আরোহটি পূর্ণাঙ্গ আরোহের একটি দৃষ্টান্ত।"
        },
        {
          "label": "ঘ",
          "question": "দৃশ্যকল্প-২ ও দুশ্যকল্প ৩ এর অনুমান প্রক্রিয়ার মধ্যে তুলনামূলক সম্পর্ক আলোচনা করো।",
          "explanation": "দৃশ্যকল্প-২ ও দৃশ্যকল্প-৩ এর অনুমান প্রক্রিয়ায় যথাক্রমে অসাধু সাদৃশ্যানুমান ও সাধু সাদৃশ্যানুমান লক্ষ করা যায়। নিচে অসাধু সাদৃশ্যানুমান ও সাধু সাদৃশ্যানুমানের মধ্যে তুলনামূলক সম্পর্ক আলোচনা করা হলো- যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া। অন্যদিকে, যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয় তাকে সাধু সাদৃশ্যানুমান বলে। অর্থাৎ, এ সাদৃশ্যানুমানে সাদৃশ্যের বিষয়গুলো মৌলিক ও গুরুত্বপূর্ণ হওয়ার কারণে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি। উদ্দীপকের দৃশ্যকল্প-২ এ উল্লেখিত সাদৃশ্যানুমানে তাল গাছ ও নারিকেল গাছের মধ্যে 'লম্বা', 'পাতা সবুজ' ও 'ডালপালা বিহীন' নামক অমৌলিক সাদৃশ্যের ভিত্তিতে সিদ্ধান্তে একই ফল হওয়া বিষয়ে সিদ্ধান্ত গ্রহণ করায় এটি অসাধু সাদৃশ্যানুমান। কেননা গাছের লম্বা, পাতা সবুজ ও ডালপালা বিহীন গুণের সাথে ফল হওয়ার কোনো সম্পর্ক নেই। কিন্তু দৃশ্যকল্প-৩ এ উল্লেখিত সাদৃশ্যানুমানে পরিমলা ও মেলোডি উভয়েই মাঝে মৌলিক ও গুরুত্বপূর্ণ সাদৃশ্যের ভিত্তিতে সিদ্ধান্ত গ্রহণ করা হয়েছে পরিমলা যেহেতু মেধাবী, তাই মেলোডিও মেধাবী হবে। এ কারণে এটি সাধু সাদৃশ্যানুমানের একটি দৃষ্টান্ত। আলোচনা শেষে বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "দৃশ্যকল্প-১: মাধ্যাকর্ষণ কী? জানতে চাইলে তিনি সাইফুলকে বললো, \"ভূদেবতা যখন হুঙ্কার দিয়ে ডাক দেয় তখন পৃথিবী ভয় পায়, আর সব তারদিকে মেনে আসে তাকে মাধ্যাকর্ষণ বলে।\" তখন কমির চচা বললো, \"যে বল বা শক্তির জোরে পৃথিবী সব বস্তুকে মাটির েিদক আকর্ষণ করে তাকে মাধ্যাকর্ষণ বলে। দৃশ্যকল্প-২:",
      "tag": "HC 24",
      "sub_questions": [
        {
          "label": "ক",
          "question": "বৈজ্ঞানিক ব্যাখ্যা কাকে বলে?",
          "explanation": "যে ব্যাখ্যায় প্রকৃতির নিয়ম অনুসরণ করে ঘটনার কার্যকারণ সম্পর্ক আবিষ্কারের মাধ্যমে বিবৃতি দেওয়া হয় তাকে বৈজ্ঞানিক ব্যাখ্যা বলে।"
        },
        {
          "label": "খ",
          "question": "পরম নিয়মের ব্যাখ্যা দেয়া যায় না কেন? ব্যাখ্যা করো।",
          "explanation": "সর্বোচ্চ নিয়ম হওয়ার কারণে মৌলিক বা পরম নিয়মের ব্যাখ্যা দেওয়া যায় না। মৌলিক বা পরম নিয়ম হলো সর্বোচ্চ নিয়ম। যেমন- প্রকৃতির নিয়মানুবর্তিতা নীতি, কার্যকারণ নিয়ম ইত্যাদি। এসব নিয়মের চেয়ে উচ্চতর অন্য কোনো নিয়ম নেই। পাশাপাশি এরূপ নিয়মকে অন্য কোনো নিয়মের অন্তর্ভুক্তও করা যায় না। তাই মৌলিক বা পরম নিয়মের ব্যাখ্যা দেওয়া সম্ভব নয়।"
        },
        {
          "label": "গ",
          "question": "দৃশ্যকল্প-২ এ বৈজ্ঞানিক ব্যাখ্যার কোন রূপটি প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-২ এ বৈজ্ঞানিক ব্যাখ্যার বিশ্লেষণ রূপটি প্রতিফলিত হয়েছে। কয়েকটি কারণ মিলিতভাবে কাজ করার ফলে একটি মিশ্র কার্য উৎপন্ন হয়। বৈজ্ঞানিক ব্যাখ্যায় এরূপ মিশ্র কার্যের কারণগুলোকে আলাদা করে দেখানো হয়। এভাবে কোনো ঘটনার মিশ্র কার্য ব্যাখ্যার প্রক্রিয়াকেই বলে বিশ্লেষণ। এক্ষেত্রে মিশ্রকার্য হলো কতগুলো, স্বতন্ত্র কারণের মিলিত প্রচেষ্টার ফল। বিশ্লেষণে মিশ্র কার্যের কারণগুলো পৃথক পৃথকভাবে দেখানো হয়। যেমন- নদীতে নৌকা চালানো একটি মিশ্র কার্য। কারণ নৌকা চালানোর ক্ষেত্রে নদীর স্রোত, বাতাসের বেগ, মাঝির দক্ষতা, দাঁড়ের ব্যবহার স্বতন্ত্র কারণ হিসেবে একসাথে কাজ করে। এসব স্বতন্ত্র কারণের মিলিত প্রচেষ্টার ফলে নৌকা চালানো সম্ভব হয়। বিশ্লেষণের অনুরূপ দৃষ্টান্ত লক্ষ করা যায় উদ্দীপকের দৃশ্যকল্প-২ এর দৃষ্টান্তে। উদ্দীপকে দৃশ্যকল্প-২ এ 'বেগুন ভর্তা' মিশ্র কার্যটি সংঘটনে বেগুন, মরিচ, পিঁয়াজ, লবণকে কারণ হিসেবে দেখানো হয়েছে যা ব্যাখ্যার বিশ্লেষণ রূপের অনুরূপ। তাই 'বলা যায়, দৃশ্যকল্প-২ এর মিশ্র কার্যটির ব্যাখ্যায় বৈজ্ঞানিক ব্যাখ্যার বিশ্লেষণ রূপটি দৃশ্যমান।"
        },
        {
          "label": "ঘ",
          "question": "দৃশ্যকল্প-১ এ জিনি ও কমির চাচার বক্তব্যের মধ্যস্থিত পার্থক্যসমূহ বিশ্লেষণ করো।",
          "explanation": "দৃশ্যবর-১ এ জিনি ও করিম চাচার বক্তব্যে যথাক্রমে লৌকিক ব্যাখ্যা ও বৈজ্ঞানিক ব্যাখ্যাকে নির্দেশ করা হয়েছে। নিচে লৌকিক ব্যাখ্যা ও বৈজ্ঞানিক ব্যাখ্যার মধ্যস্থিত পার্থক্যসমূহ বিশ্লেষণ করা হলো- উদ্দীপকের দৃশ্যকল্প-১ এ বর্ণিত জিনি মাধ্যাকর্ষণ শক্তির ব্যাখ্যায় বলে, 'ভূদেবতা যখন হুঙ্কার দিয়ে ডাক দেয় তখন পৃথিবী ভয় পায়, আর সব তার দিকে নেমে আসে তাকে মাধ্যাকর্ষণ বলে।' এখানে অতিপ্রাকৃতিক ও মনগড়া কারণ উল্লেখ করে মাধ্যাকর্ষণ শক্তির ব্যাখ্যা করা হয়েছে। তাই এটি 'একটি লৌকিক ব্যাখ্যা। এরূপ ব্যাখ্যা সংশ্লিষ্ট ঘটনার সাথে অপ্রাসঙ্গিক হয়ে থাকে। লৌকিক ব্যাখ্যায় সংশ্লিষ্ট ঘটনাকে সমজাতীয় অন্যান্য ঘটনার সাথে সংযুক্তিকরণ করা হয় না। এ ধরনের ব্যাখ্যায় অতিপ্রাকৃতিক কারণ ও ব্যক্তির ব্যক্তিগত বিশ্বাস প্রতিফলিত হয়ে থাকে। যেহেতু বিভিন্ন ব্যক্তির বিশ্বাস বিভিন্ন রকম, তাই লৌকিক ব্যাখ্যা স্থান-কাল-পাত্রভেদে ভিন্ন ভিন্ন হয়ে থাকে। এ কারণে লৌকিক ব্যাখ্যার গুরুত্ব সবার কাছে সমান নয়। অন্যদিকে, দৃশ্যকল্প-১ এ বর্ণিত করিম চাচার ব্যাখ্যায় বলা হয়েছে, 'যে বল বা শক্তির জোরে পৃথিবী সব বস্তুকে মাটির দিকে আকর্ষণ করে তাকে মাধ্যাকর্ষণ বলে।' মাধ্যাকর্ষণ শক্তির এ ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে শক্তিটির ব্যাখ্যা প্রদান করা হয়েছে। তাই এটি বৈজ্ঞানিক ব্যাখ্যার একটি দৃষ্টান্ত। এরূপ ব্যাখ্যায় কার্যকারণ সম্পর্ক নির্ণয় করে ঘটনার প্রসঙ্গিক বিবৃতি দেওয়া হয়। বৈজ্ঞানিক ব্যাখ্যার ক্ষেত্রে প্রাকৃতিক ও বৈজ্ঞানিক নিয়ম অনুসরণ করা হয় বলে এ ব্যাখ্যা স্থান-কাল-পাত্রভেদে সবসময় একইরকম হয়ে থাকে। তাই সর্বত্রই বৈজ্ঞানিক ব্যাখ্যার গুরুত্ব রয়েছে।"
        }
      ]
    },
    {
      "number": "5",
      "uddipok": "দৃশ্যকল্প-১: নয়না কাগজ কাটার জন্য একটা কাঁচি কিনলো। পরবর্তীতে দেখা গেলো যে, সে ঐ একই কাঁচি দিয়ে কাপড়, ফুল, পাতা সবই কাটতে পারছে। দৃশ্যকল্প-২: ইউন্য তার বান্ধবী 'দোলনকে বললো, \"শীলং এ এখন অনেক শীত। তুমি যখন বেড়াতে আসবে, তখন গরম কাপড় কম আনবে তাই সুস্থ থাকবে।\" তিতাস বললো, \"এখন বাংলাদেশে গ্রীষ্মকাল, প্রচণ্ড গরম। তাই শীলংএ ঠান্ডা লাগবে না।\"",
      "tag": "HC 24",
      "sub_questions": [
        {
          "label": "ক",
          "question": "বাস্তব কারণ কী?",
          "explanation": "কোনো ঘটনা ব্যাখ্যার জন্য একটি অস্তিত্বশীল কারণ অনুমান করতে হয়, সেই কারণকেই বাস্তব কারণ বলে"
        },
        {
          "label": "খ",
          "question": "প্রকল্পের ক্ষেত্রে পরীক্ষণ কীভাবে সংকট থেকে উত্তরণ ঘটায়? ব্যাখ্যা করো।",
          "explanation": "প্রকল্পের ক্ষেত্রে পরীক্ষণ প্রকল্পটির সিদ্ধান্ত সত্য নাকি মিথ্যা এ সিদ্ধান্ত দিয়ে সংকট থেকে উত্তরণ ঘটায়। একটি প্রকল্প প্রমাণের জন্য চারটি স্তর রয়েছে। যথা- ১. নিরীক্ষণ, ২. আনুমানিক ধারণা, ৩. সিদ্ধান্ত অনুমান ও ৪. পরীক্ষামূলক সমর্থন। প্রকৃতিতে কোনো ঘটনার ব্যাখ্যা দেওয়ার জন্য আমরা ঘটনাটি নিরীক্ষণ করি। এরপর ঐ ঘটনা সম্বন্দ্বে একটি প্রাথমিক আনুমানিক ধারণা করি। এরপর সিদ্ধান্ত অনুমান করি। অবশেষে পরীক্ষণের সাহায্যে সিদ্ধান্তটি বাস্তবের সাথে মিলে গেলে প্রকল্পটি সত্য বলে সমর্থিত হয়। আর বাস্তবের সাথে মিল না থাকলে সিদ্ধান্তটি বাতিল করে নতুন প্রকল্প গ্রহণ করতে হয়। তাই প্রকল্পের ক্ষেত্রে পরীক্ষণ প্রকল্পটির সিদ্ধান্তের সত্যতা যাচাই করে সংকট থেকে উত্তরণ ঘটায়।"
        },
        {
          "label": "গ",
          "question": "দৃশ্যকল্প-১ প্রকল্পের কোন দিকটির নির্দেশ করে? ব্যাখ্যা করো।",
          "explanation": "দৃশ্যকল্প-১ প্রকল্পের আরোহ সমন্বয়ের দিকটির নির্দেশ করে। প্রকল্প হলো কোনো ঘটনাকে ব্যাখ্যা করার জন্য আনুমানিক ধারণা। কিন্তু অনেক সময় দেখা যায়, যে ঘটনাকে ব্যাখ্যা করার জন্য প্রকল্প প্রণয়ন করা হয় সে ঘটনাকে ব্যাখ্যা করা ছাড়াও একই প্রকল্প দিয়ে অন্যান্য ঘটনাকেও ব্যাখ্যা করা যায় তখন তাকে আরোহ সমন্বয় বলে। যেমন: মাধ্যাকর্ষণ প্রকল্পটি প্রথমে বস্তুর পতনের ব্যাখ্যা করার জন্য প্রণয়ন করা হয়েছিল। পরবর্তীতে একই প্রকল্প দিয়ে আকাশে গ্রহ- নক্ষত্রের অবস্থান, জোয়ার-ভাটা ইত্যাদি ঘটনাকেও ব্যাখ্যা করা হয়। উদ্দীপকের দৃশ্যকল্প-১ এ নয়না কাগজ কাটার জন্য একটা কাঁচি কিনলো। পরবর্তীতে দেখা গেলো যে, সে ঐ একই কাঁচি দিয়ে কাপড়, ফুল, পাতা সবই কাটতে পারছে। এখানে নয়না প্রথমে কাগজ কাটার জন্য কাঁচিটি নিলেও পরবর্তীতে সেই একই কাঁচি দিয়ে কাপড়, ফুল, পাতা সবই কাটতে পারছে। এ ঘটনাটি দ্বারা ব্যাখ্যার আরোহ সমন্বয় ধারণাটি ফুটে উঠেছে।"
        },
        {
          "label": "ঘ",
          "question": "দৃশ্যকল্প-২ বৈধ প্রকল্পের ক্ষেত্রে কীভাবে বাধাস্বরূপ তা বিশ্লেষণ করো।",
          "explanation": "দৃশ্যকল্প-২ এ আত্মবিরোধী প্রকল্পের উল্লেখ থাকায় তা বৈধ প্রকল্পের ক্ষেত্রে বাধাস্বরূপ। কোনো ঘটনার কারণ নির্ণয় করার জন্য প্রাথমিক আনুমানিক ধারণা হিসেবে প্রকল্প প্রণয়ন করা হয়। বৈধ প্রকল্পের শর্ত অনুযায়ী প্রকল্প আত্মবিরোধী হতে পারবে না। কারণ প্রকল্প আত্মবিরোধী বলতে বোঝায়, ঘটনার জন্য গৃহীত প্রকল্প এবং আলোচ্য ঘটনা পরস্পরবিরোধী। যেমন- কোনো গরিব লোকের ধনী হওয়ার কারণ হিসেবে যদি প্রকল্প করা হয় যে, লোকটি খুবই অলস ছিলেন এবং সারাদিন ঘুমিয়ে থাকতেন, তাই তিনি ধনী হয়েছেন। তাহলে প্রকল্পটি আত্মবিরোধী হবে। কারণ এখানে আলোচ্য ঘটনা ও সেই ঘটনাকেন্দ্রিক প্রকল্প পরস্পরবিরোধী। এই রকম প্রবল্প মূল্যহীন। তাই কোনো প্রকল্পকে বৈধ হতে হলে তার সাথে আলোচ্য ঘটনার বিরোধ থাকতে পারবে না। উদ্দীপকের দৃশ্যকল্প-২ এ বর্ণিত ঘটনায়, ইউনা তার বান্ধবী দোলনকে বললো, 'শীলং এ এখন অনেক শীত। তুমি যখন বেড়াতে আসবে, তখন গরম কাপড় কম আনবে তাই সুস্থ থাকবে।' আবার, তিতাস বললো, 'এখন বাংলাদেশে গ্রীষ্মকাল, প্রচণ্ড গরম। তাই শীলং এ ঠান্ডা লাগবে না।' এখানে ইউনা ও তিতাসের এই বক্তব্যদ্বয় আত্মবিরোধী। কারণ আমরা জানি, শীতের সময় অসুস্থতা থেকে বাঁচতে গরম কাপড় বেশি করে পরতে হয়। আর বাংলাদেশে যখন গ্রীষ্মকাল, তখন শীলং এ শীতকাল থাকে। তাই সেখানে ঠান্ডা লাগবে। আলোচনা শেষে তাই বলা যায়, দৃশ্যকল্প-২ এর ইউনা ও তিতাস এরূপ আত্মবিরোধী প্রকল্প গ্রহণ করার কারণে বৈধ প্রকল্পের শর্ত মানা হয়নি। তাই, দৃশ্যকল্প-২ বৈধ প্রকল্পের ক্ষেত্রে বাধাস্বরূপ।"
        }
      ]
    },
    {
      "number": "6",
      "uddipok": "দৃশ্যকল্প-১: টেংরা, পুটি, শিং, বাতাসী, মলা প্রভৃতি মিঠা পানির মাছে ক্যালসিয়াম আছে। সুতরাং সব মিঠা পানির মাছে ক্যালসিয়াম আছে। দৃশ্যকল্প-২: এ পর্যন্ত রাজশাহরি যত ধরনের আম খেয়েছি সব আমই মিষ্টি ও সুস্বাদু। তাই বলা যায় সব আমই মিষ্টি ও সুস্বাদু।",
      "tag": "HC 24",
      "sub_questions": [
        {
          "label": "ক",
          "question": "আরোহ কাকে বলে?",
          "explanation": "কয়েকটি বিশেষ বস্তু বা ঘটনার অভিজ্ঞতার ভিত্তিতে একটি সার্বিক সিদ্ধান্ত প্রতিষ্ঠা করার প্রক্রিয়াকে আরোহ বলে।"
        },
        {
          "label": "খ",
          "question": "আরোহ কখন প্রকৃত বা যথার্থ হয়? ব্যাখ্যা করো।",
          "explanation": "আরোহের মধ্যে আরোহমূলক লম্ফ বিদ্যমান থাকলে আরোহটি প্রকৃত বা যথার্থ হয়। যে আরোহ অনুমান প্রক্রিয়ায় আরোহমূলক লম্ফ উপস্থিত থাকে তাকে প্রকৃত আরোহ বলে। আর আরোহ অনুমানের জানা আশ্রয়বাক্য থেকে অজানা সিদ্ধান্তে যাওয়ার প্রক্রিয়াকে' আরোহমূলক লম্ফ বলে। যেমন- ক, খ ও গ নামক ব্যক্তির মৃত্যু দেখে 'সকল মানুষ হয় মরণশীল' এরূপ অনুমান করার প্রবণতাই হলো আরোহমূলক লম্ফ। আরোহমূলক লঙ্ক ছাড়া প্রকৃত আরোহের সিদ্ধান্ত নেওয়া যায় না। এ কারণে আরোহমূলক সম্ফ হলো প্রকৃত আরোহের প্রধান বৈশিষ্ট্য।"
        },
        {
          "label": "গ",
          "question": "'দৃশ্যকল্প-২ এ কোন অনুপপত্তি ঘটেছে? ব্যাখ্যা করো।",
          "explanation": "দৃশ্যকল্প-২ এ অবৈজ্ঞানিক আরোহ নির্দেশিত হওয়ায় এখানে অবৈধ সার্বিকীকরণ অনুপপত্তি ঘটেছে। অবৈজ্ঞানিক আরোহে বাস্তব দৃষ্টান্তের ওপর ভিত্তি করে সিদ্ধান্ত নেওয়া হয়। এক্ষেত্রে অনেক সময় পর্যাপ্ত দৃষ্টান্ত নিরীক্ষণ না করে কেবল অনুকূল দৃষ্টান্তের ভিত্তিতেই সিদ্ধান্ত নেওয়া হয়। এর ফলে যে ভ্রান্তি ঘটে তাকে অবৈধ সার্বিকীকরণ অনুপপত্তি বলে। যার দৃষ্টান্ত উদ্দীপকের দৃশ্যকল্প-২ এ প্রতীয়মান হয়। উদ্দীপকের দৃশ্যকল্প-২ এ বলা হয়েছে, এ পর্যন্ত রাজশাহীর যত ধরনের আম খেয়েছি সব আমই মিষ্টি ও সুস্বাদু। তাই বলা যায়, সব আমই মিষ্টি ও সুস্বাদু। এখানে উল্লেখিত দৃষ্টান্তে শুধু অনুকূল দৃষ্টান্ত পর্যবেক্ষণ করে সিদ্ধান্ত গ্রহণ করা হয়েছে। কোনো প্রতিকূল দৃষ্টান্তকে বিবেচনা করা হয়নি। কিন্তু কোনো অবস্থায় একটিমাত্র প্রতিকূল দৃষ্টান্ত পাওয়া গেলে সমগ্র সিদ্ধান্তটি ভ্রান্ত বলে প্রমাণিত হবে এবং সিদ্ধান্তটি বাতিল হয়ে যাবে। ফলে সিদ্ধান্তের সার্বিকীকরণ অবৈধ হবে এবং অনুপপত্তি ঘটবে। এ জাতীয় অনুপপত্তিকে অবৈধ সার্বিকীকরণ অনুপপত্তি বলে। তাই বলা যায়, উদ্দীপকের দৃশ্যকল্প-২ এ রাজশাহীর সব ধরনের আম পর্যবেক্ষণ করে পৃথিবীর সকল আম সম্পর্কে সিদ্ধান্ত গ্রহণ করায় অবৈধ সার্বিকীকরণ অনুপপত্তি ঘটেছে"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এর অনুমান প্রক্রিয়ার মধ্যে তুলনামূলক সম্পর্ক আলোচনা করো।",
          "explanation": "দৃশ্যকল্প-১ ও দৃশ্যকল্প-২ এর অনুমান প্রক্রিয়াদ্বয় যথাক্রমে বৈজ্ঞানিক ও অবৈজ্ঞানিক আরোহ। নিচে বৈজ্ঞানিক আরোহ ও অবৈজ্ঞানিক আরোহের মধ্যে তুলনামূলক সম্পর্ক আলোচনা করা হলে দৃশ্যকল্প-১ এ বর্ণিত, 'টেংরা, পুটি, শিং, বাতাসী, মলা প্রভৃতি মিঠা পানির মাছে ক্যালসিয়াম আছে। সুতরাং সব মিঠা পানির মাছে ক্যালসিয়াম আছে।' এখানে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত নেওয়া হয়েছে। এ কারণে এটি বৈজ্ঞানিক আরোহের দৃষ্টান্ত। অন্যদিকে, দৃশ্যকল্প-২ এ বর্ণিত, 'এ পর্যন্ত রাজশাহীর যত ধরনের আম খেয়েছি সব। আমই মিষ্টি ও সুস্বাদু। তাই বলা যায়, সব আমই মিষ্টি ও সুস্বাদু।' এখানে প্রকৃতির নিয়মানুবর্তিতা নীতি এবং অনুকূল অভিজ্ঞতার ভিত্তিতে সিদ্ধান্ত নেওয়া হয়েছে। এ কারণে এটি অবৈজ্ঞানিক আরোহের দৃষ্টান্ত। বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয় বলে তা নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। যেমনটি উদ্দীপকের দৃশ্যকল্প-২ এ পরিলক্ষিত হয়। তাই অবৈজ্ঞানিক আরোহের সিদ্ধান্ত সম্ভাব্য হয়। আলোচনা শেষে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান।"
        }
      ]
    },
    {
      "number": "7",
      "uddipok": "দৃশ্যকল্প-১: শিক্ষা হলো মনের চোখ। দৃশ্যকল্প-২: কুমির হয কুমিরত্বসম্পন্ন মরণশীল প্রাণী। দৃশ্যকল্প-৩: ইলিশ হয় ইলিশত্বসম্পন্ন একলেজ বিশিষ্ট মাছ।",
      "tag": "HC 24",
      "sub_questions": [
        {
          "label": "ক",
          "question": "সংজ্ঞার্থ কী?",
          "explanation": "যে সব শব্দ ব্যবহার করে একটি পদের সংজ্ঞা দেওয়া হয় তাকে সংজ্ঞার্থ পদ বলে।"
        },
        {
          "label": "খ",
          "question": "'মেঘনা' এর সংজ্ঞা দেয়া কি সম্ভব? ব্যাখ্যা করো।",
          "explanation": "জাত্যর্থ না থাকার কারণে 'মেঘনা' নামবাচক পদটির সংজ্ঞা দেওয়া যায় না। নামবাচক পদগুলো অর্থহীন চিহ্ন মাত্র। যেমন- 'ঢাকা', 'যমুনা', 'রহিম' ইত্যাদি নাম নির্দেশিত শহর, নদী ও ব্যক্তির বিভেদক লক্ষণ নির্ণয় করা যায় না বলে এদের সংজ্ঞা দেয়া সম্ভব নয়। আবার, বিশিষ্ট নাম বা বস্তুর অসংখ্য গুণ থাকতে পারে এবং এর সবগুলো উল্লেখ করে কোনো সংজ্ঞা নির্দেশ করা সম্ভব নয়।"
        },
        {
          "label": "গ",
          "question": "দৃশ্যকল্প-১ এ যৌক্তিক সংজ্ঞায় কোন অনুপত্তি ঘটেছে কি? ব্যাখ্যা করো।",
          "explanation": "দৃশ্যকল্প-১ এ যৌক্তিক সংজ্ঞার রূপক সংজ্ঞাজনিত অনুপপত্তি ঘটেছে। যৌক্তিক সংজ্ঞার দ্বিতীয় নিয়ম অনুসারে- 'কোনো পদের সংজ্ঞা দিতে হলে সংজ্ঞেয় পদ থেকে সংজ্ঞার্থ পদকে অধিক স্পষ্ট হতে হবে, কোনো রূপক বা দুর্বোধ্য ভাষা ব্যবহার করা যাবে না।' সংজ্ঞার এ নিয়মটি লঙ্ঘন করে সংজ্ঞায় রূপক ভাষা ব্যবহার করলে যে অনুপপত্তি ঘটে তা-ই রূপক সংজ্ঞাজনিত অনুপপত্তি। যেমন- 'জীবন একটি রঙ্গমঞ্চ'। এখানে 'জীবন' পদের অর্থ প্রকাশ করতে 'রঙ্গমঞ্চ' নামক রূপকের আশ্রয় নেওয়া হয়েছে। এর ফলে 'জীবন' পদের সংজ্ঞার মূল উদ্দেশ্যই ব্যাহত হয়েছে। সংজ্ঞার অনুরূপ অনুপপত্তি লক্ষ করা যায় উদ্দীপকের দৃশ্যকল্প-১ এ। উদ্দীপকের দৃশ্যকল্প-১ এ বলা হয়েছে, 'শিক্ষা হলো মনের চোখ।' এখানে শিক্ষার সংজ্ঞা প্রদানে আবশ্যিক বৈশিষ্ট্য বা জাত্যর্থ প্রকাশ না করে শিক্ষাকে রূপকভাবে 'মনের চোখ' বলে উল্লেখ করা হয়েছে। তাই বলা যায়, দৃশ্যকল্প-১ এ রূপক সংজ্ঞা অনুপপত্তি ঘটেছে।।"
        },
        {
          "label": "ঘ",
          "question": "দৃশ্যকল্প-২ ও ৩ এর সংজ্ঞাগুলোর মধ্যস্থিত সম্পর্ক বিশ্লেষণ করো।",
          "explanation": "দৃশ্যকল্প-২ ও ৩ এর সংজ্ঞাগুলো যথাক্রমে যৌক্তিক সংজ্ঞা ও আপতিক বা অবান্তর সংজ্ঞাকে নির্দেশ করে। নিচে যৌক্তিক সংজ্ঞা ও আপতিক বা অবান্তর সংজ্ঞার মধ্যস্থিত সম্পর্ক বিশ্লেষণ করা হলো- যৌক্তিক সংজ্ঞায় একটি পদের আবশ্যিক গুণ উল্লেখ করে সংজ্ঞা প্রদান করা হয়। পদের এ আবশ্যিক গুণকে বলা হয় জাত্যর্থ। জাত্যর্থের জন্য পদের আসন্নতম জাতি এবং বিভেদক লক্ষণ উল্লেখ করতে হয়। যেমন- আমরা জানি, 'মানুষ' পদের জাত্যর্থ হলো 'জীববৃত্তি' ও 'বুদ্ধিবৃত্তি'। তাই মানুষ পদের বৈধ সংজ্ঞা হলো 'মানুষ হয় বুদ্ধিবৃত্তিসম্পন্ন জীব'। উদ্দীপকের দৃশ্যকল্প-২ এ বর্ণিত, 'কুমির হয় কুমিরত্বসম্পন্ন মরণশীল প্রাণী।' এ বক্তব্যে 'কুমির' পদের পূর্ণ জাত্যর্থ তথা বিভেদক লক্ষণ 'কুমিরত্বসম্পন্ন' ও আসন্নতম জাতি 'মরণশীল প্রাণী' উল্লেখ করা হয়েছে। এ কারণে দৃষ্টান্তটি একটি বৈধ যৌক্তিক সংজ্ঞা হিসেবে বিবেচিত। অন্যদিকে, কোনো পদের সংজ্ঞায় উল্লেখিত অতিরিক্ত গুণটুকু যদি পদের অবিচ্ছেদ্য অবান্তর লক্ষণ হয়, তাহলে সংজ্ঞা ভ্রান্ত হবে। এরূপ ভ্রান্ত সংজ্ঞার নাম আপতিক বা অবান্তর সংজ্ঞা। যেমন- মানুষ হয় বুদ্ধিবৃত্তি সম্পন্ন দ্বিপদ জীব। এখানে অতিরিক্ত 'দ্বিপদ' গুণটি মানুষ পদের জাত্যর্থ না হয়ে অবিচ্ছেদ্য অবান্তর লক্ষণ হওয়ায় আপতিক সংজ্ঞা অনুপপত্তি ঘটেছে। উদ্দীপকের দৃশ্যকল্প-৩ এ-ও দেখতে পাই, 'ইলিশ হয় ইলিশত্বসম্পন্ন একলেজ বিশিষ্ট মাছ।' এখানে 'একলেজ বিশিষ্ট' গুণটি 'ইলিশ' পদের জাতিগত অবিচ্ছেদ্য অবান্তর লক্ষণ। তাই সংজ্ঞাটিতে আপতিক বা অবান্তর সংজ্ঞা অনুপপত্তি ঘটেছে। আলোচনা শেষে বলা যায়, উদ্দীপকের দৃশ্যকল্প-২ ও ৩ এ নির্দেশিত যৌক্তিক সংজ্ঞা ও আপতিক বা অবান্তর সংজ্ঞার মধ্যে, বৈধ ও অবৈধতার দিক থেকে বৈসাদৃশ্যগত সম্পর্ক বিদ্যমান।"
        }
      ]
    },
    {
      "number": "8",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "বিভক্তমূল কী?",
          "explanation": "মূলসূত্র অনুসারে যে জাতিকে তার অন্তর্গত উপজাতিসমূহে বিভক্ত করা হয় তাকে বিভক্ত মূল (Divided Whole) বলে।"
        },
        {
          "label": "খ",
          "question": "অব্যপক বিভাগে ব্যক্তর্থের কী ঘটে? ব্যাখ্যা করো।",
          "explanation": "অব্যাপক বিভাগে বিভাজক উপশ্রেণীগুলোর সমষ্টিগত ব্যক্ত্যর্থ বিভাজ্য জাতিটির ব্যক্ত্যর্থ থেকে কম হয়। অব্যাপক বিভাগ একটি ত্রুটিপূর্ণ বিভাগ। বিভাগের তৃতীয় নিয়ম লঙ্ঘন করলে এরূপ বিভাগের উদ্ভব ঘটে। তৃতীয় নিয়মটি' হলো- বিভক্ত উপজাতিগুলোকে মিলিতভাবে বিভাজ্য জাতিটির সাথে সমব্যাপক হতে হবে। এ নিয়মটি লঙ্ঘন করার ফলে যদি কোন বিভাগে দেখা যায় যে, উপজাতিগুলোর সমষ্টিগত ব্যক্ত্যর্থ বিভাজ্য জাতিটির ব্যক্ত্যর্থ থেকে কম হয়েছে 'তাহলে বিভাগটি ত্রুটিপূর্ণ বলে বিবেচিত হয় এবং এরূপ ত্রুটিকে অব্যাপক বিভাগ অনুপপত্তি বলে।"
        },
        {
          "label": "গ",
          "question": "দৃশ্যকল্প ১ এ প্রতিফলিত বিষয়টির প্রাসঙ্গিকতা ব্যাখ্যা করে।",
          "explanation": "দৃশ্যকল্প-১ এ দ্বিকোটিক বিভাগ প্রতিফলিত হয়েছে। নিচে দ্বিকোটিক বিভাগ বিষয়টির প্রাসঙ্গিকতা ব্যাখ্যা করা হলো- কোন জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়াকে দ্বিকোটিক বিভাগ বলে। এরূপ বিভাগের প্রতি ক্ষেত্রে একটি বৃহত্তম জাতিকে মাত্র দু'টি উপজাতিতে ভাগ করা হয়। এদের একটি সদর্থক পদ বিশিষ্ট অপরটি নঞর্থক পদ বিশিষ্ট হয়। যেমন- মানুষকে 'সৌন্দর্য' মূলনীতির ভিত্তিতে 'সুন্দর' ও 'অসুন্দর' এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ। উদ্দীপকের দৃশ্যকল্প-১ এ 'উদ্ভিদ' পদকে 'ফলজ উদ্ভিদ' ও 'অফলজ উদ্ভিদ' পদে বিভক্ত করা হয়েছে। অর্থাৎ বিভক্তির উপজাতিগুলো পরস্পর বিরুদ্ধ পদ। এ কারণে দৃশ্যকল্প-১ এ দ্বিকোটিক বিভাগের দিকটি প্রতিফলিত হয়েছে। দ্বিকোটিক বিভাগ একটি সহজ-সরল প্রক্রিয়া। বিভাগের সবগুলো নিয়মই মোটামুটিভাবে এখানে পালিত হয়। এখানে প্রতি বিভাগে এক জোড়া বিরুদ্ধে পদ থাকে যারা পরস্পর বিচ্ছেদক। প্রতি বিভাগে একটিমাত্র সূত্র থাকে। এতে উপজাতিগুলো জাতির সাথে সমব্যাপক। আর জাতির নাম উপজাতির বেলায়ও প্রযোজ্য। তাই বলা যায়, দ্বিকোটিক বিভাগ যৌক্তিক বিভাগের সাথে প্রাসঙ্গিক।"
        },
        {
          "label": "ঘ",
          "question": "দৃশ্যকল্প ১ এর সাথে দৃশ্যকল্প ২ এর A ও B বিভাগ প্রক্রিয়ার সম্পর্ক বিশ্লেষণ করো।",
          "explanation": "দৃশ্যকল্প-১ দ্বারা দ্বিকোটিক বিভাগ ও দৃশ্যকল্প-২ এর A ও B বিভাগ দ্বারা যথাক্রমে গুণগত বিভাগ ও অঙ্গগত বিভাগ প্রক্রিয়াকে নির্দেশ করা হয়েছে। নিচে দ্বিকোটিক বিভাগের সাথে গুণগত বিভাগ ও. অঙ্গগত বিভাগ প্রক্রিয়ার সম্পর্ক বিশ্লেষণ করা হলো- দৃশ্যকল্প-১ এর দ্বিকোটিক বিভাগ হলো কোন জাতিকে তার অন্তর্গত দু'টি বিরুদ্ধ উপজাতিতে বিভক্ত করার একটি প্রক্রিয়া। এ বিভাগ প্রক্রিয়ায় যৌক্তিক বিভাগের সবগুলো নিয়মই পালিত হয় বলে নিয়ম কানুনের দিক দিয়ে এ প্রক্রিয়াটি একটি নিখুঁত ও নির্ভুল প্রক্রিয়া। এতে বিভাগের কোন অনুপপত্তি ঘটার কোনই সম্ভাবনা থাকে না। অন্যদিকে, দৃশ্যকল্প-২ এর A বিভাগে একটি মোমবাতিকে 'ছোট, সুন্দর, সাদা, লম্বা গুণে বিভক্ত করায় এখানে গুণগত বিভাগ, অনুপপত্তি এবং B বিভাগে 'শিখা' ও 'সলতে'তে বিভক্ত করায় অঙ্গগত বিভাগ অনুপপত্তি ঘটেছে। কোন ব্যক্তি বা বস্তুকে তার অন্তর্গত গুণসমূহের মধ্যে বিভক্ত করার প্রক্রিয়াকে গুণগত বিভাগ বলে। গুণগত বিভাগ কোনো যৌক্তিক বিভাগ নয়। এতে কোন জাতিকে তার অন্তর্গত উপজাতিতে ভাগ করার বদলে কোন ব্যক্তি বা বস্তুকে তার গুণসমূহে ভাগ করা হয়। যেমন- চিনিকে সাদাত্ব, মিষ্টিত্ব, কঠিনতা, উজ্জ্বলতা ইত্যাদিতে ভাগ করা একটি গুণগত বিভাগ। আর কোন ব্যক্তি বা বস্তুকে তার অন্তর্গত বিভিন্ন অঙ্গ-প্রত্যঙ্গ বা অংশসমূহের মধ্যে বিভক্ত করার প্রক্রিয়াকে অঙ্গগত বিভাগ বলে। অঙ্গগত বিভাগও কোনো যৌক্তিক বিভাগ নয়। এতে একটি জাতিকে তার অন্তর্গত বিভিন্ন উপজাতিতে ভাগ করার বদলে একটি ব্যক্তি বা বস্তুকে তার অন্তর্গত অংশসমূহে ভাগ করা হয়। যেমন- একটি ঘরকে মেঝে, বারান্দা, দেয়াল, ছাদ ইত্যাদিতে ভাগ করা একটি অঙ্গগত বিভাগ। যৌক্তিক বিভাগের প্রথম নিয়মটি লঙ্ঘন করলে গুণগত ও অঙ্গগত বিভাগ অনুপপত্তি ঘটে বিধায় এগুলো ভ্রান্ত বিভাগ। আলোচনা শেষে তাই বলা যায়, দৃশ্যকল্প-১ এর দ্বিকোটিক বিভাগ একটি বৈধ বিভাগ ও দৃশ্যকল্প-২ এর গুণগত বিভাগ ও অঙ্গগত বিভাগ প্রক্রিয়া অবৈধ হওয়ায় উভয়ের মধ্যে বৈসাদৃশ্যগত সম্পর্ক বিদ্যমান।"
        }
      ]
    },
    {
      "number": "9",
      "uddipok": "প্রভাতী নামক একটি ট্রেন হঠাৎ করে লাইনচ্যুত হয় এবং যাত্রীসহ ট্রেনটি মারাত্মক ক্ষতিগ্রস্থ হলে সাময়িক ধারণা করা হয় কেউ হয়তো ষড়যন্ত্র করেছে। এই ঘটনার কারণ অনুসন্ধানের জন্য তদন্ত কমিটি দুর্ঘটনা কবলিত নির্দিষ্ট স্থনে গিয়ে দেখতে পান যে, ভারি বৃষ্টিপাতে লাইনের নিচে গর্ত হওয়ায় এই দুর্ঘটনা ঘটেছে। তাই ষড়যন্ত্রের বিষয়টি ভুল প্রমাণিত হয়।",
      "tag": "HC 24",
      "sub_questions": [
        {
          "label": "ক",
          "question": "প্রকল্পের ইংরেজি প্রতিশব্দ কী? '",
          "explanation": "প্রকল্পের ইংরেজী প্রতিশব্দ হলো Hypothesis।।"
        },
        {
          "label": "খ",
          "question": "'শব্দতরঙ্গ' কীভাবে প্রতিবদেক অনুকল্প? ব্যাখ্যা করো।",
          "explanation": "‘শব্দতরঙ্গ'কে প্রত্যক্ষভাবে প্রমাণ করা যায় না কিন্তু পরোক্ষভাবে প্রমাণ করা যায় বিধায় 'শব্দতরঙ্গ' হলো প্রতিবেদক অনুকল্প। কোনো ঘটনা প্রত্যক্ষভাবে প্রমাণ করা না গেলে পরোক্ষভাবে প্রমাণ করার জন্য প্রতিবেদক অনুকল্পের প্রয়োজন হয়। এমন অনেক ঘটনা আছে যার বাস্তব কারণ আছে; কিন্তু কারণটিকে প্রত্যক্ষ করা যায় না। তাই যখন কোনো ঘটনার বাস্তব কারণ বিদ্যমান থাকা সত্ত্বেও তাকে প্রত্যক্ষ করা যায় না, তখন তাকে প্রতিবেদক অনুকল্প বলে। যেমন- ইথার বাস্তবে প্রত্যক্ষযোগ্য নয়। রেডিও, টেলিভিশন ইত্যাদির মাধ্যমে আমরা পরোক্ষভাবে এর প্রমাণ পাই।"
        },
        {
          "label": "গ",
          "question": "উদ্দীপকে সাময়িক ধারণার বিষয়টি প্রকল্পের কোন দিকটির নির্দেশ করে? ব্যাখ্যা করো।",
          "explanation": "উদ্দীপকে সাময়িক ধারণার বিষয়টি প্রকল্পের দ্বিতীয় স্তর তথা 'আনুমানিক ধারণা' দিকটির নির্দেশ করে। প্রকল্পে কোনো নিরীক্ষিত ঘটনা ব্যাখ্যা দেওয়ার জন্য আমরা যথোপযুক্ত প্রমাণ পেয়েই হোক, আর না পেয়েই হোক এর কারণ সম্মন্ধে মনে মনে একটি আনুমানিক ধারণা গঠন করি। নিরীক্ষণের সময় আলোচ্য ঘটনার সম্ভাব্য কারণ সম্বন্দ্বে আমরা যে ধারণা পাই তার মধ্যে থেকে যে কোন একটি সম্ভাবনাকে আমরা কারণ বলে আন্দাজ করি। যেমন- ঘরের কাঁচ ভাঙ্গা দেখে আমরা ব্যাখ্যার জন্য আনুমানিক ধারণা গঠন করি যে, \"কেউ হয়ত ঢিল ছুড়ে কাঁচটি ভেঙ্গে দিয়েছে। অনুরূপ দৃষ্টিন্ত উদ্দীপকেও লক্ষণীয়। উদ্দীপকে বলা হয়েছে, প্রভাতী নামক একটি ট্রেন হঠাৎ করে লাইনচ্যুত হয় এবং যাত্রীসহ ট্রেনটি মারাত্মক ক্ষতিগ্রস্ত হলে সাময়িক ধারণা করা হয় কেউ হয়তো ষড়যন্ত্র করেছে। যার ফলে ট্রেনটি দুর্ঘটনার শিকার হয়েছে। এখানে এরূপ সাময়িক ধারণা করাকে প্রকল্পে 'প্রাথমিক আনুমানিক ধারণা' বলা হয়। তাই বলা যায়, উদ্দীপকে সাময়িক ধারণা দ্বারা প্রকল্পের দ্বিতীয় স্তর 'আনুমানিক ধারণা' দিকটি প্রতিফলিত করে।"
        },
        {
          "label": "ঘ",
          "question": "উদ্দীপকে প্রকল্পের কোন বিষয়ের মাধ্যমে। ঘটনার সত্যতা প্রকাশিত হয়েছে তা বিশ্লেষণ করো।",
          "explanation": "উদ্দীপকে প্রকল্পের চতুর্থ স্তর 'পরীক্ষামূলক সমর্থন' বিষয়টির মাধ্যমে ঘটনার সত্যতা প্রকাশিত হয়েছে। নিচে 'পরীক্ষামূলক সমর্থন' বিষয়টি বিশ্লেষণ করা হলো- প্রকল্পের চতুর্থ তথা সর্বশেষ স্তর হলো 'পরীক্ষামূলক সমর্থন'। প্রকল্পের ক্ষেত্রে অনুমিত সিদ্ধান্তটি যদি বাস্তবের সাথে মিলে যায়, তাহলে আনুমানিক ধারণাটি বা প্রকল্পটি সত্য বলে সমর্থিত হয়। আর যদি সিদ্ধান্তের সাথে বাস্তবের মিল না থাকে, তাহলে ঐ প্রকল্পটিকে বাতিল করে আর একটি নতুন প্রকল্প গ্রহণ করতে হয়। যেমন- ঘরের কাঁচ ভাঙার ঘটনায় অনুমিত সিদ্ধান্ত অনুযায়ী আমি যদি সত্য সত্যই ঘরের মধ্যে একটি ঢিল খুঁজে পাই, তাহলে আমার গৃহীত প্রকল্পটি সত্য বলে সমর্থিত হবে। অর্থাৎ, আমি ঢিল ছোড়াকেই কাঁচ ভাঙ্গার কারণ বলে গ্রহণ করবো। এখানে এই প্রকল্পটির সিদ্ধান্ত পরীক্ষণের দ্বারা সত্য বলে সমর্থিত। কিন্তু প্রকল্পটির সিদ্ধান্ত পরীক্ষণের দ্বারা সত্য বলে সমর্থিত না হলে প্রকল্পটি অবৈধ হিসেবে বাতিল করে নতুন প্রকল্প গ্রহণ করতে হবে। উদ্দীপকে যেমনটি দৃশ্যমান। উদ্দীপকে বলা হয়েছে, 'প্রভাতী নামক একটি ট্রেন হঠাৎ করে লাইনচুত্য হয় এবং যাত্রীসহ ট্রেনটি মারাত্মক ক্ষতিগ্রস্ত হলে সাময়িক ধারণা করা হয় কেউ হয়তো ষড়যন্ত্র করেছে। এই ঘটনার কারণ অনুসন্ধানের জন্য তদন্ত কমিটি দুর্ঘটনা কবলিত নির্দিষ্ট স্থানে গিয়ে দেখতে পান যে, ভারি বৃষ্টিপাতে লাইনের নিচে গর্ত হওয়ায় এই দুর্ঘটনা ঘটেছে। তাই ষড়যন্ত্রের বিষয়টি ভুল প্রমাণিত হয়।' এই ঘটনাটিতে অনুমিত সিদ্ধান্ত ছিল কারো ষড়যন্ত্রের জন্য হয়তো ট্রেনটির দুর্ঘটনা ঘটেছে। কিন্তু পরীক্ষণের মাধ্যমে বিষয়টি ভ্রান্ত বলে প্রমাণিত হয়। অর্থাৎ পরীক্ষামূলক সমর্থনের মাধ্যমে উদ্দীপকের প্রকল্পটিকে বাতিল করে নতুন প্রকল্পের মাধ্যমে সিদ্ধান্ত গৃহীত হয়েছে। আলোচনা শেষে বলা যায়, প্রকল্পের চতুর্থ স্তর 'পরীক্ষামূলক সমর্থন' এর মাধ্যমে একটি প্রকল্পের সত্যতার ব্যাপারে সিদ্ধান্ত দেওয়া হয়।"
        }
      ]
    },
    {
      "number": "10",
      "uddipok": "দৃশ্যকল্প-১: দৃশ্যকল্প-২:",
      "tag": "HC 24",
      "sub_questions": [
        {
          "label": "ক",
          "question": "ব্যুৎপত্তিগত দিক থেকে ব্যাখ্যা কী?",
          "explanation": "ব্যুৎপত্তিগত দিক থেকে ব্যাখ্যা হলো কোনো কিছুকে সহজ বা স্পষ্ট করে তোলা।"
        },
        {
          "label": "খ",
          "question": "লৌকিক ব্যাখ্যা গ্রহণযোগ্য নয় কেন? ব্যাখ্যা করো।'",
          "explanation": "লৌকিক ব্যাখ্যায় অদৃশ্য, অতিপ্রাকৃতিক বা অলৌকিক কারণের সাহায্যে কোনো ঘটনাকে ব্যাখ্যা করা হয় বলে লৌকিক ব্যাখ্যা গ্রহণযোগ্য নয়। যে ব্যাখ্যায় অদৃশ্য, অতিপ্রাকৃতিক বা অলৌকিক কারণের সাহায্যে কোনো ঘটনাকে ব্যাখ্যা করা হয় তাকে লৌকিক ব্যাখ্যা বলে। এ ধরনের ব্যাখ্যায় ব্যক্তির নিজস্ব দৃষ্টিভঙ্গি প্রকাশ পায়। তাই লৌকিক ব্যাখ্যা ব্যক্তিবিশেষে ভিন্ন হয়ে থাকে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল। তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই।"
        },
        {
          "label": "গ",
          "question": "দৃশ্যকল্প ২ এ ব্যাখ্যার কোন রূপটি প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-২ এ ব্যাখ্যার অন্তর্ভুক্তি রূপটি প্রতিফলিত হয়েছে। অন্তর্ভুক্তি হচ্ছে বৈজ্ঞানিক ব্যাখ্যার একটি অন্যতম রূপ। অনেক সময় আলোচ্য ঘটনাকে তার চেয়ে বড় কোনো ঘটনার অধীনে এনে ব্যাখ্যা করা হয়। বৈজ্ঞানিক ব্যাখ্যার এ ধরনের প্রক্রিয়াকেই বলা হয় 'অন্তর্ভুক্তি'। এ ক্ষেত্রে একটি বিশেষ নিয়মকে তার থেকে ব্যাপকতর নিয়মে অন্তর্ভুক্ত করা হয়। যেমন- জোয়ার-ভাঁটার নিয়মকে ব্যাখ্যা করতে যেয়ে আমরা তাকে মাধ্যাকর্ষণ নিয়মের অন্তর্ভুক্ত করি। মাধ্যাকর্ষণ নিয়ম একটি সার্বিক নিয়ম। এ নিয়মের ক্ষেত্রে যে ব্যাখ্যা প্রযোজ্য সেই ব্যাখ্যাই জোয়ার-ভাঁটার ক্ষেত্রেও প্রযোজ্য। উদ্দীপকের দৃশ্যকল্প-২ এ উল্লেখিত 'বাংলাদেশ' পদটি সার্বিক বা সামগ্রিক ধারণাকে নির্দেশ করে। আর 'ঢাকা' পদটি বিশেষ অর্থ নির্দেশ করে। উল্লেখিত দৃষ্টান্তের মাধ্যমে দেখানো হয়েছে যে, 'ঢাকা' স্থানটি 'বাংলাদেশ' এর অন্তর্ভুক্ত। এভাবে বলা যায়, বিশেষ পদটি সার্বিক পদের অন্তর্ভুক্ত। এ কারণে দৃশ্যকল্প-২ এ উল্লেখিত দৃষ্টান্ত হলো বৈজ্ঞানিক ব্যাখ্যার 'অন্তর্ভুক্তি' রূপ।"
        },
        {
          "label": "ঘ",
          "question": "দৃশ্যকল্প ১ ও ২ প্রতিফলিত ব্যাখ্যার বৈশিষ্ট্যগুলো বিশ্লেষণ করো।",
          "explanation": "দৃশ্যকল্প-১ ও ২ এ যথাক্রমে বৈজ্ঞানিক ব্যাখ্যার 'শৃঙ্খলযোজন' ও 'অন্তর্ভুক্ত' রূপ দুটি প্রতিফলিত হয়েছে। তাই নিচে বৈজ্ঞানিক ব্যাখ্যার বৈশিষ্ট্যগুলো বিশ্লেষণ করা হলো- যে ব্যাখ্যায় প্রাকৃতিক ও বৈজ্ঞানিক নিয়ম উল্লেখ করে কোনো ঘটনার ব্যাখ্যা প্রদান করা স্বয় তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যার একটি বৈশিষ্ট্য হলো বৈজ্ঞানিক, ব্যাখ্যা সংযুক্তির সাথে যুক্ত। কারণ বৈজ্ঞানিক ব্যাখ্যায় যখন কোনো ঘটনাকে ব্যাখ্যা করা হয় তখন তাকে একই জাতীয় অন্য ঘটনার সাথে যুক্ত করা হয়। এই যুক্ত করাকে বৈজ্ঞানিক ব্যাখ্যার সংযুক্তিকরণ বলে। বৈজ্ঞানিক ব্যাখ্যা সার্বিকীকরণ বা আরোহ পদ্ধতির সাথে যুক্ত। বৈজ্ঞানিক ব্যাখ্যায় ঘটনার ব্যাখ্যা প্রদানের সময় সংশ্লিষ্ট ঘটনাকে অন্যান্য ঘটনার সাথে যুক্ত করে কার্যকারণ সম্পর্ক প্রতিষ্ঠার চেষ্টা করা হয়। এই কার্যকারণ সম্পর্ক প্রতিষ্ঠা সম্ভব হয় অনুমানের ভিত্তিতে। এই অনুমান হলো আরোহমূলক অনুমান। তাই আরোহ অনুমানের মতোই বৈজ্ঞানিক ব্যাখ্যায় সার্বিকীকরণ করা হয়। বৈজ্ঞানিক ব্যাখ্যায়ও শ্রেণিকরণের ব্যবহার করা হয়। পাশাপাশি এ ব্যাখ্যায় প্রকল্প প্রণয়ন প্রয়োজন হয়। কারণ এ ব্যাখ্যার মাধ্যমে ঘটনার কার্যকারণ সম্পর্ক প্রকল্প প্রণয়নের মাধ্যমে প্রমাণ করা হয়। আলোচনা শেষে বলা যায়, গুরুত্বপূর্ণ বৈশিষ্ট্যের অধিকারী হওয়ায় বৈজ্ঞানিক ব্যাখ্যা লৌকিক ব্যাখ্যা থেকে অধিক পরিমাণে প্রাসঙ্গিক ও যুক্তিযুক্ত।"
        }
      ]
    },
    {
      "number": "11",
      "uddipok": "মানুষের মত তিমি বাচ্চাপ্রসব করে। মানুষ গান গায়। অতএব তিমিও গান গায়।",
      "tag": "HC 24",
      "sub_questions": [
        {
          "label": "ক",
          "question": "বৈজ্ঞানিক আরোহ কাকে বলে?",
          "explanation": "যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয় তাকে বৈজ্ঞানিক আরোহ বলে।"
        },
        {
          "label": "খ",
          "question": "অবৈজ্ঞানিক আরোহের সিদ্ধান্ত সম্ভাব্য হয় কেন? ব্যাখ্যা করো।",
          "explanation": "কার্যকারণ নীতি অনুসরণ না করার কারণে অবৈজ্ঞানিক আরোহের সিদ্ধান্ত সম্ভাব্য হয়। প্রকৃতির নিয়মানুবর্তিতা নীতির ওপর নির্ভর করে অবৈজ্ঞানিক আরোহে সিদ্ধান্ত গ্রহণ করা হয়। এখানে প্রতিকূল দৃষ্টান্তের কার্যকারণ সম্পর্ক প্রতিষ্ঠা করা হয় না বলে সিদ্ধান্ত সব সময়ই সম্ভাব্য হয়। যেমন- ঢাকা শহরে কতিপয় কাক দেখে সিদ্ধান্ত গ্রহণ করা হলো, 'সকল কাক হয় কালো'। এখানে কার্যকারণ সম্পর্ক ছাড়াই বাস্তব অভিজ্ঞতার, সাহায্যে - সিদ্ধান্ত গ্রহণ করা হয়েছে। এই কারণে অবৈজ্ঞানিক আরোহের সিদ্ধান্ত সর্বদা সম্ভাব্য হয়।"
        },
        {
          "label": "গ",
          "question": "উদ্দীপকে উল্লিখিত অনুমানের বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত অনুমানে প্রকৃত আরোহের একটি প্রকার সাদৃশ্যানুমান প্রতিফলিত হয়েছে। নিচে সাদৃশ্যানুমানের বৈশিষ্ট্য ব্যাখ্যা করা হলো- দু'টি বস্তুর মধ্যে কয়েকটি বিষয়ে সাদৃশ্য লক্ষ্য করে যদি অনুমান করা হয় - যে, তাদের একটি কোনো বিশেষ গুণের অধিকারী হলে অপরটিও ঐ গুণের অধিকারী হবে, তাহলে তাকে সাদৃশ্যানুমান বলে। বৈশিষ্ট্যগত দিক থেকে সাদৃশ্যানুমানের ভিত্তি হচ্ছে সাদৃশ্য। সাদৃশ্যানুমান একপ্রকার প্রকৃত আরোহ। এ অনুমানে আমরা বিশিষ্ট থেকে বিশিষ্ট সিদ্ধান্তে উপনীত হই। সাদৃশ্যানুমান অসম্পূর্ণ সাদৃশ্যজনিত জ্ঞানের উপর নির্ভরশীল। অর্থাৎ এতে নিছক কয়েকটি অপর্যাপ্ত সাদৃশ্যের উপর ভিত্তি করেই সিদ্ধান্ত অনুমান করা হয়। সাদৃশ্যানুমানের সিদ্ধান্তটি সম্ভাব্য হয়। কেননা এখানে কার্য-কারণ সম্পর্ক আবিষ্কারের কোনো চেষ্টা করা হয় না। সাদৃশ্যানুমান 'বৈজ্ঞানিক আরোহের দিকে একটি পদক্ষেপ। আর এ অনুমানের সিদ্ধান্তটি হয় একটি বিশিষ্ট যুক্তিবাক্য। কারণ এতে মাত্র দুটি ব্যক্তি বা বস্তুর মধ্যে অনুমান সীমাবদ্ধ থাকে। উদ্দীপকে দেখতে পাই, মানুষের মত তিমি বাচ্চাপ্রসব করে। মানুষ গান গায়। অতএব, তিমিও গান গায়। এখানে 'মানুষ' ও 'তিমি'র মধ্যে কিছু বিষয়ে সাদৃশ্য দেখে নতুন একটি গুণ 'গান গাওয়া'কে অনুমান করা -হয়েছে। তাই বলা যায়, এটি সাদৃশ্যানুমানের একটি দৃষ্টান্ত।"
        },
        {
          "label": "ঘ",
          "question": "উদ্দীপকে অনুমানটির মূল্য ও গুরুত্ব কীভাবে নির্ণয় করা যায় বিশ্লেষণ করো।",
          "explanation": "উদ্দীপকে অনুমানটি তথা সাদৃশ্যানুমানের মূল্য ও গুরুত্ব মৌলিক ও গুরুত্বপূর্ণ সাদৃশ্যের ভিত্তিতে নির্ণয় করা যায়। সাদৃশ্যানুমানে কোনোরূপ কার্য-কারণ সম্পর্ক প্রতিষ্ঠা না করে নিছক অসম্পূর্ণ সাদৃশ্যের ভিত্তিতে সিদ্ধান্ত অনুমান করা হয়। তাই এর সিদ্ধান্ত সব সময়ই সম্ভাব্য। কিন্তু সম্ভাব্যতা একটি মাত্রার ব্যাপার। সম্ভাব্যতা সাদৃশ্যের মৌলিকত্ব ও গুরুত্বের ভিত্তিতে খুব বেশিও হতে পারে, আবার কোন ক্ষেত্রে খুব কমও 'হতে পারে। সুতরাং সাদৃশ্যানুমানের মূল্য সব ক্ষেত্রে সমান নয়। সাদৃশ্যের বিষয়গুলোর সংখ্যা যত বেশি হবে, অনুমানের সম্ভাবনার মাত্রা তত বেশি হবে। আবার, সাদৃশ্যের বিষয়গুলোর গুরুত্ব যত বেশি হবে, অনুমানের সম্ভাবনার মাত্রা তত বেশি হবে। একইভাবে সাদৃশ্যের বিষয়গুলো যত বেশি প্রাসঙ্গিক হবে, অনুমানের সম্ভাবনার মাত্রা তত বেশি হবে। আর বৈসাদৃশ্যের বিষয়গুলোর সংখ্যা ও গুরুত্ব যত বেশি হবে অনুমানের সম্ভাবনার মাত্রা তত কম হবে। তাই জ্ঞাত বিষয়ের তুলনায় অজ্ঞাত বিষয়ের সংখ্যা বেশি হলে সাদৃশ্যানুমানের সম্ভাবনার মাত্রা কম হয়। এই সম্ভাবনার মাত্রার ভিত্তিতে সাদৃশ্যানুমানকে দুইভাগে ভাগ করা যায়। যথা- সাধু সাদৃশ্যানুমান ও অসাধু সাদৃশ্যানুমান।"
        }
      ]
    }
  ]
}