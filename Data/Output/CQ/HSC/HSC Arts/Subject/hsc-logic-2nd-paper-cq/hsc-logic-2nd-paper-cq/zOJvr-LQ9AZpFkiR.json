{
  "title": "অমৃত লাল দে মহাবিদ্যালয়, বরিশাল ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১: মানুষ হয় বুদ্ধিবৃদ্ধিসম্পন্ন জীব। দৃশ্যকল্প-২: মানুষ হয় বুদ্ধিবৃত্তিসম্পন্ন সচেতন সৃজনশীল জীব। দৃশ্যকল্প-৩: আলো হয় অন্ধকারের অভাব।",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "যে পদের সংজ্ঞা দেওয়া হয় তা হচ্ছে সংজ্ঞেয় পদ।"
        },
        {
          "label": "খ",
          "question": "",
          "explanation": "যুক্তিবিদ্যায় অধিকাংশ পদেরই দুটি দিক থাকে। একটি তার সংখ্যা বা ব্যক্ত্যর্থের দিক, অন্যটি হলো তার গুণ বা জাত্যর্থের দিক। 'মানুষ' পদটির ব্যক্ত্যর্থ বা সংখ্যার দিকটি হলো সব মানুষ। এখানে সব মানুষ বলতে অতীত, বর্তমান, ভবিষ্যতের সকল মানুষকে বোঝানো হয়েছে। আর 'মানুষ পদের জাত্যর্থ হলো তার গুণের দিক। অর্থাৎ বুদ্ধিবৃত্তি গুণটি হলো মানুষ পদের জাত্যর্থ। আর এই বুদ্ধিবৃত্তি গুণটি মানুষ পদের অপরিহার্য গুণ যা মানুষকে অন্যান্য প্রাণী থেকে পৃথক করেছে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ প্রদত্ত সংজ্ঞায় নঞর্থক সংজ্ঞা অনুপপত্তি ঘটেছে। কেননা এখানে সংজ্ঞা প্রদানের ক্ষেত্রে নঞর্থক শব্দ ব্যবহার করা হয়েছে। যখন কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও বোধগম্যভাবে প্রকাশ করা হয় তাকে যৌক্তিক সংজ্ঞা বলে। এখানে কোনো একটি পদকে এমনভাবে প্রকাশ করা হয়, যাতে পদটির প্রকৃত অর্থ, জানা যায়। সংজ্ঞা প্রদানের জন্য কতকগুলো নির্দিষ্ট নিয়ম রয়েছে। কোনো পদের সংজ্ঞা প্রদানের জন্য ওই নিয়মগুলো আবশ্যিকভাবে অনুসরণ করতে হয়। যৌক্তিক সংজ্ঞার চতুর্থ নিয়ম অনুযায়ী, কোনো পদের সংজ্ঞায় সেই পদের নঞর্থক ব্যবহার করা যায় না। যৌক্তিক সংজ্ঞার এই নিয়ম লঙ্ঘন করলে অর্থাৎ, কোনো পদের সংজ্ঞায় নঞর্থক শব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞার এই ত্রুটিকে নঞর্থক সংজ্ঞা অনুপপত্তি বলে। উদ্দীপকের দৃশ্যকল্প-১ 'আম' পদের সংজ্ঞায় 'আম নয় জাম' বলে সংজ্ঞা প্রদান করা হয়েছে। এখানে 'আম' পদের সংজ্ঞা নেতিবাচকভাবে উপস্থাপন করা হয়েছে। অর্থাৎ এখানে সংজ্ঞা প্রদানের ক্ষেত্রে যৌক্তিক সংজ্ঞার চতুর্থ নিয়ম লঙ্ঘন করা হয়েছে। তাই দৃশ্যকল্প-১ এর সংজ্ঞায় নঞর্থক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-২ এর মাধ্যমে পদের বর্ণনা দেওয়া হয়েছে। আর দৃশ্যকল্প-৩ এর মাধ্যমে সংজ্ঞা প্রদান করা হয়েছে। নিচে এদের মধ্যকার পার্থক্য বিশ্লেষণ করা হলো- ১. কোনো পদের পূর্ণ জাত্যর্থের সুস্পষ্ট বিবৃতি প্রদানকে বলা হয় যৌক্তিক সংজ্ঞা। অন্যদিকে কোনো পদের উপলক্ষণ বা অবান্তর লক্ষণ বা উভয়ই উল্লেখ করে কোনো পদকে ব্যক্ত করাকে বর্ণনা বলে। ২. সংজ্ঞার ক্ষেত্রে যে বিষয়টি গুরুত্বপূর্ণ তা হচ্ছে আসন্ন জাতি ও বিভেদক লক্ষণ উল্লেখ করতে হয়। অন্যদিকে, বর্ণনার ক্ষেত্রে উপলক্ষণ বা অবান্তর লক্ষণ উল্লেখ করতে হয়। ৩. যৌক্তিক সংজ্ঞার সুনির্দিষ্ট কতকগুলো নিয়ম রয়েছে। কোনো পদের সংজ্ঞা প্রদানের সময় ঐ নিয়মগুলো আবশ্যিকভাবে অনুসরণ করতে হয়। অন্যদিকে, বর্ণনার কোনো সুনির্দিষ্ট নিয়ম নেই। তাই বর্ণনার ক্ষেত্রে আবশ্যিকভাবে নিয়ম অনুসরণের কোনো প্রয়োজন পড়ে না। ৪. সকল পদের সংজ্ঞা দেওয়া যায় না। কেননা সকল পদের জাত্যর্থ উল্লেখ করা সবসময় সম্ভব হয় না। অন্যদিকে, সকল পদের বর্ণনা দেওয়া যায়। ৫. সংজ্ঞার ক্ষেত্রে সুনির্দিষ্ট নিয়ম অনুসরণ করতে হয় বিধায় এটি সবসময় একই থাকে। অর্থাৎ, স্থান-কাল-পাত্রভেদে সংজ্ঞা সবসময় একই থাকে। অন্যদিকে, বর্ণনার ক্ষেত্রে সুনির্দিষ্ট নিয়ম অনুসরণ করতে হয় না বিধায় বর্ণনা ভিন্ন হয়ে থাকে। অর্থাৎ, স্থান-কাল-পাত্রভেদে বর্ণনা ভিন্ন ভিন্ন হয়। পরিশেষে বলা যায়, সংজ্ঞা ও বর্ণনার মধ্যে বিভিন্ন দিক দিয়ে পার্থক্য রয়েছে। তবে কিছু কিছু দিক থেকে উভয়ের মধ্যে পারস্পরিক । নির্ভরশীলতাও রয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: বিচারক হন তিনি যিনি বিচার কার্যপরিচালনা করেন। দৃশ্যকল্প-২: সাহিত্য হয় দুর্মূল্য কোলাহল। দৃশ্যকল্প-৩: উট হয় মরুভূমির জাহাজ।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "কোনো একটি পদের পূর্ণ জাত্যর্থ উল্লেখের মাধ্যমে পদটিকে সহজ, সরল ও স্পষ্টভাবে প্রকাশ করাকে যৌক্তিক সংজ্ঞা বলে।"
        },
        {
          "label": "খ",
          "question": "",
          "explanation": "মৌলিক গুণের আসন্নতম জাতি ও বিভেদক লক্ষণের উল্লেখ করা যায় না বিধায় মৌলিক গুণের সংজ্ঞা দেওয়া যায় না। একটি বস্তুর বিভিন্ন রকম মৌলিক গুণ থাকে। যেমন- মিষ্টতা, তিক্ততা ইত্যাদি। এছাড়াও আছে মনের মৌলিক গুণ। যেমন- আনন্দ, বেদনা ইত্যাদি। এসব মৌলিক গুণের পূর্ণ জাত্যর্থ উল্লেখ করা যায় না বিধায় সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "নিম্নের অনুরূপ: দৃষ্টান্ত-১ এ যৌক্তিক সংজ্ঞার চক্রক সংজ্ঞা অনুপপত্তি ঘটেছে। কেননা এখানে সংজ্ঞায় সমার্থক শব্দ ব্যবহার করা হয়েছে। অর্থাৎ, দৃষ্টান্ত-১ এ যৌক্তিক সংজ্ঞার নিয়ম লঙ্ঘন করে সমার্থক শব্দ ব্যবহার করা হয়েছে। যৌক্তিক সংজ্ঞায় একটি পদের পূর্ণ জাত্যর্থ উল্লেখের মাধ্যমে পদটিকে স্পষ্টভাবে প্রকাশ করা হয়। সংজ্ঞার মাধ্যমে একটি পদের প্রকৃত অর্থ প্রকাশ করা হয়। এর ফলে আমরা একটি পদের প্রকৃত রূপ জানতে পারি। কোনো পদের সংজ্ঞা প্রদানের জন্য নির্দিষ্ট কতকগুলো নিয়ম রয়েছে, যেগুলো সংজ্ঞার ক্ষেত্রে আবশ্যিকভাবে অনুসরণ করতে হয়। যৌক্তিক সংজ্ঞার তৃতীয় নিয়ম অনুযায়ী, কোনো পদের সংজ্ঞায় সমার্থক বা প্রতিশব্দ ব্যবহার করা যায় না। যৌক্তিক সংজ্ঞার এই নিয়ম লঙ্ঘন করে কোনো পদের সংজ্ঞায় সমার্থক শব্দ ব্যবহার করলে সংজ্ঞা ত্রুটিপূর্ণ হয়। যৌক্তিক সংজ্ঞা একটি বৈজ্ঞানিক বিষয়। তাই সংজ্ঞায় সমার্থক শব্দ ব্যবহার করলে সংজ্ঞার উদ্দেশ্য ব্যাহত হয়। কেননা সমার্থক শব্দের ব্যবহারে পদের প্রকৃত অর্থ প্রকাশিত হয় না, একই বিষয়কে ভিন্নভাবে প্রকাশ করা হয় মাত্র। উদ্দীপকের দৃষ্টান্ত-১ এ প্রশিক্ষক পদের সংজ্ঞায় 'প্রশিক্ষক হচ্ছেন তিনি যিনি প্রশিক্ষণ দেন' বলে সংজ্ঞা প্রদান করা হয়েছে। এখানে যৌক্তিক সংজ্ঞার তৃতীয় নিয়ম লঙ্ঘন করে পদটিকে ভিন্নভাবে প্রকাশ করা হয়েছে। তাই দৃষ্টান্ত-১ এ চক্রক সংজ্ঞা অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ ও ৩ এর সংজ্ঞাগুলো যৌক্তিক সংজ্ঞেয় দ্বিতীয় নিয়ম ভঙ্গ করেছে। নিয়ম এবং অনুপপত্তি নিচে বিশ্লেষণ করা হলো- যৌক্তিক সংজ্ঞার মাধ্যমে কোনো একটি পদের অপরিহার্য অর্থ প্রকাশের মাধ্যমে পদটিকে স্পষ্টভাবে প্রকাশ করা হয়। এক্ষেত্রে একটি পদের পূর্ণ জাত্যর্থ উল্লেখ করতে হয়। এছাড়া পদের সংজ্ঞাদানে কতকগুলো নিয়ম অনুসরণ করা অপরিহার্য। তা না হলে সংজ্ঞা ত্রুটিপূর্ণ হয় এবং অনুপপত্তি ঘটে। যৌক্তিক সংজ্ঞার ২য় নিয়ম হলো সংজ্ঞেয় দুর্বোধ্য দ্ব্যর্থক বা আলঙ্কারিক শব্দ বা ভাষা কোনো অবস্থাতেই ব্যবহার করা যাবে না। কিন্তু দৃশ্যকল্প-২ ও ৩ এ যৌক্তিক সংজ্ঞার ২য় নিয়ম লঙ্ঘন করে সংজ্ঞা প্রদান করা হয়েছে। অর্থাৎ দৃশ্যকল্প-২ এ দুর্বোধ্য ভাষা ব্যবহার করা হয়েছে। আমরা যে পদের সংজ্ঞা দেব, সে পদে যদি কোনো রকম দুর্বোধ্য শব্দ ব্যবহার করি, তাহলে সংজ্ঞার মূল উদ্দেশ্য বিঘ্নিত হবে। এরূপ ক্ষেত্রে যথার্থ সংজ্ঞা না হয়ে দুর্বোধ্য শব্দ নামক অনুপপত্তি ঘটবে। দৃশ্যকল্প-২ সাহিত্য হয় দুর্মূল্য কোলাহল। এ বাক্যে সাহিত্যের সংজ্ঞা দিতে গিয়ে দুর্বোধ্য শব্দ ব্যবহার করা হয়েছে। যার কারণে দুর্বোধ্য সংজ্ঞানামক অনুপপত্তি ঘটেছে এবং দৃশ্যকল্প-৩ এ রূপক সংজ্ঞা ব্যবহার হয়েছে। যে পদের সংজ্ঞা দেওয়া হয় সে পদের চেয়ে সংজ্ঞাটি সহজ, সরল ও সকলের বোধগম্য হতে হবে। সংজ্ঞায় রূপক, আলঙ্কারিক শব্দ ব্যবহার করা যাবে না। কেউ যদি রূপক শব্দ ব্যবহার করে তাহলে রূপক সংজ্ঞা ানুপপত্তি ঘটবে। দৃশ্যকল্প-৩ এ 'উট হয় মরুভূমির জাহাজ' এখানে 'মরুভূমির জাহাজ' শব্দ ব্রবহার করায় পদের অর্থ সকলের বোধগম্য হয়নি। সুতরাং যৌক্তিক সংজ্ঞার ২য় নিয়ম ভঙ্গ করার কারণে দৃশ্যকল্প-২ ও ৩ এ যথাক্রমে দুর্বোধ্য সংজ্ঞা ও রূপক সংজ্ঞা অনুপপত্তি ঘটেছে।"
        }
      ]
    },
    {
      "number": "3",
      "uddipok": "",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "কযৌক্তিক বিভাগে ৬টি নিয়ম আছে।"
        },
        {
          "label": "খ",
          "question": "",
          "explanation": "যৌক্তিক বিভাগ হচ্ছে একটি বৈজ্ঞানিক প্রক্রিয়া যার প্রত্যেকটি ধাপই বিজ্ঞানভিত্তিক। কোনো জাতি বা শ্রেণিকে কীভাবে বিভক্ত করা উচিত সে সম্পর্কে যুক্তিবিদ্যায় কতকগুলো নিয়ম রয়েছে। এই নিয়মগুলো অনুসরণ করেই যৌক্তিক বিভাগ প্রক্রিয়া সম্পন্ন করতে হয়। আর এ নিয়ম না মানলে অনুপপত্তি ঘটে। যৌক্তিক বিভাগের ১ম নিয়ম অনুসারে যৌক্তিক বিভাগের ক্ষেত্রে সর্বদা একটি শ্রেণি বা জাতিকে বিভক্ত করতে হবে কোনো বিশেষ ব্যক্তি বা বস্তুকে নয়। যৌক্তিক বিভাগের এ নিয়ম লঙ্ঘন করে কোনো জাতি বা শ্রেণির পরিবর্তে কোনো ব্যক্তি বা বস্তুকে তার অঙ্গপ্রত্যঙ্গে ভাগ করা হয় সেক্ষেত্রে অঙ্গগত বিভাগ অনুপপত্তি ঘটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বিভাজন প্রক্রিয়াটি 'দ্বিকোটিক বিভাগ' বিষয়কে প্রকাশ করেছে। দ্বিকোটিক বিভাগ বলতে একটি শ্রেণিকে তার অন্তর্গত এমন দুটি বিরুদ্ধ সংবলিত উপশ্রেণিতে ভাগ করা বোঝায়, যে দুটি উপশ্রেণির একটিতে- একটি বিশেষ গুণ বর্তমান এবং অন্যটিতে সে গুণটি অনুপস্থিত। অর্থাৎ দ্বিকোটিক বিভাগ একটি শ্রেণিকে মোট দুটি উপশ্রেণিতে ভাগ করা হয়। এ দুটি উপশ্রেণির একটি সবসময় সদর্থক পদ বা ইতিবাচক পদ হয় আর অন্যটি হয় নঞর্থক পদ বা নেতিবাচক পদ। উদাহরণস্বরূপ 'প্রাণী' শ্রেণিকে তার অন্তর্ভুক্ত দুটি উপশ্রেণি 'মানুষ' ও 'অমানুষ'-এ দুই ভাগে ভাগ করা যায়। মানুষকে আবার 'জ্ঞানী' ও 'মূর্খ' এ দুটি সংকীর্ণতার শ্রেণিতে ভাগ করা। প্রকৃতপক্ষে এটিই হচ্ছে দ্বিকোটিক বিভাগের কাজ। দ্বিকোটিক বিভাগ একটি আকারগত প্রক্রিয়া। এক্ষেত্রে একটি জাতিকে দুটি বিরুদ্ধ উপজাতিতে বিভক্ত করার সময় উপজাতি দুটি সম্পর্কে কোনো বাস্তব জ্ঞানের প্রয়োজন হয় না। এটি একটি সহজ-সরল প্রক্রিয়া। উদ্দীপকে মানুষ জাতির বিভাজনে শিক্ষিত ও অশিক্ষিত এবং শিক্ষিত জাতির বিভাজনে বাংলাদেশি ও অবাংলাদেশি উপজাতিগুলো পরস্পর বিরুদ্ধ উপজাতি এবং এই বিভাজনে উপজাতি সম্পর্কে কোনো ধরনের বাস্তব জ্ঞান হয়নি। সুতরাং এটি দ্বিকোটিক বিভাগ। দ্বিকোটিক বিভাগ যৌক্তিক বিভাগের সবগুলো নিয়ম অনুসরণ করে। এই বিভাগ প্রক্রিয়াটি যুক্তিবিদ্যার দুটি মৌলিক নিয়ম 'বিরোধ নিয়ম ও নিমর্ধম নিয়মের ওপর নির্ভরশীল।"
        },
        {
          "label": "ঘ",
          "question": "",
          "explanation": "উদ্দীপকের চিত্র-২ এ উল্লম্ফন বিভাগ অনুপপত্তি ঘটেছে। যৌক্তিক বিভাগে একটি জাতি বা শ্রেণিকে তার অন্তর্গত ক্ষুদ্রতম জাতি বা উপশ্রেণিতে বিভক্ত করা হয়। এ ধরনের বিভাজন করতে গিয়ে কোনো জাতিকে অব্যবহিত নিকটবর্তী উপজাতিতে বিভক্ত করতে হবে। কোনো অবস্থাতেই যেন কোনো মধ্যবর্তী স্তর যা উপজাতি বাদ দিয়ে পরবর্তী উপজাতিতে বিভাজন করা না হয়। যৌক্তিক বিভাগে ক্রমিক বিভাগের নিয়ম হচ্ছে কোনো একটি বৃহত্তর জাতি থেকে বিভাজন শুরু করে ধাপে ধাপে ক্ষুদ্রতর উপজাতির দিকে অগ্রসর হওয়া। কিন্তু ক্রমিক বিভাজনে যদি কোনো মধ্যবর্তী ধাপকে বাদ দিয়ে বিভাগ করা হয় তাহলে বিভাগটি সঠিক হবে না ভ্রান্ত হবে। এরূপ ভ্রান্ত বিভাগকে বলা হয় উল্লম্ফন বিভাগ অনুপপত্তি। উদ্দীপকের চিত্র-২ এ প্রাণীকে সরাসরি এশিয়াবাসী ও অ-এশিয়াবাসীতে বিভক্ত করা হয়েছে। এ বাক্যে মধ্যবর্তী মানুষ পদের ধাপটি বাদ দিয়ে প্রাণীকে বিভক্ত করা হয়েছে। যা যৌক্তিক বিভাগের ৬ষ্ঠ নিয়ম লঙ্ঘন করা হয়েছে। যার ফলে চিত্র-২ এ উল্লম্ফন বিভাগ অনুপপত্তি ঘটেছে।"
        }
      ]
    },
    {
      "number": "4",
      "uddipok": "দৃশ্যকল্প-১: ত্রিভুজকে সমবাহু ও সমদ্বিবাহু এ দু'ভাগে বাগ করা। দৃশ্যকল্প-২: মানুষকে নারী, পুরুষ ও গেরিলা এ তিন শ্রেণিতে ভাগ করা।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে।"
        },
        {
          "label": "খ",
          "question": "",
          "explanation": "যে বিভাগ প্রক্রিয়ায় কোনো জাতিকে তার অন্তর্গত দুটি বিরুদ্ধ উপজাতিতে ভাগ করা হয় তাকে দ্বিকোটিক বিভাগ বলে। দ্বিকোটিক বিভাগ একটি সহজ প্রক্রিয়া। কেননা এ প্রকার বিভাজন প্রক্রিয়ায় কোনো বাস্তব অভিজ্ঞতা ছাড়াই যৌক্তিক বিভাগ করা যায়। অর্থাৎ দ্বিকোটিক বিভাগ কোনো নিয়মকানুন পালন না করে কোনো বাস্তব অভিজ্ঞতা ছাড়াই যে কেউ এ বিভাগ প্রক্রিয়া সম্পন্ন করতে পারে। তাছাড়া এ বিভাগ প্রক্রিয়ায় কোনো কার্যকারণ সম্পর্ক ছাড়াই সম্পন্ন 'করা যায়। তাই দ্বিকোটিক বিভাগকে যৌক্তিক বিভাগ বলে।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ অব্যাপক বিভাগ অনুপপত্তি প্রতিফলিত হয়েছে। যৌক্তিক বিভাগ হলো কোনো একটি সূত্র বা নীতির ওপর নির্ভর করে কোনো জাতি বা শ্রেণিবাচক পদকে তাদের অন্তর্গত উপজাতি বা - নিম্নতর শ্রেণিতে বিভক্ত করার প্রক্রিয়া। যৌক্তিক বিভাগ প্রক্রিয়ার ক্ষেত্রে কতকগুলো নিয়ম অনুসরণ করে বিভাগ প্রক্রিয়া সম্পন্ন করতে হয়। তা না হলে বিভাগ ভ্রান্ত হয় এবং অনুপপত্তি ঘটে। যৌক্তিক বিভাগের ৩য় নিয়ম অনুযায়ী বিভক্ত উপশ্রেণিগুলোর একত্রিত ব্যক্ত্যর্থ বিভাগ মূল শ্রেণিটির ব্যক্ত্যর্থের সমান হতে হবে। কিছুতেই কম বা বেশি হতে পারবে না। এ নিয়ম লঙ্ঘন করে উপশ্রেণিগুলোর একত্রিত ব্যক্ত্যর্থ বিভাজ্য শ্রেণির ব্যক্ত্যর্থের চেয়ে কম হলে অব্যাপক বিভাগ অনুপপত্তি ঘটে। উদ্দীপকে দৃশ্যকল্প-১ এ ত্রিভুজকে সমবাহু ও সমদ্বিবাহু এ দুভাগে ভাগ করা হয়েছে। এখানে বিষমবাহু বাদ পড়ার কারণে দৃশ্যকল্প-১ এ অব্যাপ্যক বিভাগ অনুপপত্তি ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-১ এর বিভাজন প্রক্রিয়ায় অতিব্যাপক বিভাগ অনুপপত্তি ঘটেছে। কেননা এখানে বিভক্ত উপশ্রেণিগুলোর ব্যক্ত্যর্থ মূল শ্রেণির ব্যক্ত্যর্থের চেয়ে বেশি। কোনো একটি মূলনীতির ওপর ভিত্তি করে একটি জাতি বা শ্রেণিবাচক পদকে তার অন্তর্গত উপজাতি বা উপশ্রেণিতে বিভক্ত করার প্রক্রিয়াকে বলা হয় যৌক্তিক বিভাগ।' যৌক্তিক বিভাগের ক্ষেত্রে সুনির্দিষ্ট কিছু নিয়ম রয়েছে, যেগুলো যৌক্তিক বিভাগ প্রক্রিয়ায় আবশ্যিকভাবে অনুসরণ করতে হয়। যৌক্তিক বিভাগের তৃতীয় নিয়ম অনুযায়ী, বিভক্ত উপশ্রেণিগুলোয় একত্রিত ব্যক্ত্যর্থ বিভাজ্য মূল শ্রেণিটির ব্যক্ত্যর্থের সমান হতে হবে। এর অর্থ হলো মূল শ্রেণিটিকে যেসব উপশ্রেণিতে ভাগ করা হয়, তাদের সকলের একত্রিত ব্যক্ত্যর্থ মূল শ্রেণিটির ব্যক্ত্যর্থের সমান হতে হবে। যদি বিভাগের ক্ষেত্রে বিভাজ্য মূল জাতির ব্যক্ত্যর্থের তুলনায় বিভক্ত উপজাতিগুলোর ব্যক্ত্যর্থ বেশি হয়। তাহলে অতিব্যাপক বিভাগ অনুপপত্তির সৃষ্টি হয়। উদ্দীপকের দৃশ্যকল্প-১ এ মাধ্যমে ত্রিভুজকে বিভক্ত করা হয়েছে। কিন্তু আমরা জানি, বাহুর ভিত্তিতে ত্রিভুজ তিন প্রকার। যথা- সমবাহু, সমদ্বিবাহু, ও বিষমবাহু। কিন্তু উদ্দীপকে অতিরিক্ত সমকোণী ত্রিভুজ সংযুক্ত করার কারণে বিভক্ত উপজাতিগুলোর ব্যক্ত্যর্থ ত্রিভুজের ব্যক্ত্যর্থের চেয়ে বেশি হয়েছে। তাই দৃশ্যকল্প-১ এর বিভাজন প্রক্রিয়ায় অতিব্যাপক বিভাগ অনুপপত্তি ঘটেছে।"
        }
      ]
    },
    {
      "number": "5",
      "uddipok": "প্রথম অংশ: রাসেলের পোষা কুকুরটি হঠাৎ করে মারা যাওয়াতে রাসেল খুব কান্না করল। তখন তার মা বলল, জীবের জন্মের সাথে মৃত্যুর একটা কার্যকারণ সম্পর্ক রয়েছে। যেখানে জীব আছে সেখানেই মৃত্যু আছে। দ্বিতীয় অংশ: রিয়া তার মাকে বলল, এ সমাজে প্রত্যেক মানুষ তার নিজের স্বার্থে কাজ করে। স্বার্থ ছাড়া কোনো মানুষকে আমি কখনো কারোর জন্য কিছু করতে দেখিনি। তাই আমার কাছে মনে হয় পৃথিবীর সব মানুষ স্বার্থপর।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "আরোহ প্রধানত দুই প্রকার।"
        },
        {
          "label": "খ",
          "question": "",
          "explanation": "বিশেষ বিশেষ দৃষ্টান্তের অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করার প্রক্রিয়াকে বলে আরোহ অনুমান। আরোহ অনুমানের একটি প্রকারভেদ হলো প্রকৃত 'আরোহ' যেসব আরোহ অনুমানে আরোহের মূল বৈশিষ্ট্য আরোহমূলক লম্ফ উপস্থিত থাকে তাকে বলা হয় প্রকৃত আরোহ। প্রকৃতির নিয়মানুবর্তিতা নীতি ও কার্যকারণ সম্পর্কের ওপর ভিত্তি করে জানা থেকে অজানায়। জ্ঞাত থেকে অজ্ঞাতে গমন করাই হচ্ছে আরোহমূলক লক্ষ। এই আরোহমূলক লক্ষই হচ্ছে আরোহের মূল বৈশিষ্ট্য। যে আরোহ অনুমানে আরোহের মূল বৈশিষ্ট্য আরোহমূলক লম্ফ বিদ্যমান থাকে সে ধরনের আরোহকে প্রকৃত আরোহ বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যুক্তি-১ এ বৈজ্ঞানিক আরোহ প্রকাশিত হয়েছে। কেননা বিশেষ বিশেষ দৃষ্টান্তের পর্যবেক্ষণের মাধ্যমে সার্বিক সিদ্ধান্ত গ্রহণ করা হয়েছে। আমরা জানি, যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের বাস্তব অভিজ্ঞতার ভিত্তিতে একটি সার্বিক সংশ্লেষক সিদ্ধান্ত প্রতিষ্ঠা করা হয় তাকে বৈজ্ঞানিক আরোহ বলে। বৈজ্ঞানিক আরোহ বাস্তব ঘটনা পর্যবেক্ষণের ওপর নির্ভরশীল। বৈজ্ঞানিক আরোহ যেহেতু প্রকৃত আরোহ, সেহেতু আরোহমূলক লম্ফ উপস্থিত। অর্থাৎ এ আরোহে জানা থেকে অজানায় বা বিশেষ থেকে সার্বিকে গমন করা হয়। বৈজ্ঞানিক আরোহের সিদ্ধান্ত সংশ্লেষক যুক্তিবাক্য হওয়ায় উদ্দেশ্য সমন্ধে নতুন তথ্য দিয়ে থাকে। উদ্দীপকে যুক্তি-১ এ সানি, আদি ও রানীর রক্তের রং লাল দেখে সিদ্ধান্ত নেওয়া হয়েছে-সকল মানুষের রক্তের রং হয় লাল। এই যুক্তিতে আশ্রয়বাক্যগুলো বাস্তব অভিজ্ঞতা থেকে সংগ্রহ করা হয়েছে এবং ঘটনাবলির মধ্যে কার্যকারণ সম্পর্ক আবিষ্কার ও প্রকৃতির নিয়মানুবর্তিতা নীতির ওপর নির্ভর করে সার্বিক সংশ্লেষক সিদ্ধান্ত গঠন করা হয়েছে। এখানে জানা থেকে অজানায় যাওয়া হয়েছে। বাস্তব ঘটনা পর্যবেক্ষণ করা হয়েছে এবং একটি সার্বিক সংশ্লেষক যুক্তিবাক্য স্থাপন করা হয়েছে। সুতরাং এটি একটি বৈজ্ঞানিক আরোহ।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-২ এ নির্দেশিত অনুমানটি অবৈজ্ঞানিক আরোহ। কেননা অবৈজ্ঞানিক আরোহের ক্ষেত্রে যে প্রক্রিয়া ব্যবহার করা হয় দৃশ্যকল্প-২ এ নির্দেশিত অনুমানটিতে সেই প্রক্রিয়া ব্যবহার করা হয়েছে। অবৈজ্ঞানিক আরোহ প্রকৃত আরোহের শ্রেণিবিভাগ হলেও এই প্রকার আরোহের মধ্যে কার্যকারণ সম্পর্ক বিদ্যমান থাকে না। এখানে প্রকৃতির নিয়মানুবর্তিতা নীতি বা প্রতিকূল দৃষ্টান্ত রহিত অবাধ অভিজ্ঞতা সিদ্ধান্ত প্রতিষ্ঠার ক্ষেত্রে ভিত্তি হিসেবে কাজ করে। তাই বলা যায়, যে প্রকৃত আরোহ প্রক্রিয়ায় কেবল প্রতিকূল দৃষ্টান্ত রহিত অবাধ অভিজ্ঞতার ওপর ভিত্তি করে সার্বিক সংশ্লেষক সিদ্ধান্ত প্রতিষ্ঠা করা হয় তাকে অবৈজ্ঞানিক আরোহ বলে। এই প্রকার আরোহের ক্ষেত্রে প্রতিকূল কোনো দৃষ্টান্ত বিবেচনা করা হয় না। উদ্দীপকের দৃশ্যকল্প-২ এ রহমান তার অভিজ্ঞতায় যত ইংল্যান্ডবাসী দেখেছে, তাদের সবাইকে ইংরেজি ভাষায় কথা বলতে দেখেছে। ইংরেজি ব্যতীত অন্য কোনো ভাষায় কথা বলতে দেখেনি। এরপর রহমান সকল ইংল্যান্ডবাসী ইংরেজি ভাষায় কথা বলে এ সিদ্ধান্ত গ্রহণ করেছে। এখানে দেখা যাচ্ছে, রহমান প্রতিকূল দৃষ্টান্ত রহিত অবাধ অভিজ্ঞতার ভিত্তিতে সিদ্ধান্ত প্রতিষ্ঠা করেছে। অতএব, 'দৃশ্যকল্প-২' এর নির্দেশিত অনুমানটিতে অবৈজ্ঞানিক আরোহ নির্দেশিত হয়েছে।"
        }
      ]
    },
    {
      "number": "6",
      "uddipok": "যুক্তি-১: বেতার মানুষের মতো হাসে, কাঁদে, কথা বলে ও গান গায়। মানুষের বুদ্ধি আছে। ∴ \\therefore ∴ বেতারের বুদ্ধি আছে। যুক্তি-২: জীবের মতো উদ্ভিদের জন্ম, বৃদ্ধি, বংশবিস্তার ও মৃত্যু আছে। জীব খাদ্যগ্রহণ করে। ∴ \\therefore ∴ উদ্ভিদও খাদ্যগ্রহণ করে।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "কার্যকারণ সম্পর্ক ব্যতীত কেবল প্রকৃতির নিয়মানুবর্তিতা নীতির ওপর নির্ভর করে যে আরোহ অনুমানে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত অনুমান করা হয় তাকে অবৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "প্রকৃত আরোহের মধ্যে কেবল বৈজ্ঞানিক আরোহে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে সিদ্ধান্ত - প্রতিষ্ঠ করা হয়। আর এ দুটি নীতির আলোকে গৃহীত যেকোনো সিদ্ধান্ত ঘটনার নিশ্চয়তা দিয়ে থাকে। এ কারণেই বৈজ্ঞানিক আরোহের সিদ্ধান্ত নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকের যুক্তি-১ এর মাধ্যমে অসাধু সাদৃশ্যানুমানের প্রতিফলন ঘটেছে। কেননা অসাধু সাদৃশ্যানুমানে যেভাবে সিদ্ধান্ত প্রতিষ্ঠা করা হয় এখানে সেভাবে সিন্ধান্ত প্রতিষ্ঠা করা হয়েছে। সাদৃশ্যানুমানের প্রকারভেদের মধ্যে দ্বিতীয়টি হলো অসাধু সাদৃশ্যানুমান। এই প্রকার আরোহে অমৌলিক, গুরুত্বপূর্ণ ও অপ্রাসঙ্গিক সাদৃশ্যের ওপর ভিত্তি করে সিদ্ধান্ত প্রতিষ্ঠা করা হয়ে থাকে। যুক্তি-২ এর মাধ্যমে অসাধু সাদৃশ্যানুমান নির্দেশিত হয়েছে। এখানে মানুষ ও বেতারের মধ্যে অমৌলিক, অপ্রাসঙ্গিক ও গুরুত্বহীন সাদৃশ্য বিচার করে সিদ্ধান্ত প্রতিষ্ঠা করা হয়েছে। আর যে সাদৃশ্যানুমানে অমৌলিক,' বাহ্যিক ও গুরুত্বহীন সাদৃশ্য বিচার করে সিদ্ধান্ত প্রতিষ্ঠা করা হয় তাকে অসাধু সাদৃশ্যানুমান বলে। অসাধু সাদৃশ্যানুমানে জ্ঞাত বিষয়ের চেয়ে অজ্ঞাত ও বৈসাদৃশ্যমূলক বিষয়ের সংখ্যা বেশি থাকে। এই প্রকার সাদৃশ্যানুমানে গুরুত্বহীন ও বাহ্যিক সাদৃশ্যের ভিত্তিতে সিদ্ধান্ত প্রতিষ্ঠা করা হয় বিধায় এর সিদ্ধান্ত কোনো গুরুত্ব বহন করে না। অসাধু সাদৃশ্যানুমানের সিদ্ধান্ত একটি ভ্রান্ত প্রক্রিয়া বিধায় অনুপপত্তি দোষে দুষ্ট থাকে। এ কারণে অসাধু সাদৃশ্যানুমান কোনো গুরুত্বপূর্ণ প্রক্রিয়া নয়।"
        },
        {
          "label": "ঘ",
          "question": "",
          "explanation": "উদ্দীপকের যুক্তি-২ এর মাধ্যমে সাধু সাদৃশ্যানুমান নির্দেশিত হয়েছে। সাদৃশ্যানুমানের দুটি প্রকারভেদের মধ্যে একটি হলো সাধু সাদৃশ্যানুমান। এই প্রকার সাদৃশ্যানুমানের সাদৃশ্যগুলো মৌলিক ও প্রাসঙ্গিক হয়ে থাকে। তাই বলা যায়, যে সাদৃশ্যানুমানে মৌলিক, প্রাসঙ্গিক ও গুরুত্বপূর্ণ সাদৃশ্যের ভিত্তিতে সিদ্ধান্ত প্রতিষ্ঠা করা হয় তাকে সাধু সাদৃশ্যানুমান বলে। এখানে দুটি বিষয়ের কতিপয় ক্ষেত্রে মৌলিক ও গুরুত্বপূর্ণ সাদৃশ্য বিবেচনা করে তাদের মধ্যে নতুন কোনো বিষয়ে সাদৃশ্য অনুমান করা হয়। উদ্দীপকের 'যুক্তি-২' এ জীব ও উদ্ভিদের মধ্যে কতিপয় মৌলিক ও গুরুত্বপূর্ণ বিষয়ে সাদৃশ্য বিবেচনা' করে জীবের মতো উদ্ভিদেরও প্রাণ আছে বলে সিদ্ধান্ত প্রতিষ্ঠা করা হয়েছে। তাই 'যুক্তি-২' এর মাধ্যমে সাধু সাদৃশ্যানুমান নির্দেশিত হয়েছে। এই প্রকার সাদৃশ্যানুমানে কার্যকারণ সম্পর্ক বিদ্যমান না থাকলেও কার্যকারণ সম্পর্কের ইঙ্গিত থাকে। বৈজ্ঞানিক গবেষণাসহ বিভিন্ন ক্ষেত্রে এই প্রকার সাদৃশ্যানুমান গুরুত্বপূর্ণ ভূমিকা পালন করে। তাই সাধু সাদৃশ্যানুমানের মূল্য ও গুরুত্ব অনেক। সুতরাং বলতে পারি সাদৃশ্যানুমানের ক্ষেত্রে মৌলিক, গুরুত্বপূর্ণ, প্রাসঙ্গিক, অন্তর্নিহিত ও অধিক সংখ্যক সাদৃশ্যের ভিত্তিতে যেহেতু সিদ্ধান্ত অনুমিত হয় তাই যুক্তি-২ বৈধ।"
        }
      ]
    },
    {
      "number": "7",
      "uddipok": "জিসান লাইব্রেরিতে গিয়ে বই পড়ার জন্য সেলফের কাছে গিয়ে বিভিন্ন সেলফ ঘুরে দেখে এবং যেখানে যায় সেখানেই দেখে একাদশ শ্রেণির বই। সে সিদ্ধান্ত নেয় লাইব্রেরির সব বই-ই একাদশ শ্রেণির।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "বৈজ্ঞানিক আরোহ কী?",
          "explanation": "প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের অভিজ্ঞতার ভিত্তিতে সার্বিক সংশ্লেষক সিদ্ধান্ত প্রতিষ্ঠার প্রক্রিয়াকে বৈজ্ঞানিক আরোহ বলে।"
        },
        {
          "label": "খ",
          "question": "",
          "explanation": "আরোহ অনুমানে সার্বিক সিদ্ধান্ত প্রতিষ্ঠা করা হয়। এখানে কয়েকটি বিশেষ দৃষ্টান্ত পর্যবেক্ষণ করে সকল দৃষ্টান্ত সম্পর্কে সিদ্ধান্ত গ্রহণ করা হয়। অর্থাৎ, আরোহ অনুমানে জ্ঞাত থেকে অজ্ঞাতে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহাত্মক উল্লম্ফন। আরোহাত্মক উল্লম্ফনের মাধ্যমেই জ্ঞাত থেকে অজ্ঞাতে গমন করা হয়। তাই আরোহাত্মক উল্লম্ফনকে আরোহের প্রাণ বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে পূর্ণাঙ্গ আরোহের প্রতিফলন ঘটেছে। কেননা পূর্ণাঙ্গ আরোহে যেভাবে সিদ্ধান্ত প্রতিষ্ঠা করা হয়, এখানে সেভাবে সিদ্ধান্ত প্রতিষ্ঠা করা হয়েছে। অপ্রকৃত আরোহের প্রথম শ্রেণিবিভাগ হলো পূর্ণাঙ্গ আরোহ। এই প্রকার আরোহ অপ্রকৃত আরোহ বিধায় এখানে আরোহের মৌলিক বৈশিষ্ট্য আরোহাত্মক উল্লম্ফন বিদ্যমান থাকে না। এখানে কতকগুলো দৃষ্টান্তের সবগুলো পর্যবেক্ষণ করে সিদ্ধান্ত প্রতিষ্ঠা করা হয়। উদ্দীপকে মনির বাক্সের প্রতিটি পেনসিল পরীক্ষা করে তারপর সিদ্ধান্ত প্রতিষ্ঠা করেছে। তাই উদ্দীপকের মাধ্যমে পূর্ণাঙ্গ আরোহ নির্দেশিত হয়েছে। এ প্রকার আরোহের সিদ্ধান্তটিতে অনুমানের তেমন কোনো সুযোগ থাকে না। এখানে জ্ঞাত বিষয়কেই সিদ্ধান্ত আকারে প্রকাশ করা হয়। পূর্ণাঙ্গ আরোহের প্রকৃতি এমন যে, এটি কেবল সীমিত সংখ্যক দৃষ্টান্তের ক্ষেত্রে প্রয়োগ করা যায়। তবে এই প্রকার আরোহের মাধ্যমে নিশ্চিত সিদ্ধান্ত প্রতিষ্ঠা করা যায়।"
        },
        {
          "label": "ঘ",
          "question": "উক্ত বিষয়টির সাথে বৈজ্ঞানিক আরোহের পার্থক্য বিশ্লেষণ কর।",
          "explanation": "নিম্নের অনুরূপ: উদ্দীপকে নির্দেশিত পূর্ণাঙ্গ আরোহের সাথে বৈজ্ঞানিক আরোহের বিভিন্ন পার্থক্য রয়েছে। পূর্ণাঙ্গ আরোহ অপ্রকৃত আরোহের অন্তর্ভুক্ত। এই আরোহে মৌলিক ও গুরুত্বপূর্ণ বৈশিষ্ট্য হিসেবে আরোহমূলক লম্ফ থাকে না। অন্যদিকে, বৈজ্ঞানিক আরোহ প্রকৃত আরোহের অন্তর্ভুক্ত। প্রকৃত আরোহের মৌলিক বৈশিষ্ট্য হিসেবে আরোহমূলক লম্ফ বৈজ্ঞানিক আরোহে উপস্থিত থাকে। পূর্ণাঙ্গ আরোহ কার্যকারণ নিয়মের ওপর নির্ভর নয়। বরং-এখানে সবগুলো দৃষ্টান্ত গণনার মাধ্যমে নিশ্চিত সিদ্ধান্ত গ্রহণ করা হয়। তাই এই আরোহ সীমিতসংখ্যক ব্যক্তি বা বস্তুর ক্ষেত্রে প্রযোজ্য হয়। অন্যদিকে, বৈজ্ঞানিক আরোহ প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভরশীল। এই আরোহ ব্যাপক পরিসরে সার্বিক সিদ্ধান্ত প্রতিষ্ঠা করতে পারে। পরিশেষে বলা যায়, পূর্ণাঙ্গ আরোহ অপ্রকৃত আরোহের একটি প্রকরণ। অন্যদিকে, বৈজ্ঞানিক আরোহ প্রকৃত আরোহের একটি গুরুত্বপূর্ণ প্রকরণ। কিন্তু উভয় আরোহ প্রকৃতিগত বিভিন্ন দিক থেকে পৃথক।"
        }
      ]
    },
    {
      "number": "8",
      "uddipok": "রফিক সাহেব বাসা থেকে বের হয়ে কর্মস্থলে যাবার সময় রাস্তায় পরিবহণ সংকট অনুভব করলেন। তাঁর অনুমান রাস্তার কোনো কারণে অবরোধ অথবা শ্রমিক ধর্মঘটের কারণ হতে পারে। অফিসে গিয়ে পত্রিকার পাতায় ধর্মঘটের খবর তাঁর চোখে পড়ে এবং কিছুক্ষণ পর অফিসের অন্য কর্মচারীরা এ বিষয়টি তাঁকে অভিহিত করে।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "প্রকল্প হলো কোনো ঘটনার প্রাথমিক আনুমানিক ধারণা।"
        },
        {
          "label": "খ",
          "question": "",
          "explanation": "কোনো ঘটনাকে ব্যাখ্যা করার জন্য প্রকল্প অপরিহার্য। প্রকল্প ছাড়া কোনো ঘটনার ব্যাখ্যা দেওয়া অসম্ভব নয়। কোনো ঘটনার ব্যাখ্যা দানে যে প্রকল্প নেওয়া হবে তা অবশ্যই প্রাসঙ্গিক হতে হবে। অর্থাৎ ঘটনার সাথে সামঞ্জস্যপূর্ণ হতে হবে। আর প্রকল্পের প্রাসঙ্গিকতা নির্ভর করে যে প্রকল্প নেওয়া হয় তা কার্যকারণ সম্পর্কিত কি না তার ওপর। কেননা যে প্রকল্প প্রাসঙ্গিক নয় সে প্রকল্প ঘটনার ব্যাখ্যা দিতে সক্ষম নয়। তাই ঘটনার ব্যাখ্যাদানে যে প্রকল্প প্রণয়ন করা হয় তা কিছুতেই অপ্রাসঙ্গিক হতে পারবে না। কারণ অপ্রাসঙ্গিক প্রকল্প ঘটনার সঠিক ব্যাখ্যা দিতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'দৃষ্টান্ত-১' এর মাধ্যমে প্রকল্প প্রমাণের সংকট উত্তরক দৃষ্টান্তকে নির্দেশ করেছে। কেননা, তীর চিহ্নিত বোর্ডের লেখা যেভাবে 'বিমানবন্দরের গেট শনাক্ত' সহায়তা করেছে, সেভাবে সংকট উত্তরক দৃষ্টান্ত প্রকল্প প্রমাণে সহায়তা করেছে। প্রকল্প হলো একটি প্রাথমিক আনুমানিক ধারণা। কোনো ঘটনার প্রকৃত কারণ অনুসন্ধানের জন্য এটি প্রণয়ন করা হয়। কিন্তু অনেক সময় দেখা যায়, কোনো একটি ঘটনার প্রকৃত কারণ অনুসন্ধান করার ক্ষেত্রে একাধিক প্রকল্প প্রণয়ন করা যায়। এক্ষেত্রে সঠিক প্রকল্প নির্ণয় করা একটি কঠিন ব্যাপার হয়ে যায়। কেননা প্রতিটি প্রকল্পই বৈধ প্রকল্প হিসেবে আবির্ভূত হয়। এ অবস্থায় কোনো একটি বিশেষ ঘটনা বা দৃষ্টান্ত প্রতিযোগী প্রকল্পগুলোর মধ্যকার সংকট নিরসনে সাহায্য করে। যে ঘটনার বা যার মাধ্যমে প্রতিযোগ 'প্রকল্পগুলোর মধ্যকার সংকট নিরসন করা হয় তাকে সংকট উত্তরক দৃষ্টান্ত বলে। উদ্দীপকের ব্যক্তি অপরিচিত বিমানবন্দরে নেমে তার কাঙ্ক্ষিত গেট কোন দিকে তা খুঁজে পাচ্ছিল না। এই অবস্থায় তীর চিহ্নিত একটি বোর্ডের' লেখা তার কাঙ্ক্ষিত গেট কোন দিকে তা খুঁজে পেতে সাহায্য করেছে। অতএব, উদ্দীপকের দৃষ্টান্ত-১ এ উল্লিখিত তীর চিহ্নিত বোর্ডের লেখার মাধ্যমে সংকট উত্তরক দৃষ্টান্ত নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: দৃশ্যকল্প-২ এ পানি সম্পদ মন্ত্রীর আনুমানিক ধারণা প্রকল্পকে নির্দেশ করে। প্রকল্পের অনেক স্তর রয়েছে। প্রকল্পের প্রথম স্তর হলো নিরীক্ষণ। প্রাকৃতিক পরিবেশে প্রাকৃতিক ঘটনার প্রত্যক্ষণই হলো নিরীক্ষণ। নিরীক্ষণের মাধ্যমে প্রাপ্ত অভিজ্ঞতার ভিত্তিতে আমরা প্রাথমিক আনুমানিক ধারণা গঠন করি। অর্থাৎ প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি, তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করি। এভাবে গঠিত আনুমানিক ধারণাই হলো প্রকল্প। যা প্রকল্প তৈরির দ্বিতীয় স্তরে সম্পন্ন হয়। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গ্রহণ করা হয়। তাই সিদ্ধান্ত হলো প্রকল্পের তৃতীয় স্তর। এরপর এই সিদ্ধান্তকে বাস্তবতার ভিত্তিতে যাচাই করা হয়। সিদ্ধান্ত যাচাইকরণ হলো কোনো প্রকল্পের সর্বশেষ স্তর। এই স্তরে কোনো প্রকল্প সম্পর্কে গৃহীত সিদ্ধান্ত বাস্তবতার নিরীখে যাচাই করা হয়। যদি সিদ্ধান্তটি বাস্তবতার সাথে মিলে যায়, তাহলে তা সঠিক বলে বিবেচিত হবে। আর যদি সেটি বাস্তব বর্জিত হয়, তাহলে তা ত্রুটিপূর্ণ বলে ব্যতিল হয়ে যাবে এবং নতুন কোনো প্রকল্প গঠন করে আবার সিদ্ধান্ত গ্রহণ করতে হবে। অতএব বলা যায়, একটি প্রকল্পকে বৈধ হতে হলে উল্লেখিত শর্তগুলো অবশ্যই পালন করতে হয়।"
        }
      ]
    },
    {
      "number": "9",
      "uddipok": "",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "প্রকল্প তিন প্রকার।"
        },
        {
          "label": "খ",
          "question": "",
          "explanation": "প্রকল্প হলো একটি প্রাথমিক আনুমানিক ধারণা। তবে যেকোনো প্রাথমিক আনুমানিক ধারণাকে প্রকল্প বলা যায় না। কোনো আনুমানিক ধারণাকে প্রকল্প হতে হলে কতকগুলো শর্ত পালন করতে হয় যার মধ্যে অন্যতম হলো প্রকল্পকে বাস্তব কারণভিত্তিক হতে হবে। কেননা প্রকল্প বাস্তব কারণভিত্তিক না হলে সেটি দিয়ে ঘটনার কারণ নির্ণয় করা. যায় না। তাই ঘটনার কারণ নির্ণয়ে প্রকল্পকে বাস্তবতার সাথে সম্পৃক্ত হতে হবে কিছুতেই 'প্রকল্প বাস্তববিরোধী হলে চলবে না। কেননা বাস্তববিরোধী প্রকল্প কোনো ঘটনার প্রকৃত কারণ নির্ণয় করতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দেখা, সতর্কতা, নির্বাচন ও পরীক্ষণ দ্বারা পাঠ্যবইয়ের প্রকল্পের স্তরগুলোকে নির্দেশ করা হয়েছে। প্রকল্পের প্রথম স্তর হলো দেখা বা নিরীক্ষণ। কোনো একটি ঘটনা ব্যাখ্যা করার জন্য আমরা প্রাকৃতিক ঘটনাবলি নিরীক্ষার মাধ্যমে প্রাপ্ত অভিজ্ঞতা থেকে প্রকল্প গঠন করি। এরপর ঐ প্রকল্পের ওপর ভিত্তি করে অগ্রসর হই। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, সতর্কতা বা প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। প্রকল্পের ক্ষেত্রে প্রাকৃতিক ঘটনাবলির নিরীক্ষণ থেকে প্রাপ্ত তথ্যের ভিত্তিতে প্রাথমিক আনুমানিক ধারণা গঠন করা হয়। এই আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক না-কি ভ্রান্ত তা পরীক্ষা করাই হলো সিদ্ধান্তের যাচাইকরণ। উদ্দীপকে বর্ণিত চারটি বিষয় প্রকল্পের স্তরসমূহ নির্দেশ করেছে। ব্রিটিশ যুক্তিবিদ জন স্টুয়ার্ট মিলের সংজ্ঞা বিশ্লেষণ করে এরূপ চারটি স্তরের সন্ধান পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে (?) চিহ্নিত বিষয়টি হলো প্রকল্প। নিচে প্রকল্প বৈধ হওয়ার শর্তাবলি আলোচনা করা হলো— প্রকল্পকে অবশ্যই প্রাসঙ্গিক ও সুনির্দিষ্ট হতে হবে। কেননা অপ্রাসঙ্গিক ও অনির্দিষ্ট প্রকল্প দিয়ে ঘটনার প্রকৃত কারণ বা কার্যকারণ সম্পর্ক নির্ণয় করা যায় না। এ কারণে প্রকল্পকে বৈধ হতে হলে অবশ্যই সংশ্লিষ্ট ঘটনার সাথে প্রাসঙ্গিক ও সুনির্দিষ্ট হতে হবে। প্রকল্পকে বাস্তব কারণভিত্তিক হতে হবে। বাস্তবে পাওয়া যায় না এমন কোনো কারণকে প্রকল্প হিসেবে গ্রহণ করলে তা বৈধ হবে না। তাই বাস্তব কারণভিত্তিক হওয়া প্রকল্পের বৈধতার অন্যতম শর্ত। এছাড়াও প্রকল্পকে প্রতিষ্ঠিত সত্যের সাথে সামঞ্জস্যপূর্ণ হতে হবে। কেননা, বিভিন্ন রকম প্রমাণ পদ্ধতির দ্বারা পরীক্ষিত হয়ে সত্য প্রতিষ্ঠিত হয়। তাই প্রতিষ্ঠিত সত্যের বিরোধী কোনো প্রকল্প বৈধ হতে পারে না। পাশাপাশি বৈধ প্রকল্পের প্রমাণযোগ্যতা থাকতে হবে। যে প্রকল্পকে প্রমাণ করা যায় না তা কখনো বৈধ প্রকল্প হতে পারে না। তাই প্রমাণযোগ্য হওয়া বৈধ প্রকল্পের অন্যতম প্ৰধান শর্ত। পরিশেষে বলা যায়, একটি প্রকল্পকে বৈধ হতে হলে উপরে উল্লিখিত শর্তগুলো অবশ্যই পালন করতে হবে।"
        }
      ]
    },
    {
      "number": "10",
      "uddipok": "দৃশ্যকল্প-১: পবন দেবতার রোষের ফলে ঝড় হয়। দৃশ্যকল্প-২: হাইড্রোজেন ও অক্সিজেন নির্দিষ্ট অনুপাতে মিশ্রণের ফলে পানি তৈরি হয়।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "কোনো জটিল দুর্বোধ্য, অস্পষ্ট ও রহস্যময় বিষয়কে সহজ, সরল ও বোধগম্যভাবে উপস্থাপন করাকে ব্যাখ্যা বলে।"
        },
        {
          "label": "খ",
          "question": "",
          "explanation": "ব্যাখ্যার সর্বশেষ কাজটি হলো অন্তর্ভুক্তি। বৈজ্ঞানিক ব্যাখ্যায় কার্যকারণ সম্পর্ক নির্ণয় করে কোনো ঘটনার ব্যাখ্যা প্রদান করা হয়। আর যে বৈজ্ঞানিক ব্যাখ্যায় একটি কম ব্যাপক নিয়মকে একটি বেশি ব্যাপক নিয়মের অধীনে এনে ব্যাখ্যা করা হয় তাকে অন্তর্ভুক্তি বলে। -যেমন- জোয়ার ভাটার নিয়মকে যখন মাধ্যাকর্ষণ নিয়মের অন্তর্ভুক্ত করে ব্যাখ্যা করা হয় তখন তা হয় অন্তর্ভুক্তি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। আমরা জানি, ব্যাখ্যা দুই প্রকার। যথা- বৈজ্ঞানিক ব্যাখ্যা ও লৌকিক ব্যাখ্যা। উদ্দীপকে আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে। এখানে কোনো ঘটনার প্রকৃত কারণ বা কার্যকারণ সম্পর্ক উল্লেখ করে ব্যাখ্যা প্রদান করা হয় না। লৌকিক ব্যাখ্যায় অতি প্রাকৃতিক বিশ্বাস ও মনগড়া কারণ উল্লেখ করা হয়। তাই বলা যায়, যে ব্যাখ্যায় অতি প্রাকৃতিক অস্পষ্ট ও মনগড়া কারণ উল্লেখ করে কোনো ঘটনার ব্যাখ্যা প্রদান করা হয় তাকে লৌকিক ব্যাখ্যা বলে। লৌকিক ব্যাখ্যার কোনো অভিন্ন বৈজ্ঞানিক নিয়ম অনুসরণ করা হয় না। এই প্রকার ব্যাখ্যায় প্রকল্পের কোনো ব্যবহার নেই। এখানে ব্যাখ্যায় উল্লিখিত কারণ সংশ্লিষ্ট ঘটনার সাথে অপ্রাসঙ্গিক হয়ে থাকে। আর যখন কোনো ব্যাখ্যা সংশ্লিষ্ট ঘটনার সাথে অপ্রাসঙ্গিক হয়, তখন তার কোনো মূল্য থাকে না। লৌকিক ব্যাখ্যায় শ্রেণিকরণের কোনো ব্যবহার নেই। এখানে কম ব্যাপক কোনো নিয়মকে বেশি ব্যাপক কোনো নিয়মের অধীনে এনে ব্যাখ্যা করা হয় না। লৌকিক ব্যাখ্যায় মানুষ তাদের সাধারণ ধারণা ও বিশ্বাসের ভিত্তিতে ব্যাখ্যা করে থাকে। উদ্দীপকের আশ্রাফ আলী আগ্নেয়গিরির অগ্ন্যুৎপাতের ব্যাখ্যায় মানুষের পাপের শাস্তিস্বরূপ সৃষ্টিকর্তা অগ্নিবর্ষণ করেছেন বলে ব্যাখ্যা প্রদান করেছেন। এখানে আশ্রাফ আলী তার নিজের ধারণা ও বিশ্বাসের ভিত্তিতে ঘটনার ব্যাখ্যা প্রদান করেছেন। তাই আশ্রাফ আলীর বক্তব্যের মাধ্যমে লৌকিক ব্যাখ্যা নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ এ বৈজ্ঞানিক ব্যাখ্যাকে নির্দেশ করে। বৈজ্ঞানিক ব্যাখ্যা একটি যুক্তিযুক্ত ব্যাখ্যা কোনো একটি জটিল, অস্পষ্ট ও রহস্যময় ঘটনাকে সহজ, সরল ও - বোধগম্যভাবে প্রকাশ করাকে ব্যাখ্যা বলে। আর যখন প্রকৃত কারণ বা কার্যকারণ সম্পর্ক নির্ণয় করে কোনো ঘটনার ব্যাখ্যা প্রদান করা হয় তখন তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যায় মৌলিক, গুরুত্বপূর্ণ ও বিভিন্ন প্রাসঙ্গিক বিষয় উল্লেখ করে ব্যাখ্যা প্রদান করা হয়। বৈজ্ঞানিক ব্যাখ্যায় একটি ঘটনার প্রকৃত রূপ প্রকাশ পায়। ফলে বৈজ্ঞানিক ব্যাখ্যার মাধ্যমে একটি ঘটনাকে যথার্থভাবে জানা যায়। বৈজ্ঞানিক ব্যাখ্যার ক্ষেত্রে প্রকল্প প্রণয়ন করা এবং শ্রেণিকরণের ব্যবহার করা হয়। এছাড়া কার্যকারণ সম্পর্ক উল্লেখ করে ব্যাখ্যা করা হয় বিধায় বৈজ্ঞানিক ব্যাখ্যা সবসময় একই রকম হয়ে থাকে। উদ্দীপকের দৃশ্যকল্প-২ যে মতামত সেখানে বৈজ্ঞানিক কারণের উল্লেখ রয়েছে। তাই দৃশ্যকল্প-২ অভিমতের মাধ্যমে বৈজ্ঞানিক ব্যাখ্যা নির্দেশিত হয়েছে। আর বৈজ্ঞানিক ব্যাখ্যার মধ্যে বিভিন্ন গুরুত্বপূর্ণ ও মৌলিক বৈশিষ্ট্য এবং কার্যকারণ সম্পর্ক বিদ্যমান রয়েছে। সুতরাং বলা যায়, বৈজ্ঞানিক ব্যাখ্যা যথার্থ ব্যাখ্যা।"
        }
      ]
    },
    {
      "number": "11",
      "uddipok": "দৃশ্যকল্প-২: প্রকৃতিতে এমন অনেক বিষয় রয়েছে যাদের সম্পর্কে নিজস্ব ধারণা সুস্পষ্ট থাকলেও অন্যকে বুঝানো যায় না। এ বিষয়গুলো একান্তই ব্যক্তির নিজস্ব ব্যাপার।",
      "tag": "ALDCB 25,ALDC 25",
      "sub_questions": [
        {
          "label": "ক",
          "question": "",
          "explanation": "ব্যাখ্যা দুই প্রকার। যথা- ১. বৈজ্ঞানিক ব্যাখ্যা ও ২. লৌকিক ব্যাখ্যা।"
        },
        {
          "label": "খ",
          "question": "",
          "explanation": "লৌকিক ব্যাখ্যার কোনো নির্দিষ্ট নিয়ম নেই। লৌকিক ব্যাখ্যা মূলত সাধারণ মানুষের ব্যাখ্যা। লৌকিক ব্যাখ্যায় প্রাকৃতিক বা বৈজ্ঞানিক নিয়ম উল্লেখ করে ব্যাখ্যা প্রদান করা হয় না। এ জাতীয় ব্যাখ্যায় অতিপ্রাকৃতিক, কাল্পনিক ও মনগড়া কারণ উল্লেখ করে ব্যাখ্যা প্রদান করা হয়। লৌকিক ব্যাখ্যার কোনো সার্বজনীন রূপ নেই, এটি ব্যক্তির ওপর নির্ভরশীল। যেহেতু একেক ব্যক্তি একেক রকম ব্যাখ্যা দিয়ে থাকে, তাই লৌকিক ব্যাখ্যা ব্যক্তিভেদে ভিন্ন হয়ে থাকে।"
        },
        {
          "label": "গ",
          "question": "",
          "explanation": "উদ্দীপকের (?) চিহ্নিত বিষয়টি শৃঙ্খলযোজন নির্দেশ করে। কোনো কার্য ও তার দূরবর্তী কারণের মধ্যবর্তী অনেকগুলো স্তর বা পর্যায় থাকে। এ মধ্যবর্তী স্তর বা পর্যায়কে শৃঙ্খলযোজন বলে। এ শৃঙ্খলযোজনকে আবার প্রক্ষেপণও বলা হয়। এ শৃঙ্খলযোজন হলো একটি যোগসূত্র যা কার্য ও কারণের উভয় সম্বন্ধকে আবদ্ধ করে বা যুক্ত করে। যেমন-আমরা জানি, বিদ্যুৎই বজ্রপাতের প্রচন্ড শব্দ সৃষ্টির কারণ। কিন্তু বিজ্ঞানীরা মনে করেন, বিদ্যুৎ তাপ উৎপন্ন করে। তাপ বায়ুর আকস্মিক প্রসারণ ঘটায়। আর বায়ুর প্রসারণের কারণে শব্দের সৃষ্টি হয়। তাই এখানে- কার্য হলো → বজ্রপাতের প্রচণ্ড শব্দ দূরবর্তী কারণ হলো → বিদ্যুৎ এবং শৃঙ্খল যোজন হলো → তাপ"
        },
        {
          "label": "ঘ",
          "question": "",
          "explanation": "দৃশ্যকল্প-২ এ ব্যাখ্যার সীমাবদ্ধতা নির্দেশ করেছে নিচে তা আলোচনা করা হলো- ১. পরম নিয়ম বা মৌলিক নিয়মের বৈজ্ঞানিক ব্যাখ্যা দেওয়া যায় না। মৌলিক নিয়ম হলো সর্বোচ্চ নিয়ম। এ নিয়মের চেয়ে উচ্চতর কোনো নিয়ম নেই বিধায় পরম নিয়মকে অন্যকোনো নিয়মের অন্তর্ভুক্ত করা যায় না। তাই পরম নিয়মের বৈজ্ঞানিক ব্যাখ্যা দেওয়া যায় না। ২. চেতনার মৌলিক অবস্থার বৈজ্ঞানিক ব্যাখ্যা দেওয়া যায় না। চেতনার মৌলিক অবস্থার প্রকৃতি এমন যে, এসব চেতনাকে সাদৃশ্যের ভিত্তিতে পরস্পরের সাথে সংযুক্ত করা যায় না। তাই চেতনার মৌলিক অবস্থার বৈজ্ঞানিক ব্যাখ্যা দেওয়া যায় না। ৩. বিভিন্ন প্রকার মৌলিক মানসিক অনুভূতির বৈজ্ঞানিক ব্যাখ্যা দেওয়া যায় না। কেননা এসব মানসিক অনুভূতি একক ও অনন্য। তাই এদের একটিকে অন্যটির সাথে যুক্ত করা যায় না। এজন্য মৌলিক মানসিক অনুভূতির বৈজ্ঞানিক ব্যাখ্যা সম্ভব নয়। ৪. স্রষ্টা, আত্মা, অমরত্ব ইত্যাদির বৈজ্ঞানিক ব্যাখ্যা দেওয়া যায় না। কেননা এসব বিষয়কে অনুরূপ কোনো বিষয়ের অন্তর্ভুক্ত করা যায় না। তাই এসব বিষয়ের বৈজ্ঞানিক ব্যাখ্যা দেওয়া যায় না। পরিশেষে বলা যায়, কোনো বিষয়ের বৈজ্ঞানিক ব্যাখ্যা প্রদান করার জন্য কতকগুলো নিয়ম অনুসরণ করতে হয়। কিন্তু এমন অনেক বিষয় আছে যেসব ক্ষেত্রে ঐ নিয়মগুলো অনুসরণ করা সম্ভব হয় না। তাই যেসব ক্ষেত্রে বৈজ্ঞানিক ব্যাখ্যার নিয়ম প্রয়োগ করা যায় না যেসব ক্ষেত্রে বৈজ্ঞানিক ব্যাখ্যা দেওয়া যায় না।"
        }
      ]
    }
  ]
}