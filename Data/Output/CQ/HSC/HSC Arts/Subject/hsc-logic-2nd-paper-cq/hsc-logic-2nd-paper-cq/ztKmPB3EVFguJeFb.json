{
  "title": "ঢাকা বোর্ড ২০২২",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "দৃশ্যকল্প-১ : মানুষ হচ্ছে বুদ্ধিবৃত্তিসম্পন্ন প্রাণী। দৃশ্যকল্প-২ : পরাধীনতা হচ্ছে স্বাধীনতার অভাব।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোনো পদের সংজ্ঞায় সংজ্ঞেয় পদের পূর্ণ জাত্যর্থ উল্লেখের পরিবর্তে অতিরিক্ত গুণ হিসেবে বিচ্ছেদ্য অবান্তর লক্ষণ উল্লেখ করা হলে যে অনুপপত্তি ঘটে তাকে অব্যাপক সংজ্ঞা (Too Narrow Definition) বলে।"
        },
        {
          "label": "খ",
          "question": "",
          "explanation": "পদের সংজ্ঞায় অপরিহার্য গুণ উল্লেখ না করে সংজ্ঞেয় পদের সমার্থক শব্দ ব্যবহার করলে চক্রক সংজ্ঞা অনুপপত্তি ঘটে। সংজ্ঞার তৃতীয় নিয়মে বলা হয়েছে, কোনো পদের সংজ্ঞায় সংজ্ঞেয় পদের সমার্থক শব্দ ব্যবহার করা যাবে না। কারণ সংজ্ঞেয় পদের সমার্থক শব্দ ব্যবহার করলে কোনো বৈশিষ্ট্য বা গুণই প্রকাশ পায় না। বরং একই বক্তব্যের পুনরাবৃত্তি ঘটে মাত্র। এর ফলে চক্রক সংজ্ঞাজনিত অনুপপত্তি ঘটে। যেমন: ‘বাতাস হয় পবন'। এখানে 'বাতাস' পদের কোনো গুণ প্রকাশ না করে এর প্রতিশব্দ (পবন) ব্যবহার করা হয়েছে। ফলে চক্রক সংজ্ঞা অনুপপত্তি ঘটেছে।"
        },
        {
          "label": "গ",
          "question": "",
          "explanation": "যৌক্তিক সংজ্ঞার ইংরেজি প্রতিশব্দ হলো logical definition । গ্রিক দার্শনিক এরিস্টটল সর্বপ্রথম কোনো পদের অপরিহার্য অর্থ বা জাত্যর্থ প্রকাশ করার জন্য Definition শব্দটি ব্যবহার করেন। Definition শব্দের বাংলা প্রতিশব্দ হলো সংজ্ঞা। যার অর্থ হলো কোনো কিছুর মূল বৈশিষ্ট্যগুলোকে চিহ্নিত করা। সংজ্ঞা প্রদানের ক্ষেত্রে আসন্নতম জাতি ও বিভেদক লক্ষণ উল্লেখ করতে হয়। যেমন— ত্রিভুজ পদটির আসন্নতম জাতি হচ্ছে সমতল ক্ষেত্র এবং বিভেদক লক্ষণ হচ্ছে তিন বাহু দ্বারা বেষ্টিত হওয়া। এখন ত্রিভুজের সংজ্ঞা হচ্ছে ত্রিভুজ হয় তিন বাহু দ্বারা বেষ্টিত একটি সমতলক্ষেত্র। এভাবে যৌক্তিক সংজ্ঞায় কোনো পদের জাত্যর্থ বা অপরিহার্য অর্থ প্রকাশের ক্ষেত্রে সংজ্ঞেয় পদের আসন্নতম জাতি এবং বিভেদক লক্ষণ উল্লেখ করতে হয়। তেমনি দৃশ্যকল্প-১ এ বর্ণিত, মানুষ হচ্ছে বৃদ্ধিবৃত্তিসম্পন্ন প্রাণী। এখানে মানুষ হচ্ছে সংজ্ঞেয় পদ। যে পদটির জাত্যর্থ বা অপরিহার্য গুণাবলি হচ্ছে প্রাণিবৃত্তি ও বুদ্ধিবৃত্তি। যেখানে প্রাণিবৃত্তি হলো আসন্নতম জাতি এবং বুদ্ধিবৃত্তি হলো বিভেদক লক্ষণ। এ দুটি অপরিহার্য গুণের মাধ্যমেই মানুষ পদের সংজ্ঞা দেওয়া হয় । তাই বলা যায়, দৃশ্যকল্প-১ যৌক্তিক সংজ্ঞার দৃষ্টান্ত ।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-১ এ বলা হয়েছে, মানুষ হচ্ছে বৃদ্ধিবৃত্তিসম্পন্ন প্রাণী। এখানে জাত্যর্থের মাধ্যমে মানুষ পদের অপরিহার্য অর্থ প্রকাশ পেয়েছে। এ কারণে এটি যৌক্তিক সংজ্ঞার দৃষ্টান্ত ।অপরদিকে, দৃশ্যকল্প-২ এ বলা হয়েছে, পরাধীনতা হচ্ছে স্বাধীনতার অভাব।এখানে ইতিবাচক ভাষার পরিবর্তে নেতিবাচক ভাষা ব্যবহার করে পরাধীনতার সংজ্ঞা দেওয়া হয়েছে। এ কারণে বলা যায় এটি নঞর্থক সংজ্ঞার দৃষ্টান্ত । যৌক্তিক সংজ্ঞার চতুর্থ নিয়মে বলা হয়েছে, পদের সংজ্ঞায় সদর্থক বা ইতিবাচক ভাষা ব্যবহার করতে হবে, কোনো নঞর্থক বা নেতিবাচক ভাষা ব্যবহার করা যাবে না। এ নিয়ম লঙ্ঘন করলে নঞর্থক সংজ্ঞাজনিত অনুপপত্তি ঘটে। কারণ নঞর্থকভাবে পদের সংজ্ঞা প্রদান করলে পদটির কোনো সুস্পষ্ট গুণ প্রকাশ পায় না, বরং সম্পূর্ণ সংজ্ঞাদান প্রক্রিয়া ত্রুটিপূর্ণ হয় । যার দৃষ্টান্ত দৃশ্যকল্প-২ এ পরিলক্ষিত হয়। তাই উপরিউক্ত আলোচনার ভিত্তিতে বলা যায়, দৃশ্যকল্প-২ দৃশ্যকল্প-১ এর ত্রুটিপূর্ণ রূপ।"
        }
      ]
    },
    {
      "number": "2",
      "uddipok": "রহমান সাহেবের মেয়ের বিয়ের জন্য ঘটক বললেন, “আমার কাছে শিক্ষিত, চাকরিজীবী ও সুদর্শন ছেলের সন্ধান আছে।” রহমান সাহেব বললেন, \" আগে অবশ্যই দেখতে হবে ছেলে সৎ না অসৎ।\"",
      "tag": "DB 22,ISCD 24,RGWC 24",
      "sub_questions": [
        {
          "label": "ক",
          "question": "",
          "explanation": "যৌক্তিক বিভাগের মূল সূত্র একটি।"
        },
        {
          "label": "খ",
          "question": "",
          "explanation": "ক্ষুদ্রতম উপজাতিকে কোনো অংশে বিভক্ত করা যায় না বলে এরূপ উপজাতির যৌক্তিক বিভাগ সম্ভব নয়। উপজাতির চেয়ে ক্ষুদ্র আর কোনো উপজাতি নেই তাকে ক্ষুদ্রতম উপজাতি বলে । কম ব্যক্ত্যর্থসম্পন্ন বলেই ক্ষুদ্রতম উপজাতির চেয়ে সংকীর্ণ অন্য কোনো উপজাতি পাওয়া যায় না। এ কারণে ক্ষুদ্রতম উপজাতির যৌক্তিক বিভাগ করা সম্ভব নয় ।"
        },
        {
          "label": "গ",
          "question": "",
          "explanation": "রহমান সাহেবের বক্তব্যে যৌক্তিক বিভাগ ধারণার প্রতিফলন ঘটেছে।ব্যাখ্যা করা হলো- যৌক্তিক বিভাগে শ্রেণিবাচক পদের ব্যক্ত্যর্থের বিশ্লেষণ করা হয়। এক্ষেত্রে একটি মূলনীতি অনুসরণ করা হয়। অর্থাৎ একটি মূলসূত্র বা নীতির ভিত্তিতে কোনো শ্রেণি বা জাতিকে তার অন্তর্ভুক্ত নিম্নতর শ্রেণি বা উপজাতিতে বিভক্ত করার প্রক্রিয়াকে যৌক্তিক বিভাগ বলে। যেমন— জীব একটি জাতিবাচক বা শ্রেণিবাচক পদ। এ পদকে বুদ্ধিবৃত্তি নামক মূলনীতির ভিত্তিতে মানুষ ও অন্যান্য প্রাণী এ দুটি উপজাতিতে বা উপশ্রেণিতে ভাগ করা যায়। এরূপ বিভক্তকরণ প্রক্রিয়াই হলো যৌক্তিক বিভাগ। অনুরূপ বিভক্তকরণ প্রক্রিয়া রহমান সাহেবের বক্তব্যে পরিলক্ষিত হয়। উদ্দীপকের বলা হয়েছে,  রহমান সাহেবের মেয়ের বিয়ের জন্য ঘটককে রহমান সাহেব বলেন, \"আগে অবশ্যই দেখতে হবে ছেলে সৎ না অসৎ।” তার এই বক্তব্যে সততা নামক মূলনীতির আলোকে 'মানুষ' পদকে 'সৎ মানুষ' এবং 'অসং মানুষ' পদের বিভক্তকরণ প্রক্রিয়া প্রতীয়মান। তাই বলা যায়, রহমান সাহেবের বক্তব্যে যৌক্তিক বিভাগ ধারণার প্রতিফলন ঘটেছে। তাই বলা যায় যে, ঘটকের বক্তব্যে একাধিক নীতি অনুসরণ করা হয়েছে বলে তার বক্তব্যটি বিধিসম্মত নয় ।"
        },
        {
          "label": "ঘ",
          "question": "",
          "explanation": "যৌক্তিক বিভাগের দ্বিতীয় নিয়ম অনুসারে, কোনো জাতি বা শ্রেণিবাচক পদকে বিভক্ত করার ক্ষেত্রে একটি মূলনীতি অনুসরণ করতে হবে। অর্থাৎ পদের যৌক্তিক বিভাগ করার সময়ে একাধিক মূলসূত্র ব্যবহার করা যাবে না। কারণ যৌক্তিক বিভাগ হলো এক নীতিভিত্তিক। তাই একাধিক মূলনীতি অনুসারে পদকে বিভক্ত করা হলে সংকর বিভাগ অনুপপত্তি ঘটবে। আবার যৌক্তিক বিভাগের চতুর্থ নিয়মানুযায়ী, বিভাজ্য উপজাতিগুলো পরস্পর বিচ্ছেদক হবে, যেন একটির সঙ্গে অন্যটি মিশে না যায়। এ নিয়ম লঙ্ঘন করলে পরস্পরাণী বিভাগ | অনুপপত্তি  ঘটবে। যায় দৃষ্টান্ত উদ্দীপকে ঘটকের বক্তব্যে লক্ষ করা যায়। উদ্দীপকে বলা হয়েছে,  রহমান সাহেবের মেয়ের বিয়ের জন্য ঘটক বললেন, আমার কাছে শিক্ষিত, চাকরিজীবী ও সুদর্শন ছেলের সন্ধান আছে। এখানে ঘটক সাহেব একাধিক নীতির ভিত্তিতে পাত্রের গুণাবলি উল্লেখ করেছেন। পাশাপাশি বিভাজ্য গুণগুলো একটির সাথে অন্যটি মিলেমিশে আছে। তাই বলা যায়,উপরিউক্ত কারণে ঘটকের বক্তব্যটি বিধিসম্মত নয়।"
        }
      ]
    },
    {
      "number": "3",
      "uddipok": "তথ্য-১ : নাদিয়া হয় বুদ্ধিমান রানা হয় বুদ্ধিমান তমাল হয় বুদ্ধিমান অতএব, সকল মানুষ হয় বুদ্ধিমান । তথ্য-২: এ পর্যন্ত যত গোলাপ ফুল দেখেছি সব গোলাপই সুন্দর অতএব, সব গোলাপ ফুল হয় সুন্দর ।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যেসব আরোহের মধ্যে আরোহের মৌলিক বৈশিষ্ট্য আরোহাত্মক উল্লম্ফন উপস্থিত থাকে না সেসব আরোহকে অপ্রকৃত আরোহ বলে ।"
        },
        {
          "label": "খ",
          "question": "",
          "explanation": "আরোহমূলক লক্ষের মাধ্যমে জ্ঞাত থেকে অজ্ঞাত বিষয়ে যাওয়া যায় বা সিদ্ধান্ত নেওয়া যায় বলে আরোহমূলক লম্ফকে আরোহের প্রাণ বলা হয় । আরোহ অনুমানে বিশেষ বিশেষ দৃষ্টান্ত পর্যবেক্ষণ করে সার্বিক সিদ্ধান্ত গ্রহণ করা হয়। অর্থাৎ জ্ঞাত তথ্যের ভিত্তিতে অজ্ঞাত বিষয়ে গমন করা হয়। আর জ্ঞাত থেকে অজ্ঞাতে বা বিশেষ থেকে সার্বিকে গমনের মাধ্যম হলো আরোহমূলক লম্ফ। আরোহমূলক লম্ফের ভিত্তিতেই ক, খ, গ নামক ব্যক্তির মৃত্যু দেখে সিদ্ধান্ত নেওয়া হয়, সকল মানুষ হয় মরণশীল। এভাবেই আরোহমূলক লম্ফ আরোহ অনুমানে প্রধান ভূমিকা পালন করে। এ কারণেই বলা হয়, আরোহমূলক লক্ষ হলো আরোহের প্রাণ।"
        },
        {
          "label": "গ",
          "question": "",
          "explanation": "যে আরোহ অনুমানে প্রকৃতির নিয়মানুবর্তিতা নীতি ও কার্যকারণ নিয়মের ওপর নির্ভর করে বিশেষ বিশেষ দৃষ্টান্তের ভিত্তিতে একটি সার্বিক সিদ্ধান্ত গ্রহণ করা হয়, তাকে বৈজ্ঞানিক আরোহ বলে। বৈজ্ঞানিক আরোহে অভিজ্ঞতার মাধ্যমে দৃষ্টান্ত সংগ্রহ করা হয় এবং কার্যকারণ সম্পর্ক নির্ণয় করে সংগৃহীত দৃষ্টান্ত থেকে সিদ্ধান্ত নেওয়া হয় । তেমনি উদ্দীপকের তথ্য-১ এ বলা হয়েছে, নাদিয়া, রানা, তমাল হয় বুদ্ধিমান। এভাবে বিশেষ বিশেষ দৃষ্টান্ত থেকে একটি সার্বিক সিদ্ধান্ত টানা হয়েছে যে, সকল মানুষ হয় বুদ্ধিমান। এই দৃষ্টান্তে মানুষের সাথে বুদ্ধিমানের কার্যকারণ সম্পর্ক স্থাপিত হয়েছে এবং প্রকৃতির নিয়মানুবর্তিতা নীতির ওপর বিশ্বাস রেখে সিদ্ধান্তটি গ্রহণ করা হয়েছে। তাই বলা যায় উদ্দীপকের তথ্য ১ এর উদাহরণটি বৈজ্ঞানিক আরোহকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত তথ্য-১ বৈজ্ঞানিক আরোহ এবং তথ্য-২ অবৈজ্ঞানিক আরোহকে নির্দেশ করে। নিচে এ দুই আরোহের মধ্যে পার্থক্য বিশ্লেষণ করা হলো- তথ্য-১ এ বর্ণিত, 'নাদিয়া হয় বুদ্ধিমান, রানা হয় বুদ্ধিমান, তমাল হয় বুদ্ধিমান। অতএব, সকল মানুষ হয় বুদ্ধিমান। এখানে প্রকৃতির নিয়মানুবর্তিতা নীতি ও কার্যকারণ নিয়মের ভিত্তিতে সিদ্ধান্ত নেওয়া হয়েছে। এ কারণে এটি বৈজ্ঞানিক আরোহের দৃষ্টান্ত। অন্যদিকে, তথ্য-২ এ বর্ণিত, 'এ পর্যন্ত যত গোলাপ ফুল দেখেছি সব গোলাপই সুন্দর। অতএব, সব গোলাপ ফুল হয় সুন্দর। এখানে প্রকৃতির নিয়মানুবর্তিতা নীতি এবং অনুকূল অভিজ্ঞতার ভিত্তিতে সিদ্ধান্ত নেওয়া হয়েছে। এ কারণে এটি অবৈজ্ঞানিক আরোহের দৃষ্টান্ত। বৈজ্ঞানিক আরোহে সদর্থক ও নঞর্থক উভয় দৃষ্টান্ত পর্যবেক্ষণ ও পরীক্ষণ করা হয়। তাই এ অনুমানের সিদ্ধান্ত বাস্তবতার সাথে সাদৃশ্যপূর্ণ হয় বলে তা নিশ্চিত হয়। অন্যদিকে, অবৈজ্ঞানিক আরোহে দৃষ্টান্তের সংখ্যার ওপর বেশি গুরুত্ব দেওয়া হয়। এ অনুমানে সদর্থক দৃষ্টান্তকে গুরুত্ব দেওয়া হলেও নঞর্থক দৃষ্টান্তকে একেবারেই গুরুত্ব দেওয়া হয় না। তাই অনেক ক্ষেত্রেই অবৈজ্ঞানিক আরোহের সিদ্ধান্তের সাথে বাস্তবতার কোনো মিল থাকে না। তাই অবৈজ্ঞানিক আরোহের সিদ্ধান্ত সম্ভাব্য হয় । উপরের আলোচনা থেকে বলা যায়, বৈজ্ঞানিক ও অবৈজ্ঞানিক আরোহ উভয়ই প্রকৃত আরোহের শ্রেণিবিভাগ হলেও এদের মধ্যে পদ্ধতিগত ও গ্রহণযোগ্যতার ক্ষেত্রে ভিন্নতা বিদ্যমান। এ কারণেই তথ্য-১ ও তথ্য-২ এর মধ্যে পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "রাহিন সাহেব অফিসে হঠাৎ অসুস্থ হয়ে পড়েন। অফিসের সহকর্মীরা তাকে দ্রুত ডাক্তারের কাছে নিয়ে যান। রাহিন সাহেবকে দেখে ডাক্তার প্রাথমিকভাবে ধারণা করেন যে, তার মস্তিষ্কে রক্তক্ষরণ হয়েছে। রাহিন সাহেবকে ডাক্তার কতগুলো পরীক্ষা করতে বললেন। পরীক্ষার রিপোর্টে দেখা যায় সত্যিই রাহিন সাহেবের মস্তিষ্কে রক্তক্ষরণ হয়েছে। ডাক্তার রিপোর্ট দেখে পরবর্তী পদক্ষেপ গ্রহণ করেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোনো ঘটনায় প্রকৃত কারণ অনুসন্ধানের জন্য প্রাথমিকভাবে যে আনুমানিক ধারণা করা হয় তাকে প্রকল্প বলে।"
        },
        {
          "label": "খ",
          "question": "",
          "explanation": "যখন কোনো বৈধ প্রকল্পের অভাবেল ঘটনার সত্যতা নির্ণয় করা যায় না তখন কাজ চালানো প্রকল্পের প্রয়োজন হয়। কাজ চালানো প্রকল্প বলতে সাময়িকভাবে গৃহীত প্রকল্পকে বোঝায়। কোনো ঘটনা ব্যাখ্যা দেওয়ার জন্য বৈধ প্রকল্পের অভাবে সাময়িকভাবে প্রকল্প গ্রহণ করতে হয়। যাকে বলে কাজ চালানো প্রকল্প। এই প্রকল্পের ওপর ভিত্তি করেই বৈধ প্রকল্প পাওয়া যায়। তাই বলা যায়, একটি প্রকল্প বৈধ হওয়ার পূর্ব পর্যন্ত কাজ চালানো প্রকল্পের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "উদ্দীপকে প্রকল্পের বিষয়টি প্রতিফলিত হয়েছে।নিচে তার প্রকৃতি ব্যাখ্যা করা হলো- উদ্দীপকে বলা হয়েছে , রাহিন সাহেব অফিসে হঠাৎ অসুস্থ হয়ে পড়েন। অফিসের সহকর্মীরা তাকে দ্রুত ডাক্তারের কাছে নিয়ে যান। রাহিন সাহেবকে দেখে ডাক্তার প্রাথমিকভাবে ধারণা করেন যে, তার মস্তিষ্কে রক্তক্ষরণ হয়েছে। ডাক্তার সাহেবের এই প্রাথমিক ধারণা প্রকল্পের সাথে ওতপ্রোতভাবে জড়িত। কারণ কোনো ঘটনাকে বৈজ্ঞানিকভাবে ব্যাখ্যা দেওয়ার জন্য যে প্রাথমিক আনুমানিক ধারণা করা হয় তাকে প্রকল্প বলে । প্রকল্পের প্রকৃতি বা বৈশিষ্ট্য হলো— এটি সাময়িকভাবে গৃহীত এক প্রকার আনুমানিক ধারণা। এ ধারণা সত্য হতে পারে, আবার মিথ্যাও হতে পারে। প্রকল্প কোনো ঘটনা বা বিষয়কে ব্যাখ্যা করার জন্য করা হয়ে থাকে। তাই প্রকল্প হয় সুস্পষ্ট, বাস্তবভিত্তিক এবং যৌক্তিক ও প্রাকৃতিক নিয়মের অনুসারী। প্রবন্ধ, হয় প্রাসঙ্গিক ও পরীক্ষণাত্মক বা পরীক্ষামূলকভাবে সমর্থনযোগ্য। পাশাপাশি প্রকল্প হয় সুনির্দিষ্টি, যাচাইযোগ্য ও বাস্তব কারণসম্পন্ন। এ কারণে অনেক বিজ্ঞানী প্রকল্পকে সুসঙ্গত, বৈধ এবং বিজ্ঞানসম্মত প্রক্রিয়া বলে অভিহিত করেছেন।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে প্রকল্পের সবগুলো স্তর পরিলক্ষিত হয়েছে।উত্তরের স্বপক্ষে যুক্তি দেওয়া হলো- প্রকল্পের প্রথম স্তর হলো দেখা বা নিরীক্ষণ। একটি ঘটনাকে ব্যাখ্যা করার জন্য প্রাকৃতিক ঘটনাবলি প্রথমেই নিরীক্ষণ করতে হয়। অর্থাৎ নিরীক্ষণ থেকেই প্রকল্পের যাত্রা শুরু হয়। প্রকল্পের দ্বিতীয় স্তর হলো, প্রাথমিক আনুমানিক ধারণা গঠন। প্রাকৃতিক ঘটনার যথার্থ নিরীক্ষণের মাধ্যমে আমরা যেসব তথ্য পেয়ে থাকি তার মধ্যে প্রয়োজনীয় তথ্যের সন্নিবেশ ঘটিয়ে প্রাথমিক আনুমানিক ধারণা গঠন করতে হয়। উদ্দীপকে বর্ণিত ঘটনায়, অসুস্থ রাজিন সাহেবকে দেখে ডাক্তার প্রাথমিকভাবে ধারণা করেন যে, তার মস্তিষ্কে রক্তক্ষরণ হয়েছে। অর্থাৎ ডাক্তার সাহেব নিরীক্ষণের আলোকে প্রাথমিক পর্যায়ে আনুমানিক ধারণা করেন। প্রকল্পের তৃতীয় স্তর হলো, নির্বাচন বা সিদ্ধান্ত গ্রহণ। এই স্তরে আনুমানিক ধারণার ওপর ভিত্তি করে সিদ্ধান্ত গঠন করা হয়। প্রকল্পের চতুর্থ স্তর হলো- পরীক্ষণ বা সিদ্ধান্ত যাচাইকরণ। গৃহীত সিদ্ধান্ত সঠিক, না-কি ভ্রান্ত তা পরীক্ষা করাই হলো সিদ্ধান্তের যাচাই করণ। উদ্দীপকের অসুস্থ রাহিন সাহেবের  সমস্যা নির্ণয় করার জন্য ডাক্তার কতগুলো পরীক্ষা করতে বলেন। পরীক্ষার রিপোর্ট দেখে তিনি নিশ্চিত হন যে রাহিন সাহেবের মস্তিষ্কে রক্তক্ষরণ হয়েছে।এভাবেই উদ্দীপকে প্রকল্পের প্রতিটি স্তর সমূহ নির্দেশ করা হয়েছে।"
        }
      ]
    },
    {
      "number": "5",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোনো জাতিকে তার অন্তর্গত দুটি বিরুদ্ধ উপজাতিতে বিভক্ত করার প্রক্রিয়া হলো দ্বিকোটিক বিভাগ।"
        },
        {
          "label": "খ",
          "question": "",
          "explanation": "যৌক্তিক বিভাগে একটি জাতিবাচক পদকে তার অন্তর্গত দুটি উপশ্রেণিতে বিভক্ত করা হয়। যার একটিতে ঐ পদের গুণ উপস্থিত থাকে, অন্যটিতে অনুপস্থিত থাকে। যেমন- মানুষ নামক জাতিবাচক পদকে শিক্ষার ভিত্তিতে 'শিক্ষিত মানুষ' ও 'অশিক্ষিত মানুষ' উপশ্রেণিতে বিভক্ত করা যায়। কিন্তু জাতিবাচক পদ ব্যতিত কোনো গুণ বা নামবাচক পদের যৌক্তিক বিভাগে করা যায় না। এ কারণে বলা হয়, যৌক্তিক বিভাগ হলো জাতিভিত্তিক।"
        },
        {
          "label": "গ",
          "question": "",
          "explanation": "ছক-১ এর দ্বিকোটিক বিভাগ প্রক্রিয়া প্রতিফলিত ঘটেছে।ব্যাখ্যা করা হলো- দ্বিকোটিক বিভাগে একটি শ্রেণিবাচক বা জাতিবাচক পদকে দুটি বিরুদ্ধ পদ বা উপজাতিতে ভাগ করা হয়। যাদের একটি হয় সদর্থক পদ অপরটি নঞর্থক পদ। যেমন- মানুষকে সুন্দর ও অসুন্দর এ দুটি পরস্পর বিরুদ্ধ পদে বিভক্ত করার প্রক্রিয়া হলো দ্বিকোটিক বিভাগ।এখানে মানুষকে সুন্দর ও অসুন্দর দুটি বিরুদ্ধ পদ বা উপজাতিতে বিভিক্ত করা হয়েছে। এভাবে কোনো জাতিকে তাদের অন্তর্গত কোনো বিরুদ্ধ উপজাতিতে ভাগ করার প্রক্রিয়াকে দ্বিকোটিক বিভাগ বলে। তেমনি ছক-১ এ 'জীব' পদকে মানুষ ও অমানুষ পদে বিভক্ত করা হয়েছে। অর্থাৎ বিভক্তির উপজাতিগুলো পরস্পর বিরুদ্ধ পদ। তাই বলা যায় যে,  ছক-১ এ দ্বিকোটিক বিভাগের দিকটি প্রতিফলিত হয়েছে"
        },
        {
          "label": "ঘ",
          "question": "",
          "explanation": "ছক-২ এ গুণগত বিভাগ এবং ছক-৩ এ অঙ্গগত বিভাগ অনুপপত্তি ঘটেছে। নিচে উভয় অনুপপত্তির তুলনামূলক বিশ্লেষণ করা হলো— কোনো জাতিবাচক বা শ্রেণিবাচক পদের পরিবর্তে যদি বিশেষ ব্যক্তি বা বস্তুকে তার বিভিন্ন গুণে ভাগ করা হয়, তবে গুণগত বিভাগ অনুপপত্তি ঘটে। ছক-২ এ কমলালেবুকে বর্ণ, গন্ধ ও স্বাদে বিভক্ত করা হয়েছে। এখানে কমলালেবুকে তার বিভিন্ন গুণে বিভক্ত করা হয়েছে। এ ধরনের বিভক্তকরণ প্রক্রিয়াকে যুক্তিবিদগণ গুণগত বিভাগ অনুপপত্তি বলে চিহ্নিত করেছেন। আবার,কোনো জাতিবাচক বা শ্রেণিবাচক পদের পরিবর্তে বিশেষ ব্যক্তি বা বস্তুকে তার বিভিন্ন অঙ্গ-প্রত্যঙ্গে বিভক্ত করা হলে অঙ্গগত বিভাগ অনুপপত্তি ঘটে।তেমনি ছক-৩ এ ঘর পদকে দরজা, জানালা, চাল পদে ভাগ করা হয়েছে। অর্থাৎ ঘরকে তার বিভিন্ন অঙ্গ-প্রত্যঙ্গে বিভক্ত করা হয়েছে।  তাই বলা যায়, ছক-২ এ গুণগত বিভাগ এবং ছক-৩ এ অঙ্গগত বিভাগ অনুপপত্তি ঘটেছে এবং এূের মধ্যে যথেষ্ট পার্থক্য রয়েছে।"
        }
      ]
    },
    {
      "number": "6",
      "uddipok": "জলোচ্ছ্বাস এর কারণ নিয়ে দুই বন্ধুর মধ্যে কথোপকথন । সাকিব; “মাঝে মাঝে সমুদ্র দেবতা অসন্তুষ্ট হন ফলে সমুদ্রে জোয়ারের সৃষ্টি হয়।'' নাবিল: “প্রকৃতপক্ষে চাঁদের আকর্ষণে সমুদ্রে জোয়ারের সৃষ্টি হয় এবং এর সাথে বাতাসের গতিবেগ বেশি থাকলেই কেবলমাত্র জলোচ্ছ্বাসের মতো ঘটনা ঘটে।”",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যে ব্যাখ্যায় প্রকৃতির নিয়ম অনুসরণ করে ঘটনার কার্যকারণ সম্পর্ক আবিষ্কারের মাধ্যমে বিবৃতি দেওয়া হয় তাকে বৈজ্ঞানিক ব্যাখ্যা বলে ।"
        },
        {
          "label": "খ",
          "question": "",
          "explanation": "যে বৈজ্ঞানিক ব্যাখ্যায় কম ব্যাপক নিয়মকে অধিক ব্যাপক নিয়মের অন্তর্ভুক্ত করে ব্যাখ্যা করা হয়, তাকে অন্তর্ভূক্তি বলে। বৈজ্ঞানিক ব্যাখ্যার একটি রূপ হলো অন্তর্ভুক্তি। অন্তর্ভুক্তির মাধ্যমে কোনো বিশেষ ঘটনাকে একটি সার্বিক নিয়মের সাহায্যে ব্যাখ্যা দেওয়া হয়। যেমন— বস্তুর ভূ-পতন কেন হয়? এই বিশেষ ঘটনাকে সার্বিক নিয়ম হিসেবে মাধ্যাকর্ষণের মাধ্যমে ব্যাখ্যা করার প্রক্রিয়াই হলো অন্তর্ভুক্তি । কারণ মাধ্যাকর্ষণ নিয়ম দিয়ে বস্তুর ভূ-পতন ছাড়াও জোয়ার-ভাটা, গ্রহ- নক্ষত্রের গতিবিধি ইত্যাদি ব্যাখ্যা করা যায়।"
        },
        {
          "label": "গ",
          "question": "",
          "explanation": "উদ্দীপকে সাকিবের বক্তব্যে লৌকিক ব্যাখ্যার প্রতিফলন ঘটেছে।নিচে ব্যাখ্যা করা হলো- কুসংস্কার ও প্রচলিত ধারার ভিত্তিতে কোনো ঘটনার ব্যাখ্যাদানের প্রক্রিয়াকে লৌকিক ব্যাখ্যা বলে। এ ধরনের ব্যাখ্যায় ব্যক্তির নিজস্ব দৃষ্টিভঙ্গি প্রকাশ পায় । তাই লৌকিক ব্যাখ্যা ব্যক্তিবিশেষে ভিন্ন হয়ে থাকে। লৌকিক ব্যাখ্যা ব্যক্তির ব্যক্তিগত বিশ্বাস ও ধ্যানধারণার ওপর নির্ভরশীল তাই এ প্রকার ব্যাখ্যার কোনো যৌক্তিক ও বৈজ্ঞানিক মূল্য নেই। উদ্দীপকে জলোচ্ছ্বাস এর কারণ হিসেবে সাকিব বলে, 'মাঝে মাঝে সমুদ্র দেবতা অসন্তুষ্ট হন ফলে সমুদ্রে জোয়ারের সৃষ্টি হয়।' এখানে জলোচ্ছ্বাস বিষয়ক ব্যাখ্যায় সাকিবের ব্যক্তিগত বিশ্বাস ও ধ্যানধারণা প্রতিফলিত হয়েছে। এছাড়া তার বক্তব্যে অতিপ্রাকৃতিক ও কাল্পনিক কারণ উল্লেখ রয়েছে। তাই তার বক্তব্য হলো লৌকিক ব্যাখ্যা।"
        },
        {
          "label": "ঘ",
          "question": "",
          "explanation": "সাকিব ও নাবিলের বক্তব্যের মধ্যে নাবিলের বক্তব্যটি গ্রহণযোগ্য।তুলনামূলক মূল্যায়ণ করা হলো- কোনো ঘটনার কার্যকারণ নিয়ম অনুসরণ করে যে ব্যাখ্যা দেওয়া হয় তাকে বৈজ্ঞানিক ব্যাখ্যা বলে। বৈজ্ঞানিক ব্যাখ্যা প্রদানের সময় সংশ্লিষ্ট বিষয়ের মৌলিক ও প্রাসঙ্গিক বিষয় বিবেচনা করা হয়। এ ধরনের ব্যাখ্যা আমাদের জিজ্ঞাসা বা বুদ্ধিবৃত্তিকে পরিতৃপ্ত করে এবং সুস্পষ্টভাবে উপস্থাপিত হয়। বৈজ্ঞানিক ব্যাখ্যায় অলৌকিকতার কোনো স্থান নেই। তেমনি উদ্দীপকে নাবিলের বক্তব্যের সাথে বৈজ্ঞানিক ব্যাখ্যার মিল রয়েছে। সে জলোচ্ছ্বাস এর কারণ হিসেবে বলে, প্রকৃতপক্ষে চাঁদের আকর্ষণে সমুদ্রে জোয়ারের সৃষ্টি হয় এবং এর সাথে বাতাসের গতিবেগ বেশি থাকলেই কেবলমাত্র জলোচ্ছ্বাসের মতো ঘটনা ঘটে। তার এ বক্তব্যটি কার্যকারণ নীতির সাথে সাদৃশ্যপূর্ণ এবং প্রাসঙ্গিক। কিন্তু উদ্দীপকে সাকিবের বক্তব্যটি মনগড়া বা অতিপ্রাকৃত শক্তির আশ্রয়ে বর্ণিত। এ কারণে তার বক্তব্য হলো লৌকিক ব্যাখ্যা। তাই উপরিউক্ত আলোচনা থেকে বলা যায় যে, বৈজ্ঞানিক ব্যাখ্যায় কিছু গুরুত্বপূর্ণ দিক বিদ্যমান থাকে যা লৌকিক ব্যাখ্যায় থাকে না । তাছাড়া লৌকিক ব্যাখ্যা প্রকৃতিগতভাবে ব্যক্তির নিজস্ব বিশ্বাস ও ধ্যান-ধারণার ওপর নির্ভরশীল । এই কারণে লৌকিক ব্যাখ্যা যৌক্তিক ও বৈজ্ঞানিক দিক থেকে গ্রহণযোগ্য নয় । তাই বলা যায় যে, সাকিবের বক্তব্যের চেয়ে নাবিলের বক্তব্যটি গ্রহণযোগ্য।"
        }
      ]
    },
    {
      "number": "7",
      "uddipok": "শুভ গত সপ্তাহে সিলেটে বেড়াতে গিয়েছিল। সিলেটের সবগুলো পর্যটন এলাকা ঘুরে সে সিদ্ধান্ত নিল, সিলেট প্রাকৃতিক সৌন্দর্যের লীলাভূমি।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "সাদৃশ্যানুমান দুই প্রকার। যথা— সাধু সাদৃশ্যানুমান এবং অসাধু সাদৃশ্যানুমান।"
        },
        {
          "label": "খ",
          "question": "",
          "explanation": "অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয় বলে অসাধু সাদৃশ্যানুমান গ্রহণযোগ্য নয়। যে সাদৃশ্যানুমানের ক্ষেত্রে দুটি বিষয়ের মধ্যে অমৌলিক, গুরুত্বহীন, অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়, তাকে অসাধু সাদৃশ্যানুমান বলে। যেমন— মানুষের মতো গাছপালার জন্ম, বৃদ্ধি ও মৃত্যু আছে । মানুষের বুদ্ধি আছে। অতএব, গাছপালারও বুদ্ধি আছে। এভাবে অসাধু সাদৃশ্যানুমানে অপ্রাসঙ্গিক ও বাহ্যিক সাদৃশ্যের ভিত্তিতে সিদ্ধান্ত গ্রহণ করা হয়। এ কারণে অসাধু সাদৃশ্যানুমান গ্রহণযোগ্য নয় ।"
        },
        {
          "label": "গ",
          "question": "",
          "explanation": "উদ্দীপকের সঙ্গে পাঠ্যপুস্তকের পূর্ণাঙ্গ আরোহের মিল আছে।ব্যাখ্যা করা হলো- যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণ করে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে সীমিত সংখ্যক দৃষ্টান্ত সম্পর্কে সিদ্ধান্ত গ্রহণ করা হয়। যেমন— একটি ঝুড়িতে দশটি পেয়ারা আছে। তাদের প্রতিটির স্বাদ গ্রহণ করে দেখা গেল যে, প্রতিটি পেয়ারাই মিষ্টি। তারপর সিদ্ধান্ত নেওয়া হলো যে, ঝুড়ির সব পেয়ারাই মিষ্টি। এক্ষেত্রে এ সামান্য যুক্তিবাক্যে উপনীত হওয়ার পদ্ধতিকে পূর্ণাঙ্গ আরোহ বলে । তেমনি উদ্দীপকের ঘটনায় বলা হয়েছে,  শুভ সিলেটের সবগুলো পর্যটন এলাকা ঘুরে সিদ্ধান্ত নিল যে, সিলেট প্রাকৃতিক সৌন্দর্যের লীলাভূমি। এখানে সে প্রতিটি দৃষ্টান্ত যাচাই করে এরূপ সিদ্ধান্তে উপনীত হয়েছে। তাই বলা যায় এটি পূর্ণাঙ্গ আরোহের দৃষ্টান্ত ।"
        },
        {
          "label": "ঘ",
          "question": "",
          "explanation": "না উদ্দীপকের নির্দেশিত পূর্ণাঙ্গ আরোহ প্রকৃত আরোহ নয়।বিশ্লেষণ করা হলো- যে আরোহ অনুমানে প্রতিটি দৃষ্টান্ত পর্যবেক্ষণ বা নিরীক্ষণের ভিত্তিতে সার্বিক যুক্তিবাক্য প্রতিষ্ঠা করা হয়, তাকে পূর্ণাঙ্গ আরোহ বলে। পূর্ণাঙ্গ আরোহে প্রতিটি দৃষ্টান্ত পর্যবেক্ষণ করার পর সার্বিক সিদ্ধান্ত গ্রহণ করা হয়। বস্তুত আরোহ অনুমানের মূল বৈশিষ্ট্য হচ্ছে আরোহমূলক লম্ফ বা জানা থেকে অজানায় যাওয়া। কিন্তু পূর্ণাঙ্গ আরোহে আরোহমূলক লম্ফ অনুপস্থিত থাকে। এ কারণে পূর্ণাঙ্গ আরোহকে প্রকৃত আরোহ বলা যায় না । পূর্ণাঙ্গ আরোহ সীমিত পরিসরে নির্দিষ্ট সংখ্যক দৃষ্টান্ত সম্পর্কে সিদ্ধান্ত প্রতিষ্ঠা করে বলে এর সিদ্ধান্তকে যথার্থ অর্থে সার্বিক বলা যায় না। কারণ এর সিদ্ধান্ত কতকগুলো বিশেষ দৃষ্টান্তের সমষ্টি। যেমন— উদ্দীপকের শুভ সিলেটের সবগুলো পর্যটন এলাকা ঘুরে সিদ্ধান্ত নেয় যে, সিলেট প্রাকৃতিক সৌন্দর্যের লীলাভূমি। প্রতিটি পর্যটন এলাকা যাচাই করে তাকে এরূপ সিদ্ধান্তে উপনীত হতে হয়েছে। এ কারণে তার সিদ্ধান্তটি পূর্ণাঙ্গ আরোহের দৃষ্টান্ত। শুভর সিদ্ধান্ত গ্রহণের প্রক্রিয়ায় আরোহমূলক লম্ফ অনুপস্থিত রয়েছে। এ কারণে এটি প্রকৃত আরোহ নয়। তাই বলা যায় যে ,উদ্দীপকের নির্দেশিত আরোহ পূর্ণাঙ্গ আরোহ নয় এটি অপ্রকৃত আরোহ ।"
        }
      ]
    },
    {
      "number": "8",
      "uddipok": "যুক্তি-১ : 'বিদ্যা হলো জীবনের আলো।' যুক্তি-২ : 'মানুষ হয় এমন প্রাণী যে কথা বলতে পারে।'",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যৌক্তিক সংজ্ঞার নিয়ম পাঁচটি।"
        },
        {
          "label": "খ",
          "question": "",
          "explanation": "জাত্যর্থ না থাকার কারণে যৌক্তিক সংজ্ঞার ক্ষেত্রে নামবাচক শব্দ ব্যবহার করা যায় না। বিশিষ্ট ব্যক্তি বা বস্তুর নাম হলো স্বকীয় নামবাচক পদ। যেমন— আমিনা, রুবিনা, টেবিল প্রভৃতি। গুণের প্রেক্ষাপটে এসব বিশিষ্ট ব্যক্তি বা বস্তুকে অন্য বিশিষ্ট ব্যক্তি বা বস্তু থেকে পৃথক করা যায় না। পাশাপাশি স্বকীয় নামবাচক পদের কোনো জাত্যর্থ নেই। অর্থাৎ নামবাচক পদগুলো অর্থহীন চিহ্ন মাত্র। এ কারণে যৌক্তিক সংজ্ঞার ক্ষেত্রে নামবাচক পদের সংজ্ঞা দেওয়া যায় না।"
        },
        {
          "label": "গ",
          "question": "",
          "explanation": "যুক্তি-১ এ রূপক সংজ্ঞাজনিত অনুপপত্তি ঘটেছে।ব্যাখ্যা করা হলো- যৌক্তিক সংজ্ঞার দ্বিতীয় নিয়ম অনুসারে, সংজ্ঞেয় পদের অর্থ অধিক স্পষ্ট হতে হবে; সংজ্ঞায় রূপক বা দুর্বোধ্য ভাষা ব্যবহার করা যাবে না। এই নিয়মটি অনুসরণ না করে যদি রূপক ভাষা ব্যবহার করে কোনো পদের সংজ্ঞা দেওয়া হয়, তাহলে সংজ্ঞাটি ত্রুটিপূর্ণ হবে। এমন ত্রুটিপূর্ণ সংজ্ঞাকে বলা হয় রূপক সংজ্ঞাজনিত অনুপপত্তি। যেমন— কাঠাল হচ্ছে জাতীয় ফল। এখানে কাঠাল পদের সংজ্ঞা দিতে জাতীয় ফল নামক রূপকের আশ্রয় নেওয়া হয়েছে। এরূপ সংজ্ঞা যুক্তিবিদ্যায় গ্রহণযোগ্য নয়। তাই এটি একটি ত্রুটিপূর্ণ সংজ্ঞা। তেমনি উদ্দীপকের যুক্তি-১ এ বলা হয়েছে, বিদ্যা হলো জীবনের আলো। আলোচ্য সংজ্ঞায় জীবনের আলো নামক রূপকের সাহায্যে বিদ্যা পদের সংজ্ঞা দেওয়া হয়েছে। এ কারণে সংজ্ঞাটি যথার্থ হয়নি। অর্থাৎ সংজ্ঞাটিতে অনুপপত্তি বা ভ্রান্তি ঘটেছে। এ ভ্রান্তিই হলো রূপক সংজ্ঞাজনিত অনুপপত্তি।"
        },
        {
          "label": "ঘ",
          "question": "",
          "explanation": "যুক্তি-২ এ যে বিষয়টি প্রতিফলিত হয়েছে তা হলো বর্ণনা। নিচে যৌক্তিক সংজ্ঞার সাথে বর্ণনার পার্থক্য নির্ণয় করা হলো- যৌক্তিক সংজ্ঞায় পদের পূর্ণ জাত্যর্থ উল্লেখ করতে হয়। যেমন— মানুষ পদের সংজ্ঞায়নে জীববৃত্তি ও বুদ্ধিবৃত্তি উভয়ই উল্লেখ করলে তা যৌক্তিক সংজ্ঞা হিসেবে বিবেচিত হবে। অপরদিকে, বর্ণনার ক্ষেত্রে পদের পূর্ণ জাত্যর্থ বা অপরিহার্য অর্থ উল্লেখ করা হয় না, নিছক বিবৃতি দেওয়া হয়। উদ্দীপকের যুক্তি-২ এ বর্ণিত, মানুষ হয় এমন প্রাণী যে কথা বলতে পারে। এটি মানুষ সম্পর্কে নিছক বিবৃতি । এ কারণে এটি বর্ণনা হিসেবে বিবেচিত সংজ্ঞার ক্ষেত্রে জাত্যর্থ ছাড়া অন্য কোনো গুণ উল্লেখ করা হয় না। অর্থাৎ সংজ্ঞায় অবান্তর গুণ আরোপ করা যায় না। এ কারণে যেসব পদের সংজ্ঞা দেওয়া যায় সেসব পদের বর্ণনাও দেওয়া সম্ভব। অপরদিকে, বর্ণনার ক্ষেত্রে উপলক্ষণ ও অবান্তর লক্ষণ উল্লেখ করা হয়। এ কারণে এমন অনেক পদ বা বিষয় রয়েছে যার বর্ণনা দেওয়া গেলেও সংজ্ঞা দেওয়া যায় না। উপরিউক্ত  আলোচনা থেকে বলা যায়, যৌক্তিক সংজ্ঞা ও বর্ণনা দু'টি ভিন্ন বিষয়। তবে ব্যবহারিক জীবনে আমরা যেরূপ বিবৃতি প্রদান করি, তা বর্ণনা হিসেবেই অধিক পরিচিত।"
        }
      ]
    },
    {
      "number": "9",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "বৈজ্ঞানিক ব্যাখ্যার রূপ তিনটি। যথা— বিশ্লেষণ, শৃঙ্খলযোজন ও অন্তর্ভুক্তি।"
        },
        {
          "label": "খ",
          "question": "",
          "explanation": "সুনির্দিষ্ট নিয়ম না থাকার কারণে লৌকিক ব্যাখ্যা ব্যক্তিভেদে ভিন্ন হয় । আমরা জানি, লৌকিক ব্যাখ্যার নির্দিষ্ট কোনো নিয়ম নেই। পাশাপাশি সাধারণ মানুষের দৃষ্টিভঙ্গি, শিক্ষা, বিশ্বাস ইত্যাদি ভিন্ন ভিন্ন হয়ে থাকে। এসব কারণে লৌকিক ব্যাখ্যা ব্যক্তিভেদে ভিন্ন হয়। যেমন- সাধারণ মানুষের মধ্যে অনেকেই বিশ্বাস করে পৃথিবী একটি বিরাটকায় ষাঁড়ের এক শিং-এর ওপর অবস্থিত। আবার কেউ কেউ বিশ্বাস করে যে, পৃথিবী একটি বিরাট কচ্ছপের পিঠের উপর অবস্থিত। অর্থাৎ সুনির্দিষ্ট নিয়ম না থাকার কারণে লৌকিক ব্যাখ্যা ভিন্ন হয়।"
        },
        {
          "label": "গ",
          "question": "",
          "explanation": "ঘটনা-১ এ ব্যাখ্যার বিষয়টি নির্দেশিত হয়। কারণ ব্যাখ্যাকেই কেবল বৈজ্ঞানিক ব্যাখ্যা ও লৌকিক ব্যাখ্যা হিসেবে বিভক্ত করা হয়। নিচে ব্যাখ্যার সীমাবদ্ধতা ব্যাখ্যা করা হলো— জটিল ও দুর্বোধ্য বিষয়কে সুস্পষ্ট করার জন্য ঘটনার ব্যাখ্যা করা হয়। কিন্তু সার্বিক নিয়মের ব্যাখ্যা দেওয়া সম্ভব নয়। কারণ এ ধরনের নিয়মকে অন্য কোনো নিয়মে অন্তর্ভুক্ত করা যায় না। যেমন- প্রকৃতির নিয়মানুবর্তিতা নীতি, কার্যকারণ নিয়ম, চিন্তার মৌলিক নিয়ম প্রভৃতি। আবার জড় পদার্থের মৌলিক গুণ ব্যাখ্যা করা যায় না। এক ব্যক্তি বা বস্তুর নিজস্ব বৈশিষ্ট্য অন্য কোনো ব্যক্তি বা বস্তুর সাথে সাদৃশ্যের ভিত্তিতে যুক্ত করা যায় না বলে বস্তুর স্বকীয় বৈশিষ্ট্যের ব্যাখ্যা করা যায় না। এছাড়া অনন্য ও অতিসাধারণ বিষয় হিসেবে মানুষের মন,আত্মা, ঈশ্বর প্রভৃতি অতিজাগতিক বিষয়গুলোর ব্যাখ্যা করা সম্ভব নয়। তাই এসব বিষয়ের ব্যাখ্যাদানের সীমাবদ্ধতা পরিলক্ষিত হয়।"
        },
        {
          "label": "ঘ",
          "question": "",
          "explanation": "ঘটনা-২ এ উল্লেখিত দৃষ্টান্তগুলো সুস্পষ্ট করার জন্য ঘটনা-১ এর 'ক' চিহ্নিত স্থান তথা ব্যাখ্যার প্রাসঙ্গিকতার দিকটি উল্লেখ করা যায়।নিচে তা বিশ্লেষণ করা হলো- কোনো জটিল, অস্পষ্ট, দুর্বোধ্য ও অনির্দিষ্ট বিষয়কে সহজ, সরল ও বোধগম্য করে প্রকাশ করাকে ব্যাখ্যা বলে। কিন্তু যেকোনো ধরনেরসহজ-সরল বিবৃতিকে ব্যাখ্যা বলা যায় না। কোনো বিবৃতিকে ব্যাখ্যা হতে হলে তার প্রাসঙ্গিকতা থাকতে হবে। যেসব বিবৃতি নিয়ে কোনো ঘটনাকে ব্যাখ্যা করা হয় সেসব বিবৃতি ঘটনার সাথে প্রাসঙ্গিক হবে। ঘটনা-২ এ তিনটি বিষয় উল্লেখ করা হয়েছে। বিষয় তিনটি হলো—আধুনিক যন্ত্রপাতির ব্যবহার, উত্তম চা উৎপাদন, বৈদেশিক মুদ্রা অর্জন । এসব বিষয়ের আলোকে ব্যাখ্যা করা যায় যে, আমরা আধুনিক যন্ত্রপাতি ব্যবহার করে উন্নত জাতের চা উৎপাদন করি। সেই উৎপাদিত চা রপ্তানি করে বৈদেশিক মুদ্রা অর্জন করি। উদ্দীপকের এ বিষয়টি ব্যাখ্যার শৃঙ্খলযোজন রূপের মাধ্যমে দেখানো যায়। কারণ শৃঙ্খলযোজনের মাধ্যমে দেখানো হয় যে, কোনো কার্য তার কারণ থেকে সরাসরি উদ্ভব হয় না, বরং ঘটনার কারণ ও চূড়ান্ত কার্যের মধ্যবর্তী পর্যায়ে থাকে। এই মধ্যবর্তী পর্যায় অতিক্রম করেই কার্যটি সংঘটিত হয়। তাই বলা যায়, ঘটনা-২ এ উল্লেখিত দৃষ্টান্তগুলো সুস্পষ্ট করার জন্য ঘটনা-১ এর ‘ক' চিহ্নিত স্থান তথা ব্যাখ্যার প্রয়োজনীয়তা অপরিসীম।"
        }
      ]
    },
    {
      "number": "10",
      "uddipok": "মারিয়া বিশ্ববিদ্যালয় থেকে বাসায় ফেরার পর দেখলো যে, তার ব্যাগে রাখা মোবাইল ফোনটি নেই। মারিয়ার ছোট বোন সামিয়া বললো, “তোমার মোবাইল ফোনটি মনে হয় ভূতে নিয়ে গিয়েছে।” মারিয়া বললো, “ব্যাগের চেইন খোলা, মোবাইল ফোনটি নিশ্চিত চুরি হয়ে গিয়েছে।”",
      "tag": "DB 22,ISCM 24",
      "sub_questions": [
        {
          "label": "ক",
          "question": "",
          "explanation": "প্রকল্পের স্তর চারটি। যথা— ১. নিরীক্ষণ, ২. আনুমানিক ধারণা গঠন, ৩. সিদ্ধান্ত গ্রহণ এবং ৪. যাচাইকরণ।"
        },
        {
          "label": "খ",
          "question": "",
          "explanation": "কোনো ঘটনা ব্যাখ্যার জন্য একটি অস্তিত্বশীল কারণ অনুমান করতে হয়, সেই কারণকেই বাস্তব কারণ বলে । প্রকল্প প্রণয়নে অস্তিত্বশীল নেই এমন কোনো কারণ কল্পনা করা হয় না। বস্তুত অবাস্তব কারণ প্রকৃতির প্রদত্ত ঘটনাবলি ব্যাখ্যা বা বিশ্লেষণ করতে পারে না। তাই কারণ হিসেবে এমন বিষয়কে কল্পনা করা হয় যার বাস্তব অস্তিত্ব রয়েছে এবং যার অবস্থান সম্পর্কে উপযুক্ত প্রমাণের মাধ্যমে বর্ণনা করা সম্ভব। এ ধরনের একটি আনুমানিক কারণকেই বাস্তব কারণ বলা হয় ।"
        },
        {
          "label": "গ",
          "question": "",
          "explanation": "সামিয়ার বক্তব্য পাঠ্যবইয়ের প্রকল্প বিষয়টিকে নির্দেশ করে।ব্যাখ্যা করা হলো- প্রকল্প হলো কোনো ঘটনার কারণ অনুসন্ধানের জন্য আনুমানিক ধারণা। এই অনুমান সত্যও হতে পারে, আবার মিথ্যাও হতে পারে। আর এই আনুমানিক ধারণার ওপর ভিত্তি করে পরবর্তীতে কোনো ঘটনার প্রকৃত কারণ নির্ণয় করা হয়। যেমন— একটি শিশু কান্না করছে। এ থেকে অনুমান করা যায়, শিশুটির হয়তো ক্ষুধা পেয়েছে। এই প্রকল্প সত্যও হতে পারে, আর মিথ্যাও হতে পারে।আনুমানিক ধারণার উপর ভিত্তি করে বলা হয়েছে শিশুটির ক্ষুদা পেয়েছে। তেমনি উদ্দীপকে বর্ণিত ঘটনায় মারিয়া তার ব্যাগে রাখা মোবাইল ফোনটি খুঁজে পাচ্ছিল না। তখন তার ছোট বোন সামিয়া বলে, “তোমার মোবাইল ফোনটি মনে হয় ভূতে নিয়ে গিয়েছে।” তার এই প্রাথমিক অনুমান ধারণা প্রকল্পের সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "উদ্দীপকে মারিয়ার বক্তব্য বৈধ প্রকল্পের সাথে সঙ্গতিপূর্ণ হলেও সামিয়ার বক্তব্য বৈধ প্রকল্পের সাথে সঙ্গতিপূর্ণ নয়। নিচে উভয়ের বক্তব্য বৈধ প্রকল্পের শর্তাবলির আলোকে বিশ্লেষণ করা হলো— কোনো প্রকল্পকে বৈধ হতে হলে তাকে বাস্তব ঘটনার সাথে সঙ্গতিপূর্ণ বা বাস্তবসম্মত হতে হয়। কারণ কোনো প্রকল্প বাস্তব ঘটনার সাথে অসামঞ্জস্য কিংবা স্ববিরোধী বা অপ্রাসঙ্গিক হলে তা অবৈধ প্রকল্প হিসেবে বিবেচিত হয়। যেমন— উদ্দীপকে বর্ণিত ঘটনায় সামিয়া বলে, 'মোবাইল ফোনটি মনে হয় ভূতে নিয়ে গিয়েছে।' তার এই প্রাথমিক অনুমান একটি অবৈধ প্রকল্প। কারণ যেকোনো ঘটনাকে ব্যাখ্যা করতে হলে সংশ্লিষ্ট প্রকল্পকে বাস্তবভিত্তিক হতে হবে। কিন্তু মোবাইল ফোনটি খুঁজে না পাওয়ার কারণ হিসেবে ভূতের ধারণা অনুমান করাটা বাস্তবভিত্তিক নয়।অন্যদিকে, মারিয়ার বক্তব্য হলো, 'ব্যাগের চেইন খোলা, মোবাইল ফোনটি নিশ্চিত চুরি হয়ে গিয়েছে।' তার এই বক্তব্য বাস্তব ঘটনাভিত্তিক ও প্রাসঙ্গিক। এ কারণে তার বক্তব্য বৈধ প্রকল্পের সাথে সাদৃশ্যপূর্ণ। উপরিউক্ত আলোচনা থেকে বলা যায়, একটি বৈধ প্রকল্প সর্বদাই সুনির্দিষ্ট, আত্মসঙ্গতিপূর্ণ এবং বাস্তব কারণভিত্তিক হবে। যার দৃষ্টান্ত উদ্দীপকের মারিয়ার বক্তব্যে পরিলক্ষিত হলেও সামিয়ার বক্তব্যের সাথে সাদৃশ্যপূর্ণ নয়। তাই বলা যায় মারিয়ার বক্তব্য হলো বৈধ প্রকল্প কিন্তু সামিয়ার বক্তব্য অবৈধ প্রকল্প।"
        }
      ]
    },
    {
      "number": "11",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "আরোহ দুই প্রকার। যথা- প্রকৃত আরোহ ও অপ্রকৃত আরোহ।"
        },
        {
          "label": "খ",
          "question": "",
          "explanation": "কার্যকারণ সম্পর্কের ভিত্তিতে সিদ্ধান্ত গ্রহণ করার কারণে বৈজ্ঞানিক আরোহের সিদ্ধান্ত নিশ্চিত হয়। প্রকৃত আরোহের শ্রেণিবিভাগের মধ্যে কেবল বৈজ্ঞানিক আরোহ কার্যকারণ সম্পর্ক নির্ণয় করে সিদ্ধান্ত প্রতিষ্ঠা করে। আর কার্যকারণ সম্পর্ক নির্ণয় করে সিদ্ধান্ত প্রতিষ্ঠা করার কারণে বৈজ্ঞানিক আরোহ নিশ্চিত সিদ্ধান্ত প্রতিষ্ঠা করতে পারে। তাই বৈজ্ঞানিক আরোহের সিদ্ধান্ত নিশ্চিত বলে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের (A) চিহ্নিত স্থান সাদৃশ্যানুমানকে নির্দেশ করে।ব্যাখ্যা করা হলো- দুটি বস্তু বা ঘটনার মধ্যে কয়েকটি বিষয়ে সাদৃশ্য লক্ষ করে যদি অনুমান করা হয় যে, তারা একটি বিশেষ গুণের অধিকারী, তাহলে অন্যটিও ঐ গুণের অধিকারী হবে। এরূপ অনুমান প্রক্রিয়াকে সাদৃশ্যানুমান বলে। অর্থাৎ সাদৃশ্যের ভিত্তিতে সাদৃশ্যানুমানে দুটি বস্তু বা ঘটনার মধ্যে কতিপয় সাদৃশ্যের ভিত্তিতে নতুন একটি বিষয়ের বৈশিষ্ট অনুমান করা হয়। এই অনুমান প্রক্রিয়া দুইভাবে সম্পন্ন হয়। যার একটি হয় মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে। যাকে বলে সাধু সাদৃশ্যানুমান। অন্যটি হয় অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে। যাকে বলে, অসাধু সাদৃশ্যানুমান। সাদৃশ্যানুমানের উভয় প্রকারভেদের দৃষ্টান্ত উদ্দীপকে লক্ষ করা যায়। উদ্দীপকের (A) চিহ্নিত স্থানে (B) ও (C) নামে দুটি দৃষ্টান্ত উল্লেখ করা হয়েছে। যার একটি সাধু সাদৃশ্যানুমানের, অন্যটি হলো অসাধু সাদৃশ্যানুমানের দৃষ্টান্ত। এ কারণে বলা যায়, (A) চিহ্নিত স্থান সাদৃশ্যানুমানকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের 'B' ও 'C' যথাক্রমে সাধু সাদৃশ্যানুমান এবং অসাধু সাদৃশ্যানুমানকে নির্দেশ করে। নিচে উভয় সাদৃশ্যানুমানের মধ্যে তুলনামূলক বিশ্লেষণ করা হলো- যে সাদৃশ্যানুমানে আশ্রয়বাক্যের মৌলিক, গুরুত্বপূর্ণ ও প্রয়োজনীয় বিষয়ের সাদৃশ্য বা মিল অনুসারে সিদ্ধান্ত গ্রহণ করা হয়, তাকে সাধু সাদৃশ্যানুমান বলে। যেমন— উদ্দীপকের 'B' অংশে বর্ণিত, 'মানুষের মতো প্রাণীর জন্ম, মৃত্যু ও বুদ্ধি আছে। মানুষের চেতনা আছে। অতএব, অন্যান্য প্রাণীরও চেতনা আছে।' এখানে মৌলিক, গুরুত্বপূর্ণ ও প্রয়োজনীয় সাদৃশ্য অনুসারে সিদ্ধান্ত গ্রহণ করা হয়েছে। তাই এটি একটি সাধু সাদৃশ্যানুমানের দৃষ্টান্ত। মৌলিক ও গুরুত্বপূর্ণ সাদৃশ্য নির্ভর হওয়ার কারণে এরূপ দৃষ্টান্তে কার্যকারণ নীতির উপস্থিতি লক্ষ করা যায়। তাই সাধু সাদৃশ্যানুমানের মূল্য ও গুরুত্ব অনেক বেশি।অন্যদিকে, যে সাদৃশ্যানুমানে আশ্রয়বাক্যের অমৌলিক, গুরুত্বহীন ও অপ্রাসঙ্গিক সাদৃশ্যের ভিত্তিতে সিদ্ধান্ত অনুমিত হয় তাকে অসাধু সাদৃশ্যানুমান বলে । যেমন— উদ্দীপকের ‘C” অংশে বর্ণিত, মানুষের মতো রোবট চলাফেরা করে। বিভিন্ন গুরুত্বপূর্ণ কাজ করে। মানুষের বুদ্ধি আছে। সুতরাং, রোবটেরও বুদ্ধি আছে। এখানে অমৌলিক,গুরুত্বহীন সাদৃশ্যের ভিত্তিতে সিদ্ধান্ত গ্রহণ করা হয়েছে। তাই এটি একটি অসাধু সাদৃশ্যানুমানের দৃষ্টান্ত। এ অনুমানে সাদৃশ্যের বিষয়গুলো বাহ্যিক, গুরুত্বহীন ও অজ্ঞাত হওয়ায় অনুপপত্তি বা যুক্তিদোষ ঘটে। এ কারণে এটি একটি লৌকিক প্রক্রিয়া তাই বলা যায়, অসাধু সাদৃশ্যানুমান প্রক্রিয়া ভ্রান্ত হলেও সাধু সাদৃশ্যানুমান নতুন তথ্য ও সত্য আবিষ্কারের ক্ষেত্রে গুরুত্বপূর্ণ ভূমিকা পালন করে ।"
        }
      ]
    }
  ]
}