{
  "title": "ময়মনসিংহ, রাজশাহী, দিনাজপুর, বরিশাল ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "মনোবিজ্ঞান কোন ধরনের বিজ্ঞান?",
          "explanation": "মনোবিজ্ঞানকে ’জৈব-সামাজিক বিজ্ঞান' বলা হয়।"
        },
        {
          "label": "খ",
          "question": "পরীক্ষণে নিয়ন্ত্রণের প্রয়োজন হয় কেন?",
          "explanation": "পরীক্ষণ পদ্ধতির অন্যতম প্রধান বৈশিষ্ট্য হচ্ছে নিয়ন্ত্রণ। পরীক্ষণ পরিবেশের নিয়ন্ত্রণ করতে না পারলে তাকে বিজ্ঞানসম্মত পদ্ধতি বলা যাবে না। এ কারণে পরীক্ষণে নিয়ন্ত্রণের প্রয়োজন হয়। মনোবিজ্ঞানী বিশেষ কোনো আচরণকে গবেষণাগারে সৃষ্টি করেন এবং যে সব অবস্থা বা শর্তের ওপর আচরণটি নির্ভর করে সেগুলোকে প্রয়োজনানুসারে নিয়ন্ত্রণ করেন। অর্থাৎ পরীক্ষণের প্রয়োজন অনুসারে নিয়ন্ত্রণ বাড়ানো, কমানো, উপস্থিত করা বা অনুপস্থিত রাখা হয়।"
        },
        {
          "label": "গ",
          "question": "উদ্দীপকে প্রদত্ত 'B' চিহ্নিত অংশটি ব্যাখ্যা করো।",
          "explanation": "উদ্দীপকে প্রদত্ত 'B' চিহ্নিত অংশটি মানসিক প্রক্রিয়াকে নির্দেশ করে। মানুষ বা প্রাণীর যে অভ্যন্তরীণ প্রক্রিয়াসমূহ বাহ্যিক আচরণ সৃষ্টির জন্য দায়ী এবং যা বাইরে থেকে সরাসরি পর্যবেক্ষণ ও পরিমাপ করা যায় না, এমন সব কার্যকলাপগত প্রক্রিয়াকেই মনোবিজ্ঞানীরা মানসিক প্রক্রিয়া হিসেবে চিহ্নিত করেন। অর্থাৎ উদ্দীপক ও প্রতিক্রিয়ার মধ্যবর্তী বিভিন্ন ধরনের অভিজ্ঞতা ও সচেতনতার কার্যকলাপভিত্তিক প্রক্রিয়ার সামগ্রিক রূপকেই মানসিক প্রক্রিয়া বলা যায়। মনোবিজ্ঞানীরা বিভিন্ন মানসিক প্রক্রিয়ার সংজ্ঞা নির্ধারণ, শ্রেণি বিভাগ ও পরিমাপ করার জন্য বিভিন্ন পরীক্ষণ পরিচালনা করেন। এসব মানসিক প্রক্রিয়ার অন্যতম হলো সংবেদন, প্রত্যক্ষণ, শিক্ষণ, বুদ্ধি, স্মৃতি-বিস্মৃতি, চিন্তন, আবেগ প্রভৃতি । এ প্রক্রিয়াগুলো উদ্দীপকের দ্বারা কীভাবে সৃষ্ট হয় এবং পরবর্তী সময়ে কোন কোন আচরণের মাধ্যমে এর বহিঃপ্রকাশ ঘটে তা মনোবিজ্ঞানীরা বৈজ্ঞানিকভাবে বিশ্লেষণ করে থাকেন। মনোবিজ্ঞানের মূল বিষয়বস্তু হলো মানুষ ও প্রাণীর আচরণ এবং মানসিক প্রক্রিয়া যা উদ্দীপকে নির্দেশিত হয়েছে। প্রাণী যা কিছু করে তা হলো তার আচরণ, যা বাইরে থেকে পরিমাপ, পর্যবেক্ষণ করা যায়। অপরদিকে মানসিক প্রক্রিয়া অভ্যন্তরীণ বিষয় যা বাইরে থেকে পরিমাপ, পর্যবেক্ষণ সম্ভব নয়।"
        },
        {
          "label": "ঘ",
          "question": "উদ্দীপকে প্রদত্ত 'C' ও 'D' এর তুলনামূলক বিশ্লেষণ করো।",
          "explanation": "উদ্দীপকে প্রদত্ত 'C' এবং 'D' অংশ যথাক্রমে সামগ্রিক আচরণ ও খণ্ডিত আচরণ এবং ঐচ্ছিক আচরণ ও অনৈচ্ছিক আচরণকে নির্দেশ করে। সামগ্রিক ও খণ্ডিত আচরণ বলতে আমাদের আচরণের সামগ্রিক রূপ কিংবা বিচ্ছিন্ন রূপকে নির্দেশ করে। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয় আর খণ্ডিত বা আণবিক আচরণের ক্ষেত্রে আচরণকে ক্ষুদ্র ক্ষুদ্র বা খণ্ডাকারে বিশ্লেষণ করা হয় । যেমন— কোনো নেতার বক্তৃতা দেওয়া হলো সামগ্রিক আচরণ। আবার আমরা যখন বক্তৃতা দেওয়ার ঘটনাকে খণ্ডিত আকারে ব্যাখ্যা করি যেমন- বক্তার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো এগুলো একেকটি খণ্ডিত আচরণের উদাহরণ। আবার যেসব আচরণ ব্যক্তি সচেতনভাবে করে বা ব্যক্তির ইচ্ছার উপর নির্ভরশীল সেগুলোকে ঐচ্ছিক আচরণ বলে। যেমন— কথা বলা, হাঁটা, খাবার গ্রহণ ইত্যাদি। এগুলো ব্যক্তির ইচ্ছার নিয়ন্ত্রণাধীন বিষয়। অনৈচ্ছিক আচরণ হলো সেসব আচরণ যেগুলো ব্যক্তির নিয়ন্ত্রণের বাইরে। যেমন- হৃদযন্ত্রের ক্রিয়া, শ্বাস-প্রশ্বাস, চোখের পলক পড়া ইত্যাদি। মানুষ চাইলেই এগুলো নিয়ন্ত্রণ করতে পারে না। উপরের আলোচনার পরিপ্রেক্ষিতে বলা যায়, সামগ্রিক ও খণ্ডিত আচরণ হলো ব্যক্তির আচরণের সামষ্টিক কিংবা বিচ্ছিন্ন বর্ণনা। অপরদিকে ঐচ্ছিক ও অনৈচ্ছিক আচরণ হলো ইচ্ছার সাথে সম্পর্কিত বিষয় যা মানুষের নিয়ন্ত্রণ কিংবা অনিয়ন্ত্রণের ওপর নির্ভরশীল।"
        }
      ]
    },
    {
      "number": "2",
      "uddipok": "দৃশ্যকল্প-১ঃ দৃশ্যকল্প-২: আফিয়া বাবার সাথে আমেরিকা বেড়াতে যাবে বলে অত্যন্ত উৎফুল্ল। সে নিউমার্কেটের সামনে দিয়ে যাবার সময় 'Parrot' শব্দটিকে ‘Passport' হিসেবে দেখল ।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ ।"
        },
        {
          "label": "খ",
          "question": "",
          "explanation": "ক্লান্ত ব্যক্তি কোনো বিষয়ে ভালোভাবে মনোযোগ দিতে পারে না বলে ক্লান্তির ফলে মনোযোগ ব্যাহত হয় । স্বাভাবিক পরিবেশে যে বিষয়বস্তু সহজে মনকে আকৃষ্ট করে ক্লান্তির ফলে তা হয় না। ক্লান্তির জন্য ভালো জিনিসকেও বিরক্তির কারণ মনে হতে পারে ফলে ক্লান্তি মনোযোগকে বিঘ্নিত করে। তাই ক্লান্তিকে মনোযোগের ক্ষেত্রে প্রতিবন্ধক বলা যায় ।"
        },
        {
          "label": "গ",
          "question": "",
          "explanation": "উদ্দীপকে আফিয়ার মধ্যে প্রত্যক্ষণ সংগঠনের জৈবিক উপাদান ঝোঁক বা প্রবণতা কাজ করেছে। যে সকল উপাদান ব্যক্তির অভ্যন্তরীণ কারণে সৃষ্টি হয়ে প্রত্যক্ষণকে প্রভাবিত করে তাকে জৈবিক উপাদান বা ব্যক্তিনিষ্ঠ উপাদান বলে। এরূপ একটি জৈবিক উপাদান হলো ব্যক্তির ঝোঁক বা প্রবণতা। কোনো বস্তু বা ঘটনাকে কোনো বিশেষ দৃষ্টিভঙ্গি নিয়ে প্রত্যক্ষণ করার ঝোঁক বা প্রবনতা সকলের মধ্যেই রয়েছে। সাধারণত নির্দেশ বা উপদেশ দিয়ে এই প্রবণতা তৈরি করে প্রত্যক্ষণের উপর তার প্রভাব নিরূপণ করা হয় । উদ্দীপকে দেখা যায়, আফিয়া শীতকালীন ছুটিতে বাবার সাথে সিংগাপুরে বেড়াতে যাবে বলে খুবই উৎফুল্ল। সে নিউমার্কেটের সামনে দিয়ে যাওয়ার সময় 'Parrot' শব্দটিকে 'Passport' হিসেবে দেখল। এক্ষেত্রে আফিয়ার মধ্যে ভ্রমণ সম্পর্কিত একটি ঝোঁক বা প্রবণতা আগে থেকেই ছিল। এই ঝোঁক বা প্রবণতার কারণেই 'Parrot' শব্দটিকে 'Passport হিসেবে দেখেছিল। তার এই ঝোঁক বা প্রবণতা প্রত্যক্ষণ সংগঠনের জৈবিক উপাদানকে নির্দেশ করে ।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ ‘A' ও 'B' তে প্রদর্শিত চিত্রে প্রত্যক্ষণের যে বস্তুনিষ্ঠ শর্তগুলো বিদ্যমান তা হলো সাদৃশ্য এবং প্রতিসাম্য । বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। অর্থাৎ প্রত্যক্ষণের সংগঠনে বস্তুর সাদৃশ্যও এক বিশেষ ভূমিকা পালন করে। দৃশ্যকল্প-১ এ 'A' চিহ্নিত অংশে ‘স্টার' ও ‘বর্গ' কে একত্রে প্রত্যক্ষণ না করে ভিন্নভাবে প্রত্যক্ষণ করি। অর্থাৎ, চিত্রটিতে ‘স্টার' ও ‘বর্গ' কে লম্বালম্বি না দেখে সারি হিসেবে প্রত্যক্ষণ করি । সুতরাং বলা যায়, এক্ষেত্রে প্রত্যক্ষণ সংগঠনের ‘সাদৃশ্য' শর্তটি নির্দেশিত হয়েছে। আবার, সুষম বা সামঞ্জস্যপূর্ণ বস্তুতে একত্রে প্রত্যক্ষণ করার প্রবণতা রয়েছে। কিন্তু যেগুলো অসম সেগুলো একত্রে প্রত্যক্ষিত হয় না। দৃশ্যকল্প-১ এর ‘B’ চিত্রটিতে চারটি বাহুর সুষম অবস্থানে একটি আয়তক্ষেত্র প্রদর্শিত হয়েছে যা আমরা একত্রে প্রত্যক্ষ করি। কিন্তু এগুলো সুষম না হলে একত্রে প্রত্যক্ষিত হতো না। সুতরাং বলা যায়, এক্ষেত্রে প্রত্যক্ষণের 'প্রতিসাম্য' শর্তটি নির্দেশিত হয়েছে । পরিশেষে বলা যায়, 'A' ও 'B' নির্দেশিত ‘সাদৃশ্য' ও ‘প্রতিসাম্য' শর্ত দুটি ভিন্ন হলেও তারা উভয়ই প্রত্যক্ষণ সংগঠনের বস্তুনিষ্ঠ শর্ত।"
        }
      ]
    },
    {
      "number": "3",
      "uddipok": "দৃশ্যকল্প-১ঃ দৃশ্যকল্প-২ঃ ফয়সালের বাবা লক্ষ করলেন, ফয়সাল তার পড়ার বিষয়গুলো সঠিকভাবে মনে রাখতে পারছেনা। তিনি ফয়সালকে নিয়মিত চর্চা এবং রবিনসনের সূত্রের ন্যায় স্মৃতি উন্নত করার কিছু কৌশল অবলম্বন করতে পরামর্শ দিলেন।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "বিস্মৃতি কী?",
          "explanation": "একটি নির্দিষ্ট তথ্যকে সঠিকভাবে পুনরুৎপাদন করার অক্ষমতাকে বিস্তৃতি বলে ।"
        },
        {
          "label": "খ",
          "question": "স্মৃতির জন্য শিক্ষণ অত্যাবশ্যক কেন?",
          "explanation": "শিক্ষণ ব্যতীত স্মৃতি অসম্ভব। কারণ শিক্ষণ স্মৃতির সর্বপ্রথম ও সর্বপ্রধান শর্ত । শিক্ষণ শর্তটিই হচ্ছে স্মৃতির সবচেয়ে গুরুত্বপূর্ণ উপাদান। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষালাভ করতে হয়। অতঃপর তা মস্তিষ্কে ধারণ করার নাম হলো স্মৃতি। অতএব, শিক্ষণ ছাড়া স্মৃতি সংরক্ষণের প্রশ্নই ওঠে না। এজন্যই স্মৃতির জন্য শিক্ষণ অত্যাবশ্যক ।"
        },
        {
          "label": "গ",
          "question": "দৃশ্যকল্প-১ এর 'C' কে ব্যাখ্যা করো।",
          "explanation": "দৃশ্যকল্প-১ এর 'C' দ্বারা স্মৃতির পুনরুদ্ধার প্রক্রিয়াকে বোঝানো হয়েছে। বিজ্ঞানী এটকিনসন ও শিফ্রিনের তথ্যের প্রক্রিয়াজাতকরণ' তত্ত্বানুসারে স্মৃতির তিনটি মৌলিক প্রক্রিয়া হলো সংকেতায়ন, সংরক্ষণ ও পুনরুদ্ধার। পুনরুদ্ধার হলো সর্বশেষ প্রক্রিয়া। এই প্রক্রিয়ার মাধ্যমে স্মৃতির তথ্যভাণ্ডার থেকে তথ্য অনুসন্ধান করে খুঁজে আনা হয় এবং পুনরায় ব্যবহার করা হয়। সবগুলো স্মৃতি ভাণ্ডার থেকেই তথ্য পুনরুদ্ধার করা হয়। এটি খুব তাৎক্ষণিক ও সরাসরি প্রক্রিয়া। এ তত্ত্বানুসারে প্রথমে সংকেত গ্রহণ করে স্মৃতিকে সঞ্চয় করে রাখার উপযোগী করা হয়। এরপর সংরক্ষণের মাধ্যমে তথ্যকে দীর্ঘদিন রক্ষণাবেক্ষণ করা হয় এবং উদ্দীপকের দৃশ্যকল্প-১ এ উল্লেখিত 'C' তথা পুনরুদ্ধার প্রক্রিয়ার মাধ্যমে স্মৃতির তথ্য ভাণ্ডার থেকে প্রয়োজনীয় তথ্য খুঁজে বের করে তা ব্যবহার করা হয়।"
        },
        {
          "label": "ঘ",
          "question": "দৃশ্যকল্প-২ এ প্রদত্ত অন্য চারটি অনুরূপ কৌশল বিশ্লেষণ করো ।",
          "explanation": "দৃশ্যকল্প-২ এ ফয়সালের বাবা প্রদত্ত কৌশল ছাড়াও অন্য যে চারটি অনুরূপ কৌশল হতে পারে তা হলো আবৃত্তি, গভীর মনোযোগ, স্মৃতি সহায়ক কৌশল ও শেখার সংকল্প। স্মৃতিকে উন্নত করার বিভিন্ন কৌশল রয়েছে। এগুলো অনুসরণ করলে স্মৃতিকে সমৃদ্ধ ও উন্নত করা যায়। যেমন— আবৃত্তির মাধ্যমে পড়া ভালো মুখস্থ হয়। নীরবে পড়ার চেয়ে শব্দযোগে আবৃত্তি করে পড়া যায় তাহলে পড়া তাড়াতাড়ি মুখস্থ হয়। এতে চক্ষু, কর্ণ ও মস্তিষ্ক একত্রে কাজ করে বলে দীর্ঘ সময় স্মৃতিতে সংরক্ষিত থাকে। স্মৃতির অন্যতম সহায়ক উপাদান হচ্ছে গভীর মনোযোগ। কোনো কিছু শেখার ও স্মৃতিতে রাখার গুরুত্বপূর্ণ শর্ত মনোযোগ। গভীর মনোযোগ সহকারে অধ্যয়ন করলে কোনো বিষয় ভালোভাবে মুখস্থ হয় এবং বেশ দীর্ঘ সময় স্মৃতিতে বিরাজ করে । এছাড়াও স্মৃতি স্হায়ক কৌশল অবলম্বনের মাধ্যমে শেখা যায় এবং তা মনে রাখা সহজ হয়। যেমন – Psychology' শব্দটির বানান মনে রাখতে পিসি (Psy) চলো (cholo) যাই (gy) এরকম পদ্ধতি অনুশীলন করা যায়। স্মৃতিকে উন্নত করার আরেকটি বিশেষ কৌশল হলো দৃঢ় সংকল্প। দৃঢ় ইচ্ছাশক্তি ব্যতীত কোনো কিছু শেখাও সম্ভব নয় এবং স্মৃতিতে ধরে রাখাও যায় না। দৃঢ় সংকল্প নিয়ে চেষ্টা করলে সহজেই পড়া আয়ত্ব করা যায় । সার্বিক আলোচনার ভিত্তিতে বলা যায়, স্মৃতি পুরোপুরি ধরে রাখা সম্ভব নয় তবে বিশেষ কিছু কৌশল অবলম্বনের মাধ্যমে আমরা স্মৃতিকে উন্নত করতে পারি।"
        }
      ]
    },
    {
      "number": "4",
      "uddipok": "শফিক বলল, আমাদের দেহের দুটি কিডনীর ওপরে একই প্রকারের দুটি অনালী গ্রন্থি অবস্থিত। অন্যদিকে, রফিক বলল, অপর একটি অনালী- গ্রন্থি আমাদের মস্তিষ্কের তলদেশে অবস্থিত। এটি আকারে খুবই ছোট কিন্তু সর্বাধিক গুরুত্বপূর্ণ ভূমিকা পালন করে।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "মস্তিষ্কের উর্ধ্বাংশের নাম কী?",
          "explanation": "মস্তিষ্কের উর্ধ্বাংশের নাম গুরুমস্তিষ্ক।"
        },
        {
          "label": "খ",
          "question": "অন্তঃক্ষরা গ্রন্থিকে অনালী গ্রন্থি বলা হয় কেন?",
          "explanation": "অন্তঃক্ষরা গ্রন্থির ক্ষরণ কোনো নালির ভিতর না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে বলে এদেরকে অনালি গ্রন্থি বলা হয়। আমাদের দেহের অভ্যন্তরে যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, যেসব গ্রন্থিকে অন্তঃক্ষরা বা অনালি গ্রন্থি বলে। এরা দেহের গঠন, সুস্থতা, বুদ্ধির বিকাশ ও ব্যক্তিত্বের ওপর প্রভাব বিস্তার করে। যেমন— পিটুইটারি, থাইরয়েড ইত্যাদি।"
        },
        {
          "label": "গ",
          "question": "শফিক বর্ণিত গ্রন্থিটি ব্যাখ্যা করো।",
          "explanation": "শফিকের বর্ণিত গ্রন্থিটি হলো এড্রিনাল গ্রন্থি। মানবদেহের গুরুত্বপূর্ণ গ্রন্থিগুলোর মধ্যে এড্রিনাল গ্রন্থি অন্যতম। এই গ্রন্থির অবস্থান দেহের মাঝামাঝি জায়গায় এবং পিছনের অভ্যন্তরে পিঠের দিকে। এড্রিনাল গ্রন্থি সংখ্যায় দুটি। প্রতিটি কিডনির উপর একটি করে এড্রিনাল গ্রন্থি অবস্থিত। প্রতিটি এড্রিনাল গ্রন্থির দুইটি করে অংশ রয়েছে। এড্রিনাল গ্রন্থির বাইরের অংশ থেকে কটিন, কর্টিসোল ও কর্টিসোন নামক তিনটি হরমোন নিঃসৃত হয়। এরা জীবদেহের বিপাক ক্রিয়া, প্রদাহ, জৈব রাসায়নিক ক্রিয়া প্রভৃতিকে স্বাভাবিক রাখে। এড্রিনাল গ্রন্থির ভিতরের অংশ থেকে এড্রিনালিন নামক এক প্রকার হরমোন নিঃসৃত হয়। আবেগকালীন অবস্থায় এই হরমোনটি অধিক মাত্রায় ক্ষরিত হয় এবং স্বয়ংক্রিয় স্নায়ুব্যবস্থার গতি বৃদ্ধি করে। এ হরমোনের প্রভাবে শরীরে খিঁচুনি দেখা দেয় এবং ঘর্ম নিঃসৃত হতে থাকে। পাকস্থলীর ক্রিয়া হ্রাস পায় এবং এই হরমোন ক্ষরণে কোন সমস্যা হলে দেহের বিপাক ক্রিয়া ক্ষতিগ্রস্ত হয়। সুতরাং বলা যায়, মানুষের মানসিক ও শারীরিক সুস্থতা নিশ্চিত করার জন্য একটি অন্যতম শর্ত হচ্ছে এড্রিনাল গ্রন্থির স্বাভাবিক ক্ষরণ বজায় থাকা।"
        },
        {
          "label": "ঘ",
          "question": "রফিক বর্ণিত গ্রন্থির নিঃসৃত হরমোন এবং এর কার্যাবলি বিশ্লেষণ করো।",
          "explanation": "রফিকের বর্ণিত গ্রন্থিটির নাম পিটুইটারি গ্রন্থি। পিটুইটারি গ্রন্থির সম্মুখ, মধ্য এবং পশ্চাৎ অংশ থেকে ভিন্ন ভিন্ন হরমোন নিঃসৃত হয়। পিটুইটারি গ্রন্থির সম্মুখ অংশ থেকে মোট ৬ ধরনের হরমোন নিঃসৃত হয়। এই হরমোনগুলো শারীরিক বৃদ্ধিতে সাহায্য করে। থাইরোট্রোপিক হরমোন থাইরয়েড গ্রন্থির ক্ষরণকে উদ্দীপিত করে। এড্রিনোকোটিকোট্রোপিক হরমোন এড্রিনাল গ্রন্থির ক্ষরণ ও বৃদ্ধিতে সাহায্য করে। এছাড়াও ফলিকল, লিউটিনাইজিং ও প্রলেকটিন হরমোন সম্মুখ অংশ থেকে নিঃসৃত হয়। পিটুইটারি গ্রন্থির মধ্য অংশ থেকে খুব বেশি হরমোন নিঃসৃত হয় না। এ অংশ হতে নিঃসৃত হরমোন হলো মেলানোসাইট যা ত্বকের বর্ণ তৈরিতে সাহায্য করে। এন্টিডিউরেটিক হরমোন পিটুইটারি গ্রন্থির পশ্চাৎ অংশ হতে নিঃসৃত হয়। এই হরমোন শরীরের তরল পদার্থের নিয়ন্ত্রণে সাহায্য করে। এই গ্রন্থি থেকে নিঃসৃত আরেকটি হরমোন হচ্ছে অক্সিটোসিন হরমোন। এই হরমোনটির কমতি ঘটলে গর্ভবতীদের সন্তান প্রসবে বিঘ্ন ঘটে। এই হরমোন জরায়ুর সংকোন ও প্রসারণ ঘটায়। পরিশেষে বলা যায়; মানবদেহের শারীরিক ভারসাম্য বজায় রাখা ও গুরুত্বপূর্ণ ক্রিয়া-বিক্রিয়ায় রফিকের বর্ণিত হরমোন তথা পিটুইটারি হরমোন গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "জেরিন, সাবা ও তুহিন তিন ভাইবোন। সাবা বার বার পড়ে একটি কবিতা মুখস্ত করে। জেরিন অনেকক্ষণ চিন্তাভাবনা করে অংকের একটি সমস্যার সমাধান করে। অন্যদিকে তুহিন তার বাবার মত করে কথা বলে, পোশাকও পরে।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "স্মৃতি কী?",
          "explanation": "অতীত অভিজ্ঞতার যথাসম্ভব অবিকল পুনরুৎপাদন করার ক্ষমতাকে স্মৃতি বলে ।"
        },
        {
          "label": "খ",
          "question": "শিক্ষণে বলবর্ধক গুরুত্বপূর্ণ কেন?",
          "explanation": "বলবর্ধক শিক্ষণ প্রক্রিয়াকে শক্তিশালী করে বলে তাকে শিক্ষণের অন্যতম উপাদান বলা হয়। বলবর্ধক বা বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। এর ফলে উদ্দীপক-উদ্দীপক সংযোগ বা উদ্দীপক প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। ক্ষুধার্ত প্রাণী সঠিক প্রতিক্রিয়া করার পর যদি খাবার না পায় তাহলে সে এই প্রতিক্রিয়াটি আর শিখবে না। তবে বলবর্ধক পেলে উক্ত প্রতিক্রিয়াটি সে আরও বেশি করবে। তাই প্রেষণার উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "সাবার ক্ষেত্রে শিক্ষণের কোন উপাদানের প্রভাব লক্ষ করা যায়? ব্যাখ্যা করো।",
          "explanation": "উদ্দীপকে সাবার ক্ষেত্রে শিক্ষণের 'প্রচেষ্টা' উপাদানটির প্রভাব লক্ষ করা যায়। শিক্ষণ হচ্ছে এমন একটি জটিল প্রক্রিয়া যার মাধ্যমে প্রাণীর আচরণের অপেক্ষাকৃত স্থায়ী পরিবর্তন সূচিত হয়। শিক্ষণের ক্ষেত্রে অন্যতম একটি উপাদান হচ্ছে প্রচেষ্টা। কোনো কোনো শিক্ষণ একবার প্রচেষ্টাতেই সম্পন্ন হয়। আবার কখনো কখনো বহুবার প্রচেষ্টার প্রয়োজন হয়। বেশিরভাগ ক্ষেত্রেই বহুবার প্রচেষ্টার ফলে শিক্ষণ হয়। তাই শিক্ষণের পরিমাণ নির্ভর করে প্রচেষ্টার ওপর। উদ্দীপকে দেখা যায়, সাবা বারবার পড়ে একটি কবিতা মুখস্থ করে। একটি কাজ বারবার করলে উদ্দীপক ও প্রক্রিয়ার মধ্যে সংযোগ স্থাপিত হয়। ফলে সাবা বারবার কবিতাটি পড়ে শিখতে সমর্থ হয় যা প্রচেষ্টাকে নির্দেশ করে ।"
        },
        {
          "label": "ঘ",
          "question": "জেরিন ও তুহিনের বুদ্ধিবৃত্তিক শিক্ষণগুলোর তুলনামূলক বিশ্লেষণ করো।",
          "explanation": "উদ্দীপকের জেরিন ও তুহিনের ক্ষেত্রে যথাক্রমে সুপ্ত শিক্ষণ এবং অনুকরণ ও মডেলিং প্রতিফলিত হয়েছে। সুপ্ত শিক্ষণ বুদ্ধিবৃত্তিক শিক্ষণের একটি ধরন। এ শিক্ষণ প্রেষণাহীনভাবে \"সম্পন্ন হয়। তবে স্বাভাবিক অবস্থায় এ শিক্ষণ প্রকাশ পায় না বরং প্রচ্ছন্ন অবস্থায় থাকে। পরবর্তীতে প্রয়োজনীয় বিশেষ পরিস্থিতিতে হঠাৎ কার্যকরভাবে এর প্রকাশ ঘটে। উদ্দীপকে জেরিন অনেকক্ষণ চিন্তাভাবনা করে একটি অংকের সমাধান করে। এক্ষেত্রে তার শিক্ষণটি স্বাভাবিক অবস্থায় প্রকাশিত হয়নি। পরবর্তীতে অনেকক্ষণ চিন্তাভাবনা করার পর প্রকাশ ঘটেছে বিধায় এটি সুপ্ত শিক্ষণের দৃষ্টান্ত। অপরদিকে, তুহিনের বাবার মতো কথা বলা ও পোশাক পড়া অনুকরণ ও মডেলিং এর প্রভাবযুক্ত শিক্ষণকে নির্দেশ করে। বুদ্ধিবৃত্তিসম্পন্ন প্রাণী ও মানুষের শিক্ষণের ক্ষেত্রে অনুকরণ একটি মৌলিক প্রক্রিয়া। যে শিক্ষণ অন্যের আচরণ দেখে বা শুনে শেখা হয় তা-ই, অনুকরণমূলক শিক্ষণ। অনুকরণমূলক শিক্ষণ তিনটি স্তরে সম্পন্ন হতে পারে। এর মধ্যে উল্লেখযোগ্য হলো মডেলিং। ব্যক্তি যার প্রতি বা যার কোনো বিশেষ গুণের প্রতি আকৃষ্ট হয় সে-ই আলোচ্য ব্যক্তির মডেল। যেমন- মা, বাবা, শিক্ষক কিংবা বিখ্যাত বা পরিচিত কোনো ব্যক্তি কারো মডেল হতে পারে। সুতরাং আমরা উপর্যুক্ত আলোচনার মাধ্যমে বলতে পারি, জেরিন ও তুহিনের শিক্ষার মধ্যে পার্থক্য বিদ্যমান কেননা দুজন দুধরনের শিক্ষণের প্রতিনিধিত্ব করে।"
        }
      ]
    },
    {
      "number": "6",
      "uddipok": "দৃশ্যকল্প-১: বস্তু হতে আগত উদ্দীপনা এলোমেলো বা বিশৃঙ্খলভাবে আমাদের মস্তিষ্কে পৌছায়। মস্তিষ্ক সেগুলোকে সুশৃঙ্খল এবং একীকরণ করে বস্তুটি প্রত্যক্ষণের ব্যবস্থা করে থাকে। এটি প্রত্যক্ষণের একটি গুরুত্বপূর্ণ বৈশিষ্ট্য। দৃশ্যকল্প-২: আমাদের প্রত্যক্ষণ ইন্দ্রিয় নির্ভর অন্য একটি মানসিক প্রক্রিয়ার উপর নির্ভরশীল। এই মানসিক প্রক্রিয়াটিকে প্রত্যক্ষণের আবশ্যিক পূর্বশর্ত বলা হয় ।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "",
          "explanation": "কোনো বিষয়ের প্রতি ইন্দ্রিয়সমূহকে নিয়োজিত করাকে মনোযোগ বলে।"
        },
        {
          "label": "খ",
          "question": "",
          "explanation": "আমাদের বেশিরভাগ প্রত্যক্ষণই শিক্ষালব্ধ বলে প্রত্যক্ষণকে শিক্ষার্জিত প্রক্রিয়া বলা হয়। শিক্ষণ প্রত্যক্ষণকে ব্যাপকভাবে প্রভাবিত করে। ছোট্ট শিশুকে যা কিছু শেখানো হবে পরবর্তীতে তার সেই আচরণই আমরা প্রত্যক্ষণ করবো। আমাদের বাস্তব জীবনে যা প্রত্যক্ষণ করি তা পূর্বে শেখা কোনো বিষয় । এই শিক্ষার মাধ্যমে যেকোনো উদ্দীপক নতুনভাবে প্রত্যক্ষণ করা হয় বলে প্রত্যক্ষণকে শিক্ষার্জিত প্রক্রিয়া বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ বর্ণিত প্রত্যক্ষণের গুরুত্বপূর্ণ বৈশিষ্ট্যটি হলো সংগঠন প্রবণতা বা সুবিন্যস্তকরণ । প্রত্যক্ষণের কতগুলো সাধারণ বৈশিষ্ট্য রয়েছে। প্রত্যক্ষণের মূল উপাদান হচ্ছে সংগঠন প্রবণতা। এই প্রবণতার মাধ্যমেই অনেক উদ্দীপক একত্রে সংগঠিতভাবে প্রত্যক্ষিত হয়। বাইরের পরিবেশ থেকে আমরা যে উদ্দীপনা লাভ করি তা এলোমেলো অবস্থায় মস্তিষ্কে পৌছায়। মস্তিষ্ক এই এলোমেলো উদ্দীপনাকে গুছিয়ে একটি সংঘবদ্ধরূপ বা প্যাটার্ন দাঁড় করায়। তা এলোমেলো উদ্দীপনাকে সংঘবদ্ধরূপে প্রত্যক্ষণ করাই হলো প্রত্যক্ষণের সংগঠন বা সুবিন্যস্তকরণ। তাই সংগঠন প্রত্যক্ষণের একটি গুরুত্বপূর্ণ বৈশিষ্ট্য। তাই বলা যায়, উদ্দীপকে বস্তু হতে আগত উদ্দীপনা এলোমেলো বা বিশৃঙ্খলভাবে মস্তিষ্কে পৌছে সেগুলো সুশৃঙ্খল ও একত্রীকরণের যে যে গুরুত্বপূর্ণ বৈশিষ্ট্যের কথা বলা হয়েছে সেটি সংগঠন প্রবণতাকেই নির্দেশ করছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ উল্লেখিত মানসিক প্রক্রিয়াটি হলো সংবেদন । সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। সংবেদনের বেশকিছু বৈশিষ্ট্য রয়েছে। উদ্দীপক, তীব্রতা,স্থায়িত্ব, ব্যাপকতা, নিম্ন ও উচ্চসীমা, সংবেদন সমতা, সংকেত, উ পার্থক্যসীমা ইত্যাদি। প্রথমত, সংবেদনের জন্য প্রথম ও প্রধান শর্ত উদ্দীপক। সংবেদন সৃষ্টির জন্য উদ্দীপকের প্রয়োজন। উদ্দীপক কোন ইন্দ্রিয়কে আঘাত করলে যে স্নায়ুপ্রবাহের সৃষ্টি হয় তা মস্তিষ্কে পৌছামাত্র সংবেদন হয়। দ্বিতীয়ত, সংবেদনের তীব্রতা নির্ভর করে মূলত উদ্দীপকের তীব্রতার উপর। সাধারণত উদ্দীপকের তীব্রতা বাড়ালে বা কমালে সংবেদনের তীব্রতাও বাড়বে বা কমবে। যেমন— মুখ দিয়ে শিস দেয়া শব্দের চেয়ে রেলগাড়ির হুইসেলের শব্দ অনেক বেশি তীব্র। তৃতীয়ত, কোনো সংবেদন কতটুকু স্থায়ী হবে তা নির্ভর করছে উদ্দীপকের স্থায়িত্বের উপর। সাধারণত কোন উদ্দীপক যতক্ষণ পর্যন্ত ইন্দ্রিয়কে উত্তেজিত রাখে ততক্ষণ পর্যন্ত সংবেদন স্থায়িত্ব লাভ করে। যেমন— স্কুল/ কলেজের ছুটির ঘণ্টা একটু বেশি সময় ধরে এক নাগাড়ে বাজানো হয়। ফলে সংবেদনের স্থায়িত্ব বৃদ্ধি পায়। চতুর্থত, ব্যাপকতা হলো কোন উদ্দীপক যতটুকু জায়গায় উত্তেজনা সৃষ্টি করে তার পরিমাণ । যেমন— কপালে টিপ পড়লে তার সংবেদন কপালের বেশ কিছুটা জায়গা জুড়ে বিস্তৃতি লাভ করবে। পঞ্চমত, সংবেদন সমতা সংবেদনের আরেকটি বৈশিষ্ট্য। রাত্রিবেলা হঠাৎ করে বিদ্যুৎ চলে গেলে প্রথমে কিছুই দেখা যায় না। কিন্তু পরে ধীরে ধীরে সবই দেখা' যায়। উদ্দীপক ও প্রতিক্রিয়ার মধ্যকার এই অভিযোজনই হলো সংবেদন সমতা । সুতরাং ওপরের আলোচনার ভিত্তিতে বলা যায়, সংবেদন প্রক্রিয়ার কতগুলো বিশেষ ধরনের বৈশিষ্ট্য রয়েছে যার মাধ্যমে সংবেদনকে চিহ্নিত করা যায়। এই মানসিক প্রক্রিয়ার পরেই প্রত্যক্ষণ সৃষ্টি হয় বলে সংবেদনকে প্রত্যক্ষণের পূর্বশর্ত বলা হয় ।"
        }
      ]
    },
    {
      "number": "7",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "প্রকৃতির কোনো নির্দিষ্ট শাখা সম্পর্কে সুনিয়ন্ত্রিত ও সুশৃঙ্খল আলোচনাই বিজ্ঞান।"
        },
        {
          "label": "খ",
          "question": "বৈজ্ঞানিক পদ্ধতিতে কার্যকরী সংজ্ঞার প্রয়োজন কেন?",
          "explanation": "কার্যকরী সংজ্ঞা ছাড়া গবেষণার বিষয়বস্তু অস্পষ্ট হয়ে পড়ে এবং উক্ত বিষয় সম্পর্কে কোনো দ্ব্যর্থহীন সিদ্ধান্ত পাওয়া যায় না । মনোবিজ্ঞানের গবেষণার বিষয় হচ্ছে প্রাণীর আচরণ। যে বিষয়ের ওপর গবেষণা করা হচ্ছে তা সুস্পষ্টভাবে চিহ্নিত করে সহজে পর্যবেক্ষণ করে ব্যাখ্যা প্রদান করাই হচ্ছে কার্যকরী সংজ্ঞা প্রদান। বৈজ্ঞানিক যখন কোনো বিষয়বস্তু সম্পর্কে গবেষণা করেন তখন তিনি উক্ত বিষয়ের কার্যকরী সংজ্ঞা প্রদান করেন। তাই বিষয়বস্তুর সুস্পষ্টীকরণের জন্য কার্যকরী সংজ্ঞা প্রয়োজন ।"
        },
        {
          "label": "গ",
          "question": "দৃশ্যকল্প-১ এ প্রদত্ত 'C' কে ব্যাখ্যা করো।",
          "explanation": "দৃশ্যকল্প-১ এ 'C' চিহ্নিত যুগটি হলো আধুনিক যুগ। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা— প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। কিন্তু আধুনিক যুগে মনোবিজ্ঞানের কার্যাবলি বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রাখে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল।' উইলহেম উন্ড, উইলিয়াম জেমস্, সিগমুন্ড ফ্রয়েড, আইভান প্যালভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "দৃশ্যকল্প-২ এর 'A' ও 'B' চিহ্নিত অংশগুলো মনোবিজ্ঞানের কোন শাখার সাথে সম্পর্কিত? বিশ্লেষণ করো।",
          "explanation": "উদ্দীপকে দৃশ্যকল্প-২ এ মনোবিজ্ঞানের শাখা নির্দেশক 'A' অংশ দ্বারা কাউন্সেলিং মনোবিজ্ঞান ও 'B' যারা শিল্প বা সাংগঠনিক মনোবিজ্ঞানকে বোঝানো হয়েছে। কাউন্সেলিং মনোবিজ্ঞান ব্যক্তিজীবনের বহুবিধ সমস্যার সমাধানকল্পে উপদেশ প্রার্থীকে পরামর্শ প্রদান করে থাকে। এটি মনোবিজ্ঞানের একটি আধুনিক প্রায়োগিক শাখা। এখানে ব্যক্তিগত সমস্যায় আত্মরক্ষার মনস্তাত্ত্বিক দক্ষতা বৃদ্ধি, উদ্ভূত জটিল পরিস্থিতিতে সিদ্ধান্ত গ্রহণ, পারস্পরিক সম্পর্ক উন্নয়ন, নানা ক্ষেত্রে ব্যক্তিগত দক্ষতা ও ক্ষমতার উন্নয়নে উপদেশ ও নির্দেশনা দেওয়া হয়ে থাকে। এ কারণে উদ্দীপকের 'A' অংশ দ্বারা নির্দেশিত অংশটি মূলত কাউন্সেলিং বা উপদেশ ও নির্দেশনামূলক মনোবিজ্ঞানকেই বুঝিয়েছে। আবার আধুনিক যুগ শিল্পের যুগ। এক্ষেত্রে শিল্প উৎপাদন বৃদ্ধিতে মালিক- শ্রমিক আচরণের বিশ্লেষণে শিল্প মনোবিজ্ঞানের উদ্ভব হয়েছে। সাংগঠনিক মনোবিজ্ঞান ও শিল্প মনোবিজ্ঞান প্রায় সমার্থক আলোচনা করে। শিল্প উৎপাদন বৃদ্ধিতে শ্রমিকের কর্মদক্ষতা, সঠিক কর্মচারী নির্বাচন, শ্রমিকের অবসর, ক্লান্তি, শিল্পক্ষেত্রে দুর্ঘটনা এবং এর পারিপার্শ্বিক প্রভাব চিহ্নিত করাই শিল্প মনোবিজ্ঞান বা সাংগঠনিক মনোবিজ্ঞানের কাজ। সেদিক বিবেচনায় উদ্দীপকের 'B' অংশ শিল্প মনোবিজ্ঞানকেই নির্দেশ করে। পরিশেষে বলা যায়, কাউন্সেলিং মনোবিজ্ঞান ও শিল্প বা সাংগঠনিক মনোবিজ্ঞান বাস্তব জীবনভিত্তিক বিভিন্ন সমস্যা সমাধানে আলোচনা করে। তাই উদ্দীপকে নির্দেশিত কাউন্সেলিং মনোবিজ্ঞান ও শিল্প মনোবিজ্ঞান ফলিত মনোবিজ্ঞানেরই দুইটি শাখা।"
        }
      ]
    },
    {
      "number": "8",
      "uddipok": "দৃশ্যকল্প-১: সুরুজ মিঞা একজন দিনমজুর। দৈনন্দিন খাবারের চাহিদা মেটাতেই তাঁকে ভীষণ পরিশ্রম করতে হয়। অন্যদিকে নেহাল পরীক্ষায় ১ম হওয়ার জন্য কঠোর পরিশ্রম করছে। দৃশ্যকল্প-২: ফরিদ কলেজের বার্ষিক ক্রীড়ায় অংশ নিতে ব্যর্থ হয়। এতে সে মনে কষ্ট পায়। তার রক্তচাপ বেড়ে যায় এবং গলা শুকিয়ে যায়।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "প্রেষণা কী?",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে ।"
        },
        {
          "label": "খ",
          "question": "যুথচারিতা একটি শক্তিশালী সামাজিক প্রেষণা কেন?",
          "explanation": "যুথচারিতা একটি সামাজিক প্রেষণা। এটি একটি অর্জিত প্রেষণা এবং সমাজে বাস করার ফলে আমরা এটা অর্জন করি। যুথচারিতা কোনো সহজাত প্রবৃত্তি নয়। কারণ এর কোনো জৈবিক ভিত্তি নেই এবং সকল শ্রেণির প্রাণীতেও প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথীদের সাথে থাকতে পছন্দ করে। এরপর আশেপাশের লোকদের সঙ্গ কামনা করে। তাই যুথচারিতা জন্মগত না হলেও একটি- শক্তিশালী সামাজিক প্রেষণা ।"
        },
        {
          "label": "গ",
          "question": "দৃশ্যকল্প-২ এ ফরিদের ক্ষেত্রে আবেগের উল্লেখিত দৈহিক পরিবর্তনগুলো ছাড়া তিনটি পরিবর্তন ব্যাখ্যা করো।",
          "explanation": "দৃশ্যকল্প-২ এ ফরিদের ক্ষেত্রে উল্লেখিত আবেগকালীন শারীরিক পরিবর্তন ছাড়াও আরো বেশকিছু পরিবর্তন সংঘটিত হয়ে থাকে । প্রথমত, আবেগের সময় শ্বাস-প্রশ্বাসের পরিবর্তন সহজেই পরিলক্ষিত হয়। কোন বিশেষ আবেগময় দ্বন্দ্বে হয়তো আমাদের দম ফুরিয়ে যায়; আবার বিশেষ কোন দুঃখের মুহূর্তে দীর্ঘশ্বাস ফেলি; অথবা ক্রুদ্ধ হলে শ্বাস-প্রশ্বাসের গতি বেড়ে যায়। দ্বিতীয়ত, তীব্র আবেগে ধর্ম-গ্রন্থির কার্যক্ষমতা বেড়ে যায় এবং প্রচুর ঘাম নির্গত হয়। কোন ভাল ছাত্র ক্লাসে পড়া না পারলে যদি তাকে শ্রেণিকক্ষে দাঁড়িয়ে থাকতে বলা হয়, তাহলে দেখা যাবে যে তার শরীর ঘামে ভিজে গেছে। তৃতীয়ত, তীব্র আবেগের ফলে কন্ঠস্বরের পরিবর্তন ঘটে। রাগান্বিত হলে কণ্ঠস্বর জোরালো ও উচ্চস্বর হয় এবং ভয় পেলে কণ্ঠ বন্ধ হয়ে আসে। উদ্দীপকের ফরিদের ক্ষেত্রেও আবেগকালীন উপর্যুক্ত পরিবর্তনগুলো সংঘটিত হতে পারে। তীব্র আবেগের কারণে এসকল শারীরিক ও মানসিক পরিবর্তন মানুষের জীবনে গভীর ও সুদূরপ্রসারী প্রভাব ফেলে।"
        },
        {
          "label": "ঘ",
          "question": "দৃশ্যকল্প-১ এ সুরুজ ও নেহালের অনুভূত প্রেষণার তুলনামূলক বিশ্লেষণ করো।",
          "explanation": "দৃশ্যকল্প-১ এ সুরুজ মিঞা ও নেহালের অনুভূত প্রেষণা হলো যথাক্রমে জৈবিক প্রেষণা ও সামাজিক প্রেষণা। সুরুজ মিঞার ক্ষেত্রে জৈবিক প্রেষণা লক্ষ করা যায়। এটি তার ক্ষুধা লাগা ও ক্ষুধা নিবারণের জন্য পরিশ্রমের সাথে সম্পৃক্ত। শারীরিক চাহিদা থেকে সৃষ্ট ক্ষুধাজনিত জৈবিক প্রেষণা হলো একটি মৌলিক ও মুখ্য প্রেষণা। শারীরিক বিপাক ক্রিয়াসহ রক্তের বিভিন্ন উপাদানের অভাব এবং দৈহিক অঙ্গ-প্রত্যঙ্গ ও তার ক্রিয়া-প্রতিক্রিয়া ক্ষুধাজনিত জৈবিক প্রেষণা সৃষ্টির ক্ষেত্রে দায়ী। অন্যদিকে, নেহালের ক্ষেত্রে সামাজিক প্রেষণা পরিলক্ষিত হয় সামাজিক প্রেষণা তৈরি হয় সমাজজীবন থেকে। এই প্রেষণা জীবন ধারণে অপরিহার্য নয়। এতে শারীরিক চাহিদা সম্পর্কিত নয় বিধায় এর সাথে বিপাক ক্রিয়ার সম্পর্ক নাই। উদ্দীপকে সুরুজ মিয়ার উদ্ভূত জৈবিক প্রেষণার শারীরিক ভিত্তি আছে এবং এটি জীবনধারণের জন্য অপরিহার্য। এই প্রেষণা জন্মগত এবং বিপাক ক্রিয়ার ফলে এর উদ্ভব হয়। জৈবিক প্রেষণা সকল প্রাণীতে বর্তমান এবং সংখ্যায় সীমিত। এগুলো শরীরের ভারসাম্য সংস্থাপক, তাই এর পরিতৃপ্তি সাধনে বিলম্ব হলে তা শরীরের ক্ষতি করে। অন্যদিকে, নেহালের ক্ষেত্রে উদ্ভূত সামাজিক প্রেষণা শিক্ষণের দ্বারা অর্জিত এবং বিপাক ক্রিয়ার সাথে সম্পর্কিত নয়। সকল প্রাণীর মধ্যে এই প্রেষণা বিদ্যমান থাকে না, এগুলো সংখ্যায় অধিক, তবে এগুলো পূরণ না হলে শরীরের ক্ষতিসাধন হয় না। সুতরাং উপরের আলোচনা থেকে আমরা বলতে পারি, জৈবিক প্রেষণা এবং সামাজিক প্রেষণার মধ্যে যথেষ্ট পার্থক্য বিদ্যমান।"
        }
      ]
    }
  ]
}