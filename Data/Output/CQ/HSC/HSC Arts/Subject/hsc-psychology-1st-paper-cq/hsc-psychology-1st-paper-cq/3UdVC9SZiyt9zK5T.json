{
  "title": "মাইলস্টোন কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো এমন একটি বিজ্ঞান বা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "",
          "explanation": "শ্রমিক-মালিক সম্পর্ক উন্নয়ন করা শিল্প মনোবিজ্ঞানের অন্যতম লক্ষ্য। শিল্প-কারখানার উৎপাদন বৃদ্ধিতে শিল্প মনোবিজ্ঞানের উদ্ভব ঘটেছে। শিল্প-কারখানায় শ্রমিক নিয়োগ কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ প্রভৃতি মনোবিজ্ঞানের বিষয়বস্তু। কারখানায় যদি শ্রমিক-মালিক সম্পর্ক যদি ব্যহত ঘটে তবে উৎপাদন হ্রাস পাবে। কেননা কর্মচারীদের কর্ম সন্তুষ্টি ও মনোবল বৃদ্ধিতে শ্রমিক-মালিক সম্পর্ক স্বাভাবিকীকরণ অবশ্যই দরকার। তাই শ্রমিক-মালিক সম্পর্ক উন্নয়নে মনোবিজ্ঞানের ভূমিকা অপরিসীম। কেননা মনোবিজ্ঞানী শিল্প ক্ষেত্রে বিভিন্ন সমস্যা সমাধান ও কর্মক্ষেত্রে প্রয়োজনীয় আগ্রহ সৃষ্টি করতে কাজ করে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ অধ্যক্ষের পদক্ষেপগুলো মনোবিজ্ঞানের শিক্ষা মনোবিজ্ঞান শাখায় আলোচিত হয়। মানুষের শিক্ষা সংক্রান্ত আচরণের বিজ্ঞানই হলো শিক্ষা মনোবিজ্ঞান। মনোবিজ্ঞানের এ শাখায় মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ এবং মনোবিজ্ঞানের মূল নীতিসমূহ কীভাবে প্রয়োগ করা যায় সে সম্পর্কে আলোচনা করা হয়। শিক্ষা মনোবিজ্ঞানের কতগুলো লক্ষ্য রয়েছে। যেমন- শিক্ষার্থীর সার্বিক ও সুষম বিকাশ সাধনে সহায়তা করা, উপযোগী পাঠ্যসূচি প্রণয়ন, শিক্ষার কার্যকর পদ্ধতি উদ্ভাবন ও প্রয়োগ এবং শিক্ষার অনুকূল পরিবেশ সৃষ্টির মাধ্যমে শিক্ষার্থীর আচরণে শিক্ষার প্রভাব মূল্যায়ন করা। শিক্ষা মনোবিজ্ঞান শিক্ষক-শিক্ষার্থীর মধ্যকার সম্পর্ক উন্নয়নে দিকনির্দেশনাও প্রদান করে। অর্থাৎ শিক্ষা মনোবিজ্ঞানীরা শিক্ষক-শিক্ষার্থী সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করেন এবং মনোবিজ্ঞানের প্রয়োগের মাধ্যমে শিক্ষাকে কার্যকর করে তোলেন। উদ্দীপকে দৃশ্যকল্প-২ এ 'X' কলেজের অধ্যক্ষ তার প্রতিষ্ঠানের শিক্ষার মান উন্নয়নের জন্য শিক্ষক প্রশিক্ষণ, ছাত্র-শিক্ষক সম্পর্কের উন্নয়ন এবং শিক্ষার অনুকূল পরিবেশ সৃষ্টি করে সাফল্য পান। তার গৃহীত এ পদক্ষেপগুলো শিক্ষা মনোবিজ্ঞানের লক্ষ্য ও কর্মপদ্ধতিকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ দুই ধরনের আচরণ পরিলক্ষিত হয়। একটি বাহ্যিক আচরণ অপরটি অভ্যন্তরীণ আচরণ। যে সকল আচরণ বাহির থেকে পর্যবেক্ষণ করা যায় না সেগুলোকে অভ্যন্তরীণ আচরণ বলে। যেমন: শারীরিক ব্যথা, মাথাধরা, চিন্তা করা, কবিতার ভাবনা ইত্যাদি। দৃশ্যকল্প-২ এ প্রথম চিত্রের ব্যক্তিটির আচরণ হলো অভ্যন্তরীণ আচরণ। কারণ তিনি চিন্তা করেছিলেন কোনো একটি বিষয় নিয়ে। এছাড়াও আবেগ, অনুভূতি, স্মৃতি, প্রত্যক্ষণ প্রভৃতি অভ্যন্তরীণ প্রক্রিয়াসমূহকেও সরাসরি পর্যবেক্ষণ করা যায় না। এগুলো অভ্যন্তরীণ আচরণের উদাহরণ। অপরদিকে দৃশ্যকল্প-২ এ দ্বিতীয় চিত্রটিতে যে আচরণ পরিলক্ষিত হয় তা হলো বাহ্যিক আচরণ। কারণ মেয়েটি গান গাচ্ছে। বাহির থেকে যেসব আচরণ পর্যবেক্ষণ করা যায়। যেমন: কথাবলা, চলাফেরা, গান-গাওয়া প্রভৃতি বাহ্যিক আচরণ। সুতরাং বলা যায়, দৃশ্যকল্প-২ এর ২ ধরনের আচরণ পরিলক্ষিত হয়। একটি হলো অভ্যন্তরীণ অপরটি হলো বাহ্যিক আচরণ।"
        }
      ]
    },
    {
      "number": "2",
      "uddipok": "ছাইকোলা কলেজের মনোবিজ্ঞান বিভাগের শিক্ষকগণ উপদেশনামূলক কার্যক্রম বাস্তবায়নের ক্ষেত্রে শিক্ষার্থীর আত্মবিশ্বাস বৃদ্ধি, ইতিবাচক মনোভাব তৈরি, সমস্যাজনিত পরিবেশের সিদ্ধান্ত গ্রহণের বিষয়ে তাদের সাহায্য করছে। উক্ত বিভাগের মনোবিজ্ঞানী আরমান হোসেন গবেষণাগারে একজন শিক্ষার্থীর বুদ্ধ্যঙ্ক পরীক্ষা করলেন। আরও কিছু মনোবিজ্ঞানী একই শিক্ষার্থীর বুদ্ধ্যঙ্ক পরিমাপ করে একটি সম্মিলিত সিদ্ধান্তে আসলেন যে উক্ত শিক্ষার্থীর বুদ্ধ্যঙ্ক তার বয়সের তুলনায় বেশি। মনোবিজ্ঞানী আমরান সাহেব তার আরও একটি গবেষণার গ্রামাবাসীদের কর্মজীবন বিষয়ে কাজ করতে গিয়ে গ্রাম থেকে ১০০ জন প্রতিনিধিত্বমূলক নমুনা নিয়ে গবেষণা করে সম্পূর্ণ গ্রামের ২৫০০ জন মানুষের কর্মজীবন সম্পর্কে গুরুত্বপূর্ণ সিদ্ধান্ত নিলেন। এ কারণে গ্রামের সকলে আরমান হোসেনকে সম্মান করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "প্রকৃতির কোনো নির্দিষ্ট শাখা সম্পর্কে সুনিয়ন্ত্রিত ও সুশৃঙ্খল আলোচনাই বিজ্ঞান।"
        },
        {
          "label": "খ",
          "question": "'চোখের পলক ফেলা'- কোন ধরনের আচরণ ? ব্যাখ্যা করো।",
          "explanation": "চোখের পলক ফেলা' হলো খণ্ডিত বা আনবিক আচরণ। যখন আচরণকে খণ্ড খন্ড বা সূক্ষ্মভাবে বা উপাদানে বিশ্লেষণ করা হয়, তখন তাকে খণ্ডিত বা আনবিক আচরণ বলে। যেমন: রাজনীতিবিদের জনসভার ভাষণকে সামগ্রিক আচরণ এবং তার মুখের পেশী সঞ্চালন, ঠোঁট নাড়া, চোখের পলক ফেলা প্রভৃতিকে খণ্ডিত বা আণবিক আচরণ বলে।"
        },
        {
          "label": "গ",
          "question": "",
          "explanation": "উদ্দীপকের ছাইকোলা কলেজের শিক্ষক ছাড়া শিক্ষার্থীদের সাহায্যের ক্ষেত্রে মনোবিজ্ঞানের কাউন্সেলিং মনোবিজ্ঞানের শাখার প্রতিফলন ঘটেছে। যেসব মনোবিজ্ঞানী মানসিক বিশৃঙ্খলা, বৃত্তি নির্বাচন, শিল্প সংকট পারিবারিক বিশৃঙ্খলা ইত্যাদি ব্যাপারে প্রাথীকে পরামর্শ দেন ও কর্তব্য নির্ণয়ে সহায়তা করেন সেটা নির্দেশনা মনোবিজ্ঞান। নির্দেশনা মনোবিজ্ঞান মনোবিজ্ঞানের একটি গুরুত্বপূর্ণ শাখা। ব্যক্তি যখন কোনো সিদ্ধান্ত গ্রহণে ব্যর্থ হয় তখন কাউন্সেলিং মনোবিজ্ঞানী ব্যক্তিকে তার ব্যক্তিগত, পেশাগত অথবা শিক্ষাগত সমস্যার সমাধান দিয়ে থাকেন। পেশাগত সমস্যা, ব্যক্তিগত বা পারিবারিক সমস্যাসহ আরও অনেকরকম দ্বন্দ্বে পড়ে মানুষ মানসিকভাবে দুর্বল হয়ে পরে। আর এসব থেকে সুস্থ সমাধান দিতে কাউন্সেলিং মনোবিজ্ঞান উপদেশ ও নির্দেশনা দিয়ে থাকে। উদ্দীপকের আলোচনায় দেখা যায়, ছাইকোলা কলেজের মনোবিজ্ঞান বিভাগের শিক্ষকগণ উপদেশনামূলক কার্যক্রম বাস্তবায়নের জন্য শিক্ষার্থীদের আত্মবিশ্বাস বৃদ্ধি, ইতিবাচক মনোভাব তৈরি এবং সমস্যাজনিত পরিবেশে সিদ্ধান্ত গ্রহণের সাহায্য করেন। উক্ত বিষয়টি মনোবিজ্ঞানের কাউন্সেলিং মনোবিজ্ঞানের সাথে সম্পর্কিত। কেননা একজন কাউন্সেলিং মনোবিজ্ঞানী তিন ধরনের ভূমিকার মাধ্যমে ক্লায়েন্টকে পূর্বের চেয়ে উন্নতর মুখী জীবনযাপনে সক্ষম করেন। এবং বিভিন্ন দিক নির্দেশনা প্রদান করে থাকেন যেটি আমরা উপরে দেখতে পাই। সুতরাং বলা যায়, উদ্দীপকের শিক্ষকগণের ভূমিকা মনোবিজ্ঞানের কাউন্সেলিং মনোবিজ্ঞানের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকের বিষয়বস্তুতে জনাব আরমান হোসেনের দুইটি গবেষণায় বৈজ্ঞানিক নীতির সার্থকতা প্রমাণে এবং সাধারণীকরণ নীতিকে সমর্থন করে। কোনো বিষয়কে বিজ্ঞানের মর্যাদা পেতে হলে কিছু সাধারণ বৈশিষ্ট্য থাকা আবশ্যক। যেমন- সুনির্দিষ্ট বিষয়বস্তু, কার্যকর সংজ্ঞা, নিয়ন্ত্রিত পর্যবেক্ষণ, গবেষণার পুনরাবৃত্তি, ফলাফলের বস্তুনিষ্ঠতা, যথার্থতা প্রমাণ। এসব এক পর্যায়ে যেকোনো গবেষনায় প্রাপ্ত ফলাফলকে স্থান-কাল পাত্রভেদে বারবার পুনরাবৃত্তি করার পর যদি ফলাফল অভিন্ন থাকে তাহলে গবেষণার ফল যথার্থ বলে প্রমাণিত হয়। আলোচ্য উদ্দীপকে মনোবিজ্ঞানী আরমান হোসেন গবেষণাগারে একজন পরীক্ষার্থীর বুদ্ধ্যঙ্ক পরীক্ষা করেন। অন্যান্য মনোবিজ্ঞানী ও একই শিক্ষার্থীর বুদ্ধ্যঙ্ক পরিমাপ করে সম্মিলিত সিদ্ধান্তে আসেন। তাদের এই অভিন্ন পওয়ার কার্যকারিতা যথার্থ বলে প্রমাণিত হয়। আবার বিজ্ঞানের বৈশিষ্ট্য হিসেবে সাধারণীকরণ পর্যবেক্ষণমূলক তথ্যের ভিত্তিতে একটি সাধারণ বা সঠিক সিদ্ধান্তে উপনীত হওয়াকে বোঝায়। এখানে মনোবিজ্ঞানী আরমান সাহেব তার গবেষণায় ১০০ জন মানুষের কর্মজীবন সম্পর্কে গুরুত্বপূর্ণ সিদ্ধান্ত নেন। যেটি সাধারণীকরণ হিসেবে প্রতীয়মান হয়।"
        }
      ]
    },
    {
      "number": "3",
      "uddipok": "শ্রেণিতে শিক্ষক পাঠদানের সময় কিছু গুরুত্বপূর্ণ শিরোনাম নিয়ে আলোচনা করেন, যেমন- দুই ধরনের স্নায়ুতন্ত্র যার মাঝে একটির বৈশিষ্ট উত্তেজকধর্মী ও অন্যটি উত্তেজনামূলক কাজ হ্রাস করে। তাছাড়া আরও একটি হরমোন নিয়ে বলেন যার উপর একজন বৃত্তির মাত্রাতিরিক্ত লম্বা বা প্রয়োজনের তুলনায় খাটো হওয়া নির্ভর করে। শিক্ষকের উক্ত আলোচনাগুলো অত্যন্ত মনোযোগ সহকারে শিক্ষার্থীরা শুনছিল।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "স্নায়ুকেশ ও স্নায়ুশাখার মাধ্যমে সংবেদীয় তথ্য আদান-প্রদান তথা বিভিন্ন অঙ্গ-প্রত্যঙ্গের পারস্পরিক সম্পর্ক স্থাপনের পাশাপাশি, আচরণ ও মানুসিক প্রক্রিয়া নিয়ন্ত্রণকারী কোষকেই নিউরন বা স্নায়ুকোষ বলে।"
        },
        {
          "label": "খ",
          "question": "",
          "explanation": "মস্তিষ্কের থ্যালামাস অংশের নিচে হাইপোথ্যালামসের অবস্থান। হাইপোথ্যালামাস শরীরের বিপাক ক্রিয়ায় সহায়তা করে থাকে। আবেগকে নিয়ন্ত্রণ করা হাইপোথ্যালামসের একটি গুরুত্বপূর্ণ কাজ। কেননা আবেগকালীন শারীরিক ও মানসিক কতকগুলো নেতিবাচক পরিবর্তন লক্ষ করা যায় যা অনেক ক্ষেত্রেই ব্যক্তির ক্ষতিসাধন করে থাকে। যে কারণে আবেগ নিয়ন্ত্রণে হাইপোথ্যালামাসের গুরুত্ব অপরিসীম।"
        },
        {
          "label": "গ",
          "question": "",
          "explanation": "উদ্দীপকের বর্ণনায় শিক্ষক যে হরমোন নিয়ে আলোচনা করেছেন সেটি পিটুইটারি গ্রন্থি হতে নিঃসৃত সোমাটোট্রপিক হরমোন। সোমাটোট্রপিক হরমোন শরীরবর্ধক হরমোন নামেও পরিচিত। শিশুকালে এই হরমোনের অধিক ক্ষরণ দেহের অস্বাভাবিক বৃদ্ধি ঘটায় যাকে পিটুইটারি দৈত্য বলে। অপরদিকে শিশুকালে এই হরমোনের কম ক্ষরণ দৈহিক বৃদ্ধিতে শিথিলতা ঘটায়, যাকে পিটুইটারি বামন বলে। এই হরমোনের অস্বাভাবিক ক্ষরণ দৈহিক তথা মাংসপেশি ও রক্তচাপের ওপর প্রভাব ফেলে। ফলে আচরণে অস্বাভাবিকতা দেখা যায়। উপরের আলোচনায় শিক্ষকের বর্ণনায় দেখা যায়, একজন ব্যক্তি মাত্রাতিরিক্ত লম্বা বা খাটো হওয়া নির্ভর করে একটি হরমোনের ওপর। উক্ত হরমোনটি হলো সোমাটোট্রপিক হরমোন। এই হরমোন বেশি ক্ষরিত হলে ব্যক্তি অতিরিক্ত লম্বা হবে আবার কম ক্ষরিত হলে খর্বাকৃতি হবে। সুতরাং বলা যায়, উপরের বিষয়বস্তুর হরমোনটি হলো- সোমাটোট্রপিক হরমোন।"
        },
        {
          "label": "ঘ",
          "question": "",
          "explanation": "উদ্দীপকের আলোচনায় শিক্ষক পাঠদানের সময় যে গুরুত্বপূর্ণ শিরোনাম নিয়ে আলোচনা করেছেন তা হলো স্বয়ংক্রিয় স্নায়ুতন্ত্রের দুইভাগ সমবেদী স্নায়ুতন্ত্র এবং পরাসমবেদী স্নায়ুতন্ত্র। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অন্ত্র, পেশি প্রভৃতিতে গিয়ে পৌছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলির ফলে-হৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়। এটি শ্বাসযন্ত্রের ক্রিয়া বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি। পরাসমবেদী স্নায়ুতন্ত্র করোটিয় এবং বস্তিদেশীয় স্বয়ংক্রিয় স্নায়ু দ্বারা। গঠিত। এর গ্যাংলিয়াগুলো পৃথক পৃথক, শৃঙ্খলাবদ্ধ নয়। একদিকে চক্ষু, লালাগ্রন্থি, হৃৎপিণ্ড, পাকস্থলী, অন্ত্র প্রভৃতি উপরিভাগের যন্ত্রগুলোর সাথে এটা সংযুক্ত। অপরদিকে মূত্রনালি, মলনালি এবং যৌনতন্ত্রের সাথে এটা সংযুক্ত। শরীরে শক্তিকে সংরক্ষণ এবং সঞ্চিত করা পরাসমবেদী স্নায়ুতন্ত্রের অন্যতম প্রধান কাজ। তাছাড়া পরাসমবেদী স্নায়ুতন্ত্র আরো কিছু কার্যাবলি সম্পন্ন করে থাকে। যেমন: হৃৎপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। মল, মূত্র শরীর থেকে বের করতে সহায়তা করে। যৌন গ্রন্থির ক্রিয়ার বৃদ্ধি ঘটায়। চোখের মণিকে ছোট করে। পরিশেষে বলা যায়, স্বয়ংক্রিয় স্নায়ুতন্ত্র এমন স্নায়ু দ্বারা গঠিত যা হৃৎপিণ্ড, রক্তনালী, মসৃণ মাংসপেশি এবং গ্রন্থিসমূহের সাথে সংযুক্ত।"
        }
      ]
    },
    {
      "number": "4",
      "uddipok": "বাণিজ্য মেলায় ঘুরতে ঘুরতে তিন্নি পিপাসা অনুভব করলে প্রথমে অস্থির হয়ে যায়, পরবর্তীতে দোকান খুঁজতে থাকে পানি ক্রয় করার জন্য এবং কিছুক্ষণের মাঝে ক্রয়কৃত পানি পান করে পিপাসা মেটান। এদিকে তিন্নির ভাইকে বাসায় একা রেখে মেলায় ঘুরতে যাওয়ার কারণে খুব মন খারাপ করে, কারণ সে একদমই একা থাকতে পছন্দ করেনা, সে সকলের সাথে মিলেমিশে থাকতে ভালোবাসে। তিন্নির আরও একটি ছোট বোন আছে, সে খুব ভোজনরসিক, খেতে খুব পছন্দ করে, কিছুক্ষণ পর পর শুধু খেতে চায়।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মানুষের সামাজিক জীবন থেকে যে প্রেষণা তৈরি হয়, তাকে সামাজিক প্রেষণা বলে।"
        },
        {
          "label": "খ",
          "question": "",
          "explanation": "প্রেষণা একটি মনোদৈহিক শক্তি যা অভ্যন্তরীণ উৎস থেকে উৎপন্ন হয়। কোনো প্রকার দৈহিক বা সামাজিক অভাববোধ থেকে আমাদের দেহের অভ্যন্তরে যে তাড়না সৃষ্টি হয় তা-ই প্রেষণার প্রাথমিক পর্যায়। পরবর্তীতে প্রেষণার নিবৃত্তির জন্য প্রয়োজনীয় সহায়ক উপাদান আচরণ করে লক্ষ্য অর্জনের পর দৈহিকভাবে একটি ভারসাম্য স্থাপিত হয়। সম্পূর্ণ প্রক্রিয়াটি শরীরের অভ্যন্তরীণ উপাদানসমূহের মধ্যে প্রয়োজনীয় ভারসাম্য রক্ষায় ভূমিকা রাখে। তাই বলা হয়, প্রেষিত আচরণ অভ্যন্তরীণ।"
        },
        {
          "label": "গ",
          "question": "",
          "explanation": "তিথির পিপাসা মেঠানোর ক্ষেত্রে প্রেষণা চক্রের চারটি স্তরই অতিক্রম করে। প্রাণীর মধ্যে যখন কোনো অভাববোধ দেখা দেয়, তখন তার মধ্যে এক অস্বস্তিকর অবস্থার সৃষ্টি হয়। কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে উঠে। অভাববোধ থেকে উৎপন্ন অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। প্রয়োজনের তাড়নায় প্রাণী সক্রিয় হয়ে ওঠে। প্রয়োজনের মধ্যে যে চালনার ভাব আছে, যা প্রাণীকে কার্যে প্রবৃত্ত করে তোলে তাকে প্রণোদনা বা তাড়না বলে। ক্ষুধার্ত হবার জন্য যে অস্থিরতা, তা ক্ষুধার্ত ব্যক্তির মধ্যে তাড়নার সৃষ্টি করে, যার ফলে সে নিশ্চল অবস্থায় বসে থাকতে পারে না। উত্তেজনা উপশম বা অস্থিরতা লাঘব করার জন্য প্রাণী কতগুলো আচরণ করে, এই আচরণকেই করণ আচরণ বলা হয়। করণ আচরণসমূহ হলো কাম্যবস্তু লাভের জন্য প্রাণীর আচরণ। এ পর্যায়ে ক্ষুধার্ত প্রাণী খাবার পাওয়ার জন্য বিভিন্ন ধরনের আচরণ প্রদর্শন করে থাকে। প্রেষণা চক্রের সর্বশেষ পর্যায় হলো উদ্দেশ্য সাধন বা কাম্যবস্তু লাভ করা। কাম্যবস্তু লাভ হলেই প্রেষণার অস্বাভাবিক শারীরিক অবস্থা দূরীভূত হয়ে যায় এবং প্রাণী পরিতৃপ্তি লাভ করে ও বিশ্রাম নেয়। বিশ্রামের কিছুকাল পরে প্রাণীর মধ্যে আবার প্রেষণা জন্ম লাভ করে। অর্থাৎ তার মধ্যে পর্যায়ক্রমে আবার উপরিউক্ত স্তরগুলোর আগমন ঘটে। মানুষ ও প্রাণী সারাজীবন-ধরে এমনিভাবে প্রেষণা চক্রের মধ্যে আবতির্ত হয়। উদ্দীপকে তিন্নির আচরণে দেখা যায়, বাণিজ্য মেলায় ঘুরতে ঘুরতে তিথি পিপাসা অনুভব করে। প্রথমে সে অস্তির হয়ে যায়। পরবর্তীতে দোকান খুঁজতে থাকে পানি ক্রয়ের জন্য। সবশেষে পানি ক্রয় করে পিপাসা মেটায়। উক্ত ঘটনাটিতে প্রেষণা চক্রের চারটি স্তরই প্রকাশ পায়।"
        },
        {
          "label": "ঘ",
          "question": "",
          "explanation": "উদ্দীপকে তিন্নির ভাই ও বোনের ক্ষেত্রে প্রেষনার দুইটি ধরন পরিলক্ষিত হয়। একটি সামাজিক প্রেষণা এবং অপরটি হলো জৈবিক প্রেষণা। উদ্দীপকে বর্ণনায় দেখা যায়, তিন্নির ভাই বাসায় একা থাকার জন্য খুব মন খারাপ করে। কারণ সে একা থাকতে পছন্দ করে না। সে সকলের সাথে মিলেমিশে থাকতে ভালোবাসে। উক্ত প্রেষণাটি হলো সামাজিক প্রেষণা। সামাজিক প্রেষণায় যুথচারিতা এবং নিরাপত্তার প্রয়োজনীয়তায় মানুষ দলবদ্ধভাবে, নিরাপদে বসবাস করতে পারে। ব্যক্তি সবসময় আশেপাশের লোকদের সংগ কামনা করে। আবার, নিরাপত্তার সঙ্কা থেকেও মানুষ একা থাকতে পছন্দ করে না। অপরপক্ষে, তিন্নির ছোটবোন খুব ভোজনরসিক। খেতে খুব পছন্দ করে, কিছুক্ষণ পরপর খেতে চায়। উক্ত বৈশিষ্ট্যগুলো জৈবিক প্রেষনার অন্তর্ভুক্ত। 'কেননা জৈবিক প্রেষণা প্রাণীর শারীরিক তাগিদ বা প্রয়োজন থেকে সৃষ্টি হয়। আর তিন্নির ছোটবোনের প্রেষণাটি মৌলিক জৈবিক প্রেষণা ক্ষুধা। এটি জীবন ধারণের জন্য অপরিহার্য। শরীরের ভিতরের অবস্থা ও অভাববোধ প্রাণী দেহে উত্তেজনার সৃষ্টি করে। তখন প্রাণী ক্ষুধা অনুভব করে। উদ্দীপকে তিন্নির বোনের আচরণে এই ধরনের বিষয়টিই ফুটে উঠেছে।' পরিশেষে বলা যায়, জৈবিক প্রেষণা জীবন ধারণের জন্য অপরিহার্য এবং সামাজিক প্রেষণা জীবন ধারণের জন্য অপরিহার্য নয়।"
        }
      ]
    },
    {
      "number": "5",
      "uddipok": "জাফর খুবই আবেগপ্রবণ। ভৌতিক সিনেমা দেখতে বসলে ভয়ে চোখ বড় বড় করে। তাকিয়ে দেখে, আবার সিনেমায় দুঃখে কাউকে কান্না করতে দেখলে কান্না করে ফেলে। এছাড়াও জাফর বিভিন্ন বিষয়ে অতিরিক্ত চিন্তা করে। ফলে মাঝে মাঝে শরীরের উপর প্রভাব পড়ে, যেমন- বমি বমি ভাব, পেটের পীড়া ইত্যাদি। সে কোনোভাবেই তার আবেগীয় বিষয়গুলো নিয়ন্ত্রণ করতে পারছে না। জীবনে চলার পথে উল্লিখিত বিষয়সমূহ জাফরের জন্য সমস্যা হয়ে দাঁড়িয়েছে।",
      "tag": "MC 25",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পায় তাকে আবেগ বলে।"
        },
        {
          "label": "খ",
          "question": "",
          "explanation": "আবেগের সময় দৈহিক পরিবর্তনের সাথে সাথে মানসিক পরিবর্তনও ঘটে থাকে। আবেগের সময় মানুষ অন্ধ হয়ে যায়। আতিশয্য বিচার, বিবেচনা ও বুদ্ধির গতিপথ রুদ্ধ করে দেয়। আবেগের কারণেই পিতামাতা তাদরে সন্তানন্দের অন্যায় আচরণকে স্বাভাবিকভাবে মেনে নেয় অথবা কোনো ব্যক্তি তার সহকর্মীর অন্যায় আচরণকে সমর্থন করে জোরালো বক্তব্য রাখেন। যা আবেগের মানসিক পরিবর্তনের ফলে ঘটে থাকে।"
        },
        {
          "label": "গ",
          "question": "",
          "explanation": "উদ্দীপকে জাফরের ক্ষেত্রে আবেগকালীন শারীরিক প্রকাশসমূহ ভয় এবং ক্রোধ লক্ষ করা যায়। আবেগ হলো একটি মনোদৈহিক অভিজ্ঞতা। আবেগের সময় শারীরিক ও মানসিক উভয় ধরনের পরিবর্তন, সংঘটিত হয়। বিভিন্ন পরিবেশে বিভিন্নজন বিভিন্নভাবে আবেগ প্রকাশ করে থাকে। আবেগ প্রকাশের মাত্রাও বিভিন্ন হয়ে থাকে। উদ্দীপকের জাফ। খুবই আবেগপ্রবণ। ভৌতিক সিনেমা দেখতে গেলে সে ভয়ে চোখ বড় বড় করে তাকায়। আবার সিনেমা দুঃখে কাউকে কান্না করতে দেখলে সেও কান্না করে দেয়। তার মধ্যে ভয় এবং ক্রোধ থাকার ফলে এরকমটা ঘটে থাকে। ভয় পেলে প্রাণী তার আচরণের গতি-প্রকৃতির তীব্রতার হ্রাস-বৃদ্ধি ঘটে থাকে। ভয় এক প্রকার মৌলিক আবেগ। আবার কোনো ব্যক্তি ক্রুদ্ধ হলেও তার চোখের তারার প্রসারণ ঘটায় তাই চোখের তারা বড় দেখায়। সুতরাং বলা যায়, উদ্দীপকের জাফরের ঘটনায় আবেগকালীন শারীরিক প্রকাশ ভয় এবং ক্রোধের বহিঃপ্রকাশ ঘটেছে। যার জন্য তার শারীরিক পরিবর্তন লক্ষ করা যায়।"
        },
        {
          "label": "ঘ",
          "question": "",
          "explanation": "জাফরের জীবনে উল্লেখিত সমস্যাসমূহ নিয়ন্ত্রণ করার বিভিন্ন বিষয়ে পরিবর্তন আনতে হবে। আপনজনের সাথে মতবিনিময়ের মাধ্যমে আবেগ নিয়ন্ত্রণ করা সম্ভব। এমন কিছু আবেগ আছে যে আবেগুলোকে মা-বাবা, ভাই-বোন, বন্ধু-বান্ধব বা নির্ভরযোগ্য কোনো আপনজনের কাছে বলা যেতে পারে, এতে অনেক অদমনীয় আবেগ নিয়ন্ত্রণ করা যায়। মনোযোগ বা স্বীয় বিচ্যুতির মাধ্যমে আবেগ নিয়ন্ত্রণ বা পরিশীলিত করা সম্ভব। আবেগীয় পরিবেশ বা পরিস্থিতি থেকে মনোযোগকে সরিয়ে নিলে অথবা নিজেই অন্যত্র সরে গেলে, অনেকাংশে অদমনীয় হিংসা, ক্রোধ নিয়ন্ত্রণ ও অবরুদ্ধ বা নিরুদ্ধ আবেগের বিমুক্তি ঘটে। মূল্যবোধের চর্চার মাধ্যমে আবেগ তথা আনন্দ, ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। অনেক অবদমনীয় আবেগের নিয়ন্ত্রণ ও অবরুদ্ধ বা নিরুদ্ধ আবেগের বিমুক্ত করা এবং আবেগীয় আচরণকে ও পরিশীলিত করার লক্ষ্যে, পরিশীলিতর ধর্মীয় জ্ঞান ও মূল্যবোধ চর্চার পাশাপাশি শখের কাজসহ স্বীয় প্রবণতা অনুযায়ী, পরিশীলিত শিল্প-সাহিত্য-সংগীতের মধ্যে অবগাহন করা। সমাজ সেবামূলক কাজের মাধ্যমে ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। সমাজের বিভিন্ন সেবামূলক ও সহযোগিতামূলক কাজ, যেমন-আর্তমানবতার সেবা, ঝড়-বন্যায় ক্ষতিগ্রস্তদের সাহায্য- সহযোগিতা ও সেবামূলক কাজে নিজেকে নিয়োজিত রাখলে, সমাজ সমর্থিত বা পরিশীলিত আবেগীয় আচরণ অর্জন করা সম্ভব হয়, যা আবেগ নিয়ন্ত্রণের একটি অনন্য রূপ। উপরের জাফরের জীবনে আবেগকালীন সময়ে যে পরিবর্তন লক্ষ করা যায়, বমি বমি ভাব, পেটের পীড়া এগুলো আবেগকালীন শারীরিক প্রকাশ। আবেগকালীন সময়ে উপরিউক্ত কৌশল অবলম্বন করলে আবেগ নিয়ন্ত্রণ করা সম্ভব বলে মনে করি।"
        }
      ]
    },
    {
      "number": "6",
      "uddipok": "রহিম সাহেব তার মেয়ে মুনিয়াকে নিয়ে শিশুপার্কে বেড়াতে যান। মেয়েকে প্রায় ১৫টি রাইডে উঠতে বলেন। প্রতিটি রাইডে মুনিয়া উঠে এবং খুব মজা করে। পরের দিন রহিম সাহেব কয়টি রাইডে উঠেছে জিজ্ঞাসা করলে মুনিয়া ১০টি রাইডের নাম বলতে পারে। মুনিয়ার বোন শান্তা নাচ খুব পছন্দ করে। টেলিভিশনে নাচ দেখে দেখে নাচের অনেক কৌশল শিখে ফেলে। মুনিয়ার ভাই রাজীবও খুব তুখোড়। কেননা যখনই রাস্তায় কোন দোকান দেখে সাথে সাথে দোকানের নাম পড়ে এবং মনে রাখে। রাজীবের শেখার কোনো উদ্দেশ্য ছিলনা, কিন্তু প্রসঙ্গক্রমে নামগুলো সে শিখে ফেলে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "",
          "explanation": "শিক্ষণে প্রভাববিস্তারকারী উপাদান হলো সমস্যা। শিক্ষণের সূত্রপাত ঘটে কোন সমস্যাকে কেন্দ্র করে। কোন সমস্যা না থাকলে কেউ কোন কাজ করতো না তাকে কিছু শিখতে হতো না। স্কীনার বাক্সের ইঁদুরের সমস্যা ছিল খাবার সংগ্রহের কৌশল বের করা অথবা নাগালের বাইরে কলা পেরে খাওয়া ছিল শিম্পাঞ্জীর সমস্যা যদি সহজেই পাওয়া যেত, তবে তাদের কৌশল শিখতে হতো না।"
        },
        {
          "label": "গ",
          "question": "",
          "explanation": "মুনিয়ার রাইডের নাম বলার ক্ষেত্রে স্মৃতি পরিমাপের পুনরুদ্রেক পদ্ধতির সাহায্য নিবেন। স্মৃতি পরিমাপের জন্য পুনরুদ্রেক অন্যতম একটি পদ্ধতি। সাধারণত এ পদ্ধতিকে ভাষাগত স্মৃতি পরিমাপের জন্য ব্যবহার করা হয়। ভাষাগত স্মৃতি সংরক্ষেণের পরিমাপ ও পদ্ধতির দ্বারা সবচেয়ে ভালোভাবে স্মৃতি পরিমাপ করা যায়। এই পদ্ধতিতে ব্যক্তিকে সম্পূর্ণ অপরিচিত কিছু ভাষাগত বিষয় পাঠ ও মুখস্ত করানো হয়। অতঃপর সঠিক পুনরুৎপাদনের তথ্য সংগ্রহ করে তা থেকে শতকরা হার বের করা হয়। এভাবে স্মৃতি সংরক্ষণের হার বের করার ক্ষেত্রে নিম্নের সমীকরণটি ব্যবহার করা হয়। স্মৃতি সংরক্ষণের হার =((পুনরুৎপাদনের সংখ্যা-ভুলের সংখ্যা)/মোট বিষয়ের সংখ্যা)× ১০০ উদ্দীপকে মুনিয়া ১০টি রাইডের নাম বলতে পেরেছিল। সংরক্ষণের হার =(১০-০/১৫)× ১০০ = ৬৬.৬৬% সুতরাং, মুনিয়ার পুনরুদ্রেকের সাফল্যাংক ৬৬.৬৬% সে শতকরা প্রায় ৬৭টি রাইডের নাম সংরক্ষণ করতে পেরেছিল।"
        },
        {
          "label": "ঘ",
          "question": "",
          "explanation": "উদ্দীপকের শান্তা ও রাজিবের ক্ষেত্রে বুদ্ধিবৃত্তিক শিক্ষণ ভিন্ন। শান্তার ক্ষেত্রে অনুকরণ ও মডেলিং এবং রাজিবের ক্ষেত্রে প্রাসঙ্গিক শিক্ষণ লক্ষ করা যায়। উদ্দীপকে মুনিয়ার বোন শান্তা নাচ পছন্দ করে। সে টেলিভিশনে নাচ থেকে অনেক নাচ শিখে গেছে। এটি, সে অনুকরণ করেছে যা অনুকরণ ও মডেলিং শিক্ষণের আলোচ্য বিষয়। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে।অন্যদিকে, রাজিব খুব তুখোড়। সে রাস্তায় যাওয়ার সময় দোকানের নাম পড়ে এবং মনে রাখে। তার শেখার কোনো উদ্দেশ্য ছিল না। কিন্তু প্রসঙ্গক্রমেই সে শিখে যায়। উক্ত বিষয়টি প্রাসঙ্গিক শিক্ষণের সাথে সম্পর্কিত। শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ছাড়াই যে সকল শিক্ষণ সম্পন্ন হয় তাকে প্রাসঙ্গিক শিক্ষণ বলে। অর্থাৎ প্রাসঙ্গিক শিক্ষণ হলো এমন এক ধরনের শিক্ষণ, যা উদ্দেশ্যবিহীনভাবে কোনো ঘটনা বা প্রসঙ্গক্রমে অথবা আকস্মিকভাবে সম্পন্ন হয়।"
        }
      ]
    },
    {
      "number": "7",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ।"
        },
        {
          "label": "খ",
          "question": "",
          "explanation": "সংবেদন হলো একটি প্রান্তীয় প্রক্রিয়া এবং প্রত্যক্ষণ হলো একটি কেন্দ্রীয় প্রক্রিয়া।- সংবেদনের কাজ হলো উদ্দীপকের থেকে ইন্দ্রিয়ের মাধ্যমে উদ্দীপনা গ্রহণ এবং তা মস্তিষ্কে তা প্রেরণ। কিন্তু প্রত্যক্ষণের কাজ পূর্ণভাবে বিকশিত হয় মস্তিষ্কের সংযোগ এলাকার সক্রিয় ভূমিকার কারণে। এই কারণে দুটি প্রক্রিয়াই আলাদা, তবে একে অপরের সাথে সম্পর্কিত।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ উল্লিখিত অধ্যাসটি জ্যামিতিক অধ্যাস। অধ্যাস হলো এমন এক ভ্রান্ত প্রত্যক্ষণের অভিজ্ঞতা যেখানে বাস্তব উদ্দীপকের ত্রুটিপূর্ণ প্রত্যক্ষণ সংঘটিত হয়। আমাদের ইন্দ্রিয়ের সীমাবদ্ধতার কারণে এ ধরনের অধ্যাস ঘটে। জ্যামিতিক রেখা কোণ ইত্যাদি বিষয়ের পরিমাণ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে, জ্যামিতিক অধ্যাস বলে। জ্যামিতিক অধ্যাস দুটি সমান রেখাকেও ছোট বড় দেখা যায়, একই সরলরেখার অংশ হলেও তাদের ভিন্ন মনে হয়। দুটি লম্বা ও আনুভূমিক রেখার মধ্যে একটিতে বড় ও আরেকটি ছোট দেখায় জ্যামিতিক অধ্যাসের কারণে। উদ্দীপকে একটি রেখা বড় এবং আরেকটি ছোট দেখাচ্ছে। এটি জ্যামিতিক অধ্যাসে ঘটে থাকে। তাই বলা যায়, দৃশ্যকল্প-১ এ জ্যামিতিক অধ্যাস দেখা যায়।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ উল্লিখিত বিষয়গুলো হলো ফাঁকপূরণ ও ধারাবাহিকতা যা প্রত্যক্ষণের বস্তুনিষ্ঠ শর্তকে নির্দেশ করে। যেসকল উপাদান উদ্দীপক দ্বারা সৃষ্টি হয়ে প্রত্যক্ষণকে প্রভাবিত করে তাদেরকে উদ্দীপক উপাদান বা সংবেদনের বস্তুনিষ্ঠ শর্ত বলে। এগুলো কোনো ব্যক্তির উপর নির্ভর করে না। ব্যক্তিভেদে একই শর্ত প্রযোজ্য হয়। যেমন- নৈকট্য, সাদৃশ্য, ধারাবাহিকতা, ফাঁকপূরণ, বিশেষ পরিচিতি, প্রতিসাম্য, সরলতা, সাধারণ ধর্ম প্রত্যক্ষণের বস্তুনিষ্ঠ শর্ত। উদ্দীপকে দৃশ্যকল্প-২ এ ফাঁকপূরণ ও ধারাবাহিকতা বস্তুনিষ্ঠ শর্তের প্রমাণ পাওয়া যায়। প্রত্যক্ষণ সংগঠনের ক্ষেত্রে কোনো বস্তুর ফাঁক থাকলে আমরা তা পূরণ করে প্রত্যক্ষ করি। বৃত্তটির মধ্যে ফাঁক থাকলেও তা পূরণ করে প্রত্যক্ষণ করি। আবার, পরের রেখাটি একটি সরলপথে আরেকটি বাঁকা হয়ে চলছে যা দেখার ক্ষেত্রে সহজ প্রবণতা রয়েছে। দুটি শর্তই প্রত্যক্ষণের জন্য গুরুত্বপূর্ণ শর্ত। উপরিউক্ত আলোচনার মাধ্যমে বলা যায়, প্রত্যক্ষণের কিছু শর্ত রয়েছে যা বস্তুর উপর নির্ভরশীল এগুলো প্রত্যক্ষণের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: জান্নাতি গ্রামের বাড়িতে সন্ধ্যার সময় কবরস্থানের পাশ দিয়ে হেটে যাচ্ছিল। সে কিছু আওয়াজ শুনতে পায়, মনে হচ্ছে যেন কেউ ' চিৎকার করে তাকে ডাকছে। দৃশ্যকল্প-২: অমিত চিকিৎসার জন্য রাজশাহী থেকে ট্রেনযোগে ঢাকা রওনা দেয়। চলন্ত ট্রেনের জানালা দিয়ে আকাশের দিকে তাকিয়ে দেখে চাঁদটি তার সাথেই এগিয়ে চলেছে। অমিতের সহযাত্রী একসময় মিষ্টি জাতীয় খাবার খাচ্ছিল। পরবর্তীতে চিনিসহ চা পান করতে গিয়ে দেখে যে চা তার কাছে পানসে লাগছে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "",
          "explanation": "'আকার' মনোযোগের একটি গুরুত্বপূর্ণ শর্ত। বাইরের জগতের বস্তু বা উদ্দীপক নির্ভর শর্তসমূহ যা মনোযোগের আকর্ষণ করে সেইগুলোই বস্তুনিষ্ঠ শর্ত। মনোযোগের ক্ষেত্রে সাধারণত ক্ষুদ্রকার বস্তুর তুলনায় বিরাট বস্তু সহজেই আমাদের দৃষ্টি আকর্ষণ করে। একদল বানরের মাঝে একটি গরিলা থাকলে তা সহজেই আমাদের আকর্ষণ করে। আকারের জন্য এরকমটা ঘটে থাকে।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ জান্নাতির ক্ষেত্রে অলীক প্রত্যক্ষণ ঘটেছে। বাস্তবে কোনো উদ্দীপক নেই কিন্তু তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ বা অলীক বীক্ষণ। এক্ষেত্রে অবাস্তব কল্পনা ঘটে। অলীক প্রত্যক্ষণ হলো এমন এক প্রত্যক্ষণীয় অভিজ্ঞতা, যা সংবেদীয় পরিস্থিতিতে অন্যরা যেভাবে প্রত্যক্ষণ জ্বরে তা থেকে সম্পূর্ণ আলাদা। এটি সাধারণত মানসিক বিকারগ্রস্থ ও বয়স্ক মানুষদের ক্ষেত্রে ঘটে। যেমন- আবছা অন্ধকার কেউ সাদা কাপড় পড়ে ডাকছে মনে হলেও বাস্তবে যেখানে কারও অস্তিত্ব নেই। উদ্দীপকে দৃশ্যকল্প-১ এ জান্নাতি কবরস্থানের পাশ দিয়ে হেঁটে যাচ্ছিল। সে কিছু আওয়াজ শুনতে পায়, মনে হয় তাকে কেউ চিৎকার করে ডাকছে। এটি মূলত তার মস্তিষ্কের বিকৃতি ও মানসিক অস্বাভাবিকতাকে প্রকাশ করে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ অমিত ও তার সহযাত্রীর ক্ষেত্রে আলাদা ধরনের অধ্যাস পরিলক্ষিত হয়। অমিতের ক্ষেত্রে গতি অধ্যাস ও সহযাত্রীর ক্ষেত্রে শারীরবৃত্তীয় অধ্যাস পরিলক্ষিত হয়। কোন বাস্তব উদ্দীপক ভান্তভাবে প্রত্যক্ষণ করাকে অধ্যাস বা ভ্রান্ত প্রত্যক্ষণ বলে। এক্ষেত্রে বাস্তব উদ্দীপকে উপস্থিত থাকে কিন্তু তাকে ভ্রান্তভাবে প্রত্যক্ষণের জন্য ত্রুটিপূর্ণ মূল্যায়ন হয়। উদ্দীপকে অমিতের ক্ষেত্রে গতি অধ্যাস ঘটেছে। অমিত গতি অধ্যাসের কারণে ট্রেনে যাওয়ার সময় আকাশের দিকে তাকিয়ে দেখছে চাঁদটি তার সাথে যাচ্ছে। এটি তার গতিশীলতার জন্য গতি অধ্যাস ঘটেছে। অপরদিকে অমিতের সহযাত্রী প্রথমে মিষ্টি জাতীয় খাবার খেয়েছিল এরপর চিনিসহ চা পান করে পানসে লেগেছে। এটি শারীরবৃত্তীর অধ্যাসের কারণ। শারীরিক কোনে ঘটনার কারণে এ অধ্যাস ঘটে থাকে। যেমন- এসিরুম থেকে কেউ বাইরে বের হলে তার কাছে বাইরের পরিবেশ বেশি তাপমাত্রা অনুভূত হয়। মূলত শারীরবৃত্তীয় অধ্যাসই এর মূল কারণ। পরিবেশে বলা যায়, উভয় অধ্যাসই ভ্রান্ত প্রত্যক্ষণ যা সংবেদনের ত্রুটিপূর্ণ মূল্যায়ন।"
        }
      ]
    }
  ]
}