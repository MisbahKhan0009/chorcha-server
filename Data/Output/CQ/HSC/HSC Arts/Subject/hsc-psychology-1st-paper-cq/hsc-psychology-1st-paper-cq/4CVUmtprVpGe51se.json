{
  "title": "রাজউক উত্তরা কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: করিম স্যার বহুনির্বাচনী প্রশ্নের উত্তর মূল্যায়ন করে দেখলেন তার ছাত্রী ডালিয়া ২৫ নম্বরের মধ্যে ২৫ এবং মল্লিকা ৭. পেয়েছে। মল্লিকার আবেদনের প্রেক্ষিতে বিভাগীয় প্রধান খাতা পুনঃমূল্যায়ন করে দেখলেন সে ৭ নম্বরই পায়। দৃশ্যকল্প-২: পরীক্ষায় খারাপ ফলাফলের কারণে আকাশের মন ভালো নেই। সে পিতামাতা, বন্ধুবান্ধব কারও সাথেই স্বাভাবিক আচরণ করে না। আকাশের সমস্যা সমাধানে তার বাবা-মা একজন মনোবিজ্ঞানীর সাহায্য চাইলেন। অপরদিকে বড় ভাই জাফর তার প্রতিষ্ঠানের উৎপাদন বৃদ্ধির জন্য শ্রমিক ব্যবস্থাপনা সৌহার্দ্য স্থাপন ও পারস্পরিক সদভাব প্রতিষ্ঠার বিষয়ে এক সেমিনার আয়োজন করে প্রত্যাশিত ফল পান।",
      "tag": "RUMC 24",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান। শিক্ষার্থীর জীবনের সার্বিক ও সুষম বিকাশের জন্য শিক্ষা মনোবিজ্ঞান অত্যন্ত গুরুত্বপূর্ণ।"
        },
        {
          "label": "খ",
          "question": "শিক্ষা মনোবিজ্ঞান গুরুত্বপূর্ণ কেন?",
          "explanation": "শিক্ষা মনোবিজ্ঞানে মানুষের শিক্ষা সম্পর্কিত আচরণের বিভিন্ন সমস্যার 'ব্যাখ্যা ও বিশ্লেষণ করা হয়ে থাকে। মনোবিজ্ঞানের গুরুত্বপূর্ণ এই শাখায় ছাত্র-ছাত্রীদের মানসিকতার বিকাশ ঘটানো, ছাত্র-শিক্ষক সম্পর্কের উন্নতিকরণ, লেখাপড়ার ব্যাপারে ছাত্র-ছাত্রীদের আগ্রহ ও মনোযোগ বাড়ানো, স্মৃতিশক্তি উন্নত করার কৌশল নির্ধারণ, কার্যকরী শিক্ষাদান প্রণালি প্রণয়ন ইত্যাদি বিষয় নিয়ে বিস্তারিত আলোচনা করা হয়। তাই শিক্ষার্থী ও শিক্ষক উভয়ের জন্যই শিক্ষা মনোবিজ্ঞান খুবই গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ মল্লিকার খাতা মূল্যায়নে বৈজ্ঞানিক পদ্ধতির কোন নীতির প্রয়োগ করা হয়েছে? ব্যাখ্যা করো।",
          "explanation": "মল্লিকার খাতা মূল্যায়নে বৈজ্ঞানিক পদ্ধতির যথার্থতা নীতির প্রয়োগ হয়েছে। যেকোনো বিজ্ঞানের সব থেকে গুরুত্বপূর্ণ বৈশিষ্ট্য হলো বৈজ্ঞানিক পদ্ধতি। এই বৈজ্ঞানিক পদ্ধতি কতগুলো নীতির উপর প্রতিষ্ঠিত। তার মধ্যে অন্যতম একটি হলো যথার্থতা। একটি গবেষণায় প্রাপ্ত ফলাফলকে স্থান, কাল ও পাত্রভেদে বারবার পুনরাবৃত্তি করার পর সবক্ষেত্রে যদি একই ফলাফল পাওয়া যায় তবে তাকে যথার্থ বলা যাবে। বৈজ্ঞানিক সিদ্ধান্ত নিরূপনে প্রাপ্ত ফলাফলকে বারবার বিভিন্ন পরিবেশ ও অবস্থানের পুনরাবৃত্তি করা হয়। এভাবে প্রাপ্ত ফল যথার্থ হিসেবে বিবেচিত হয়। উদ্দীপকে মল্লিকার আবেদনের প্রেক্ষিতে তার পরীক্ষার খাতা পুনর্মূল্যায়ন এবং একই নম্বর প্রাপ্তির যথার্থতা নিশ্চিত করে। যা বৈজ্ঞানিক পদ্ধতির যথার্থতা নীতিকে প্রতিফলিত করে।"
        },
        {
          "label": "ঘ",
          "question": "দৃশ্যকল্প-২ এ আকাশের সমস্যা এবং জাফরের সেমিনার কি মনোবিজ্ঞানের একই শাখায় আলোচিত হয়? বিশ্লেষণ করো।",
          "explanation": "না, দৃশ্যকল্প-২ এ বর্ণিত আকাশের সমস্যা নির্দেশনা মনোবিজ্ঞান এবং জাফরের সেমিনার শিল্প মনোবিজ্ঞানের শাখায় আলোচিত হয়। মৃদু আচরণজনিত সমস্যার সমাধানে নির্দেশনা মনোবিজ্ঞানের উদ্ভব হয়েছে। নির্দেশনা হলো একটি সেবামূলক প্রক্রিয়া। জীবনধারণের জন্য যেসব বিষয় প্রয়োজন তা নির্ধারণের জন্য নির্দেশনার প্রয়োজন। শিক্ষাব্যবস্থার সাথে নির্দেশনা গভীরভাবে সম্পর্কিত। কোনো একজন শিক্ষার্থী লেখাপড়ার ক্ষেত্রে কোনো বিষয়ে অগ্রসর হলে সাফল্য লাভ করতে পারবে- এটি নির্ধারণের জন্য নির্দেশনা মনোবিজ্ঞান খুবই গুরুত্বপূর্ণ। দৃশ্যকল্প-২ এর বর্ণনায় দেখা যায়, পরীক্ষায় খারাপ ফলাফলের কারণে আকাশের মন ভালো নেই। সে পিতা, বন্ধু-বান্ধবের সাথে স্বাভাবিক আচরণ করে না। আকাশের এ সমস্যা সমাধানের জন্য জন্য নির্দেশনা মনোবিজ্ঞান প্রয়োজন। শিল্প-কারখানায় উৎপাদন বৃদ্ধিতে সহায়তা করার লক্ষ্যে শিল্প মনোবিজ্ঞানের উদ্ভব ঘটেছে। শিল্প-কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়ভুক্ত। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি ঘনিষ্ঠভাবে জড়িত। তাই কর্মচারীর দক্ষতা ও মনোবল বৃদ্ধি এবং কর্মে সন্তুষ্টি বিধান শিল্প মনোবিজ্ঞানের লক্ষ্য। দৃশ্যকল্প-২ এর বর্ণনায় দেখা যায়, জাফর তার প্রতিষ্ঠানের উৎপাদন বৃদ্ধির জন্য শ্রমিক ব্যবস্থাপনা, সৌহার্দ্য স্থাপন ও পারস্পরিক সদ্ভাব প্রতিষ্ঠার বিষয়ে একটি সেমিনারের আয়োজন করে প্রত্যাশিত ফল পান। অর্থাৎ তিনি শিল্প মনোবিজ্ঞানের যথাযথ প্রয়োগ করে শ্রমিক-মালিক সম্পর্ক উন্নয়নের মাধ্যমে প্রতিষ্ঠানের উৎপাদন বৃদ্ধি করেন।"
        }
      ]
    },
    {
      "number": "2",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "প্রতিবর্তী ক্রিয়া কী?",
          "explanation": "ককোনো বাহ্যিক উদ্দীপনা ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে।"
        },
        {
          "label": "খ",
          "question": "সমবেদী ও পরাসমবেদী স্নায়ুতন্ত্রকে বিপরীতধর্মী বলা হয় কেন?",
          "explanation": "অসমবেদী এবং পরাসমবেদী স্নায়ুতন্ত্রের কাজের ভিন্নতার জন্য বিপরীতধর্মী বলা হয়। সমেবদী স্নায়ুতন্ত্রের প্রধান বৈশিষ্ট্য হলো- এরা উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃদপিণ্ড, ফুসফুস, গ্রন্থি, অন্ত্র, পেশী-প্রভৃতিতে গিয়ে পৌছায়। পরাসমবেদী স্নায়ুতন্ত্র দৈহিক উত্তেজনাকে হ্রাস করে শরীরে শক্তিকে সংরক্ষণ করে এবং সঞ্চিত করে। এটি চক্ষু, লালাগ্রন্থি, হৃদপিণ্ড, পাকস্থলী প্রভৃতির সাথে সংযুক্ত থাকে। তাই বলা যায়, কাজের ভিন্নতার | জন্য এরা বিপরীতধর্মী।"
        },
        {
          "label": "গ",
          "question": "উদ্দীপকে 'ক' চিহ্নিত গ্রন্থিটি কী? এই গ্রন্থির সম্মুখ অংশের বর্ণনা দাও।",
          "explanation": "উদ্দীপকে 'ক' চিহ্নিত গ্রন্থিটির নাম পিটুইটারি গ্রন্থি। পিটুইটারি গ্রন্থির সম্মুখ অংশ থেকে ৬ ধরনের হরমোন নিঃসৃত হয়। নিম্নে এগুলোর বর্ণনা দেয়া হলো। ১. শরীর বর্ধক হরমোন: পিটুইটারি হরমোন শারীরিক বৃদ্ধিতে সহায়তা করে। এই হরমোন যদি প্রয়োজনের অতিরিক্ত ক্ষরিত হয় তাহলে শরীরের অতিরিক্ত বৃদ্ধি ঘটে এবং মানুষ দৈত্যের আকৃতির হয়। আবার এ হরমোনের ক্ষরণ কম হলে দেহ খর্বাকৃতি হয়। এ ধরনের ব্যক্তিকে পিটুইটারি বামন (Pitutary midget) বলা হয়। ২. থাইরোট্রোপিক হরমোন এই হরমোন থাইরয়েড গ্রন্থির ক্ষরণকে - উদ্দীপিত করে। ৩. এড্রিনোকোর্টিকোট্রোপিক হরমোন এই হরমোন এড্রিনাল গ্রন্থির ক্ষরণ এবং এর বৃদ্ধিতে সহায়তা করে। ৪. ফলিকল উদ্দীপক হরমোন: এটি স্ত্রী ডিম্বাশয়ের ফলিকল গঠন এবং পুরুষ জনন কোষের পূর্ণতা লাভে সহায়তা করে। ৫. লিউটিনাইজিং হরমোন স্ত্রী ডিম্বস্ফুরণ ও লিউটিয়াম গঠনে এবং পুরুষের টেস্টোস্টেরণ ক্ষরণে লিউটিনাইজিং হরমোন গুরুত্বপূর্ণ ভূমিকা পালন করে। ৬. প্রোলেকটিন বা ল্যাকটোজেনিক হরমোন: এই হরমোন ক্ষরণের ফলে গর্ভবতী মায়েদের স্তনে দুগ্ধের সঞ্চার হয় এবং মাতৃসুলভ আচরণ প্রকাশ পায়। পিটুইটারি গ্রন্থির সম্মুখ অংশের স্ফীতির ফলে 'সায়মন্ড রোগ' দেখা দিতে পারে। এ অবস্থায় জীবদেহের বিপাক বা রাসায়নিক রূপান্তরের কাজটি খর্বতা ঘটে এবং যৌনক্রিয়া হ্রাস পায়। কোন কোন ক্ষেত্রে তা এবং অকালবার্ধক্য দেখা দেয়।"
        },
        {
          "label": "ঘ",
          "question": "উদ্দীপকে 'খ' চিহ্নিত গ্রন্থিটি মানুষের দেহ ও মনের স্বাভাবিক বিকাশে গুরুত্বপূর্ণ কেন? বিশ্লেষণ করো।",
          "explanation": "উদ্দীপকে 'খ' চিহ্নিত গ্রন্থিটির নাম থাইরয়েড গ্রন্থি। আমাদের দেহের অভ্যন্তরে এমন কতকগুলো গ্রন্থি আছে যেগুলো দেহের গঠন, বৃদ্ধির বিকাশ, কর্মক্ষমতার উপর প্রভাব বিস্তার করে।- তাদের মধ্যে থাইরয়েড গ্রন্থি অন্যতম। থাইরয়েড গ্রন্থি থেকে নিঃসৃত হরমোনের নাম থাইরক্সিন। থাইরক্সিন হরমোন মানব দেহের গঠনে, হাড়ের গঠনে, ক্যালসিয়াম বিপাকে প্রধান ভূমিকা গ্রহণ করে। শৈশবে এই থাইরকসিন হরমোনের অভাবে অস্থি ও দাঁতের গঠন ব্যাহত হয়। ফলে অনেক শিশু ক্রেটিনিজম্ নামক মারাত্মক রোগের কবলে পড়ে। আলস্য, ঝিমুনি ভাব, যে কোন কাজে অনীহা, দেহের প্রতিটি হাড়ের সংযোগ স্থলে ব্যাথা, হঠাৎ করে পেশির টান, চক্ষু স্ফীতি, গলগণ্ড, অত্যধিক স্থূলতা বা অত্যধিক কৃশতা, হাতের চেটো বা পায়ের তলায় ঝিমঝিমভাব প্রভৃতি নানা উপসর্গ দেখা দিতে পারে। থাইরয়েড গ্রন্থির প্রভাবে এতোগুলো উপসর্গ দেখা দিলে একজন মানুষের জীবন ধারণ করা অসহ্য হয়ে উঠতে পারে। দেহ ও মনের বিকাশ বহুলাংশে নির্ভর করে থাইরয়েড গ্রন্থির স্বাভাবিক ক্রিয়ার ওপর। এর ক্ষরণ স্বাভাবিক হলে চেহারায় লাবণ্য ও বুদ্ধির ছাপ পড়ে, ব্যক্তি বুদ্ধিমান, কর্মঠ ও অনুভূতিপ্রবণ হয়। তাই বলা যায়, ব্যক্তির বুদ্ধিগত ও মেজাজগত বৈশিষ্ট্যের ওপর এই গ্রন্থির ভূমিকা খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "দৃশ্যকল্প-১ দৃশ্যকল্প-২: রোহিত ও রাতুল দুই বন্ধু। এবার তারা দুজনই এইচ.এস.সি পরীক্ষা দিয়েছে। পরীক্ষায় রেজাল্ট দেওয়ার পর দেখা গেল রোহিত A+ পেয়েছে কিন্তু রাতুল A+ পায়নি। তাদের পরিচিতজনেরা তাদেরকে দেখেই বুঝল যে, রোহিত এর ফলাফল প্রত্যাশিত হয়েছে কিন্তু রাতুলের ফলাফল প্রত্যাশিত হয়নি। কারণ রোহিতকে খুব উৎফুল্ল দেখাচ্ছিল কিন্তু রাতুলকে খুব বিষ্যা দেখাচ্ছিল।",
      "tag": "RUMC 24",
      "sub_questions": [
        {
          "label": "ক",
          "question": "করণ আচরণ কাকে বলে?",
          "explanation": "অস্থিরতা লাঘব করার জন্য প্রাণী কতকগুলো আচরণ করে, তাকে করণ আচরণ বলে।"
        },
        {
          "label": "খ",
          "question": "যুথচারিতা একটি সামাজিক প্রেষণা-ব্যাখ্যা করো।",
          "explanation": "যুথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যুথচারিতাকে সামাজিক প্রেষণা বলা হয়। যুথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে- মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তী সময়ে সে তার আশপাশের লোকদের সঙ্গ কামনা করে। যুথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "দৃশ্যকল্প-১ এ A ও D এর নাম উল্লেখ করে দৈনন্দিন জীবনের আলোকে ব্যাখ্যা করো।",
          "explanation": "'দৃশ্যকল্প-১' এর 'A' দ্বারা অভাববোধ (Need) এবং 'D' দ্বারা উদ্দেশ্য সাধন (Goal) কে নির্দেশ করা হয়েছে। প্রাণীর মধ্যে যখন কোনো অভাববোধ দেখা দেয়, তখন তার মধ্যে এক অস্বস্তিকর অবস্থার সৃষ্টি হয়। কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে উঠে। অভাববোধ থেকে উৎপন্ন অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। প্রয়োজনের তাড়নায় প্রাণী সক্রিয় হয়ে ওঠে। প্রয়োজনের মধ্যে যে চালনার ভাব আছে, যা প্রাণীকে কার্যে প্রবৃত্ত করে তোলে তাকে প্রণোদনা বা তাড়না বলে। ক্ষুধার্ত হবার জন্য যে অস্থিরতা, তা ক্ষুধার্ত ব্যক্তির মধ্যে তাড়নার সৃষ্টি করে যার ফলে সে নিশ্চল অবস্থায় বসে থাকতে পারে না। উত্তেজনা উপশম বা অস্থিরতা লাঘব করার জন্য প্রাণী কতগুলো আচরণ করে, এই আচরণকেই করণ আচরণ বলা হয়। করণ আচরণসমূহ হলো কাম্যবস্তু লাভের জন্য প্রাণীর আচরণ। এ পর্যায়ে ক্ষুধার্ত প্রাণী খাবার পাওয়ার জন্য বিভিন্ন ধরনের আচরণ প্রদর্শন করে থাকে। প্রেষণা চক্রের সর্বশেষ পর্যায় হলো উদ্দেশ্য সাধন বা কাম্যবস্তু লাভ করা। কাম্যবস্তু লাভ হলেই প্রেষণার অস্বাভাবিক শারীরিক অবস্থা দূরীভূত হয়ে যায় এবং প্রাণী পরিতৃপ্তি লাভ করে ও বিশ্রাম নেয়। বিশ্রামের কিছুকাল পরে প্রাণীর মধ্যে আবার প্রেষণা জন্ম লাভ করে। অর্থাৎ তার মধ্যে পর্যায়ক্রমে আবার উপরিউক্ত স্তরগুলোর আগমন ঘটে। মানুষ ও প্রাণী সারাজীবন ধরে এমনিভাবে প্রেষণা চক্রের মধ্যে আবতিত হয়। উদ্দীপকে উল্লিখিত অভাববোধ, তাড়না, করণ আচরণ, উদ্দেশ্য সাধন অর্থাৎ প্রেষণার স্তরগুলো এভাবেই আমাদের দৈনন্দিন জীবনে প্রভাব ফেলে।"
        },
        {
          "label": "ঘ",
          "question": "দৃশ্যকল্প-২ এ রোহিত ও রাতুল এর আবেগের প্রকাশগুলো বিশ্লেষণ করো।",
          "explanation": "উদ্দীপকে দৃশ্যকল্প-২ এ রোহিত ও রাতুল এর আবেগের প্রকাশ হলো আনন্দ এবং দুঃখ। আনন্দ একটি মৌলিক ও গুরুত্বপূর্ণ আবেগ। ব্যক্তি আনন্দিত হলে সে তার শারীরিক ও মৌখিক অভিব্যক্তির মাধ্যমে আবেগ প্রকাশ করে। ব্যক্তি আনন্দিত হলে তা উচ্ছ্বাস বা উচ্ছ্বলতার মাধ্যমে অথবা হাসি, চিৎকার বা হাত-পা ছুঁড়ে লাফানোর মাধ্যমে তা প্রকাশ করে। উদ্দীপকে রোহিত ও রাতুল দুই বন্ধু। এবার তারা দুজনই এইচ.এস.সি পরীক্ষা দিয়েছে। পরীক্ষায় রেজাল্ট দেওয়ার পর দেখা গেল রোহিত A+ পেয়েছে কিন্তু রাতুল A+ পায়নি। তাদের পরিচিত জনেরা তাদেরকে দেখেই বুঝল যে, রোহিত এর ফলাফল প্রত্যাশিত হয়েছে কিন্তু রাতুলের ফলাফল প্রত্যাশিত হয়নি। রোহিত পরীক্ষায় ভাল ফলাফলের কারণে খুবই তাকে উৎফুল্ল দেখায়। অপরদিকে, রাতুলের ফলাফল প্রত্যাশিত না হওয়ায় তার অভিব্যক্তিতে দুঃখ প্রকাশ পায়। কারণ ব্যর্থতা বঞ্চনা থেকে দুঃখের উদ্ভব হয়। দুঃখের কারণে ব্যক্তিকে বিষন্ন দেখায়। সুতরাং বলা যায়, দৃশ্যকল্প-২ এ রোহিত এবং রাতুলের আবেগের বহিঃপ্রকাশ হলো আনন্দ ও দুঃখ।"
        }
      ]
    },
    {
      "number": "4",
      "uddipok": "দৃশ্যকল্প-১: শারমিন বেগমের এক ছেলে ও এক মেয়ে। একদিন তার বান্ধবী তাদের বাসায় বেড়াতে আসেন। তিনি লক্ষ করলেন শারমিন বেগমের মেয়ে ওর মার মত কথা বলে, হাঁটে, শাড়ি পড়তে চেষ্টা করে। অন্যদিকে তার ছেলে ওর বাবার মত চুল কাটে ও পোশাক পরেছে।",
      "tag": "RUMC 24",
      "sub_questions": [
        {
          "label": "ক",
          "question": "স্মৃতি কী?",
          "explanation": "স্মৃতি = শিক্ষণ-বিস্মৃতি।"
        },
        {
          "label": "খ",
          "question": "বলবৃদ্ধি শিক্ষণের ক্ষেত্রে গুরুত্বপূর্ণ কেন?",
          "explanation": "বলবৃদ্ধি শিক্ষণ প্রক্রিয়াকে শক্তিশালী করে বলে তাকে শিক্ষণের অন্যতম. উপাদান বলা হয়। বলবর্ধক বা বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। এর ফলে উদ্দীপক-উদ্দীপক সংযোগ বা উদ্দীপক- প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। ক্ষুধার্ত প্রাণী সঠিক প্রতিক্রিয়া করার পর যদি খাবার না পায় তাহলে সে এই প্রতিক্রিয়াটি আর শিখবে না। তবে বলবর্ধক পেলে উক্ত প্রতিক্রিয়াটি সে আরও বেশি করবে। তাই প্রেষণার উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "দৃশ্যকল্প-১ এ শারমিন বেগমের ছেলে ও মেয়ের মধ্যে কী ধরনের শিক্ষণ হয়েছে? ব্যাখ্যা করো।",
          "explanation": "দৃশ্যকল্প-১ এ শারমিন বেগমের ছেলে ও মেয়ের মধ্যে অনুকরণ বা মডেলিং শিক্ষণ লক্ষ করা যায়। অনুকরণ বা মডেলিং হলো এমন একটি জ্ঞানমূলক আচরণ, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। অনুকরণ অচেতন ও সচেতন দু'ভাবেই হতে পারে। যখন শিশু বা ব্যক্তি তার পারিবারিক ও সামাজিক পরিবেশ থেকে পারস্পরিক ক্রিয়া- প্রতিক্রিয়ার মধ্য দিয়ে অন্যের আচরণ ও আদর্শকে সাধারণভাবে নিজের মধ্যে ধারণ করে, তখন তাকে অচেতন অনুকরণ বলে। অন্যদিকে, শিশু বা ব্যক্তি যখন তার পারিবারিক ও সামাজিক পরিবেশ থেকে অন্যের আচরণ বা আদর্শকে বিশেষভাবে নির্বাচিত করে নিজের মধ্যে ধারণ করে, তখন তাকে সচেতন অনুকরণ বলে। উদ্দীপকে দৃশ্যকল্প-১ এ শারমিন বেগমের ছেলে ও মেয়ে যে ধরনের আচরণ করে তা অনুকরণ বা মডেলিংকে নির্দেশ করে। কারণ তার মেয়ে তার মত আচরণ করছে এবং তার ছেলে তার বাবার মত আচরণ করছে। মূলত আকর্ষণ সৃষ্টিকারী ব্যক্তির প্রতি শিশু এরূপ আচরণ করে থাকে। তাই শারমিন বেগমের ছেলে ও মেয়ের আচরণ একই যা সহজেই অনুধাবন করা যায়।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' শিক্ষণের মধ্যে তুলনামূলক বিশ্লেষণ করো।",
          "explanation": "উদ্দীপকে দৃশ্যকল্প-২ এ 'ক' চিহ্নিত স্থানে অন্তর্দৃষ্টিমূলক বা পরিজ্ঞানমূলক শিক্ষণ ও 'ঘ' চিহ্নিত স্থানে প্রাসঙ্গিক শিক্ষণ প্রক্রিয়াকে নির্দেশ করা হয়েছে। নিম্নে এ দুই শিক্ষণ প্রক্রিয়ার পার্থক্য নির্দেশিত হলো- শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। অর্থাৎ প্রাসঙ্গিক শিক্ষণ হলো এমন ধরনের শিক্ষণ, যা উদ্দেশ্যবিহীনভাবে কোনো ঘটনা' বা প্রসঙ্গক্রমে অথবা আকস্মিক কোনো পরিস্থিতির মধ্য দিয়ে সম্পন্ন হয়। যেমন- বন্ধুদের সঙ্গে আড্ডায় বসে নতুন কোনো শব্দ বা বিষয় সম্পর্কে শোনা এবং পরবর্তী সময়ে তা মনে করতে পারা। পরিজ্ঞানমূলক শিক্ষণ হলো পূর্ব অভিজ্ঞতা বা শিক্ষণের আলোকে কোনো পরিস্থিতিতে হঠাৎ করেই নতুন কোনো সমস্যা সমাধানের মধ্য দিয়ে সম্পন্ন শিক্ষণ প্রক্রিয়া। এই শিক্ষণ প্রক্রিয়ায় অন্ধ যান্ত্রিক প্রক্রিয়াকে উপেক্ষা করা হয়। এটি মূলত পরিস্থিতির পারস্পরিক সম্পর্ক অনুধাবন ও সামগ্রিক অন্তর্দৃষ্টির মধ্য দিয়ে সম্পন্ন হয়। বিশিষ্ট মনোবিজ্ঞানী কোলার একটি কুকুর ও একটি মুরগি নিয়ে পরিজ্ঞানমূলক শিক্ষণ প্রক্রিয়ার কার্য পরিচালনা করেন। একটি বেড়ার একপাশে কুকুর বা মুরগি অপরপাশে খাবার রাখা - হয়। বেড়াটি এমনভাবে তৈরি যেন এর ছিদ্র দিয়ে বাইরের খাবার দেখা যায় এবং উক্ত ছিদ্র দিয়ে কুকুর বা মুরগি কোনোটাই যেতে না পারে। খাবার পেতে হলে বেড়ার একপাশ দিয়ে ঘুরে যেতে হবে। ছেড়ে দিতেই কুকুরটি মুহূর্তে ছুটে গিয়ে খাবার খেল, অপরদিকে মুরগিটি সোজাসুজি ছিদ্র পথে গমনের জন্য বারবার চেষ্টা করছিল। কুকুরটি তার স্বীয় বিচার-বুদ্ধি বিবেচনা করে খাবার গ্রহণ করতে সক্ষম হলো কিন্তু মুরগি সক্ষম হয়নি। এ পরীক্ষণে কোহলার দেখিয়েছেন যে, কুকুরটি পরিজ্ঞানমূলক শিক্ষণের পরিচয় দিতে পেরেছিল কিন্তু মুরগি তা পারেনি।"
        }
      ]
    },
    {
      "number": "5",
      "uddipok": "দৃশ্যকল্প-২: রুমী ঘুম থেকে উঠেই চিৎকার করে বলছে তার শরীরে অনেক পিঁপড়া হাঁটছে। কেউ তাকে ডাকছে। বাড়ির অন্য লোকেরা এসে দেখে এমন কিছুই ঘটেনি।",
      "tag": "RUMC 24",
      "sub_questions": [
        {
          "label": "ক",
          "question": "মনোযোগের সংজ্ঞা দাও?",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নাম হলো মনোযোগ।:"
        },
        {
          "label": "খ",
          "question": "প্রত্যক্ষণে প্রতীক পটভূমির পার্থক্য দেখাও।",
          "explanation": "বাইরের জগৎ থেকে যে খণ্ডখণ্ড ও এলোমেলো উদ্দীপনা আমাদের ইন্দ্রিয়ে ধরা পড়ে তার সুসংগঠিত ও সামগ্রিক রূপ আমরা প্রত্যক্ষণ করি। এ সামগ্রিকতার কিছু অংশ চিত্র এবং কিছু অংশ পটভূমি হিসেবে প্রত্যক্ষণ করি। যখন কোনো কিছু প্রত্যক্ষণ করি তখন তা বিশেষ পটভূমির সাথে যুক্ত করে প্রত্যক্ষণ করি। অর্থাৎ আমাদের দৈনন্দিন জীবনে যেসব বস্তু বা ঘটনা প্রত্যক্ষণ করি সেগুলোকে আমাদের অভিজ্ঞতার সাধারণ পটভূমি থেকে পৃথকভাবে সুস্পষ্ট অবয়ব মূর্তি নিয়ে ফুটে উঠতে দেখি। উদাহরণস্বরূপ- যখন নীল আকাশে কোনো বিমানকে প্রত্যক্ষণ করি তখন বিমানকে প্রতীক এবং নীল আকাশকে পটভূমি হিসেবে প্রত্যক্ষণ করি।"
        },
        {
          "label": "গ",
          "question": "দৃশ্যকল্প-১ এ চিত্র ক ও চিত্র খ এ প্রত্যক্ষণ সংগঠনের কোন উপাদান দায়ী? ব্যাখ্যা করো।",
          "explanation": "জাউদ্দীপকে দৃশ্যকল্প-১ এর চিত্র 'ক' এ প্রত্যক্ষণের সংগঠনের সাদৃশ্যের নীতি এবং চিত্র 'খ' প্রত্যক্ষণের সংগঠনের শূন্যস্থান পূরণের উপাদান নির্দেশ করা হয়েছে। বিভিন্ন ধরনের বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। অর্থাৎ প্রত্যক্ষণ সংগঠনে বস্তুর সাদৃশ্যও এক বিশেষ ভূমিকা পালন করে। উপরের চিত্র 'ক' তে ফোঁটা এবং শূন্যকে একত্রে প্রত্যক্ষণ না করে ভিন্নভাবে প্রত্যক্ষণ করি। যা প্রত্যক্ষণের সাদৃশ্যকে নির্দেশ করছে। অন্যদিকে চিত্র 'খ' তে নৈকট্যসম্পন্ন উদ্দীপকগুলোর সমন্বিতরূপ ইংরেজি বর্ণমালায় প্রথম তিনটি বর্ণ 'ABC' এর অবয়ব সৃষ্টি করে বলে আমরা ফাঁকা স্থানগুলো পূর্ণরূপে প্রত্যক্ষণ করি। সুতরাং বলা যায়, প্রত্যক্ষণের ক্ষেত্রে কোন ফাঁক থাকলে আমরা তা পূরণ করে প্রত্যক্ষণ করি। উদ্দীপকে চিত্র 'খ' তে সেই বিষয়টিই নির্দেশ করা হয়েছে।"
        },
        {
          "label": "ঘ",
          "question": "\"অস্পষ্ট আলোতে দড়িকে সাপ মনে করা\" উক্তিটির সাথে দৃশ্যকল্প-২ এর ঘটনাটির তুলনামূলক আলোচনা করো।",
          "explanation": "উদ্দীপকের প্রশ্নে, 'অস্পষ্ট আলোতে দড়িকে সাপ মনে করা' এরূপ কোনো ঘটনার ত্রুটিপূর্ণ প্রত্যক্ষণ করা হচ্ছে অধ্যাস। সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে প্রত্যক্ষণ করার নামই হচ্ছে অধ্যাস। অন্যদিকে, বাস্তবে কোনো উদ্দীপকে নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদি ঘটনা। উদ্দীপকের প্রশ্নে, 'অস্পষ্ট আলোতে দড়িকে সাপ মনে করা' এটি মনস্তাত্ত্বিক অধ্যাস। ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিখন ও অভিজ্ঞতাগত বিশ্লেষণ ও সমন্বয় সাধনে ব্যর্থ। সংবেদীয় ও মানসিক প্রক্রিয়ার একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। অন্যদিকে, উদ্দীপকের দৃশ্যকল্প-২ এর বর্ণিত ঘটনাটি অলীক প্রত্যক্ষণ। বাস্তবে এরূপ কোনো ঘটনার ভিত্তি নেই। অলীক প্রত্যক্ষণ ব্যক্তিকেন্দ্রিক হয়, কিন্তু অধ্যাস হয় বস্তুকেন্দ্রিক। পরিশেষে বলা যায়, অধ্যাস ও অলীক প্রত্যক্ষণ উভয়ই এক ধরনের ভুল প্রত্যক্ষণ, উভয়ই স্বাভাবিক ঘটনা থেকে ভিন্নতর।"
        }
      ]
    },
    {
      "number": "6",
      "uddipok": "দৃশ্যকল্প-১: শিবান এর বাবা মটর বাইকে চড়ে প্রতিদিন অফিসে যান। একদিন সে তার বাবাকে একটি কার্ড দিবে বলে অপেক্ষা করছে। রাস্তায় যে কোনো গাড়ির হর্ন হলেই সে ভাবে বাবা আসছে। শিপণ কোনো দুষ্টমি করলে তার মা তাকে কিছু বলে না। মার কাছে ছেলের কোন দোষ ধরা পড়ে না। দৃশ্যকল্প-২:",
      "tag": "RUMC 24",
      "sub_questions": [
        {
          "label": "ক",
          "question": "অধ্যাস কী?",
          "explanation": "আমাদের একটি বস্তুর প্রত্যক্ষণ যখন বস্তুটির সত্যিকার আকৃতিগত বৈশিষ্ট্যের সাথে মিলে না তখন অধ্যাস ঘটে।"
        },
        {
          "label": "খ",
          "question": "মনোযোগের 'প্রান্ত' ও 'কেন্দ্র' গুরুত্বপূর্ণ কেন?",
          "explanation": "মনোযোগের প্রান্ত ও কেন্দ্র রয়েছে। বহুসংখ্যক উদ্দীপক এক সঙ্গে আমাদের গ্রাহক ইন্দ্রিয়ে আঘাত করে। আমরা দু'একটি উদ্দীপকের প্রতি মনোযোগ স্থাপন করি। যে বস্তুটি আমাদের মনোযোগ আকর্ষণ করে সেটির অবস্থান মনোযোগের কেন্দ্রে এবং অবশিষ্ট সকল উদ্দীপকের অবস্থান মনোযোগের প্রান্তে। মনোযোগের প্রান্তের উদ্দীপকগুলোর প্রতি আমরা মনোযোগ দেই না এবং দূরবর্তী প্রান্তে অবস্থিত উদ্দীপক সম্বন্ধে আমরা মোটেই সচতেন নই।"
        },
        {
          "label": "গ",
          "question": "দৃশ্যকল্প-১ এ শিবান ও শিপণ এর মার ক্ষেত্রে প্রত্যক্ষণ সংগঠনের কোন কোন জৈবিক উপাদান প্রকাশ পেয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ শিবান ও শিপণের মায়ের ক্ষেত্রে প্রত্যক্ষণের জৈবিক উপাদান ঝোঁক বা প্রবণতা এবং আবেগ প্রকাশ পেয়েছে। কোন বস্তু বা ঘটনাকে কোন বিশেষ দৃষ্টিভঙ্গি নিয়ে প্রত্যক্ষণ করার ঝোঁক বা প্রবণতা সকলের মধ্যেই রয়েছে। সাধারণত নির্দেশ বা উপদেশ দিয়ে এই প্রবণতা তৈরি করে প্রত্যক্ষণের উপর তার প্রভাব নিরূপণ করা হয়। দৃশ্যকল্প-১ এ আমরা দেখতে পাই, শিবানের বাবা শিবানকে একটি কার্ড দেবার কথা বলে এবং তাকে অপেক্ষা করতে বলে। ফলে শিবানকে গাড়ির হর্ন শুনলেই ভাবে যে, তার বাবার গাড়ির হর্ন বাজছে এবং তার বাবা এসেছে। অন্যদিকে, শিপনের মায়ের ক্ষেত্রে জৈবিক উপাদান আবেগ কাজ করছে। কারণ ব্যক্তির প্রত্যক্ষণ তার আবেগ দ্বারা প্রভাবিত হয়ে তাকে। আবেগের দ্বারা প্রভাবিত হলে ব্যক্তি পক্ষপাত দোষে দুষ্ট হতে পারে। আবেগের সময় যা ভালো মনে হয় ব্যক্তি তাই করে থাকে। ঠিক এই - কারণেই শিপন কোন দুষ্টুমি করলে তার মা তাকে কিছু বলে না। আর মার কাছে ছেলের কোন দোষ ধরা পড়ে না।"
        },
        {
          "label": "ঘ",
          "question": "দৃশ্যকল্প-২ এ 'ক' এর সাথে প্রত্যক্ষণের পার্থক্য বিশ্লেষণ করো।",
          "explanation": "উদ্দীপকে দৃশ্যকল্প-১ এ 'ক' চিহ্নিত সংবেদনকে নির্দেশ করছে। সংবেদন প্রত্যেক্ষণের সাথে বিশেষভাবে সম্পর্কযুক্ত। কোনো বিষয় বা বস্তু সম্পর্ককে প্রাথমিক চেতনাই হলো সংবেদন। আর সংবেদনকে যখন ব্যাখ্যা করা হয় তখনই তা হয়ে ওঠে প্রত্যক্ষণ। সংবেদন ও প্রত্যক্ষণকে আমরা আলাদাভাবে না দেখে বরং বলতে পারি • এরা একই লম্ব দিগন্তের দুটি বিন্দু। কোনো উদ্দীপক যখন কোনো একটি বিশেষ ইন্দ্রিয়যন্ত্রে আঘাত করে তখন আশ্চর্যজনকভাবে দ্রুতগতিতে তা ব্যাখ্যা করার মাধ্যমে প্রত্যক্ষণের সৃষ্টি হয়। তাই সংবেদন ও প্রত্যক্ষণের সীমারেখা তৈরি করা সম্ভব নয়। সংবেদন ছাড়া প্রত্যক্ষণ সম্ভব নয়। আবার প্রত্যক্ষণ ছাড়া সংবেদনও অপূর্ণ থেকে যায়। সংবেদন ও প্রত্যক্ষণ পরস্পর সম্পর্কিত দুটি বিষয়। সংবেদনের বেশ কিছু ব্যক্তিনিষ্ঠ ও বস্তুনিষ্ঠ শর্ত রয়েছে। অনুরূপ প্রত্যক্ষণেরও বেশকিছু ব্যক্তিনিষ্ঠ ও বস্তুনিষ্ঠ শর্তাবলি রয়েছে। সংবেদনে সংযোজক স্নায়ুর কোনো ভূমিকা না থাকলেও প্রত্যক্ষণে সংযোজক স্নায়ু গুরুত্বপূর্ণ ভূমিকা পালন করে। এ কারণে বলা যেতে পারে সংবেদন ও প্রত্যক্ষণ একে অপরের সাথে গভীরভাবে সম্পর্কযুক্ত।"
        }
      ]
    },
    {
      "number": "7",
      "uddipok": "উদ্দীপক-১': জুই একাদশ শ্রেণিতে পড়ে। সে অর্থনীতির প্রশ্নের উত্তর মুখস্থ করে এবং বিরতি না দিয়েই মনোবিজ্ঞানের প্রশ্ন মুখস্থ করে। পরীক্ষায় অর্থনীতির প্রশ্নের উত্তর লিখতে গিয়ে জুই বুঝতে পারলো উত্তরটি সে হুবুহু লিখতে পারছে না। উদ্দীপক-২: কলেজের অর্ধ-বার্ষিক পরীক্ষায় রাহুল মনোবিজ্ঞানের সৃজনশীল পরীক্ষায় ৫০ নম্বরের মধ্যে ৪৫ নম্বর পুনরুদ্রেক করলো যার মধ্যে ১০ নম্বর ভুল ছিল। আর বহুনির্বাচনী পরীক্ষায় ২৫ নম্বরের মধ্যে ২০টি নির্ভুল করলো।",
      "tag": "RUMC 24",
      "sub_questions": [
        {
          "label": "ক",
          "question": "বলবর্ধক কী?",
          "explanation": "যেসব বস্তু বা বিষয়ের উপস্থাপন বা অপসারণের দ্বারা উদ্দীপক- উদ্দীপক বা উদ্দীপক প্রতিক্রিয়ার মধ্যে অনুষঙ্গ স্থাপিত হয় এবং স্থাপিত অনুষঙ্গের বলবৃদ্ধি ঘটে তাকে বলবর্ধক বলে।"
        },
        {
          "label": "খ",
          "question": "স্মৃতির ক্ষেত্রে সংরক্ষণ গুরুত্বপূর্ণ কেন?",
          "explanation": "সংরক্ষণ ক্ষমতার ওপর স্মৃতি অনেকাংশে নির্ভর করে বিধায় সংরক্ষণকে স্মৃতির গুরুত্বপূর্ণ উপাদান বলা হয়। সংরক্ষণ স্মৃতির অন্যতম একটি গুরুত্বপূর্ণ উপাদান। স্মৃতির ক্ষেত্রে শিখনের পাশাপাশি সংরক্ষণও অবশ্যম্ভাবী। কেননা, শিখন বা অভিজ্ঞতার পাশাপাশি সংরক্ষণ ছাড়া স্মৃতি সম্ভব নয়। মূলত সংরক্ষণ হলো মস্তিষ্কগত ব্যক্তির এক ধরনের মানসিক ধারণ ক্ষমতা, যা একটি মনোদৈহিক প্রক্রিয়ায় তৈরি হয়। স্মৃতি দীর্ঘস্থায়ীকরণে সংরক্ষণ অপরিহার্য হওয়ায় সংরক্ষণকে স্মৃতির গুরুত্বপূর্ণ উপাদান বলা হয়।"
        },
        {
          "label": "গ",
          "question": "উদ্দীপক-১ এ জুই এর বিস্মৃতির কারণ ব্যাখ্যা করো।",
          "explanation": "উদ্দীপক-১ এ জুঁই এর বিস্মৃতির কারণ অনুশিক্ষণ প্রতিবন্ধকতা। নতুন বিষয় শিক্ষা করার ফলে আমরা পূর্বে শিক্ষা করা অনেক বিষয় ভুলে যাই। এভাবে শিক্ষণ ও পুনরুদ্রেকের মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বা পশ্চাদমুখী বাধা বলা হয়। কোনো বিষয় শিক্ষণের সময় প্রথমটি শেখার পর কিছুটা সময় বিরতি দিয়ে তবে দ্বিতীয়টা শিক্ষা করতে হয়। কিন্তু কোনো একটা বিষয় শেখার পরই বিরতি না দিয়ে যদি সঙ্গে সঙ্গে আর একটি বিষয় শিখি, তাহলে দেখা যাবে যে প্রথম বিষয়টির অংশ বিশেষ ভুলে গেছি। উদ্দীপকে আমরা দেখতে পাই, একাদশ শ্রেণির ছাত্রী জুঁই অর্থনীতির প্রশ্ন মুখস্ত করেছিল এবং কোনো বিরতি না দিয়েই মনোবিজ্ঞানের প্রশ্ন মুখস্ত করে পরীক্ষায় সে অর্থনীতির প্রশ্ন লিখতে হুবহু পারে না। যার কারণ অনুশিক্ষণ প্রতিবন্ধকতা।"
        },
        {
          "label": "ঘ",
          "question": "উদ্দীপক-১ এ রাহুল এর সৃজনশীল ও বহুনির্বাচনী পরীক্ষায় স্মৃতি পরিমাপের পদ্ধতি দুটোর মধ্যে তুলনামূলক বিশ্লেষণ করো।",
          "explanation": "উদ্দীপক-২ এ রাহুলের সৃজনশীল ও বহুনির্বাচনি পরীক্ষার স্মৃতির সাফল্যাংক পদ্ধতি হলো পুনরুদ্রেক পদ্ধতি। স্মৃতি পরিমাপের ক্ষেত্রে এটি একটি গুরুত্বপূর্ণ পদ্ধতি। এই পদ্ধতির সাহায্যে বিশেষত ভাষা বিষয়ক স্মৃতির পরিমাপ করা হয়ে থাকে। পুনরুদ্রেক পদ্ধতিতে সাধারণত কাউকে কোন পাঠ অভ্যাস করতে দেয়া হয়। পাঠ অভ্যাস শেষ হলে কিছু সময় বিশ্রাম দিয়ে তাকে শিক্ষণ করা বিষয়টি মুখস্থ বলতে বা লিখতে দেয়া হয়। ব্যক্তি যতগুলো নির্ভুলভাবে পুনরুদ্রেক করতে পারে তা থেকে তার পুনরুদ্রেকের সাফল্যাংক নির্ণয় করা হয়। নিম্নলিখিত সূত্রের সাহায্যে পুনরুদ্রেকের সাফল্যাংক নির্ণয় করা হয়: পুনরুদ্রেকের সাফল্যাংক = পুনরুদ্রিতবিষয়েরসংখ্যা − ভুলেরসংখ্যা মোটবিষয়েরসংখ্যা × 100 \\frac{পুনরুদ্রিত বিষয়ের সংখ্যা-ভুলের সংখ্যা}{মোট বিষয়ের সংখ্যা} \\times 100 মোটবিষয়েরসংখ্যা পুনরুদ্রিতবিষয়েরসংখ্যা − ভুলেরসংখ্যা ​ × 100 উদ্দীপকে রাহুল মনোবিজ্ঞানের সৃজনশীল পরীক্ষায় ৫০ নম্বরের ৪৫ নম্বর পুনরুদ্রেক করলো। যার মধ্যে ১০ নম্বর ভুল ছিল। ৪৫ − ১০ ৫০ × 100 \\frac{৪৫-১০}{৫০} \\times 100 ৫০ ৪৫ − ১০ ​ × 100 = ৭০% আবার, বহুনির্বাচনী পরীক্ষায় পুনরুদ্রেকের সাফল্যাংক- ২৫ − ৫ ২৫ × 100 \\frac{২৫-৫}{২৫} \\times 100 ২৫ ২৫ − ৫ ​ × 100 = ৮০% অর্থাৎ রাহুল শতকরা ৭০ ভাগ রচনামূলক প্রশ্ন এবং শতকরা ৮০ ভাগ বহুনির্বাচনী প্রশ্ন সংরক্ষণ করতে পেরেছে।"
        }
      ]
    },
    {
      "number": "8",
      "uddipok": "দৃশ্যকল্প-১: সমাজে মানুষ গ্রহণযোগ্যতা চায়। একে অন্যের উপর প্রভাব বিস্তার করতে চায়। ব্যক্তির আচরণ ও মানসিক প্রক্রিয়া পর্যালোচনার মনোবিজ্ঞান কালক্রমে উন্নতি লাভ করে আধুনিক যুগের বর্তমান অবস্থায় এসেছে। মানুষের শিক্ষণ, স্মৃতি, প্রেষণা, বুদ্ধি এসবের প্রায়োগিক দিক সম্পর্কে মনোবিজ্ঞানী তাকে বিজ্ঞানসম্মতভাবে সহায়তা করে থাকেন।",
      "tag": "RUMC 24",
      "sub_questions": [
        {
          "label": "ক",
          "question": "আচরণ কী?",
          "explanation": "মানুষ বা প্রাণীর অভ্যন্তরীণ ও বাহ্যিক যেকোনো কার্যকলাপ যাকে পর্যবেক্ষণ, রেকর্ড ও পরিমাপ করা যায় তাকেই আচরণ বলে।"
        },
        {
          "label": "খ",
          "question": "'চিন্তন' একটি মানসিক প্রক্রিয়া-ব্যাখ্যা করো।",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে বিচরণ- এটিই হলো মানসিক কার্যকলাপ।"
        },
        {
          "label": "গ",
          "question": "উদ্দীপকের আলোকে মনোবিজ্ঞানের আধুনিক যুগের ক্রমবিকাশ বর্ণনা করো।",
          "explanation": "একটি দীর্ঘ বিকাশ পর্যায়ের মধ্য দিয়ে মনোবিজ্ঞান আধুনিক যুগে এসে উপনীত হয়েছে। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে এবং কল্পনা প্রসূত ব্যাখ্যা প্রদান করা হয়। কিন্তু আধুনিক যুগে মনোবিজ্ঞানের কার্যাবলিকে বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রেখেছে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। উইলহেম উন্ড, উইলিয়াম জেমস্, সিগমুন্ড ফ্রয়েড, আইভান প্যাভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "উদ্দীপকের আলোকে বিজ্ঞান হিসাবে মনোবিজ্ঞান বিশ্লেষণ করো।",
          "explanation": "মনোবিজ্ঞান হলো এমন একটি বিজ্ঞান যা মানুষের আচরণ এবং মানসিক প্রক্রিয়া সম্পর্কে অনুধ্যান করে। মনোবিজ্ঞানের বিষয়বস্তু প্রত্যক্ষ ও পরোক্ষভাবে পর্যবেক্ষণযোগ্য ও প্রমাণযোগ্য। এছাড়াও মনোবিজ্ঞানীগণ বৈজ্ঞানিক দৃষ্টিভঙ্গির আলোকে বৈজ্ঞানিক পদ্ধতি ব্যবহার করে প্রাণির আচরণ ও মানসিক প্রক্রিয়া সম্পর্কিত জ্ঞান অর্জন ও প্রয়োগ করে থাকেন। যার জন্য মনোবিজ্ঞানকে বিজ্ঞান বলা হয়। উদ্দীপকে দেখা যায়, ব্যক্তির আচরণ ও মানসিক প্রক্রিয়া পর্যালোচনায় মনোবিজ্ঞান কালক্রমে উন্নতি লাভ করে আধুনিক যুগের বর্তমান অবস্থায় এসেছে। আর এটি সম্ভব হয়েছে উইলহেম উন্ড কর্তৃক মনোবৈজ্ঞানিক গবেষণাগার স্থাপনের মাধ্যমে পরীক্ষণমূলক মনোবিজ্ঞানের যাত্রার মধ্য দিয়ে। যেখানে মানুষের শিক্ষা, স্মৃতি, প্রেষণা, বুদ্ধি এসবের প্রায়োগিক দিক সম্পর্কে গবেষণা ও পরীক্ষা-নিরীক্ষা করা হয়। পরিশেষে বলা যায়, মনোবিজ্ঞানের বিভিন্ন দিকে উন্নতি সাধনের ফলে মনোবিজ্ঞান আজ বিজ্ঞান হিসেবে স্বীকৃতি লাভ করেছে।"
        }
      ]
    }
  ]
}