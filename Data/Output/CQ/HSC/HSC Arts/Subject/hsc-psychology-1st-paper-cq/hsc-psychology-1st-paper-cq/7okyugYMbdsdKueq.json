{
  "title": "আদমজী ক্যান্টনমেন্ট কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "হামিদ সাহেব মনোবিজ্ঞানের একটি পরীক্ষণ কার্যের জন্য ১০০ জন পারীক্ষ নির্বাচন করেন। ১০০ জনের উপর পরীক্ষণ করে তিনি একটি সিদ্ধান্ত নিলেন। সে বছরই মনোবিজ্ঞান জার্নালে তার পরীক্ষণের প্রতিবেদনটি প্রকাশিত হয়। বিভিন্ন দেশের মনোবিজ্ঞানীরা প্রতিবেদনটি পড়ে পরীক্ষণটি করার পর একই সিদ্ধান্তে উপনীত হলেন। পরবর্তীতে জসিম সাহেব হামিদ সাহেবের পরীক্ষণটির ফলাফলকে কাজে লাগিয়ে শিক্ষার্থীদের লেখাপড়ার উন্নয়নে এবং জনাব সাহেদ মানসিক রোগীদের স্বাস্থ্য উন্নয়নে ব্যবহার করেন।",
      "tag": "ACC 23",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও।",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "মানসিক প্রক্রিয়া ব্যাখ্যা করো।",
          "explanation": "মানসিক প্রক্রিয়া বলতে বোঝায় আবেগ, চিন্তন, স্বপ্ন, স্মৃতি, প্রেষণা, প্রত্যক্ষণ, বিশ্বাস ইত্যাদি। মানসিক কার্যকলাপ সরাসরি বাইরে থেকে প্রত্যক্ষ বা পর্যবেক্ষণ করা যায় না। এটা অনেকটা লটারির মাধ্যমে পাওয়া চল্লিশ লক্ষ টাকার উদাহরণের মতো। প্রাথমিক আনন্দ প্রশমিত হওয়ার পর ঐ ব্যক্তি চিন্তা করছে চল্লিশ লক্ষ টাকা গ্রামের দারিদ্র্যক্লিষ্ট সাধারণ মানুষের চিকিৎসা সেবা প্রদানের নিমিত্তে ৫০ শয্যাবিশিষ্ট একটি আধুনিক হাসপাতাল তৈরির জন্য ব্যয় করবে। এ ধরনের চিন্তার সাথে সাথে সে কল্পনার জগতে চলে গেল- আর একটি সুন্দর আধুনিক হাসপাতাল তার মানসপটে ভেসে উঠল। মানুষের এই কল্পনার জগতে বিচরণ হলো মানসিক প্রক্রিয়া। মনোবিজ্ঞানকে আচরণের বিজ্ঞান বলে আখ্যায়িত করেছেন।"
        },
        {
          "label": "গ",
          "question": "উদ্দীপকটিতে বৈজ্ঞানিক পদ্ধতির যে দুটি নীতি অনুসরণ করা হয়েছে তা ব্যাখ্যা করো।",
          "explanation": "উদ্দীপকে বিজ্ঞানের সাধারণীকরণ এবং যথার্থতা প্রমাণনীতি অনুসরণ করা হয়েছে। প্রতিনিধিত্বমূলক অল্প নমুনার ওপর গবেষণা করে সমগ্র জনসমষ্টি সম্পর্কে সিদ্ধান্তে উপনীত হওয়াকে সাধারণীকরণ বলে। একজন গবেষক বিশ্বের সব মানুষের ওপর গবেষণা পরিচালনা করতে পারেন না। তিনি একটি প্রতিনিধিত্বমূলক নমুনার ওপর গবেষণা করে সিদ্ধান্তে পৌছান। উদ্দীপকের হামিদ সাহেব পরীক্ষণের জন্য সবাইকে না নিয়ে ১০০ জন পরীক্ষণপাত্র ঠিক করে তাদের ওপর পরীক্ষণ করে একটি সিদ্ধান্ত গ্রহণ করেন। তার এই সিদ্ধান্তগ্রহণের প্রক্রিয়া বৈজ্ঞানিক পদ্ধতির সাধারণীকরণ নীতির সাথে সাদৃশ্যপূর্ণ। কোনো বিজ্ঞানীর গবেষণার ফলাফল প্রকাশ হওয়ার পর বিভিন্ন দেশের বিজ্ঞানীগণ তা হুবহু পুনরুৎপাদন করে ফলাফল যাচাই করে দেখতে পারেন। যদি সংগতিপূর্ণ ফল পাওয়া যায় তবে উক্ত গবেষণাকে যথার্থ বলা হয়। উদ্দীপকে হামিদ সাহেবের পরীক্ষণটি জার্নালে প্রকাশিত হলে বিভিন্ন দেশের মনোবিজ্ঞানীরা পরীক্ষণটি পুনরায় করার পর একই সিদ্ধান্তে পৌঁছালে পরীক্ষণটি যথার্থতা পায়।"
        },
        {
          "label": "ঘ",
          "question": "জনাব জসিম ও জনাব সাহেদ মনোবিজ্ঞানের ভিন্ন ভিন্ন শাখায় কাজ করেন- বিশ্লেষণ করো।",
          "explanation": "উদ্দীপকে জনাব জসিম সাহেব ও সাহেদ সাহেব মনোবিজ্ঞানের দুটি। ভিন্ন শাখা শিক্ষাবিজ্ঞান ও চিকিৎসা বিজ্ঞানে কাজ করেন। কোনো বিষয়বস্তুর গবেষণালব্ধ ফলাফলের যথার্থ ব্যবহার উপযোগীতাই হলো প্রয়োজনীয়তা। যা কোনো বিষয়বস্তুকে বিজ্ঞানের মর্যাদা দান করে। এ কারণে মনোবিজ্ঞাণীগণ যেসব বিষয় আবিষ্কার করেছেন তা জীবনের বিভিন্ন ক্ষেত্রে প্রয়োগ করা হচ্ছে। অর্থাৎ শিক্ষাক্ষেত্রে, মানসিক রোগীর চিকিৎসায়, সমাজজীবনে, ব্যক্তিগত জীবনে বিভিন্ন সমস্যা সমাধান মনোবিজ্ঞানের জ্ঞান প্রয়োগ করা হচ্ছে। উদ্দীপকে জনাব জসিম সাহেব হামিদ সাহেবের পরীক্ষণের ফলাফলকে কাজে লাগিয়ে শিক্ষার্থীদের লেখাপড়ার উন্নয়নে ব্যবহার করেন। যা শিক্ষা মনোবিজ্ঞানের সাথে সম্পর্কিত। কারণ মনোবিজ্ঞানের আচরণ ও মানসিক প্রক্রিয়ার মৌলিক জ্ঞানকে শিক্ষা বিজ্ঞানে প্রয়োগ ও ব্যবহার করে থাকে। অন্যদিকে সাহেদ সাহেব পরীক্ষণের ফলাফল মানসিক রোগীদের স্বাস্থ্য উন্নয়নে ব্যবহার করেন যা চিকিৎসা বিজ্ঞানের সাথে সম্পর্কিত। কারণ চিকিৎসা বিজ্ঞানে শারীরিক ও মানসিক রোগের উদ্ভব ও কারণ নির্ণয় এবং তার ব্যাখ্যার পাশাপাশি মূল্যায়ন ও চিকিৎসার ব্যবস্থা করা হয়। সুতরাং উপরিউক্ত আলোচনা প্রেক্ষিতে বলা যায়, জনাব জসিম ও জনাব সাহেদ মনোবিজ্ঞানের দুটি ভিন্ন শাখায় কাজ করেন।"
        }
      ]
    },
    {
      "number": "2",
      "uddipok": "দৃশ্যকল্প-১: কলেজে বিতর্ক প্রতিযোগিতা চলছিল। শুরুতে দলের দলনেতা তুহিন খুব চিন্তা করছিল। তার শ্বাস-প্রশ্বাস ও হৃদস্পন্দন দ্রুত হচ্ছিল। সে হেঁটে গিয়ে হাসি দিয়ে স্টেজে উঠল। তারপর সে হাত নাড়িয়ে এবং মাথা ঝাঁকিয়ে চমৎকার বক্তব্য উপস্থাপন করলো। দৃশ্যকল্প-২: রনি ও জনি দুই বন্ধু। তারা ঢাকা বিশ্ববিদ্যালয়ে দুটি ভিন্ন বিষয়ে অনার্স পড়ছে। রনির পঠিত বিষয়ের উল্লেখযোগ্য দিক জনির পঠিত বিষয়ের উল্লেখযোগ্য দিক ব্যক্তির জন্য যে সমাজ সমাজের জন্য যে ব্যক্তি মানুষের সমষ্টিকে একক হিসাবে ধরা হয় ব্যক্তিকে একক হিসেবে গ্রহণ করা হয়",
      "tag": "ACC 23",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান।"
        },
        {
          "label": "খ",
          "question": "প্রাণীর আচরণ মনোবিজ্ঞানের বিষয়বস্তুর অন্তর্গত কেন?",
          "explanation": "মনোবিজ্ঞানের বিষয়বস্তুর অন্যতম হচ্ছে প্রাণীর আচরণ। মনোবিজ্ঞানে মূলত মানুষের আচরণ ও মানসিক প্রক্রিয়া সম্বন্দ্বে অনুধ্যান করা হয়। তবে যেসব ক্ষেত্রে মানুষের ওপর পরীক্ষণ করা সম্ভব হয় না, বরং ক্ষতির সম্ভাবনা থাকে সেসব ক্ষেত্রে নিম্নতর প্রাণীর ওপর পরীক্ষণ পরিচালনা করে তথ্য সংগ্রহ করা হয়। এজন্যই প্রাণীর আচরণ মনোবিজ্ঞানের বিষয়বস্তুর অন্তর্ভুক্ত।"
        },
        {
          "label": "গ",
          "question": "দৃশ্যকল্প-১ এ তুহিনের ক্ষেত্রে কয় ধরনের আচরণের প্রকাশ পেয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ তুহিনের ক্ষেত্রে অনৈচ্ছিক আচরণ প্রকাশ পেয়েছে। মানুষ বা প্রাণীর যে ক্রিয়া-প্রতিক্রিয়াসমূহ স্বয়ংক্রিয় অথবা অনেকটা স্বয়ংক্রিয়ভাবে বাহ্যিক বা তার দেহ অভ্যন্তরে সংঘটিত হয়, যা সে সহজে বা একেবারেই নিয়ন্ত্রণ করতে পারে না, এমন সব কার্যকলাপকে অনৈচ্ছিক আচরণ বলে। অর্থাৎ মানুষ বা প্রাণীর ইচ্ছা দ্বারা নিয়ন্ত্রিত নয় এমন আচরণকেই অনৈচ্ছিক আচরণ হিসেবে অভিহিত করা যায়। যেমন- শ্বাস-প্রশ্বাস, হৃৎপিণ্ডের গতি, চোখের পলক, মাথা ব্যথা, পেট ব্যথা, রক্ত চলাচল, রক্ত চাপ প্রভৃতি। উদ্দীপকের দৃশ্যকল্প-১ লক্ষ করলে আমরা দেখতে পাই, বিতর্ক প্রতিযোগিতায় দলনেতা তুহিনের শ্বাস-প্রশ্বাস ও হৃদস্পন্দন দ্রুত হচ্ছিল। যা তার দ্বারা নিয়ন্ত্রিত নয় বরং স্বয়ংক্রিয়। তাই বলা যায় তুহিনের ক্ষেত্রে অনৈচ্ছিক আচরণের প্রকাশ পেয়েছে। অর্থাৎ তুহিনের শ্বাস-প্রশ্বাস ও হৃদস্পন্দন দ্রুত হওয়া অনৈচ্ছিক আচরণকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ রনি ও জনির পঠিত বিষয়ের মধ্যে সম্পর্ক বিশ্লেষণ করো",
          "explanation": "উদ্দীপকে রনির পঠিত বিষয় সমাজবিজ্ঞান ও জনির গঠিত বিষয় মনোবিজ্ঞান। সমাজের বিজ্ঞানই হলো সমাজবিজ্ঞান। সামাজবিজ্ঞানে মানব সমাজের পারস্পরিক ক্রিয়া ও পারস্পরিক সম্পর্ক এবং এর অবস্থা ও পরিণতি সম্পর্কে আলোচনা করা হয়। সমাজ বিজ্ঞান সামাজিক সম্পর্কের ধরন ও শ্রেণিবিভাগ, সামাজিক জীবনের বিভিন্ন ঘটনার মধ্যে পারস্পরিক সম্পর্ক নির্ধারণ, সামাজিক পরিবর্তনের মৌলিক দিকগুলো এবং সমাজজীবন পরিচালনাকারী বিভিন্ন সামাজিক সূত্র আলোচনা করে। অন্যদিকে মনোবিজ্ঞানের মূল বিষয়বস্তু হল মানুষ ও প্রাণীর আচরণ এবং তাদের মানসিক প্রক্রিয়া। মনোবিজ্ঞান যখন মানুষের আচরণ নিয়ে আলোচনা করে তখন সেই আলোচনা মানুষের সামাজিক পরিবেশের প্রেক্ষাপটেই আলোচনা করে থাকে। উদ্দীপকে আমরা দেখতে পাই, রনি ও জনি দুই বন্ধু। তারা একটি বিশ্ববিদ্যালয়ে অনার্স করছে। রনি সমাজবিজ্ঞানে পড়াশোনা করছে এবং জনি মনোবিজ্ঞানে। যেহেতু সমাজ বিজ্ঞানের মূল আলোচ্য বিষয় ব্যক্তির জন্য যে সমাজ এবং মানুষের সমষ্টিকে একক হিসেবে ধরা হয়। অন্যদিকে মনোবিজ্ঞানের মূল আলোচ্য বিষয় সমাজের জন্য যে ব্যক্তি এবং ব্যক্তিকে একক হিসেবে ধরা হয়। সমাজবিজ্ঞান সমাজ নিয়ে আর মনোবিজ্ঞান সমাজের মানুষের আচরণ নিয়ে আলোচনা করে। সুতরাং মনোবিজ্ঞান ও সমাজবিজ্ঞান একে অপরের সাথে ওতোপ্রোভাবে জড়িত। পরিশেষে বলা যায়, উদ্দীপকের রনি ও জনির পঠিত বিষয় আলাদা হলেও এদের মধ্যে সম্পর্ক বিদ্যমান।"
        }
      ]
    },
    {
      "number": "3",
      "uddipok": "দৃশ্যকল্প-১: মাহিন ও তারেক হাঁটতে বেরিয়েছে। হঠাৎ এক সন্ত্রাসী যখন তাদের সামনে চাকু ধরলো তখন ভয়ে তারেকের হৃদস্পন্দনের গতিবেগ কমে 'গেল এবং তার দৈহিক উত্তাপ হ্রাস পেল। কিন্তু মাহিনের রক্তচাপ ও শক্তি বেড়ে গেল। সে ক্রোধে উন্মত্ত হয়ে আক্রমণ করে সন্ত্রাসীকে কাবু করে ফেলল। দৃশ্যকল্প-২: সুমন, রুমন ও খোকন তিন বন্ধু। সড়ক দুর্ঘটনায় আহত হয়ে সুমন দেখতে ও শুনতে পাচ্ছে না। রুমন হাত-পা নাড়াতে পারছে 'না। অন্যদিকে খোকনের বোঝার ক্ষমতা ও স্মৃতিশক্তি নষ্ট হয়ে গিয়েছে।",
      "tag": "ACC 23",
      "sub_questions": [
        {
          "label": "ক",
          "question": "নিউরন কী?",
          "explanation": "নিউরন বা স্নায়ুকোষ হলো স্নায়ুতন্ত্রের মৌলিক একক। স্নায়ুকোষ হলো সেই সকল কোষ বা স্নায়ুতন্ত্রের মৌলিক একক যা স্নায়ুতন্ত্রের সর্বত্র তথ্য পরিবহনের জন্য দায়ী।"
        },
        {
          "label": "খ",
          "question": "সন্নিকর্ষ বা স্নায়ুসন্ধি ব্যাখ্যা করো।",
          "explanation": "একটি স্নায়ুকোষের সাথে আরেকটি স্নায়ুকোষের সংযোগস্থলকে সন্নিকর্ষ বলে। প্রাণীদেহের স্নায়ুকোষগুলো একটি অন্যটিতে স্নায়ুপ্রবাহ প্রেরণ করে বা গ্রহণ করে। কিন্তু স্নায়ুকোষগুলোর মধ্যে কোনো অভাগত সংযোগ নেই। অর্থাৎ এগুলো প্রত্যেকটি আলাদা আলাদা। একটি স্নায়ুকোষের প্রেরণমুখ বা স্নায়ুশাখা এবং অন্য একটি স্নায়ুকোষের গ্রহণমুখ বা স্নায়ুকোশ খুব কাছাকাছি অবস্থান করে। কিন্তু তারা একে অপরকে স্পর্শ করে না। দুইটি স্নায়ুকোষের মাঝে কিছুটা ফাঁকা থাকে। এই ফাঁকা বা দুইটি স্নায়ুকোষ বা নিউরনের সংযোগস্থলকে সন্নিকর্ষ বলে।"
        },
        {
          "label": "গ",
          "question": "দৃশ্যকল্প-১ এ মাহিন ও তারেকের আচরণে স্নায়ুতন্ত্রের যে দুটি অংশ কাজ করেছে সে দুটি অংশ চিহ্নিত করে তাদের কাজ ব্যাখ্যা করো।",
          "explanation": "উদ্দীপকে দৃশ্যকল্প-১ এ মাহিন ও তারেকের আচরণে পরাসমবেদী ও সমবেদী স্নায়ুতন্ত্রের কাজ করেছে। যখন আমরা আবেগের অভিজ্ঞতা লাভ করি তখন যে শরীরবৃত্তীয় পরিবর্তন ঘটে তার মূলে রয়েছে স্বয়ংক্রিয় স্নায়ুতন্ত্রের ভূমিকা। স্বয়ংক্রিয় স্নায়ুতন্ত্র দুইভাগে বিভক্ত- সমবেদী স্নায়ুতন্ত্র এবং পরাসমবেদী স্নায়ুতন্ত্র। উদ্দীপকে উল্লেখিত ঘটনায় মাহিনের রক্তচাপ ও শক্তি বেড়ে গিয়েছিল যা সমাবদী স্নায়ুতন্ত্রের অন্তর্ভুক্ত। কারণ সমবেদী স্নায়ুতন্ত্রের প্রধান কাজ হচ্ছে জীবকে জরুরী অবস্থা মোকাবিলার জন্য প্রস্তুত করা। এটি দেহ শক্তিকে পরিচালনা করে কাজে লাগিয়ে থাকে। যার ফলে হৃদপিন্ডের ক্রিয়া বেড়ে যায়, রক্ত সঞ্চালন বেড়ে যায়, চোখের মণিকে বড় করে ও এর সক্রিয়তার জন্য এন্টিনালিন হরমোন নিঃসৃত হয়। অন্যদিকে উদ্দীপকের উল্লেখিত ঘটনায় তারেকের হৃদস্পন্দনের গতিবেগ কমে যাওয়ার এবং দেহের উত্তাপ হ্রাস পাওয়ার ক্ষেত্রে পরাসমবেদী স্নায়ুতন্ত্রের ভূমিকা বিদ্যমান। পরাসমবেদী স্নায়ুতন্ত্র করোটিয় এবং বস্তিদশীয় স্বয়ংক্রিয় স্নায়ু দ্বারা গঠিত। এই স্নায়ুতন্ত্রের প্রধান কাজ শরীরের শক্তিকে সংরক্ষণ করা এবং একে সঞ্চিত করা। এটি হৃদপিন্ডের গতি কমিয়ে, রক্তের চাপ কমায় দৈহিক উত্তাপ হ্রাস করতে ভূমিকা রাখে। উদ্দীপকে সন্ত্রাসীদের আক্রমনের ঘটনায় তারেকের শারীরিক অবস্থার জন্য পরাসমবেদী স্নায়ুতন্ত্র ভূমিকা রেখেছে।"
        },
        {
          "label": "ঘ",
          "question": "দৃশ্যকল্প-২ এ সুমন, রুমন ও খোকন এর সমস্যার জন্য গুরুমস্তিষ্কের একাধিক অঞ্চল দায়ী- বিশ্লেষণ করো।",
          "explanation": "উদ্দীপকে দৃশ্যকল্প-২ এ সুমন, রুমন এবং খোকনের সমস্যার জন্য গুরুমস্তিষ্কের একাধিক অঞ্চল যথা- সংবেদন, গতি ও সংযোগ অঞ্চল দায়ী। সংবেদন অঞ্চলের ৩টি প্রধান অংশ রয়েছে। যথা- শিরকুম্ভ অঞ্চল, শিরনিম্ন অঞ্চল এবং পশ্চাৎ অঞ্চল। এদের মধ্যে শিরকুম্ভ অঞ্চলটি মানব শরীরের সোমাস্থেটিক ও কাইনেস্থেটিক অনুভূতির কাজ করে থাকে। কিন্তু শিরনিম্ন অঞ্চলটি শ্রবণের জন্য দায়ী। কোনো কারণে এ অংশটি নষ্ট হয়ে গেলে মানুষ বধির হয়ে যায়। আবার পশ্চাৎ অঞ্চল মানুষের দর্শনের জন্য দায়ী। এ অঞ্চলটি অপসারণ করলে বা নষ্ট হয়ে গেলে মানুষ অন্ধ হয়ে যায়। মানুষের চেষ্টায় কাজের জন্য মস্তিষ্কের যে অংশ দায়ী তা হলো গুরুমস্তিষ্কের গতি অঞ্চল। এ অঞ্চলটি রোলান্ডো নামক খাঁজের কাছে অবস্থিত। আমরা যখন কোনো অঙ্গ সঞ্চালন করি তখন মস্তিষ্কের গতি অঞ্চলের বিশেষ কোনো কেন্দ্র উত্তেজিত হয় এবং এই উত্তেজনায় স্নায়ুপ্রবাহ গতিবাহী স্নায়ুর 'মাধ্যমে মাংসপেশিতে পৌছে তাকে সক্রিয় করে তোলে। আমাদের শরীরে যতগুলো মাংসপেশি আছে গুরুমস্তিষ্কে ততগুলো গতিকেন্দ্র আছে। উদ্দীপকের দৃশ্যকল্প-২ এ সড়ক দুর্ঘটনায় তিন বন্ধু সুমন, রুমন এবং খোকন আহত হয়। এতে সুমন দেখতে এবং শুনতে পাচ্ছেন না। অর্থাৎ সে গুরুমস্তিষ্কের সংবেদন অঞ্চলের শিরনিম্ন অঞ্চল ও পশ্চাৎ অঞ্চলে আঘাত পেয়েছে। রুমন হাত-পা নাড়াতে পারছে না। তার গুরুমস্তিষ্কের গতি অঞ্চল আঘাত পেয়েছে এবং খোকনের বোঝার ক্ষমতা এবং স্মৃতিশক্তি নষ্ট হয়েছে। তার গুরুমস্তিষ্কের সংযোগ অঞ্চলে আঘাত পাওয়ার জন্য এরকমটি ঘটেছে। সুতরাং এ কথা নিঃসন্দেহে বলা যায়, দৃশ্যকল্প-২ এর তিন বন্ধুর ঘটনার জন্য গুরুমস্তিষ্কের একাধিক অঞ্চল দায়ী।"
        }
      ]
    },
    {
      "number": "4",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "অনালী/অন্তঃক্ষরা গ্রন্থি কী?",
          "explanation": "যেসব গ্রন্থির ক্ষরণ কোনো নালির ভিতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে সেসব গ্রন্থিকে অনালি বা অন্তঃক্ষরা গ্রন্থি বলে।"
        },
        {
          "label": "খ",
          "question": "এড্রিনালকে আপদকালীন গ্রন্থি বলা হয় কেন?",
          "explanation": "'এড্রিনাল গ্রন্থি' হতে নিঃসৃত হরমোনগুলোর সাথে আবেগের নিবিড় সম্পর্ক থাকে। মানুষ অতিরিক্ত ভয় পেলে বা ক্রোধে উন্মত্ত হলে এড্রিনালিন হরমোন অতি মাত্রায় ক্ষরিত হয়। ফলে মানব দেহে অতিরিক্ত শক্তি সৃষ্টি হয় যা মানুষকে বিপদের সম্মুখীন হতে প্রস্তুত করে। তাই মনোবিজ্ঞানী ক্যানন এই গ্রন্থিকে 'জরুরি বা আপদকালীন গ্রন্থি' বলে আখ্যায়িত করেছেন।"
        },
        {
          "label": "গ",
          "question": "চিত্র-১ এ কোন গ্রন্থির কথা বলা হয়েছে? এ গ্রন্থি থেকে প্রয়োজনীয় হরমোন ক্ষরিত না হলে শিশু ও বয়স্কদের ক্ষেত্রে কোন রোগ হয়?- ব্যাখ্যা করো।",
          "explanation": "চিত্র-১ এ থাইরয়েড গ্রন্থির কথা বলা হয়েছে। আমাদের দেহের অভ্যন্তরে এমন কতগুলো গ্রন্থি আছে যেগুলো দেহের গঠন, বুদ্ধির বিকাশ, দেহের সুস্থতা ও কর্মক্ষমতা এবং আমাদের ব্যক্তিত্বের ওপর বিশেষভাবে প্রভাব বিস্তার করে। এসব গ্রন্থির মধ্যে থাইরয়েড বিশেষ গুরুত্বপূর্ণ। এ গ্রন্থি প্রধানত দুই ধরনের হরমোন ক্ষরণ করে থাকে। যথা- থাইরক্সিন, ট্রাই-আয়োডো-থাইরক্সিন। থাইরয়েড গ্রন্থি থেকে প্রয়োজনীয় রস ক্ষরিত না ফলে শিশুর শারীরিক ও মানসিক বৃদ্ধি বিশেষভাবে ব্যহত হয় এবং ক্রেটিনিজম নামক রোগে আক্রান্ত হয়। যার ফলে শিশুদের মস্তিষ্কের বিকাশ ঠিকমত হয় না, বুদ্ধি সুষ্ঠু ও স্বাভাবিক হয় না। এসব শিশুদের বেশিরভাগ হয় মানসিক প্রতিবন্ধী। এ রোগে শিশু খর্বাকৃতি, ক্ষীণদেহী ও ক্ষীণবুদ্ধির হয়। পরিণত বয়সে এই হরমোনের কমতি হলে মিক্সেডেমা নামক রোগের অবির্ভাব ঘটে। এ রোগে রক্তের চাপ কমে যায়, দেহের বিপাক ক্রিয়া ব্যাহত হয়, ত্বক শুষ্ক ও কুঞ্চিত হয়ে যায়, চেহারায় লাবণ্য কমে যায়, কাজে অলসতা দেখা দেয় এবং উদ্যম কমে যায়। এমনকি থাইরয়েড গ্রন্থির থাইরক্সিন হরমোনের অভাব হলে গলগন্ড রোগ হয়। সুতরাং বলা যায়, উদ্দীপকে চিত্র-১ থাইরয়েড গ্রন্থিকেই নির্দেশ করছে।"
        },
        {
          "label": "ঘ",
          "question": "চিত্র-২ এর গ্রন্থিটির সম্মুখ, মধ্য ও পশ্চাৎ ভাগ থেকে ভিন্ন ভিন্ন ধরনের হরমোন নিঃসৃত হয়- বিশ্লেষণ করো।",
          "explanation": "উদ্দীপকে উল্লেখিত চিত্র-২ এর গ্রন্থিটির নাম পিটুইটারী গ্রন্থি। পিটুইটারী গ্রন্থির সম্মুখ, মধ্য এবং পশ্চাৎ অংশ থেকে ভিন্ন ভিন্ন হরমোন নিঃসৃত হয়। পিটুইটারী গ্রন্থির সম্মুখ অংশ থেকে মোট ৬ ধরনের হরমোন নিঃসৃত হয়। এই হরমোন শারীরিক বৃদ্ধিতে সাহায্য করে। এই থাইরোটপিক হরমোন থাইরয়েড গ্রন্থির ক্ষরণকে উদ্দীপিত করে। এড্রিনোকাটিকোট্রোপিক হরমোন এড্রিনাল গ্রন্থির ক্ষরণ ও বৃদ্ধিতে সাহায্য করে। এছাড়াও ফলিকল, লিউটিনাইজিং ও প্রলেকটিন হরমোন সম্মুখ অংশ থেকে নিঃসৃত হয়। পিটুইটারী গ্রন্থির মধ্য অংশ থেকে খুব বেশি হরমোন নিঃসৃত হয় না। এ অংশ হতে নিঃসৃত হরমোন হলো মেলানোসাইট যা ত্বকের বর্ণ তৈরীতে সাহায্য করে। এন্টিডিরেটিক হরমোন পিটুইটারী গ্রন্থির পশ্চাত অংশ হতে নিঃসৃত হয়। এই হরমোন শরীরের তরল পদার্থের নিয়ন্ত্রণে সাহায্য করে। এই গ্রন্থি থেকে নিঃসৃত আরেকটি হরমোন হচ্ছে অক্সিটোসিন হরমোন। এই হরমোনটির কমতি ঘটলে গর্ভবতীদের সন্তান প্রসবে বিঘ্ন ঘটে। এই হরমোন জরায়ুর সংকোন ও প্রসারণ ঘটায়। পরিশেষে বলা যায়, পিটুইটারী গ্রন্থি থেকে বিভিন্ন হরমোন নিঃসৃত হয় এবং এর ব্যাপক কার্যলাপের জন্য একে অন্তঃক্ষরা সুইচ বোর্ড নামেও অভিহিত করা হয়।"
        }
      ]
    },
    {
      "number": "5",
      "uddipok": "সোনিয়া পড়াশোনায় খুব ভালো। ক্লাসে প্রথম হবার জন্য সে রাত-দিন কঠোর পরিশ্রম করে। সোনিয়ার বাবা অনেকক্ষণ ধরে রোদের মধ্যে বাজার করে যখন বাসায় আসলো, তখন তার গলা শুকিয়ে কাঠ এবং তিনি অসুস্থ হয়ে পড়লেন। খবরের কাগজে প্রকাশিত বখাটের হামলার খবরে আতঙ্কিত হয়ে সোনিয়ার মা সোনিয়াকে কোথাও একা যেতে দেন না।",
      "tag": "ACC 23",
      "sub_questions": [
        {
          "label": "ক",
          "question": "প্রেষণা চক্রের স্তরগুলো কী কী?",
          "explanation": "প্রেষণা চক্রের স্তরগুলো হলো- ১. অভাববোধ; ২. তাড়না; ৩. করণ আচরণ; ৪. উদ্দেশ্য সাধন।"
        },
        {
          "label": "খ",
          "question": "প্রেষিত আচরণ নির্বাচনমূলক- ব্যাখ্যা করো।",
          "explanation": "প্রাণী কেমন আচরণ করবে তা নির্ভর করছে তার প্রেষণার ধরনের ওপর। তাই বলা হয় প্রেষিত আচরণ হলো নির্বাচনমূলক। অভাববোধ প্রাণীকে তার অভাব পূরণ করতে তাড়িত করে। প্রাণী যে বিষয় বা বস্তুর অভাববোধ করে সে তা অর্জন করার জন্য তাড়না অনুভব করে। যেমন- ক্রন্দনরত ক্ষুধার্ত শিশুকে বিভিন্ন ধরনের খেলনা দিয়ে কান্না থামানো যায় না। একমাত্র খাদ্য শিশুর কান্নাকে থামিয়ে দেয়। চৈত্র মাসের খরতাপে তৃষ্ণার্তকে সুস্বাদু খাবার পরিতৃপ্তি দিতে পারে না, যা পারে তা হলো এক গ্লাস ঠান্ডা পানীয়।"
        },
        {
          "label": "গ",
          "question": "সোনিয়ার বাবার অসুস্থতার জন্য কোন প্রেষণা দায়ী? বর্ণনা করো।",
          "explanation": "উদ্দীপকে সোনিয়ার বাবার অসুস্থতার জন্য দায়ী জৈবিক প্রোষণা 'তৃষ্ণা'। তৃষ্ণা হলো এক ধরনের তাড়না যা তরল পদার্থের অভাব বোধ থেকে সৃষ্টি হয়; বেশির ভাগ প্রজাতির জন্য এটি একটি মৌলিক তাড়না। পানি শরীরের একটি বিশেষ উপাদান। কয়েক ঘণ্টা পানি না পেলে যে কোনো প্রাণী তৃষ্ণার্ত হয়ে পড়ে। শরীরে জলীয় বস্তুর অভাবই তৃষ্ণার কারণ। মুখের অভ্যন্তর এবং কণ্ঠনালীর আশপাশ যখন শুকিয়ে যায় তখনই আমরা তৃষ্ণা অনুভব করি। শারীরবিদগণ পরীক্ষা করে দেখেছেন যে রক্তস্রোতে পানির অভাব ঘটলে তা মস্তিষ্কের একটা বিশেষ কেন্দ্রকে উত্তেজিত করে এবং মস্তিষ্ক স্নায়বিক প্রক্রিয়ার মাধ্যমে গলা ও জিহ্বার শুষ্কতা ঘটায়। ফলে প্রাণী তৃষ্ণার্ত হয়ে পড়ে। পরীক্ষা করে দেখা গেছে যে, হাইপোথ্যালামাসে 'Water region' নামে একটি স্থান আছে যা তৃষ্ণা বা পানি নিয়ন্ত্রণ করে থাকে। উদ্দীপকে দেখা যায়, সোনিয়ার বাবা অনেকক্ষণ ধরে রোদের মধ্যে বাজার করেন। ফলে তার গলা শুকিয়ে যায় এবং এক পর্যায়ে তিনি অসুস্থ হয়ে পড়েন। এটি তরল পদার্থের অভাববোধ থেকেই সংঘটিত হয়। কারণ শরীর থেকে যখন অতিরিক্ত পানি বের হয়ে যায় তখন রক্তের আয়তন কমে যায় এবং রক্তচাপ দেখা দেয়। ফলে কিডনি উত্তেজিত হয় এবং রেনিন নামক এনজাইম নির্গত হয়। এক পর্যায়ে প্রাণীকে পান করার আগ্রহ জাগিয়ে তোলে। সুতরাং বলা যায়, উদ্দীপকে সোনিয়ার বাবার গলা শুকিয়ে যাবার কারণ হলো তৃষ্ণা। অর্থাৎ তরল পদার্থের অভাবের কারণে তিনি অসুস্থ হয়ে পড়েন।"
        },
        {
          "label": "ঘ",
          "question": "সোনিয়া ও সোনিয়ার মায়ের মধ্যে কোন ধরনের প্রেষণা বিদ্যমান? প্রেষণা দুটি ভিন্ন হলেও তা মূলত একই শ্রেণির- বিশ্লেষণ করো।",
          "explanation": "উদ্দীপকে সোনিয়া এবং তার মায়ের মধ্যে সামাজিক প্রেষণা বিদ্যমান। তাদের মধ্যে দুটি ভিন্ন সামাজিক প্রেষণা লক্ষ করা যায়। সামাজিক প্রেষণা তৈরি হয় সমাজজীবন থেকে, যেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়। আর এই সামাজিক প্রেষণার অন্যতম দিক হলো নিরাপত্তা লাভ। নিরাপত্তার অভাব একটি ভয়জনিত সামাজিক প্রেষণা। ব্যক্তি তার নিজের জীবন, ধনসম্পদ, মান-মর্যাদা প্রভৃতি হারিয়ে যাবার ভয় থেকেই জন্ম নেয় নিরাপত্তায় অভাববোধ। উদ্দীপকে সোনিয়ার মা খবরের কাগজে বখাটেদের হামলার খবরে আতঙ্কিত হয়ে সোনিয়াকে আর কোথাও একা যেতে দেয় না। যা নিরাপত্তা প্রেষণাকে নির্দেশ করে। অন্যদিকে, সোনিয়া পড়াশোনায় ভালো। যে কঠোর পরিশ্রম করে ক্লাসে প্রথম হওয়ার জন্য। তার মধ্যে সামাজিক প্রেষণার 'কৃতি প্রেষণা' লক্ষ করা যায়। কারণ কৃতি প্রেষণা মানুষকে প্রতিযোগী করে তোলে। ফলে মানুষ তার লক্ষ্য অর্জন করার জন্য সর্বাত্মক প্রচেষ্টা চালিয়ে যায়। এমনকি কৃতি প্রেষণা মানুষকে পরিশ্রমী করে তোলে। যেহেতু সোনিয়া ক্লাসে ১ম হবার জন্য পরিশ্রম করছে সেহেতু তার মধ্যে কৃতি প্রেষণার প্রভাব লক্ষ করা যায়।"
        }
      ]
    },
    {
      "number": "6",
      "uddipok": "আলোর মুখস্থ করার ক্ষমতা ভালো। কিন্ত সে নতুন বিষয় শিক্ষা করার ফলে পূর্বে শিক্ষা করা বিষয় ভুলে যায় আবার অনেক সময় পূর্বে শিক্ষা করা বিষয়ের জন্য নতুন বিষয় ভুলে যায়। আলোর বাবা আতাউর রহমান সাহেব তার ছাত্রদের স্মৃতি পরিমাপ করলেন। ১ম দলকে একটি কবিতা মুখস্থ করতে দিলেন এবং মুখস্থ শেষে তাদের তা লিখতে দিলেন। ২য় দলকে কিছু বিষয় শিখতে দিলেন এবং পরবর্তীতে এ বিষয়ের সাথে আরও কিছু বিষয় মিলিয়ে দিয়ে তা থেকে সঠিক উত্তরগুলো খুঁজে বের করতে দিলেন। ৩য় দলকে একটি বিষয় শেখানোর ১৫ দিন পর তা আবার মনে করতে দিলেন।",
      "tag": "ACC 23",
      "sub_questions": [
        {
          "label": "ক",
          "question": "স্মৃতি ও বিস্মৃতি কী?",
          "explanation": "যে প্রক্রিয়ায় প্রাণী তথ্যকে সংকেতাবদ্ধ করে, সংরক্ষণ করে এবং প্রয়োজনানুসারে পুনরুৎপাদন করে তাকে স্মৃতি বলে। আর পূর্ব শিক্ষণ বা অভিজ্ঞতা যদি পুনরুৎপাদন করতে না পারে তখন তাকে বিস্মৃতি বলে।"
        },
        {
          "label": "খ",
          "question": "স্বল্পস্থায়ী ও দীর্ঘস্থায়ী স্মৃতির মধ্যে পার্থক্য দেখাও।",
          "explanation": "স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পকযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যগুলো মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা। অপরপক্ষে, দীর্ঘস্থায়ী স্মৃতি হলো শিক্ষণ বা অভিজ্ঞতাকে দীর্ঘ সময় পর্যন্ত স্মৃতিতে ধরা রাখা। স্বল্পস্থায়ী স্মৃতি সহজেই মুছে যায় কিন্তু দীর্ঘস্থায়ী, স্মৃতি সহজেই মুছে যায় না। নতুন শিক্ষণ স্বল্পস্থায়ী স্মৃতি মুছে যাবার মূল কারণ, কিন্তু দীর্ঘস্থায়ী স্মৃতিতে নতুন শিখন কোনো প্রভাব বিস্তার করে না।"
        },
        {
          "label": "গ",
          "question": "আলোর ভুলে যাওয়ার ক্ষেত্রে কোন বিষয়গুলো কাজ ব্যাখ্যা করো।",
          "explanation": "উদ্দীপকে আলোর ভুলে যাওয়ার ক্ষেত্রে অনুশিক্ষণ ও পূর্বশিক্ষণ প্রতিবন্ধকতা কাজ করেছে। বিস্মৃতির অন্যতম কারণ অনুশিক্ষণ অতিবন্ধকতা এবং পূর্বশিক্ষণ প্রতিবন্ধকতা। অনুশিক্ষণ প্রতিবন্ধকতা হলো নতুন বিষয় শিক্ষা করার ফলে পূর্বে শিক্ষা করা বিষয় আংশিক বা সম্পূর্ণভাবে ভুলে যাওয়া। কোনো বিষয় শেখার পর সময় বিরতি দিয়ে দ্বিতীয় শিক্ষণ করতে হয়। যদি বিরতি না দিয়ে আরেকটি বিষয় শিখি, তাহলে দেখা যাবে প্রথম বিষয়টির অংশবিশেষ ভুলে গেছি। আবার অনেক সময় দেখা যায়, পূর্বে শিক্ষণ করা বিষয় পরের শিক্ষাকৃত বিষয়ের ওপর প্রভাব বিস্তার করে। ফলে পরের শিক্ষাকৃত বিষয়টির কিছু অংশ বিস্তৃতি হয়। পূর্বের শিক্ষণ এক্ষেত্রে প্রতিবন্ধকতার সৃষ্টি করছে। এই ধরনের প্রতিবন্ধকতাই পূর্ব- শিক্ষণ প্রতিবন্ধকতা নামে পরিচিত। উদ্দীপকে আলোর ক্ষেত্রে উভয় প্রতিবন্ধকতার প্রভাব লক্ষ করা যায়। কারণ একদিকে যে নতুন শিক্ষণ করার ফলে পূর্বের শিক্ষণ ভুলে যায় আবার অনেক সময় পূর্বে শিক্ষণ করা বিষয়ের জন্য নতুন বিষয় ভুলে যায়। এক্ষেত্রে প্রথম ঘটনাটি অনুশিক্ষণ প্রতিবন্ধকতার কাজ করছে এবং পরের ঘটনাটি পূর্বশিক্ষণ প্রতিবন্ধকতার কাজ করছে।"
        },
        {
          "label": "ঘ",
          "question": "আতাউর রহমান সাহেব তার ছাত্রদের স্মৃতি পরিমাপের জন্য ১ম, নি ২য় ও ৩য় দলের ক্ষেত্রে ভিন্ন ভিন্ন পদ্ধতি, ব্যবহার করেছেন? বিশ্লেষণ করো।",
          "explanation": "উদ্দীপকে আতাউর রহমান সাহেব তার ছাত্রদের স্মৃতি পরিমাপের জন্য ১ম, ২য়, ৩য় দলের ক্ষেত্রে পুনরুদ্রেক প্রত্যাভিজ্ঞা ও পুনশিক্ষণ পদ্ধতি ব্যবহার করেন। স্মৃতি পরিমাপের ক্ষেত্রে একটি গুরুত্বপূর্ণ পদ্ধতি হলো পুনরুদ্রেক পদ্ধতি। এই পদ্ধতির সাহায্যে বিশেষত ভাষা বিষয়ক স্মৃতির পরিমাপ করা হয়ে থাকে। এ পদ্ধতির সাহায্যে কাউকে কোনো পাঠ অভ্যাস করতে দেয়া হয়। পাঠ অভ্যাস শেষ হলে কিছু সময় বিশ্রাম দিয়ে তাকে শিক্ষণ বিষয়টি মুখস্থ বলতে বা লিখতে দেওয়া হয়। উদ্দীপকে ১ম দলকে কবিতা মুখস্থ করতে দেন আতাউর রহমান সাহেব এবং মুখস্থ শেষে তাদের লিখতে দেন। এখানে তিনি পুনরুদ্রেক পদ্ধতি ব্যবহার করেন। স্মৃতি পরিমাপের আরেকটি পদ্ধতি হলো প্রত্যাভিজ্ঞা ও পুনর্শিক্ষণ পদ্ধতি। প্রত্যাভিজ্ঞা পদ্ধতিতে পূর্বে অর্জন করা জিনিসের সঙ্গে নতুন জিনিস মিশিয়ে দেয়া হয় এবং পরীক্ষণ পাত্রকে পূর্বে অর্জিত জিনিসগুলো শনাক্ত করতে বলা হয়। উদ্দীপকে আমরা দেখতে পাই, আতাউর রহমান সাহেব ২য় দলকে কিছু বিষয় শিখতে দেন এবং পরবর্তীতে এ বিষয়ের সাথে আরও কিছু বিষয় দিয়ে সঠিক উত্তরগুলো খুঁজতে বলেন। এখানে তিনি প্রত্যাভিজ্ঞা পদ্ধতি ব্যবহার করেন। আবার যে পদ্ধতিতে পূর্বে শিক্ষণ বিষয় আবার নতুন করে শিখতে দেয়া হয় তাকে পুনর্শিক্ষণ পদ্ধতি বলে। উদ্দীপকে আতাউর রহমান সাহেব ৩য় দলকে একটি বিষয় শেখানোর ১৫ দিন পর আবার মনে করতে দেন। এখানে তিনি পুনশিক্ষণ পদ্ধতি ব্যবহার করেন। পরিশেষে বলা যায় স্মৃতি পরিমাপের জন্য উল্লেখিত পদ্ধতিগুলো গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "7",
      "uddipok": "দৃশ্যকল্প-১: চা বিক্রেতা মানিক যারা বাকিতে চা পান করে তাদের নাম মনে রাখতে পারে। কিন্তু যখনই তাদের থেকে সে টাকা আদায় করে নেয় তখন সে তাদের কথা আর মনে রাখে না। দৃশ্যকল্প-২: শাকিল মনোবিজ্ঞান বই পড়ে জানতে পারলো পুরস্কার না পেলেও মানুষের ক্ষেত্রে শিক্ষণ সংঘটিত হয়। সে আরও জানতে পারে মানুষ তার প্রিয় ও আদর্শ ব্যক্তিকে অনুসরণ করে যেমন শিখতে পারে তেমনি অনিচ্ছাকৃতভাবেও কিছু না কিছু শিখতে পারে। আবার কখনো আমরা কোন সমস্যায় পড়লে গভীরভাবে চিন্তা করি এবং হঠাৎ সমস্যার সমাধান পেয়ে যাই।",
      "tag": "ACC 23",
      "sub_questions": [
        {
          "label": "ক",
          "question": "কর্ম সম্পাদন কী?",
          "explanation": "কোনো ব্যক্তি একটি বিশেষ মুহূর্তে যা করে তাই কর্ম সম্পাদন।"
        },
        {
          "label": "খ",
          "question": "শিক্ষণে বলবৃদ্ধি গুরুত্বপূর্ণ কেন?",
          "explanation": "বলবৃদ্ধি শিক্ষণ প্রক্রিয়াকে শক্তিশালী করে বলে তাকে শিক্ষণের অন্যতম উপাদান বলা হয়। বর্ধন ক্রিয়া বা বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। এর ফলে উদ্দীপক-উদ্দীপক সংযোগ বা উদ্দীপক প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। ক্ষুধার্ত প্রাণী সঠিক প্রতিক্রিয়া করার পর যদি খাবার না পায় তাহলে সে এই প্রতিক্রিয়াটি আর শিখবে না। তবে বলবর্ধক পেলে উক্ত প্রতিক্রিয়াটি সে আরও বেশি করবে। তাই প্রেষণার উপযুক্ত বর্ধনক্রিয়া শিক্ষণের একটি প্রয়োজনীয় উপাদান।"
        },
        {
          "label": "গ",
          "question": "দৃশ্যকল্প-১ এ মানিকের ভুলে যাবার সাথে সম্পর্কিত মতবাদ ব্যাখ্যা করো।",
          "explanation": "উদ্দীপকে দৃশ্যকল্প-১ এ মানিকের ভুলে যাবার কারণ হলো অব্যবহারজনিত স্মৃতির অবক্ষয়। শিখনকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। অর্থাৎ অব্যবহারজনিত কারণে কালের প্রবাহে স্মৃতি চিহ্নগুলো ধীরে ধীরে হারিয়ে যায়। ফলে আমরা শিখনকৃত বিষয়গুলো বিস্মৃত হই। এই অব্যবহারজনিত বিস্মৃতির কারণেই আমরা অনেক জানা গল্প বা ঘটনা বিস্মৃত হই। অব্যবহারজনিত কারণে স্মৃতির অবক্ষয় ঘটলেও কোনো কোনো ক্ষেত্রে বা কোনো কোনো সময়ে তা পুনর্জাগরণ হয়ে থাকে। যেমন- বাল্যকালে কোনো একটি ঘটনা ঘটেছিল যার কথা ভুলে গিয়েছে। কিন্তু বৃদ্ধ বয়সে ঘটনাক্রমে হঠাৎ করে স্মৃতির পাতায় বাল্যকালের সেই ঘটনাটি জাগরিত হতে পারে। তবুও বলা যায় যে, শিখনকৃত বিষয় যদি ব্যবহার করা না হয় বা পর্যালোচনা করা না হয়, তাহলে সময়ের সাথে সাথে তা বিস্মৃতির অতল তলে হারিয়ে যায়। উদ্দীপকে চা বিক্রেতা মানিকের দোকানে যারা বাকিতে চা পান করেন, তাদের নাম তিনি মনে রাখতে পারেন। কিন্তু যখন টাকা আদায় করে নেন তখন তিনি আর তাদের নাম মনে রাখেন না। এটি অব্যবহার জনিত স্মৃতির অবক্ষয়ের কারণ। কারণ বিশেষ প্রয়োজনে তিনি নামগুলো শিক্ষণ করেছিলেন এবং প্রয়োজন শেষে তিনি তাদের নাম মনে রাখেননি। অর্থাৎ শিক্ষণকৃত বিষয় যদি আমরা ব্যবহার না করি তাহলে সেটিই একসময় কালের স্রোতে হারিয়ে যাবে। উদ্দীপকে দৃশ্যকল্প-১ এ সেই ঘটনাটিই ঘটেছে।"
        },
        {
          "label": "ঘ",
          "question": "দৃশ্যকল্প-২ এ কয় ধরনের শিক্ষণের কথা বলা হয়েছে? বিশ্লেষণ করো।",
          "explanation": "উদ্দীপকে দৃশ্যকল্প-২ এ তিন ধরনের শিক্ষণের কথা বলা হয়েছে। যথা- সুপ্ত শিক্ষণ, অনুকরণ এবং মডেলিং শিক্ষণ এবং অন্তদৃষ্টিমূলক শিক্ষণ। সন্তুষ্টি বা বলবর্ধক ব্যতীত যে শিখন তাকে সুপ্ত বা প্রচ্ছন্ন শিক্ষণ বলে। অর্থাৎ প্রেষণা যখন খুবই ক্ষীণ অথবা প্রেষণা আছে, কিন্তু উপযুক্ত সন্তুষ্টির অভাব, তখন যে শিক্ষণ হয় তাকে সুপ্ত শিক্ষণ বলে। সুপ্ত শিক্ষণ বলতে আমরা সেই শিক্ষণকে বুঝে থাকি, যা শিক্ষণের সময় আচরণের মধ্যে পরিলক্ষিত হয় না। পরে উপযুক্ত প্রেষণা বা সন্তুষ্টির উপস্থিতিতে আচরণের ভিতর শিক্ষণের উপস্থিতি দেখা যায়। পুরস্কার ছাড়াও যে শিক্ষণ হতে পারে তাই হলো সুপ্ত শিক্ষণের মূল প্রতিপাদ্য বিষয়। অনুকরণ ও মডেলিং হলো একটি বুদ্ধিবৃত্তিক শিক্ষণ প্রক্রিয়া। এটি এক ধরনের বিশেষ ধরনের ক্ষমতা। অনুকরণ এবং মডেলিং এর উদ্দেশ্য হলো অন্যের আচরণ ও আদর্শকে নিজের মধ্যে ধারণ করার চেষ্টা করা। প্রিয় ঘটনা বা ব্যক্তির আর্দশ ও কাজকর্ম অনুকরণ করে নিজের আচরণের পরিবর্তন আনা। উদ্দীপকে দৃশ্যকল্প-২ এ এই বিষয়টি তুলে ধরা হয়েছে। দৃশ্যকল্প-২ এ সর্বশেষ যে শিক্ষণটির বিষয় তুলে ধরা হয়েছে সেটি অন্তর্দৃষ্টিমূলক শিক্ষণ নির্দেশ করছে। এই শিক্ষণে প্রাণীর সমগ্র শিক্ষণ পরিবেশকে একটি সামগ্রিক দৃষ্টিতে প্রত্যক্ষণ করেন। এই প্রত্যক্ষণ থেকেই হঠাৎ করে সমস্যাটির একটি সমাধান বেড়িয়ে আসে। উদ্দীপকে সেই বিষয়টিই তুলে ধরা হয়েছে। সুতরাং বলা হয়, উপরের আলোচনায় বুদ্ধিবৃত্তিক শিক্ষণের তিনটি দিক তুলে ধরা হয়েছে। শিক্ষণ প্রক্রিয়ায় উপরিউক্ত বিষয়গুলো গুরুত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "দৃশ্যকল্প-১: পুলক তার মামাকে দেখতে বাসে করে গ্রামে যাচ্ছে। তার মামা বেশ অসুস্থ। তার মামার ইদানীং মনে হচ্ছে তার মৃত মা তাঁকে ডাকছেন বা তার গায়ে হাত বুলাচ্ছেন। বাসে বসে পুলকের মনে হচ্ছে গাছপালা সব পেছনে দৌড়াচ্ছে। রাতে মধ্য আকাশের চাঁদটিকে তার অনেক বড় মনে হল। দৃশ্যকল্প-২: উদ্দীপক→ ইন্দ্রিয় ও প্রাথমিক অনুভূতি→ A → A এর ব্যাখ্যা→ B",
      "tag": "ACC 23",
      "sub_questions": [
        {
          "label": "ক",
          "question": "প্রতীক ও পটভূমি কী?",
          "explanation": "কোনো একটি নির্দিষ্ট সময়ে আমরা যে বস্তুটি প্রত্যক্ষণ করে থাকি তাকে প্রতীক বলে। আর যার আলোকে চিত্রটি দেখে থাকি তাকে বলে পটভূমি।"
        },
        {
          "label": "খ",
          "question": "সংবেদন সমতা বা অভিযোজন ব্যাখ্যা করো।",
          "explanation": "পরিবেশগত কারণে আচরণের পরিবর্তনকেই বলা হয় সংবেদন সমতা। বিভিন্ন কারণে বাহ্যিক উদ্দীপকগুলোর হ্রাস-বৃদ্ধি ঘটে। কিন্তু আমাদের ইন্দ্রিয়গুলো উদ্দীপনা গ্রহণের সামঞ্জস্য বজায় রেখে চলে। উদ্দীপক ও প্রতিক্রিয়ার এ সামঞ্জস্য বিধানকেই সংবেদন সমতা বা অভিযোজন বলে।"
        },
        {
          "label": "গ",
          "question": "দৃশ্যকল্প-১: এ গাছপালা ও রাতের আকাশের চাঁদ সম্পর্কে পুলকের প্রত্যক্ষণ এবং পুলকের মামার প্রত্যক্ষণ-দুটি বিষয় তুমি কীভাবে ব্যাখ্যা করবে?",
          "explanation": "উদ্দীপকে দৃশ্যকল্প-১ এ পুলকের প্রত্যক্ষণ হলো অধ্যাস বা প্রান্ত- প্রত্যক্ষণ এবং পুলকের মামার প্রত্যক্ষণ হলো অলীক প্রত্যক্ষণ। ভ্রান্ত প্রত্যক্ষণে বাস্তব উদ্দীপক আছে, কিন্তু বাস্তব উদ্দীপককে আমরা ভ্রান্তভাবে প্রত্যক্ষণ করি। সংক্ষেপে আমরা বলতে পারি, কোনো বাস্তব উদ্দীপকে ভ্রান্তভাবে প্রত্যক্ষণ করার নামই হচ্ছে অধ্যাস বা ভ্রান্ত প্রত্যক্ষণ। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা। উদ্দীপকে দৃশ্যকল্প-১ এ পুলকের ঘটনার জন্য ভ্রান্ত প্রত্যক্ষণ দায়ী। পুলক গতি অধ্যাসের কারণে বাসে যাওয়ার সময় তার মনে হচ্ছে গাছপালা সব পিছনে দৌড়াচ্ছে এবং প্রচন্ড অধ্যাসের কারণে রাতে মধ্য আকাশের চাঁদটিকে বড় মনে হচ্ছে। বাস্তবে কোনো উদ্দীপক নেই অথচ তাকে প্রত্যক্ষণ করা হয়- এরূপ প্রত্যক্ষণই অলীক প্রত্যক্ষণ। অর্থাৎ অবাস্তব উদ্দীপকের প্রত্যক্ষণই হচ্ছে অলীক প্রত্যক্ষণ। উদাহরণস্বরূপ, আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকে দৃশ্যকল্প-১ এ পুলকের মামার ঘটনার জন্য দায়ী অলীক প্রত্যক্ষণ। যার কারণে তার মনে হচ্ছে তার মৃত মা তাকে ডাকছেন। সাধারণত মস্তিষ্কের বিকৃতি ও মানবিক অস্বাভাবিকতাই অলীক প্রত্যক্ষণের জন্য দায়ী। সুতরাং বলা যায়, পুলক ও তার মামার ঘটনাটি দুটি আলাদা প্রত্যক্ষণ। যেখানে পুলকের ভ্রান্ত প্রত্যক্ষণের বাস্তব ভিত্তি আছে কিন্তু পুলকের মামার অলীক প্রত্যক্ষণের বাস্তব ভিত্তি নেই।"
        },
        {
          "label": "ঘ",
          "question": "দৃশ্যকল্প-২: এ প্রদর্শিত চিত্রের A ও B এর তুলনামূলক বিশ্লেষণ করো।",
          "explanation": "দৃশ্যকল্প-২ এ প্রদর্শিত চিত্রের মাধ্যমে সংবেদন প্রক্রিয়াকে নির্দেশ করা হয়েছে। চিত্রে 'A' এবং 'B' দ্বারা স্নায়ুপথ এবং সংবেদনকে বোঝানো হয়েছে। প্রাণীর বিভিন্ন ইন্দ্রিয়যন্ত্র পরিবেশ থেকে তথ্য সংগ্রহ করে তা মস্তিষ্কে প্রেরণ করে এবং সেখানে এসব তথ্য সম্পর্কে যে প্রাথমিক বোধ বা ধারণা জন্মে তাকেই সংবেদন বলে। উদ্দীপকসমূহ যেমন- আলো, শব্দ, তাপ, ইত্যাদি ইন্দ্রিয়ে প্রাথমিক অনুভূতির সৃষ্টি করে। ইন্দ্রিয়সমূহে যেসব গ্রাহক কোষ আছে সেগুলো নিজ নিজ উদ্দীপকের প্রতি সংবেদনশীল'। তাই এসব উদ্দীপকের উপস্থিতিতে গ্রাহক কোষগুলোর মধ্যে এক ধরনের জৈব রাসায়নিক ক্রিয়ার উৎপত্তি ঘটে। ফলে গ্রাহক কোষের মধ্যে স্নায়ুপ্রবাহের সৃষ্টি হয়। এই প্রবাহ অন্তর্মুখী স্নায়ুপথের মাধ্যমে মস্তিষ্কের থ্যালামাসে যায়। গুরুমস্তিষ্কের নির্দিষ্ট সংবেদন কেন্দ্রে প্রেরিত প্রবাহসমূহ পুনরায় আর এক ধরনের জৈব রাসায়নিক প্রক্রিয়া সম্পন্ন করে। ফলে ব্যক্তি চেতনায় এক নতুন অভিজ্ঞতা লাভ করে যাকে সংবেদন বলা হয়। উদ্দীপকে দৃশ্যকল্প-২ এ প্রদর্শিত ছকে দেখা যাচ্ছে, কোনো উদ্দীপক ইন্দ্রিয়ে ইন্দ্রিয়ে প্রাথমিক প্রাথমিক অনুভূতির অনুভূতির সৃষ্টি সৃষ্টি করে। করে। 'A' তে প্রদর্শিত স্নায়ুপথের মাধ্যমে মস্তিষ্কের নির্দিষ্ট অংশে জৈব প্রক্রিয়া বা ব্যাখ্যা বিশ্লেষণ শেষে এক নতুন অভিজ্ঞতা সৃষ্টি করে যেটা 'B' তে প্রদর্শিত সংবেদন এর মাধ্যমে প্রত্যক্ষণের জন্ম দেয়। পরিশেষে বলা যায়, সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। একে মনোদৈহিক ক্রিয়াও বলা যায়।"
        }
      ]
    }
  ]
}