{
  "title": "খুলনা মহিলা কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "সক্রেটিস, এরিস্টটল, প্লেটো প্রমুখ বিখ্যাত দার্শনিকসহ অন্যান্য মধ্যযুগীয় দার্শনিকরা মনোবিজ্ঞানকে অবৈজ্ঞানিকভাবে ব্যাখ্যা করার চেষ্টা করেছেন। তবে এ কথা চরম সত্য যে, মনোবিজ্ঞানকে বৈজ্ঞানিক ভিত্তির উপর দাঁড় করানোর ক্ষেত্রে এ সকল দার্শনিকদের অবদান রয়েছে। এ সকল দার্শনিকদের মনোবিজ্ঞান সম্পর্কিত ব্যাখ্যাকে পরিবর্তন, পরিমার্জন করেই আমরা আজকের মনোবিজ্ঞানকে পেয়েছি।",
      "tag": "KGWC 23",
      "sub_questions": [
        {
          "label": "ক",
          "question": "মনোবিজ্ঞান কী?",
          "explanation": "মনোবিজ্ঞান হলো প্রাণীর আচরণ ও মানসিক প্রক্রিয়ার বিজ্ঞান।"
        },
        {
          "label": "খ",
          "question": "মনোবিজ্ঞানের সংজ্ঞা বিশ্লেষণে গুরুত্বপূর্ণ বিষয়সমূহ উল্লেখ করো।",
          "explanation": "মনোবিজ্ঞান হলো এমন একটি বিজ্ঞান যা মানুষ ও প্রাণীর আচরণ এবং মানসিক প্রক্রিয়া সম্বন্দ্বে অনুধ্যান করে। মনোবিজ্ঞানের সংজ্ঞা বিশ্লেষণে গুরুত্বপূর্ণ চারটি বিষয় ভূমিকা রাখে। আচরণ, মানসিক প্রক্রিয়া, মানুষ ও প্রাণী এবং বিজ্ঞান- এই চারটি বিষয় মনোবিজ্ঞানের সংজ্ঞা বিশ্লেষণে গুরুত্বপূর্ণ ভূমিকা পালন করে। কারণ, বিজ্ঞানসম্মতভাবে মানুষ ও প্রাণীর আচরণ বিশ্লেষণ করাই মনোবিজ্ঞানের বিষয়। আচরণের আলোচনা, পর্যালোচনা ও পরীক্ষা-নিরীক্ষায় মনোবিজ্ঞানে বিজ্ঞানের শর্তসমূহ পালন করা হয়।"
        },
        {
          "label": "গ",
          "question": "উদ্দীপকে উল্লিখিত প্রাচীন দার্শনিকদের ভাবনায় মনোবিজ্ঞান সম্পর্কে কি কি বিষয় উঠে এসেছে? ব্যাখ্যা করো।",
          "explanation": "উদ্দীপকে উল্লিখিত প্রাচীন দার্শনিকদের ভাবনায় মনোবিজ্ঞান সম্পর্কে বিভিন্ন বিষয় উঠে এসেছে। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। মনোবিজ্ঞানের প্রাচীন যুগের আলোচনা আত্মাকে কেন্দ্র করে আবর্তিত হয়েছে। সক্রেটিস, এরিস্টটল, প্লেটোসহ বিভিন্ন মধ্যযুগীয় দার্শনিকরাও আত্মা ও দেহের কার্যাবলি হিসেবে সংবেদন, শিক্ষণ, প্রত্যক্ষণ, ব্যক্তিত্ব প্রভৃতি বিষয় সম্পর্কে কল্পনাপ্রসূত ব্যাখ্যা প্রদান করেন। মানুষের আচরণ ব্যাখ্যা করার জন্য মূলত আত্মার ধারণা ব্যবহার করেন। পরবর্তীতে মধ্যযুগের তাত্ত্বিকরা আত্মানির্ভর ধারণা থেকে কিছুটা বেরিয়ে আসতে পারলেও পুরোপুরি বর্জন করতে পারেননি। উদ্দীপকে যে বিষয়টি তুলে ধরা হয়েছে। সেখানে প্রাচীন ও মধ্যযুগের দার্শনিকরা মনোবিজ্ঞানকে অবৈজ্ঞানিকভাবে ব্যাখ্যা করার চেষ্টা করলেও মনোবিজ্ঞানকে বৈজ্ঞানিক ভিত্তিতে দাঁড় করানোর ক্ষেত্রে এ সকল দার্শনিকদের অবদান রয়েছে। সুতরাং বলা যায়, মনোবিজ্ঞান সম্পর্কিত বিভিন্ন মতবাদ পরিবর্তন, পরিমার্জন করেই আজকের মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করেছে।"
        },
        {
          "label": "ঘ",
          "question": "উদ্দীপকে বিখ্যাত দার্শনিকেদের মনোবিজ্ঞানের ধারণাকে বাতিল করতে হলে তুমি কী প্রামাণ্য যুক্তি দেখাবে।",
          "explanation": "উদ্দীপকের বিখ্যাত দার্শনিকদের মনোবিজ্ঞান ধারণাকে বাতিল করতে মনোবিজ্ঞানের বৈজ্ঞানিক প্রামাণ্য যুক্তি উপস্থাপন করতে পারি। মনোবিজ্ঞানের ভিত্তি গড়ে উঠেছে মূলত দর্শন ও শরীরবিদ্যাকে কেন্দ্র করে। যেখানে প্রাচীন দার্শনিকগণ যথা- সক্রেটিস, প্লেটো ও এরিস্টটল প্রমুখ মনীষী গুরুত্বপূর্ণ ভূমিকা পালন করেন। তাদের আলোচনার কেন্দ্রবিন্দু ছিলো আত্মা, মন ও মানব প্রকৃতি সম্পর্কিত বিভিন্ন প্রশ্ন ও তার সমাধানকে ঘিরে। কিন্তু আধুনিক মনোবিজ্ঞান এগুলো ছাড়াও মানুষ ও প্রাণীর আচরণ ও মানসিক কার্যাবলি সংক্রান্ত বিভিন্ন মৌলিক বিষয় যেমন- প্রেষণা, শিক্ষণ, স্মৃতি, বিস্মৃতি, প্রত্যক্ষণ, বুদ্ধি, ব্যক্তিত্ব, চিন্তন, আবেগ প্রভৃতি বিষয় নিয়ে আলোচনা করে। প্রাচীন দার্শনিকগণ যেখানে সংবেদন, শিক্ষণ, প্রত্যক্ষণ ব্যক্তিত্ব নিয়ে কল্পনা প্রস্তুত ব্যাখ্যা প্রদান করেন সেখানে আধুনিক মনোবিজ্ঞানীগণ গবেষণাগারে পরীক্ষা-নিরীক্ষার মাধ্যমে কোন একটি বিষয় সম্পর্কে মতামত প্রদান করেন। সুবিন্যস্ত ও সুপরিকল্পিত অবস্থায় কোন বস্তু বা ঘটনাকে নিরপেক্ষভাবে বিশ্লেষণ করে আমাদের সামনে উপস্থাপন করে। উদ্দীপকে প্রাচীন দার্শনিকগণ ও মধ্যযুগীয় দার্শনিকগণ মনোবিজ্ঞানকে অবৈজ্ঞানিকভাবে ব্যাখ্যা করলেও বৈজ্ঞানিক ভিত্তিতে দাঁড় করানোর পিছনে ঐ সকল দার্শনিকদের অবদান অনস্বীকার্য। কেননা তাঁদের চিন্তার ঐ সকল ধারণাকে পরিবর্তন, পরিমার্জন করে বর্তমান মনোবিজ্ঞান যথেষ্ঠ উন্নতি লাভ করেছে। পরিশেষে বলতে পারি, পরীক্ষা-নিরীক্ষার মাধ্যমে মনোবিজ্ঞানীগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। যার জন্য প্রাথমিক পর্যায়ের মনোবিজ্ঞানকে আত্মা বা মনের বিজ্ঞান বলা হতো কিন্তু বর্তমানে মন বা আত্মাকে বাদ দিয়ে আচরণ ও মানসিক প্রক্রিয়াকে মনোবিজ্ঞানের বিষয়বস্তু হিসেবে গ্রহণ করা হয়েছে।"
        }
      ]
    },
    {
      "number": "2",
      "uddipok": "সমাজে মানুষ গ্রহণযোগ্যতা চায়। একে অন্যের উপর প্রভাব বিস্তার করতে চায়। ব্যক্তির আচরণ ও মানসিক প্রক্রিয়া পর্যালোচনায় মনোবিজ্ঞান কালক্রমে উন্নতি লাভ করে আধুনিক যুগের বর্তমান অবস্থায় এসেছে। মানুষের শিক্ষা, স্মৃতি, প্রেষণা, বুদ্ধি এসবের প্রায়োগিক দিক সম্পর্কে মনোবিজ্ঞানী তাকে বিজ্ঞানসম্মতভাবে সহায়তা করে থাকেন।",
      "tag": "KGWC 23",
      "sub_questions": [
        {
          "label": "ক",
          "question": "ক্রাইডার এবং সঙ্গীদের প্রদত্ত মনোবিজ্ঞানের সংজ্ঞাটি উল্লেখ করো।",
          "explanation": "ক্রাইডার, গোথালস, কেভানাহ ও মলোমন বলেন, 'মনোবিজ্ঞানকে আচরণ ও মানসিক প্রক্রিয়া বিজ্ঞানম্মত অনুধ্যান হিসেবে সংজ্ঞায়িত করা যেতে পারে।'"
        },
        {
          "label": "খ",
          "question": "মনোবিজ্ঞানের গবেষণাগার কত সালে এবং কোথায় প্রতিষ্ঠিত হয় ?",
          "explanation": "মনোবিজ্ঞানের প্রথম গবেষণাগারটি ১৮৭৯ সালে জার্মানির লিপজিগ বিশ্ববিদ্যালয়ে প্রতিষ্ঠিত হয়। মনোবিজ্ঞানের ইতিহাসে এটি একটি অত্যন্ত গুরুত্বপূর্ণ ঘটনা, কারণ এই গবেষণাগার স্থাপনের মাধ্যমেই মনোবিজ্ঞান আনুষ্ঠানিকভাবে দার্শনিকতা থেকে পৃথক হয়ে একটি স্বাধীন বিজ্ঞান হিসেবে প্রতিষ্ঠা লাভ করে। জার্মান মনোবিজ্ঞানী ভিলহেল্ম ভুণ্ট (Wilhelm Wundt) এটি প্রতিষ্ঠা করেছিলেন এবং এর ফলেই পরীক্ষামূলক মনোবিজ্ঞানের সূচনা হয়।"
        },
        {
          "label": "গ",
          "question": "মনোবিজ্ঞানকে ক্রমবিকাশ উদ্দীপকের আলোকে বর্ণনা করো।",
          "explanation": "মনোবিজ্ঞান বিজ্ঞান হিসেবে বিবেচিত, তার একটি দীর্ঘ ইতিহাস আছে। উদ্দীপকের আলোকে বর্ণনা করা হলো- মনোবিজ্ঞানের ইতিহাস প্রধানত তিন ভাগে বিভক্ত। প্রাচীন যুগ, মধ্যযুগ, আধুনিক যুগ। মনোবিজ্ঞান বিকাশে প্রাচীন যুগে যেসব মনীষী অবদান রেখেছেন তারা হলেন- হিপোক্রেটিস, সক্রেটিস, প্লেটো, এরিস্টটল প্রমুখ। হিপোক্রেটিস সর্বপ্রথম মানুষের আচরণের জৈবিক কারণ ব্যাখ্যা করার প্রয়াস পান। সক্রেটিস আত্মাকে বুদ্ধিগত নৈতিক শক্তি মনে করতেন, যা ভালো বা মন্দ আচরণের জন্য দায়ী। এরিস্টটল মানুষ ও প্রাণীর আচরণের নিয়ন্ত্রক হিসেবে মানবাত্মা ও জীবাত্মাকে কল্পনা করেন। মনোবিজ্ঞানের প্রাচীন যুগের আলোচনায় আত্মার ধারণাকে কেন্দ্র করে আবর্তিত হয়েছে। মধ্যযুগে মূলত ধর্মীয় দার্শনিকরা যেমন- সেন্ট অগাস্টিন, টমাস একুইনাস প্রমুখ মনীষী মনোবিজ্ঞান বিকাশে গুরুত্বপূর্ণ ভূমিকা রাখেন। পরবর্তীতে ১৮৭৯ সালে মনোবিজ্ঞানী উইলহেম উন্ড কর্তৃক মনোবিজ্ঞান গবেষণাগার প্রতিষ্ঠার পর থেকে মনোবিজ্ঞানের আধুনিক যুগের সূত্রপাত হয়। উদ্দীপকে মূলত সেই বিষয়টি তুলে ধরা হয়েছে। যেখানে ব্যক্তির আচরণ ও মানসিক প্রক্রিয়ার পর্যালোচনায় মনোবিজ্ঞান কালক্রমে উন্নতি লাভ করে আধুনিক যুগের বর্তমান অবস্থায় এসেছে। কারণ মনোবিজ্ঞানের আধুনিক যুগ ব্যাপক বিস্তৃত এবং এই যুগে মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করেছে। এক্ষেত্রে মনোবিজ্ঞানীদের আবিষ্কৃত বিভিন্ন দৃষ্টিভঙ্গি বা মতবাদ বিশেষ ভূমিকা রেখেছে।"
        },
        {
          "label": "ঘ",
          "question": "উদ্দীপকের আলোকে মনোবিজ্ঞান কোন ধরনের বিজ্ঞান তা ব্যাখ্যা করো।",
          "explanation": "উদ্দীপকের আলোকে মনোবিজ্ঞান হলো পরীক্ষণ বিষয়ক বিজ্ঞান বা পরীক্ষণ মনোবিজ্ঞান। পরীক্ষণ মনোবিজ্ঞান মনোবিজ্ঞানের একটি মৌলিক শাখা। মনোবিজ্ঞানের এই শাখায় পরীক্ষণ পদ্ধতির সাহায্যে উপাত্ত সংগ্রহ করে তার ব্যাখ্যা ও বিশ্লেষণ করা হয়। পরীক্ষণ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে পরীক্ষণ পাত্রের উপর উদ্দীপকের প্রতি প্রতিক্রিয়া সম্পর্কে গবেষণা করা হয়। ব্যক্তির আচরণ ও মানসিক প্রক্রিয়ার মৌলিক কারণ পরীক্ষণের মাধ্যমে খুঁজে বের করা হয়। আচরণ সম্পর্কিত সকল তত্ত্বই পরীক্ষণের মাধ্যমে প্রাপ্ত তথ্যের উপর ভিত্তি করে প্রতিষ্ঠিত। উদ্দীপকে দেখা যায়, ব্যক্তির আচরণ ও মানসিক প্রক্রিয়া পর্যালোচনায় মনোবিজ্ঞান কালক্রমে উন্নতি লাভ করে আধুনিক যুগের বর্তমান অবস্থায় এসেছে। আর এটি সম্ভব হয়েছে উইলহেম উন্ড কর্তৃক মনোবৈজ্ঞানিক গবেষণাগার স্থাপনের মাধ্যমে পরীক্ষণমূলক মনোবিজ্ঞানের যাত্রার মধ্য দিয়ে। যেখানে মানুষের শিক্ষা, স্মৃতি, প্রেষণা, বুদ্ধি এসবের প্রায়োগিক দিক সম্পর্কে গবেষণা ও পরীক্ষা-নিরীক্ষা করা হয়। পরিশেষে বলা যায়, পরীক্ষণ মনোবিজ্ঞানের অশেষ অবদানের ফলেই মনোবিজ্ঞান বিজ্ঞান হিসেবে স্বীকৃতি লাভ করেছে।"
        }
      ]
    },
    {
      "number": "3",
      "uddipok": "সুমন মোমিনকে বলল, \"পৃথিবীটা কত সুন্দর! এর রূপলাবণ্য আমাদের মোহিত করে। পৃথিবীর গাছপালা, নদীনালা, জীবজন্তু প্রভৃতি বিভিন্নভাবে ছড়িয়ে ছিটিয়ে আছে। \"মোমিন বলল, \"আরে সুমন, তুমি তো জান না, একজন মানুষের মধ্যে অনেকগুলো স্নায়ুকোষ আছে। একেক ধরনের স্নায়ুকোষের একেক গুণ। কোনটি সরু চুল বা আঁশের মতো, কোনটি লম্বা তন্তুর মতো। এগুলোর বিভিন্ন ইন্দ্রিয় থেকে উদ্দীপনা বহন করে মস্তিষ্কে নিয়ে আসে অথবা মস্তিষ্ক থেকে মাংসপেশি বা গ্রন্থিতে নিয়ে যায়।\"",
      "tag": "KGWC 23",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাই স্নায়ুতন্ত্র।"
        },
        {
          "label": "খ",
          "question": "স্নায়ুকোষ বলতে কী বোঝায়?",
          "explanation": "স্নায়ুকোষ হলো স্নায়ুতন্ত্রের মৌলিক একক। স্নায়ুতন্ত্রের মাধ্যমে তথ্যকে সঞ্চালিত করাই হলো স্নায়ুকোষের বিশেষত্ব। প্রতিটি স্নায়ুকোষেরই স্নায়ু প্রবাহ উৎপন্ন এবং পরিবহণ করার ক্ষমতা রয়েছে। একটি মস্তিষ্কে কতকগুলো স্নায়ুকোষ আছে যে সম্পর্কে কোন সুনির্দিষ্ট পরিমাণ না থাকলেও গবেষকগণ মনে করেন যে, মস্তিষ্ক প্রায় ১০০ থেকে ২০০ বিলিয়ন স্নায়ুকোষ ধারণ করে।"
        },
        {
          "label": "গ",
          "question": "সরু চুল বা আঁশের মতো অথবা লম্বা তন্তুর মতো বলতে মোমিন কী বোঝাতে চেয়েছে? তুমি তার গঠনপ্রণালি বর্ণনা করো।",
          "explanation": "উদ্দীপকে সরু চুল বা আঁশের মতো অথবা লম্বা তন্তুর মতো বলতে মোমিন স্নায়ুকোষ বা নিউরনকে বুঝিয়েছেন। স্নায়ুকোষ কোষদেহ নামক সাইটোপ্লাজম নামক অপেক্ষাকৃত তরল পদার্থ নিয়ে গঠিত। সাইটোপ্লাজমের মধ্যে রয়েছে ক্রমোফিল, গলজিবডি, মাইটোকন্ড্রিয়া, ভ্যাকুউল, লাইসোজম ইত্যাদি। কোষে অবস্থিত অপেক্ষাকৃত ঘন গোলাকার ক্ষুদ্র পিণ্ডকে বলা হয় কোষকেন্দ্র। কোষদেহের বাহ্যিক আচরণকে বলা হয় কোষ আবরণ। যা অন্যান্য অঙ্গের তুলনায় অপেক্ষাকৃত শক্ত। স্নায়ুকোষের আরেকটি গুরুত্বপূর্ণ অংশ হলো স্নায়ুকেশ। স্নায়ুকেশ কোষদেহের সঙ্গে সংলগ্ন সরু কতকগুলো চুল বা আঁশ। এগুলোর আবরণ নেই। এই স্নায়ুকেশগুলো উদ্দীপনা গ্রহণ করে এবং কোষদেহে তা প্রেরণ করে। স্নায়ুকোষের আরেকটি অংশ স্নায়ুশাখা। স্নায়ুশাখাগুলো সাধারণত পেশি বা গ্রন্থি অথবা অন্য কোনো বার্তা গ্রহণকারী স্নায়ুকোষের সঙ্গে সংযুক্ত থাকে। প্রতিটি স্নায়ুকোষের একটি স্নায়ুশাখা থাকে। তবে স্নায়ুশাখার দৈর্ঘ্য বিভিন্ন রকম হতে পারে। স্নায়ুশাখা একটি সাদা অপরিবাহী বহিরাবরণ দ্বারা আবৃত, একে মায়েলিনমিথ বলা হয়। প্রতিটি স্নায়ুশাখার শীর্ষে কতকগুলো প্রান্তগুচ্ছ রয়েছে এবং প্রতিটি প্রান্তগুচ্ছের শেষে রয়েছে প্রান্ত শীর্ষক। যার মাধ্যমেই মূলত স্নায়ুকোষ তার নিকটবর্তী স্নায়ুকোষ, গ্রন্থি বা পেশিকে উদ্দীপ্ত করে।"
        },
        {
          "label": "ঘ",
          "question": "মোমিনের বর্ণনা অনুযায়ী স্নায়ুকোষের কাজ ব্যাখ্যা করো।",
          "explanation": "উদ্দীপকে মোমিনের বর্ণনা অনুযায়ী স্নায়ুকোষ বিভিন্ন ধরনের কাজ করে। কার্যাবলির ভিত্তিতে স্নায়ুকোষকে চার ভাগে ভাগ করা হয়। সংবেদী স্নায়ুকোষ, গতিবাহী স্নায়ুকোষ, সংযোজক স্নায়ুকোষ এবং ইন্দ্রীয় স্নায়ুকোষ। সংবেদী স্নায়ুকোষগুলোর কাজ হলো শরীরের বিভিন্ন ইন্দ্রিয় থেকে সংবেদন বা উদ্দীপনা বহন করে মস্তিষ্কে নিয়ে আসা। গতিবাহী, স্নায়ুকোষগুলোর কাজ হলো মস্তিষ্কে উৎপন্ন স্নায়ুপ্রবাহ বহন করে মাংসপেশি বা গ্রন্থিসমূহে নিয়ে যাওয়া। গতিবাহী স্নায়ুকোষগুলো আবার তিন ভাগে ভাগ করা হয়। সংযোজক স্নায়ুকোষগুলো স্নায়ুতন্ত্রের ভিতরে অবস্থান করে এবং অন্তমুখী স্নায়ুকোষের সাথে বহিমুখী স্নায়ুকোষের সংযোগ এবং সমন্বয় সাধন করে। ইন্দ্রিয় স্নায়ুকোষ পার্থিব জগতের বিভিন্ন উদ্দীপক দ্বারা উদ্দীপ্ত হয় এবং সংবেদী কোষে বৈদ্যুতিক প্রবাহ সৃষ্টি করে। উদ্দীপকে মোমিন যে স্নায়ুকোষের যে বর্ণনা দিয়েছিলো তা মানবদেহের গুরুত্বপূর্ণ অংশ। কারণ এই স্নায়ুকোষগুলো বিভিন্ন ইন্দ্রিয় থেকে উদ্দীপনা বহন করে মস্তিষ্কে নিয়ে আসে এবং মস্তিষ্ক থেকে মাংসপেশি রা গ্রন্থিতে নিয়ে যায়। সুতরাং মোমিনের বর্ণনানুসারে, উদ্দীপকের বিষয়বস্তুটি নিউরন বা স্নায়ুকোষ। এটি মানবদেহে বিভিন্ন ধরনের কাজ করে।"
        }
      ]
    },
    {
      "number": "4",
      "uddipok": "মাহাবুব বিশ্ববিদ্যালয় থেকে পাস করে চাকরি নিয়ে রীমাকে বিয়ে করে। বিয়ের দুই বছর পর তাদের একটি শিশু জন্ম নেয়। বাবা মা দুজনই খুব খুশি। জন্মলাভের পরপরই শিশু সজোরে কান্না শুরু করে। মা তাকে বুকের দুধ পান করালে কান্না থেমে যায়। আবার কিছুক্ষণ পর শিশুটি কান্না শুরু করলে মা তাকে দুধ পান করায় এবং তার কান্না থেমে যায় যায়।",
      "tag": "KGWC 23",
      "sub_questions": [
        {
          "label": "ক",
          "question": "প্রেষণা কী?",
          "explanation": "যে শক্তি মানুষ বা প্রাণীকে কোনো কাজের প্রেরণা জোগায় বা উদ্দীপিত করে বা চালিত করে তাই প্রেষণা।"
        },
        {
          "label": "খ",
          "question": "প্রেষণা চক্র ব্যাখ্যা করো।",
          "explanation": "মানুষ ও প্রাণীর জীবনে অভাববোধ, তাড়না, করণ আচরণ, উদ্দেশ্য সাধন ও বিশ্রাম প্রক্রিয়া যে ক্রমান্বয়ে চক্রাকারে চলতে থাকে তাকে প্রেষণা চক্র বলে। প্রেষণা শুরু হয় অভাববোধ থেকে। অর্থাৎ প্রথমে শরীরাভ্যন্তরে অভাববোধ দেখা দেয়। ফলে অভাববোধ থেকে উদ্ভূত অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। অতঃপর প্রাণী উদ্দেশ্য সাধনের জন্য বিভিন্ন ধরনের আচরণ করে এবং পরিশেষে তার উদ্দেশ্য সাধন হলে সে বিশ্রাম গ্রহণ করে। পরে আবার একই ঘটনার পুনরাবৃত্তি ঘটতে থাকে। মানুষ ও প্রাণীর জীবনে চক্রাকারে আবর্তিত হওয়া এই ঘটনাকে 'প্রেষণা চক্র' বলে।"
        },
        {
          "label": "গ",
          "question": "উদ্দীপকে উল্লেখিত প্রেষণার বৈশিষ্ট্যসমূহ উল্লেখ করো।",
          "explanation": "উদ্দীপকে উল্লেখিত শিশুটির মধ্যে জৈবিক প্রেষণা বিদ্যমান। জন্মের পর থেকেই মানুষ ক্ষুধার তাড়না অনুভব করতে থাকে। যখন আমাদের পাকস্থলী শূন্য হয়ে পড়ে এবং এর পেশীগুলো সংকুচিত হতে থাকে তখন আমরা ক্ষুধার তাড়না অনুভব করি। অবশ্য পাকস্থলী কেটে বাদ দিয়েও দেখা গেছে যে প্রাণী ক্ষুধার তাড়না অনুভব করে। প্রত্যেক প্রাণীর ক্ষেত্রে ক্ষুধা চক্রকারে উপস্থিত হয়। মূলত দেহের ক্ষয়পূরণ ও বৃদ্ধি সাধনে খাদ্য গ্রহণের প্রয়োজন হয়। ক্ষুধা মানসিক ও শারীরিক ভাবে প্রকাশ পায়। উদ্দীপকে সদ্য জন্ম নেওয়া শিশুটি সজোরে কান্না করতে থাকে। তার মা যখন তাকে দুধ পান করায় তখন যে কান্না থামিয়ে দেয়। যা জৈবিক প্রেষণার প্রাণীর শারীরিক তাগিদ বা প্রয়োজন থেকে সৃষ্ট ক্ষুধাজনিত প্রেষণাকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত একটি প্রেষণা তোমার বইয়ের আলোকে ব্যাখ্যা করো।",
          "explanation": "উদ্দীপকে উল্লেখিত ঘটনা জৈবিক প্রেষণা ক্ষুধাকে নির্দেশ করে। যেসব প্রেষণা প্রাণীর জৈবিক অস্তিত্ব থেকে উদ্ভব হয় তাকে শরীরবৃত্তিয় প্রেষণা বা জৈবিক প্রেষণা বলে। মূলত প্রাণীর শরীরে বিপাক ক্রিয়ার ফলেই এসব প্রেষণার সৃষ্টি হয়ে থাকে। আবার, জৈবিক প্রেষণা যেহেতু প্রাণীর জন্মগত ও কোনোরূপ শিক্ষণ ব্যতীত উৎপন্ন হয়ে থাকে, তাই একে সহজাত প্রেষণাও বলা হয়ে থাকে। মানুষ ও প্রাণীর উভয়ের ক্ষেত্রেই জৈবিক তাগিত সমানভাবে কার্যকরী। এই তাগিদ এতটাই জরুরি হয়ে থাকে যে, এর পরিতৃপ্তি অনেকটা বাধ্যতামূলক হয়ে পড়ে। উপরের উদ্দীপকে আমরা দেখতে পাই যে, শিশুটি জন্ম লাভের পর কান্না করতে থাকে। যেমন তার মা তাকে দুধ পান করান, তখন কান্না থেমে যায়। আবার কান্না শুরু করলে আবার দুধ পান করান এবং শিশুটির কান্না থেমে যায়। শিশুটির এই ঘটনাটি জৈবিক প্রেষণা ক্ষুধার তাড়নার ফলে ঘটে। কারণ যখন তাড়না জেগে ওঠে তখন খাবার খেতে হয়। খাবার গ্রহণের ফলে শারীরিক ও মানসিক স্বস্তি ফিরে আসে। তার জন্য শিশুটি কান্না থামিয়ে দেয়। পরিশেষে বলা যায় যে, জৈবিক প্রেষণা সকল প্রাণীর মধ্যে বিদ্যমান এবং তা জীবনধারণের জন্য অপরিহার্য। এ কারণে প্রতিটি প্রাণীর জন্য জৈবিক প্রেষণা পূরণ করা বাধ্যতামূলক।"
        }
      ]
    },
    {
      "number": "5",
      "uddipok": "বাবা মা দু'জনে কলেজের শিক্ষক। তাদের দুই ছেলে। বড় ছেলে সুমন ষষ্ঠ শ্রেণিতে ও ছোট ছেলে রাজন চতুর্থ শ্রেণিতে পড়ে। তারা দুজনই। মেধাবী। তবে প্রায়ই তাদের মধ্যে নানা বিষয় নিয়ে দ্বন্দ্ব লেগে থাকে। সুমন ছোট ভাইকে বকা দেয়, তার টেবিল থেকে বই, স্কুল ব্যাগ ফেলে, দেয়, জিনিসপত্র ভেড়ো ফেলে এবং প্রায়ই ঝগড়া ও মারামরি করে। আবার রাজন তার বড় ভাই সুমনের আক্রমণ সহ্য করে তার কথা মেনে নেয় এবং তারা মিলেমিশে থাকার চেষ্টা করে।",
      "tag": "KGWC 23",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলে।"
        },
        {
          "label": "খ",
          "question": "হৃদপিণ্ডের প্রতিক্রিয়ার ঘটনাটি ব্যাখ্যা করো।",
          "explanation": "আবেগ হলো প্রাণীর দেহে একটি আলোরিত অবস্থা যা তার অভিজ্ঞতা, আচরণ ও শারীরিক পরিবর্তনের মাধ্যমে প্রকাশ পায়। হৃৎপিন্ডের প্রতিক্রিয়ার মাধ্যমে আবেগকালীন অবস্থা প্রকাশ পায়। আবেগের সময় হৃৎপিন্ডের স্বাভাবিক ক্রিয়া ব্যাহত হয়। ফলে আমাদের বুক ধড়ফড় করে। আবেগের সময় হৃৎপিন্ডের ক্রিয়া দ্রুত হতে দ্রুততর হয়। ইলেকট্রোকার্ডিওগ্রাফ এর সাহায্যে হৃৎপিন্ডের এই পরিবর্তন পরিমাপ করা যায়।"
        },
        {
          "label": "গ",
          "question": "সুমনের আচরণে বয়সভিত্তিক আবেগের ধরন ব্যাখ্যা করো।",
          "explanation": "উদ্দীপকে সুমনের আচরণে বয়সভিত্তিক আবেগের ধরন প্রকাশ পায়। এ ধরনের আচরণের কারণ হচ্ছে আবেগ। উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায়- তাকে আবেগ বলে। ভয়, ক্রোধ, হিংসা প্রভৃতি আবেগের উদাহরণ। আবার আবেগের একটি আচরণগত দিক রয়েছে। যখন আবেগের সৃষ্টি হয় তখন প্রাণীর আচরণের ভিতরে সুনির্দিষ্ট পরিবর্তন লক্ষ করা যায়। আবেগকালীন আচরণ স্বাভাবিক অবস্থার আচরণ অপেক্ষা অধিকতর বেগ সম্পন্ন হয়। আবেগে মানুষ অতিরিক্ত হাসে বা কান্না করে, বেশি অস্থির হয়। এজন্যই আবেগ স্বাভাবিক প্রতিক্রিয়া থেকে ভিন্নতর। উদ্দীপকে বর্ণিত সুমন এবং রাজন দুই ভাই। তাদের প্রায়ই বিভিন্ন বিষয় নিয়ে নিজেদের মধ্যে দ্বন্দ্ব লাগে। সুমন তার ছোট ভাইকে বকা দেয় এবং বই, জিনিসপত্র ফেলে দেয় ও ভেঙ্গে ফেলে। সুমনের এই আচরণে আবেগের হিংসাত্মক ভাব প্রকাশ পেয়েছে। সুতরাং উদ্দীপকের প্রেক্ষিতে বলা যায়ং সুমনের আবেগে ঈষান্বিত ভাব প্রকাশ পেয়েছে যার কারণে সে তার ছোট ভাইকে সহ্য করতে পারতো না।"
        },
        {
          "label": "ঘ",
          "question": "আবেগ নিয়ন্ত্রণ সুমন ও রাজনের আচরণ বিশ্লেষণ করো।",
          "explanation": "ভয়, ঈর্ষা, হিংসা প্রভৃতি গুরুত্বপূর্ণ আবেগ। বর্তমান প্রেক্ষাপটে সুস্থ মানুষ হিসেবে আবেগ নিয়ন্ত্রন করা খুবই প্রয়োজন। নিম্নে আবেগ নিয়ন্ত্রনে সুমন ও রাজনের আচরণ বিশ্লেষণ করা হলো। একটি শিশু তার পরিবারে বড় হয়। পরিবারই শিশুকে সামাজিকরণের মাধ্যমে বিভিন্ন বিষয় শিক্ষা দেয়। ব্যক্তির আচরণে শিষ্টাচার, শ্রদ্ধাবোধ, সামাজিকতা, সৌজন্যবোধ, বড়দের মান্য করা ইত্যাদি পরিবার থেকেই চলে আসে'। তাই পরিবারই শিশুর আবেগজনিত আচরণ নিয়ন্ত্রণ করতে পারে। উদ্দীপকে আমরা দেখতে পাই রাজন তার বড় ভাই সুমনের আক্রমন সহ্য করে তার কথা মেনে নেয়। এভাবে বড়দের মান্য করে রাজন তার আবেগ, নিয়ন্ত্রণ করে। এবং তারা মিলেমিশে থাকার চেষ্টা করে। বিভিন্ন মূল্যবোধের মাধ্যমে আবেগ নিয়ন্ত্রণ করা যায়। যেমন বিভিন্ন ধর্মীয় মূল্যবোধ ব্যক্তিকে ন্যায়ের পথে আদর্শের পথে আনতে পারে। আত্মসংযমের মাধ্যমে আবেগ নিয়ন্ত্রণ ও পরিশীলিত করা যায়। আবেগীয় মুহূর্তে আত্মসংযমের অনুশীলন করলে আবেগ নিয়ন্ত্রণ করা যায়। উদ্দীপকে সুমন যদি আত্মসংযম করে এবং রাজন যদি তার বড়ভাইকে মান্য করে তাহলে ঝগড়া বা মারামারি হবে না। পরিশেষে বলা যায়, সমাজে বিভিন্ন সেবামূলক কাজের মাধ্যমে আবেগ নিয়ন্ত্রণ করা যায়। যা একজন ব্যক্তিকে হিংসাত্মক কাজ থেকে দূরে রাখবে।"
        }
      ]
    },
    {
      "number": "6",
      "uddipok": "দুই বছর বয়সের শিশু সৌম্য নিজে নিজে গ্লাসে করে পানি খেতে চাইলো। তখন সৌম্য- এর মা বলল, \"তুমি পারবে না, গ্লাসটি পড়ে ভেঙ্গে যাবে, এসো আমি খাইয়ে দেই।\" সন্তানের প্রতি বাবা-মা-এর এ রকম আচরণ অনেক মনোবিজ্ঞানীরা। সমর্থন করেন না। তাঁরা বলেন, মানুষ ভুল থেকেই শিখবে।",
      "tag": "KGWC 23",
      "sub_questions": [
        {
          "label": "ক",
          "question": "ক্রাইডার ও তার সহযোগীদের মতে শিক্ষণ কী?",
          "explanation": "ক্রাইডার, গোথা, কেভানহ্ এবং সলোমন বলেন, \"অভিজ্ঞতার ফলে তাৎক্ষণিক বা 'সম্ভাবনাসূচক আচরণের তুলনামূলক স্থায়ী পরিবর্তনকে শিক্ষণ হিসেবে সংজ্ঞায়িত করা যায়।\""
        },
        {
          "label": "খ",
          "question": "শিক্ষণের জন্য সমস্যা অত্যাবশ্যকীয় কেন?",
          "explanation": "শিক্ষণের জন্য সমস্যা অত্যাবশ্যকীয় কারণ শিক্ষণের সূত্রপাত্র ঘটে কোনো সমস্যাকে কেন্দ্র করে। কোনো সমস্যা না থাকলে কেউ কোনো কাজ করত না, তাকে কিছু শিখতে হতো না। যেমন- একজন শ্রেণিশিক্ষক কোনো ছাত্রকে বাড়ির কাজ হিসেবে একটি কবিতার প্রথম ৮ লাইন মুখস্থ করতে দিয়েছেন, যা পরবর্তী দিনে ধরা হবে। বাসায় এসে ছাত্রটি বারবার অনুশীলন করে কবিতার ৮ লাইন মুখস্থ করল। শিক্ষক কবিতাটি পরবর্তী ক্লাসে মুখস্থ ধরবেন এটিই ঐ ছাত্রের কাছে সমস্যা ছিল। প্রাণী বারবার প্রচেষ্টার মাধ্যমে এক সময় সমস্যার সমাধানের কৌশল আয়ত্ত করবে। আর এভাবেই সমস্যা শিখনের সাথে সম্পর্কিত।"
        },
        {
          "label": "গ",
          "question": "উদ্দীপকটির মাধ্যমে কোন ধরনের শিক্ষণের কথা মনোবিজ্ঞানীরা বুঝিয়েছেন? ব্যাখ্যা করো।",
          "explanation": "উদ্দীপকে মনোবিজ্ঞানীরা প্রচেষ্টা ও ভুল সংশোধনের মাধ্যমে শিক্ষণের কথা বুঝিয়েছেন। প্রচেষ্টা ও ভুল সংশোধনের মাধ্যমে শিক্ষণ একটি বিশেষ ধরনের শিক্ষণ পদ্ধতি। কোনো সমস্যা সমাধানের ক্ষেত্রে এলোমেলোভাবে চেষ্টা করলে ভুল হবে। ভুল করা এবং চেষ্টা করা এভাবে বারবার প্রচেষ্টার মাধ্যমে একসময় সমস্যা সমাধানের কৌশল আয়ত্তে আসে। যাকে প্রচেষ্টা ও ভুল সংশোধনের মাধ্যমে শিক্ষণ বলা হয়। উদ্দীপকে উল্লেখিত ঘটনায় শিশুটি নিজে নিজে গ্লাসে করে পানি খেতে চাচ্ছিলো। কিন্তু তার মা বাঁধা দেয় এবং পানি খাইয়ে দেয়। যা মনোবিজ্ঞানীরা সমর্থন করেন না এবং তারা এই বিষয়ে মত দেন যে, মানুষ ভুল থেকেই শিখবে। কারণ শিশুটি যদি প্রথম প্রচেষ্টায় ব্যর্থ হয় তবে সে ভুল থেকে শিক্ষা নিয়ে পুনরায় চেষ্টা করবে এবং এভাবে বারবার চেষ্টার ফলে একসময় সে সফল হবে। কারণ সে চেষ্টা ও ভুল সংশোধনের মাধ্যমে সমাধান খোঁজার চেষ্টা করবে। সুতরাং বলা যায়, উদ্দীপকের ঘটনার বিষয়টি দ্বারা মনোবিজ্ঞানীগণ প্রচেষ্টা ও ভুল সংশোধনের মাধ্যমে শিক্ষণের কথা বুঝিয়েছেন।"
        },
        {
          "label": "ঘ",
          "question": "উদ্দীপকটির মাধ্যমে কোন ধরনের শিক্ষণের কথা মনোবিজ্ঞানীরা বুঝিয়েছেন? ব্যাখ্যা করো।",
          "explanation": "উদ্দীপকে উল্লেখিত ঘটনাটিতে সৌম্যের প্রতি তার মায়ের আচরণ ঠিক নয়, কারণ প্রচেষ্টা ও ভুল থেকে শিক্ষা নিতে হবে এবং সেই শিক্ষণ দীর্ঘস্থায়ী হবে। মনোবিজ্ঞানী থর্নডাইক সর্বপ্রথম প্রচেষ্টা ও ভুল সংশোধনের মাধ্যমে শিক্ষণ সম্পর্কে ধারণা দেন। তিনি একটি গবেষণার মাধ্যমে শিক্ষণ প্রক্রিয়াকে ব্যাখ্যা করেন। থর্নডাইক শিক্ষণের সূত্র আবিষ্কারের জন্য বিড়ালের ওপর পরীক্ষণ চালান। এক্ষেত্রে তিনি একটি ক্ষুধার্ত বিড়ালকে ধাঁধাঁ বক্সে রাখেন এবং বক্সের বাইরে খাবার রাখেন যেন সে দেখতে পায়। বক্সের দরজাটিতে একটি সহজ ছিটকানি দিয়ে আটকানো থাকে। পরীক্ষণে দেখা যায়, বিড়ালটি প্রথমদিকে এলোপাথাড়ি ছোটাছুটি করতে থাকে এবং খাবারটিকে নখ দিয়ে টেনে নেয়ার চেষ্টা করে। হঠাৎ সে থাবা দিয়ে দরজার ছিটকানি খুলে ফেলে এবং বাইরে বেরিয়ে আসে। এরপর পুনরায় বিড়ালটিকে বক্সে ভরে রাখা হলো এবং দ্রুতই সে বেরিয়ে এলো। এভাবে যতবারই তাকে ভিতরে রাখা হলো ততবারই সে কমসংখ্যক প্রচেষ্টা করে বেড়িয়ে আসে। সুতরাং দেখা যাচ্ছে যে, প্রচেষ্টা ও ভুল সংশোধনের মাধ্যমে কোনো একটি বিষয়ে দক্ষতা অর্জন করা সম্ভব। উদ্দীপকে সৌম্যের মা সৌম্যকে প্রচেষ্টা করতে দেয়নি বরং নিজে সৌম্যের কাজটি করে দেয় যা মনোবিজ্ঞানীরা সমর্থন করেন না। কারণ তারা বিশ্বাস করেন মানুষ ভুল থেকেই শিখবে। মনোবিজ্ঞানী থর্নডাইক উল্লেখিত বিষয়ের উপরে গবেষণা করেন এবং তিনি বলেন, মানুষের শিক্ষণ প্রক্রিয়া মূলত একই প্রচেষ্টার মাধ্যমে সম্পন্ন হয়। যা উপরিউক্ত বর্ণনায় আমরা জানতে পারি। পরিশেষে বলা যায়, একটি কাজ বারবার করলে উদ্দীপকে ও প্রতিক্রিয়ার মধ্যে সংযোগ স্থাপিত হয় এবং এই সংযোগ শক্তিশালী হয় যদি সংযোগের ফলে সন্তুষ্টির আগমন ঘটে।"
        }
      ]
    },
    {
      "number": "7",
      "uddipok": "জীবন সদা প্রবহমান। মানুষ জন্ম থেকেই বিভিন্ন শিক্ষণ লাভ করে থাকে। তবে সবকিছুই মানুষ মস্তিষ্কে ধারণ করতে পারে না। অপুর ছোটবেলায় পড়া 'ঐ দেখা যায় তাল গাছ' কবিতাটি মনে আছে কিন্তু গতকালের পড়া একটি বিষয় আজ লিখতে গিয়ে মনে পড়ছে না।",
      "tag": "KGWC 23",
      "sub_questions": [
        {
          "label": "ক",
          "question": "স্মৃতি কী?",
          "explanation": "অতীত অভিজ্ঞতা যথাসম্ভব অবিকল পুনরুৎপাদন করার ক্ষমতাকে স্মৃতি বলা হয়।"
        },
        {
          "label": "খ",
          "question": "কম্পিউটার ও মানুষের মধ্যে পার্থক্য কী?",
          "explanation": "মানুষ এবং কম্পিউটারের মধ্যে যথেষ্ট পার্থক্য বিদ্যমান। মানুষ হলো প্রাণী আর কম্পিউটার হলো যন্ত্র। মানুষ গণনা করতে পারে এবং স্মৃতিতে ধরে রাখতে পারে। কিন্তু কালের বির্বতনে স্মৃতি থেকে অনেক কিছু হারিয়ে যায়। অন্যদিকে কম্পিউটার মানুষের চেয়েও দ্রুত গতিতে গণনা করতে পারে এবং স্থায়ীভাবে স্মৃতিতে সংরক্ষণ করতে পারে। তবে মানুষের নিজস্ব চিন্তাশক্তি আছে কিন্তু কম্পিউটারের নিজস্ব কোনো চিন্তাশক্তি নেই।"
        },
        {
          "label": "গ",
          "question": "অপুর ছোটবেলায় শেখা কবিতাটি মনে থাকার ক্ষেত্রে কী কী উপাদান কাজ করেছে? ব্যাখ্যা করো।",
          "explanation": "উদ্দীপকে উল্লেখিত বিষয় অপুর ছোটবেলায় শেখা কবিতাটি মনে থাকার ক্ষেত্রে শিক্ষণ, সংরক্ষণ ও পুনরুদ্রেক উপাদান কাজ করছে। স্মৃতির সর্বপ্রথম ও প্রধান শর্ত হলো শিক্ষণ। শিক্ষণ ব্যতীত স্মৃতিকে কল্পনা করা যায় না। প্রথমে কোনো বিষয় সম্পর্কে শিক্ষালাভ করতে হয়। অতঃপর তা মস্তিষ্কে ধারণ করার নাম হলো স্মৃতি। আর শিক্ষণকৃত বিষয়টি যথাযথভাবে সংরক্ষণ করাও জরুরি। যদিও শিক্ষণ সম্পূর্ণভাবে সংরক্ষিত করা প্রায়ই সম্ভব হয় না তবুও এর যতটা সংরক্ষণ করা যায় তাকেই স্মৃতি হিসেবে ব্যাখ্যা করা হয়। সংরক্ষণের পরবর্তী ধাপ হলো পুনরুদ্রেক। শিক্ষণের সংরক্ষণ কতটা কীভাবে হয়েছে তা প্রমাণ করার জন্য অবশ্যই পুনরুদ্রেকের প্রয়োজন। পুনরুদ্রেক ব্যতীত স্মৃতি পরিমাপ করা সম্ভব হয় না। উদ্দীপকে অপুর ছোটবেলায় শেখা কবিতাটি মনে করার জন্য উপরে উল্লেখিত উপাদানগুলি কাজ করেছে। যার জন্য দীর্ঘদিন পরেও কবিতাটি সে মনে করতে পেরেছে। কিন্তু গতকালের পড়া একটি বিষয় সে মনে করতে পারছিলো না, কারণ ঐ বিষয়টি ঠিক মতো শিক্ষণ হয়নি এবং শিক্ষণের সংরক্ষন হয়নি যার জন্য পরীক্ষায় সে লিখতে গিয়ে মনে পড়ছিলো না।"
        },
        {
          "label": "ঘ",
          "question": "মানুষ অনেক শিক্ষণ স্মৃতিতে ধারণ করতে পারে'- উদ্দীপকের আলোকে উক্তিটি বিশ্লেষণ করো।",
          "explanation": "মানুষ অনেক শিক্ষণ স্মৃতিতে ধারণ করতে পারে কারণ শিক্ষণ ব্যতীত স্মৃতি কল্পনা করা যায় না। স্মৃতি একটি অন্যতম সামাজিক প্রক্রিয়া এবং সর্বজনবিদিত। মানুষ অনেক বিষয়ে শিক্ষা লাভ করে এবং সেগুলি মস্তিষ্কে ধারণ করার নামই স্মৃতি। শিক্ষণ ছাড়া স্মৃতি সংরক্ষণের প্রশ্নই ওঠে না। তাই শিক্ষণকে স্মৃতির ভিত্তি উপাদানও বলা হয়। স্মৃতির এই প্রক্রিয়াটি অনেকটা দীর্ঘস্থায়ী হওয়ার জন্য বিভিন্ন ধাপ অতিক্রম করতে হয়। তাদের মধ্যে শিক্ষণ, সংরক্ষণ অন্যতম। উদ্দীপকে আমরা যে বিষয়টি দেখতে পাই তা হলো, মানব জীবন প্রবহমান এবং মানুষ জন্ম থেকেই বিভিন্ন শিক্ষণ লাভ করে থাকে। তবে সবকিছুই মানুষ মস্তিষ্কে ধারণ করতে পারে না। কারণ মস্তিষ্কে স্মৃতি ধারণ করতে হলে যথাযথ শিক্ষণ, সংরক্ষণ ও পুনরুদ্রেকসহ বিভিন্ন স্মৃতির উপাদান দরকার। কারণ স্মৃতির বিষয়গুলি যথাযথ প্রত্যাভিজ্ঞা ছাড়া এর শুদ্ধ সংরক্ষণ সম্ভব নয়। পরিশেষে বলা যায়, স্মৃতি একটি দীর্ঘস্থায়ী প্রক্রিয়া আর যথাযথ প্রক্রিয়াকরণের দ্বারাই মানুষ অনেক শিক্ষণ স্মৃতিতে ধারণ করতে পারে। সুতরাং বলা যায়, উদ্দীপকের সাথে উক্তিটি যথার্থ।"
        }
      ]
    },
    {
      "number": "8",
      "uddipok": "দৃশ্যকল্প-১: পল্লব ও রাকিব গ্রামের অন্ধকার রাস্তা ধরে হাঁটছে। হঠাৎ এক ঝলক আলো এসে পড়ল তাদের চোখে। দৃশ্যকল্প-২: রানা স্কুলে যাওয়ার সময় একটা প্রচণ্ড শব্দ শুনতে পেল। তারপর তাকিয়ে দেখল যে গাড়ির টায়ার পাংচার হওয়াতেই এই শব্দ।",
      "tag": "KGWC 23",
      "sub_questions": [
        {
          "label": "ক",
          "question": "মনোযোগ কী?",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ।"
        },
        {
          "label": "খ",
          "question": "আকার ও তীব্রতা কীভাবে মনোযোগ আকর্ষণ করে?",
          "explanation": "বাহিরের জগতের বস্তু বা উদ্দীপক নির্ভর শর্তসমূহ যা মনোযোগ আকর্ষণ করে, সেগুলোই হলো মনোযোগের বস্তুনিষ্ঠ শর্ত। আকার ও তীব্রতা হলো মনোযোগের অন্যতম দুটি শর্ত। মনোযোগ আকর্ষণ করার এক গুরুত্বপূর্ণ শর্ত হলো উদ্দীপকের আকার। সাধারণত ক্ষুদ্রকার বস্তুর তুলনায় বিরাট বস্তু সহজেই আমাদের আকর্ষণ করে। যেমন- একদল বানরের মধ্যে একটি গরিলা থাকলে তা সহজেই আমাদের আকর্ষণ করে। তেমনি একই ধরনের উদ্দীপকের মধ্যে যেটি বেশি তীব্র সেটি সহজেই আমাদের মনোযোগ আকর্ষণ করে। যেমন- উজ্জ্বল আলো, উচ্চস্বর, তীব্র গন্ধ ইত্যাদি।"
        },
        {
          "label": "গ",
          "question": "দৃশ্যকল্প-১ এ ঘটনাটি কোন প্রক্রিয়া? প্রক্রিয়াটির তিনটি বৈশিষ্ট্য বর্ণনা করো।",
          "explanation": "উদ্দীপকে দৃশ্যকল্প-১ এর ঘটনাটির প্রক্রিয়াটি হলো সংবেদন। আর সংবেদনের গুরুত্বপূর্ণ বৈশিষ্ট্য হলো উদ্দীপক, তীব্রতা ও স্থায়িত্ব। সংবেদন সৃষ্টির জন্য উদ্দীপক প্রয়োজন। উদ্দীপক কোনো ইন্দ্রিয়কে আঘাত করলে যে স্নায়ুপ্রবাহের সৃষ্টি হয় তা মস্তিষ্কে পৌঁছামাত্র সংবেদন হয়। আমাদের চারপাশে আলো, বাতাস, শব্দ, আগুন, বরফ ইত্যাদি। হাজারো রকমের উদ্দীপক রয়েছে। আবার, সংবেদনের তীব্রতা নির্ভর করে মূলত উদ্দীপকের তীব্রতার উপর। সাধারণত উদ্দীপকের তীব্রতা বাড়লে বা কমলে সংবেদনের তীব্রতা বাড়বে বা কমবে। অন্যদিকে, কোন উদ্দীপক ইন্দ্রিয়ে যত সময় ধরে কার্যরত থাকে এর সংবেদন সাধারণত তত সময় ধরেই সম্পন্ন হয়। উদ্দীপকের এই কার্যকর স্থায়িত্ব সংবেদনের স্থায়িত্ব নির্ধারণ করে থাকে। উদ্দীপকে দৃশ্যকল্প-১ এ আমরা দেখতে পাই পল্লব ও রাকিব গ্রামের অন্ধকার রাস্তা দিয়ে হাঁটার সময় তাদের চোখে এক ঝলক আলো এসে পড়ে। এক্ষেত্রে অর্ন্তমুখী স্নায়ু মুখ্য ভূমিকা পালন করে। যা সংবেদনকে নির্দেশ করে। কারণ সংবেদনের কারণে উদ্দীপকের উপস্থিতিতে গ্রাহককোষগুলোর মধ্যে এক ধরনের জৈব রাসায়নিক ক্রিয়ার উৎপত্তি ঘটে। ফলে গ্রাহক কোষের মধ্যে স্নায়ুপ্রবাহ সৃষ্টি হয়। এই স্নায়ুপ্রবাহ অন্তর্মুখী স্নায়ু ব্যবস্থার মাধ্যমে মস্তিষ্কের থ্যালামাসে যায়। পরবর্তীতে উদ্দীপনাটি শ্রেণি অনুযায়ী সংবেদন সৃষ্টি করে। সুতরাং বলা যায়, উদ্দীপকের দৃশ্যকল্প-১ এর ঘটনার প্রক্রিয়াটি সংবেদনকেই নির্দেশ করে।"
        },
        {
          "label": "ঘ",
          "question": "দৃশ্যকল্প-২ এর ঘটনা কোন প্রক্রিয়া? দৃশ্যকল্প-১ এর সাথে কী কী পার্থক্য রয়েছে? বিশ্লেষণ করো।",
          "explanation": "উদ্দীপকে উল্লেখিত দৃশ্যকল্প-২ ঘটনাটির প্রক্রিয়াটি হলো প্রত্যক্ষণ। প্রত্যক্ষণ এক ধরনের মানসিক প্রক্রিয়া। পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে। উত্তেজক পারিপার্শ্বিক বস্তু বা ঘটনার বার্তা মস্তিষ্কে বয়ে নিয়ে আসে এবং সাথে সাথে এর বিশ্লেষণ, সমন্বয়সাধন ও একীভূত করণের পর অতীত অভিজ্ঞতার আলোকে উক্ত বস্তু বা ঘটনার যে পরিচয় পাওয়া যায় তখনই সৃষ্টি হয় প্রত্যক্ষণ। উদ্দীপকের দৃশ্যকল্প-২ এর ঘটনায় আমরা দেখতে পাই, রানা হঠাৎ প্রচণ্ড শব্দ শুনতে পায় এবং একই সাথে সে বুঝতে পারলো যে এটি গাড়ির টায়ার পাংচার হওয়ার শব্দ, তখন তা প্রত্যক্ষণে পরিণত হয়। দৃশ্যকল্প-১ এর সংবেদন এবং দৃশ্যকল্প-২ এর প্রত্যক্ষণ প্রক্রিয়ার কিছু পার্থক্য বিদ্যমান। দৃশ্যকল্প-১ এর ঘটনাটি একটি প্রান্তীয় প্রক্রিয়া। দৃশ্যকল্প-২ এর ঘটনাটি একটি কেন্দ্রীয় প্রক্রিয়া। সংবেদনে হলো শুধু প্রাথমিক চেতনা বা বোধ আর প্রত্যক্ষণ হলো ঐ সংবেদনের ব্যাখ্যা। প্রথম ঘটনায় সংবেদন শুধু সরল প্রকৃতির ধারণা দিয়েছে। কিন্তু দ্বিতীয় ঘটনায় প্রত্যক্ষণ জটিল প্রক্রিয়ার ধারণা দিয়েছে। কারণ শব্দ শোনার পাশাপাশি উদ্দীপক বস্তুর উপস্থিতিও প্রত্যক্ষণ করা হয়। ফলে ঘটনাটি সম্পর্কে পূর্ণাঙ্গ অভিজ্ঞতা লাভ করা যায়, যেখানে সংবেদনের ক্ষেত্রে পূর্ণাঙ্গ অভিজ্ঞতা লাভ করা সম্ভব নয়। দৃশ্যকল্প-১ এ সংবেদনের ক্ষেত্রে অর্ন্তমুখী স্নায়ু মুখ্য ভূমিকা পালন করেছে। অন্যদিকে, দৃশ্যকল্প-২ এ প্রত্যক্ষণের ক্ষেত্রে সংযোজন স্নায়ু মুখ্য ভূমিকা পালন করেছে। পরিশেষে বলা যায়, সংবেদন এবং প্রত্যক্ষণ উভয়ই মস্তিষ্কজাত প্রক্রিয়া এবং উভয়ের মধ্যে কিছু পার্থক্য বিদ্যমান। তবে উভয়ই পরস্পর সম্পর্কিত কারণ, সংবেদনের সাথে প্রত্যক্ষণের সম্পর্ক অপরিহার্য।"
        }
      ]
    }
  ]
}