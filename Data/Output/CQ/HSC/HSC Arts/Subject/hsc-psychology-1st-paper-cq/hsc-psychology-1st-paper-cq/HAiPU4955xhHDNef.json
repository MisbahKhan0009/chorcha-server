{
  "title": "আদমজী ক্যান্ট. কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "উদ্দীপক-২: জনাব আলী একজন গবেষণা কর্মকর্তা। তিনি গবেষণা করার সময় নমুনা দল থেকে তথ্য সংগ্রহ করেন এবং যে সকল বিষয় গবেষণায় খারাপ প্রভাব বিস্তার করতে পারে তা দূরে সরিয়ে রাখেন। সুমন তার প্রতিষ্ঠানে উৎপাদিত পন্যের মান যাচাই করার জন্য বার বার পরীক্ষা চালাচ্ছেন।",
      "tag": "ACC 24",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনক কে?",
          "explanation": "পরীক্ষণ মনোবিজ্ঞানের জনক উইলহেম উন্ড।"
        },
        {
          "label": "খ",
          "question": "ব্যক্তি নিরপেক্ষতা ব্যাখ্যা করো।",
          "explanation": "মনোবিজ্ঞানের গবেষণার বিষয়ষ্ণু হচ্ছে প্রাণীর আচরণ এবং এই আচরণ ব্যক্তিনিরপেক্ষভাবে পর্যবেক্ষণ করা যায়। প্রাণীর এই আচরণ কোন গবেষক যেভাবে অনুসন্ধান করতে পারেন, অন্যরাও তদ্রুপ পারেন। এই ব্যক্তিনিরপেক্ষতার কারণেই 'মন'-কে বাদ দিয়ে প্রাণীর আচরণকে মনোবিজ্ঞানের বিষয়বস্তু ঠিক করা হয়েছে। আনুষঙ্গিক নিয়মাবলি অভিন্ন থাকলে স্থান-কাল-পাত্র ও পরীক্ষণকারী ভেদে গবেষণালব্ধ ফল অভিন্ন রাখার দৃষ্টিভঙ্গি ও প্রয়াসের নামই ব্যক্তিনিরপেক্ষতা। অর্থাৎ পরীক্ষণের পরিকল্পনা ও আয়োজন পরীক্ষণ ও পরীক্ষণকারী ভেদে অভিন্ন রেখে পরীক্ষণের ফলাফলকে পরীক্ষণকারীর প্রভাবমুক্ত রাখাই ব্যক্তি নিরপেক্ষতা।"
        },
        {
          "label": "গ",
          "question": "উদ্দীপক-১ এ কওগ চিহ্নিত বিষয়টি ব্যাখ্যা করো।",
          "explanation": "উদ্দীপক-১ এ 'ক' চিহ্নিত বিষয়টি হলো আচরণ এবং 'গ' চিহ্নিত বিষয়টি হলো মানুষ ও প্রাণী। উদ্দীপকে প্রদত্ত 'A' চিহ্নিত স্থানে আচরণকে দেখানো হয়েছে। উদ্দীপকের প্রতি প্রতিক্রিয়া করা জীবের অন্যতম মৌলিক বৈশিষ্ট্য। প্রতিক্রিয়ার সামগ্রিক রূপই হলো আচরণ। মূলত কোনো বস্তু বা বিষয়ের সঙ্গে ইন্দ্রিয়ের সংযোগ ঘটলে স্নায়ুতন্ত্র উদ্দীপিত হয়, ফলে দেহে প্রতিক্রিয়া দেখা দেয়-এই প্রতিক্রিয়াই হলো আচরণ। আচরণ বাইরে থেকে পর্যবেক্ষণ করা যায় এবং গবেষণাগারে তা পরিমাপ করা যায়। উদাহরণস্বরূপ, কেউ বার্ষিক পরীক্ষায় A+ পেয়ে আনন্দে চিৎকার দিয়ে উঠল। তার এই খুশিতে অভ্যন্তরীণ শারীরিক পরিবর্তন ঘটেছে (যেমন- রক্তচাপ বেড়ে গেছে এবং স্বয়ংক্রিয় স্নায়ুতন্ত্র অধিক সক্রিয় হয়েছে) এবং বাহির থেকে মুখের অবয়বে, চাল- চলনে, কথা-বার্তায় প্রকাশ পরিলক্ষিত হয়। প্রতিক্রিয়ার এই সামগ্রিক রূপই হলো আচরণ। অন্যদিকে 'গ' চিহ্নিত বিষয়টি মানুষ ও প্রাণী বিষয়টিকে নির্দেশ করছে। মনোবিজ্ঞান মূলত মানুষের আচরণ ও মানসিক কার্যকলাপ নিয়ে অনুধ্যান করে। যে সকল ক্ষেত্রে মানুষের উপর পরীক্ষণ করা সম্ভব হয় না বা সমূহ ক্ষতির সম্ভাবনা থাকে সে সকল ক্ষেত্রে নিম্নতর প্রাণির ওপর পরীক্ষণ পরিচালনা করে তথ্য সংগ্রহ করা হয়। সে জন্য মানুষ ও প্রাণির উভয়ের আচরণই মনোবিজ্ঞানের আলোচনার বিষয়।"
        },
        {
          "label": "ঘ",
          "question": "উদ্দীপক-২ এ বৈজ্ঞানিক পদ্ধতির যে সকল নীতি অবলম্বন করা হয় সেগুলো বিশ্লেষণ করো।",
          "explanation": "উদ্দীপকে দৃশ্যকল্প-২ এ বৈজ্ঞানিক পদ্ধতির সাধারণীকরণ ও পুনরাবৃত্তি পদ্ধতি অবলম্বন করা হয়। অল্পসংখ্যক দৃষ্টান্ত থেকে সাধারণ সত্যে উপনীত হওয়াকে সাধারণীকরণ বলে। উদ্দীপকের বর্ণনায় দেখা যায়, জনাব আলী তার প্রতিষ্ঠানে উৎপাদিত একটি পণ্যের গুণাগুণ সম্পর্কে জানার জন্য কতগুলো নমুনাদলের কাছে থেকে মতামত সংগ্রহ করে একটি সিদ্ধান্তে আসেন। তিনি পণ্যের গুণগত মান যাচাইয়ের জন্য সমস্ত পণ্য না নিয়ে পণ্যের কতগুলো নমুনা নিয়ে উক্ত পণ্য সম্পর্কে একটি সিদ্ধান্তে আসেন। মনোবিজ্ঞানের গবেষণায় মানুষ বা প্রাণীর একটি প্রতিনিধিত্বমূলক দলের ওপর গবেষণা করেন এবং প্রাপ্ত তথ্যের ভিত্তিতে সব মানুষ বা প্রাণী সম্পর্কে সাধারণ তত্ত্ব বা সূত্র প্রণয়ন করেন। পূর্বে পরীক্ষিত কোন বস্তু বা ঘটনাকে ইচ্ছানুসারে নিয়ন্ত্রিত পরিবেশে পুনরায় সৃষ্টি করে গবেষণাকার্য পরিচালনা করাকে পুনরাবৃত্তি বলে। উদ্দীপকে দেখা যায়, সুমন তার প্রতিষ্ঠানে উৎপাদিত পণ্যের মান যাচাই করার জন্য বারবার পরীক্ষা চালাচ্ছেন। এভাবে বারবার পরীক্ষণকার্য পরিচালনাকে পুনরাবৃত্তি বলে। পরিশেষে বলা যায়, সাধারণীকরণ বৈজ্ঞানিক পদ্ধতির গুরুত্বপূর্ণ পদ্ধতি। আবার প্রতিষ্ঠানের উৎপাদিত পণ্যের গুণগত মান যাচাইয়ের জন্য পুনরাবৃত্তিও গুরুত্বপূর্ণ নিয়ামক।"
        }
      ]
    },
    {
      "number": "2",
      "uddipok": "উদ্দীপক-১ ছক-১ ছক-২ ছক-৩ খ্রিষ্টপূর্ব ৬০০ থেকে শুরু ফরাসি দার্শনিক ডেকার্ট ১৮৭৯ খ্রিস্টাব্দ আত্মা ১৫৯৬ খ্রিস্টাব্দ থেকে শুরু উইলহেম উডন্ডম, জার্মানির লিপজিগ বিশ্ববিদ্যালয় সক্রেটিস, প্লেটো, এরিস্টটল, চিকিৎসা বিজ্ঞানী হিপোক্রেটিস দ্বৈতবাদ রাশিয়ান শারীরিবিদ প্যাভলভ, দার্শনিক কার্ল মার্কস De Anima গ্রন্থ ব্রিটিশ দার্শনিক লক ডারউইনের বিবর্তনবাদ, আমেরিকান মনোবিজ্ঞানী ওয়াটসন উদ্দীপক-২: কর্মদক্ষতা ও ক্লান্তি, দুর্ঘটনা,                ~~~~~~~~~~~~~~                             আত্মরক্ষার দক্ষতা বৃদ্ধি, সিদ্ধান্ত গ্রহণ সম্পর্ক উন্নয়ন,                ~~~~~~~~~~~~~~                             মানসিক রোগের কারণ, কর্মচারী নির্বাচন ইত্যাদি                                     ~~~~~~~~~~~~~~~~~~~~~~~~~~~~~~~~~~~                                                                       ব্যক্তির কর্মদক্ষতা                                     ~~~~~~~~~~~~~~~~~~~~~~~~~~~~~~~~~~~                                                                       লক্ষণ, চিকিৎসা ইত্যাদি",
      "tag": "ACC 24",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনক কে?",
          "explanation": "পরীক্ষণ মনোবিজ্ঞানের জনক উইলহেম উন্ড।"
        },
        {
          "label": "খ",
          "question": "ব্যক্তি নিরপেক্ষতা ব্যাখ্যা করো।",
          "explanation": "মনোবিজ্ঞানের গবেষণার বিষয়বস্তু হচ্ছে প্রাণীর আচরণ এবং এই আচরণ ব্যক্তিনিরপেক্ষভাবে পর্যবেক্ষণ করা যায়। প্রাণীর এই আচরণ কোন গবেষক যেভাবে অনুসন্ধান করতে পারেন, অন্যরাও তদ্রুপ পারেন। এই ব্যক্তিনিরপেক্ষতার কারণেই 'মন'-কে বাদ দিয়ে প্রাণীর আচরণকে মনোবিজ্ঞানের বিষয়বস্তু ঠিক করা হয়েছে। আনুষঙ্গিক নিয়মাবলি অভিন্ন থাকলে স্থান-কাল-পাত্র ও পরীক্ষণকারী ভেদে গবেষণালব্ধ ফল অভিন্ন রাখার দৃষ্টিভঙ্গি ও প্রয়াসের নামই ব্যক্তিনিরপেক্ষতা। অর্থাৎ পরীক্ষণের পরিকল্পনা ও আয়োজন পরীক্ষণ ও ত পরীক্ষণকারী ভেদে অভিন্ন রেখে পরীক্ষণের ফলাফলকে পরীক্ষণকারীর প্রভাবমুক্ত রাখাই ব্যক্তি নিরপেক্ষতা।"
        },
        {
          "label": "গ",
          "question": "উদ্দীপক-১ এ হক ১, ২ ও ৩ এর পটভূমি ব্যাখ্যা করো।",
          "explanation": "উদ্দীপক ১-এর ছকে ১, ২, ও ৩ এর পটভূমি দ্বারা মনোবিজ্ঞানের ক্রমবিবর্তনের প্রাচীন, মধ্য ও আধুনিক যুগকে নির্দেশ করা হয়েছে। বিজ্ঞান হিসেবে বিবেচিত হওয়ার পেছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীন যুগ, মধ্যযুগ ও আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। সে সময় তাত্ত্বিকরা আত্মা ও দেহের কার্যাবলি হিসেবে সংবেদন, প্রত্যক্ষণ, শিক্ষণ, ব্যক্তিত্ব প্রভৃতি বিষয় সম্পর্কে কল্পনাপ্রসূত ব্যাখ্যা প্রদান করেন। অন্যদিকে আধুনিক যুগে এসব কার্যাবলির বৈজ্ঞানিক ও গ্রহণযোগ্য ব্যাখ্যা প্রদান করা হয়েছে। মনোবিজ্ঞান বিকাশের প্রাচীন যুগে যেসব মনীষী অবদান রেখেছেন তাঁদের অন্যতম হলেন- সক্রেটিস, প্লেটো, এরিস্টটল, হিপোক্রেটিস প্রমুখ। গ্রিক চিকিৎসা বিজ্ঞানী হিপোক্রেটিস মানুষের ব্যক্তিত্বকে ব্যাখ্যা করার জন্য একটি মতবাদ প্রবর্তন করেন। গ্রিক দার্শনিক সক্রেটিস, প্লেটো এবং এরিস্টটল মানুষের আচরণ ব্যাখ্যা করার জন্য মূলত আত্মার ধারণা ব্যবহার করেন। এর পরবর্তীতে মধ্যযুগে তাত্ত্বিকরা আত্মা নির্ভর ধারণা থেকে কিছুটা বেরিয়ে আসলেও একে পুরোপুরি বর্জন করতে পারেননি। মনোবিজ্ঞানের ক্রমবিবর্তেেনর মধ্যযুগে মূলত ধর্মীয় দার্শনিকরা মেযন- সেন্ট অগাস্টিন, ফরাসি দার্শনিক ডেকার্ট প্রমুখ মনীষী ভূমিকা রাখেন। ১৫৯৬ সাল থেকে মূলত এই যুগের সূচনা হয়। ব্রিটিশ দার্শনিক জন লকও এসময় গুরুত্বপূর্ণ ভূমিকা রাখেন। মনোবিজ্ঞানের আধুনিক যুগের সূত্রপাত হয় জার্মান মনোবিজ্ঞানী কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞান গবেষণাগার স্থাপনের পর থেকে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করেছে এবং মনোবিজ্ঞানীদের আবিষ্কৃত মতবাদ বিশেষ ভূমিকা রেখেছে। তারা মানুষের আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল।"
        },
        {
          "label": "ঘ",
          "question": "উদ্দীপক-২ এর ক, খ ও গ এ মনোবিজ্ঞানের একাধিক শাখা সম্পর্কে বলা হয়েছে- বিশ্লেষণ করো।",
          "explanation": "উদ্দীপকে ছক-২ এ ক, খ, ও গ চিহ্নিত বিষয়াবলি মনোবিজ্ঞানের শিল্প ও সাংগঠনিক, কাউন্সেলিং এবং চিকিৎসা মনোবিজ্ঞানকে নির্দেশ করছে। আধুনিক যুগ শিল্পের যুগ। এক্ষেত্রে শিল্প উৎপাদন বৃদ্ধিতে মালিক-শ্রমিক আচরণের বিশ্লেষণে শিল্প মনোবিজ্ঞানের উদ্ভব হয়েছে। সাংগঠনিক মনোবিজ্ঞান ও শিল্প মনোবিজ্ঞানের প্রায় সমার্থক আলোচনা করে। শিল্প উৎপাদন বৃদ্ধিতে শ্রমিকের কর্মদক্ষতা, সঠিক কর্মচারী নির্বাচন, শ্রমিকের অবসর, ক্লান্তি, শিল্পক্ষেত্রে দুর্ঘটনা এবং এর পারিপার্শ্বিক প্রভাব নিরূপণ করাই শিল্প মনোবিজ্ঞান বা সাংগঠনিক মনোবিজ্ঞানের কাজ। সেদিক বিবেচনায় উদ্দীপকের উল্লেখানুসারে শিল্প মনোবিজ্ঞানকেই বোঝা যায় যা 'ক' তে নির্দেশিত হয়েছে। পক্ষান্তরে কাউন্সেলিং মনোবিজ্ঞান ব্যক্তিজীবনের বহুবিধ সমস্যার সমাধানকল্পে উপদেশ প্রার্থীকে পরামর্শ প্রদান করে থাকে। এটি মনোবিজ্ঞানের একটি আধুনিক প্রায়োগিক শাখা, এখানে ব্যক্তিগত সমস্যায় আত্মরক্ষার মনস্তাত্ত্বিক দক্ষতা বৃদ্ধি, উদ্ভূত জটিল পরিস্থিতিতে সিদ্ধান্ত গ্রহণ, পারস্পরিক সম্পর্ক উন্নয়ন, নানা ক্ষেত্রে ব্যক্তিগত দক্ষতা ও ক্ষমতার উন্নয়নে উপদেশ ও নির্দেশনা দেওয়া হয়ে থাকে। এ কারণে উদ্দীপকের ডায়াগ্রাম-১ এর 'খ' নির্দেশিত অংশটি মূলত কাউন্সেলিং বা উপদেশ ও নির্দেশনামূলক মনোবিজ্ঞানকেই বুঝিয়েছে। আবার, চিকিৎসা মনোবিজ্ঞানে মানসিক রোগের চিকিৎসা ও নিরাময়ের ওপর জোর দেওয়া হয়। চিকিৎসার ক্ষেত্রে মানসিক রোগীই পরামর্শগ্রাহী। এখানে পরামর্শদাতা একজন চিকিৎসক। এখানে পরামর্শপ্রার্থীর পূর্বাবস্থা, সমস্যার ধরণ, কারণ ইত্যাদি বিষয়গুলো গুরুত্ব পায় যা 'গ' তে নির্দেশ হয়েছে।"
        }
      ]
    },
    {
      "number": "3",
      "uddipok": "উদ্দীপক-১ উদ্দীপক-২: মনোবিজ্ঞানের শিক্ষক ক্লাসে আলোচনা করছিলেন মস্তিষ্কের উপরের অংশের কতগুলো অঞ্চল রয়েছে। এ অঞ্চলগুলোর প্রভাবে আমরা অঙ্গ সঞ্চালন, করি, সংবেদন অনুভব করি এবং বুদ্ধির প্রয়োগ করি। এক কথায় দেহের নড়াচড়া, দর্শন, শ্রবণ, শিক্ষণ সবই মস্তিষ্কের এ অংশের ক্রিয়ার ফল।",
      "tag": "ACC 24",
      "sub_questions": [
        {
          "label": "ক",
          "question": "নিউরন কী?",
          "explanation": "স্নায়ুকেশ ও স্নায়ুশাখার মাধ্যমে সংবেদীয় তথ্য আদান-প্রদান তথা বিভিন্ন অঙ্গ-প্রত্যঙ্গের পারস্পরিক সম্পর্ক স্থাপনের পাশাপাশি আচরণ ও মানসিক প্রক্রিয়া নিয়ন্ত্রণকারী কোষকেই নিউরন বা স্নায়ুকোষ বলে।"
        },
        {
          "label": "খ",
          "question": "হাইপোথ্যালামাস গুরুত্বপূর্ণ কেন?",
          "explanation": "মস্তিষ্কের থ্যালামাস অংশের নিচে হাইপোথ্যালামাসের অবস্থান। হাইপোথ্যালামাস শরীরের বিপাক কার্যে সহায়তা করে থাকে। এটি শরীরের তাপ নিয়ন্ত্রণে গুরুত্বপূর্ণ ভূমিকা পালন করে। জীবনধারণের জন্য অত্যাবশ্যকীয় যন্ত্রমণ্ডলী, যেমন- ফুসফুস, হৃৎপিন্ড প্রভৃতির ক্রিয়াও হাইপোথ্যালামাস নিয়ন্ত্রণ করে থাকে। আবেগ নিয়ন্ত্রণ করতে ও যৌন আচরণ নিয়ন্ত্রণ করতে এটি গুরুত্বপূর্ণ ভূমিকা পালন করে থাকে।"
        },
        {
          "label": "গ",
          "question": "উদ্দীপক-১'এ? চিহ্নিত বিষয়টি ব্যাখ্যা করো।",
          "explanation": "উদ্দীপকে দৃশ্যকল্প-১ এ '?' চিহ্নিত বিষয়টি হলো- মেরুরজ্জু। মেরুরজ্জু ও মস্তিষ্ক নিয়ে কেন্দ্রীয় স্নায়ুতন্ত্র গঠিত। মেরুরজ্জু কেন্দ্রীয় স্নায়ুতন্ত্রের সবচেয়ে নিচের ও সবচেয়ে সরল গঠনযুক্ত অংশ। এটা আমাদের মেরুদণ্ডের মধ্যে অবস্থিত। মেরুদণ্ডের বস্তিগহ্বরের একটু উপর থেকে শুরু করে মস্তিষ্কের নিম্নে স্কন্ধদেশ পর্যন্ত বিস্তৃত। মেরুদণ্ড মোট ৩৩ বা ৩৪টি কশেরুকা নিয়ে গঠিত। কশেরুকাগুলো ছিদ্র বিশিষ্ট এবং একটি অপরটির উপর সজ্জিত। ফলে মেরুদণ্ডের মাঝামাঝি দিয়ে একটা নিরবচ্ছিন্ন ছিদ্র বা নালিকার সৃষ্টি হয়। এই নালিকাটির ভিতরেই মেরুরজ্জু রয়েছে। সাধারণত মেরুরজ্জুর দৈর্ঘ্য প্রায় ১৭ বা ১৮ ইঞ্চি লম্বা হয়। মেরুরজ্জুতে মোট ৩১ জোড়া মেরু স্নায়ু রয়েছে। মেরুরজ্জু প্রধানত দুটি প্রধান কাজ সম্পন্ন করে থাকে। যথা- পরিবহন এবং প্রতিবর্তী ক্রিয়া। মেরুরজ্জু মস্তিষ্ক এবং বিভিন্ন ইন্দ্রিয় ও অঙ্গ- প্রত্যঙ্গের মধ্যে একটি গুরুত্বপূর্ণ সংযোগ কেন্দ্ররূপে কাজ করে। সংবেদী স্নায়ুসমূহ মেরুরজ্জুর ভিতর দিয়ে মস্তিষ্কে পৌছায় আবার মস্তিষ্ক থেকে বার্তা মেরুদণ্ডের ভিতর দিয়ে শরীরের সকল অংশে গিয়ে পৌঁছায়। আবার মেরুরজ্জু কিছু কিছু সরল প্রতিবর্ত ক্রিয়ার নিয়ন্ত্রণ কেন্দ্র। মেরুরজ্জুতে যে প্রতিবর্ত ক্রিয়া সম্পন্ন হয় তা খুবই সরল প্রকৃতির। যেমন- রোগীর সংকোচন, সম্প্রসারণ, বক্রকরণ, চোখের পলক 'ফেলা, হাঁচি দেওয়া ইত্যাদি। সুতরাং বলা যায়, মেরুরজ্জু বিভিন্ন ধরনের কাজ সম্পন্ন করে থাকে।"
        },
        {
          "label": "ঘ",
          "question": "উদ্দীপক-২ এ মস্তিষ্কের কোন অংশের উল্লেখ করা হয়েছে? এর অঞ্চলগুলোর কাজ বিশ্লেষণ করো।",
          "explanation": "উদ্দীপক-২ এ মস্তিষ্কের উপরের' অংশ গুরুমস্তিষ্কের সংবেদন অন্যল, গতি অঞ্চল এবং সংযোগ অঞ্চলকে নির্দেশ করে। গুরুমস্তিষ্কে ৩টি অঞ্চল রয়েছে। নিচে গুরুমস্তিষ্কের কার্যাবলি অঞ্চলভিত্তিক ব্যাখ্যা করা হলো- ১. সংবেদন অঞ্চল: সংবেদন অঞ্চলের ৩টি প্রধান অংশ রয়েছে। এগুলো হলো- শিরকুম্ভ, শিরনিম্ন ও পশ্চাৎ অংশ। এসব অংশ সংবেদীয় কাজের জন্য দায়ী। শিরকুম্ভ অঞ্চল: এ অঞ্চল মানব শরীরের সোমাস্থেটিক ও কাইনেস্থেটিক অনুভূতির কাজ করে থাকে। এটিকে স্পর্শ কেন্দ্রও বলা হয়ে থাকে। শিরনিম্ন অঞ্চল: এ অঞ্চল শ্রবণের জন্য দায়ী থাকে। কোনো কারণে এ অংশটি নষ্ট হয়ে গেলে মানুষ বধির হয়ে যায়। পশ্চাৎ অঞ্চল: এ অংশ দর্শনের জন্য দায়ী। এ অঞ্চলটি অপসারণ করলে বা নষ্ট হয়ে গেলে মানুষ অন্ধ হয়ে যায়। মানুষ চোখে আর কিছু দেখতে পায় না। ২ .গতি অঞ্চল: রোলান্ডো নামক খাঁজের নিকটে এ অঞ্চলটি অবস্থিত। এটি চেষ্টীয় কাজের জন্য দায়ী। মানুষ যখন কোনো অঙ্গ সঞ্চালন করে তখন মস্তিষ্কের গতি অঞ্চলের বিশেষ কোনো কেন্দ্র উত্তেজিত হয় এবং উত্তেজনায় স্নায়ুপ্রবাহ গতিবাহী স্নায়ুর মাধ্যমে মাংসপেশিতে পৌছে তাকে সক্রিয় করে তোলে। মানুষের শরীরে যতগুলো মাংসপেশি আছে গুরুমস্তিষ্কে ততগুলো গতিকেন্দ্র রয়েছে। ৩.সংযোগ অঞ্চল: গুরুমস্তিষ্কের বিস্তৃত অঞ্চল নিয়ে এ অংশ গঠিত। এটিকে অনুষঙ্গ অঞ্চলও বলা হয়। বিভিন্ন ক্রিয়ার অনুষঙ্গ স্থাপনে এ অঞ্চলটি বিশেষ কার্যকর। এ অঞ্চলটি বিভিন্ন ধরনের জটিল কার্যকলাপ - নিয়ন্ত্রণ করে থাকে। এ অঞ্চল স্নায়ুপ্রবাহের যোগাযোগ, মিলন এবং সমন্বয় সাধন করে থাকে। এ কার্যের ফলেই উচ্চতর মানসিক ক্রিয়া যথা- পর্যবেক্ষণ, শিক্ষণ, চিন্তন, জ্ঞান, স্মৃতি ইত্যাদি সম্ভবপর হয়ে থাকে।"
        }
      ]
    },
    {
      "number": "4",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "অন্তঃক্ষরা গ্রন্থি কী?",
          "explanation": "যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে, সেসব গ্রন্থিকে অন্তঃক্ষরা গ্রন্থি বলে।"
        },
        {
          "label": "খ",
          "question": "লালাগ্রন্থিকে বহিঃক্ষরা গ্রন্থি বলা হয় কেন?",
          "explanation": "লালাগ্রন্থিকে বহিঃক্ষরা গ্রন্থি বলা হয়। কারণ বহিঃক্ষরা গ্রন্থির সাথে নালি যুক্ত থাকে। এ জাতীয় গ্রন্থি যে রক্তক্ষরণ করে তা রক্তস্রোতে না মিশে নালির মাধ্যমে শরীরের অভ্যন্তরে বা বহিপৃষ্ঠে নির্দিষ্ট লক্ষ্যস্থলে পতিত হয়। যেমন- লালাগ্রন্থি, দুগ্ধগ্রন্থি, ঘর্মগ্রন্থি, অশ্রুগ্রন্থি প্রভৃতি বহিঃক্ষরা গ্রন্থির উদাহরণ।"
        },
        {
          "label": "গ",
          "question": "উদ্দীপকে উল্লেখিত 'ক' গ্রন্থিটির সম্মুখ ভাগ থেকে নিঃসৃত হরমোনের কাজ বর্ণনা করো।",
          "explanation": "উদ্দীপক উল্লিখিত 'ক' নির্দেশিত প্রভু গ্রন্থি হলো পিটুইটারি গ্রন্থি। এই গ্রন্থি অন্যান্য গ্রন্থির উপর বিশেষ প্রভাব বিস্তার করে বলে একে প্রভুগ্রন্থি বলা হয়। অন্তঃক্ষরা গ্রন্থিগুলোর মধ্যে পিটুইটারি গ্রন্থির ভূমিকা সবচেয়ে গুরুত্বপূর্ণ। এ গ্রন্থি মাথার মাঝামাঝি জায়গায় গুরু মস্তিষ্কের নিচে অবস্থান করে। এ গ্রন্থির তিনটি অংশ আছে। যথা- সম্মুখ অংশ, মধ্য অংশ ও পশ্চাৎ অংশ। পিটুইটারি গ্রন্থির সম্মুখ অংশ থেকে ৬ ধরনের হরমোন নিঃসৃত হয়। হরমোনগুলো হচ্ছে- শরীরবর্ধক হরমোন, থাইরোট্রোপিক হরমোন, এড্রিনোকোর্টিকোট্রোপিক হরমোন, ফলিকল উদ্দীপক হরমোন, লিউটিনাইজিং হরমোন ও প্রোলেকটিন হরমোন। পিটুইটারি গ্রন্থির মধ্য অংশ হতে খুব বেশি হরমোন নিঃসৃত হয় না। এ অংশ হতে নিঃসৃত হরমোনের নাম হলো মেলানোসাইট উদ্দীপক হরমোন। এটি ত্বকের বর্ণ তৈরিতে সাহায্য করে। আর পশ্চাৎ অংশ থেকে দুই ধরনের হরমোন নিঃসৃত হয়। যথা- এন্টিডিউরেটিক হরমোন ও অক্সিটোসিন হরমোন।"
        },
        {
          "label": "ঘ",
          "question": "উদ্দীপকে উল্লেখিত 'খ' গ্রন্থিটির নামকরণের সার্থকতা বিশ্লেষণ করো।",
          "explanation": "উদ্দীপকের 'খ' গ্রন্থিটি আপদকালীন গ্রন্থি হিসেবে নির্দেশ করা হয়েছে। মূলত এড্রিনাল গ্রন্থিকে 'আপদকালীন গ্রন্থি' বলা হয়। মানবদেহের দুটি কিডনির উপরিভাগে একটি করে এড্রিনাল গ্রন্থি অবস্থিত। এ গ্রন্থির ভেতরের অংশ থেকে নিঃসৃত এড্রিনালিন হরমোন এবং বহিরাংশ থেকে নিঃসৃত কর্টিন হরমোন প্রাণীর প্রতিকূল মানসিক -অবস্থায় বিশেষ সহায়তা করে বলে এ গ্রন্থিতে আপদকালীন গ্রন্থি বলা হয়। এড্রিনাল গ্রন্থির ভিতরের অংশ থেকে এড্রিনালিন নামক যে হরমোন ক্ষরিত বা নিঃসৃত হয তা প্রাণীর আবেগকালীন অবস্থায় অতিমাত্রায় ক্ষরিত হয়। এটি রক্তপ্রবাহ থেকে সরাসরি যকৃতে চলে যায় এবং সেখান থেকে শর্করা বের করে নেয়, ফলে রক্তে শর্করার আধিক্য থেকে দেহকোষের প্রচুর শক্তি লাভ হয়। এ বাড়তি শক্তির মধ্য দিয়ে প্রাণী তার জরুরি অবস্থার মোকাবিলা করতে সক্ষম হয়। পাশাপাশি এ হরমোনটি স্বয়ংক্রিয় স্নায়ু ব্যবস্থার গতি বৃদ্ধি করে। ফলে দেহের প্রায় সব স্বয়ংক্রিয় যন্ত্রাবলির গতি বৃদ্ধি পায়। যেমন- এ হরমোনের প্রভাবে শ্বাসতন্ত্র, হৃৎপিণ্ড, রক্তচাপ ইত্যাদির গতি বৃদ্ধি পায়। এড্রিনালিন হরমোনের ক্ষরণে কোনো সমস্যা সৃষ্টি হলে দেহের বিপাকক্রিয়া ক্ষতিগ্রস্ত হয়, স্বয়ংক্রিয় যন্ত্রাবলির কার্যক্ষমতা লোপ পায় এবং প্রেষণার হ্রাস হয়। অন্যদিকে এড্রিনাল গ্রন্থির বহিরাংশ থেকে নিঃসৃত 'কর্টিন' নামক হরমোনের প্রভাবে দেহের স্বাভাবিক বিপাক ক্রিয়া কার্যকর থাকে। এছাড়া জীবদেহের বিভিন্ন জৈব-রাসায়নিক পরিবর্তনে এ হরমোনের প্রভাব রয়েছে। এ হরমোন উত্তেজকের কাজ করে। প্রতিকূল পরিস্থিতিতে মানসিক চাপ থেকে প্রাণীকে রক্ষার জন্য প্রাণীর মধ্যে উত্তেজনাকর পরিস্থিতির সৃষ্টিতে কর্টিন হরমোন ভূমিকা রাখে। সবশেষে বলা চলে, আপদকালীন হরমোন 'এড্রিনালিন' ক্ষরণসহ মানুষের দৈহিক ও মানসিক সুস্থতা নিশ্চিতকল্পে এড্রিনাল গ্রন্থির ভূমিকা অনস্বীকার্য।"
        }
      ]
    },
    {
      "number": "5",
      "uddipok": "জনাব আমিন অফিস থেকে বাসায় ফিরে খেতে চাইলেন। কিন্তু খাবার তৈরি না - হওয়ায় তিনি খেতে পারলেন না। এতে তিনি খুব উত্তেজিত হয়ে পড়লেন। তার মুখমণ্ডল লাল হয়ে গেল, দেহ কাঁপতে লাগল, হাত মুষ্টিবদ্ধ হয়ে গেল। আমিন সাহেবের ছেলে নাহিন খাবার না খেয়ে ঘুমিয়ে পড়ে। অন্যদিকে এ সময় আমিন সাহেবের মেয়ে সোনিয়া আগামীকালের পরীক্ষায় প্রথম স্থান অধিকার করার জন্য সর্বোচ্চ প্রস্তুতি নিচ্ছিল।",
      "tag": "ACC 24",
      "sub_questions": [
        {
          "label": "ক",
          "question": "প্রেষণা চক্রের স্তরগুলো কী কী?",
          "explanation": "প্রেষণা চক্রের স্তরগুলো হলো— ১. অভাববোধ; ২. তাড়না; ৩. করণ আচরণ; ৪. উদ্দেশ্য সাধন।"
        },
        {
          "label": "খ",
          "question": "প্রেষিত আচরণ নির্বাচনমূলক কেন?",
          "explanation": "প্রাণী কেমন আচরণ করবে তা নির্ভর করছে তার প্রেষণার ধরনের ওপর। তাই বলা হয় প্রেষিত আচরণ হলো নির্বাচনমূলক। অভাববোধ প্রাণীকে তার অভাব পূরণ করতে তাড়িত করে। প্রাণী যে বিষয় বা বস্তুর অভাববোধ করে সে তা অর্জন করার জন্য তাড়না অনুভব করে। যেমন- ক্রন্দনরত ক্ষুধার্ত শিশুকে বিভিন্ন ধরনের খেলনা দিয়ে কান্না থামানো যায় না। একমাত্র খাদ্য শিশুর কান্নাকে থামিয়ে দেয়। চৈত্র মাসের খরতাপে তৃষ্ণার্তকে সুস্বাদু খাবার পরিতৃপ্তি দিতে পারে না, যা পারে তা হলো এক গ্লাস ঠান্ডা পানীয়।"
        },
        {
          "label": "গ",
          "question": "উদ্দীপকে উল্লেখিত জনাব আমিনের মধ্যে আবেগের মধ্যে যেসব শারীরিক পরিবর্তন দেখা গেছে তা ব্যাখ্যা করো।",
          "explanation": "উদ্দীপকে উল্লেখিত আমিন সাহেবের মধ্যে আবেগের বেশকিছু শারীরিক পরিবর্তন দেখা গেছে। আবেগের ফলে প্রাণীর আলোড়নের সৃষ্টি হয় এবং প্রাণীর আচরণ এবং শারীরিক পরিবর্তনের মধ্য দিয়ে তা প্রকাশ পায়। আবেগের সৃষ্টি হলে শরীরের অভ্যন্তরে অনেক পরিবর্তন ঘটে। যেমন- রক্তচাপ, এড্রিনাল গ্রন্থির ক্ষরণ, হৃদপিন্ডের ক্রিয়া, চোখের তারার পরিবর্তন, শ্বাস- প্রশ্বাসের পরিবর্তন, শরীরের কম্পন, মুখভঙ্গি, কন্ঠস্বরের পরিবর্তন ও ঘর্ম নিঃসরণ। আবেগের ফলে দেহের অভ্যন্তরে মানসিক পরিবর্তনগুলো অপ্রকাশিত থাকলেও বাহ্যিকভাবে এসব শারীরিক পরিবর্তন লক্ষ করা যায়, আমিন সাহেবের ক্ষেত্রেও বিভিন্ন পরিবর্তন ঘটেছে। উদ্দীপকে জনাব আমিনের মুখমণ্ডল লাল হয়ে যাওয়া আবেগের ফলে মুখভঙ্গির পরিবর্তন, দেহ কাঁপতে থাকা ও হাত মুষ্টিবদ্ধ হওয়া মাংসপেশির সক্রিয় হওয়াকে নির্দেশ করে। তীব্র আবেগের ফলে আমিন সাহেবের মুখ লাল হয়ে যায়, দেহ কাপাতে থাকে এবং হাত মুষ্টিবদ্ধ হয়ে যায়। কারণ আমিন সাহেব আবেগ চেপে যেতে চাইলেও পারেননি। তাই তার মধ্যে মুখভঙ্গির পরিবর্তন ও মাংসপেশির কম্পন লক্ষ করা যায়।"
        },
        {
          "label": "ঘ",
          "question": "উদ্দীপকে উল্লেখিত জনাব আমিন, নাহিন ও সোনিয়ার মধ্যে প্রকাশিত প্রেষণাগুলো কি একই শ্রেণির? উক্তিটি বিশ্লেষণ করো।",
          "explanation": "হাউদ্দীপকে উল্লেখিত জনাব আমিন, নাহিন এবং সোনিয়ার মধ্যে প্রকাশিত প্রেষণাগুলো একই শ্রেণির নয়। কারণ, জনাব আমিন এবং নাহিনের মধ্যে জৈবিক প্রেষণা এবং সোনিয়ার মধ্যে সামাজিক প্রেষণা বিদ্যমান। ক্ষুধা একটি অতিপ্রয়োজনীয় জৈবিক প্রেষণা। প্রত্যেক প্রাণীর ক্ষেত্রেই ক্ষুধা চক্রাকারে উপস্থিত হয়। মূলত দেহের ক্ষয়পূরণ ও বৃদ্ধি সাধনে খাদ্য গ্রহণের প্রয়োজন হয়। ক্ষুধা মানসিক ও শারীরিক ভাবে প্রকাশ পায়। ক্ষুধার সময় মানসিকভাবে খাদ্য গ্রহণে তাগিদ অনুভূত হয় এবং শারীরিকভাবে তীব্র অস্বস্তি অনুভূত হয়। আর খাদ্য গ্রহণের পরপরই শারীরিক ও মানসিক স্বস্তি ফিরে আসে। সামাজিক প্রেষণা তৈরি হয় মূলত মানুষের সমাজজীবন থেকে, যেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়। সমাজজীবন থেকে শিক্ষার মাধ্যমে এ প্রেষণা অর্জন করা হয় বলে একে শিক্ষালব্ধ বা অর্জিত প্রেষণাও বলা হয়। কৃতিপ্রেষণা হলো এক ধরনের সামাজিক প্রেষণা। সফলতা লাভের প্রাথমিক সোপান। প্রতিটি মানুষই চায় প্রতিষ্ঠা লাভ করতে। সফলতা অর্জন বা প্রতিষ্ঠা লাভের ইচ্ছা-ই হলো কৃতি প্রেষণা। এ কৃতি প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। উপরের আলোচনায় দেখতে পাই, সোনিয়া পরীক্ষায় প্রথম স্থান অধিকার করার জন্য সর্বোচ্চ প্রস্তুতি নিচ্ছিল, যা সামাজিক প্রেষণা কৃতি প্রেষণাকে নির্দেশ করে এবং জনাব আমিন ও নাহিনের মধ্যে জৈবিক প্রেষণা কাজ করেছিল। সুতরাং উভয় প্রেষণা এক শ্রেণির নয়।"
        }
      ]
    },
    {
      "number": "6",
      "uddipok": "দৃশ্যকল্প-১ মনোবিজ্ঞানের শিক্ষক শিক্ষণ সম্পর্কে পড়াতে গিয়ে বললেন, \"বিভিন্ন উপাদান শিক্ষণকে প্রভাবিত করে। যেমন-আকাশে বিদ্যুৎ চমকাতে দেখলেই মেঘের গর্জনের কথা মনে পড়া, সবুজ বাতি দেখলে গাড়ি চালানো শুরু করা, দুটো ঘটনাই কাছাকাছি সময়ের মধ্যে ঘটা, আবার পুরষ্কৃত হবার আশায় বেশি করে পড়াশোনা করা। দৃশ্যকল্প-২ সুজন ও সুমন দুই ভাই। ভালো ফলাফল করার জন্য তাদের মধ্যে সবসময় প্রতিযোগিতা থাকে। কিন্তু কিছু কারণে সুমন সবসময় সুজনের চেয়ে পিছিয়ে থাকে। যেমন-সে কোন পড়া শেষ করার পর তা আর অনুশীলন করে না, সে কোন রকম বিরতি না দিয়ে দুটো বিষয় পরপর পড়ে, সে তার শিক্ষকদের খুব ভয় পায়-তাদের সামনে সে জানা বিষয়ও ভুল করে দিয়ে আসে। তাছাড়া কোন বিষয় সে বাসায় মনে করতে পারলেও পরীক্ষার হলে গিয়ে ঠিকমতো লিখতে পারে না।",
      "tag": "ACC 24",
      "sub_questions": [
        {
          "label": "ক",
          "question": "সংবেদী স্মৃতি কী?",
          "explanation": "স্মৃতির প্রথম পর্যায় হলো সংবেদী স্মৃতি।"
        },
        {
          "label": "খ",
          "question": "শিক্ষণ ব্যতীত স্মৃতি অসম্ভব কেন?",
          "explanation": "শিক্ষণ ব্যতীত স্মৃতি অসম্ভব, কারণ শিক্ষণ হচ্ছে স্মৃতির সর্বপ্রথম ও সর্বপ্রধান শর্ত। শিক্ষণ স্মৃতির প্রথম অঙ্গ বা স্তর। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষা লাভ করতে হয়। অতঃপর তা মস্তিষ্কে ধারণ করার নাম স্মৃতি। আমরা প্রথমে কোনো কিছু শিখি। তারপর সেটি ভুলে গেছি না স্মরণ রেখেছি তার কথা বলি। আর তাই শিক্ষণকে স্মৃতির ভিত্তি উপাদানও বলা হয়।"
        },
        {
          "label": "গ",
          "question": "দৃশ্যকল্প-১ এ শিক্ষণের কোন কোন উপাদান সম্পর্কে বলা হয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ মনোবিজ্ঞানের শিক্ষক শিক্ষণের সংযোগ বা অনুষঙ্গ ও বলবৃদ্ধিকে নির্দেশ করে। কোনো স্থান বা কালে দুটি ঘটনার মধ্যে সম্পর্ক বা যোগাযোগ তৈরি হওয়াকে সংযোগ বা অনুষঙ্গ বলে। যখন উদ্দীপকের মধ্যে সংযোগ স্থাপিত হয় তখন তাকে উদ্দীপক-উদ্দীপক সংযোগ বলে। যেমনটি উদ্দীপকে দেখতে পাই আগুন দেখলে ধোঁয়ার কথা মনে পড়ে। আবার নৈকট্য শিক্ষণের একটি গুরুত্বপূর্ণ উপাদান। শিক্ষণ কেমন হবে তা নির্ভর করছে ঘটনা বা উদ্দীপকসমূহ কতটা কাছাকাছি আছে তার উপর। যেমন তেঁতুল দেখলে মুখে লালা আসে। অন্যদিকে, বলবৃদ্ধি এমন একটি শর্ত যা সংযোগকে শক্তিশালী করতে সাহায্য করে। ফলে উদ্দীপক প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। উদ্দীপকে আমরা দেখতে পাই, ক্ষুধার সময় আমাদের খাবার না দিলে পড়াশোনায় মন বসে না। এখানে খাবারটি বলবর্ধকের ভূমিকা পালন করছে। তাই প্রেষণায় উপযুক্ত বর্ধনক্রিয়া শিক্ষণের একটি গুরুত্বপূর্ণ উপাদান। উদ্দীপকে আমরা দেখতে পাই, আকাশে বিদ্যুৎ চমকালে আমাদের মেঘের কথা মনে পড়ে, সবুজ বাতি দেখলে গাড়ি চালানো শুরু করতে চাই। এ ঘটনাগুলো সংযোগ বা অনুষঙ্গের কাজ করছে। এমনকি পুরস্কার পাবার আশায় আমরা বেশি পড়াশুনা করতে চাই। যা বলবর্ধকের ভূমিকা পালন করছে। তাই সংযোগ এবং বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "ঘ",
          "question": "দৃশ্যকল্প-২ এ সুমনের ভুলে যাওয়ার কারণ একাধিক-বিশ্লেষণ করো।",
          "explanation": "উদ্দীপকে দৃশ্যকল্প-২ সুমনের ভুলে যাওয়ার কারণ একাধিক। সুমনের ভুলে যাওয়ার পিছনে অব্যবহার জনিত স্মৃতির অবক্ষয়-অনুশিক্ষণ প্রতিবন্ধকতা এবং আবেগজনিত প্রতিরোধ কাজ করে। শিক্ষণকৃত বিষয় যদি ব্যবহার না করি বা অনুশীলন না করি, তবে কালের ক্ষেত্রে হারিয়ে যায় অর্থাৎ অব্যবহারজনিত কারণে এরকমটি ঘটে থাকে। উদ্দীপকে সুমন কোনো পড়া শেষ করার পর তা আর অনুশীলন করেনি। ফলে সে ভুলে যায়। নতুন কোনো বিষয় শিক্ষা গ্রহণ করার ফলে আমরা পূর্বের শিক্ষণকৃত বিষয় ভুলে যাই। এভাবে কোনো একটা বিষয় শেখার পরই বিরতি না দিয়ে যদি সঙ্গে সঙ্গে আর একটি নতুন বিষয় শিখি, তবে দেখা যাবে প্রথম বিষয়টির অংশবিশেষ ভুলে গেছি। উদ্দীপকে সুমনও কোনো বিরতি না দিয়ে দুটো বিষয় পর পর পড়ে এবং ভুলে যায়। যার জন্য দায়ী অনুশিক্ষণ প্রতিবন্ধকাতা দায়ী। আবার, বিভিন্ন আবেগজনিত পরিস্থিতি যেমন- ভয়, রাগ, ঘৃণা, লজ্জা প্রভৃতি যদি তীব্রভাবে জেগে ওঠে তবে দেখা যায় যে ভালো করে শেখা বিষয়ও মনে পড়ছে না। ঠিক এই কারণেই সুমন বাসায় পারলেও পরীক্ষার হলে গিয়ে ঠিকমতো লিখতে পারে না। সুতরাং বলা যায়, সুমনের ভুলে যাওয়ার পিছনে উপরের উল্লেখিত কারণগুলো দায়ী।"
        }
      ]
    },
    {
      "number": "7",
      "uddipok": "দৃশ্যকল্প-১: অংকের ক্লাসে নাদিমকে স্যার একটি জটিল অংক করতে দিলে নাদিম অংকটার দিকে অনেকক্ষণ ধরে তাকিয়ে থেকে গভীরভাবে চিন্তা করতে লাগল। তারপর হঠাৎ সে ইউরেকা বলে অংকটির সমাধান করে দিল। দৃশ্যকল্প-২: কলেজের নির্বাচনী পরীক্ষায় ইংরেজি বিষয়ের রচনামূলক প্রশ্নের উত্তরে জান্নাত মোট ১০০ নম্বরের মধ্যে ৯০ নম্বরের উত্তর দিল এবং এর মধ্যে সে ১০ নম্বরের ভুল উত্তর দিল। অন্যদিকে জান্নাতের বড় বোন খাদিজা ঢাকা বিশ্ববিদ্যালয়ের ভর্তি পরীক্ষায় ১০০ নম্বরের বহুনির্বাচনির মধ্যে ৮০টি নির্ভুল এবং ২০টি ভুল উত্তর করলো।",
      "tag": "ACC 24",
      "sub_questions": [
        {
          "label": "ক",
          "question": "বুদ্ধিবৃত্তিক শিক্ষণ কী?",
          "explanation": "প্রাণী ও মানুষ নতুন অভিজ্ঞতা বা পরিস্থিতির সম্মুখীন হয়ে নতুন তথ্যের সঞ্চয় ও পুরাতন তথ্যের নতুন অর্থবোধ করার মাধ্যমে যে শিক্ষণ করে তাকে বুদ্ধিবৃত্তিক শিক্ষণ বলে।"
        },
        {
          "label": "খ",
          "question": "শিক্ষণ ও কার্যসম্পাদন কিভাবে সম্পর্কযুক্ত?",
          "explanation": "শিক্ষণ ও কর্মসম্পাদন দুটি আলাদা বিষয় হলেও এরা পরস্পর সম্পর্কযুক্ত। অভ্যাস ও অনুশীলনের ফলে আচরণের ধারার তুলনামূলক দীর্ঘস্থায়ী পরিবর্তনই হলো শিক্ষণ। অপরদিকে, আচরণের এ পরিবর্তন করা যায় কর্মসম্পাদনের মাধ্যমে। কোনো ব্যক্তি একটি বিশেষ মুহূর্তে যা করে তাই কর্মসম্পাদন। শিক্ষণ হলো কি না অথবা কতটুকু শিক্ষণ হলো তা পরিমাপ করা হয় কর্মসম্পাদানের সাহায্যে। সুতরাং বলা যায় যে, শিক্ষণ ও কর্মসম্পাদন পরস্পর সম্পর্কযুক্ত।"
        },
        {
          "label": "গ",
          "question": "দৃশ্যকল্প-১ এ নাদিমের অংকের সমাধান কোন ধরনের বুদ্ধিবৃত্তিক শিক্ষণের প্রতিনিধিত্ব করে-ব্যাখ্যা করো।",
          "explanation": "দৃশ্যকল্প-১ এ নাদিমের অংকের সমাধান করার প্রক্রিয়াটি হলো অন্তর্দৃষ্টিমূলক শিক্ষণ। সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধানকরণকে অন্তর্দৃষ্টিমূলক বা পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বারবার ভুল সংশোধনের বদলে গোটা পরিবেশের তাৎপর্য সম্পর্কে অন্তর্দৃষ্টি লাভের মাধ্যমে নতুনকে আয়ত্ত করে। অর্থাৎ যে শিক্ষণে সমগ্র সমস্যাটিকে পুঙ্খানুপঙ্খরূপে পর্যালোচনা করে সমাধানের দিকে ধীরে অথচ সুনির্দিষ্টভাবে অগ্রসর হওয়া যায় এবং যেখানে সমাধান অন্ধ প্রচেষ্টার মাধ্যমে না এসে পরিপূর্ণ উপলব্ধির মাধ্যমে আসে তাকে পরিজ্ঞানমূলক শিক্ষণ বলা হয়। উদ্দীপকে নাদিম অংকটি সমাধানের ক্ষেত্রে অনেকক্ষণ তাকিয়ে চিন্তা করে এবং পরে সে অংকটির সমাধান করে। ফলে বিষয়টির শিক্ষণ অন্তর্দৃষ্টিমূলক শিক্ষণকে নির্দেশ করে।"
        },
        {
          "label": "ঘ",
          "question": "দৃশ্যকল্প-২-এ জান্নাতের রচনামূলক ও খাদিজার বহুনির্বাচনী পরীক্ষায় স্মৃতির সাফল্যাঙ্ক নির্ণয় করে তুলনামূলক বিশ্লেষণ করো।",
          "explanation": "দৃশ্যকল্প-১ এ নাদিমের অংকের সমাধান করার প্রক্রিয়াটি হলো অন্তর্দৃষ্টিমূলক শিক্ষণ। সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধানকরণকে অন্তর্দৃষ্টিমূলক বা পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বারবার ভুল সংশোধনের বদলে গোটা পরিবেশের তাৎপর্য সম্পর্কে অন্তর্দৃষ্টি লাভের মাধ্যমে নতুনকে আয়ত্ত করে। অর্থাৎ যে শিক্ষণে সমগ্র সমস্যাটিকে পুঙ্খানুপঙ্খরূপে পর্যালোচনা করে সমাধানের দিকে ধীরে অথচ সুনির্দিষ্টভাবে অগ্রসর হওয়া যায় এবং যেখানে সমাধান অন্ধ প্রচেষ্টার মাধ্যমে না এসে পরিপূর্ণ উপলব্ধির মাধ্যমে আসে তাকে পরিজ্ঞানমূলক শিক্ষণ বলা হয়। উদ্দীপকে নাদিম অংকটি সমাধানের ক্ষেত্রে অনেকক্ষণ তাকিয়ে চিন্তা করে এবং পরে সে অংকটির সমাধান করে। ফলে বিষয়টির শিক্ষণ অন্তর্দৃষ্টিমূলক শিক্ষণকে নির্দেশ করে। পুনরুদ্রেকের সাফল্যাংক = পুনরুদ্রিতবিষয়েরসংখ্যা − ভুলেরসংখ্যা মোটবিষয়েরসংখ্যা \\frac{পুনরুদ্রিত বিষয়ের সংখ্যা-ভুলের সংখ্যা}{মোট বিষয়ের সংখ্যা} মোটবিষয়েরসংখ্যা পুনরুদ্রিতবিষয়েরসংখ্যা − ভুলেরসংখ্যা ​ উদ্দীপকে জান্নাত ইংরেজি বিষয়ের রচনামূলক পরীক্ষায় ১০০ নম্বরের মধ্যে ৯০ নম্বর, পুনরুদ্রেক করলো যার মধ্যে ১০ নম্বর ভুল ছিল। সুতরাং, জান্নাতের পুনরুদ্রেক সাফল্যাংক ৯০ − ১০ ১০০ × ১০০ \\frac{৯০-১০}{১০০}\\times ১০০ ১০০ ৯০ − ১০ ​ × ১০০ = ৮০% আবার খাদিজা ঢাবি ভর্তি পরীক্ষায় ৮০টি নির্ভুল এবং ২০টি ভুল উত্তর করে। তাহলে, বহুনির্বাচনী পরীক্ষায় জান্নাতের বোন খাদিজার পুনরুদ্রেকের সাফল্যংক- ১০০ − ২০ ১০০ × ১০০ \\frac{১০০-২০}{১০০}\\times ১০০ ১০০ ১০০ − ২০ ​ × ১০০ = ৮০% অর্থাৎ, জান্নাত ৮০ ভাগ রচনামূলক প্রশ্ন এবং খাদিজা ৮০ ভাগ বহুনির্বাচনী প্রশ্ন স্মৃতিতে সংরক্ষণ করতে পেরেছে।"
        }
      ]
    },
    {
      "number": "8",
      "uddipok": "দৃশ্যকল্প-১: পুলক তার মামাকে দেখতে বাসে করে গ্রামে যাচ্ছে। তার মামা বেশঅসুস্থ। তার মামার ইদানিং মনে হচ্ছে তার মৃত মা তাঁকে ডাকছেন বা তার গায়ে হাত বুলাচ্ছেন। বাসে বসে পুলকের মনে হচ্ছে গাছপালা সব পেছনে দৌড়াচ্ছে। রাতে মধ্য আকাশের চাঁদটিকে তার অনেক বড় মনে হল। দৃশ্যকল্প-২ঃ উদ্দীপক → \\rightarrow → ইন্দ্রিয় ও প্রাথমিক অনুভূতি → \\rightarrow → A → \\rightarrow → A এর ব্যাখ্যা → \\rightarrow → B",
      "tag": "ACC 24",
      "sub_questions": [
        {
          "label": "ক",
          "question": "মনোযোগ কী?",
          "explanation": "সাধারণত কোন বিষয়ের প্রতি ইন্দ্রিয়সমূহকে নিয়োজিত করার নামই মনোযোগ।"
        },
        {
          "label": "খ",
          "question": "প্রত্যক্ষণে প্রেষণা কীভাবে ভূমিকা পালন করে?",
          "explanation": "প্রত্যক্ষণ প্রেষণা ইচ্ছা এবং অনিচ্ছার দ্বারা প্রভাবিত হয়ঃ প্রত্যক্ষণ এমন একটি সক্রিয় প্রক্রিয়া, যে প্রক্রিয়ায় অভিজ্ঞতার প্রভাব রয়েছে। আর অভিজ্ঞতার সাথে রয়েছে আমাদের ভালো লাগা, না লাগার সম্পর্ক। একটি মুদ্রাকে একজন ধনী ব্যক্তি যেভাবে প্রত্যক্ষণ করে দরিদ্র ব্যক্তি সেভাবে প্রত্যক্ষ করে না। তাই বলা যায়, প্রত্যক্ষণ প্রেষণা দ্বারা প্রভাবিত হয়।"
        },
        {
          "label": "গ",
          "question": "দৃশ্যকল্প-১ এ গাছপালা ও রাতের আকাশের চাঁদ সম্পর্কে পুলকের প্রত্যক্ষণ এবং পুলকের মামার মাকে প্রত্যক্ষণ-দুটি বিষয় তুমি কীভাবে ব্যাখ্যা করবে?",
          "explanation": "উদ্দীপকে দৃশ্যকল্প-১ এ পুলকের প্রত্যক্ষণ হলো অধ্যাস বা প্রান্ত- প্রত্যক্ষণ এবং পুলকের মামার প্রত্যক্ষণ হলো অলীক প্রত্যক্ষণ। ভ্রান্ত প্রত্যক্ষণে বাস্তব উদ্দীপক আছে, কিন্তু বাস্তব উদ্দীপককে আমরা ভ্রান্তভাবে প্রত্যক্ষণ করি। সংক্ষেপে আমরা বলতে পারি, কোনো বাস্তব উদ্দীপকে ভ্রান্তভাবে প্রত্যক্ষণ করার নামই হচ্ছে অধ্যাস বা ভ্রান্ত প্রত্যক্ষণ। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা। উদ্দীপকে দৃশ্যকল্প-১ এ পুলকের ঘটনার জন্য ভ্রান্ত প্রত্যক্ষণ দায়ী। পুলক গতি অধ্যাসের কারণে বাসে যাওয়ার সময় তার মনে হচ্ছে গাছপালা সব পিছনে দৌড়াচ্ছে এবং প্রচন্ড অধ্যাসের কারণে রাতে মধ্য আকাশের চাঁদটিকে বড় মনে হচ্ছে। বাস্তবে কোনো উদ্দীপক নেই অথচ তাকে প্রত্যক্ষণ করা হয়- এরূপ প্রত্যক্ষণই অলীক প্রত্যক্ষণ। অর্থাৎ অবাস্তব উদ্দীপকের প্রত্যক্ষণই হচ্ছে অলীক প্রত্যক্ষণ। উদাহরণস্বরূপ, আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকে দৃশ্যকল্প-১ এ পুলকের মামার ঘটনার জন্য দায়ী অলীক প্রত্যক্ষণ। যার কারণে তার মনে হচ্ছে তার মৃত মা তাকে ডাকছেন। সাধারণত মস্তিষ্কের বিকৃতি ও মানবিক অস্বাভাবিকতাই অলীক প্রত্যক্ষণের জন্য দায়ী। সুতরাং বলা যায়, পুলক ও তার মামার ঘটনাটি দুটি আলাদা প্রত্যক্ষণ। যেখানে পুলকের ভ্রান্ত প্রত্যক্ষণের ব্যস্তব ভিত্তি আছে কিন্তু পুলকের মামার অলীক প্রত্যক্ষণের বাস্তব ভিত্তি নেই।"
        },
        {
          "label": "ঘ",
          "question": "দৃশ্যকল্প-২ এ প্রদর্শিত চিত্রের A ও B তুলনামূলক বিশ্লেষণ করো।",
          "explanation": "উদ্দীপকে দৃশ্যকল্প-২ এ প্রদর্শিত চিত্রের মাধ্যমে সংবেদন প্রক্রিয়াকে নির্দেশ করা হয়েছে। চিত্রে 'A' এবং 'B' দ্বারা স্নায়ুপথ এবং সংবেদনকে বোঝানো হয়েছে। প্রাণীর বিভিন্ন ইন্দ্রিয় যন্ত্র পরিবেশ থেকে তথ্য সংগ্রহ করে তা মস্তিষ্কে প্রেরণ করে এবং সেখানে এসব তথ্য সম্পর্কে যে প্রাথমিক বোধ বা ধারণা জন্মে তাকেই সংবেদন বলে। উদ্দীপকসমূহ যেমন- আলো/ শব্দ, তাপ ইত্যাদি ইন্দ্রিয়ে প্রাথমিক অনুভূতির সৃষ্টি করে। ইন্দ্রিয়সমূহে যেসব গ্রাহক কোষ আছে সেগুলো নিজ নিজ উদ্দীপকের প্রতি সংবেদনশীল। তাই এসব উদ্দীপকের উপস্থিতিতে গ্রাহক কোষগুলোর মধ্যে এক ধরনের জৈব রাসায়নিক ক্রিয়ার উৎপত্তি ঘটে। ফলে গ্রাহক কোষের মধ্যে স্নায়ুপ্রবাহের সৃষ্টি হয়। এই প্রবাহ অন্তর্মুখী স্নায়ুপথের মাধ্যমে মস্তিষ্কের থ্যালামাসে যায়। গুরুমস্তিষ্কের নির্দিষ্ট সংবেদন কেন্দ্রে প্রেরিত প্রবাহসমূহ পুনরায় আর এক ধরনের জৈব রাসায়নিক প্রক্রিয়া সম্পন্ন করে। ফলে ব্যক্তি চেতনায় এক নতুন অভিজ্ঞতা লাভ করে যাকে সংবেদন বলা হয়। উদ্দীপকে দৃশ্যকল্প-২ এ প্রদর্শিত ছকে দেখা যাচ্ছে, কোনো উদ্দীপক ইন্দ্রিয়ে প্রাথমিক অনুভূতির সৃষ্টি করে। 'A' তে প্রদর্শিত স্নায়ুপথের মাধ্যমে মস্তিষ্কের নির্দিষ্ট অংশে জৈব প্রক্রিয়া বা ব্যাখ্যা বিশ্লেষণ শেষে এক নতুন অভিজ্ঞতা সৃষ্টি করে যেটা 'B' তে প্রদর্শিত সংবেদন এর মাধ্যমে প্রত্যক্ষণের জন্ম দেয়। পরিশেষে বলা যায়, সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। একে মনোদৈহিক ক্রিয়াও বলা যায়।"
        }
      ]
    }
  ]
}