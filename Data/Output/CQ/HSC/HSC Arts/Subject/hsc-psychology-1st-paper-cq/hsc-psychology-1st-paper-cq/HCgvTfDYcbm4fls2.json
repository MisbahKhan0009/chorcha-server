{
  "title": "মুন্সী আব্দুর রউফ কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "সক্রেটিস, এরিস্টটল, প্লেটো প্রমুখ বিখ্যাত দার্শনিকসহ অন্যান্য মধ্যযুগীয় দার্শনিকরা মনোবিজ্ঞানকে অবৈজ্ঞানিকভাবে ব্যাখ্যা করার চেষ্টা করেছেন। তবে এ কথা চরম সত্য যে, মনোবিজ্ঞানকে বৈজ্ঞানিক ভিত্তিতে দাঁড় করানোর ক্ষেত্রে যে সকল দার্শনিকদের অবদান রয়েছে এ সকল দার্শনিকদের মনোবিজ্ঞান সম্পর্কিত ব্যাখ্যাকে পরিবর্তন, পরিমার্জন করেই আমরা আজকের মনোবিজ্ঞানকে পেয়েছি।",
      "tag": "BMARPC 24",
      "sub_questions": [
        {
          "label": "ক",
          "question": "মনোবিজ্ঞান কী?",
          "explanation": "মনোবিজ্ঞান হলো প্রাণীর আচরণ ও মানসিক প্রক্রিয়ার বিজ্ঞান।"
        },
        {
          "label": "খ",
          "question": "মনোবিজ্ঞানের সংজ্ঞা বিশ্লেষণে গুরুত্বপূর্ণ বিষয়সহ উল্লেখ করো?",
          "explanation": "মনোবিজ্ঞান হলো এমন একটি বিজ্ঞান যা মানুষ ও প্রাণীর আচরণ এবং মানসিক প্রক্রিয়া সম্বন্ধে অনুধ্যান করে। মনোবিজ্ঞানের সংজ্ঞা বিশ্লেষণে গুরুত্বপূর্ণ চারটি বিষয় ভূমিকা রাখে। আচরণ, মানসিক প্রক্রিয়া, মানুষ ও প্রাণী এবং বিজ্ঞান- এই চারটি বিষয় মনোবিজ্ঞানের সংজ্ঞা বিশ্লেষণে গুরুত্বপূর্ণ ভূমিকা পালন করে। কারণ, বিজ্ঞানসম্মতভাবে মানুষ ও প্রাণীর আচরণ বিশ্লেষণ করাই মনোবিজ্ঞানের বিষয়। আচরণের আলোচনা, পর্যালোচনা ও পরীক্ষা-নিরীক্ষায় মনোবিজ্ঞানে বিজ্ঞানের শর্তসমূহ পালন করা হয়।"
        },
        {
          "label": "গ",
          "question": "উদ্দীপকে উল্লিখিত প্রাচীন দার্শনিকদের ভাবনায় মনোবিজ্ঞান সম্পর্কে কী কী বিষয় উঠে এসেছে? ব্যাখ্যা করো।",
          "explanation": "জাউদ্দীপকে উল্লিখিত প্রাচীন দার্শনিকদের ভাবনায় মনোবিজ্ঞান সম্পর্কে বিভিন্ন বিষয় উঠে এসেছে। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। মনোবিজ্ঞানের প্রাচীন যুগের আলোচনা আত্মাকে কেন্দ্র করে আবর্তিত হয়েছে। সক্রেটিস, এরিস্টটল, প্লেটোসহ বিভিন্ন মধ্যযুগীয় দার্শনিকরাও আত্মা ও দেহের কার্যাবলি হিসেবে সংবেদন, শিক্ষণ, প্রত্যক্ষণ, ব্যক্তিত্ব প্রভৃতি বিষয় সম্পর্কে কল্পনাপ্রসূত ব্যাখ্যা প্রদান করেন। মানুষের আচরণ ব্যাখ্যা করার জন্য মূলত আত্মার ধারণা ব্যবহার করেন। পরবর্তীতে মধ্যযুগের তাত্ত্বিকরা আত্মানির্ভর ধারণা থেকে কিছুটা বেরিয়ে আসতে পারলেও পুরোপুরি বর্জন করতে পারেননি।উদ্দীপকে যে বিষয়টি তুলে ধরা হয়েছে সেখানে প্রাচীন ও মধ্যযুগের দার্শনিকরা মনোবিজ্ঞানকে অবৈজ্ঞানিকভাবে ব্যাখ্যা করার চেষ্টা করলেও মনোবিজ্ঞানকে বৈজ্ঞানিক ভিত্তিতে দাঁড় করানোর ক্ষেত্রে এ সকল দার্শনিকদের অবদান রয়েছে। সুতরাং বলা যায়, মনোবিজ্ঞান সম্পর্কিত বিভিন্ন মতবাদ পরিবর্তন, পরিমার্জন করেই আজকের মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করেছে।"
        },
        {
          "label": "ঘ",
          "question": "উদ্দীপকে বিখ্যাত দার্শনিকদের মনোবিজ্ঞানের ধারণাকে বাতিল করতে হলে তুমি কী প্রামাণ্য যুক্তি দেখাবে?",
          "explanation": "উদ্দীপকের বিখ্যাত দার্শনিকদের মনোবিজ্ঞান ধারণাকে বাতিল করতে মনোবিজ্ঞানের বৈজ্ঞানিক প্রামাণ্য যুক্তি উপস্থাপন করতে পারি। মনোবিজ্ঞানের ভিত্তি গড়ে উঠেছে মূলত দর্শন ও শরীরবিদ্যাকে কেন্দ্র করে। যেখানে প্রাচীন দার্শনিকগণ যথা- সক্রেটিস, প্লেটো ও এরিস্টটল প্রমুখ মনীষী গুরুত্বপূর্ণ ভূমিকা পালন করেন। তাদের আলোচনার কেন্দ্রবিন্দু ছিলো আত্মা, মন ও মানব প্রকৃতি সম্পর্কিত বিভিন্ন প্রশ্ন ও তার সমাধানকে ঘিরে। কিন্তু আধুনিক মনোবিজ্ঞান এগুলো ছাড়াও মানুষ ও প্রাণীর আচরণ ও মানসিক কার্যাবলি সংক্রান্ত বিভিন্ন মৌলিক বিষয় যেমন- প্রেষণা, শিক্ষণ, স্মৃতি, বিস্মৃতি, প্রত্যক্ষণ, বুদ্ধি, ব্যক্তিত্ব, চিন্তন, আবেগ প্রভৃতি বিষয় নিয়ে আলোচনা করে। প্রাচীন দার্শনিকগণ যেখানে সংবেদন, শিক্ষণ, প্রত্যক্ষণ ব্যক্তিত্ব নিয়ে কল্পনা প্রস্তুত ব্যাখ্যা প্রদান করেন সেখানে আধুনিক মনোবিজ্ঞানীগণ, গবেষণাগারে পরীক্ষা-নিরীক্ষার মাধ্যমে কোন একটি বিষয় সম্পর্কে মতামত প্রদান করেন। সুবিন্যস্ত ও সুপরিকল্পিত অবস্থায় কোন বস্তু বা ঘটনাকে নিরপেক্ষভাবে বিশ্লেষণ করে আমাদের সামনে উপস্থাপন করে। উদ্দীপকে প্রাচীন দার্শনিকগণ ও মধ্যযুগীয় দার্শনিকগণ মনোবিজ্ঞানকে অবৈজ্ঞানিকভাবে ব্যাখ্যা করলেও বৈজ্ঞানিক ভিত্তিতে দাঁড় করানোর পিছনে ঐ সকল দার্শনিকদের অবদান অনস্বীকার্য। কেননা তাঁদের চিন্তার ঐ সকল ধারণাকে পরিবর্তন, পরিমার্জন করে বর্তমান মনোবিজ্ঞান যথেষ্ঠ উন্নতি লাভ করেছে। পরিশেষে বলতে পারি, পরীক্ষা-নিরীক্ষার মাধ্যমে মনোবিজ্ঞানীগণ পুরাতনকে বর্জন করে নিত্য নতুন 'তথ্য আহরণে সদা নিয়োজিত থাকেন। যার জন্য প্রাথমিক পর্যায়ের মনোবিজ্ঞানকে আত্মা বা মনের বিজ্ঞান বলা হতো। কিন্তু বর্তমানে মন বা আত্মাকে বাদ দিয়ে আচরণ ও মানসিক প্রক্রিয়াকে মনোবিজ্ঞানের বিষয়বস্তু হিসেবে গ্রহণ করা হয়েছে।"
        }
      ]
    },
    {
      "number": "2",
      "uddipok": "নবম শ্রেণিতে পড়ুয়া রবি হীনমন্যতায় ভোগে। আকারে ছোট হওয়ায় বন্ধুরা তাকে 'বাবু' বলে ডাকে। রবির বড় বোন নাহার ৭ মাসের গর্ভবতী। ডাক্তারের কাছে পরীক্ষা-নিরীক্ষা করার পর জানতে পারলো, তার এমন 'একটি হরমোনের স্বল্পতা আছে, যা সন্তান প্রসবে বিঘ্ন ঘটায়। রবির অপর বোন সুমি গলগন্ড রোগে ভুগছে।",
      "tag": "BMARPC 24,RB, CTG.B, SB, BB 19",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে ।"
        },
        {
          "label": "খ",
          "question": "প্রতিবর্তী ক্রিয়া কীভাবে সংঘটিত হয়?",
          "explanation": "প্রতিবর্তী ক্রিয়া প্রাণীর ইচ্ছার দ্বারা নয়, বরং স্বতঃস্ফূর্তভাবে সংঘটিত হয়। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে স্বতঃস্ফূর্ত প্রতিক্রিয়া করে তাকে প্রতিবর্তী ক্রিয়া বলে। এ ধরনের ক্রিয়া প্রাণীকে ভারসাম্য রক্ষা করতে সাহায্য করে এবং খুব দ্রুত সম্পন্ন হয়। যেমন- আগুনে হাত লাগলে দ্রুত সরিয়ে নিয়ে যাওয়া, তীব্র আলোতে চোখ বন্ধ হয়ে যাওয়া প্রভৃতি। যেহেতু প্রাণীর ইচ্ছার ওপর এ ধরনের ক্রিয়ার নিয়ন্ত্রণ নেই, তাই একে স্বতঃস্ফূর্ত প্রতিক্রিয়াই বলা যায় ।"
        },
        {
          "label": "গ",
          "question": "রবির শারীরিক বৈশিষ্ট্যের ক্ষেত্রে কোন হরমোনের প্রভাব রয়েছে? ব্যাখ্যা করো ।",
          "explanation": "রবির শারীরিক বৈশিষ্ট্যের ক্ষেত্রে সোমাটোট্রপিক হরমোনের প্রভাব বিদ্যমান রয়েছে। পিটুইটারি গ্রন্থির সম্মুখ অংশ থেকে যে ছয় ধরনের হরমোন নিঃসৃত হয় তার মধ্যে দৈহিক গঠনে গুরুত্বপূর্ণ ভূমিকা রাখে সোমাটোট্রপিক হরমোন। এই হরমোন শরীরবর্ধক হরমোন নামেও পরিচিত। এই হরমোন যদি প্রয়োজনের অতিরিক্ত ক্ষরিত হয় তাহলে শরীরের অতিরিক্ত বৃদ্ধি ঘটে এবং মানুষ দৈত্যকৃতির হয়ে থাকে। এ ধরনের হরমোনের অতিরিক্ত ক্ষরণের ফলে একটি অল্প বয়স্ক কিশোরকেও ৬ থেকে ৮ ফুট লম্বা দেখায়। এদেরকে তখন পিটুইটারি দৈত্য বলে। আবার এ ধরনের হরমোনের ক্ষরণ কম হলে দেহ খর্বাকৃতির হয়। তখন ধরনের ব্যক্তিকে পিটুইটারি বামন বলা হয়ে থাকে। মূলত শারীরিক বৃদ্ধিকে নিয়ন্ত্রণের ক্ষেত্রে সোমাটোট্রপিক হরমোনের ভূমিকাই মুখ্য উদ্দীপকের বর্ণনা হতে জানা যায়, রবি নবম শ্রেণিতে পড়ে। দৈহিক আকৃতি ছোট হওয়ায় তার বন্ধুরা তাকে 'বাবু' বলে ডাকে। এ কারণে সে সর্বদা হীনমন্যতায় ভোগে। রবির এই ধরনের শারীরিক বৃদ্ধি না হওয়ার জন্য শরীরবর্ধক হরমোনই দায়ী। কেননা, কেবলমাত্র এই হরমোনের ক্ষরণ কম হওয়ার কারণেই দৈহিক বৃদ্ধি বাধাপ্রাপ্ত হয়। উপরের আলোচনা থেকে বলা যায়, প্রদত্ত উদ্দীপকে বর্ণিত রবির শারীরিক বৈশিষ্ট্যের ক্ষেত্রে সোমাটোট্রপিক বা শরীরবর্ধক হরমোনের প্রভাব বিদ্যমান রয়েছে।"
        },
        {
          "label": "ঘ",
          "question": "নাহার ও সুমির শারীরিক অবস্থার জন্য দায়ী হরমোনগুলোর তুলনামূলক আলোচনা করো।",
          "explanation": "নাহার ও সুমির শারীরিক অবস্থার জন্য যথাক্রমে অক্সিটোসিন হরমোন ও থাইরকসিন রস বা হরমোন দায়ী যেগুলোর কার্যক্রমের মধ্যে উল্লেখযোগ্য পার্থক্য বিদ্যমান রয়েছে। অক্সিটোসিন হরমোন পিটইটারি গ্রন্থির পশ্চাৎ অংশ থেকে নিঃসৃত হয়। এই হরমোনের কমতি ঘটলে গর্ভবতীদের সন্তান প্রসবে বিঘ্ন ঘটে। এই হরমোন জরায়ুর সংকোচন ও প্রসারণ ঘটায়। পিটুইটারি গ্রন্থির পশ্চাৎ অংশ সম্মুখ অংশ অপেক্ষা কম সক্রিয়। পশ্চাৎ অংশ থেকে যে রস ক্ষরিত হয় তা অন্যান্য গ্রন্থিকে উদ্দীপিত করে অস্ত্র, মূত্রাশয়, প্রভৃতিকে সক্রিয় করে তোলে; প্রসবকালে জরায়ুর পেশিকে প্রসারিত করে সন্তান প্রসবের ক্রিয়ায় সহায়তা করে, যৌনশক্তিকে প্রভাবিত করে এবং দেহের চলন ভংগিমাকে নিয়ন্ত্রণ করে। উদ্দীপকে গর্ভবর্তী নাহার ডাক্তারের কাছে গেলে পরীক্ষা-নিরীক্ষার পর জানতে পারে তার এমন একটি হরমোনের অভাব রয়েছে যা সন্তান প্রসবে বিঘ্ন ঘটায়। তাই নাহারের শারীরিক অবস্থার জন্য অক্সিটোসিন হরমোন দায়ী তা খুব সহজেই অনুমেয়। প্রদত্ত উদ্দীপকের শেষাংশের বর্ণনায় দেখা যায়, রবির বোন সুমি গলগণ্ড রোগে ভুগছে। সুমির মতো অনেক মানুষ আমাদের দেশে গলগণ্ড রোগে প্রতিবছর আক্রান্ত হয়ে থাকে। মূলত থাইরকসিন রস বা হরমোনের আধিক্য ঘটলে গলগন্ড বা ঘ্যাগ রোগ দেখা দেয়। এ হরমোন দেহের গঠনে, হাড়ের গঠনে, ক্যালসিয়াম বিপাকে প্রধান ভূমিকা পালন করে। শৈশবে এই থাইরকসিন হরমোনের অভাবে অস্থি ও দাঁতের গঠন ব্যাহত হয়। অনেক শিশু ক্রোটিনিজম নামক মারাত্মক রোগের কবলে পড়ে। আলস্য, ঝিমুনিভাব, যে কোনো কাজে অনীহা, দেহের প্রতিটি খড়ের সংযোগ স্থলে ব্যথা, চক্ষু স্ফীতি, গলগণ্ড, অত্যধিক কৃশতা, পায়ের তলায় ঝিমঝিমভাব প্রভৃতি নানারকম উপসর্গ দেখা দিতে পারে। উপরের আলোচনা থেকে বলা যায়, উদ্দীপকে নাহার ও সুমির শারীরিক অবস্থার জন্য দায়ী যথাক্রমে অক্সিটোসিন ও থাইরক্সিন হরমোন শারীরিক গঠন ও কার্যাবলির ক্ষেত্রে গভীর প্রভাব বিস্তার করে ।"
        }
      ]
    },
    {
      "number": "3",
      "uddipok": "ইমন দ্বাদশ শ্রেণীতে পড়ে। ক্লাসের শিক্ষার্থীর তুলনায় তার উচ্চতা কম বলে অনেকের বিদ্রুপের শিকার হয়। অন্যদিকে মিতার গায়ের বর্ণ কালো হওয়ায় সে হীনম্মন্যতায় ভোগে। ইমন ও মিতা জানতে পারলো যে, তাদের সমস্যার জন্য হরমোনের ক্ষরণের তারতম্য দায়ী।",
      "tag": "BMARPC 24",
      "sub_questions": [
        {
          "label": "ক",
          "question": "প্রভুগ্রন্থি কোনটি?",
          "explanation": "কপিটুইটারি গ্রন্থি 'প্রভুগ্রন্থি' নামে পরিচিত।"
        },
        {
          "label": "খ",
          "question": "থাইরয়েড গ্রন্থি থেকে নিঃসৃত হরমোনের নাম লেখো।",
          "explanation": "থাইরয়েড গ্রন্থি থেকে নিঃসৃত হরমোনের নাম হলো থাইরকসিন ও ট্রাই আয়োডো -থাইরনিন হরমোন। থাইরকসিন হরমোন শরীরের বিভাজন ও মৌলতাপ উৎপাদনের পরিমাণ নিয়ন্ত্রণ করে। এর আধিক্যে শারীরিক চাঞ্চল্য ও উত্তেজনা বৃদ্ধি পায় এবং শরীরের তাপ উৎপাদনের হার বেড়ে যায়। এই গ্রন্থি থেকে প্রয়োজনীয় রস ক্ষরিত না হলে শিশুর শারীরিক ও মানসিক বৃদ্ধি বিশেষভাবে ব্যহত হয় এবং ক্রেটিনিজম নামক রোগে আক্রান্ত হয়। পরিণত বয়সে এই হরমোনের কমতি হলে মিক্সেডেমা নামক রোগের আর্বিভাব ঘটে।"
        },
        {
          "label": "গ",
          "question": "মিতার সমস্যাটির কারণ ব্যাখ্যা করো।",
          "explanation": "উদ্দীপকে মিতার সমস্যায় প্রভাব বিস্তারকারী গ্রন্থিটি হলো পিটুইটারি গ্রন্থি। মানবদেহে বিদ্যমান অন্তঃক্ষরা গ্রন্থিগুলোর মধ্যে পিটুইটারি গ্রন্থির ভূমিকা সবচেয়ে গুরুত্বপূর্ণ ও উল্লেখযোগ্য। আমাদের মস্তিষ্কের মাঝখানে এবং হাইপোথ্যালামাসের নিচে এ গ্রন্থির অবস্থান। অনেকটা মটর দানার মতো। পিটুইটারি গ্রন্থি নিজস্ব ক্রিয়া ছাড়াও এড্রিনাল গ্রন্থি, থাইরয়েড গ্রন্থি ও যৌন গ্রন্থির ক্রিয়াকে স্বল্পমাত্রায় নিয়ন্ত্রণ করে। এ জন্য এ গ্রন্থিকে 'প্রভুগ্রন্থি'ও বলা হয়। পিটুইটারি গ্রন্থির বিভিন্ন অংশ থেকে যে হরমোন ক্ষরিত হয় তা মানব দেহের আকার-আকৃতি ও মানব আচরণ নিয়ন্ত্রণের সাথে সরাসরি জড়িত। উদ্দীপকে মিতা তার গায়ের বর্ণ কালো হওয়ায় সে হীনম্মন্যতায় ভোগে। তার এই শারীরিক অবস্থার জন্য দায়ী পিটুইটারি গ্রন্থির মধ্য, অংশ থেকে নিঃসৃত মেলানোসাইট উদ্দীপক হরমোন। এই হরমোনের কাজ হচ্ছে ত্বকের বর্ণ তৈরীতে সাহায্য করা। যার জন্য মিতার গায়ের বর্ণ কালো বর্ণ ধারণ করেছে। সুতরাং বলা যায়, পিটুইটারি গ্রন্থির প্রভাবে মিতার শরীরে উল্লেখিত পরিবর্তন ঘটেছে।"
        },
        {
          "label": "ঘ",
          "question": "ইমনের সমস্যার জন্য দায়ী হরমোনের তারতম্য মানব জীবনে কী প্রভাব পড়ে বিশ্লেষণ করো।",
          "explanation": "উদ্দীপকে ইমনের দৈহিক গঠনের ওপর প্রভাব বিস্তারকারী উপাদানটি হচ্ছে পিটুইটারি গ্রন্থি থেকে নিঃসৃত সোমাটোট্রপিক হরমোন। থাইরয়েড গ্রন্থি থেকে নিঃসৃত অপর একটি হরমোন ক্যালসিটোনিন, যা দৈহিক অস্থির গঠন ও দেহের ক্যালসিয়াম বিপাকে বিশেষ ভূমিকা পালন করে। এই হরমোনের কম ক্ষরণের ফলে শিশুর অস্থি ও দাঁতের স্বাভাবিক গঠন ব্যাহত হয়ে ক্রেটিনিজম রোগের সৃষ্টি হতে পারে, যার প্রভাব ব্যক্তির দেহ ও আচরণের ওপর পড়ে। যেমন- দেহ মোটা ও খর্বাকৃতি বা বেঁটে, পেশিতে টানটান ভাব, অস্থির সংযোগস্থলে ব্যথা, কাজে অনীহা, ক্ষীণবুদ্ধি ইত্যাদি লক্ষণসমূহ প্রকাশ পায়। উদ্দীপকের বর্ণনায় দেখা যায়, দ্বাদশ শ্রেণিতে পড়ুয়া ছাত্র ইমন তার ক্লাসের অন্যান্য শিক্ষার্থীদের তুলনায় উচ্চতা কম। ফলে ইমনকে অনেক বিদ্রুপের শিকার হতে হয়। সোমাটোট্রপিক হরমোনের নিঃসরণ কম হওয়ার ফলে তার দেহে এমন কম বৃদ্ধি ঘটেছে। এই হরমোন মানব জীবনে সুদূরপ্রসারী প্রভাব ফেলতে পারে। কারণ এই হরমোন নিঃসরণের পরিমাণ যদি বেশি হয় তাহলে দেহের অতিরিক্ত বৃদ্ধি ঘটবে। এর কম নিঃসরণ হলে দেহের বৃদ্ধি হ্রাস পাবে যেমনটি ঘটেছিলো ইমনের ক্ষেত্রে। সুতরাং বলা যায়, ইমনের দৈহিক গঠনের..ওপর প্রভাব বিস্তারকারী হরমোনটি ছিল সোমাটোট্রপিক হরমোন এবং এই হরমোন মানব জীবনে ব্যাপক প্রভাব ফেলতে পারে।"
        }
      ]
    },
    {
      "number": "4",
      "uddipok": "স্কুল ছুটি হয় দুপুর ২টায়। শেষের ক্লাসে অনেক শিক্ষার্থীর মনোযোগ থাকে না। কেননা তারা ক্ষুধার্ত থাকে। মিরু ও হীরা ঘনিষ্ঠ বন্ধু। মিরু স্কুল মাঠে সকাল ১১টায় টিফিন পিরিয়ডে বিশ মিনিট ব্যাডমিন্টন খেলে পিপাসিত। ইদানীং হীরার কণ্ঠস্বর মোটা হচ্ছে। গোঁফ গজাচ্ছে। সে মেয়েদের সাথে কথা বলতে আগ্রহী হয়ে ওঠে।",
      "tag": "BMARPC 24",
      "sub_questions": [
        {
          "label": "ক",
          "question": "প্রেষণা চক্রের প্রথম ধাপ কোনটি?",
          "explanation": "প্রেষণা চক্রের প্রথম স্তর হলো \"অভাববোধ\"।"
        },
        {
          "label": "খ",
          "question": "প্রেষিত আচরণ অভ্যন্তরীণ কেন?",
          "explanation": "প্রেষণা একটি মনোদৈহিক শক্তি যা অভ্যন্তরীণ উৎস থেকে উৎপন্ন হয়। কোনো প্রকার দৈহিক বা সামাজিক অভাববোধ থেকে আমাদের দেহের অভ্যন্তরে যে তাড়না সৃষ্টি হয় তা-ই প্রেষণার প্রাথমিক পর্যায়। পরবর্তীতে প্রেষণার নিবৃত্তির জন্য প্রয়োজনীয় সহায়ক উপাদান আচরণ করে লক্ষ্য অর্জনের পর দৈহিকভাবে একটি ভারসাম্য স্থাপিত হয়। সম্পূর্ণ প্রক্রিয়াটি শরীরের অভ্যন্তরীণ উপাদানসমূহের মধ্যে প্রয়োজনীয় ভারসাম্য রক্ষায় ভূমিকা রাখে। তাই বলা হয়, প্রেষিত আচরণ অভ্যন্তরীণ।"
        },
        {
          "label": "গ",
          "question": "শেষের ক্লাসে শিক্ষার্থীদের মনোযোগ না থাকার সাথে সম্পর্কিত প্রেষণাটি ব্যাখ্যা করো।",
          "explanation": "শেষের ক্লাসে শিক্ষার্থীদের মনোযোগ না থাকার সাথে 'ক্ষুধা' প্রেষণাটি সম্পর্কযুক্ত। 'ক্ষুধা' একটি জৈবিক প্রেষণা। জীবনধারণের ক্ষেত্রে এ প্রেষণাটি অপরিহার্য বলে একে মূখ্য প্রেষণাও বলা হয়। সাধারণত শারীরিক ও মানসিক কর্মকাণ্ডের ফলে দেহের ক্ষয় সাধন হয়, এ ক্ষয় পূরণের জন্য প্রাণীর খাদ্য দরকার। খাদ্য গ্রহণের জন্য শরীরে যে অভাববোধ হয় তাকেই ক্ষুধা বলে। আমাদের রক্তে শর্করার নির্দিষ্ট মাত্রার উপস্থিতি দরকার হয়। দেহে খাদ্যের অভাব হলে রক্তে শর্করা হ্রাস পেলে মস্তিষ্কের হাইপোথ্যালামাস গ্রন্থি দ্বারা শনাক্ত হয়। এর মাধ্যমে সেই ঘাটতিজনিত সংকেত স্বয়ংক্রিয় স্নায়ুর মাধ্যমে পাকস্থলীতে যায়। এ ক্ষেত্রে পাকস্থলী খাদ্য গ্রহণের জন্য ক্ষুধার উদ্রেক করতে প্রয়োজনীয় ব্যবস্থা গ্রহণ করে। উদ্দীপকের আলোচিত শিক্ষার্থীরা সারাদিন ক্লাস করে দুপুরের শেষের ক্লাসের সময় ক্ষুধার্ত থাকে। এই ক্ষুধা প্রেষণাটি প্রেষণার স্বাভাবিক বৈশিষ্ট্যানুসারে তাদের সে সময় খাদ্য গ্রহণ সংক্রান্ত করণ আচরণের দিকে চালিত করে। এ কারণে তারা ক্লাসের পড়াশোনায় মনোযোগী থাকে না।"
        },
        {
          "label": "ঘ",
          "question": "মিরু ও হীরার প্রেষণার ক্ষেত্রে ভিন্নতা রয়েছে-বিশ্লেষণ করো।",
          "explanation": "উদ্দীপকের মিরুর ক্ষেত্রে 'তৃষ্ণা' প্রেষণাটি কার্যকর হয়েছে। আর হীরার ক্ষেত্রে 'যৌনতা\" প্রেষণাটি কার্যকর হয়েছে। এ দুটি প্রেষণাই মুখ্য, যা জৈবিক প্রেষণা হলেও এদের মধ্যে ভিন্নতা আছে। উদ্দীপকে মিরু স্কুল মাঠে ২০ মিনিট ব্যাডমিন্টন খেলার ফলে পিপাসা অনুভব করে। অর্থাৎ সে তৃষ্ণা প্রেষাণার দ্বারা তাড়িত হয়। অপরদিকে, হীরার বয়োবৃদ্ধির সাথে সাথে তার কণ্ঠস্বরে পুরুষালি ভাব আসছে। কণ্ঠস্বর মোটা হচ্ছে এবং বিপরীত লিঙ্গ অর্থাৎ মেয়েদের প্রতি সে আকর্ষণ বোধ করছে। এসব লক্ষণই যৌনতা প্রেষণায় বহিঃপ্রকাশ। দুই ধরনের প্রেষণার মধ্যে বস্তুত যেসব ভিন্নতা দেখা যায় সে বিষয়ে নিচে দেওয়া হলো। প্রথমত, তৃষ্ণা প্রেষণাটি ব্যক্তির জন্ম থেকেই শুরু হয় কিন্তু যৌনতা প্রেষণাটি বিকশিত হয় ব্যক্তির যৌবনকাল শুরুর পর থেকে। দ্বিতীয়ত, তৃষ্ণা জীবের জীবনের এক প্রাত্যহিক অপরিহার্য ঘটনা। অপরদিকে, যৌনতা এমন প্রাত্যহিক বিষয় নয়। তৃতীয়ত, তৃষ্ণা প্রেষণাটির লিঙ্গ বা বয়সভেদে কোনো পরিবর্তন হয় না। কিন্তু যৌনতা প্রেষণাটি বয়স বা লিঙ্গভেদে ভিন্ন ভিন্ন হতে পারে। চতুর্থত, তৃষ্ণা প্রেষণার জন্য মস্তিষ্কের হাইপোথ্যালামাসের অংশ বিশেষ দায়ি। কিন্তু যৌনতা প্রেষণার জন্য যৌন গ্রন্থি নিঃসৃত হরমোন দায়ী। পঞ্চমত, তৃষ্ণা প্রেষণাটির তাৎক্ষণিক নিবৃত্তি সহজ হলেও যৌনতার তাৎক্ষণিক নিবৃত্তি সম্ভব হয় না। ষষ্ঠত, তৃষ্ণার সাথে বংশবৃদ্ধির কোনো সম্পর্ক নেই। কিন্তু যৌনতা প্রেষণাটি বংশবৃদ্ধির জন্য অপরিহার্য। এই আলোচনা থেকে উদ্দীপকে উল্লিখিত দুই ধরনের প্রেষণার পার্থক্যগুলো বুঝতে পারি।"
        }
      ]
    },
    {
      "number": "5",
      "uddipok": "বাবা-মা দুজনে কলেজের শিক্ষক। তাদের দুই ছেলে। বড় ছেলে সুমন ষষ্ঠ শ্রেণিতে ও ছোট ছেলে রাজন চতুর্থ শ্রেণীতে পড়ে। তারা দুজনই মেধাবী। তবে প্রায়ই তাদের মধ্যে নানা বিষয় দ্বন্দ্ব লেগে থাকে। সুমন ছোট ভাইকে বকা দেয়, তার টেবিল থেকে বই, স্কুলব্যাগ ফেলে দেয়, জিনিসপত্র ভেঙ্গে ফেলে এবং প্রায়ই ঝগড়া ও মারামারি করে। আবার রাজন তার বড় ভাই সুমনের আক্রমণ সহ্য করে তার কথা মেনে নেয় এবং তারা মিলেমিশে থাকার চেষ্টা করে।",
      "tag": "BMARPC 24",
      "sub_questions": [
        {
          "label": "ক",
          "question": "আবেগ কি?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলে।"
        },
        {
          "label": "খ",
          "question": "হৃদপিন্ডের প্রতিক্রিয়ার ঘটনাটি ব্যাখ্যা করো।",
          "explanation": "আবেগ হলো প্রাণীর দেহে একটি আলোড়িত অবস্থা যা তার অভিজ্ঞতা, আচরণ ও শারীরিক পরিবর্তনের মাধ্যমে প্রকাশ পায়। হৃৎপিন্ডের প্রতিক্রিয়ার মাধ্যমে আবেগকালীন অবস্থা প্রকাশ পায়। আবেগের সময় হৃৎপিন্ডের স্বাভাবিক ক্রিয়া ব্যাহত হয়। ফলে আমাদের বুক ধড়ফড় করে। আবেগের সময় হৃৎপিন্ডের ক্রিয়া দ্রুত হতে দ্রুততর হয়। ইলেকট্রোকার্ডিওগ্রাফ এর সাহায্যে হৃৎপিণ্ডের এই পরিবর্তন পরিমাপ করা যায়।"
        },
        {
          "label": "গ",
          "question": "সুমনের আচরণে বয়স ভিত্তিক আবেগের ধরন ব্যাখ্যা করো।",
          "explanation": "উদ্দীপকে সুমনের আচরণে বয়সভিত্তিক আবেগের ধরন প্রকাশ পায়। এ ধরনের আচরণের কারণ হচ্ছে আবেগ। উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলে। ভয়, ক্রোধ, হিংসা প্রভৃতি আবেগের উদাহরণ। আবার আবেগের একটি আচরণগত দিক রয়েছে। যখন আবেগের সৃষ্টি হয় তখন প্রাণীর আচরণের ভিতরে সুনির্দিষ্ট পরিবর্তন লক্ষ করা যায়। আবেগকালীন আচরণ স্বাভাবিক অবস্থার আচরণ অপেক্ষা অধিকতর বেগ সম্পন্ন হয়। আবেগে মানুষ অতিরিক্ত হাসে বা কান্না করে, বেশি অস্থির হয়। এজন্যই আবেগ স্বাভাবিক প্রতিক্রিয়া থেকে ভিন্নতর। উদ্দীপকে বর্ণিত সুমন এবং রাজন দুই ভাই। তাদের প্রায়ই বিভিন্ন বিষয় নিয়ে নিজেদের মধ্যে দ্বন্দ্ব লাগে। সুমন তার ছোট ভাইকে বকা দেয় এবং বই, জিনিসপত্র ফেলে দেয় ও ভেঙ্গে ফেলে। সুমনের এই আচরণে আবেগের হিংসাত্মক ভাব প্রকাশ পেয়েছে। সুতরাং উদ্দীপকের প্রেক্ষিতে বলা যায়, সুমনের আবেগে ঈষান্বিত ভাব প্রকাশ পেয়েছে, যার কারণে সে তার ছোট ভাইকে সহ্য করতে পারতো না।"
        },
        {
          "label": "ঘ",
          "question": "আবেগ নিয়ন্ত্রণে সুমন ও রাজনের আচরণ বিশ্লেষণ করো।",
          "explanation": "ভয়, ঈর্ষা, হিংসা প্রভৃতি গুরুত্বপূর্ণ আবেগ। বর্তমান প্রেক্ষাপটে সুস্থ মানুষ হিসেবে আবেগ নিয়ন্ত্রণ করা খুবই প্রয়োজন। নিম্নে আবেগ নিয়ন্ত্রণে সুমন ও রাজনের আচরণ বিশ্লেষণ করা হলো। একটি শিশু তার পরিবারে বড় হয়। পরিবারই শিশুকে সামাজিকরণের মাধ্যমে বিভিন্ন বিষয় শিক্ষা দেয়। ব্যক্তির আচরণে শিষ্টাচার, শ্রদ্ধাবোধ, সামাজিকতা, সৌজন্যবোধ, বড়দের মান্য করা ইত্যাদি পরিবার থেকেই চলে আসে। তাই পরিবারই শিশুর আবেগজনিত আচরণ নিয়ন্ত্রণ করতে পারে। উদ্দীপকে আমরা দেখতে পাই রাজন তার বড় ভাই সুমনের আক্রমন সহ্য করে তার কথা মেনে নেয়। এভাবে বড়দের মান্য করে রাজন তার আবেগ নিয়ন্ত্রণ করে। এবং তারা মিলেমিশে থাকার চেষ্টা করে। বিভিন্ন মূল্যবোধের মাধ্যমে আবেগ নিয়ন্ত্রণ করা যায়। যেমন বিভিন্ন ধর্মীয় মূল্যবোধ ব্যক্তিকে ন্যায়ের পথে আদর্শের পথে আনতে পারে। আত্মসংযমের মাধ্যমে আবেগ নিয়ন্ত্রণ ও পরিশীলিত করা যায়। আবেগীয় মুহূর্তে আত্মসংযমের অনুশীলন করলে আবেগ নিয়ন্ত্রণ করা যায়। উদ্দীপকে সুমন যদি আত্মসংযম করে এবং রাজন যদি তার বড়ভাইকে মান্য করে তাহলে ঝগড়া বা মারামারি হবে না। পরিশেষে বলা যায়, সমাজে বিভিন্ন সেবামূলক কাজের মাধ্যমে আবেগ নিয়ন্ত্রণ করা যায়। যা একজন ব্যক্তিকে হিংসাত্মক কাজ থেকে দূরে রাখবে।"
        }
      ]
    },
    {
      "number": "6",
      "uddipok": "সুমন একাদশ শ্রেণীতে পড়ে। সে কলেজে যাওয়ার পথে ঢাকা মেডিকেলের অবস্থান দেখতে পায়। এরপর থেকে কেউ ঢাকা মেডিকেল কোথায় জানতে চাইলে সুমন সেটা বলতে পারে। সুমি দশম শ্রেণীর ছাত্রী। একদিন স্কুল যাওয়ার পথে কিছু বখাটে ছেলে তাকে বিরক্ত করায় সে অন্য পথে স্কুলে যেতে শিখল।",
      "tag": "BMARPC 24",
      "sub_questions": [
        {
          "label": "ক",
          "question": "প্রচেষ্টা ও ভুল সংশোধনের মাধ্যমে শিক্ষণ কি?",
          "explanation": "বারবার এলোমেলো প্রচেষ্টার মাধ্যমে শেখার প্রক্রিয়াকে প্রচেষ্টা ও ভুল সংশোধনের মাধ্যমে শিক্ষণ বলে।"
        },
        {
          "label": "খ",
          "question": "কেন শিক্ষণ অভ্যাস ও অনুশীলনের ফলে হয়?",
          "explanation": "অভ্যাস বা অনুশীলনের ফলে আচরণে তুলনামূলক স্থায়ী পরিবর্তন হয় বলে এর ফলে শিক্ষণ সংগঠিত হয়। দল শিক্ষণের বিভিন্ন সংজ্ঞা বিশ্লেষণ করলে আমরা দেখতে পাই, ব্যক্তির এর শিখন- তার অভিজ্ঞতার ফলে হয়ে থাকে; আচরণ পরিবর্তনশীল হয় এবং এক পরিবর্তনশীলতা তুলনামূলকভাবে স্থায়ী হয়। বারবার কোনো বিষয় চর্চা বা এব অনুশীলন করার ফলে তা আমাদের স্মৃতিতে দাগ কাটতে থাকে। এভাবে সে ধীরে ধীরে আমাদের স্মৃতিতে উক্ত বিষয়টি স্থায়ীভাবে আটকে পড়ার ফলে আমাদের শিখন হয়। অর্থাৎ শিখন হলো আচরণের তুলনামূলক স্থায়ী এর পরিবর্তন যা অনুশীলন বা অভিজ্ঞতার ফলে সঞ্চিত হয়ে থাকে।"
        },
        {
          "label": "গ",
          "question": "সুমনের শিক্ষণটি কোন ধরনের শিক্ষণ? তা ব্যাখ্যা করো।",
          "explanation": "উদ্দীপকে সুমনের শিখনটি প্রাসঙ্গিক শিখন প্রক্রিয়া। সাধারণত শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক না ক্ষেত্র আছে যেখানে প্রেষণার অনুপস্থিতিতেও শিখন সম্ভব হয়। প্রেষণা ব্যতীত এরূপ শিখনকে প্রাসঙ্গিক শিখন বলা হয়। উদাহরণস্বরূপ- কেউ এর শাহবাগ মোড় দিয়ে শহিদ মিনার যাওয়ার সময়ে ঢাকা বিশ্ববিদ্যালয় । প্রাঙ্গণে কবি কাজী নজরুল ইসলামের কবর দেখলো। পরবর্তীতে কোনো ৭ দিন তার বন্ধুরা কাজী নজরুলের কবর কোথায় জানতে চাইলে ঐ ব্যক্তি সহজেই তার বন্ধুদেরকে বলতে পারবে। এক্ষেত্রে দেখা যায়, ব্যক্তির শেখার ইচ্ছা বা উদ্দেশ্য না থাকলেও ঘটনাক্রমে শিক্ষণ হয়ে যায়। একে প্রাসঙ্গিক শিক্ষণ বলে। উদ্দীপকের দিকে লক্ষ করলে আমরা দেখতে পাই, সুমন কলেজে যাওয়ার পথে ঢাকা মেডিকেলের অবস্থান দেখতে পায়। পরবর্তীতে কেউ তাকে জিজ্ঞাসা করলে সে সহজেই ঢাকা মেডিকেলের অবস্থান অন্যকে বলে দেয়। এরূপ শিক্ষণ পূর্বপরিকল্পিতভাবে না হয়ে বরং হঠাৎ করেই হয়ে থাকে। সুতরাং, উদ্দীপকের সুমনের শিক্ষণটিকে নিঃসন্দেহে প্রাসঙ্গিক শিক্ষণ বলা যায়।"
        },
        {
          "label": "ঘ",
          "question": "সুমন ও সুমির শিক্ষণ প্রক্রিয়া একই না ভিন্ন? ব্যাখ্যা করো।",
          "explanation": "উদ্দীপকে বর্ণিত সুমন ও সুমির ক্ষেত্রে ভিন্ন ভিন্ন প্রক্রিয়ার শিক্ষণ সংঘটিত হয়েছে। উদ্দীপকে সুমন প্রাসঙ্গিক ও সুমি পরিহার শিক্ষণের দ্বারা শিক্ষা লাভ করেছে। যে শিক্ষণ প্রক্রিয়ায় প্রাণী যখন তার প্রতিক্রিয়ার সাহায্যে ক্ষতিকর প্রভাব বা ফলাফলকে এড়াতে শেখে, তখন তাকে পরিহার শিক্ষণ বলা হয়। এটি মূলত চিরায়ত সাপেক্ষীকরণ ও করণ শিক্ষণের একটি মিশ্ররূপ। অন্যদিকে, যখন ব্যক্তির উদ্দেশ্য না থাকলেও ঘটনাক্রমে শিখন হয়ে যায় তাকে প্রাসঙ্গিক শিক্ষণ বলে। উদ্দীপকে সুমি বিদ্যালয়ে যাওয়ার সময় পথে বখাটেদের দ্বারা উত্ত্যক্ত হয়ে অন্য পথ দিয়ে বিদ্যালয়ে যাওয়া শুরু করল। এক্ষেত্রে সে ভীতিমূলক পরিস্থিতি এড়িয়ে চলতে শিখেছে এবং বাস্তবতা তাকে নতুন পরিবেশের প্রতি প্রতিক্রিয়া করতে সক্ষম করে তুলেছে। বখাটেদের ভয়ে সুমির নতুন পথ দিয়ে বিদ্যালয়ে যাওয়া শুরু করার শিক্ষাকে পরিহার বা বর্জন শিক্ষণ বলে। উদ্দীপকে সুমন কলেজে যাবার পথে ঢাকা মেডিকেলের অবস্থান দেখতে পায়। পরে কেউ তাকে ঢাকা মেডিকেলের অবস্থান জানতে চাইলে সে সহজে বলে দিতে পারে। ইচ্ছা না থাকা সত্ত্বেও সুমন ঢাকা মেডিকেলের অবস্থান জানতে পারে এরূপ শিখনকে প্রাসঙ্গিক শিক্ষণ বলে। উপরিউক্ত আলোচনা থেকে বলা যায়, সুমন ও সুমির শিক্ষণ প্রক্রিয়া সম্পূর্ণ ভিন্ন প্রকৃতির তবে উভয় প্রকার শিক্ষণই ব্যক্তির জীবনে খুবই গুরুত্বপূর্ণ।"
        }
      ]
    },
    {
      "number": "7",
      "uddipok": "রাহা, রুমা ও বেলী সমুদ্রতীরে বেড়াতে গিয়েছে। সৈকতে কিছু ছেলে বল খেলছে। রাহার দৃষ্টি বলের দিকে। কিন্তু সাইরেনের শব্দে সে সমুদ্রে জাহাজের দিকে তাকাল। অন্যদিকে, রুমাকে সমুদ্রতীরের ঝাউগাছ, বিভিন্ন রঙের ফেস্টুন ও হাতি বিমোহিত করছে। কিন্তু বেলী সৈকতের দোকানগুলো দেখছে। কারণ তার জামা ও পুঁতির মালা কিনতে হবে ।",
      "tag": "DCC 24 ,BMARPC 24,RB, CTG.B, SB, BB 19",
      "sub_questions": [
        {
          "label": "ক",
          "question": "",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন- চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "",
          "explanation": "এলোমেলো উদ্দীপনাকে সংঘবদ্ধরূপে বা সুশৃঙ্খলভাবে প্রত্যক্ষণ করাকে প্রত্যক্ষণের সংগঠন বলে। সংগঠন হলো প্রত্যক্ষণের এক গুরুত্বপূর্ণ বৈশিষ্ট্য। আমরা যা প্রত্যক্ষণ করি | তা প্রকৃত বস্তু থেকে যে উদ্দীপকে লাভ করে তা থেকে সম্পূর্ণ ভিন্ন। বিভিন্ন বস্তু থেকে যে উদ্দীপনা লাভ করি তা এলোমেলো উদ্দীপনাকে সমন্বয়সাধন ও একত্রীকরণ করার পর এর একটি প্যাটার্ন দাঁড় করানো হয়। ফলে বস্তুটিকে আমরা অর্থপূর্ণভাবে প্রত্যক্ষণ করি। এভাবে প্রত্যক্ষণের সংগঠন হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে রাহার মধ্যে মনোযোগের নির্বাচন ধর্মীতা, পরিবর্তনশীলতা এবং প্রান্ত ও কেন্দ্র বৈশিষ্ট্যসমূহ ফুটে উঠেছে । আমাদের মনোযোগ সর্বদাই নির্বাচন ধর্মী। একই সময়ে একই স্থানে একাধিক জিনিস থাকলেও যে জিনিসটি বেশি আকর্ষণীয় তাকেই আমরা নির্বাচন করে থাকি। যেমন- ঝলমলে সুসজ্জিত কোনো মঞ্চে বিভিন্ন | নেতৃবৃন্দ উপবিষ্ট আছেন; কিন্তু যখন প্রধান নেতা আসেন এবং বক্তব্য রাখেন তখন সবকিছু বাদ দিয়ে আমরা তার বক্তব্য শুনে থাকি। একসাথে বহুসংখ্যক উদ্দীপক আমাদের গ্রাহক ইন্দ্রিয়ে আঘাত করে। তখন যে বস্তুটি আমাদের মনোযোগ আকর্ষণ করে সেটি কেন্দ্রে থাকে আর বাকি সকল উদ্দীপকের অবস্থান থাকে আমাদের মনোযোগের প্রান্তে । দৃশ্যমান উদ্দীপকের বর্ণনা থেকে দেখতে পাই, রাহা সমুদ্রতীরে বেড়াতে গিয়ে লক্ষ্য করে কিছু ছেলে বল খেলছে। রাহার দৃষ্টি বলের দিকে। সেক্ষেত্রে রাহার মনোযোগের পরিবর্তনশীলতা ফুটে উঠেছে তা বলা যায়, কেননা, খেলা চলাকালীন বল খুব দ্রুত একজনের পা থেকে অন্যজনের পায়ে চলে যায়। বল যখন যার পায়ে থাকে তার প্রতি আমরা মনোযোগ দেই। বলের অবস্থান পরিবর্তনের সাথে সাথে আমাদের মনোযোগও পরিবর্তিত হয়। উদ্দীপকের রাহার ক্ষেত্রে দেখা যায়, সমুদ্রতীরে অনেক ঘটনার মধ্যে সে খেলা দেখাকে পছন্দ করে। এটা হলো তার নির্বাচনধর্মীতা। খেলা দেখার সময়ে শুধু বলের সাথে তার চোখ থাকে এবং অন্যান্য খেলোয়াড় ও দর্শক থাকে মনোযোগ থেকে দূরে। একে বলে মনোযোগের কেন্দ্র ও প্রান্ত। রাহার ক্ষেত্রে মনোযোগের নির্বাচনধর্মীতার কেন্দ্র ও প্রান্ত এবং পরিবর্তনশীলতার বৈশিষ্ট্য ফুটে উঠেছে। বল খেলা দেখার সময়ে সাইরেনের শব্দে সমুদ্রের জাহাজের দিকে লক্ষ্য করা রাহার মনোযোগ পরিবর্তনের অন্যতম উদাহরণ।"
        },
        {
          "label": "ঘ",
          "question": "",
          "explanation": "রুমার মধ্যে আকার, নতুনত্ব, রঙিন বস্তু এবং বেলীর মধ্যে আগ্রহ ও প্রেষণার মতো মনোযোগের গুরুত্বপূর্ণ কিছু শর্তাবলি বিদ্যমান রয়েছে। নতুনত্ব তথা যে কোনো নতুন পরিবেশ আমাদের মনোযোগকে গভীরভাবে প্রভাবিত করে। আবার কোনো বস্তু বা প্রাণীর আকারও আমাদের মনোযোগ আকর্ষণের মূল কারণ হয়ে দাঁড়ায়। যেমন— একদল গরুর মাঝে একটি বিশাল আকৃতির হাতি থাকলে তা সহজেই আমাদের মনোযোগ আকর্ষণ করে। এছাড়া রঙিন বস্তুর আমাদের মনোযোগ আকর্ষণের তীব্র ক্ষমতা রয়েছে। এজন্য রাস্তার ট্রাফিক সিগনালের লালবাতি অনেকদূর থেকে দেখা যায়। উদ্দীপকের রুমাকে সমুদ্র তীরের ঝাউগাছ, বিভিন্ন রঙের ফেস্টুন ও হাতি বিমোহিত করেছে। এখানে ঝাউগাছ পরিবেশের নতুনত্ব সৃষ্টি করে । বিভিন্ন রঙের ফেস্টুন রঙিন বস্তু হিসেবে এবং বিশাল আকৃতির হাতি তার আকারের মাধ্যমে রুমার মনোযোগ আকর্ষণ করেছে। উদ্দীপকের দিকে লক্ষ করলে দেখা যায়, বেলী সমুদ্র সৈকতের দোকানগুলো মনোযোগ দিয়ে দেখছে। কারণ তার জামা ও পুঁতিরমালা কিনতে হবে। এক্ষেত্রে বেলীর আগ্রহ ও প্রেষণা তার মনোযোগ আকর্ষণ করেছে। কেননা, যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়াপ্রেমী ব্যক্তি খেলার খবর দেখেন, আর ব্যবসায়ী দেখেন দ্রব্যের বাজার দর। আবার, যার তৃষ্ণা পায় সে তৃষ্ণা মেটাবার পানি খুঁজে, খাবার নয়। একইভাবে বেলীর ইচ্ছা ছিল সমুদ্র পাড়ে দোকান থেকে জামা এবং পুঁথি কেনার । এজন্য সে আগ্রহ সহকারে দোকানগুলো দেখছে। বেলীর ক্ষেত্রে মনোযোগের আগ্রহ ও প্রেষণা শর্ত কাজ করছে। পরিশেষে বলা যায়, উদ্দীপকের রুমা ও বেলীর মনোযোগের ক্ষেত্রে ভিন্ন ভিন্ন শর্ত কাজ করেছে ।"
        }
      ]
    },
    {
      "number": "8",
      "uddipok": "একজন মহিলা একদিন ঘুম থেকে উঠেই চিৎকার করে বলছে, যমদূত আমাকে ডাকছে, আমার ঘুম ভাঙ্গিয়ে দিয়েছে, এখনই আমাকে নিয়ে যাবে। বাড়ির অন্যরা দৌড়ে আসলো এবং বুঝাতে চাইল কেউ তাকে নিতে আসেনি।",
      "tag": "BMARPC 24",
      "sub_questions": [
        {
          "label": "ক",
          "question": "মনোযোগের পরিবর্তনশীলতা কী?",
          "explanation": "ব্যক্তির সম্মুখে উপস্থিত উদ্দীপকসমূহ অপরিবর্তিত রাখা হলেও তার প্রতিক্রিয়া এক উদ্দীপক হতে অন্য উদ্দীপকে স্থানান্তরিত হয়। একে মনোযোগের পরিবর্তনশীলতা বলে।"
        },
        {
          "label": "খ",
          "question": "জ্যামিতিক অধ্যাস বলতে কী বুঝায়?",
          "explanation": "জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তিকে জ্যামিতিক অধ্যাস বলে। জ্যামিতিক অধ্যাসের মধ্যে মুলার-লায়ার অধ্যাস খুবই পরিচিত- মুলার-লায়ার অধ্যাসে (১নং চিত্রে) দেখা যায় যে, যদিও দুটি রেখা সমান তবুও তীর চিহ্নিত রেখা পালক চিহ্নিত রেখা অপেক্ষা ছোট দেখায়। ২নং চিত্রে দুটি তির্যক রেখাই এক সরল রেখার অংশ, অথচ দেখলে মনে হয় যেন রেখা দুটি ভিন্ন। ৩নং চিত্রে দুটি রেখাই সমান, কিন্তু লম্বরেখাকে আনুভূমিক রেখার চেয়ে বড় দেখাচ্ছে।"
        },
        {
          "label": "গ",
          "question": "উদ্দীপকের ঘটনাটির মনোবৈজ্ঞানিক ব্যাখ্যা দাও।",
          "explanation": "উদ্দীপকের ঘটনাটি অলীক প্রত্যক্ষণ। বাস্তবে কোনো উদ্দীপক নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ বা অলীক বীক্ষণ নামে পরিচিত। অর্থাৎ অবাস্তব উদ্দীপকের প্রত্যক্ষণই হচ্ছে অলীক প্রত্যক্ষণ। অলীক প্রত্যক্ষণ হলো এমন প্রত্যক্ষণীয় অভিজ্ঞতা, যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা। উদাহরস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকে একজন মহিলা একদিন ঘুম থেকে উঠে চিৎকার করে বলছে যমদূত আমাকে ডাকছে, এখনই আমাকে নিয়ে যাবে। কিন্তু তার পাশে থাকা অন্যরা কেউ শুনতে পায় না। এরূপ অবাস্তব কোনো ঘটনার প্রত্যক্ষণই হচ্ছে অলীক প্রত্যক্ষণ। মূলত মস্তিষ্কের বিকৃতি ও মানসিক অস্বাভাবিকতাই অলীক প্রত্যক্ষণের জন্য দায়ী।"
        },
        {
          "label": "ঘ",
          "question": "সন্ধ্যাবেলায় দড়িকে সাপ মনে করা উক্তিটির সাথে উদ্দীপকের ঘটনাটির তুলনামূলক আলোচনা করো।",
          "explanation": "'সন্ধ্যাবেলায় দড়িকে সাপ মনে করা' এরূপ কোনো ঘটনার ত্রুটিপূর্ণ প্রত্যক্ষণ করা হচ্ছে অধ্যাস। সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে প্রত্যক্ষণ করার নামই হচ্ছে অধ্যাস। অন্যদিকে, বাস্তবে কোনো উদ্দীপকে নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদি ঘটনা। প্রশ্নে 'সন্ধ্যাবেলায় দড়িকে সাপ মনে করা' এটি মনস্তাত্ত্বিক অধ্যাস। ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিখন ও অভিজ্ঞতাগত বিশ্লেষণ ও সমন্বয় সাধনে ব্যর্থ। সংবেদীয় ও মানসিক প্রক্রিয়ার একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। অন্যদিকে, উদ্দীপকের বর্ণিত ঘটনাটি অলীক প্রত্যক্ষণ। বাস্তবে এরূপ কোনো ঘটনার ভিত্তি নেই। অলীক প্রত্যক্ষণ ব্যক্তিকেন্দ্রিক হয়, কিন্তু অধ্যাস হয় বস্তুকেন্দ্রিক। পরিশেষে বলা যায়, অধ্যাস ও অলীক প্রত্যক্ষণ উভয়ই এক ধরনের ভুল প্রত্যক্ষণ, উভয়ই স্বাভাবিক ঘটনা থেকে ভিন্নতর।"
        }
      ]
    }
  ]
}