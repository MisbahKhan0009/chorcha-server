{
  "title": "রাজউক উত্তরা কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রিফা ঢাকা বিশ্ববিদ্যালয় থেকে মনোবিজ্ঞান বিষয়ে পড়াশোনার পর শিক্ষার্থী, শিক্ষক এবং শিক্ষা পরিবেশ নিয়ে কাজ করেছেন। দৃশ্যকল্প-২: জনাব আফসার একজন বিজ্ঞানী। তিনি গবেষণা করার সময় নমুনা দল থেকে তথ্য সংগ্রহ করেন এবং যে সকল বিষয় গবেষণায় খারাপ প্রভাব বিস্তার করতে পারে তা দূরে সরিয়ে রাখেন। তার পরীক্ষিত বিষয়টি যাচাই করার জন্য বার বার পরীক্ষা চালান।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মতি অনুধ্যান এবং মানুষের সমস্যার সেই জ্ঞানের প্রয়োগ।"
        },
        {
          "label": "খ",
          "question": "",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে, বিচরণ- এটিই হলো সিক কার্যকলাপ।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ অধ্যক্ষের পদক্ষেপগুলো মনোবিজ্ঞানের শিক্ষা মনোবিজ্ঞান শাখায় আলোচিত হয়। মানুষের শিক্ষা সংক্রান্ত আচরণের বিজ্ঞানই হলো শিক্ষা মনোবিজ্ঞান। মনোবিজ্ঞানের এ শাখায় মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ এবং মনোবিজ্ঞানের মূল নীতিসমূহ কীভাবে প্রয়োগ করা যায় সে সম্পর্কে আলোচনা করা হয়। শিক্ষা মনোবিজ্ঞানের কতগুলো লক্ষ্য রয়েছে। যেমন- শিক্ষার্থীর সার্বিক ও সুষম বিকাশ সাধনে সহায়তা করা, উপযোগী পাঠ্যসূচি প্রণয়ন, শিক্ষার কার্যকর পদ্ধতি উদ্ভাবন ও প্রয়োগ এবং শিক্ষার অনুকূল পরিবেশ সৃষ্টির মাধ্যমে শিক্ষার্থীর আচরণে শিক্ষার প্রভাব মূল্যায়ন করা। শিক্ষা মনোবিজ্ঞান শিক্ষক-শিক্ষার্থীর মধ্যকার সম্পর্ক উন্নয়নে দিকনির্দেশনাও প্রদান করে। অর্থাৎ শিক্ষা মনোবিজ্ঞানীরা শিক্ষক-শিক্ষার্থী - সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করেন এবং মনোবিজ্ঞানের প্রয়োগের মাধ্যমে শিক্ষাকে কার্যকর করে তোলেন। উদ্দীপকে দৃশ্যকল্প-২ এ 'X' কলেজের অধ্যক্ষ তার প্রতিষ্ঠানের শিক্ষার মান উন্নয়নের জন্য শিক্ষক প্রশিক্ষণ, ছাত্র-শিক্ষক সম্পর্কের উন্নয়ন এবং শিক্ষার অনুকূল পরিবেশ সৃষ্টি করে সাফল্য পান। তার গৃহীত এ পদক্ষেপগুলো শিক্ষা মনোবিজ্ঞানের লক্ষ্য ও কর্মপদ্ধতিকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বৈজ্ঞানিক পদ্ধতির নিয়ন্ত্রণ, পুনরাবৃত্তি এবং সাধারণীকরণ নীতির প্রকাশ ঘটেছে। বৈজ্ঞানিক পদ্ধতির এক গুরুত্বপূর্ণ বৈশিষ্ট্য হল পরীক্ষণ পরিবেশের নিয়ন্ত্রণ। পরীক্ষণ পরবেশের নিয়ন্ত্রণ করতে না পারলে তাকে বিজ্ঞানসমম্মত পদ্ধতি বলা যাবে না। পরীক্ষণ পদ্ধতিতে সাধারণত অনির্ভরশীল চল প্রয়োগ করে নির্ভরশীল চলে কী পরিবর্তন আসে তা লক্ষ করা হয় এবং পরীক্ষণ পরিস্থিতিকে বাহ্যিক চলের প্রভাবমুক্ত রাখা হয়। যেমন বাইরের শব্দ বা কোলাহল, আলোর তীব্রতা, কক্ষের তাপমাত্রা প্রবৃতি বাহ্যিক চল যেন পরিস্থিতিকে প্রভাবিত করতে না পারে তা লক্ষ রাখতে হবে। মনোবিজ্ঞানীগণ পরীক্ষণ পদ্ধতির সাহায্যে নিয়ন্ত্রিত পরিবেশের মধ্যে জীবের আচরণ গবেষণা করেন। বৈজ্ঞানিক পদ্ধতির আর একটি বৈশিষ্ট্য হল, পূর্বে পরীক্ষিত কোন বস্তু বা ঘটনাকে নিয়ন্ত্রিত পরিবেশে পুনরায় সৃষ্টি করে গবেষণাকার্য পরিচালনা করা। মনোবিজ্ঞানের গবেষণায়ও এই বৈশিষ্ট্যটি ইচ্ছানুসারে পুরোপুরি বিদ্যমান। আবার অল্পসংখ্যক দৃষ্টান্ত থেকে একটি বিষয়ে সত্য উপনীত হওয়া বৈজ্ঞানিক পদ্ধতির অংশ বা সাধারণীকরণ নামে পরিচিত। উদ্দীপকে দৃশ্যকল্প-২ এ বিজ্ঞানী জনাব আফসার গবেষণা করার সময় নমুনা দল থেকে তথ্য সংগ্রহ করেন। যা সাধারণীকরণ নীতির প্রতিফলন ঘটে। যে সকল বিষয় গবেষণায় খারাপ প্রভাব বিস্তার করতে পারে সেগুলো তিনি সরিয়ে রাখেন। এটি বৈজ্ঞানিক পদ্ধতির পরিবেশ নিয়ন্ত্রণকে নির্দেশ করে। সবশেষ তিনি পরীক্ষিত বিষয়টি যাচাই করার জন্য বারবার পরীক্ষা চালান। এটি পুনরাবৃত্তি পদ্ধতিকে নির্দেশ করে।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২: রবিন একাদশ শ্রেণিতে পড়ে। তাদের শ্রেণিতে' সিফাত, নামের একজন ছাত্র আছে যার উচ্চতা ৬ ফুট ৫ ইঞ্চি। দেহের গড়নের জন্য ক্লাসের সবাই তাকে তালগাছ বলে ডাকে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "একটি স্নায়ুকোষের সাথে আরেকটি স্নায়ুকোষের সংযোগস্থলকে সন্নিকর্ষ বলে।"
        },
        {
          "label": "খ",
          "question": "",
          "explanation": "কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি, যে প্রতিক্রিয়া করে তাকে প্রতিবর্তী ক্রিয়া বলে। স্নায়ুতন্ত্র প্রক্রিয়ার মৌলিক একক হলো প্রতিবতী চক্র। প্রতিবর্তী চক্রে অনেকগুলো স্নায়ুকোষ একটি ইন্দ্রিয় ও এক বা একাধিক পেশী বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ু প্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশীতে এসে পৌছালে প্রতিক্রিয়া সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ প্রদত্ত চিত্র-ক এ স্নায়ুকোষ বা নিউরনের প্রতি ইঙ্গিত প্রদান করা হয়েছে। স্নায়ুকোষ বা নিউরন হলো স্নায়ুতন্ত্রের তথ্যের বাহক। সব স্নায়ুকোষের গঠন ও আকৃতি একই রকম নয়। কতগুলোর দৈর্ঘ্য ও ঘনত্ব এতই ছোট যে দেখার জন্য শক্তিশালী অনুবীক্ষণ যন্ত্রের প্রয়োজন হয়। আবার কতকগুলো স্নায়ুকোষ তিনফুট পর্যন্ত লম্বা হয়। সাধারণ কোষের ন্যায় স্নায়ুকোষেরও তিনটি অংশ রয়েছে। যথা- কোষ দেহ, কোষ কেন্দ্র ও কোষ আবরণ। তবে সাধারণ কোষ থেকে স্নায়ুকোষের আরও দুটি অংশ বেশি রয়েছে তা হলো স্নায়ুকেশ ও স্নায়ুশাখা। কোষ দেহ: সাইটোপ্লাজম নামক অপেক্ষাকৃত তরল পদার্থ নিয়ে গঠিত অংশের নাম হলো কোষ দেহ। সাইটোপ্লাজমের মধ্যে রয়েছে ক্রোমোফিল, গলজিবডি, মাইটোকন্ড্রিয়া, ভ্যাকুউল, লাইসোজম ইত্যাদি। কোষ কেন্দ্র: কোষের মধ্যে অবস্থিত অপেক্ষাকৃত ঘন গোলাকার ক্ষুদ্র পিন্ডকে বলা হয় কোষ কেন্দ্র। কোষ কেন্দ্রের মধ্যে ক্ষুদ্র ক্ষুদ্র পদার্থকে বলা হয় নিউক্লিউলাই। কোষ আবরণ: কোষদেহের বাহ্যিক আবরণকে বলে কোষ প্রাচীর বা কোষ আবরণ। কোষের অন্যান্য অংশের তুলনায় অপেক্ষাকৃত শক্ত অংশ হলো কোষ আবরণ। এগুলো ছাড়াও প্রতিটি স্নায়ুকোষে এক বা একাধিক স্নায়ুকোষ থাকে। স্নায়ুকোষগুলো উদ্দীপনা গ্রহণ করে এবং কোষদেহে তা প্রেরণ করে। আবার প্রতিটি স্নায়ুকোষে রয়েছে স্নায়ুশাখা যা সাধারণত পেশি বা গ্রন্থি অথবা অন্য কোনো বার্তা গ্রহণকারী স্নায়ুকোষের সাথে সংযুক্ত থাকে। একে স্নায়ুকোষের প্রস্থান দ্বার বলা হয়ে থাকে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সিফাতের ক্ষেত্রে পিটুইটারি গ্রন্থির প্রভাব লক্ষণীয়। পিটুইটারী গ্রন্থি থেকে নিঃসৃত সোমাটোটপিক হরমোন শরীরবর্ধক হরমোন নামে পরিচিত। এই হরমোনের অধিক ক্ষরণের ফলে দেহের অস্বাভাবিক বৃদ্ধি ঘটে। দৃশ্যকল্প-২ এ সিফাতের দৈহিক উচ্চতা ৬ ফুট *৫ ইঞ্চি দেহের গড়নের কারণে ক্লাসের সবাই তাকে তালগাছ বলে ডাকে। পিটুইটারি গ্রন্থির সোমাটোটপিক হরমোনের অধিক ক্ষরণের কারণে তার দৈহিক গঠন এরকম হয়েছে। মানুষের আচরণে পিটুইটারি গ্রন্থির প্রভাব বিশেষভাবে লক্ষণীয়। শরীর বর্ধক হরমোন; শরীর বর্ধক হরমোন Growth Hormone নামেও পরিচিত। এই হরমোন শারীরিক বৃদ্ধিতে সহায়তা করে। এই হরমোন যদি প্রয়োজনের অতিরিক্ত ক্ষরিত হয় তাহলে শরীরের অতিরিক্ত বৃদ্ধি ঘটে আবার এ হরমোনের ক্ষরণ কম হলে দেহ খর্বাকৃতির হয়। থাইরোট্রোপিক হরমোন: এই হরমোন থাইরয়েড গ্রন্থির ক্ষরণকে উদ্দীপিত করে। পিটুইটারি গ্রন্থির মধ্য অংশ হতে খুব বেশি হরমোন নিঃসরণ হয় না। এ অংশ থেকে নিঃসৃত হরমোনের নাম হলো মেলোনোসাইট উদ্দীপক হরমোন। যা ত্বকের বর্ণ তৈরীতে সাহায্য করে। এড্রিনোকাটিকোট্রোপিক হরমোন: এই হরমোন এড্রিনাল গ্রন্থির ক্ষরণ এবং এর বৃদ্ধিতে সহায়তা করে। ফলিকল উদ্দীপক হরমোন: এটি স্ত্রী ডিম্বাশয়ের ফলিকল গঠন এবং পুরুষ জনন কোষের পূর্ণতা লাভে সহায়তা করে। লিউটিনাইজিং হরমোন: স্ত্রী ডিম্বস্ফুরণ ও. লিউটিয়াম গঠনে এবং পুরুষের টেস্টোস্টেরন ক্ষরণে লিউটিনাইজিং হরমোন গুরুত্বপূর্ণ ভূমিকা পালন করে। সুতরাং উপরোক্ত আলোচনার শেষে বলা যায, মানর আচরণে পিটুইটারি গ্রন্থির গুরুত্বপূর্ণ প্রভার রয়েছে।"
        }
      ]
    },
    {
      "number": "3",
      "uddipok": "নাভিন বাণিজ্যমেলায় তার মায়ের সাথে ঘুরতে গেল। অনেকক্ষণ ঘুরাঘুরির পর তার অনেক ক্ষুধা পেল। দীর্ঘক্ষণ না খেয়ে থাকার কারণে সে খাবারের জন্য অস্থির হয়ে গেল। নাভিনের ভাই সাদাব সেনাবাহিনীতে যোগদান করার জন্য নানাভাবে প্রস্তুতি নিচ্ছে। সে একজন প্রতিষ্ঠিত সেনাকর্মকর্তা হতে চায়। সেজন্য সে নিজেকে প্রস্তুত করছে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "যা কিছু মানুষ বা প্রাণীকে কোনো অভাববোধের চাপ ও তাড়নার পরিস্থিতি বা পরিবেশ উপযোগী প্রতিক্রিয়ায় সক্রিয় করে লক্ষ্য অর্জনের প্রেরণা যোগায় তাই প্রেষণা।"
        },
        {
          "label": "খ",
          "question": "",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য রক্ষা করা হয়। তাই প্রেষিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য রক্ষা করা হয়। আমাদের শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "",
          "explanation": "নাভিনের ক্ষেত্রে প্রেষণাটি হলো জৈবিক প্রেষণা ক্ষুধা। 'ক্ষুধা' একটি জৈবিক প্রেষণা। জীবনধারণের ক্ষেত্রে এ প্রেষণাটি অপরিহার্য বলে একে মূখ্য প্রেষণাও বলা হয়। সাধারণত শারীরিক ও মানসিক কর্মকান্ডের ফলে দেহের ক্ষয় সাধন হয়, এ ক্ষয় পূরণের জন্য প্রাণীর খাদ্য দরকার। খাদ্য গ্রহণের জন্য শরীরে যে অভাববোধ হয় তাকেই ক্ষুধা বলে। আমাদের রক্তে শর্করার নির্দিষ্ট মাত্রার উপস্থিতি দরকার হয়। দেহে খাদ্যের অভাব হলে রক্তে শর্করা হ্রাস পেলে মস্তিষ্কের হাইপোথ্যালামাস গ্রন্থি দ্বারা শনাক্ত হয়। এর মাধ্যমে সেই ঘাটতিজনিত সংকেত স্বয়ংক্রিয় স্নায়ুর মাধ্যমে পাকস্থলীতে যায়। এ ক্ষেত্রে পাকস্থলী খাদ্য গ্রহণের জন্য ক্ষুধার উদ্রেক করতে প্রয়োজনীয় ব্যবস্থা গ্রহণ করে। উদ্দীপকে নাভিন মায়ের সাথে বাণিজ্যমেলায় ঘুরতে যায়। অনেকক্ষণ ঘুরাঘুরির ফলে তার অনেক ক্ষুধা লাগে। দীর্ঘক্ষণ না খেয়ে থাকার ফলে তার খাবারের জন্য এমন অস্থিরতা সৃষ্টি হয়। ক্ষুধা একটি জৈবিক প্রেষণা এবং জীবন ধারণের জন্য অপরিহার্য। এর পরিতৃপ্তি সাধনে বিলম্ব হলে শরীরের জন্য ক্ষতি হতে পারে। উদ্দীপকের নাভিনের ক্ষেত্রে সেই বিষয়টিই লক্ষ করা যায়। সুতরাং বলা যায়, নাভিনের ক্ষেত্রে প্রেষণাটি হলো জৈবিক প্রেষণা ক্ষুধা।"
        },
        {
          "label": "ঘ",
          "question": "",
          "explanation": "উদ্দীপকে 'নাভিন ও সাদাবের ক্ষেত্রে সংগঠিত প্রেষণাদ্বয় যথাক্রমে জৈবিক প্রেষণা ও সামাজিক প্রেষণা। জৈবিক প্রেষণা ও সামাজিক প্রেষণার মধ্যে বেশকিছু পার্থক্য বিদ্যমান। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথা: জৈবিক বা শারীরবৃত্তীয় প্রেষণা এবং সামাজিক প্রেষণা। জৈবিক প্রেষণার শারীরিক ভিত্তি আছে এবং জীবন ধারণের জন্য অপরিহার্য। অন্যদিকে সামাজিক প্রেষণার জৈবিক ভিত্তি নেই এবং জীবন ধারণের জন্য অপরিহার্য নয়। জৈবিক প্রেষণা জন্মগত এবং সব প্রাণীতে বিদ্যমান। অন্যদিকে সামাজিক প্রেষণা শিক্ষণের দ্বারা অর্জিত এবং সকল প্রাণীতে বিদ্যমান নেই। জৈবিক প্রেষণা বিপাক ক্রিয়ার ফলে উদ্ভূত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাতে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বদাই গন্তব্য স্থলাভিমুখী এবং উদ্দেশ্যমূলক। জৈবিক ও সামাজিক প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। পরিশেষে বলা যায়, জৈবিক এবং সামাজিক প্রেষণার মধ্যে বৈসাদৃশ্যের পরিমাণ বেশি হলেও তারা উভয়ই গুরুত্বপূর্ণ। জৈবিক প্রেষণা যেমন আমাদের দেহ রক্ষা করে, সামাজিক প্রেষণা তেমনি সামাজিক মানুষ হিসেবে বেঁচে থাকতে সহায়তা করে।"
        }
      ]
    },
    {
      "number": "4",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কোনো উদ্দীপকের প্রতি প্রতিক্রিয়া করতে গিয়ে প্রাণীর মধ্যে যে আলোড়ন সৃষ্টি হয় তা অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পাওয়াই আবেগ।"
        },
        {
          "label": "খ",
          "question": "",
          "explanation": "যূথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যুথচারিতাকে সামাজিক প্রেষণা বলা হয়। যূথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে। মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তী সময়ে সে তার আশপাশের লোকদের সঙ্গ কামনা করে। যুথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'ক' চিহ্নিত অংশ আবেগের শারীরিক পরিবর্তন। আবেগ হলো প্রাণীর দেহে একটি আলোরিত অবস্থা, যা তার অভিজ্ঞতা, আচরণ ও শারীরিক পরিবর্তনের মাধ্যমে প্রকাশ পায়। আবেগ সৃষ্টি হলে শরীরের অভ্যন্তরে অনেক পরিবর্তন ঘটে। আবেগের পাঁচটি দৈহিক পরিবর্তন আলোচনা করা হলো- রস্তের চাপঃ আবেগের সময় রক্তের চাপের পরিবর্তন লক্ষ করা যায়। আবেগের সময়, রক্তবাহী, নালীর সাহায্যে রক্ত ত্বকের দিকে প্রবাহিত হয়। ফলে লজ্জায় ফর্সা লোকের মুখমণ্ডল লাল হয়ে যায়। আবার রক্তবাহী' নালীর সাহায্যে রক্ত ত্বক থেকে নিম্নাভিমুখীও হয়ে থাকে। যেমন, ভয়ে বা দুঃসংবাদ শুনে আমাদের মুখমণ্ডল ফ্যাকাশে হয়ে যায়। প্রেসারগজের সাহায্যে এটা পরিমাপ করা যায়। ত্বকের রাসায়নিক তড়িৎ প্রবাহের গতি: আবেগ সৃষ্টির সঙ্গে সঙ্গো ত্বকের ভিতর রাসায়নিক তড়িৎপ্রবাহের গতি বৃদ্ধি পায়। হাতের তালুতে অথবা আঙ্গুলের অগ্রভাগে তড়িৎ সঞ্চালক লাগিয়ে রাসায়নিক তড়িৎপ্রবাহ পরিমাপের মাধ্যমে আবেগ সম্পর্কে অনুমান করা যায়। হৃৎপিন্ডের ক্রিয়া: আবেগের সময় হৃৎপিণ্ডের স্বাভাবিক ক্রিয়া ব্যাহত হয়। ভয়ে আমাদের বুক ধড়ফড় করে। অর্থাৎ আবেগের সময় হৃৎপিণ্ডের ক্রিয়া দ্রুত হতে দ্রুততর হয়। ইলেকট্রোকার্ডিওগ্রাফ এর সাহায্যে হৃৎপিন্ডের এই পরিবর্তন পরিমাপ করা যায়। চোখের তারার পরিবর্তন: কোন কোন ক্ষেত্রে ব্যক্তি ক্রুদ্ধ হলে তার চক্ষু রক্তবর্ণ ধারণ করে। আবার ভয়ে বা বিস্ময়ে চক্ষুর তারার প্রসারণ ঘটে। চোখের এই পরিবর্তন পিউপিলো মিটার নামক যন্ত্রের সাহায্যে পরিমাণ করা যায়। শ্বাস-প্রশ্বাসের পরিবর্তন: আবেগের সময় শ্বাস-প্রশ্বাসের পরিবর্তন সহজেই পরিলক্ষিত হয়। কোন বিশেষ আবেগময় দ্বন্দ্বে হয়তো আমাদের দম ফুরিয়ে যায়; আবার বিশেষ কোন দুঃখের মুহূর্তে দীর্ঘশ্বাস ফেলি, অথবা ক্রুদ্ধ হলে শ্বাস-প্রশ্বাসের গতি বেড়ে যায়; নিউমোগ্রাফ এর সাহায্যে এই পরিবর্তন লক্ষ করা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ 'খ' চিহ্নিত অংশটি সামাজিক প্রেষণা। সামাজিক প্রেষণা তৈরি হয় সমাজ জীবন থেকে। যেখানে একজন ব্যক্তি সমাজের অন্যান্য ব্যক্তির সংগে পারস্পরিক সম্পর্কে অবতীর্ণ হয়। সমাজ জীবন থেকে প্রেষণার মাধ্যমে এই প্রেষণা অর্জন হয় বলে একে শিক্ষালব্ধ বা অর্জিত প্রেষণা বলা হয়। এই প্রেষণা জীবন ধারণের জন্য অপরিহার্য নয়। খ্যাতি, যশ, সুনাম, অর্থ লাভের বাসনা ইত্যাদি সামাজিক প্রেষণার উদাহরণ। সামাজিক প্রেষণার অন্তর্ভুক্ত দুটি উপাদান হলো যূথচারিতা এবং পদমর্যাদা চাহিদা। যূথচারিতা একটি সামাজিক প্রেষণা। এটি একটি অর্জিত প্রেষণা এবং সমাজে বাস করার ফলে আমরা এটা অর্জন করি। অনেকে যুথচারিতাকে সহজাত প্রেষণা হিসেবে গণ্য করার পক্ষপাতী। কিন্তু প্রকৃতপক্ষে যূথচারিতা কোনো সহজাত প্রবৃত্তি নয়। কারণ এর কোনো জৈবিক ভিত্তি নেই এবং সকল শ্রেণির প্রাণীতে প্রেষণাটি বর্তমান নেই। যূথচারিতা জন্মগত না হলেও একটি শক্তিশালী সামাজিক প্রেষণা। পদমর্যাদার প্রয়োজন বোধ যাদের তাড়িত করছে তারা কঠোর পরিশ্রমের মাধ্যমে অভীষ্ট লক্ষ্যে পৌঁছে যাচ্ছে। একজন ছাত্রের জন্য পদমর্যাদার বিষয় হলো পরীক্ষায় খুব ভালো করা; ছোট শিশুর জন্য চাকচিক্যময় সুন্দর পোশাক-পরিচ্ছদ; মধ্যবিত্ত মহিলার জন্য সুন্দর নকশাখচিত সোনার গহনা প্রভৃতি। পদমর্যাদার প্রয়োজন যেমন মানুষকে পরিশ্রমী করে তোলে তেমনি আবার কোনো কোনো ক্ষেত্রে মানুষকে অসৎ ও বিপথগামীও করে তোলে।"
        }
      ]
    },
    {
      "number": "5",
      "uddipok": "দৃশ্যকল্প-১: রতন তার বন্ধুর বাড়ি বেড়াতে যাবার সময় ময়মনসিংহ কৃষি বিশ্ববিদ্যালয়ের পাশ দিয়ে যায়। ৩ বছর পর ভর্তি পরীক্ষা দিতে গেলে তার ঐ বিশ্ববিদ্যালয় চিনতে কোন অসুবিধা হয়নি। দৃশ্যকল্প-২: নিলয় একটি জটিল গাণিতিক বিষয় নিয়ে চিন্তা করছে। সে অংকটি নানাভাবে না করে চিন্তা করছে কিভাবে করলে মিলবে। হঠাৎ সে ইউরেকা বলে চিৎকার করলো এবং অংকটি সাথে সাথে মিলিয়ে ফেললো।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "বুদ্ধিবৃত্তিক শিক্ষণ হলো তথ্য প্রক্রিয়াজাতকরণের মধ্য দিয়ে সংঘটিত পরিবর্তন, যা ব্যক্তি বা প্রাণী তার অভিজ্ঞতা লব্দ ফলাফল থেকে অর্জন করে।"
        },
        {
          "label": "খ",
          "question": "",
          "explanation": "স্মৃতি আমাদের অভিজ্ঞতাগুলোকে সংগঠনের জন্য প্রক্রিয়াজাত করে গ্রহণ করে তাই একে তথ্যের প্রক্রিয়াজাতকরণ বলা হয়। আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। তাদের মতে স্মৃতি একটি সক্রিয় প্রক্রিয়া, যে প্রক্রিয়ায় অভিজ্ঞতাকে শুধু নিষ্ক্রিয়ভাবে গ্রহণ করাকে বোঝায় না, বরং অভিজ্ঞতাগুলোকে সংগঠনের জন্য বিভিন্নভাবে প্রক্রিয়াজাত করা হয়, সংরক্ষণ করা হয় এবং পুনরায় ব্যবহার করার জন্য প্রত্যাহ্বান বা পুনরুদ্রেক করা হয়। 'তথ্যের প্রক্রিয়াজাতকরণ' তত্ত্বানুসারে স্মৃতির প্রক্রিয়া মূলত তিনটি মৌলিক প্রক্রিয়া দ্বারা গঠিত (এটকিনসন এবং শিফ্রিন, ১৯৬৮)। যথা: ১. সংকেত গ্রহণ, ২. সংরক্ষণ এবং ৩. প্রত্যাহ্বান।"
        },
        {
          "label": "গ",
          "question": "",
          "explanation": "রতনের ময়মনসিংহ কৃষি বিশ্ববিদ্যালয় চিনতে পারা বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণকে নির্দেশ করে। শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক শিক্ষণ রয়েছে যেখানে প্রেষণার অনুপস্থিতিতেও শিক্ষণ সম্ভব। কোনোরূপ প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলে। উদাহরণস্বরূপ, কেউ মোহাম্মদপুর থেকে নিউমার্কেটে ঈদের কেনাকাটা করতে যাওয়ার সময় রাস্তার পাশে ঢাকা কলেজ দেখতে পেল। পরবর্তীতে তার বন্ধুর চাকরির পরীক্ষার কেন্দ্র ঢাকা কলেজে পড়লে, সে সহজেই তার বন্ধুকে কলেজের অবস্থান বলে দিতে পারে। এখানে ব্যক্তির কোনোরূপ আগ্রহ বা প্রেষণা ছাড়াই শিক্ষণ সম্পন্ন হয়েছে। একে প্রাসঙ্গিক শিক্ষণ বলে। প্রকৃতপক্ষে, প্রাসঙ্গিক শিক্ষণ হলো কোনো ঘটনার প্রেক্ষিতে এমন নিষ্ক্রিয় শিক্ষণ যা উদ্দেশ্যবিহীনভাবে সম্পন্ন হয়। উদ্দীপকে রতন বন্ধুর বাড়ি বেড়াতে যাবার সময় ময়মনসিংহ যাওয়ার পথে-কৃষি বিশ্ববিদ্যালয় দেখা এবং তিন বছর পর ভর্তি পরীক্ষা দিতে এসে তা চিনতে পারা প্রাসঙ্গিক শিক্ষণের অনুরূপ।"
        },
        {
          "label": "ঘ",
          "question": "",
          "explanation": "দৃশ্যকল্প -১ ও ২ এ বৃদ্ধিবৃত্তিক শিক্ষণ পদ্ধতি ভিন্ন। দৃশ্যকল্প-১ এ প্রাসঙ্গিক শিক্ষণ এবং দৃশ্যকল্প ২-এ অন্তর্দৃষ্টিমূলক শিক্ষণ লক্ষ করা যায়। সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধানকরণকে অন্তর্দৃষ্টিমূলক বা পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বারবার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ত্ত করে। অর্থাৎ যে শিক্ষণে সমগ্র সমস্যাটিকে পুঙ্খানুপঙ্খরূপে পর্যালোচনা করে সমাধানের দিকে ধীরে অথচ সুনির্দিষ্টভাবে অগ্রসর হওয়া যায় এবং যেখানে সমাধান অন্ধ প্রচেষ্টার মাধ্যমে না এসে পরিপূর্ণ উপলব্ধির মাধ্যমে আসে তাকে পরিজ্ঞানমূলক শিক্ষণ-বলা হয়। দৃশ্যকল্প-২ এ আমরা দেখতে পাই, নিলয় একটি জটিল গাণিতিক বিষয় নিয়ে চিন্তা করছিল। হঠাৎ করে সে চিৎকার করে বলে অঙ্কটি মিলিয়ে ফেলেছে। এই বিষয়টি অন্তর্দৃষ্টিমূলক শিক্ষণকে নির্দেশ করে থাকে। কিন্তু দৃশ্যকল্প-১ এ বিষয়টি প্রাসঙ্গিক শিক্ষণ, সেটি ব্যক্তির ইচ্ছা না থাকা সত্ত্বেও শিখে ফেলে থাকে। সুতরাং একথা বলা যায়, দৃশ্যকল্প-১ ও ২ এর বুদ্ধিবৃত্তিক শিক্ষণ পদ্ধতি আলাদা শিক্ষণ পদ্ধতিকে নির্দেশ করে থাকে।"
        }
      ]
    },
    {
      "number": "6",
      "uddipok": "দৃশ্যকল্প-১: মনোজিত একাদশ শ্রেণিতে পড়ে। তার ছোট ভাইকে বর্ণমালা শেখাতে গিয়ে সে খেয়াল করল ব্যঞ্জণবর্ণগুলো সে সিরিয়ালি লিখতে পারছে না। দীর্ঘদিন না ব্যবহার করার কারণে অনেকাংশে ভুলে গেছে। দৃশ্যকল্প-২:",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "অতীত অভিজ্ঞতা যথাসম্ভব অবিকল পুনরুৎপাদন করার ক্ষমতাকে স্মৃতি বলা হয়।"
        },
        {
          "label": "খ",
          "question": "",
          "explanation": "শিক্ষণ ব্যতীত স্মৃতি অসম্ভব, কারণ শিক্ষণ হচ্ছে স্মৃতির সর্বপ্রথম ও সর্বপ্রধান শর্ত। শিক্ষণ স্মৃতির প্রথম অঙ্গ বা স্তর। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষা লাভ করতে হয়। অতঃপর তা মস্তিষ্কে ধারণ করার নাম স্মৃতি। আমরা প্রথমে কোনো কিছু শিখি। তারপর সেটি ভুলে গেছি না স্মরণ রেখেছি তার কথা বলি। আর তাই শিক্ষণকে স্মৃতির ভিত্তি উপাদানও বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ মনোজিতের বর্ণমালা ভুলে যাওয়ার কারণ অব্যবহার জনিত স্মৃতির অবক্ষয়। শিক্ষণকৃত বিষয় যদি ব্যবহার যা করি বা অনুশীলন না করি, তাহলে কালের স্রোতে তা হারিয়ে যাবে। ফলে আমরা শিক্ষণকৃত বিষয় ভুলে যাই। আবার কোন বিষয় দীর্ঘদিনের চর্চার অভাবে পরে আর স্মরণ করতে পারি না। উদ্দীপকের দৃশ্যকল্প-১ এ মনোজিতের ছোট ভাই বর্ণমালা শিখতে গিয়ে লক্ষ করে দীর্ঘদিন না ব্যবহার করার ফলে সে আর লিখতে পারছে না। - অব্যবহারজনিত স্মৃতির অবক্ষয়ের কারণে এরকমটি ঘটে থাকে। এছাড়াও বিস্মৃতির আরও বিভিন্ন কারণ রয়েছে। আলোচনা করা হলো- অনুশিক্ষণ প্রতিবন্ধকতা: এই মতবাদের মূল বিষয় হলো, নতুন বিষয় শিক্ষা করার ফলে আমরা পূর্বে শিক্ষা করা বিষয় ভুলে যাই। শিক্ষণ ও পুনরুদ্রেকের মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বলা হয়। পূর্ব-শিক্ষণ প্রতিবন্ধকতা: অনেক সময় দেখা যায় যে, পূর্বে শিক্ষণ করা বিষয় পরের শিক্ষাকৃত বিষয়ের ওপর প্রভাব বিস্তার করে। ফলে পরে শিক্ষণকৃত বিষয়টির কিছু অংশ বিস্মৃত হয়। পূর্বের শিক্ষণ এক্ষেত্রে প্রতিবন্ধকতার সৃষ্টি করেছে। এ ধরনের প্রতিবন্ধকতাই পূর্ব-শিক্ষণ প্রতিবন্ধকতা নামে পরিচিত। প্রকারগত পরিবর্তন: প্রকারগত পরিবর্তনের ফলে স্মৃতি শুধু হারিয়েই। যায় না, বিকৃতও হয়ে থাকে। স্নায়বিক ছাপ: সময় আমাদের অনেক কিছুই ভুলিয়ে দেয়। অভিজ্ঞতা ও শিক্ষণের ফলে আমাদের মস্তিষ্কে যে ছাপ পড়ে তা সময়ের সাথে সাথে ধীরে ধীরে মুছে যায়। বিস্মৃতির এই তত্ত্বকে বলা হয় স্নায়বিক ছাপতত্ত্ব। আবেগজনিত প্রতিরোধ: ভয়, রাগ, ঘৃণা, লজ্জা প্রভৃতি পরিস্থিতিজনিত আবেগ যদি তীব্রভাবে জেগে উঠে তবে দেখা যায় যে ভাল করে শেখা বিষয়ও মনে পড়ছে না।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর 'খ' এবং 'গ' চিহ্নিত স্থান যথাক্রমে স্বল্পস্থায়ী স্মৃতি এবং দীর্ঘস্থায়ী স্মৃতিকে নির্দেশ করে। স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পর্কযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যসমূহ মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা। অপরপক্ষে, দীর্ঘস্থায়ী স্মৃতি হলো শিক্ষণ বা অভিজ্ঞতাকে দীর্ঘ সময় পর্যন্ত স্মৃতিতে ধরে রাখা। স্বল্পস্থায়ী স্মৃতি ক্ষণস্থায়ী। এটি ৩০ সেকেন্ড পর্যন্ত দীর্ঘমেয়াদি স্থায়ী হতে পারে। দীর্ঘস্থায়ী স্মৃতির স্থায়িত্ব অল্প সময় হতে অসীম পর্যন্ত; এটি বছরের পর বছর স্থায়ী হতে পারে। স্বল্পস্থায়ী স্মৃতির ক্ষমতা অল্প (৭৫২)। কিন্তু দীর্ঘস্থায়ী স্মৃতির ক্ষমতা অসীম। স্বল্পস্থায়ী স্মৃতির ছাপ স্বতঃপরিবর্তনশীল এবং সহজেই মুছে যায়। কিন্তু দীর্ঘস্থায়ী স্মৃতির ছাপ সহজেই মুছে যায় না। নতুন শিক্ষণ থেকে উদ্ভূত বাধা স্বল্পস্থায়ী স্মৃতি মুছে যাবার মূল কারণ। কিন্তু এসব কারণ দীর্ঘস্থায়ী স্মৃতিতে তেমন প্রভাব ফেলতে পারে না। স্বল্পস্থায়ী স্মৃতি থেকে একটি নিয়ন্ত্রিত প্রক্রিয়ায় তথ্য দীর্ঘস্থায়ী স্মৃতিতে স্থানান্তরিত হয়। এই নিয়ন্ত্রিত প্রক্রিয়াটি হলো বিস্তারিত মহড়া। স্বল্পস্থায়ী স্মৃতিতে তথ্য সংরক্ষণের জন্য বারবার মহড়া দেওয়া হয়। দীর্ঘস্থায়ী স্মৃতিতে তথ্য সংরক্ষণের জন্য প্রয়োজন বিস্তারিত মহড়া। বিস্তারিত মহড়াতে কোনো তথ্যের অর্থ, ব্যাখ্যা ও বিশ্লেষণ করা হয়। পরিশেষে বলা যায়, স্বল্পস্থায়ী এবং দীর্ঘস্থায়ী স্মৃতির প্রকরণ হলেও প্রকৃতিগতভাবে এদের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয়ন্ত্র (চক্ষু ও কর্ণ) পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "",
          "explanation": "কোনো একটি নির্দিষ্ট সময়ে আমরা যে বস্তুটি প্রত্যক্ষণ করি থাকি তাকে প্রতীক বলে। আর যার আলোকে চিত্রটি দেখে থাকি তাকে পটভূমি বলে। প্রতীক ও পঠভূমির কতগুলো বিশেষ বৈশিষ্ট্য আছে যার সাহায্যে প্রতীককে পটভূমি থেকে পৃথক করা যায়। প্রতীকের নির্দিষ্ট আকার ও সীমারেখা আছে। এটি একটি সংগঠিত প্রক্রিয়া। কিন্তু পঠভূমির নির্দিষ্ট আকার ও সীমারেখা নেই এবং এটি একটি অসংগঠিত প্রক্রিয়া।"
        },
        {
          "label": "গ",
          "question": "",
          "explanation": "দৃশ্যকল্প-১ এ উল্লেখিত ছবি প্রত্যক্ষণ সংগঠনের দুটি উপাদান নৈকট্য এবং সাধারণ ধর্ম বা বৈশিষ্ট্যকে নির্দেশ করে। যে সকল উপাদান উদ্দীপক দ্বারা সৃষ্ট হয়ে প্রত্যক্ষণকে প্রভাবিত করে তাদের প্রত্যেকটিকে এক একটি উদ্দীপক উপাদান বলে। উদ্দীপক উপাদান বিভিন্ন ধরনের হয়ে থাকে। নৈকট্য এবং সাধারণ ধর্ম তাদের মধ্যে দুটি উপাদান। যেটি দৃশ্যকল্প-১ এ তুলে ধরা হয়েছে। যে সকল বস্তু কাছাকাছি সেগুলোকে আমরা একত্রে প্রত্যক্ষণ করি। উপরের চিত্রে ফোঁটাগুলো পাশের দিকে হওয়াতে সারিবদ্ধভাবে প্রত্যক্ষণ করি। আবার, যেসকল বস্তু এক নয়, তবে কতেক বিষয়ের বৈশিষ্ট্য এক সেগুলোও আমরা একটি দল হিসেবে প্রত্যক্ষণ করি। যেমন- চিত্র হতে কওখ অথবা গওঘ তীর চিহ্নত রেখাদ্বয়কে একটি দল হিসেবে প্রত্যক্ষণ করা সহজ। কারণ এরা আকারগত পার্থক্য থাকলেও একই দিকে গতিশীল। আবার খ ও গ কে একটি দল হিসেবে প্রত্যক্ষণ করা কঠিন; কারণ এরা আকারগত মিল থাকলেও ভিন্ন দিকে গতিশীল।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ 'খ' চিহ্নিত অংশটি হলো অধ্যাস। অলীক প্রত্যক্ষণ এবং অধ্যাসের মধ্যে তুলনামূলক বিশ্লেষণ করা হলো- সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে - প্রত্যক্ষণ করার নামই হচ্ছে অধ্যাস। অন্যদিকে, বাস্তবে কোনো উদ্দীপকে নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদি ঘটনা। অধ্যাসের বাস্তব ভিত্তি আছে, কিন্তু অলীক প্রত্যক্ষণের বাস্তব কোনো ভিত্তি নেই। 'সন্ধ্যাবেলা দড়িকে সাপ মনে করা, একধরনের মনস্তাত্ত্বিক অধ্যাস। কিন্তু ঘুম থেকে উঠে চিৎকার করে বলা যমদূত আমাকে নিয়ে যাবে, এটি অলীক সত্যক্ষণ। কেননা এর কোন বাস্তব ভিত্তি নেই। কিন্তু অধ্যাসের বাস্তব ভিত্তি আছে। অধ্যাস এক ধরনের দীর্ঘমেয়াদী ঘটনা যেখানে অলীক প্রত্যক্ষণ স্বল্পমেয়াদি ঘটনা। অনুশীলনের মাধ্যমে অধ্যাস কমানো যায় কিন্তু অলীক প্রত্যক্ষণ কমানো যায় না। পরিশেষে বলা যায়, অধ্যাস এবং অলীক প্রত্যক্ষণ দুটি আলাদা ঘটনা এবং এদের মধ্যে বহুবিধ পার্থক্য বিদ্যমান।"
        }
      ]
    },
    {
      "number": "8",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "সংবেদনের অর্থপূর্ণ ধারণা এবং অভিজ্ঞতাই প্রত্যক্ষণ।"
        },
        {
          "label": "খ",
          "question": "",
          "explanation": "মনোযোগের প্রান্ত ও কেন্দ্র রয়েছে। বহুসংখ্যক উদ্দীপক এক সঙ্গে আমাদের গ্রাহক ইন্দ্রিয়ে আঘাত করে। আমরা দু'একটি উদ্দীপকের প্রতি মনোযোগ স্থাপন করি। যে বস্তুটি আমাদের মনোযোগ আকর্ষণ করে সেটির অবস্থান মনোযোগের কেন্দ্রে এবং অবশিষ্ট সকল উদ্দীপকের অবস্থান মনোযোগের প্রান্তে। মনোযোগের প্রান্তের উদ্দীপকগুলোর প্রতি আমরা মনোযোগ দেই না এবং দূরবর্তী প্রান্তে অবস্থিত উদ্দীপক সম্বন্ধে আমরা মোটেই সচতেন নই।"
        },
        {
          "label": "গ",
          "question": "",
          "explanation": "মনোযোগের শর্ত হিসেবে দৃশ্যকল্প-১ এর 'খ' উপাদানটি হলো মনোযোগের ব্যক্তিনিষ্ঠ বা অভ্যন্তরীণ শর্ত। মনোযোগ কতগুলো ব্যক্তিনিষ্ঠ বা অভ্যন্তরীণ শর্তের উপর নির্ভরশীল যেমন-আবেগ মনোযোগ নির্ধারণ করায় ব্যাপারে গুরুত্বপূর্ণ ভূমিকা পালন করে। যাকে আমরা ভালোবাসি তার সদগুণের প্রতি আমাদের মনোযোগ ধাবিত হয়। পূর্ব অভিজ্ঞতা থেকে শিকারী শিকারের জন্য প্রত্যাশিত স্থানের প্রতি মনোযোগ দিয়ে থাকে। যার যে বিষয়ে আগ্রহ তার মনোযোগ সবসময় সেই বিষয়েই বেশি। কামনা বাসনা প্রভৃতি দ্বারা ব্যক্তির মনোযোগ আকর্ষিত হয়। অভ্যাস ও শিক্ষা হলো মনোযোগের অন্যতম নির্ধারক। মেজাজ ও মনোভাব খারাপ হলে খুব সাধারণ জিনিসও আমাদের মনোযোগের বিষয় হয়ে দাঁড়ায়। মানুষের স্বাস্থ্যগত অবস্থা তার মনোযোগ নিয়ন্ত্রণ করতে পারে। ক্ষুধার্ত ব্যক্তি খাদ্যের প্রতি বেশি মনোযোগী হয়। প্রেষণার জন্য মানুষের মনোযোগ আকর্ষিত হয়। প্রস্তুতি ও প্রত্যাশা মনোযোগের অভ্যন্তরীণ একটি শর্ত। এছাড়াও ক্লান্তি, অবসাদ এবং মূল্যবোধ দ্বারাও মানুষের মনোযোগ নির্ধারিত হয়ে থাকে। এগুলো সবই মনোযোগের অভ্যন্তরীণ শর্তের মধ্যে পড়ে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ 'খ' চিহ্নিত দ্বারা অন্ধকার অভিযোজনকে নির্দেশ 'করছে। আলো অভিযোজন এবং অন্ধকার অভিযোজনের মধ্যে তুলনামূলক বিশ্লেষণ করা হলো- অন্ধকারে চোখের অভ্যস্থ বা অভিযোজিত হওয়ার নাম অন্ধকার অভিযোজন। অন্ধকার অভিযোজন ঘটতে ত্রিশ (৩০) মিনিট সময় লাগে। তবে অভিযোজনের পূর্বে যে পরিমাণ আলোতে কারো চোখ অভ্যস্থ হয়েছিল তার ওপর নির্ভর করে এ অভিযোজন কত তাড়াতাড়ি বা দেরিতে হবে। নিক্ষিপ্ত আলোর তীব্রতার মাত্রা বেশি হলে অন্ধকার অভিযোজন ঘটতে বেশি সময় লাগে। যেমন- কোনো হলরুমে নাটক মঞ্চায়নের ক্ষেত্রে আলো নিভিয়ে। দেওয়া হলে প্রথমে কিছুই দেখা যায় না। অল্প সময় পর সবকিছুই আমাদের দৃষ্টিগোচর হয়, যদিও তখন আলোর মাত্রার কোনো পরিবর্তন হয়নি। অন্যদিকে, আলো অভিযোজনের ক্ষেত্রে তীব্র আলোতে সংবেদনশীলতার ক্রমানুবনতি ঘটে। উদাহরণস্বরূপ অন্ধকার কক্ষে হঠাৎ তীব্র আলো জ্বলে উঠলে প্রথমে চোখ রন্ধ হয়ে আসে; কিছুই দেখা যায় না। কিন্তু ধীরে ধীরে সবকিছুই গোচরীভূত হয়। এটি অন্ধকার অভীযোজনের চেয়ে বেশি দ্রুত সংঘটিত হয়। পরিশেষে বলা যায়, সংবেদন অভিযোজন একটি স্বয়ংক্রীয় প্রক্রিয়া। অভিযোজনের মাধ্যমে আমরা সংবেদন লাভ করি।"
        }
      ]
    }
  ]
}