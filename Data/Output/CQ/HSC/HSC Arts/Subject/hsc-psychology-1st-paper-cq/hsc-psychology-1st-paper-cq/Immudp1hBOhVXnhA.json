{
  "title": "ঢাকা সিটি কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: ড. দিলারা জাপানে বিজ্ঞান বিষয়ক একটি সম্মেলনে অংশগ্রহণ করেন। এ সম্মেলনে তিনি একটি বিষয়কে বিজ্ঞানের একটি শ্রেণির অন্তর্ভুক্তির দাবি করলেন যে বিষয়ের বিষয়বস্তুর ওপর শারীরিক অংশ যেমন- স্নায়ুতন্ত্র, গ্রন্থি, হরমোন ইত্যাদি যেমন প্রভাব বিস্তার করে, তেমনি সেই বিষয়বস্তুর ওপর সামাজিক ঘটনা যেমন-কৃষ্টি, সমাজ, মূল্যবোধ, নিয়ম-নীতি, মনোযোগ, চল, প্রথা, বিশ্বাস ইত্যাদিও প্রভাব বিস্তার করে। এ নিয়ে উপস্থিত বিজ্ঞানীদের মধ্যে মতভেদ দেখা দেয়। দৃশ্যকল্প-২: রাজশাহীর ছেলে কামাল অনেক প্রচেষ্টার ফলে আমে ফরমালিন আছে কিনা তা সনাক্ত করণের জন্য একটি যন্ত্র আবিষ্কার করলেন। কামালের যন্ত্রটি ব্যবহার করে খুলনার রিন্টু ও ঢাকার রশিদ আমে ফরমালিন নির্ণয়ের বিষয়টির সত্যতা খুঁজে পান। অন্যদিকে বাংলাদেশ সরকারি বিজ্ঞান গবেষণাগারও ফরমালিন নির্ণয়ের ক্ষেত্রে যন্ত্রটির কার্যকারিতা সম্পর্কে নিশ্চিত হন। পরীক্ষণের ফলাফল দেখে কামাল মন্তব্য করলেন \"পৃথিবীর যেকোনো জায়গায় আমে ফরমালিন সনাক্তে যন্ত্রটি কার্যকর হবে\"।",
      "tag": "DCC 23",
      "sub_questions": [
        {
          "label": "ক",
          "question": "আচরণ কী?",
          "explanation": "মানুষ ও প্রাণীর যে বাহ্যিক বা অভ্যন্তরীণ কার্যকলাপ পর্যবেক্ষণ, পরিমাপ ও ক্ষেত্রবিশেষে সংরক্ষণ করা যায় তাকে আচরণ বলে।"
        },
        {
          "label": "খ",
          "question": "চিন্তন কেন মানসিক প্রক্রিয়া?",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে বিচরণ- এটিই হলো মানসিক কার্যকলাপ।"
        },
        {
          "label": "গ",
          "question": "দৃশ্যকল্প-১ এ ড. দিলারার দাবীকৃত বিষয়টি কোন শ্রেণির বিজ্ঞানের অন্তর্ভুক্ত বলে তুমি মনে কর? ব্যাখ্যা করো।",
          "explanation": "দৃশ্যকল্প-১ এ ড. দিলারার দাবীকৃত বিষয়টি জৈব সামাজিক শ্রেণির বিজ্ঞানের অন্তর্ভুক্ত। আরো সহজভাবে বলা যায় ড. দিলারা মনোবিজ্ঞানের প্রতি ইঙ্গিত করেন। আলোচ্য দৃশ্যকল্পে দেখা যাচ্ছে, ড. দিলারা একটি নির্দিষ্ট বিষয়কে বিজ্ঞানে অন্তভুক্তির কথা বলেন যার বিষয়বস্তুর ওপর শারীরিক বিভিন্ন অংশ হিসেবে স্নায়ুতন্ত্র, গ্রন্থি, হরমোন ইত্যাদির প্রভাব রয়েছে। একই সাথে সামাজিক পরিবেশের কৃষ্টি, মূল্যবোধ, নিয়ম-নীতি, মনোভাব, চল, প্রথা ইত্যাদি দ্বারাও এর বিষয়বস্তু প্রভাবিত হয়। এ থেকে বোঝা যায় এর প্রভাবক হিসেবে জৈবিক ঘটনা বা ক্রিয়াকলাপের সাথে সাথে সামাজিক বিষয়ও সংশ্লিষ্ট। এধরনের জ্ঞানীয় শাখাকে জৈব-সামাজিক বিজ্ঞান বলে আখ্যায়িত করা হয়। বিশ্লেষণ করলে দেখা যায়, মানব আচরণ ও মানসিক প্রক্রিয়া এমন বিষয় যা একাধারে জৈবিক ও সামাজিক উপাদান দ্বারা প্রভাবিত। সুতরাং আচরণের বিজ্ঞানসম্মত অনুধ্যান হিসেবে ড. দিলারা মনোবিজ্ঞানের প্রতিই ইঙ্গিত করেন।"
        },
        {
          "label": "ঘ",
          "question": "দৃশ্যকল্প-২ এ কামালের আবিষ্কৃত যন্ত্রটির কার্যকারিতা নির্ণয়ে রিন্টু, রশিদ ও বাংলাদেশ বিজ্ঞান গবেষণা কর্তৃক গৃহীত পদ্ধতি এবং কামালের উক্তিটি বিজ্ঞানের কোন কোন নীতিকে সমর্থন করে ? আলোচনা করো।",
          "explanation": "উদ্দীপকের দৃশ্যকল্প-২ এ কামালের আবিষ্কৃত যন্ত্রটির কার্যকারিতা নির্ণয়ে রিন্টু, রশিদ ও বাংলাদেশ বিজ্ঞান গবেষণাগার কর্তৃক গৃহীত পদ্ধতি এবং কামালের উক্তিটি বিজ্ঞানের যথার্থতা প্রমাণ ও সাধারনীকরণ নীতিকে সমর্থন করে। কোনো বিষয়কে বিজ্ঞানের মর্যাদা পেতে হলে কিছু সাধারণ বৈশিষ্ট্য থাকা আবশ্যক। যেমন- সুনির্দিষ্ট বিষয়বস্তু, কার্যকর সংজ্ঞা, নিয়ন্ত্রিত পর্যবেক্ষণ, গবেষণার পুনরাবৃত্তি, ফলাফলের বস্তুনিষ্ঠতা, যথার্থতা প্রমাণ, এসব এক পর্যায়ে যেকোনো গবেষনায় প্রাপ্ত ফলাফলকে স্থান-কাল পাত্রভেদে বারবার পুনরাবৃত্তি করার পর যদি ফলাফল অভিন্ন থাকে তাহলে গবেষণার ফল যথার্থ বলে প্রমাণিত হয়। আলোচ্য উদ্দীপকে রাজশাহীতে আবিষ্কৃত আমের - ফরমালিন শনাক্তকারী যন্ত্রটি খুলনা, ঢাকা এবং সরকারি গবেষণাগারে পরীক্ষা করেও অভিন্ন ফল পাওয়ায় এর কার্যকারিতা যথার্থ বলে প্রমাণিত হয়। আবার বিজ্ঞানের বৈশিষ্ট্য হিসেবে 'সাধারণীকরণ' পর্যবেক্ষণলব্ধ তথ্যের ভিত্তিতে একটি সাধারণ বা সার্বিক সিদ্ধান্তে উপনীত হওয়াকে বোঝায়। এখানে উদ্দীপকে কামালের উক্তিটির মাধ্যমে বিজ্ঞানের সাধারনীকরণের নীতিটিই প্রকাশ পেয়েছে। কারণ সে বিভিন্ন পর্যায়ে পরীক্ষণলব্ধ ফলাফলের ভিত্তিতে, সারা পৃথিবীতেই ফলমালিন শনাক্তকরণ যন্ত্রটি কার্যকর বলে মন্তব্য করে।"
        }
      ]
    },
    {
      "number": "2",
      "uddipok": "দৃশ্যকল্প-১: রুমা, সুমি ও কামাল তিন ভাই বোন। ছোট বোন সুমি নবম শ্রেণিতে পড়ে। সুমি স্কুলে যাওয়ার পথে অটোরিকশা তাকে ধাক্কা দিয়ে পালিয়ে যায়। লোকজন তাকে বাড়িতে নিয়ে আসে। রাতে বড় বোন রুমা তাকে স্পর্শ করলে সে সাড়া দেয়। কিন্তু ডাকলে কোনো সাড়া দিচ্ছিল না। এমনকি ডান হাত ও ডান পা নাড়তে পারছিলো না।",
      "tag": "DCC 23",
      "sub_questions": [
        {
          "label": "ক",
          "question": "অনালী গ্রন্থি কী?",
          "explanation": "যেসব গ্রন্থির ক্ষরিত পদার্থ কোনো নালীর মধ্যে দিয়ে না গিয়ে সরাসরি রক্তস্রোতে মিশে আমাদের আবরণকে নিয়ন্ত্রন করে সেসব গ্রন্থিকে অনালী বা নালীহীন গ্রন্থি বলে।"
        },
        {
          "label": "খ",
          "question": "কোন গ্রন্থিকে 'আপদকালীন গ্রন্থি' বলা হয় এবং কেন?",
          "explanation": "মানবদেহের অন্তঃক্ষরা গ্রন্থি এড্রিনালগ্রন্থিকে \"আপদকালীন গ্রন্থি' বলা হয়। এ গ্রন্থি নিঃসৃত হরমোনগুলোর সাথে আবেগের নিবিড় যোগাযোগ রয়েছে। মানুষ অতিরিক্ত ভয় পেলে বা রাগান্বিত হলে এড্রিনাল গ্রন্থি থেকে এড্রিনালিন হরমোন অতিমাত্রায় ক্ষরিত হয়। ফলে মানবদেহে অতিরিক্ত শক্তি সৃষ্টি হয় যা মানুষকে আসন্ন বিপদের মোকাবেলা করতে প্রস্তুত করে। এ কারণে মনোবিজ্ঞানী ক্যানন এড্রিনাল গ্রন্থিকে \"আপদকালীন গ্রন্থি\" বলেন।"
        },
        {
          "label": "গ",
          "question": "উদ্দীপকে সুমির অসুস্থতার জন্য মস্তিষ্কের কোন কোন অংশ দায়ী? ব্যাখ্যা করো।",
          "explanation": "আলোচ্য উদ্দীপকে গুরুমস্তিষ্কের আঘাতজনিত কারণই সুমির অসুস্থতার জন্য দায়ী। মানুষ বা প্রাণীর স্নায়ুতন্ত্রের মধ্যে সবচেয়ে গুরুত্বপূর্ণ অংশ হলো তার মস্তিষ্ক। মানব মস্তিষ্কের মধ্যে সবচেয়ে ও পরের খাঁজযুক্ত অংশটি গুরুমস্তিষ্ক নামে পরিচিত। এর মোট আয়তন গড়ে ১০০০ ঘন মিলিমিটার। এতে প্রায় ১৫০০০ মিলিয়ন কোষ জটিল ৬ টি স্তরে সজ্জিত থাকে। গুরুমস্তিষ্কে নিম্নভাগের \"শ্রবণসংক্রান্ত সংবেদন ও প্রত্যক্ষণ সংঘটিত হয়, এছাড়া দেহের ভারসাম্য রক্ষায়ও গুরুমস্তিষ্কের নিম্নভাগ কাজ করে। এছাড়াও গুরুমস্তিষ্ক ডান ও বাম এই দুই গোলার্ধে বিভক্ত। গুরুমস্তিষ্কের ডান দিকে মানবদেহের বাম অংশের সঞ্চালন আর বাম দিকে মানবদেহের ডান অংশের সঞ্চালন নিয়ন্ত্রণ করে থাকে। উদ্দীপকে আমরা দেখি আহত সুমি তার বোনের স্পর্শে সাড়া দিলেও ডাকলে সাড়া দেয় না। এতে বুঝা যায় সুমির শ্রবণ সংক্রান্ত সংবেদনে ব্যাঘাত ঘটেছে। অর্থাৎ, ওপরের বর্ণনামতে সুমির গুরুমস্তিষ্কের নিম্নভাগ। ক্ষতিগ্রস্থ হয়েছে। অন্যদিকে সে ডান হাত ও ডান পা নাড়তে পারছিলো না। এ থেকে বুঝা যাচ্ছে তার গুরুমস্তিষ্কের বাম গোলার্ধ আঘাত প্রাপ্ত হওয়ার কারণেই এমন হয়েছে।"
        },
        {
          "label": "ঘ",
          "question": "ছক-১ এর ক-এবং খ-এ অবস্থিত স্নায়ুতন্ত্রের বিভিন্ন অংশের কার্যাবলী আলোচনা করো।",
          "explanation": "উদ্দীপকে ছক-১ এর 'ক' অংশ দ্বারা ঐচ্ছিক স্নায়ুতন্ত্র এবং 'খ' অংশ দ্বারা মেরুরজ্জুকে নির্দেশ করা হয়েছে। স্নায়ুতন্ত্রের গরুত্বপূর্ণ অংশ হিসেবে ঐচ্ছিক স্নায়ুতন্ত্র প্রান্তীয় স্নায়ুতন্ত্রের অধীন, অপরদিকে মেরুরজ্জু কেন্দ্রীয় স্নায়ুতন্ত্রের অধীন। ঐচ্ছিক স্নায়ুতন্ত্রের আবার দুইটি অংশ আছে। যথা- করোটীয় স্নায়ু ও মেরুদন্ডীয় স্নায়ু। আবার মেরুরজ্জুর বেশ কিছু অংশ আছে। মেরুরজ্জুর অন্যতম কাজ হলো প্রতিবর্তী ক্রিয়া। এছাড়া মেরুরজ্জু সংবেদী উদ্দীপনাকে মস্তিষ্কে প্রেরণ করে এবং মেরুরজ্জুর মাধ্যমে গতীয় নির্দেশাবলি মস্তিষ্কের গতিকেন্দ্র থেকে শরীরের বিভিন্ন মাংসপেশীতে প্রেরণ করে। পাশাপাশি ঐচ্ছিক স্নায়ুতন্ত্রের মেরুদন্ডীয় স্নায়ুগুলো সমবেদী স্নায়ুতন্ত্রের কাজ করে। এরা প্রাণীর উত্তেজক ও ধনাত্মক কার্যাবলি সম্পন্ন করে। অপরদিকে ঐচ্ছিক স্নায়ুতন্ত্রের করোটীয় স্নায়ুগুলো অসমবেদী স্নায়ুতন্ত্রের কাজ করে। এগুলো স্বয়ংক্রিয় যন্ত্রমন্ডলীর মসৃন মাংসপেশীতে যুক্ত বলে দেহের ঋনাত্মক বা প্রতিবন্ধকতা মূলক কাজ সম্পন্ন করে। উদাহরণস্বরূপ বলা যায়, সমবেদী স্নায়ু যেখানে প্রাণীর হৃদকম্পন ও রক্ত সঞ্চালন বৃদ্ধি করে, অসমবেদী স্নায়ুতন্ত্র সেখানে হৃদস্পন্দন কমিয়ে রক্ত সঞ্চালন হ্রাস করে। সুতরাং এ আলোচনা থেকে উদ্দীপকে নির্দেশিত স্নায়ুতন্ত্রের কাজ সম্পর্কে জানা যায়।"
        }
      ]
    },
    {
      "number": "3",
      "uddipok": "সজল টিফিনের ছুটিতে স্কুল থেকে বাড়িতে এসেছে দুপুরের খাবার খেতে। এসে দেখে তখনোও খাবার তৈরি হয়নি। এটা দেখে সজল বেশ উত্তেজিত হয়ে যায়। তার মুখমণ্ডল লাল হয়ে যায়, দেহ কাপতে থাকে, হাত মুষ্টি বন্ধ হয়ে যায়। উত্তেজিত সজল টেবিলে রক্ষিত প্লেট ও গ্লাস ছুড়ে ভাঙতে থাকে। এমন কি কাজের ছেলে এরফানকে অকথ্য ভাষায় গালিগালাজও করতে থাকে। এ অবস্থা দেখে এরফান ভয়ে প্রস্রাব করে দেয়, রক্তচাপ কমে যায় এবং শরীর ঠাণ্ডা হয়ে যায়। সে কোনো কথার জবাব না দিয়ে দ্রুত সেখান থেকে চলে যায়। অন্যদিকে, সজলের মা মিসেস জামান খবরের কাগজ ও টেলিভিশনে কয়েকজন ছাত্রীর ওপর বখাটেদের হামলার খবরে তিনি আতঙ্কিত বোধ করেন। তাই তিনি মেয়ে অদিতিকে একা কোথাও যেতে দেন না। এমনকি কলেজেও তিনি মেয়েকে সাথে করে নিয়ে যান ও নিয়ে আসেন।",
      "tag": "DCC 23",
      "sub_questions": [
        {
          "label": "ক",
          "question": "আবেগ কী?",
          "explanation": "কোনো উদ্দীপকের প্রতি প্রতিক্রিয়ায় প্রাণীর মধ্যে যে আলোড়িত বা উত্তেজিত অবস্থার সৃষ্টি হয়, যা তার অভিজ্ঞতা, আবরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলে।"
        },
        {
          "label": "খ",
          "question": "প্রেষিত আচরণকে কেন ভারসাম্য সংস্থাপক বলা হয়?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য রক্ষা করা হয়। তাই প্রেষিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য রক্ষা করা হয়। যেমন- শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "উদ্দীপকে উত্তেজিত সজলের মধ্যে আবেগের ফলে যে শারীরিক পরিবর্তনগুলো দেখা যায় তার দৈহিক ভিত্তি কী? ব্যাখ্যা করো।",
          "explanation": "আবেগের শরীরবৃত্তীয় ভিত্তির বিবেচনায় উদ্দীপকে উত্তেজিত সজলের মধ্যে আবেগের ফলে যে শারীরিক পরিবর্তনগুলো দেখা যায় তার দৈহিক ভিত্তি হলো হাইপোথ্যালামিক লিম্বিক বা সীমান্ত তন্ত্র প্রক্রিয়া। আবেগের সময় প্রাণীর আচরণ অনেক সময় ধ্বংসাত্মক হয়ে ওঠে। এজন্য মূলত যে প্রক্রিয়াটি দায়ী তাকে 'হাইপোথ্যালামিক লিম্বিক' প্রক্রিয়া বলে। এ সময় হাইপোথ্যালামাস তার সাথে ঘনিষ্টভাবে সম্পর্কযুক্ত লিম্বিক সিস্টেমকে উদ্দীপ্ত করে। এই লিম্বিক সিস্টেম স্নায়ুতন্ত্রকে উদ্দীপ্ত করে এবং স্নায়ুতন্ত্রের এ উদ্দীপনা স্বয়ংক্রিয় স্নায়ুব্যবস্থাকে উদ্দীপ্ত করে। এর ফলে স্বয়ংক্রিয় অঙ্গগুলো সক্রিয় হয়ে অধিক গতিতে কাজ করতে থাকে। স্বয়ংক্রিয় স্নায়ু ব্যবহার এ কার্যক্রম দুই ভাবে সম্পন্ন হয়। যেমন- সমবেদী ক্রিয়া ও অসমবেদী ক্রিয়া। মূলত সমবেদী ক্রিয়া ব্যবস্থাই ধ্বংসাত্মক এবং সবসময় অধিক ক্রিয়াশীল। এ ব্যবস্থায় প্রাণীদেহের ক্যালরি বা শক্তি অতিমাত্রায় ব্যয় হয়। আলোচ্য উদ্দীপকে সজল খাবার না পেয়ে আবেগে উত্তেজিত হয়ে ধ্বংসাত্মকভাবে তৈজসপত্র ভাংচুর করে। সেই সাথে তার শরীর, কাপতে থাকে, হাত মুষ্টিবদ্ধ হয়ে যায় এবং মুখ লাল হয়ে যায়। অর্থাৎ, সমবেদী ক্রিয়া তার ওপর প্রভাব ফেলে।"
        },
        {
          "label": "ঘ",
          "question": "উদ্দীপকে সজলের উত্তেজিত আচরণ এবং মিসেস জামানের উৎকণ্ঠিত আচরণের পেছনে কোন কোন প্রেষণার ভূমিকা রয়েছে? বিস্তারিত আলোচনা করো।",
          "explanation": "উদ্দীপকে সজলের উত্তেজিত আচরণের পেছনে ক্ষুধা প্রেষণা এবং মিসেস জামানের উৎকণ্ঠার পেছনে মাতৃত্ব প্রেষণা ক্রিয়াশীল। এ দুটি প্রেষণাই জৈবিক প্রেষণা। জৈবিক প্রেষণা হিসেবে ক্ষুধা প্রাণীর জীবনের অতি প্রয়োজনীয় প্রেষণা। মানসিক ও শারীরিক কর্মকান্ডের ফলে দেহে যে ক্ষয়সাধন হয় তার পূরণের জন্য খাদ্যের প্রয়োজন হয়। খাদ্যের অভাববোধ থেকে রক্তে শর্করার প্রয়োজনীয় মাত্রার তারতম্য ঘটে। ফলে তা হাইপোথ্যালামাসকে উদ্দীপ্ত করে। এই ঘাটতিজনিত সংকেত স্বয়ংক্রিয় স্নায়ুর দ্বারা পাকস্থলীতে যায় এবং পাকস্থলী খাদ্যের জন্য ক্ষুধার উদ্রেক করে। এ কারণে ক্ষুধার সময় মানসিকভাবে খাদ্যগ্রহণের তাগিদ অনুভূত হয়, যা তীব্র শারীরিক অস্বস্তির সৃষ্টি করে। খাদ্য গ্রহণের ফলে ক্ষুধার নিবৃত্তি হলেই মানসিক স্বস্তি ফিরে আসে। আর ক্ষুধার সময় খাদ্যের অভাবে প্রাণী অনেক সময় অস্বাভাবিক উত্তেজিত আচরণ করতে পারে। উদ্দীপকের সজলের ক্ষেত্রে এ বিষয়টিই ঘটছে। অপরদিকে, স্ত্রী জাতীয় প্রাণীর ক্ষেত্রে সন্তানের প্রতি বৎসল্যবোধ থেকেই মাতৃত্ব প্রেষণার জন্ম। মাতৃত্ব প্রাণীর একটি সহজাত প্রেষণা স্ত্রী জাতীয় প্রাণী প্রাপ্ত বয়স্ক বলে তার মস্তিষ্কের পিটুইটারি গ্রন্থি থেকে নিঃসৃত প্রোল্যাকটিন হরমোনের প্রভাবে মাতৃত্ব নামক প্রেষণার সৃষ্টি হয়। প্রাপ্ত বয়স্ক হওয়ার পর থেকে এ প্রেষণার সৃষ্টি হলেও গর্ভাবস্থায় এবং প্রসবকালীন সময় এটি সর্বোচ্চ মাত্রায় থাকে। এ মাতৃত্ব প্রেষণার বিকাশের সাথে সাথে মায়েদের শারীরিক উপযোজনে ব্যাপক পরিবর্তন সাধিত হয়। উদ্দীপকে মিসেস জামানের তার মেয়ের নিরাপত্তা নিয়ে উৎকণ্ঠার পেছনে মূলত এ মাতৃত্ব প্রেষণাটিই মূখ্য ভূমিকা রেখেছে।"
        }
      ]
    },
    {
      "number": "4",
      "uddipok": "রানা গ্রাম থেকে শহরে এসে কলেজে ভর্তি হয়ে মামার বাসায় উঠেছে। সামনেই পরীক্ষা তাই সে খুব মনোযোগ সহকারে পড়ছে। দুইটি বিষয়ে পরীক্ষা তাই সন্ধ্যার পরই প্রথমে পদার্থবিদ্যা পড়ে এবং পরবর্তীতে বিরতি না দিয়ে রসায়নবিদ্যা পড়ে। পরীক্ষার হলে সে রসায়নবিদ্যার অনেক বিষয় ভুলে যায়। তাই তার মন খারাপ। মামাতো ভাই শাহেদ প্রায়ই তার ঘরে এবং তার বাবার মতো দেহ ভঙ্গি ও বাচন ভঙ্গি করে রানার পড়ালেখার খবর নেয় ও উপদেশ দেয়। বিষয়টি রানার ভালো লাগে। নতুন বন্ধু মারুফের বাসায় যাওয়ার পথে দেখে মারুফের ছোট ভাই মাসুদ মাঠের পাশের গাছ থেকে আম পারার জন্য একটি বাঁশ দিয়ে চেষ্টা করছে। কিন্তু কিছুতেই আমের নাগাল পাচ্ছে না। কিছুক্ষণ চুপচাপ বসে থেকে হঠাৎ উঠে পূর্বের বাঁশের সাথে আরো একটি বাঁশ যুক্ত করে আম পরালো। রানা তার বুদ্ধির তারিফ করলো।",
      "tag": "DCC 23",
      "sub_questions": [
        {
          "label": "ক",
          "question": "প্রেষণা চক্র কী?",
          "explanation": "মানুষ ও প্রাণীর জীবনে কোনো কিছুর জন্য অভাবরোধ, তাড়না, করণ আচরণ, উদ্দেশ্য সাধন ও বিশ্রাম প্রক্রিয়ার পর পুনরায় সে অভাববোধের যে প্রক্রিয়া চক্রাকারে চলতে থাকে তাকে প্রেষণা চক্র বলে।"
        },
        {
          "label": "খ",
          "question": "শিক্ষণে বলবর্ধকের প্রয়োজন হয় কেন?",
          "explanation": "বলবর্ধক শিক্ষণের অপরিহার্য শর্ত, কেননা এটি এমন একটি শর্ত যা শিক্ষণকে শক্তিশালী করে। বলবর্ধক শিক্ষণের জন্য সংঘটিত আচরণকে গতিশীল করে। প্রাণীর আচরণও অনেকাংশে বলবর্ধকের দ্বারা নিয়ন্ত্রিত হয় এবং নির্দিষ্ট বলবর্ধক প্রাপ্তির মধ্য দিয়ে শিক্ষণ সম্পন্ন হয়। সুতরাং বলা যায়, বলবর্ধক হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। তাই প্রেষণার উপযুক্ত বর্ধনক্রিয়া শিক্ষণের একটি অপরিহার্য শর্ত।"
        },
        {
          "label": "গ",
          "question": "উদ্দীপকে রানার পরীক্ষার হলে পড়া ভুলে যাওয়ার কারণ কী? ব্যাখ্যা করো।",
          "explanation": "উদ্দীপকে রানার পরীক্ষার হলে পড়া ভুলে যাওয়ার মূল কারণ হলো পূর্বশিক্ষণ প্রতিবন্ধকতা। ভুলে যাওয়া বা বিস্মৃতির কারণ অনুসন্ধান করতে মনোবিজ্ঞানীরা বিভিন্ন মতবাদ দেন। এর মধ্যে উল্লেখযোগ্য হলো পূর্বশিক্ষণ প্রতিবন্ধকতা মতবাদ। কোনো বিষয় শিক্ষণের পর কোনো ধরনের বিরতি ছাড়াই নতুন বিষয় শিক্ষণ করলে পূর্ববর্তী শিক্ষণকৃত বিষয়ের প্রভাবে নতুন শিক্ষণের পুনরুৎপাদন বাধাগ্রস্ত হয়। ফলে বিস্মৃতি ঘটে। তবে এক্ষেত্রে পূর্ব শিক্ষণকৃত বিষয়টি অধিক শক্তিশালী হওয়া জরুরি। আলোচ্য উদ্দীপকে দেখা যাচ্ছে, রানা পরীক্ষার জন্য প্রথমে পদার্থবিদ্যা পড়ার পর কোনো বিরতি ছাড়াই রসায়নবিদ্যা পড়ে এবং পরীক্ষার হলে সে'রমায়ন অর্থাৎ পরবর্তীতে শিক্ষণকৃত বিষয়ের অনেক কিছু ভুলে যায়। এ থেকে বোঝা যাচ্ছে, পূর্বশিক্ষণ প্রতিবন্ধকতাই রানার ভুলে যাওয়ার জন্য দায়ী।"
        },
        {
          "label": "ঘ",
          "question": "উদ্দীপকে মামাতো ভাই শাহেদের আচরণে এবং মাসুদের আম পাড়ার আচরণের মধ্যে কোন ধরনের শিক্ষণ প্রক্রিয়ার প্রভাব বিদ্যমান? আলোচনা করো।",
          "explanation": "উদ্দীপকে রানার মামাতো ভাইয়ের আচরণে বুদ্ধিবৃত্তিক শিক্ষণের অনুকরণ ও মডেলিং ধারণার প্রকাশ ঘটেছে। অপরদিকে মাসুমের আম পারার আচরণে অন্তদৃষ্টিমূলক শিক্ষণের প্রকাশ ঘটেছে। অনুকরণ হলো শিক্ষণের একটি মৌলিক প্রক্রিয়া। যে আচরণ অন্যের আচরণ দেখে বা শুনে শেখা হয় তাকে অনুকরণ শিক্ষণ বলা হয়। মানুষের জীবনে বিভিন্ন ব্যক্তি বা ব্যক্তির কোনো বৈশিষ্ট্য কোনো বিশেষ সময়ে মডেল বা আদর্শ হিসেবে কাজ করে। যেমন- মা, বাবা, শিক্ষক, বড় ভাই ব্লা বোন, কোনো প্রিয়জন বা বিখ্যাত ব্যক্তি এ মডেল হতে পারেন। অনুকরণ মূলক শিক্ষায় মানুষ তাদের মডেলকেই অনুকরণ করে। আলোচ্য উদ্দীপকে দেখা যায় রানার মামাতো ভাই তার বাবার মতো দৈহিক ও বাচনভঙ্গির মাধ্যমে রানার পড়াশুনার তদারকি করে। অর্থাৎ তার মামাতো ভাইয়ের মধ্যে অনুকরণ ও মডেলিং শিক্ষণের প্রভাব পড়েছে। পক্ষান্তরে অন্তদৃষ্টিমূলক শিক্ষণ হলো এমন মতবাদ যেখানে শিক্ষণকে একটি সচেতন প্রক্রিয়ারুপে কল্পনা করা হয়। প্রেষণা দ্বারা তাড়িত এ শিক্ষণে প্রাণী কোনো সমস্যা সমাধানের চেষ্টা করে। এক্ষেত্রে কোনো সমস্যা সমাধানের চেষ্টার মধ্য থেকেই প্রাণীর চেতনায় হঠাৎ সমাধানের। পথ উন্মোচন হয়। সার্বিক পরিস্থিতির বিবেচনায় এমন শিক্ষণের উদ্ভব হয়। আলোচ্য উদ্দীপকে মাসুমের আচরণে এ শিক্ষণের প্রতিফলন ঘটে। মাসুম যখন একটি বাঁশ দিয়ে আম পারতে ব্যর্থ হয় তখন কিছুক্ষণ বিরত থেকে হঠাৎ সার্বিক অবস্থা বিবেচনায় সে বাঁশের সাথে আরেকটি বাঁশ যুক্ত করে আম পারতে সক্ষম হয়। পরিশেষে তাই বলা যায়, বুদ্ধিবৃত্তিক শিক্ষণের দুটি ভিন্ন ধরন শাহেদ ও মাসুমের আচরণে প্রকাশ পেয়েছে।"
        }
      ]
    },
    {
      "number": "5",
      "uddipok": "রাহাত বিকেলে সিনেমা দেখে হল থেকে রাস্তায় নামে। বাইরের আলো তার কাছে ভেতরের সিনেমা হলের আলোর চাইতে বেশি বেশি লাগছিল, কিছুক্ষণ পর তা ঠিক হয়ে যায়। সে রাস্তার পার্শ্বে অবস্থিত বিভিন্ন দোকান ও বিল্ডিংগুলো দেখতে লাগলো। সামনেই আলোকসজ্জিত ভিন্নধর্মী নতুন ডিজাইনের অনেক বড়, লম্বা বিল্ডিং দেখে সেদিকে তার দৃষ্টি আকর্ষিত হয়। কালিম ও শান্তা দুই ভাই বোন ইদের জামা কিনতে মার্কেটে যাচ্ছে। শান্তা লেহেঙ্গা কিনবে তাই মার্কেটে যাবার সময় রাস্তায় লেহেঙ্গা পরিহিত কাউকে দেখলেই সে উৎফুল্ল হয়ে ওঠে। কিন্তু কালিম নির্বিকার থাকে। কালিম ইদে পাঞ্জাবি কিনতে তাই পাঞ্জাবি পরিহিত কাউকে দেখলেই পাঞ্জাবির ডিজাইন ও রং-এর দিকে তার দৃষ্টি আকর্ষিত হয়।",
      "tag": "DCC 23",
      "sub_questions": [
        {
          "label": "ক",
          "question": "সংবেদনের নিম্নসীমা কী?",
          "explanation": "কোনো উদ্দীপক দ্বারা বিশেষ কোনো ইন্দ্রিয়ের উদ্দীপনা সৃষ্টির জন্য ন্যূনতম যে তীব্রতাসম্পন্ন হতে হয় তাকে সংবেদনের নিম্নসীমা বলে।"
        },
        {
          "label": "খ",
          "question": "প্রত্যক্ষণ একটি নমনীয় প্রক্রিয়া- ব্যাখ্যা করো।",
          "explanation": "হাজারো উদ্দীপকের মধ্য থেকে প্রয়োজনীয় উদ্দীপক থেকে প্রাপ্ত সংবেদনের ব্যাখ্যাই প্রত্যক্ষণ ঘটায়। প্রত্যক্ষণের এই ধারণার কারণেই এটি একটি নমনীয় প্রক্রিয়া। একই সাথে প্রত্যক্ষণ এমন এক মানসিক প্রক্রিয়া যার মধ্যে সংগঠন প্রবণতা বিদ্যমান। এ বৈশিষ্ট্যের কারণেই অনেক উদ্দীপক একত্রে প্রত্যক্ষিত হয়। এর মাধ্যমেও বুঝা যায় যে, প্রত্যক্ষণ একটি নমনীয় প্রক্রিয়া, অর্থাৎ প্রত্যক্ষণের নির্বাচনমুখী সাংগঠনিক বৈশিষ্ট্য একে একটি নমনীয় মানসিক প্রক্রিয়া হিসেবে প্রকাশ করে।"
        },
        {
          "label": "গ",
          "question": "উদ্দীপকে সিনেমা হলের বাইরের আলো বেশি বেশি লাগার কারণ কী? ব্যাখ্যা করো।",
          "explanation": "সিনেমা হলের বাইরের আলো রাহাতের কাছে বেশি বেশি মনে হওয়ার বিষয়টি আলোক অভিযোজনের কারণে ঘটেছে। পরিবেশগত পরিবর্তনের সাথে আচরণের, পরিবর্তন হয় উদ্দীপকের প্রতি। এই আচরণের পরিবর্তনকে সংবেদন সমতা বা সংবেদন অভিযোজন বলা হয়। মূলত উদ্দীপকের প্রকৃতিগত ও মানগত তারতম্যের সাথে সংবেদনের তথ্য মস্তিষ্কে ক্রিয়ার সুষ্ঠু সামঞ্জস্য বিধানের প্রক্রিয়াকে সংবেদন সমতা বলে। এরূপ সংবেদন সমতার মধ্যে একটি নির্দিষ্ট মাত্রার আলোতে চোখের অভ্যস্থ বা অভিযোজিত হওয়াকে আলোক অভিয়োজন বলে। আলোক অভিযোজনের জন্য অন্ধকার বা স্বল্প আলো থেকে হঠাৎ আলোতে এলে প্রথমে সে আলোর তীব্রতা বেশি মনে হয়। কিন্তু পরে ধীরে ধীরে সে আলোর সাথে চোখ মানিয়ে নেয়। সাধারণত মানুষের পূর্ণাঙ্গ আলোক অভিযোজন হতে প্রায় ১০ মিনিট সময় লাগে। উদ্দীপকের রাহাতের ক্ষেত্রেও সিনেমা হলে থাকা স্বল্প আলো থেকে বাইরের স্বাভাবিক আলোতে আসায় আলোক অভিযোজনের কারণে আলোর তীব্রতা বেশি মনে হয়।"
        },
        {
          "label": "ঘ",
          "question": "উদ্দীপকে রাহাতের বিন্ডিংয়ের প্রতি মনোযোগ আকর্ষণের শর্ত এবং কালিম ও শান্তার পাঞ্জাবি ও লেহেঙ্গার প্রতি প্রত্যক্ষণের কোন উপাদান জড়িত? আলোচনা করো।",
          "explanation": "উদ্দীপকে রাহাতের বিল্ডিংয়ের প্রতি মনোযোগ আকর্ষণ বস্তুনিষ্ঠ শর্ত কাজ করেছে। একই সাথে কালিম ও শান্তার প্রত্যক্ষণের ক্ষেত্রে ব্যক্তিগত চাহিদার বিষয়টি প্রত্যক্ষণের উপাদান হিসেবে জড়িত রয়েছে। মনোযোগ এমন এক মানসিক প্রক্রিয়া যা দুই ধরনের শর্তের ওপর নির্ভরশীল। এর একটি হলো বস্তুনিষ্ঠ শর্ত। উদ্দীপকের যে বৈশিষ্ট্য আমাদের মনোযোগ আকর্ষণ করে তাই বস্তুনিষ্ঠ শর্ত এখানে রাহাত অনেক স্থাপনার মধ্যে ভিন্নধর্মী আলোকসজ্জিত একটি লম্বা বিল্ডিং-এর প্রতি আকৃষ্ট হয়। অর্থাৎ বিল্ডিংটির ঔজ্জ্বল্য ও আকৃতি রাহাতের মনোযোগকে আকর্ষণ করেছে। অর্থাৎ, রাহাতের মনোযোগের জন্য বস্তুনিষ্ঠ শর্তই প্রভাবিত করেছে। অন্যদিকে, প্রত্যক্ষণের জন্য কিছু উপাদান ক্রিয়াশীল থাকে, এর মধ্যে কিছু উপাদান জৈবিক, প্রত্যক্ষণকারীর ওপর নির্ভর করে। যেমন- প্রত্যক্ষণকারীর ঝোঁক, প্রবণতা, চাহিদা, প্রেষণা, আবেগ, মূল্যবোধ, মনোভাব, শিক্ষণ এগুলো প্রত্যক্ষণের জৈবিক উপাদান। উদ্দীপকে কালিম ও শান্তা ইদের কেনাকাটার পছন্দনীয় পোশাক কিনতে চায়। তাই ব্যক্তিগত চাহিদা অনুযায়ী কালিম রাস্তায় শুধু পাঞ্জাবি পরিহিত মানুষদের লক্ষ্য করে যেখানে শান্তা তার চাহিদা মতো লেহেঙ্গা পরিহিত পথচারীদের প্রত্যক্ষণ করেছিল। রাস্তায় আরো অন্যান্য পোশাক পরিহিত মানুষ থাকলে ও তাদের দুজন শুধু নিজেদের চাহিদা ও ঝোঁক অনুসারেই প্রত্যক্ষণ করছিল। এ আলোচনা থেকে মনোযোগের বস্তুনিষ্ঠ শর্ত ও প্রত্যক্ষণের ব্যক্তিগত উপাদান নিয়ে উদ্দীপকের ঘটনা দুটির সংশ্লিষ্টতা অনুধাবন করা যায়।"
        }
      ]
    },
    {
      "number": "6",
      "uddipok": "কামাল ও জামাল দুই বন্ধু একই শ্রেণিতে পড়ে। কামালের উচ্চতা ৬ ফুট ৬ ইঞ্চি, দেহের গড়ন পাত্রলা ও দেখতে তালগাছের মতো সবাই তাকে লম্বু বলে ক্ষেপায়। জামালের উচ্চতা ৪ ফুট ২ ইঞ্চি। শরীরের গড়ন বেটে, দেখতে বুড়োদের মতো। এদিকে জামালের 'মা সর্বদা দুর্বল বোধ করে। কোন কিছুই তার ভালো লাগেনা। উদ্যমের অভাব, আলস্য ও ঝিমানো ভাব পরিলক্ষিত হয়, সহসা অস্থির হয়ে পড়ে। ওনার ত্বক শুষ্ক, কুঞ্চিত ও তামাটে হয়ে যাচ্ছে। চেহারার লাবণ্য কমে যাচ্ছে এমনকি গলার স্বরও কর্কশ হচ্ছে।",
      "tag": "DCC 23",
      "sub_questions": [
        {
          "label": "ক",
          "question": "সন্নিকর্ষ কী?",
          "explanation": "একটি স্নায়ুকোষের সাথে অন্য একটি স্নায়ুকোষের সংযোগস্থলকে সন্নিকর্ষ বলে।"
        },
        {
          "label": "খ",
          "question": "হাইপোথ্যালামাস গুরুত্বপূর্ণ কেন?",
          "explanation": "মানব মস্তিষ্কের একটি অংশ হলো হইপোথ্যালামাস। মানুষের আচরণের ওপর প্রভাববিস্তার এবং দৈহিক ভারসাম্য সংরক্ষণের জন্য হাইপোথ্যালামাস, বিশেষ গুরুত্বপূর্ণ। হাইপোথ্যালামাস ফুসফুসের স্পন্দন পরিচালনার জন্য দায়ী। এছাড়া হাইপোথ্যালামাস প্রাণীর হৃদস্পন্দন, রক্ত সঞ্চালন, বিপাক ক্রিয়া ইত্যাদিকে নিয়ন্ত্রণ করে। সেই সাথে হাইপোথ্যালামাস পিটুইটারি গ্রন্থির ক্ষরণে সাহায্য করে। হাইপোথ্যালামাস প্রাণীর ক্ষুধা, তৃষ্ণা, নিদ্রা ইত্যাদি অনুভূতির সাথেও সরাসরি জড়িত। সর্বোপরি হাইপোথ্যালামাস প্রাণিদেহের অভ্যন্তরীণ ভারসাম্য রক্ষা করে। এ জাতীয় অত্যাবশ্যকীয় কার্যাবলির জন্যই হাইপোথ্যালামাস গুরুত্বপূর্ণ।"
        },
        {
          "label": "গ",
          "question": "কামালের উপর কোন অন্তঃক্ষরা গ্রন্থির প্রভাব সর্বাধিক? ব্যাখ্যা করো।",
          "explanation": "কামালের ওপর অন্তঃক্ষরা গ্রন্থি পিটুইটারি গ্রন্থির প্রভাব সর্বাধিক। অন্তঃক্ষরা গ্রন্থির মধ্যে পিটুইটারি গ্রন্থিকে বলা হয় প্রভুগ্রন্থি। এ গ্রন্থির মধ্যে পিটুইটারি গ্রন্থিকে বলা হয় প্রভুগ্রন্থি। এ গ্রন্থির নিঃসৃত হরমোনের ব্যাপক প্রভাব মানুষের দেহ ও মানসিক বিষয়ে পরিলক্ষিত হয়। মানব মস্তিষ্কের কেন্দ্রস্থলে অবস্থিত পিটুইটারি গ্রন্থির সম্মুখ অংশ থেকে নিঃসৃত হয় \"শরীর বর্ধক হরমোন\" এ হরমোনের অতিরিক্ত ক্ষরণের ফলে মানুষের শরীর বৃহদাকার ধারণ করে। ক্ষেত্র বিশেষে এসব ব্যক্তির আকার ৭-৮ ফুট পর্যন্ত হতে পারে। এদের বলা হয় \"পিটুইটারি দৈত্য\"। আলোচ্য উদ্দীপকের কামালের উচ্চতা ৬ ফুট ৬ ইঞ্চি যা স্বাভাবিকের তুলনায় অনেক বেশি। এ থেকে বুঝা যাচ্ছে তার দেহে পিটুইটারি গ্রন্থি নিঃসৃত শরীর বর্ধক হরমোনের অতিরিক্ত ক্ষরণ হয়েছে।"
        },
        {
          "label": "ঘ",
          "question": "জামাল ও জামালের মায়ের সমস্যায় কি একই অন্তঃক্ষরা গ্রন্থির প্রভাব বিদ্যমান? আলোচনা করো।",
          "explanation": "উদ্দীপকে জামালের ক্ষেত্রে থাইরয়েড গ্রন্থির প্রভাব লক্ষ করা যায় অর্থাৎ তাদের দুই জনের সমস্যায় দুটি ভিন্ন গ্রন্থি দায়ী। মানবদেহের গলায় শ্বাসনালী দুপাশে থাইরয়েড গ্রন্থির অবস্থান। এ গ্রন্থি থেকে তিন ধরনের হরমোন ক্ষরিত হয়। এর মধ্যে একটি হরমোন হলো থাইরক্সিন। থাইরক্সিন হরমোনের ক্ষরণ হ্রাস পেলে শিশুদের 'ক্রেটিনিজম' রোগ হয়। এ রোগের প্রভাবে শিশুদের আকার খর্বাকৃতি হয়। চোখ নিষ্প্রভ হয়ে মাথার চুল পরে যায়। একই সাথে ত্বক খসখসে হয়ে বৃদ্ধদের মতো দেখায়। যেহেতু উদ্দীপকের জামালের মধ্যে এসব সমস্যা দেখা গেছে তাতে বুঝা যায় জামালের থাইরক্সিন হরমোনের ক্ষরণ হ্রাস পেয়েছে। অন্যদিকে এড্রিনাল গ্রন্থিও মানবদেহের গুরুত্বপূর্ণ একটি গ্রন্থি, মানব দেহের মাঝামাঝি স্থানের অবস্থিত এড্রিনাল গ্রন্থি থেকে বিভিন্ন হরমোন ক্ষরিত হয়। এর মধ্যে এড্রিনালিন হরমোন অন্যতম। এ হরমোনের ক্ষরণ হ্রাস পেলে মানব প্রেষণার হ্রাস হয়, ফলে তার মধ্যে উদ্যোগের অভাব দেখা যায়। এছাড়াও এড্রিনাল হরমোনের অভাবে দেহত্বক খসখসে হয়ে জমাট বর্ণ ধারণ করে। উদ্দীপকে উল্লিখিত জামালের মায়ের মাঝে এসব সমস্যাই দেখা যায়। তাই বলা যায়, জামালের মায়ের সমস্যায় এড্রিনাল গ্রন্থি দায়ী। এ আলোচনা থেকে বুঝা যাচ্ছে, জামাল ও তার মায়ের সমস্যার জন্য ভিন্ন ভিন্ন দুটি হরমোনের প্রভাব রয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১: A 13 C 12 13 14 দৃশ্যকল্প-২: দোলন ও ফাতিমা দুই বোন। তারা ট্রেনে করে বাড়িতে ফিরছিল। ট্রেন চলতে শুরু করে। দোলন দেখে দূরের গ্রামটি তাদের সাথে সাথে যাচ্ছে, সে বেশ অবাক হয়। অন্যদিকে ফাতিমা তার হাতের নতুন মোবাইল ফোনটি হঠাৎ ছুড়ে ফেলে দেয়। জিজ্ঞাসা করলে বলে আকাশ থেকে নির্দেশ এসেছে যে মোবাইল ফোনটি এক্ষুনি ছুঁড়ে ফেলতে হবে, তাই সে নির্দেশ পালন করেছে।",
      "tag": "DCC 23",
      "sub_questions": [
        {
          "label": "ক",
          "question": "মনোযোগ কী?",
          "explanation": "সাধারণত কোনো বিষয়ের প্রতি ইন্দ্রিয়সমূহকে নিয়োজিত করার নামই মনোযোগ।"
        },
        {
          "label": "খ",
          "question": "প্রত্যক্ষণের ক্ষেত্রে সংবেদন সংগঠনের প্রয়োজন হয় কেন?",
          "explanation": "প্রত্যক্ষণের ক্ষেত্রে সংবেদনের সংগঠন একটি অন্যতম নীতি হিসেবে কাজ করে। তাই সংবেদনের সংগঠনের প্রয়োজন হয়। বস্তুজগত থেকে আগত উদ্দীপকগুলো এদের নিজস্ব বৈশিষ্ট্য নিয়ে ইন্দ্রিয় উদ্দীপনা সৃষ্টি করে। এ উদ্দীপনা মস্তিষ্কের সংবেদী অঞ্চলে যে সংবেদনের সৃষ্টি করে তা থেকেই প্রত্যক্ষণের সৃষ্টি হয়। এজন্য অসংগঠিত বা এলোমেলো সংবেদনগুলো সুসংবদ্ধ সংগঠন প্রত্যক্ষণের জন্য জরুরি।"
        },
        {
          "label": "গ",
          "question": "দৃশ্যকল্প-১ এ প্রত্যক্ষণ সংগঠনের ক্ষেত্রে উপাদানের প্রভাব বিদ্যমান ব্যাখ্যা করো।",
          "explanation": "দৃশ্যকল্প-১ এর প্রত্যক্ষণের সংগঠনের সাদৃশ্য নীতিটি কার্যকর হয়েছে। আমরা জানি প্রত্যক্ষণের ক্ষেত্রে সংগঠন প্রবণতা একটি উল্লেখযোগ্য বৈশিষ্ট্য। সংগঠন প্রবণতায় দু'ধরনের উপাদান বা শর্ত বিদ্যমান। এর মধ্যে একটি উদ্দীপক বা বস্তুনিষ্ঠ উপাদান এবং অপরটি ব্যক্তিনিষ্ঠ বা জৈবিক উপাদান। সংগঠনের বস্তুনিষ্ঠ উপাদান উদ্দীপকের দিক থেকে আগত। দেখা যায় যেসব বস্তুর বা ঘটনার বৈশিষ্ট্য সমজাতীয় তাদেরকে একটি একক বা দল হিসেবে প্রত্যক্ষণের প্রবণতা দেখা যায়। এই নীতিটি সংগঠনের সাদৃশ্য নীতি নামে পরিচিত। আলোচিত উদ্দীপকে সংখ্যা ও বর্ণমালার সমন্বয় দেখা যায়, এখানে সংখ্যাগুলো একত্রে সুবিন্যস্তভাবে প্রত্যক্ষণের প্রবণতা সৃষ্টি করে। কারণ এরা একই বৈশিষ্ট্যসম্পন্ন। তাই বলা যায়, এক্ষেত্রে সাদৃশ্যের নীতিটি প্রযোজ্য।"
        },
        {
          "label": "ঘ",
          "question": "দৃশ্যকল্প-২ এ দোলন ও ফাতিমার প্রত্যক্ষিত ঘটনা দুটি কী? এর তুলনামূলক আলোনা করো।",
          "explanation": "উদ্দীপকে দৃশ্যকল্প-২-এ দোলনের ক্ষেত্রে ভ্রান্ত প্রত্যক্ষণ বা অধ্যাস ঘটেছে। অপরদিকে, ফাতিমার ক্ষেত্রে অলীক প্রত্যক্ষণের ঘটনা ঘটেছে। অধ্যাস হলো এমন এক ভ্রান্ত প্রত্যক্ষণের অভিজ্ঞতা যেখানে বাস্তব পরিবেশগত উদ্দীপক উপস্থিত থাকলেও তা থেকে প্রাপ্ত সংবেদনের ত্রুটি বা আমাদের ইন্দ্রিয়ের সীমাবদ্ধতার কারণে ত্রুটিপূর্ণ প্রত্যক্ষণ সম্পন্ন হয়। অধ্যাস ব্যক্তিগত বা সর্বজনীন উভয়ই হতে পারে। উদ্দীপকের দোলন চলন্ত ট্রেন থেকে তাদের গ্রামটিকেও ট্রেনের মতোই চলমান বলে প্রত্যক্ষণ করে, যা প্রকৃতপক্ষে স্থির। অর্থাৎ, দোলনের ক্ষেত্রে গতি বিষয়ক অধ্যাস হয়েছে। অপরদিকে, কোনো বাস্তব উদ্দীপক না থাকলেও তার উপস্থিতি প্রত্যক্ষণ করাকে বলা হয় অলীক প্রত্যক্ষণ। যেমন: মানসিক বিকারগ্রস্ত ব্যক্তির ভূত দেখা। উদ্দীপকে ফাতিমা তার ফোনটি ছুড়ে দিয়ে বলে আকাশ থেকে আসা নির্দেশে সে ফোনটি ছুড়ে দিয়েছে। যা প্রকৃতপক্ষে অবাস্তব, এ কারণে তার ক্ষেত্রে অলীক প্রত্যক্ষণ ঘটেছে। আলোচ্য দোলন ও ফাতিমার প্রত্যক্ষণ যথাক্রমে অধ্যাস ও অলীক প্রত্যক্ষণ দুটোই প্রত্যক্ষণের ভুল হলেও এদের তুলনামূলক কিছু পার্থক্য আছে। যেমন- প্রথমত, অধ্যাস বা ভ্রান্ত প্রত্যক্ষণে উদ্দীপক বাস্তবে থাকলেও অলীক প্রত্যক্ষণে কোনো বাস্তব উদ্দীপক থাকে না। দ্বিতীয়ত, অধ্যাস কোনো মানসিক অসুস্থতা নয়। তবে অলীক প্রত্যক্ষণ মানসিক অসুস্থতার প্রকাশক। এভাবে অধ্যাস ও অলীক প্রত্যক্ষণের মধ্যে পার্থক্য 'করা যায়।"
        }
      ]
    },
    {
      "number": "8",
      "uddipok": "দৃশ্যকল্প-১: সোহাগ তার কলেজের বিতর্ক প্রতিযোগিতা নিয়ে ব্যস্ত। উপস্থিত বিচারক ও শ্রোতাদের সামনে বক্তব্য দিতে গিয়ে বক্তব্যের শুরুতে সে ঘামতে শুরু করলো এবং দ্রুত শ্বাস নিচ্ছিলো। তাই তার বক্তব্যটি আশানুরূপ হলো না। দৃশ্যকল্প-২: জনাব ইকবাল হোসেন পৌরসভার মেয়র। তিনি সমাজের সকল মানুষের প্রিয় লোক। এবার করোনায় লকডাউনের সময় ত্রাণ বিতরণ ও লোকদের সাহায্য, করতে যেয়ে নিজেই ভাইরাসে আক্রান্ত হন। অন্যদিকে তার মেয়ে সীমা নবম শ্রেণির ছাত্রী, স্কুল বন্ধ তাই ঘরে বন্ধ অবস্থায় থাকে এবং ভীতিকর মৃত্যু সংবাদ শুনে সে হতবিহ্বল হয়ে পড়ে। রাতে তাঁর ঠিকমতো ঘুম আসে না, একাকিত্ব দেখা দেয় ও কারো সঙ্গে মিশে না। তার বাবা মনোবিজ্ঞানীর দ্বারস্থ হন।",
      "tag": "DCC 23",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও।",
          "explanation": "মনোবিজ্ঞান হলো মানুষ ও প্রাণীর আচরণ ও মানসিক প্রক্রিয়ার বিজ্ঞানসম্মত অনুধ্যান।"
        },
        {
          "label": "খ",
          "question": "প্রাণীর আচরণ মনোবিজ্ঞানের বিষয়বস্তু কেন?",
          "explanation": "মনোবিজ্ঞান হলো এক ধরনের জৈব সমাজিক বিজ্ঞান। বিজ্ঞান হওয়ার কারণে মনোবিজ্ঞানের কিছু বিশেষ বৈশিষ্ট্য থাকা প্রয়োজন, যার অন্যতম একটি বৈশিষ্ট্য হলো পর্যবেক্ষণযোগ্য বিষয়বস্তু। মনোবিজ্ঞান মানুষ ও প্রাণীর মানসিক অবস্থা নিয়ে আলোচনা করে। তবে মানুষ ও প্রাণীর মানসিক অবস্থা প্রত্যক্ষণযোগ্য নয়। মানসিক অবস্থা বোঝা যায় প্রাণীর আচরণের মাধ্যমে। এ কারণেই প্রাণীর মানসিক অবস্থার প্রকাশক হিসেবে আচরণ মনোবিজ্ঞানের বিষয়বস্তু।"
        },
        {
          "label": "গ",
          "question": "দৃশ্যকল্প-১ এ উদ্দীপকের সোহাগের ক্ষেত্রে কোন ধরনের আচরণ প্রকাশ পেয়েছে? ব্যাখ্যা করো।",
          "explanation": "উদ্দীপকে সোহাগের আচরণটি অনৈচ্ছিক ও অস্বাভাবিক আচরণের বহিঃ প্রকাশ। আচরণের বিজ্ঞান হিসেবে মনোবিজ্ঞানের মানুষ ও প্রাণীর বিভিন্ন ধরনের আচরণ নিয়ে আলোচনা করা হয়। এর মধ্যে উল্লেখযোগ্য আচরণ হলো অনৈচ্ছিক আচরণ। প্রাণীর স্বাধীন ইচ্ছা ব্যতিরেকে পারিপার্শ্বিকতা বা অভ্যন্তরীণ প্রভাবে প্রাণী যেসব আচরণ করে তাকে অনৈচ্ছিক আচরণ বলে। একই ভাবে উদ্ভূত পরিস্থিতির সাথে সামঞ্জস্যপূর্ণ নয় এমন আচরণকে অস্বাভাবিক আচরণ বলা হয়। উদ্দীপকের দৃশ্যকল্প-১ এ দেখা যায় সোহাগ একজন বিতার্কিক। কিন্তু বিতর্ক প্রতিযোগিতার দর্শক ও বিচারকদের সামনে সে তার বক্তব্য সঠিকভাবে তুলে ধরতে ব্যর্থ হয়। একই সাথে অনিচ্ছাকৃত ভাবে তার অতিরিক্ত ঘাম ও শ্বাস-প্রশ্বাসের গতি বৃদ্ধি পায়, যা মূলত তার অনৈচ্ছিক ও অস্বাভাবিক আচরণকেই নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ জনাব ইকবাল হোসেনের আচরণ ও মেয়ে সীমার সমস্যা কি মনোবিজ্ঞানের একই শাখায় আলোচিত হয়? আলোচনা করো।",
          "explanation": "হ্যাঁ, জনাব ইকবাল হোসেনের আচরণ ও তার মেয়ের সমস্যা উভয়ই মনোবিজ্ঞানের একটি শাখা কাউন্সেলিং তথা পরামর্শ ও নির্দেশনা মনোবিজ্ঞানের প্রতি ইঙ্গিত করে। সাম্প্রতিক মনোবিজ্ঞানের শাখা হিসেবে পরামর্শ ও নির্দেশনা মনোবিজ্ঞান ব্যাপক বিকাশ লাভ করেছে। একজন প্রশিক্ষিত মনোবিদ ব্যক্তির সামাজিক ও পেশাগত ইত্যাদি সমস্যার প্রয়োজনীয় পরামর্শ প্রদানের মাধ্যমে সে সমস্যা থেকে পরিত্রাণের পথ নির্দেশ করেন। তাই প্রশিক্ষিত পরামর্শপ্রার্থী মানসিক সমস্যাগ্রস্ত হলেও কোনো মানসিক রোগী নন। কাউন্সেলিং বা পরামর্শ দানের ক্ষেত্রে কাউন্সিলর তিন ধরনের ভূমিকা পালন করে। যথা- প্রতিকারমূলক, নিবৃত্তিমূলক ও শিক্ষা ও বিকাশমূলক। অর্থাৎ, শুধু বর্তমান সমস্যা থেকে উত্তরণই নয় বরং ভবিষ্যতেও যেন এ সমস্যার পুনরাবৃত্তি না হয় সেদিকটিও কাউন্সেলিং এ গুরুত্ব পায়। আলোচ্য উদ্দীপকে আমরা দেখি জনাব ইকবাল করোনাকালীন লকডাউনে ক্ষতিগ্রস্তদের মধ্যে ত্রাণ বিতরণ করেন। কাউন্সেলিং মনোবিজ্ঞানে একজন মনোবিদও ঠিক একই ভাবে সমস্যাগ্রস্তকে তার সমস্যার পরিত্রানে সাহায্য করেন। অন্যদিকে, ইকবাল সাহেবের মেয়ে ভীতিকর মৃত্যু সংবাদ শুনে মানসিকভাবে ভেঙে পড়ে, একাকিত্বে ভোগে এবং অনিদ্রায় আক্রান্ত হয় এ সবগুলোই অস্বাভাবিক মানসিক অবস্থার ফলে সৃষ্ট সমস্যাগ্রস্ত আচরণ। এ জাতীয় সমস্যার সমাধানও কাউন্সেলিং মনোবিজ্ঞানই দিয়ে থাকে।"
        }
      ]
    }
  ]
}