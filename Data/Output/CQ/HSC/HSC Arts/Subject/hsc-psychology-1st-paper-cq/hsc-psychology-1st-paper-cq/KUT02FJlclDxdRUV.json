{
  "title": "মাইলস্টোন কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা লেখো।",
          "explanation": "মনোবিজ্ঞান হলো মানুষ ও প্রাণীর আচরণ ও মানসিক প্রক্রিয়ার বৈজ্ঞানিক অনুধ্যান ও মানসিক সমস্যার ক্ষেত্রে সেই জ্ঞানের প্রয়োগ।"
        },
        {
          "label": "খ",
          "question": "চিন্তনকে মানসিক প্রক্রিয়া বলা হয় কেন? ব্যাখ্যা করো।",
          "explanation": "প্রাণীর যে বিষয় বাহির থেকে পর্যবেক্ষণ করা যায় না তবে অন্তর্নিহিতভাবে ক্রিয়াশীল থাকে তাকে মানসিক প্রক্রিয়া বলা যায়। সেদিক থেকে চিন্তন এক প্রকার মানসিক প্রক্রিয়া। আমরা জানি, মনোবিজ্ঞান মানুষ ও প্রাণীর আচরণ ও মানসিক প্রক্রিয়া সংক্রান্ত বৈজ্ঞানিক অনুধ্যান। এক্ষেত্রে আচরণ বাহির থেকে প্রত্যক্ষণ বা পর্যবেক্ষণ করা যায় কিংবা অভ্যন্তরীণ আচরণ পরিমাপ করা যায়। অপরদিকে মানসিক প্রক্রিয়া মস্তিষ্কজাত ক্রিয়াকলাপের ফল যা প্রত্যক্ষণ বা পর্যবেক্ষণ করা যায় না। চিন্তন এমনই একটি প্রক্রিয়া যা প্রশিক্ষণ বা পর্যবেক্ষণ করা না গেলেও ব্যক্তির মানসিক অবস্থার সাথে বিশেষভাবে সম্পর্কযুক্ত। তাই চিন্তন একটি মানসিক প্রক্রিয়া।"
        },
        {
          "label": "গ",
          "question": "দৃশ্যকল্প-১ এ কোন ধরণের আচরণ পরিলক্ষিত হয়েছে? ব্যাখ্যা করো।",
          "explanation": "দৃশ্যকল্প-১ এ ঐচ্ছিক ও বাহ্যিক আচরণ পরিলক্ষিত হয়েছে। যেসব আচরণ ব্যক্তি সচেতনভাবে করে থাকে সেসব আচরণকে ঐচ্ছিক আচরণ বলে। যেমন-কথা বলা, হাঁটা, খাদ্যগ্রহণ ইত্যাদি। এসব আচরণ ব্যক্তির ইচ্ছার উপর নির্ভর করে এবং এসকল আচরণের উপর ব্যক্তির নিয়ন্ত্রণ রয়েছে। যে সকল আচরণের উপর ইচ্ছা নির্ভর করে না সেগুলোকে বলা হয় অনৈচ্ছিক আচরণ। যেমন- শ্বাস-প্রশ্বাস, হৃদযন্ত্রের ক্রিয়া ইত্যাদি। আবার যেসকল আচরণ বাহ্যিকভাব দৃশ্যমান সেগুলোকে বাহ্যিক আচরণ বলে। এবং আচরণ বাইরে থেকে দৃশ্যমান না হলে তাকে অভ্যন্তরীণ আচরণ বলে। দৃশ্যকল্প-১ এ দেখা যায়, একজন ব্যক্তি খাবার গ্রহণ করছে। খাবার গ্রহণ যেহেতু ইচ্ছাধীন এবং বাইরে থেকে দেখা যাচ্ছে, তাই এটি ঐচ্ছিক ও বাহ্যিক আচরণের অন্তর্ভুক্ত।"
        },
        {
          "label": "ঘ",
          "question": "দৃশ্যকল্প-২ এ মনোবিজ্ঞনের কোন দুইটি শাখার উল্লেখ রয়েছে? শাখা দুইটির মূল লক্ষ্য ও কার্যাবলি বিশ্লেষণ করো।",
          "explanation": "দৃশ্যকল্প-২ এ মনোবিজ্ঞানের দুটি গুরুত্বপূর্ণ শাখা চিকিৎসা মনোবিজ্ঞান ও শিক্ষা মনোবিজ্ঞানকে উল্লেখ করা হয়েছে। চিকিৎসা মনোবিজ্ঞানে ব্যক্তির মানসিক রোগ নির্ণয় ও চিকিৎসা পদ্ধতি নিয়ে আলোচনা করা হয়। মানসিক রোগের কারণ ও লক্ষ্য নির্ণয় করে যথাযথ চিকিৎসা পদ্ধতি উদ্ভাবন ও প্রয়োগ করা চিকিৎসা বিজ্ঞানের মূল লক্ষ্য। চিকিৎসা মনোবিজ্ঞানীরা মানসিক রোগ নির্ণয়ে বিভিন্ন পদ্ধতি আবিষ্কার করেন, মানসিক রোগের যথাযথ চিকিৎসা প্রদান করেন। নির্দেশনা ও উপদেশ প্রদান করেন। অপরদিকে শিক্ষা মনোবিজ্ঞানে শিক্ষার্থীদের লেখাপড়ার উন্নয়ন ও মান নিয়ে কাজ করা হয়। শিক্ষানীতি প্রণয়ন, সিলেবাস নির্ধারণ, শ্রেণিকক্ষে পাঠদান পদ্ধতি এবং যৌথভাবে কার্যকরী শিক্ষা নিশ্চিত করা শিক্ষা মনোবিজ্ঞানের মূল লক্ষ্য। শিক্ষার্থীর সার্বিক ও সুষম বিকাশ সাধনে সহায়তা করা, শিক্ষার্থীদের উপযোগী পাঠ্যসূচি প্রণয়ণ, শিক্ষার অনুকূল পরিবেশ সৃষ্টি এবং যথাযথ মূল্যায়ন নিশ্চিত করা। সুতরাং সার্বিক আলোচনার ভিত্তিতে বলা যায়, চিকিৎসা মনোবিজ্ঞানে মানসিক রোগ প্রতিকার ও প্রতিরোধে কাজ করে এবং শিক্ষা মনোবিজ্ঞান শিক্ষার পরিবেশ ও মানসম্মত শিক্ষা নিয়ে কাজ করে।"
        }
      ]
    },
    {
      "number": "2",
      "uddipok": "করিম ও রাজু একটি শিল্প কারখানায় শ্রমিক হিসেবে কাজ করেন। আর্থিক দিক থেকে সচ্ছল নয় বলে ওভারটাইম করার পরও তারা যে অর্থ উপার্জন করে তাতে পরিবারের সন্তানদের পড়ালেখার খরচ চালানো কঠিন হয়ে পড়ছে। তরপরেও তাদের সন্তানরা স্কুলে যাচ্ছে, ক্লাস করছে। একদিন তাদের শ্রেণিতে শিক্ষক পাঠদানের সময় বললেন, \"জীবনে বড় হতে হলে কখনো হার মানা যাবে না, 'একবার না পারলে বার বার চেষ্টা করতে হবে এবং জীবনে সৎ হতে হবে, নিরপেক্ষ থাকতে হবে।\" কথাগুলো করিম ও রাজুর সন্তানদের খুব ভালো লেগেছে।",
      "tag": "MC 24",
      "sub_questions": [
        {
          "label": "ক",
          "question": "আচরণ কাকে বলে?",
          "explanation": "বাহ্যিক বস্তুর সঙ্গে ইন্দ্রিয়ের সংযোগ ঘটলে স্নায়ুতন্ত্র উদ্দীপিত হয়ে বাহ্যিক ক্রিয়ার প্রতি যে প্রতিক্রিয়া করে তাকে আচরণ বলে।"
        },
        {
          "label": "খ",
          "question": "মনোবিজ্ঞানকে জৈব-সামাজিক বিজ্ঞান বলা হয় কেন? ব্যাখ্যা করো।",
          "explanation": "মানব আচরণ ও কার্যাবলি নিয়ন্ত্রণে জৈবিক ঘটনাবলি ও সামাজিক রীতিনীতি এবং কৃষ্টির গুরুত্বপূর্ণ ভূমিকার কারণে মনোবিজ্ঞানকে জৈব- সামাজিক বিজ্ঞান বলা হয়। মানুষ ও প্রাণীর আচরণ বিভিন্ন জৈবিক ঘটনাবলির পাশাপাশি তার পারিপার্শ্বিক পরিবেশ দ্বারাও প্রভাবিত হয়। প্রতিটি মানুষই তার নিজস্ব সামাজিক রীতি-নীতি, কৃষ্টি ও সংস্কৃতির দ্বারা প্রভাবিত হয়। এসব রীতি- নীতি প্রত্যক্ষ ও পরোক্ষভাবে মানুষের আচরণকে নিয়ন্ত্রণ করে। মানুষ ও প্রাণীর আচরণের ওপর জৈবিক ঘটনাবলি ও সামাজিক পরিবেশের এরূপ প্রভাবের কারণেই মনোবিজ্ঞানকে জৈব-সামাজিক বিজ্ঞান বলা হয়।"
        },
        {
          "label": "গ",
          "question": "করিম ও রাজুর কর্মস্থল মনোবিজ্ঞানের কোন শাখার সাথে সম্পর্কিত? ব্যাখ্যা করো।",
          "explanation": "করিম ও রাজুর কর্মস্থল মনোবিজ্ঞানের শিল্প বিষয়ক শাখা শিল্প মনোবিজ্ঞানকে নির্দেশ করে। শিল্পকারখানার নিয়োগ, কাজের প্রকৃতি অনুযায়ী লোক নির্বাচন, তাদের প্রশিক্ষণ, পদোন্নতি, মূল্যায়ন প্রভৃতি শিল্প মনোবিজ্ঞানের কাজ। এছাড়াও কর্মীদের মানসিক অবস্থা, শ্রম বন্টন, উৎপাদন ও বণ্টন কাঁজে শ্রমিক নিয়োগ ইত্যাদি সমস্যা সমাধানে শিল্প মনোবিজ্ঞান কাজ করে। কীভাবে কম শ্রমে অধিক উৎপাদন করা যায়, কীভাবে উৎপাদন বৃদ্ধি করা যায়, কর্মদক্ষতা বৃদ্ধি করা যায়, কীভাবে শ্রমিকের অবসাদ ও ক্লান্তি দূর করে প্রফুল্ল মন ও উৎসাহ উদ্দীপনার সাথে কাজ করা যায় এসবই শিল্প মনোবিজ্ঞানের আওতাভূক্ত। করিম ও রাজু দুজনই শিল্প কারখানায়' কাজ করে। শিল্পসংক্রান্ত বিষয়ে কাজ করাই শিল্প মনোবিজ্ঞানের কাজ। তাই রাজু ও করিমের কর্মস্থল মনোবিজ্ঞানের শিল্প মনোবিজ্ঞানের সাথে সম্পর্কিত।"
        },
        {
          "label": "ঘ",
          "question": "শিক্ষকের পাঠদানের সময় বর্ণিত বক্তব্য বৈজ্ঞানিক পদ্ধতির কোন দুইটি নীতিকে অনুসরণ করে বলে তুমি মনে করো? বিশ্লেষণ করো।",
          "explanation": "শিক্ষক পাঠদানের সময় বর্ণিত বক্তব্য বৈজ্ঞানিক পদ্ধতির পুনরাবৃত্তি -ও ব্যক্তিনিরপেক্ষতার নীতিকে অনুসরণ করে বলে আমি মনে করি। বৈজ্ঞানিক পদ্ধতি কতগুলো নীতির উপর প্রতিষ্ঠিত। তার মধ্যে অন্যতম দুটি নীতি হলো ব্যক্তি নিরপেক্ষতা ও পুনরাবৃত্তি। ব্যক্তি নিরপেক্ষতা বলতে পরীক্ষণের ফলাফলকে পরীক্ষণকারীর প্রভাবমুক্ত রাখাকে বোঝায়। মনোবিজ্ঞানের গবেষণার বিষয়বস্তু হচ্ছে প্রাণীর আচরণ। এই আচরণকে ব্যক্তিনিরপেক্ষভাবে পর্যবেক্ষণ করা যায়। আনুষঙ্গিক নিয়মাবলি অভিন্ন থাকলে স্থান-কাল-পাত্র ও পরীক্ষণকারী ভেদে গবেষণালব্ধ ফল অভিন্ন রাখার দৃষ্টিভঙ্গি ও প্রয়াসের নামই ব্যক্তিনিরপেক্ষতা। উদ্দীপকে শ্রেণি শিক্ষক পাঠদানের সময় বললেন, জীবনে বড় হতে হলে কখনো হার মানা যাবে না। অর্থাৎ এখানে তিনি বার বার চেষ্টা করার কথা বলেছেন। একবারে না পারলে বারবার চেষ্টা করার বিষয়টি দ্বারা মূলত পুনরাবৃত্তিকে নির্দেশ করছে। বক্তব্যের শেষের দিকে বাহ্যিক কোনো উপকরণ দ্বারা প্রভাবিত না হয়ে সৎ জীবন যাপন করতে উদ্বুদ্ধ করেছেন। স্থান-কাল পাত্রভেদে বার বার নির্মোহভাবে চেষ্টা চালিয়ে যাওয়ার দ্বারা ফলাফল প্রভাবমুক্ত রাখাকে নির্দেশ করেছে। সততা ও নিরপেক্ষতার মাধ্যমে ফলাফলকে প্রভাবমুক্ত রাখার বিষয়টি দ্বারা ব্যক্তি নিরপেক্ষতা প্রকাশিত হয়। অতএব বলা যায়, শ্রেণিশিক্ষক তাদের জীবনে সততা ও নিরপেক্ষতার সাথে বারবার প্রচেষ্টা চালিয়ে যাওয়ার উদ্বুদ্ধকরণ বৈজ্ঞানিক পদ্ধতির পুনরাবৃত্তি ও ব্যক্তিনিরপেক্ষতা নীতিকে অনুসরণ করে।"
        }
      ]
    },
    {
      "number": "3",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তঃক্ষরা নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "অক্সিটোসিন হরমোনের ক্ষরণ কম হলে গর্ভবর্তী মায়েদের কী ধরণের সমস্যা হয়?",
          "explanation": "অক্সিটোসিন হরমোনের ক্ষরণ কম হলে গর্ভবতী মায়েদের সন্তান প্রসবে বিঘ্ন ঘটে। অক্সিটোসিন হরমোন সন্তান প্রসবকালীন জরায়ুর সংকোচন ও প্রসারণ ঘটিয়ে সন্তান প্রসবকে সহজ করে। এছাড়া সন্তান প্রসবের পর মাতৃস্তনে দুগ্ধ উৎপাদনে এ হরমোন ভূমিকা রাখে। পিটুইটারি নামক গ্রন্থি থেকে অক্সিটোসিন হরমোন নিঃসৃত হয়।"
        },
        {
          "label": "গ",
          "question": "দৃশ্যকল্প-১ এ উল্লিখিত অন্তঃক্ষরা গ্রন্থিটি বর্ণনা করো।",
          "explanation": "দৃশ্যকল্প-১ এ উল্লিখিত অন্তঃক্ষরা গ্রন্থিটি হলো থাইরয়েড গ্রন্থি। আমাদের দেহের অভ্যন্তরে এমন কতকগুলো গ্রন্থি আছে যেগুলো দেহের গঠন, বুদ্ধির বিকাশ, দেহের সুস্থতা ও কর্মক্ষমতা এবং আমাদের ব্যক্তিত্বের ওপর বিশেষভাবে প্রভাব বিস্তার করে। এসব গ্রন্থির মধ্যে থাইরয়েড বিশেষ গুরুত্বপূর্ণ। এ গ্রন্থি প্রধানত দুই ধরনের হরমোন ক্ষরণ করে থাকে। যথা- থাইরক্সিন, ট্রাই-আয়োডো-থাইরক্সিন। থাইরক্সিন শরীরের কোষ বিভাজন ও মৌল তাপ উৎপাদনের পরিমাণ নিয়ন্ত্রণ করে। এর আধিক্যে শারীরিক চাঞ্চল্য ও উত্তেজনা বৃদ্ধি পায় এবং শরীরের তাপ উৎপাদনের হার বেড়ে যায়। এ হরমোন রক্তে লোহিত কণিকা গঠন ও বৃদ্ধিতে সাহায্য করে। থাইরয়েড গ্রন্থি থেকে নিঃসৃত ট্রাই- আয়োডো-থাইরক্সিন হরমোন দেহে অনেক বেশি কার্যকরী ভূমিকা পালন করে। এ হরমোন মূলত দেহের আয়োডিনের পরিমাণ নিয়ন্ত্রণে সাহায্য করে। সুতরাং থাইরয়েড থেকে নিঃসৃত হরমোন ব্যক্তির দেহ ও আচরণের ওপর বিশেষ প্রভাব ফেলে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত স্নায়ুতন্ত্রের মধ্যে পার্থক্য নিরূপণ করো।",
          "explanation": "দৃশ্যকল্প-২ এ প্রদর্শিত 'A' এবং 'B' দ্বারা স্বয়ংক্রিয় স্নায়ুতন্ত্রের দুইটি অংশ সমবেদী স্নায়ুতন্ত্র এবং পরাসমবেদী স্নায়ুতন্ত্রকে নির্দেশ করা হয়েছে। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অন্ত্র, পেশি প্রভৃতিতে গিয়ে পৌছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলির ফলে- হৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়। এটি শ্বাসযন্ত্রের ক্রিয়া - বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি। পরাসমবেদী স্নায়ুতন্ত্র করোটিয় এবং বস্তিদেশীয় স্বয়ংক্রিয় স্নায়ু দ্বারা গঠিত। এর গ্যাংলিয়াগুলো পৃথক পৃথক, শৃঙ্খলাবদ্ধ নয়। একদিকে চক্ষু, লালাগ্রন্থি, হৃৎপিণ্ড, পাকস্থলী, অস্ত্র প্রভৃতি উপরিভাগের যন্ত্রগুলোর সাথে এটা সংযুক্ত। অপরদিকে মূত্রনালি, মলনালি এবং যৌনতন্ত্রের সাথে এটা সংযুক্ত। শরীরে শক্তিকে সংরক্ষণ এবং সণ্যিত করা পরাসমবেদী স্নায়ুতন্ত্রের অন্যতম প্রধান কাজ। তাছাড়া পরাসমবেদী স্নায়ুতন্ত্র আরো কিছু কার্যাবলি সম্পন্ন করে থাকে। যেমন: হৃৎপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। মল, মূত্র শরীর থেকে বের করতে সহায়তা করে। যৌন গ্রন্থির ক্রিয়ার বৃদ্ধি ঘটায়। চোখের মণিকে ছোট করে।"
        }
      ]
    },
    {
      "number": "4",
      "uddipok": "আলিফ, লাম ও মিম তিনবন্ধু একটি ভৌতিক সিনেমা দেখার জন্য সিনেমা হলে যায়। সিনেমা দেখার সময় ভৌতিক দৃশ্যে আলিফের বুক ধড়ফড় করে, গলা শুকিয়ে যায়। লাম ভয়ে চোখ বড় বড় করে তাকিয়ে থাকে, কিন্তু মিমের তেমন কোনো শারীরিক পরিবর্তন ঘটেনি। মিমের ছোট ভাই রাহাতের কিছু সমস্যা রয়েছে, সে নিজেকে জীবনের সকল ক্ষেত্রে ব্যর্থ, অকর্মণ্য ভাবে। অসৎ সঙ্গে তার মনোভাব নেতিবাচক হয়েছে। রাহাত তার বড় বোন মিমের সহযোগিতায় উক্ত সমস্যা থেকে সমাধানের পথ খুঁজছে।",
      "tag": "MC 24",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পায় তাকে আবেগ বলে।"
        },
        {
          "label": "খ",
          "question": "'আবেগের ধ্বংসাত্মক পরিবর্তন' বলতে কী বোঝায়?",
          "explanation": "আবেগে আত্মহারা হয়ে নিজের আচরণের ওপর নিয়ন্ত্রণ হারিয়ে ফেলার মানসিক পরিবর্তন হচ্ছে আবেগের ধ্বংসাত্মক দিক। আবেগের গঠনমূলক ও ধ্বংসাত্মক দুটি দিক রয়েছে। ধ্বংসাত্মক রূপের উপস্থিতির কারণ আবেগের ভারসাম্য নষ্ট হয়। আবেগকালীন নেতিবাচক পরিবর্তনের জন্য ব্যক্তির শারীরিক ও মানসিক ক্ষতি সাধন হয়। আবেগের নেতিবাচক পরিবর্তন মানুষকে কিংকর্তব্যবিমূঢ় করে ফেলে।। তাই আবেগের ধ্বংসাত্মক পরিবর্তন সর্বদায় ক্ষতিকারক।"
        },
        {
          "label": "গ",
          "question": "আলিফ ও লামের আবেগকালীন কী কী শারীরিক পরিবর্তন ঘটেছে? ব্যাখ্যা করো।",
          "explanation": "আলিফের মধ্যে ও লামের মধ্যে আবেগকালীন বেশকিছু শারীরিক পতিবর্তন ঘটেছে। আবেগ একটি মনোদৈহিক বিষয়। আবেগের সময় শারীরিক ও মানসিক উভয় ধরণের পরিবর্তনই সংঘটিত হয়। উদ্দীপকে আলিফ ও লামের ক্ষেত্রে সিনেমা দেখার সময় কিছু শারীরিক পরিবর্তন ঘটেছে। সিনেমা দেখার সময় ভৌতিক দৃশ্যে আলিফের বুক ধরফড় করা, গলা শুকিয়ে যাওয়া আবেগকালীন শারীরিক পরিবর্তনের উদাহরণ। সিনেমা দেখার সময় আবেগের ফলে আলিফের হৃদপিন্ডের ক্রিয়ার স্বাভাবিক ক্রিয়া ব্যাহত হয়েছে এবং লালাক্ষরণ হ্রাস পেয়েছে। ফলে ভয়ে গলা শুকিয়ে গেছে। আবার, লামের ক্ষেত্রে চোখ বড় বড় করে তাকিয়ে থাকাও একটি শারীরিক পরিবর্তনের উদাহরণ। কোন ব্যক্তি ক্রুদ্ধ হলে বা ভয় পেলে তার চোখের তারার প্রসারণ ঘটে তাই চোখের তারা বড় দেখা যায়। সুতরাং বলা যায়, আলিফ ও লামের মাঝে আলাদা আলাদা আবেগকালীন পরিবর্তন পরিলক্ষিত হয়।"
        },
        {
          "label": "ঘ",
          "question": "রাহাতের আবেগ নিয়ন্ত্রণে সৃষ্ট সমস্যার সমাধান বড় বোন মিম কীভাবে করবে বলে তুমি মনে করো? বিশ্লেষণ করো।",
          "explanation": "রাহাতের আবেগ নিয়ন্ত্রণে বড় বোন মিম মত বিনিময়ের মাধ্যমে সমাধান করবে বলে আমি মনে করি। আপনজনের সাথে মতবিনিময়ের মাধ্যমে আবেগ নিয়ন্ত্রণ করা সম্ভব। এমন কিছু আবেগ আছে যে আবেগুলোকে মা-বাবা, ভাই-বোন, বন্ধু-বান্ধব বা নির্ভরযোগ্য কোনো আপনজনের কাছে বলা যেতে পারে, এতে অনেক অদমনীয় আবেগ নিয়ন্ত্রণ করা যায়। মনোযোগ বা স্বীয় বিচ্যুতির মাধ্যমে আবেগ নিয়ন্ত্রণ বা পরিশীলিত করা সম্ভব। আবেগীয় পরিবেশ বা পরিস্থিতি থেকে মনোযোগকে সরিয়ে নিলে অথবা নিজেই অন্যত্র সরে গেলে, অনেকাংশে অদমনীয় হিংসা, ক্রোধ নিয়ন্ত্রণ ও অবরুদ্ধ বা নিরুদ্ধ আবেগের বিমুক্তি ঘটে। মূল্যবোধের চর্চার মাধ্যমে আবেগ তথা আনন্দ, ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। অনেক অবদমনীয় আবেগের নিয়ন্ত্রণ ও অবরুদ্ধ বা নিরুদ্ধ আবেগের বিমুক্ত করা এবং আবেগীয় আচরণকে ও পরিশীলিত করার লক্ষ্যে, পরিশীলিতর ধর্মীয় জ্ঞান ও মূল্যবোধ চর্চার পাশাপাশি শখের কাজসহ স্বীয় প্রবণতা অনুযায়ী, পরিশীলিত শিল্প- সাহিত্য-সংগীতের মধ্যে অবগাহন করা। সমাজ সেবামূলক কাজের মাধ্যমে ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। সমাজের বিভিন্ন সেবামূলক ও সহযোগিতামূলক কাজ, যেমন- আর্তমানবতার সেবা, ঝড়-বন্যায় ক্ষতিগ্রস্তদের সাহায্য- সহযোগিতা ও সেবামূলক কাজে নিজেকে নিয়োজিত রাখলে, সমাজ সমর্থিত বা পরিশীলিত আবেগীয় আচরণ অর্জন করা সম্ভব হয়, যা আবেগ নিয়ন্ত্রণের একটি অনন্য রূপ। বড়বোন মীম তাকে উপরোল্লিখিত পদ্ধতিগুলো অনুসরণ করতে প্রভাবিত করবেন। সর্বোপরি একজন আত্মিক অভিভাবকের ভূমিকায় অবতীর্ণ হয়ে বড় বোন মীম তার যাবতীয় নেতিবাচক আবেগগুলো অপসারণে সাহায্য করবেন।"
        }
      ]
    },
    {
      "number": "5",
      "uddipok": "ফারিহা ঘুম থেকে উঠতে দেরী হওয়ায় সকালের নাস্তা না করে তাড়াতাড়ি করে স্কুলে চলে যায়। ছিনতাইকারী, সড়ক-দূর্ঘটনা-ইত্যাদির, ভয়ে সে কখনও একা স্কুলে যায় না, মা মোমেনা বেগম সবসময় তার সাথেই যায়। টিফিন শুরু হওয়ার সাথে সাথে ফারিহা অস্থির হয়ে যায় এবং ক্যান্টিনের দিকে ছুটে যায়। এদিকে মোমেনা বেগম মধ্যবিত্ত পরিবারের গৃহিনী হলেও সুন্দর নকশাখচিত সোনার গয়না কিনতে পছন্দ করে, এমনকি মেয়ে ফারিহার জন্যও সবসময় নিত্যনতুন ডিজাইনের পোশাক কিনে দিয়ে সে আনন্দবোধ করে।",
      "tag": "MC 24",
      "sub_questions": [
        {
          "label": "ক",
          "question": "প্রেষণা কী?",
          "explanation": "যা কিছু মানুষ বা প্রাণীকে কোনো অভাববোধ পূরণে সক্রিয় ও কর্মচঞ্চল করে তোলে তাই প্রেষণা।"
        },
        {
          "label": "খ",
          "question": "'তৃষ্ণার্ত কাকের অনেক খোঁজাখুঁজির পর পানি প্রাপ্তি'-প্রেষণা চক্রের কোন ধাপের অন্তর্ভুক্ত? ব্যাখ্যা করো।",
          "explanation": "তৃষ্ণার্ত কাকের অনেক খোঁজা খুঁজির পর পানি প্রাপ্তি প্রেষণা চক্রের লক্ষ্য অর্জনে অন্তর্ভুক্ত। প্রেষণা চক্রকে চারটি স্তরে প্রকাশ ভাগ হয়। যেমন- ১. অভাববোধ, ২. তাড়না, ৩, করণ-আচরণ, ৪. লক্ষ্য অর্জন। এই চক্র অনুসারে কাকের তৃষ্ণা প্রেষণাটির উদ্ভবস্থলে দেহে পানির জন্য অভাববোধ সৃষ্টি হয়। এই অভাববোধ পূরণের লক্ষ্যে অস্থিরতা জৈবিক সংকেতরূপে তাড়না দেয়। এ তাড়নার ফলে কাকের পানির অনুসন্ধান করা করণ আচরণের প্রকাশ ঘটে। কারণ আচরণের মাধ্যমে কাক তৃষ্ণা নিবারণ করে লক্ষ্য অর্জন করে। অর্থাৎ তৃষ্ণার্ত কাক পানি পান করা পর্যন্ত ক্রমান্বয়ে চারটি ধাপ অনুসরণ করে লক্ষ্য অর্জনে সমর্থ হয়।"
        },
        {
          "label": "গ",
          "question": "ফারিহার ক্যান্টিনে ছুটে যাবার পিছনে সৃষ্ট প্রেষণা কোনটি? ব্যাখ্যা করো।",
          "explanation": "ফারিহার টিফিন পিরিয়ড শুরু হবার সাথে সাথে ক্যান্টিনে ছুটে যাওয়ার পিছনে সৃষ্ট প্রেরণা 'ক্ষুধা'। 'ক্ষুধা' একটি জৈবিক, প্রেষণা। জীবনধারণের ক্ষেত্রে এ প্রেষণাটি অপরিহার্য বলে একে মূখ্য প্রেষণাও বলা হয়। সাধারণত শারীরিক ও মানসিক. কর্মকাণ্ডের ফলে দেহের ক্ষয় সাধন হয়, এ ক্ষয় পূরণের জন্য প্রাণীর খাদ্য দরকার। খাদ্য গ্রহণের জন্য শরীরে যে অভাববোধ হয় তাকেই ক্ষুধা বলে। আমাদের রক্তে শর্করার নির্দিষ্ট মাত্রার উপস্থিতি দরকার হয়। দেহে খাদ্যের অভাব হলে রক্তে শর্করা হ্রাস পেলে মস্তিষ্কের হাইপোথ্যালামাস গ্রন্থি দ্বারা শনাক্ত হয়। এর মাধ্যমে সেই ঘাটতিজনিত সংকেত স্বয়ংক্রিয় স্নায়ুর মাধ্যমে পাকস্থলীতে যায়। এ ক্ষেত্রে পাকস্থলী খাদ্য গ্রহণের জন্য ক্ষুধার উদ্রেক করতে প্রয়োজনীয় ব্যবস্থা গ্রহণ করে। উদ্দীপকে ফারিহা নাস্তা না করে ক্লাসে চলে যাওয়ায় টিফিন শুরু হলে অস্থির হয়ে যায়। ফারিহার ক্ষেত্রে ক্ষুধা নামক জৈবিক প্রেষণাটি কাজ করেছে এজন্য খাদ্য গ্রহণের জন্য সে দ্রুত ক্যান্টিনের দিকে ছুটে গেছে।"
        },
        {
          "label": "ঘ",
          "question": "'ফারিহার স্কুলে যাওয়ার সময় সৃষ্ট প্রেষণা ও মোমেনা বেগমের ক্ষেত্রে সৃষ্ট প্রেষণা ভিন্ন ভিন্ন হলেও মূলত তা একই শ্রেণির\"-উক্তিটির যৌক্তিকতা বিশ্লেষণ করো।",
          "explanation": "ফারিহার স্কুলে যাওয়ার সময় সৃষ্ট প্রেষণা নিরাপত্তা প্রেষণা এবং মোমেনা বেগমের ক্ষেত্রে সৃষ্ট প্রেষণা পদমর্যাদার প্রেষণা আলাদা হলেও দুটিই সামাজিক প্রেষণা। সামাজিক প্রেষণা তৈরি হয় সমাজজীবন থেকে; যখন একজন ব্যক্তি অন্যের সাথে পারস্পরিক সম্পর্কে অবতীর্ণ হয়। সামাজিক প্রেষণার অন্যতম প্রেষণা নিরাপত্তা। সুস্থ ও স্বাভাবিক জীবন-যাপন সকলেই কামনা করে। এটিই নিরাপত্তা বোধ। উদ্দীপকে ফারিহার ছিনতাইকারী, সড়ক দূর্ঘটনার ভয়ে একা স্কুলে যায় না। এটি তার নিরাপত্তার অভাব থেকে সৃষ্ট সামাজিক প্রেষণা। অন্যদিকে ফারিহার মা মোমেনা বেগম মধ্যবিত্ত পরিবারের গৃহিনী হলেও সুন্দর নকশাখচিত সোনার গহনা কিনতে পছন্দ করা, ফারিহার জন্য নিত্যনতুন ডিজাইনের পোষাক কিনে দেওয়া পদমর্যাদার চাহিদাকে নির্দেশ করে। পদমর্যাদার চাহিদা মানুষকে অনেক সময় পরিশ্রমী করে তোলে আবার কোনো কোনো ক্ষেত্রে অসৎ ও বিপথগামী করে তোলে। পদমর্যাদার চাহিদাও নিরাপত্তার মতো সামাজিক প্রেষণার অন্তর্গত। মানুষের মধ্যে সামাজিক প্রেষণার শেষ নেই। ব্যক্তিভেদে পছন্দ- অপছন্দ, রুচি, অভিমত সবই সামাজিক প্রেষণার অন্তর্ভুক্ত। তাই বলা যায়, ফারিহা ও তার মায়ের উভয়ের প্রেষণাই সমাজ থেকে সৃষ্ট। এগুলো আলাদা হলেও একই শ্রেণির অন্তর্ভুক্ত।"
        }
      ]
    },
    {
      "number": "6",
      "uddipok": "বাবা মেয়ে নীলাকে নিয়ে চিড়িয়াখানায় বেড়াতে যায়। বাবা বলেন, \"প্রথম দশটি খাঁচায় যে জীবজন্তু দেখবে তাদের নাম মনে রাখবে।\" নীলা যথারীতি নামগুলো মুখস্থ করা শুরু করলো। পরবর্তীতে আরও ১৫টি খাঁচায় জীবজন্তু দেখানোর পর পূর্বের শেখা দশটি খাঁচার জীবজন্তুর নাম বলতে বললেন। নীলা ৬টি খাঁচার জন্তু সঠিকভাবে এবং ৪টি ভুলভাবে চিহ্নিত করলো। এ ঘটনার প্রায় এক মাস পর নীলার বাবা যখন বললেন, \"চিড়িয়াখানায় যে জীবজন্তু দেখেছিলে তার নাম কী তোমার মনে আছে?\" নীলা বলল \"না বাবা আমি ভুলে গিয়েছি, মনে পড়ছে না।\"",
      "tag": "MC 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "পূর্ব অভিজ্ঞতা ও অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "'বলবর্ধক' শিক্ষণের একটি গুরুত্বপূর্ণ উপাদান কেন? ব্যাখ্যা করো।",
          "explanation": "বলবর্ধক শিক্ষণ প্রক্রিয়াকে শক্তিশালী করে বলে তাকে শিক্ষণের অন্যতম উপাদান বলা হয়। বলবর্ধক বা বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। এর ফলে উদ্দীপক-উদ্দীপক সংযোগ বা উদ্দীপক- প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। ক্ষুধার্ত প্রাণী সঠিক প্রতিক্রিয়া করার পর যদি খাবার না পায় তাহলে সে এই প্রতিক্রিয়াটি - আর শিখবে না। তবে বলবর্ধক পেলে উক্ত প্রতিক্রিয়াটি সে আরও বেশি করবে। তাই প্রেষণার উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "নীলার শেষোক্ত উক্তিটি বিস্মৃতির কোন কারণকে নির্দেশ করে? ব্যাখ্যা করো।",
          "explanation": "উদ্দীপকে নীলার ভুলে যাবার কারণ হলো অব্যবহার জনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। অর্থাৎ অব্যবহারজনিত কারণে কালের প্রবাহে স্মৃতি চিহ্নগুলো ধীরে ধীরে হারিয়ে যায়। ফলে আমরা শিক্ষণকৃত বিষয়গুলো বিস্মৃত হই। এই অব্যবহারজনিত বিস্মৃতির কারণেই আমরা অনেক জানা গল্প বা ঘটনা বিস্মৃত হই। অব্যবহারজনিত কারণে স্মৃতির অবক্ষয় ঘটলেও কোনো কোনো ক্ষেত্রে বা কোনো কোনো সময়ে তা পুনর্জাগরণ হয়ে থাকে। যেমন- বাল্যকালে কোনো একটি ঘটনা ঘটেছিল যার কথা ভুলে গিয়েছে। কিন্তু বৃদ্ধ বয়সে ঘটনাক্রমে হঠাৎ করে স্মৃতির পাতায় বাল্যকালের সেই ঘটনাটি জাগরিত হতে পারে। তবুও বলা যায় যে, শিক্ষণকৃত বিষয় যদি ব্যবহার করা না হয় বা পর্যালোচনা করা না হয়, তাহলে সময়ের সাথে সাথে তা বিস্মৃতির অতল তলে হারিয়ে যায়। উদ্দীপকে নীলা বাবার সাথে এক মাস আগে চিড়িয়াখানায় গিয়ে ১৫টি জীবজন্তুর নাম মুখস্ত করলেও সময়ের বিবর্তনে যে ভুলে গেছে। মধ্যবর্তী একমাস সময়ে নীলা সেই জীবজন্তুর নামগুলো আর অনুশীলন করেনি। তাই বলা যায়, স্মৃতির অব্যবহারজনিত অবক্ষয় ঘটেছে।"
        },
        {
          "label": "ঘ",
          "question": "বাবা নীলার স্মৃতিশক্তি পরিমাপে কোন পদ্ধতির সাহায্য নিবেন? বিশ্লেষণ করো।",
          "explanation": "বাবা, নীলার স্মৃতিশক্তি পরিমাপে পুনরুদ্রেক পদ্ধতির সাহায্য নিবেন। স্মৃতি পরিমাপের জন্য পুনরুদ্রেক অন্যতম একটি পদ্ধতি। সাধারণত এ পদ্ধতিকে ভাষাগত স্মৃতি পরিমাপের জন্য ব্যবহার করা হয়। ভাষাগত স্মৃতি সংরক্ষেণের পরিমাপ ও পদ্ধতির দ্বারা সবচেয়ে ভালোভাবে স্মৃতি পরিমাপ করা যায়। এই পদ্ধতিতে ব্যক্তিকে সম্পূর্ণ অপরিচিত কিছু ভাষাগত বিষয় পাঠ ও মুখস্ত করানো হয়। অতঃপর সঠিক পুনরুৎপাদনের তথ্য সংগ্রহ করে তা থেকে শতকরা হার বের করা হয়। এভাবে স্মৃতি সংরক্ষণের হার বের করার ক্ষেত্রে নিম্নের সমীকরণটি ব্যবহার করা হয়। স্মৃতি সংরক্ষণের হার = পুনরুৎপাদনেরসংখ্যা − ভুলেরসংখ্যা মোটবিষয়েরসংখ্যা × ১০০ \\frac{পুনরুৎপাদনের সংখ্যা-ভুলের সংখ্যা}{মোট বিষয়ের সংখ্যা} ×১০০ মোটবিষয়েরসংখ্যা পুনরুৎপাদনেরসংখ্যা − ভুলেরসংখ্যা ​ × ১০০ উদ্দীপকে নীলা মোট ১০টি জীবজন্তুর নাম বলতে পেরেছিল। এর মধ্যে ৬টি সঠিক ও ৪টি ভুলভাবে চিহ্নিত করেছিল। এক্ষেত্রে নীলার স্মৃতি সংরক্ষণের হার ১০ − ৪ ১০ \\frac{১০-৪}{১০} ১০ ১০ − ৪ ​ ×১০০ = ৬০% সুতরাং, নীলার পুনরুদ্রেক সাফল্যাঙ্ক ৬০%। সে শতকরা ৬০টি জীবজন্তুর নাম সংরক্ষণ করতে পেরেছে।"
        }
      ]
    },
    {
      "number": "7",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "মনোযোগ কী?",
          "explanation": "কোনো নির্দিষ্ট বিষয়ের প্রতি ইন্দ্রিয় সমূহকে নিয়োজিত করার নামই মনোযোগ।"
        },
        {
          "label": "খ",
          "question": "\"স্থায়িত্ব\" সংবেদনের একটি উল্লেখযোগ্য বৈশিষ্ট্য কেন? উদাহরণ দাও।",
          "explanation": "উদ্দীপক বেশি স্থায়ী হলে সংবেদন বেশি স্থায়ী হয় তাই স্থায়ীত্ব সংবেদনের একটি উল্লেখযোগ্য বৈশিষ্ট্য। কোনো উদ্দীপক যতক্ষণ পর্যন্ত ইন্দ্রিয়কে উত্তেজিত রাখে ততক্ষণ পর্যন্ত সংবেদন স্থায়িত্ব লাভ করে। কোনো উদ্দীপক খুব বেশি সময় ধরে স্থায়ী হলে সেটির সংবেদন বেশি স্থায়ী হয় আবার কোনো উদ্দীপক অল্প সময় স্থায়ী হলে 'তার সংবেদন তুলনামূলক কম স্থায়ী হয়। যেমন-কলেজের ছুটির ঘণ্টা টানা বাজতে থাকলে তা আমাদের সংবেদনে বেশি স্থায়ী হয়।"
        },
        {
          "label": "গ",
          "question": "দৃশ্যকল্প-১ এ উল্লিখিত অধ্যাসের ধরনটি ব্যাখ্যা করো।",
          "explanation": "উদ্দীপকের দৃশ্যকল্প-১ এ উল্লিখিত অধ্যাসটি জ্যামিতিক অধ্যাস। অধ্যাস হলো এমন এক ভ্রান্ত প্রত্যক্ষণের অভিজ্ঞতা যেখানে বাস্তব উদ্দীপকের ত্রুটিপূর্ণ প্রত্যক্ষণ সংঘটিত হয়। আমাদের ইন্দ্রিয়ের সীমাবদ্ধতার কারণে এ ধরনের অধ্যাস ঘটে। জ্যামিতিক রেখা কোণ ইত্যাদি বিষয়ের পরিমাণ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। জ্যামিতিক অধ্যাস দুটি সমান রেখাকেও ছোট বড় দেখা যায়, একই সরলরেখার অংশ হলেও তাদের ভিন্ন মনে হয়। দুটি লম্বা ও আনুভূমিক রেখার মধ্যে একটিতে বড় ও আরেকটি ছোট দেখায় জ্যামিতিক অধ্যাসের কারণে। উদ্দীপকে একটি রেখা বড় এবং আরেকটি ছোট দেখাচ্ছে। এটি জ্যামিতিক অধ্যাসে ঘটে থাকে। তাই বলা যায়, দৃশ্যকল্প-১ এ জ্যামিতিক অধ্যাস দেখা যায়।"
        },
        {
          "label": "ঘ",
          "question": "দৃশ্যকল্প-২ এ উল্লিখিত বিষয়সমূহ প্রত্যক্ষণীয় সংগঠনের একই উপাদানের অন্তর্গত-যুক্তিসহ বিশ্লেষণ করো।",
          "explanation": "উদ্দীপকে দৃশ্যকল্প-২ এ উল্লিখিত বিষয়গুলো হলো ফাঁকপূরণ ও ধারাবাহিকতা যা প্রত্যক্ষণের বস্তুনিষ্ঠ শর্তকে নির্দেশ করে। যেসকল উপাদান উদ্দীপক দ্বারা সৃষ্টি হয়ে প্রত্যক্ষণকে প্রভাবিত করে তাদেরকে উদ্দীপক উপাদান বা সংবেদনের বস্তুনিষ্ঠ শর্ত বলে। এগুলো কোনো ব্যক্তির উপর নির্ভর করে না। ব্যক্তিভেদে একই শর্ত প্রযোজ্য হয়। যেমন- নৈকট্য, সাদৃশ্য, ধারাবাহিকতা, ফাঁকপূরণ, বিশেষ পরিচিতি, প্রতিসাম্য, সরলতা, সাধারণ ধর্ম প্রত্যক্ষণের বস্তুনিষ্ঠ শর্ত। উদ্দীপকে দৃশ্যকল্প-২ এ ফাঁকপূরণ ও ধারাবাহিকতা বস্তুনিষ্ঠ শর্তের প্রমাণ পাওয়া যায়। প্রত্যক্ষণ সংগঠনের ক্ষেত্রে কোনো বস্তুর ফাঁক থাকলে আমরা তা পূরণ করে প্রত্যক্ষ করি। বৃত্তটি এবং চর্তুভূজটির মধ্যে ফাঁক থাকলেও তা পূরণ করে প্রত্যক্ষণ করি। আবার, পরের রেখাটি একটি সরলপথে আরেকটি বাঁকা হয়ে চলছে যা দেখার ক্ষেত্রে সহজ প্রবণতা রয়েছে। দুটি শর্তই প্রত্যক্ষণের জন্য গুরুত্বপূর্ণ শর্ত। উপরিউক্ত আলোচনার মাধ্যমে বলা যায়, প্রত্যক্ষণের কিছু শর্ত রয়েছে যা বস্তুর উপর নির্ভরশীল এগুলো প্রত্যক্ষণের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: গত একবছর আগে তুলির বাবা মারা যায়। কিন্তু তুলি এখনও মাঝে মাঝে বাবাকে দেখতে পায় ও তার ডাক শুনতে পায়। দৃশ্যকল্প-২: অমিত চিকিৎসার জন্য রাজশাহী থেকে ট্রেনযোগে ঢাকা রওনা দেয়। চলন্ত ট্রেনের জানালা দিয়ে আকাশের দিকে তাকিয়ে দেখে চাঁদটি তার সাথেই এগিয়ে চলেছে। অমিতের সহযাত্রী একসময় মিষ্টি জাতীয় খাবার খাচ্ছিল। পরবর্তীতে চিনিসহ চা পান করতে গিয়ে দেখে যে চা তার কাছে পানসে লাগছে।",
      "tag": "MC 24",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "'সাদৃশ্য' প্রত্যক্ষণীয় সুবিন্যস্তকরণের উদ্দীপক উপাদান হবার কারণ ব্যাখ্যা করো।",
          "explanation": "প্রত্যক্ষণ সংগঠনের জন্য যেসব উদ্দীপক উপাদান জরুরি তার মধ্যে অন্যতম হলো সাদৃশ্য। বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। প্রত্যক্ষণ সংগঠনে সাদৃশ্য এক বিশেষ ভূমিকা পালন করে। একটি বিশেষ বৈশিষ্ট্যসম্পন্ন বস্তুগুলো সমজাতীয় হওয়ায়। সহজে প্রত্যক্ষণের প্রবণতা সৃষ্টি হয় তাই প্রত্যক্ষণে সাদৃশ্য গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ তুলির ক্ষেত্রে কোন প্রত্যক্ষণের প্রতিফলন ঘটেছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ তুলির ক্ষেত্রে অলীক প্রত্যক্ষণ ঘটেছে। বাস্তবে কোনো উদ্দীপক নেই কিন্তু তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ বা অলীক বীক্ষণ। এক্ষেত্রে অবাস্তব কল্পনা ঘটে। অলীক ও প্রত্যক্ষণ হলো এমন এক প্রত্যক্ষণীয় অভিজ্ঞতা, যা সংবেদীয় পরিস্থিতিতে অন্যরা যেভাবে প্রত্যক্ষণ করে তা থেকে সম্পূর্ণ আলাদা। এটি সাধারণত মানসিক বিকারগ্রস্থ ও বয়স্ক মানুষদের ক্ষেত্রে ঘটে। যেমন- আবছা অন্ধকার ফেউ সাদা কাপড় পড়ে ডাকছে মনে হলেও বাস্তবে যেখানে কারও অস্তিত্ব নেই। উদ্দীপকে দৃশ্যকল্প-১ এ এক বছর আগে তুলির বাবা মারা যায়। কিন্তু তুলি এখনও মাঝে মাঝে তার বাবাকে দেখতে পায় ও ডাক শুনতে পায়। এটি মূলত তার মস্তিষ্কের বিকৃতি ও মানসিক অস্বাভাবিকতাকে প্রকাশ করে।"
        },
        {
          "label": "ঘ",
          "question": "দৃশ্যকল্প-২ এ অমিত ও তার সহযাত্রীর ক্ষেত্রে কি একই ধরনের অধ্যাস পরিলক্ষিত হয়? যৌক্তিকতা বিশ্লেষণ করো।",
          "explanation": "উদ্দীপকে দৃশ্যকল্প-২ এ অমিত ও তার সহযাত্রীর ক্ষেত্রে আলাদা ধরনের অধ্যাস পরিলক্ষিত হয়। অমিতের ক্ষেত্রে গতি অধ্যাস ও সহযাত্রীর ক্ষেত্রে শারীরবৃত্তীয় অধ্যাস পরিলক্ষিত হয়। কোন বাস্তব উদ্দীপক ভ্রান্তভাবে প্রত্যক্ষণ করাকে অধ্যাস বা ভ্রান্ত প্রত্যক্ষণ বলে। এক্ষেত্রে বাস্তব উদ্দীপকে উপস্থিত থাকে কিন্তু তাকে ভ্রান্তভাবে প্রত্যক্ষণের জন্য ত্রুটিপূর্ণ মূল্যায়ন হয়। উদ্দীপকে অমিতের ক্ষেত্রে গতি অধ্যাস ঘটেছে। অমিত গতি অধ্যাসের কারণে ট্রেনে যাওয়ার সময় আকাশের দিকে তাকিয়ে দেখছে চাঁদটি তার সাথে যাচ্ছে। এটি তার গতিশীলতার জন্য গতি অধ্যাস ঘটেছে। অপরদিকে অমিতের সহযাত্রী প্রথমে মিষ্টি জাতীয় খাবার খেয়েছিল এরপর চিনিসহ চা পান করে পানসে লেগেছে। এটি শারীরবৃত্তীর অধ্যাসের কারণ। শারীরিক কোনে ঘটনার কারণে এ অধ্যাস ঘটে থাকে। যেমন- এসিরুম থেকে কেউ বাইরে বের হলে তার কাছে বাইরের পরিবেশ বেশি তাপমাত্রা অনুভূত হয়। মূলত শারীরবৃত্তীয় অধ্যাসই এর মূল কারণ। পরিবেশে বলা যায়, উভয় অধ্যাসই ভ্রান্ত প্রত্যক্ষণ যা সংবেদনের ত্রুটিপূর্ণ মূল্যায়ন।"
        }
      ]
    }
  ]
}