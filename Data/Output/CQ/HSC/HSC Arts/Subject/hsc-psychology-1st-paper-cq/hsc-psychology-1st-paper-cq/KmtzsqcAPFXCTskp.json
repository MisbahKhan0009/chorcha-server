{
  "title": "ময়মনসিংহ, চট্টগ্রাম, সিলেট বোর্ড-২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "MB, CTG.B, SB 25",
      "sub_questions": [
        {
          "label": "ক",
          "question": "আচরণ কাকে বলে?",
          "explanation": "মানুষ বা প্রাণীর অভ্যন্তরীণ ও বাহ্যিক যেকোনো কার্যকলাপ যাকে পর্যবেক্ষণ, রেকর্ড ও পরিমাপ করা যায় তাকেই আচরণ বলে।"
        },
        {
          "label": "খ",
          "question": "আবেগ মানসিক প্রক্রিয়ার অন্তর্ভুক্ত কেন?",
          "explanation": "আবেগ বাইরে থেকে সরাসরি পর্যবেক্ষণ ও পরিমাপ করা যায় না, তাই আবেগ মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্বপ্ন, স্মৃতি, প্রেষণা, প্রত্যক্ষণ, বিশ্বাস ইত্যাদি বোঝায়। মানুষ বা প্রাণীর এই অভ্যন্তরীণ প্রক্রিয়াসমূহ বাহ্যিক আচরণ সৃষ্টির জন্য দায়ী এবং বাইরে থেকে অনুধাবন করা যায় না। উদ্দীপক ও প্রতিক্রিয়ার মধ্যবর্তী অভিজ্ঞতা ও সচেতনতার ভিত্তিতে গড়ে ওঠে। আবেগ উদ্দীপক দ্বারা সৃষ্ট এবং আচরণে এর বহিঃপ্রকাশ ঘটে। তাই আবেগ মানসিক প্রক্রিয়ার অন্তর্ভুক্ত বলা যায়।"
        },
        {
          "label": "গ",
          "question": "মনোবিজ্ঞানের পরিধি হিসেবে 'গ' ব্যাখ্যা করো।",
          "explanation": "উদ্দীপকের দৃশ্যকল্প-১-এর 'গ' চিহ্নিত অংশে হবে 'জৈব-সামাজিক' প্রক্রিয়া। বিজ্ঞানের অগ্রগতির সমান্তরালে মনোবিজ্ঞানের পরিধি বিস্তার লাভ করেছে। প্রাণীর ভুণাবস্থা থেকে শুরু করে মৃত্যু পর্যন্ত প্রতিটি আচরণই মনোবিজ্ঞানের'পরিধিভুক্ত। এজন্য আচরণ ও মানসিক প্রক্রিয়ার পাশাপাশি মানুষ ও প্রাণীর ওপর প্রভাব বিস্তারকারী জৈব-সামাজিক প্রক্রিয়াও মনোবিজ্ঞানের পরিধিভুক্ত। জীবের আচরণ ও মানসিক প্রক্রিয়া জৈবিক ঘটনার পাশাপাশি পারিপার্শ্বিক পরিবেশ দ্বারা প্রভাবিত হয়। তাই মানুষ ও প্রাণীর আচরণ ও মানসিক প্রক্রিয়া সম্পর্কে অনুসন্ধান করতে হলে জৈবিক বিষয়গুলোর পাশাপাশি সামাজিক ঘটনাবলিও বিবেচনা করতে হয়। মানুষ ও প্রাণীর আচরণ ও মানসিক প্রক্রিয়াগুলোর ক্ষেত্রে দৈহিক গঠন, স্নায়ুতন্ত্র, বংশগতি, মস্তিষ্ক, ইন্দ্রিয়, অন্তঃক্ষরা গ্রন্থি ইত্যাদি জৈবিক'বিষয়গুলো যেমন জরুরি; তেমনি সামাজিক রীতিনীতি, প্রথা, সংস্কার ইত্যাদি' সামাজিক বিষয়গুলোও দরকারি। তাই মনোবিজ্ঞানে মানুষ ও প্রাণীর আচরণ ও মানসিক প্রক্রিয়ার বিজ্ঞানসম্মত অধ্যয়নে জৈব-সামাজিক প্রক্রিয়াকে গুরুত্বের সাথেবিবেচনা করা হয়।"
        },
        {
          "label": "ঘ",
          "question": "'ক' ও 'খ' এর তুলনামূলক আলোচনা করো।",
          "explanation": "উদ্দীপকে দৃশ্যকল্প-২ এর 'ক' ও 'খ' অংশটি যথাক্রমে সামগ্রিক আচরণ ও খণ্ডিত আচরণ এবং ঐচ্ছিক আচরণ ও অনৈচ্ছিক আচরণকে নির্দেশ করে। সামগ্রিক ও খণ্ডিত আচরণ বলতে আমাদের আচরণের সামগ্রিক রূপ কিংবা বিচ্ছিন্ন রূপকে নির্দেশ করে। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয় আর খণ্ডিত বা আণবিক আচরণের ক্ষেত্রে আচরণকে ক্ষুদ্র ক্ষুদ্র বা খণ্ডাকারে বিশ্লেষণ করা হয়। যেমন- কোনো নেতার বক্তৃতা দেওয়া হলো সামগ্রিক আচরণ। আবার আমরা যখন বক্তৃতা দেওয়ার ঘটনাকে খণ্ডিত আকারেব্যাখ্যা করি যেমনবক্তার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো এগুলো একেকটি খণ্ডিত আচরণের উদাহরণ। আবার যেসব আচরণ ব্যক্তি সচেতনভাবে করে বা ব্যক্তির ইচ্ছার উপর নির্ভরশীল সেগুলোকে ঐচ্ছিক আচরণ বলে। যেমন- কথা বলা, হাঁটা, খাবার গ্রহণ ইত্যাদি। এগুলো ব্যক্তির ইচ্ছার নিয়ন্ত্রণাধীন বিষয়। অনৈচ্ছিক আচরণ হলো সেসব আচরণ যেগুলো ব্যক্তির নিয়ন্ত্রণের বাইরে। যেমনহৃদযন্ত্রের ক্রিয়া, শ্বাস-প্রশ্বাস, চোখের পলক পড়া ইত্যাদি। মানুষ চাইলেই এগুলো নিয়ন্ত্রণ করতে পারে না। উপরের আলোচনার পরিপ্রেক্ষিতে বলা যায়, সামগ্রিক ও খণ্ডিত আচরণ হলো ব্যক্তির আচরণের সামষ্টিক কিংবা বিচ্ছিন্ন বর্ণনা। অপরদিকে ঐচ্ছিক ও অনৈচ্ছিক আচরণ হলো ইচ্ছার সাথে সম্পর্কিত বিষয় যা মানুষের নিয়ন্ত্রণ কিংবা অনিয়ন্ত্রণের ওপর নির্ভরশীল।"
        }
      ]
    },
    {
      "number": "2",
      "uddipok": "",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "মানবদেহে মেরু স্নায়ুর সংখ্যা কয়টি?",
          "explanation": "মানবদেহে মেরু স্নায়ুর সংখ্যা ৩১ জোড়া।"
        },
        {
          "label": "খ",
          "question": "থ্যালামাসকে রিলে স্টেশন বলা হয় কেন?",
          "explanation": "থ্যালামাসকে রিলে স্টেশন বা সংবাদ প্রেরক যন্ত্র বলা হয়। থ্যালামাস মস্তিষ্কের উপরে অবস্থিত দুই অংশ বিশিষ্ট স্ফীত সম্মুখ মস্তিষ্কের একটি অংশ। তৃতীয় গহ্বরের পাশে অবস্থিত। এটি একটি সংযোগ স্থাপনকারী কেন্দ্র। থ্যালামাস বিভিন্ন ইন্দ্রিয় এবং শরীরের বিভিন্ন স্থান থেকে সংবেদন গ্রহণ করে এবং ঊর্ধ্বতন কেন্দ্রসমূহে তা প্রেরণ করে। তাই থ্যালামাসকে সংবাদ প্রেরক যন্ত্র বা Relay Station বলা হয়।"
        },
        {
          "label": "গ",
          "question": "সংবেদী অঞ্চল 'A' ব্যাখ্যা করো।",
          "explanation": "উদ্দীপকে সংবেদী অঞ্চল Aদ্বারা শিরকুম্ভ অঞ্চলকে বুঝানো হয়েছে। সংবেদী অঞ্চলের ৩টি প্রধান অংশ রয়েছে। যথা- শিরকুম্ভ, শিরনিম্ন ও পশ্চাৎ অংশ। এ সকল অংশ সম্মিলিতভাবে সংবেদী কাজের জন্য দায়ী। শিরকুম্ভ অঞ্চল আমাদের শরীরের সোমাসৃথেটিক ও কাইনেস্থটিক অনুভূতির কাজ করে থাকে। স্পর্শ, চাপ, তাপমাত্রা, ব্যথার অনুভবে ভূমিকা রাখায় এটাকে স্পর্শ কেন্দ্রও বলা হয়। এ অংশটি বিদ্যুৎ প্রবাহের দ্বারা উদ্দীপিত হলে বিভিন্ন ধরনের স্পর্শানুভূতি হয়। মানুষের উন্নত মানসিক ক্ষমতা, যুক্তিবুদ্ধি, ভাষা ও স্মৃতির মূল কেন্দ্র এটি। শিরকুম্ভ মস্তিস্কের সবচেয়ে বাইরের স্তর। আধুনিক জীবনের প্রায় সব জটিল মস্তিস্ফীয় কাজ এ অংশ থেকেই নিয়ন্ত্রিত হয়। পরিশেষে বলা যায়, সংবেদী অঞ্চলের শিরকুম্ভ মানব মস্তিষ্কের সবচেয়ে গুরুত্বপূর্ণ অংশগুলোর একটি।"
        },
        {
          "label": "ঘ",
          "question": "গুরু মস্তিষ্কের 'B' ও 'C' অঞ্চলের কাজের তুলনামূলক বিশ্লেষণ করো।",
          "explanation": "গুরুমস্তিষ্কের 'B' ও 'C' অঞ্চল দ্বারা যথাক্রমে গতি অঞ্চল ও সংযোগ অঞ্চলকে নির্দেশ করে। 'B' অংশের গতি অঞ্চল রোলান্ডো নামক খাঁজের কাছে অবস্থিত, অন্যদিকে 'C' অংশের সংযোগ অঞ্চল গুরুমস্তিষ্কের বিস্তৃত অঞ্চল নিয়ে গঠিত। গতি অঞ্চল চেষ্টীয় কাজের জন্য দায়ী আর সংযোগ অঞ্চল বিভিন্ন ক্রিয়ার অনুষংগ স্থাপনে বিশেষ কার্যকর, তাই একে অনুষংগ এলাকাও বলা হয়। গতি অঞ্চলটিকে বিদ্যুৎবাহ দ্বারা উদ্দীপিত করলে শরীরের অঙ্গ-প্রতঙ্গে নড়া-চড়া লক্ষ করা যায়, অপরদিকে সংযোগ অঞ্চলের ফলেই উচ্চতর মানসিক ক্রিয়া যথা— পর্যবেক্ষণ; শিক্ষণ, চিন্তন, জ্ঞান, স্মৃতি ইত্যাদি সম্ভবপর হয়ে থাকে। আমরা যখন কোনো অঙ্গ সঞ্চালন করি, তখন মস্তিষ্কের গতি অঞ্চলের বিশেষ কোন কেন্দ্র উত্তেজিত হয় এবং এই উত্তেজনায় স্নায়ুপ্রবাহ গতিবাহী স্নায়ুর মাধ্যমে মাংসপেশীতে পৌৗঁছে তাকে সক্রিয় করে তোলে। আর সংযোগ অঞ্চল বিভিন্ন ধরনের জটিল কার্যকলাপ নিয়ন্ত্রণ করে থাকে। আমাদের শরীরে যতগুলো মাংসপেশী আছে গুরুমস্তিষ্কে ততগুলো গতিকেন্দ্র রয়েছে, অন্যদিকে সংযোগ অঞ্চল স্নায়ুপ্রবাহের যোগাযোগ, মিলন এবং সমন্বয় সাধন করে থাকে। পরিশেষে বলা যায়, গুরুমস্তিষ্কের গতি অঞ্চলের মাধ্যমে আমরা শরীরের অঙ্গ-প্রতঙ্গ পরিচালনা করতে পারি এবং সংযোগ অঞ্চল স্নায়প্রবাহের যোগাযোগ ও সমন্বয় সাধন করে থাকি।"
        }
      ]
    },
    {
      "number": "3",
      "uddipok": "দৃশ্যকল্প-১: এবারের আন্তর্জাতিক রোবট অলিম্পিয়াডে চ্যাম্পিয়ন হওয়ার জন্য শিউলি খুবই পরিশ্রম করছে। দৃশ্যকল্প-২: সালমার স্কুলে যাবার পথে অনেকগুলো কুকুর থাকার কারণে সেভয় পায়। এজন্য সে তার মাকে সাথে নিয়ে স্কুলে যেতে চায়। অন্যদিকে সালমার বান্ধবী সেফালি সকালে নাস্তা না খেয়ে স্কুলে আসার কারণে শ্রেণিকক্ষে হঠাৎ অজ্ঞান হয়ে পড়ল।",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "মাতৃত্ব কোন ধরনের প্রেষণা?",
          "explanation": "মাতৃত্ব হলো জৈবিক বা শারীরবৃত্তীয় প্রেষণা।"
        },
        {
          "label": "খ",
          "question": "প্রেষিত আচরণ কীভাবে দেহে ভারসাম্য সৃষ্টি করে?",
          "explanation": "প্রেষিত আচরণ শরীরের অভ্যন্তরে কোন বিঘ্ন ঘটলে বিভিন্ন আচরণ বা প্রক্রিয়ার মাধ্যমে ভারসাম্য সৃষ্টি করে। আমরা শরীরে পানির অভাব হলে পানি পান করে এবং খাদ্যের অভাব হলে খাবার খেয়ে শারীরিক ভারসাম্য বজায় রাখি। আবার শরীরের তাপমাত্রা স্বাভাবিক (৯৮.৪° ফারেনহাইট) থেকে বেড়ে গেলে আমরা প্রচুর ঘামি, ফলে শরীর শীতল হয় এবং কমে গেলে শরীরে কম্পনের মাধ্যমে তাপমাত্রা বেড়ে যায়। অভ্যন্তরীণ এই ভারসাম্য রক্ষার জন্য শরীরের প্রত্যেকটি উপাদান নির্দিষ্ট মাত্রায় থাকা দরকার। প্রেষিত আচরণ এ সকল আচরণের মাধ্যমেই দেহে ভারসাম্য সৃষ্টি করে।"
        },
        {
          "label": "গ",
          "question": "শিউলির মধ্যে সৃষ্ট প্রেষণার বৈশিষ্ট্যগুলো কী কী?",
          "explanation": "শিউলির মধ্যে সামাজিক প্রেয়ণার অন্তর্ভুক্ত কৃতি প্রেষণা লক্ষ করা যায়। কৃতি প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক সে খুব পরিশ্রমী হয় এবং সাফল্যের দ্বার তার জন্য উন্মুক্ত। এই প্রেষণায় সফলতা প্রতিষ্ঠা লাভের প্রাথমিক সোপান বলে মনে করা হয়। সফলতা অর্জন বা প্রতিষ্ঠা লাভের ইচ্ছাই হলো কৃতি প্রেষণা। যে সমাজের জনগণের মধ্যে এ প্রেষণার আধিক্য রয়েছে, সে সমাজ তত উন্নত। দৃশ্যকল্প-১ এ শিউলি আন্তর্জাতিক রোবট অলিম্পিয়াডে চ্যাম্পিয়ন হওয়ার জন্য খুব পরিশ্রম করে যা কৃতি প্রেষণাকে নির্দেশ করে। কারণ শিউলি সফলতা অর্জনের জন্য এই কর্মসম্পাদনে উচ্চমানের তাগিদ দেয়।"
        },
        {
          "label": "ঘ",
          "question": "সালমা এবং সেফালির মধ্যে সৃষ্ট প্রেষণার তুলনামূলক বিশ্লেষণ করো।",
          "explanation": "সালমার মাঝে নিরাপত্তা প্রেষণা এবং সেফালির মধ্যে ক্ষুধা প্রেষণা সৃষ্টি হয়। নিরাপত্তা হলো সামাজিক প্রেষণা এবং ক্ষুধা হলো জৈবিক বা শারীরবৃত্তীয় প্রেষণা। নিরাপত্তার অভাব একটি ভয়জনিত সামাজিক প্রেষণা যা ব্যক্তির জীবন, তার ধনসম্পদ, মান-মর্যাদা,ক্ষমতা, যশ প্রভৃতি হারিয়ে যাবার ভয় থেকে জন্ম নেয়। অপরদিকে ক্ষুধা মৌলিক জৈবিক প্রেষণা জন্মের পর থেকেই মানুষ এর তাড়না অনুভব করে, এ কারণে মানুষ খাদ্য গ্রহণ করে। সুস্থ ও স্বাভাবিক জীবন-যাপনের মূলে রয়েছে নিরাপত্তাবোধ, এই নিরাপত্তা ব্যক্তির জীবন রক্ষার জন্য হতে পারে, সম্পদ রক্ষার জন্য হতে পারে, অথবা গোষ্ঠী-ঐক্য বজায় রাখার জন্যও হতে পারে। অন্যদিকে, যখন আমাদের পাকস্থলী শূন্য হয়ে পড়ে এবং এর পেশীগুলি সংকুচিত হতে থাকে, তখন আমরা ক্ষুধার তাড়না অনুভব করি। পাকস্থলী কেটে বাদ দিলেও প্রাণী ক্ষুধা অনুভব করে। সালমা স্কুলে যাওয়ার সময়ে কিছু কুকুর দেখে ভয় পেয়ে নিরাপত্তার অভাববোধ করে, তাই তার মাকে নিয়ে স্কুলে যায়। ফলে সালমার মাঝে নিরাপত্তা সামাজিক প্রেষণা দেখা যায়। অন্যদিকে সেফালি নাস্তা না খাওয়ার ফলে শ্রেণিকক্ষে অজ্ঞান হয়ে যায়। 'অর্থাৎ' খাবারের অভাবে তার ক্ষুধা জৈবিক বা শারীরবৃত্তীয় প্রেষণা পরিলক্ষিত হয়। পরিশেষে বলা যেতে পারে, সালমা এবং সেফালির মধ্যে সৃষ্ট প্রেষণার মধ্যে উল্লেখযোগ্য পার্থক্য বিদ্যমান"
        }
      ]
    },
    {
      "number": "4",
      "uddipok": "দৃশ্যকল্প-১: গত সপ্তাহে এক দুষ্কৃতিকারী সাইফকে তার বাড়ির গেটের সামনে ছুরিকাঘাত করে। চিকিৎসা শেষে আজ বাড়ি ফেরার সময় গেটটিতে পৌঁছাতেই তাঁর হৃদপিণ্ডের গতি বৃদ্ধি পায়। দৃশ্যকল্প-২: দরিদ্র বলে কিছু সহপাঠী রনি ও জনির সাথে খুবই দুর্ব্য্যবহার করে। রনি প্রচুর পড়াশোনা করে এবং ভালোবাসা দিয়ে সবকিছু জয় করতে চায়। অপরদিকে, জনি খারাপ ছেলেদের সাথে জোট বেধে প্রতিপক্ষের উপর হামলা করে।",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পায় তাকে আবেগ বলে।"
        },
        {
          "label": "খ",
          "question": "মুখভঙ্গির পরিবর্তনকে আবেগের শারীরিক' পরিবর্তন বলা হয় কেন?",
          "explanation": "আবেগ তাড়িত হলে মুখভঙ্গির পরিবর্তন ঘটে। তাই মুখভঙ্গির পরিবর্তনকে আবেগের শারীরিক পরিবর্তন বলা হয়। তীব্র আবেগের সময় মানুষের চক্ষু, নাসিকা, ওষ্ঠ ও কপালসহ মুখমণ্ডলের পরিবর্তন হয়। আর আবেগ হলো প্রাণীর দেহে একটি আলোড়িত অবস্থা যা তার অভিজ্ঞতা, আচরণ ও শারীরিক পরিবর্তনের মাধ্যমে প্রকাশ পায়। আবেগের সৃষ্টি হলে শরীরের অভ্যন্তরে অনেক পরিবর্তন ঘটে, যার একটি প্রকাশ মাধ্যম হলো মুখমণ্ডল। তাই আবেগ তাড়িত হলে মুখমণ্ডলের অভিব্যক্তির পরিবর্তন লক্ষ করা যায়।"
        },
        {
          "label": "গ",
          "question": "সাইফের মধ্যে আবেগের যে ধরনের বহিঃপ্রকাশ ঘটেছে সেই ধরনের আরও দুটি বহিঃপ্রকাশ বর্ণনা করো।",
          "explanation": "সাইফের মধ্যে আবেগকালীন শারীরিক পরিবর্তনের বহিঃপ্রকাশ ঘটেছে। এই ধরনের আরও দুটি বহিঃপ্রকাশ হলো রক্তের চাপ এবং ত্বকের রাসায়নিক তড়িৎ প্রবাহের গতি। সাইফকে তার বাড়ির সামনে ছুড়িকাঘাত করা হয়েছে, তাই সে বাড়িতে পৌছালেই হৃৎপিণ্ডের গতি বৃদ্ধি পায় যা হৃৎপিণ্ডের ক্রিয়াকে নির্দেশ করে। আবেগের সময় হুৎপিন্ডের স্বাভাবিক ক্রিয়া ব্যাহত হয়। এছাড়া আবেগের সময় রক্তের চাপের পরিবর্তন লক্ষ করা যায়। যেমন- লজ্জায় ফর্সা লোকের মুখমণ্ডল লাল হয়ে যায়, আবার ভয়ে ফ্যাকাশে হয়ে যায়। রক্তবাহী নালীর সাহায্যে রক্ত ত্বকের দিকে প্রবাহ এবং রক্ত ত্বক থেকে নিম্নাভিমুখী হওয়ার জন্য এমনটা ঘটে। আবার, আবেগ সৃষ্টির সময় ত্বকের ভেতর রাসায়নিক তড়িৎ প্রবাহের গতি বৃদ্ধি পায়। হাতের তালুতে বা আঙ্গুলের অগ্রভাগে তড়িৎ সঞ্চালক লাগিয়ে রাসায়নিক তড়িৎবাহ পরিমাপ করা যায় এবং আবেগ সম্পর্কে অনুমান করা যায়। তাই বলা যায়, আবেগকালীন শারীরিক প্রকাশ হিসেবে হৃদপিণ্ডের ক্রিয়া, রক্তের চাপ, ত্বকের রাসায়নিক তড়িৎ প্রবাহের গতি বিশেষভাবে উল্লেখযোগ্য।"
        },
        {
          "label": "ঘ",
          "question": "রনি ও জনির মধ্যে যে আচরণগত পরিবর্তন ঘটেছে তার তুলনামূলক বিশ্লেষণ করো।",
          "explanation": "রনির মধ্যে ভালোবাসা এবং জনির মাঝে ক্রোধ আবেগের প্রকাশ ঘটেছে। রনির সহপাঠীরা তার সাথে দুর্ব্যবহার করলেও সে পড়াশোনা এবং ভালোবাসা দিয়ে সবকিছু জয় করতে চায়। রনির মাঝে ভালোবাসা আবেগ দেখা যায়। অন্যদিকে জনি একই পরিস্থিতিতে খারাপ ছেলেদের সাথে জোট বেধে তার সাথে যারা দুর্ব্যবহার করেছে সেই সহপাঠীদের উপর হামলা করে, অর্থাৎ জনির ক্রোধ আবেগের প্রকাশ ঘটেছে। ভালোবাসা মানুষকে মহান করে তোলে। এর সাহায্যে মানুষ পৃথিবীকে জয় করতে পারে। এমনকি পৃথিবীকে স্বর্গে রূপান্তরিত করতে পারে। আর ক্রোধ বা রাগের ফলে ব্যক্তি গালিগালাজ করে, আক্রমণ করে, আশেপাশের বস্তুসমূহে আঘাত করে বা ছুঁড়ে ফেলে দেয়। শিশুরা হাত-পা ছোঁড়াছুড়ি করে, চিৎকার করে, লাফালাফি করে, লাথি মারে আবার কেঁদেও ফেলে। হযরত মুহাম্মদ (স), গৌতম বুদ্ধ, যীশু, শ্রীচৈতন্য, মাদার তেরেসা প্রমুখ মনীষী প্রেম-ভালোবাসা দিয়ে মানুষের মন জয় করে নিয়েছিলেন। ভালোবাসা একে অপরকে মায়ার বন্ধনে আবদ্ধ করে। অন্যদিকে ক্রোধ বরং ঘৃণা, ভেদাভেদ, মনোমালিন্য গড়ে তোলে। এটি একটি ধ্বংসাত্মক আবেগ। সকল ধর্মেই ক্রোধ নিয়ন্ত্রণ করার কথা বলা হয়েছে। পরিশেষে বলা যায়, একই পরিস্থিতি হলেও রনি ভালোবাসা এবং জনি ক্রোধ আবেগের প্রকাশ ঘটায়, যা সম্পূর্ণ বিপরীত আচরণকে নির্দেশ করে।"
        }
      ]
    },
    {
      "number": "5",
      "uddipok": "দৃশ্যকল্প-১:আন্তর্জাতিক শিক্ষা দিবসের এক আলোচনা সভায় আরিফ বলেন, \"অভিজ্ঞতা ও অনুশীলনের ফলে আচরণের যে অপেক্ষাকৃত স্থায়ী পরিবর্তন হয় তা জীবনের জন্য খুবই গুরুত্বপূর্ণ।\" জ্যাকলিনের মতে, \"ব্যক্তি যা করে তাই জীবনের জন্য গুরুত্বপূর্ণ।\" দৃশ্যকল্প-২:লাল বাতি দেখে জহির তার গাড়ি থামিয়ে দেয়।",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "স্মৃতি কী?",
          "explanation": "অতীত অভিজ্ঞতার যথাসম্ভব অবিকল পুনরুৎপাদন করার ক্ষমতাকে স্মৃতি বলে।"
        },
        {
          "label": "খ",
          "question": "শিক্ষণে প্রেষণা গুরুত্বপূর্ণ কেন?",
          "explanation": "প্রেষণা শিক্ষণের একটি গুরুত্বপূর্ণ উপাদান। কারণ এই প্রেষণা বা 'তাগিদ না থাকলে প্রাণী কিছুই শিখত না, ফলে শিক্ষণও অসম্পূর্ণ হতো। যা কিছু মানুষ বা প্রাণীকে কোনো কাজে প্রণোদিত বা চালিত করে তাই প্রেষণা। প্রাণী ক্ষুধার্ত না হলে খাদ্য সংগ্রহের কৌশল শিখত না। ক্ষুধা, তৃষ্ণা, যৌনাকাঙ্ক্ষা, যশলাভের ইচ্ছা প্রভৃতি প্রেষণার উদাহরণ। প্রেষণাকে তাগিদও বলা হয়। তাই প্রেষণা শিক্ষণের একটি অতি প্রয়োজনীয় শর্ত।"
        },
        {
          "label": "গ",
          "question": "জহিরের ক্ষেত্রে শিক্ষণের যে উপাদানটি কাজ করেছে তা ব্যাখ্যা করো।",
          "explanation": "জহিরের ক্ষেত্রে শিক্ষণের উদ্দীপক-প্রতিক্রিয়া সংযোগ উপাদানটি কাজ করেছে। কোনো স্থান বা'কালে দুটি ঘটনার মধ্যে সম্পর্ক বা যোগাযাগ তৈরি হওয়াকে সংযোগ বা অনুষঙ্গ বলে। অনেক সময় দুটি সম্পর্কযুক্ত ঘটনা পাশাপাশি ঘটলে শিক্ষণ ত্বরান্বিত হয়। এই সংযোগ প্রতিরূপটি গুরু মস্তিষ্কের সংযোগী অঞ্চলের মধ্যে অবস্থিত। এর কাজ হচ্ছে উদ্দীপক প্রতিরূপ ও প্রতিক্রিয়া প্রতিরূপের মধ্যে সংযোগ স্থাপন করা। এরূপ সংযোগ মূলত দুই ধরনের হয়ে থাকে। যথা- উদ্দীপক-উদ্দীপক সংযোগ এবং উদ্দীপক-প্রতিক্রিয়া সংযোগ। দৃশ্যকল্প-২ এ জহির লাল বাতি দেখে গাড়ি থামিয়ে দেয়। অর্থাৎ এখানে উদ্দীপক-প্রতিক্রিয়া সংযোগের ক্ষেত্রে উদ্দীপকটি অবিকল একই বা তার কাছাকাছি কোনো উদ্দীপক উপস্থিত হলে নির্দিষ্ট ধরনের প্রতিক্রিয়া সম্পন্ন হতে দেখা যায়। এ ধরনের অনুষঙ্গে উদ্দীপকের সাথে প্রতিক্রিয়া সংযুক্ত হয়। লালবাতি এখানে উদ্দীপক এবং জহিরের গাড়ি থামিয়ে দেওয়া প্রতিক্রিয়া। তাই বলা যায়, জহিরের ক্ষেত্রে শিক্ষণের উদ্দীপকপ্রতিক্রিয়া সংযোগ উপাদানটি কাজ করেছে।"
        },
        {
          "label": "ঘ",
          "question": "আরিফ ও জ্যাকলিন যে'দুটি বিষয়কে গুরুত্ব দিয়েছেন তার তুলনামূলক আলোচনা করো।",
          "explanation": "আরিফ শিক্ষণ এবং জ্যাকলিন কর্মসম্পাদন বিষয়কে গুরুত্ব দিয়েছেন। শিক্ষণ ও কর্মসম্পাদন পরস্পর সম্পর্কযুক্ত হলেও পার্থক্য লক্ষণীয়। আরিফ বলেন, “অভিজ্ঞতা ও অনুশীলনের ফলে আচরণের যে অপেক্ষাকৃত স্থায়ী পরিবর্তন হয় তা জীবনের জন্য খুবই গুরুত্বপূর্ণ।\"- এই বাক্য দ্বারা তিনি শিক্ষণকে নির্দেশ করে। অন্যদিকে জ্যাকলিনের মতে, \"ব্যক্তি যা করে তাই জীবনের জন্য গুরুত্বপূর্ণ।\"- এই বাক্য দ্বারা কর্মসম্পাদনকে নির্দেশ করে। বারবার অনুশীলনের ফলে আচরণের যে দীর্ঘস্থায়ী পরিবর্তন তা হলো শিক্ষণ। অপরদিকে কর্মসম্পাদনের মাধ্যমে আচরণের এই পরিবর্তন পরিমাপ করা যায়। শিক্ষণ হলে অবশ্যই আচরণের পরিবর্তন ঘটবে, আর কর্মসম্পাদন হচ্ছে কোনো ব্যক্তি একটি বিশেষ মুহূর্তেযা করে। শিক্ষণ মূলত অনুশীলন বা অভ্যাসের ফলে হয় কিন্তু শিক্ষণ হলো কি না অথবা কতটুকু শিক্ষণ হলো তা কর্মসম্পাদনের মাধ্যমে পরিমাপ করা যায়। শিক্ষণে আচরণের পরিবর্তন মোটামুটি দীর্ঘস্থায়ী হয়। আর প্রেষণা, আবেগ, আগ্রহ প্রভৃতি কর্মসম্পাদনের উপ প্রভাব 'বিস্তার করে থাকে। শুধু কর্মসম্পাদনের মাধ্যমেই শিক্ষণের বাহ্যিক প্রকাশ ঘটে, অন্যদিকে শিক্ষণের বিভিন্ন পরীক্ষণে যা পরিমাপ করা হয় তা প্রকৃতপক্ষে কর্মসম্পাদন। পরিশেষে বলা যায়, আরিফ ও, জ্যাকলিন যথাক্রমে শিক্ষণ ও কর্ম সম্পাদনকেনির্দেশ করেছেন যা ভিন্ন হলেও পরস্পর সম্পর্কযুক্ত।"
        }
      ]
    },
    {
      "number": "6",
      "uddipok": "দৃশ্যকল্প-১: রাহাত লক্ষ করেন যে, বাসের যেসব যাত্রী ভাড়া দেয়নি সুপারভাইজার তাদের ভুলে না গেলেও যারা ভাড়া দিয়েছে তিনি তাদের দ্রুত ভুলে যায়। দৃশ্যকল্প-২: শফিক, কবিতা শেখার পর একটি রচনা শিখে দেখে যে, কবিতাটি আর মনে করতে পরছে না। অপরদিকে রফিক একটি রচনা শেখার পর কবিতা শিখতে গিয়ে দেখে যে, রচনাটি কবিতা শেখাকে বাধাগ্রস্ত করছে।",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "সুপ্ত শিক্ষণ কাকে বলে?",
          "explanation": "খুব সামান্য প্রেষণায় বা প্রেষণা ব্যতীত যে শিক্ষণ সম্পন্ন হয় এবং যা শিক্ষণের সময় আচরণের মধ্যে পরিলক্ষিত হয় না তাকে সুপ্ত শিক্ষণ বলে।"
        },
        {
          "label": "খ",
          "question": "শিক্ষণকে স্মৃতির উপাদান বলা হয় কেন?",
          "explanation": "শিক্ষণকে স্মৃতির উপাদান বলা হয়। কারণ শিক্ষণ ব্যতীত স্মৃতি অসম্ভব। শিক্ষণ শর্তটিই হচ্ছে স্মৃতির সবচেয়ে গুরুত্বপূর্ণ উপাদান। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষালাভ করতে হয়। অতঃপর তা মস্তিষ্কে ধারণ করার নাম হলো স্মৃতি। অতএব, শিক্ষণ ছাড়া স্মৃতি সংরক্ষণের প্রশ্নই ওঠে না। এজন্যই শিক্ষণকে স্মৃতির সর্বপ্রধান উপাদান বলা হয়।"
        },
        {
          "label": "গ",
          "question": "সুপারভাইজারের বিস্মৃতির কারণ ব্যাখ্যা করো।",
          "explanation": "সুপারভাইজারের বিস্মৃতির কারণ হলো মনোযোগ বা অনুরাগের 'অভাব। আমরা যা কিছু প্রত্যক্ষণ করি তার সব বিষয়ের উপর সমানভাবে মনোযোগ দিতে পারি না। কারণ সব বিষয়ের প্রতি একই সময়ে আমাদের মানসিক সচেতন ক্রিয়াকে নিবিষ্ট করা কখনও সম্ভব হয় না। কাজেই সাধারণত একটি বিষয়ের পরে আর একটি বিষয়ে আমরা মনঃসংযোগ করি। সুতরাং মনোযোগ হলো অসংখ্য বিষয়বস্তুর মধ্যে একটি বিষয়কে নির্বাচন করে তার উপর মানসিক সচেতন ক্রিয়াকে নিবিষ্ট করা। আমরা যদি কোন বিষয় মনোযোগ সহকারে আয়ত্ত করার চেষ্টা না করি অথবা কোনো বিষয়ের প্রতি যদি আমাদের অনুরাগের অভাব থাকে তাহলে সেই বিষয় আমরা অতি সহজেইভুলে যাই। দৃশ্যকল্প-১ এ সুপারভাইজার যারা ভাড়া দিয়েছে তাদের থেকে মনোযোগ সরিয়ে ফেলেন তাই ভুলে যান, আর যারা ভাড়া দেয়নি তাদের প্রতি মনোযোগ দেন, ফলে মনে থাকে। তাই বলা যায়, সুপারভাইজারের বিস্মৃতির কারণ মনোযোগের অভাব।"
        },
        {
          "label": "ঘ",
          "question": "শফিক ও রফিকের বিস্মৃতির কারণ দু'টিতুলনামূলকভাবেবিশ্লেষণ করো।",
          "explanation": "শফিক ও রফিকের বিস্মৃতির কারণ যথাক্রমে অনুশিক্ষণ প্রতিবন্ধকতা এবং পূর্ব-শিক্ষণ প্রতিবন্ধকতা। দৃশ্যকল্প-২-এ শফিক কবিতা শেখার পর একটি রচনা শিখলে কবিতাটি ভুলে যায়, যা অনুশিক্ষণ প্রতিবন্ধকতাকে নির্দেশ করে। এই মতবাদের মূল বিষয় হলো, নতুন বিষয় শিক্ষা করার ফলে আমরা পূর্বে শিক্ষা করা বিষয় ভুলে যাই। অন্যদিকে, রফিক একটি রচনা শেখার পর কবিতা শিখতে গেলে দেখে রচনা কবিতা শেখাকে বাধাগ্রস্ত করছে, যা পূর্বশিক্ষণ প্রতিবন্ধকতাকে নির্দেশ করে। এই মতবাদ অনুযায়ী, পূর্বে শিক্ষণ করা বিষয় পরের শিক্ষণকৃত বিষয়ের ওপর প্রভাব বিস্তার করে। শিক্ষণ ও পুনরুদ্রেকের মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বা পশ্চাদমুখী বাধা বলা হয়। অপরদিকে, পূর্বে শিক্ষণ করা বিষয়ের ফলে পরে শিক্ষণকৃত বিষয়টির কিছু অংশ বিস্মৃত হয়। ফলে পূর্বের শিক্ষণ এক্ষেত্রে প্রতিবন্ধকতা সৃষ্টি করেছে। আর এ ধরনের প্রতিবন্ধকতাই পূর্ব শিক্ষণ প্রতিবন্ধকতা নামে পরিচিত। 'পরিশেষে বলা যায়, অনুশিক্ষণ প্রতিবন্ধকতা এবং পূর্ব শিক্ষণ প্রতিবন্ধকতা বিস্মৃতিরউল্লেখযোগ্য দুটি কারণ,যা স্মৃতি তৈরিকরতে ব্যাঘাত ঘটায়।"
        }
      ]
    },
    {
      "number": "7",
      "uddipok": "দৃশ্যকল্প-১: যদিও যখন-তখন হর্ন বাজানোর শব্দ রায়হান সাহেবের কাছে প্রথম-প্রথম অস্বস্তিকর মনে হলেও, এখন আর সে রকম মনে হয় না। দৃশ্যকল্প-২: বারান্দায় বসে বই পড়ার সময় ছিদ্দিক সাহেব এক ধরনের গন্ধ পেয়ে উঠে দাঁড়ান। পরে বুঝতে পারেন, এটি ভাত পোড়ার গন্ধ।",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "সংবেদন কাকে বলে?",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমনচক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "সংবেদনে উদ্দীপকের স্থায়িত্ব গুরুত্বপূর্ণ কেন?",
          "explanation": "উদ্দীপকের কার্যকরী স্থায়িত্ব সংবেদনের স্থায়িত্ব নির্ধারণ করে থাকে। তাই সংবেদনে উদ্দীপকের স্থায়িত্ব গুরুত্বপূর্ণ। কোনো সংবেদন কতটুকু স্থায়ী হবে তা উদ্দীপকের স্থায়িত্বের ওপর নির্ভর করে। কোনো উদ্দীপক ইন্দ্রিয়ে যত সময় ধরে কার্যরত থাকে এর সংবেদন সাধারণত ঠিক তত সময় ধরেই সম্পন্ন হয়। ফলে উদ্দীপকের কার্যকরী উপস্থিতি ছাড়া সংবেদন সম্পন্ন হতে পারে না। যেমনস্কুল/কলেজ ছুটির ঘণ্টা একটু বেশি সময় ধরে এক নাগাড়ে বাজানো হয়। ফলে সংবেদনেরস্থায়িত্ব বৃদ্ধি পায়।"
        },
        {
          "label": "গ",
          "question": "রায়হান সাহেবের মধ্যে সংবেদনের যে বৈশিষ্ট্যটি প্রকাশ পায় তা ব্যাখ্যা করো।",
          "explanation": "রায়হান সাহেবের মধ্যে সংবেদন সমতার অন্তর্গত শব্দ অভিযোজন বৈশিষ্ট্যটি প্রকাশ পায়। Adaptation এর বাংলা প্রতিশব্দ হচ্ছে সমতা রা অভিযোজন। সমতা বা অভিযোজন অবস্থা পরিবেশগত কারণে আচরণের পরিবর্তনের সাথে সর্ম্পকযুক্ত। আর আচরণের এই পরিবর্তনকেই সংবেদন সমতা বলা হয়। যেমন: রাতে হঠাৎ বিদ্যুৎ চলে গেলে প্রথমে কিছু দেখা না গেলেও পরে ধীরে ধীরে সবই দেখা যায়। উদ্দীপক ও প্রতিক্রিয়ার মধ্যকার এই অভিযোজনই হলো সংবেদন সমতা। প্রচণ্ড হট্টগোলপূর্ণ কক্ষে প্রবেশ করলে প্রথমে কানে তালা লেগে যায়। কিছুক্ষণ পরে শব্দের তীব্রতা আর ততটা বেশি বলে মনে হয় না। শব্দের সাথে অভিযোজন ঘটার ফলেই শব্দ অভিযোজন সংবেদন সমতা সৃষ্টি হয়। দৃশ্যকল্প-১ এ রায়হান সাহেবের কাছে প্রথমে হর্ণ বাজানোর শব্দ অস্বস্তিকর মনে হলেও এখন আর একই রকম লাগছে না। কারণ এখানে শব্দ অভিযোজনের মাধ্যমে সংবেদন সমতা ঘটেছে। তাই বলা যায়, রায়হান সাহেবের মধ্যে, সংবেদনের শব্দ অভিযোজন বৈশিষ্ট্যটি লক্ষণীয়।"
        },
        {
          "label": "ঘ",
          "question": "ছিদ্দিক সাহেবের প্রথম ও দ্বিতীয় প্রতিক্রিয়ার সাথে সংশ্লিষ্ট ধারণা দুটি বিশ্লেষণ করো।",
          "explanation": "ছিদ্দিক সাহেবের প্রথম ও দ্বিতীয় প্রতিক্রিয়া যথাক্রমে সংবেদন এবং প্রত্যক্ষণ। সংবেদন হলো উদ্দীপনার প্রতি প্রাথমিক চেতনা বা বোধ। যেমন: পায়ে পেরেক ফুটলে এই তথ্য সংবেদক স্নায়ুর মাধ্যমে মেরুরজ্জুতে পৌঁছালে আমরা ব্যথার সংবেদন লাভ করি। সংবেদন একটি প্রান্তীয় ও উপস্থাপনমূলক প্রক্রিয়া কিন্তু এটি একটি অসংগঠিত প্রক্রিয়া এবং প্রেষণা ও আশা-আকাঙ্ক্ষার প্রভাব থেকে মুক্ত। সংবেদন অপেক্ষাকৃত নিষ্ক্রিয় ও অনিবার্চনমূলক প্রক্রিয়া। এটি একটি সরল, প্রক্রিয়া এবং শিক্ষার্জিত নয়। এতে বস্তুর গুণ জানা যায় এবং সংবেদীয় স্নায়ু সক্রিয়হয়। দৃশ্যকল্প-২ এ ছিদ্দিক সাহেবের প্রথম প্রতিক্রিয়ায় তিনি বই পড়ার সময় এক ধরনের গন্ধ পান, তবে কিসের গন্ধ বুঝতে পারে না। তাই উদ্দীপনার প্রতি তার এই প্রাথমিক চেতনাকে সংবেদন বলা হয়। অপরদিকে, সংবেদনকে যখন ব্যাখ্যা বা অর্থবোধক করা হয় তখনই তা হয়ে উঠে প্রত্যক্ষণ। প্রত্যক্ষণ একটি কেন্দ্রীয় ও সংগঠিত প্রক্রিয়া যা' একই সাথে উপস্থাপনমূলক ও পুনরুজ্জীবনমূলক প্রক্রিয়া। এটি সক্রিয় এবং নির্বাচনমূলক প্রক্রিয়া। প্রত্যক্ষণ শিক্ষার্জিত ও জটিল প্রক্রিয়া। ফলে গুণ বিশিষ্ট বস্তুকে জানা যায়। দৃশ্যকল্প-২ এ ছিদ্দিক সাহেবের দ্বিতীয় প্রতিক্রিয়াটি হলো প্রত্যক্ষণ। কারণ তিনি প্রথমে গন্ধ পান, কিন্তু পরে তা ভাত পোঁড়ার গন্ধ বুঝতে পারেন। পরিশেষে বলা যায় যে, ছিদ্দিক সাহেবের প্রথমে গন্ধ পাওয়া হলো সংবেদন এবং পরে এটি ভাত পোঁড়ার গন্ধ বুঝতে পারা হলো প্রত্যক্ষণ।"
        }
      ]
    },
    {
      "number": "8",
      "uddipok": "",
      "tag": "MB, Ctg.B, SB 25,MB, CTG.B, SB 25",
      "sub_questions": [
        {
          "label": "ক",
          "question": "মনোযোগ কী?",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ।"
        },
        {
          "label": "খ",
          "question": "মূল্যবোধ কীভাবে মনোযোগকে প্রভাবিত করে?",
          "explanation": "মূল্যবোধ মনোযোগকে বিশেষভাবে প্রভাবিত করে। কারণ মূল্যবোধ মনোযোগের একটি ব্যক্তিনিষ্ঠ শর্ত। ব্যস্তির পারিবারিক, সামাজিক ও ধর্মীয় মূল্যবোধগুলো তার মনোযোগ আকর্ষণে প্রভাব বিস্তার করে। যে সকল লোক অধিক ধার্মিক তারা ধর্ম সংক্রান্ত ঘটনাবলির প্রতি সহজেই মনোযোগী হয়ে থাকে। আবার সংস্কৃতিমনা মূল্যবোধ সম্পন্ন ব্যক্তিরা সাংস্কৃতিক অনুষ্ঠান যেমন নাচ, গান, আবৃত্তি ইত্যাদির প্রতি অধিক মনোযোগী হয়। অর্থাৎ যার যে রকম মূল্যবোধ সে তৎসংক্রান্ত বস্তু বা ঘটনার প্রতি অতি সহজেই মনোযোগী হয়ে পড়ে।"
        },
        {
          "label": "গ",
          "question": "প্রত্যক্ষণ সংগঠনে A' এর যে কোনো তিনটি শর্ত ব্যাখ্যা করো।",
          "explanation": "প্রত্যক্ষণ সংগঠনে 'A' বলতে উদ্দীপক উপাদান বা বস্তুনিষ্ঠ শর্ত নির্দেশ করে। উদ্দীপক উপাদানের তিনটি শর্ত হলো নৈকট্য, সাদৃশ্য ও ধারাবাহিকতা। নৈক্য হিসেবে আমরা যে সকল বস্তু কাছাকাছি সেগুলোকে একত্রে প্রত্যক্ষণ করি। কোনো চিত্রে পাশের দিকে ফোঁটা নিকটে হলে সারি হিসেবে এবং পরপর নিচের দিকে নিকটে হলে স্তম্ভ হিসেবে প্রত্যক্ষণ করি। সাদৃশ্য বলতে বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলোকে প্রত্যক্ষণ করি। কোনো চিত্রে ফোঁটা ও শূন্যকে একত্রে প্রত্যক্ষণ না করে ভিন্নভাবে প্রত্যক্ষণ করি। আর ধারাবাহিকতা প্রত্যক্ষণ সংগঠনে যে রেখাটি বাঁকা পথে চলছে তাকে বাঁকা পথে এবং যে রেখাটি সরল পথে চলছে তাকে সরল পথে চলতে দেখার একটি সহজ প্রবণতা রয়েছে। তাই বলা যায়, প্রত্যক্ষণ সংগঠনে উদ্দীপক উপাদান বা বস্তুনিষ্ঠ শর্তাবলি হিসেবে নৈকট্য, সাদৃশ্য এবং ধারাবাহিকতা বিশেষ ভূমিকা পালন 'করে। এসকল উদ্দীপক ব্যক্তি সহজেই প্রত্যক্ষণ করতে পারে।"
        },
        {
          "label": "ঘ",
          "question": "মনোযোগের 'B' ও 'C' উপাদানের তুলনামূলক আলোচনা করো",
          "explanation": "মনোযোগের 'B'ও 'C' উপাদান বলতে যথাক্রমে বস্তুনিষ্ঠ বা বাহ্যিক শর্তাবলি এবং ব্যক্তিনিষ্ঠবা অভ্যন্তরীণ শর্তাবলিকে নির্দেশ করে। মনোযোগের বস্তুনিষ্ঠ শর্ত বলতে বাইরের জগতের বস্তু বা উদ্দীপক নির্ভর শর্তসমূহ, যা মনোযোগ আকর্ষণ করে সেগুলোকে বোঝায়। অন্যদিকে মনোযোগের ব্যক্তিনিষ্ঠ শর্ত বলতে কতগুলো অভ্যন্তরীণ বা ব্যক্তিগত শর্তকে বোঝায়। বস্তুনিষ্ঠ শর্ত হিসেবে আকার খুব সহজেই আমাদের মনোযোগ আকর্ষণ করে। যেমন: ক্ষুদ্রাকার বস্তুর তুলনায় বড় বস্তু। আর ব্যক্তিনিষ্ঠ শর্তে আবেগ এক গুরুত্বপূর্ণ ভূমিকা, পালন করে। যাকে আমরা ভালবাসি তার সদ্গুণের প্রতি মনোযোগ ধাবিত হয়। বস্তুনিষ্ঠ শর্তাবলি হিসেবে উদ্দীপকের তীব্রতা, গতিশীলতা, পুনরাবৃত্তি, নতুনত্ব, দীর্ঘস্থায়িত্ব, বৈপরীত্য বা বৈসাদৃশ্য ও রঙিন বস্তু বিশেষ উল্লেখযোগ্য। অন্যদিকে ব্যক্তিনিষ্ঠ শর্তাবলি হিসেবে ব্যক্তির অভিজ্ঞতা, আগ্রহ, কামনা, অভ্যাস ও শিক্ষা, মেজাজ ও মনোভাব বিশেষ অবদান রাখে। সামঞ্জস্যহীনতা ও উদ্দীপকের অবস্থান মনোযোগের অন্যতম বস্তুনিষ্ঠ শর্তাবলি। ফেরিওয়ালার খাপছাড়া পোশাক সহজেই আমাদের মনোযোগ কেড়ে নেয়, আবার ম্যাগাজিনের ভিতরের পৃষ্ঠা থেকে কভার পৃষ্ঠা বেশি আকর্ষণীয়। অন্যদিকে, স্বাস্থ্য ও প্রেষণা মনোযোগের অন্যতম ব্যক্তিনিষ্ঠ শর্তাবলি। যেমন: অসুস্থ ব্যক্তি ওষুধ বা ওষুধের বিজ্ঞাপনের প্রতি এবং ক্ষুধার্ত ব্যক্তি খাদ্যের প্রতি বেশি মনোযোগী হয়ে থাকে। বিচ্ছিন্নতা, গোপনীয়তা ও অব-প্রত্যক্ষণ পর্যায়ে দর্শন ব্যক্তির মনোযোগে বস্তুনিষ্ঠ শর্তাবলি হিসেবে কাজ করে, আর ব্যক্তিনিষ্ঠ শর্তাবলি হিসেবে প্রস্তুতি ও প্রত্যাশা, ক্লান্তি ও অবসাদ ও মূল্যবোধ ভূমিকা পালন করে পরিশেষে বলা.যায়, মনোযোগ আকর্ষণে বস্তুনিষ্ঠ ও ব্যক্তিনিষ্ঠ শর্তাবলি বিশেষভাবে উল্লেখযোগ্য। এই দুটি উপাদানের শর্তাবলি বাহ্যিক ও অভ্যন্তরীণ এই দুইভাবে ব্যক্তির মনোযোগ আকর্ষণ করে থাকে।"
        }
      ]
    }
  ]
}