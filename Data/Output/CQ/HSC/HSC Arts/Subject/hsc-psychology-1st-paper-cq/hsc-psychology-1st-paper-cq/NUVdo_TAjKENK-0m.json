{
  "title": "বিএএফ শাহীন কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "শারমিন সকালবেলা পার্কে হাঁটতে বের হয়েছে। একপর্যায়ে দ্রুত হাঁটতে গিয়ে তার হৃদপিণ্ডে ক্রিয়া বেড়ে যায় এতে ক্লান্ত হয়ে সে পার্কে বেঞ্চে বসে কিছুক্ষণ বিশ্রাম নেয় এবং পাশের মহিলার সাথে কথা বলতে থাকে। শারমিন খেয়াল করে মাঠের কোণে একজন সিনিয়র ক্রীড়া শিক্ষক হাত নাড়িয়ে, মাথা দুলিয়ে বক্তব্য দিয়ে উপস্থিত অনেককে ব্যায়াম সম্পর্কে বুঝিয়ে দিচ্ছে। সায়মা ইন্টারনেট থেকে জানতে পারে মানুষ যা করে তার সবই আচরণ। অন্যদিকে লাবিবা টিভি টকশো থেকে জানতে পারে ব্যক্তির কার্যাবলী মস্তিষ্ক দ্বারা নিয়ন্ত্রিত হয় যা শারীরবিজ্ঞানে বিস্তারিত আলোচিত হয়।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সমাজের বিজ্ঞানই হচ্ছে সমাজবিজ্ঞান।"
        },
        {
          "label": "খ",
          "question": "",
          "explanation": "অল্প সংখ্যক দৃষ্টান্ত থেকে সাধারণ মতে উপনীত হওয়াকে সাধারণীকরণ বলে। মনোবিজ্ঞানের গবেষণায় সাধারণীকরণ একটি গুরুত্বপূর্ণ বিষয়। মনোবিজ্ঞানের গবেষণায় গবেষক মানুষ বা প্রাণীর একটি প্রতিনিধিত্বমূলক দলের ওপর গবেষণা করে প্রাপ্ত তথ্যের ভিত্তিতে সব মানুষ বা প্রাণী সম্পর্কে সাধারণ তত্ত্ব বা সূত্র প্রণয়ন করেন। এ কারণে গবেষণায় সাধারণীকরণ গুরুত্বপূর্ণ।"
        },
        {
          "label": "গ",
          "question": "",
          "explanation": "শারমিনের ক্ষেত্রে প্রকাশিত আচরণের ধরণসমূহ হলো ঐচ্ছিক আচরণ, অনৈচ্ছিক আচরণ এবং বাহ্যিক আচরণ। যেসব আচরণ ব্যক্তি সচেতনভাবে করে অর্থাৎ যেসব আচরণ ব্যক্তির ইচ্ছার ওপর নির্ভর করে তাকে ঐচ্ছিক আচরণ বলে। যেমন- কথা বলা, হাঁটা, খাবার খাওয়া ইত্যাদি। অন্যদিকে যেসব আচরণ সংঘটিত হওয়ার পেছনে ব্যক্তির কোনো প্রকার ইচ্ছাশক্তি কাজ করে না তাকে অনৈচ্ছিক আচরণ বলে। যেমন- হৃৎপিন্ডের ক্রিয়া, আগুনে হাত লাগামাত্র হাত সরিয়ে নেওয়া ইত্যাদি। কারণ অনৈচ্ছিক আচরণ ব্যক্তির নিয়ন্ত্রণের বাহিরে হয়। বাইরে থেকে যেসকল আচরণ পর্যবেক্ষণ করা যায় তাকে বাহ্যিক আচরণ বলে। যেমন- কথা বলা, গান গাওয়া, চলাফেরা, হাসা ইত্যাদি বাহ্যিক আচরণ। যেসব আচরণ বাইরে থেকে পর্যবেক্ষণ করা যায় না তাকে অভ্যন্তরীণ আচরণ বলে। যেমন- হৃৎপিন্ডের ক্রিয়া, শ্বাস-প্রশ্বাস, শারীরিক ব্যাথা, মাথাধরা, চিন্তা করা, কবিতার ভাবনা প্রভৃতি। উদ্দীপকে শারমিন সকালবেলা হাঁটতে বের হয়। হঠাৎ হৃদপিন্ডের ক্রিয়া বেড়ে যায় ফলে সে কিছুক্ষণ বিশ্রাম নেয়। তার কাজগুলো আচরণের বিভিন্ন ধরন প্রকাশ করে। যেখানে তার হাঁটতে বের হওয়া ঐচ্ছিক আচরণ, হৃদপিন্ডের ক্রিয়া অনৈচ্ছিক আচরণ; কথা বলা বাহ্যিক আচরণ। সুতরাং বলা যায়, উদ্দীপকের শারমিনের আচরণে উল্লেখিত ধরণগুলো প্রকাশিত হয়।"
        },
        {
          "label": "ঘ",
          "question": "",
          "explanation": "উদ্দীপকে সায়মা ও লাবিবার বিষয়টি হলো আচরণ তথা মনোবিজ্ঞান এবং শারীরবিজ্ঞান। মনোবিজ্ঞান হলো মানুষ ও প্রাণীর আচরণ এবং জ্ঞানীয় প্রক্রিয়ার বিজ্ঞানসম্মত অনুধ্যান। উদ্দীপকের প্রতি সাড়া দেয়ার প্রতিক্রিয়াই হলো আচরণ- যা মনোবিজ্ঞানের আলোচনার বিষয়বস্তু। আর এই আচরণের মূলে রয়েছে শারীরিক ভিত্তি। কোন আচরণের মূলে কোন শারীরিক অঙ্গ-প্রত্যঙ্গ জড়িত বা কোন শরীরবৃত্তীয় ঘটনার সাথে কোন আচরণ জড়িত তা শারীরবৃত্তীয় মনোবিজ্ঞান আলোচনা করে। চক্ষু, কর্ণ, নাসিকা, জিহ্বা ও ত্বক এই পাঁচটি ইন্দ্রিয়ের সাহায্যে আমরা পৃথিবীর যাবতীয় অভিজ্ঞতা লাভ করি। যা আচরণ এবং মানসিক কার্যকলাপ দ্বারা নিয়ন্ত্রিত হয়। মনোবিজ্ঞানের এই পর্যায়ে নিয়ে আসার মূলে রয়েছে শারীরবৃত্তীয় ঘটনাবলি। স্নায়ুতন্ত্র, জৈব রাসায়নিক ঘটনাবলি, শারীরিক গড়ন প্রভৃতি আচরণ ও মানসিক প্রক্রিয়াকে খুবই প্রভাবিত করে সে সকল বিষয়ই মনোবিজ্ঞান অনুধ্যান করে। শারীরবিজ্ঞান যদিও জীবের আচরণ আলোচনা করে তবে এটি শরীরাভ্যন্তরে বিভিন্ন অঙ্গ-প্রতঙ্গ তথা মস্তিষ্ক, পরিপাকতন্ত্র, রক্তসঞ্চালনতন্ত্র, স্নায়ুতন্ত্র, গ্রন্থিতন্ত্র প্রভৃতির সাহায্যে অভ্যন্তরীণ যন্ত্রমণ্ডলীর কাজ নিয়ন্ত্রণ করে। মানব শরীরের সবচেয়ে ক্ষমতাশালী অঙ্গ হচ্ছে মস্তিষ্ক এবং এটি শরীরের বিভিন্ন অঙ্গকে নিয়ন্ত্রণ করে। দর্শন, শ্রবণ, প্রত্যক্ষণ সকল আচরণের জৈবিক ভিত্তির মূলে রয়েছে শারীরবিজ্ঞান। সে জন্যে মনোবিজ্ঞানের আদি ভিত্তি নিহিত রয়েছে শারীরবিজ্ঞানে। পরিশেষে বলা যায়, আচরণ তথা মনোবিজ্ঞান ও শারীরবিজ্ঞান ওতোপ্রতোভাবে সম্পর্কিত। কাজেই শারীরবিজ্ঞান ও মনোবিজ্ঞানের সম্পর্ক খুবই গভীর।"
        }
      ]
    },
    {
      "number": "2",
      "uddipok": "ধনকুবের সিকদার সাহেব শহরে থাকেন। তার গ্রামের লোকের শিক্ষার লক্ষ্যে ১২ বছর পূর্বে একটি স্কুল প্রতিষ্ঠা করেন। কিন্তু শিক্ষার্থী, শিক্ষক এবং যথাযথ শিক্ষার পরিবেশের অভাবে সেটি আজ বৃন্ধ হওয়ার পথে। এদিকে মনোবিজ্ঞানের শিক্ষক মেহজাবিন কবির শিক্ষার্থীদের বললেন, আমরা প্রতিনিয়ত নানা ধরনের কাজ করে থাকি। এসব কাজ আর কিছু নয়, কতগুলি আচরণের সমষ্টি মাত্র। এসব আচরণ নিয়ে আমরা গবেষণাগারে নিয়ন্ত্রিত পরিবেশে পরীক্ষা-নিরীক্ষাও করতে পারি। এসব আচরণ সৃষ্টির অন্তরালে একদিকে রয়েছে শারীরবৃত্তীয় প্রক্রিয়া, যেমন-মস্তিষ্ক, মেরুরজ্জু, গ্রন্থসমূহ, ক্ষুধা-তৃষ্ণা ইত্যাদি। অন্যদিকে রয়েছে সামাজিক প্রক্রিয়া যেমন- সামাজিকরণ, মনোভাব, মূল্যবোধ, সহযোগিতা, প্রতিযোগিতা, নেতৃত্ব ইত্যাদি।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে বিচরণ- এটিই হলো মানসিক কার্যকলাপ।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ অধ্যক্ষের পদক্ষেপগুলো মনোবিজ্ঞানের শিক্ষা মনোবিজ্ঞান শাখায় আলোচিত হয়। মানুষের শিক্ষা সংক্রান্ত আচরণের বিজ্ঞানই হলো শিক্ষা মনোবিজ্ঞান। মনোবিজ্ঞানের এ শাখায় মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ এবং মনোবিজ্ঞানের মূল নীতিসমূহ কীভাবে প্রয়োগ করা যায় সে সম্পর্কে আলোচনা করা হয়। শিক্ষা মনোবিজ্ঞানের কতগুলো লক্ষ্য রয়েছে। যেমন- শিক্ষার্থীর সার্বিক ও সুষম বিকাশ সাধনে সহায়তা করা, উপযোগী পাঠ্যসূচি প্রণয়ন, শিক্ষার কার্যকর পদ্ধতি উদ্ভাবন ও প্রয়োগ এবং শিক্ষার অনুকূল পরিবেশ সৃষ্টির মাধ্যমে শিক্ষার্থীর আচরণে শিক্ষার প্রভাব মূল্যায়ন করা। শিক্ষা মনোবিজ্ঞান শিক্ষক-শিক্ষার্থীর মধ্যকার সম্পর্ক উন্নয়নে দিকনির্দেশনাও প্রদান করে। অর্থাৎ শিক্ষা মনোবিজ্ঞানীরা শিক্ষক-শিক্ষার্থী সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করেন এবং মনোবিজ্ঞানের প্রয়োগের মাধ্যমে শিক্ষাকে কার্যকর করে তোলেন। উদ্দীপকে দৃশ্যকল্প-২ এ 'X' কলেজের অধ্যক্ষ তার প্রতিষ্ঠানের শিক্ষার মান উন্নয়নের জন্য শিক্ষক প্রশিক্ষণ, ছাত্র-শিক্ষক সম্পর্কের উন্নয়ন এবং শিক্ষার অনুকূল পরিবেশ সৃষ্টি করে সাফল্য পান। তার গৃহীত এ পদক্ষেপগুলো শিক্ষা মনোবিজ্ঞানের লক্ষ্য ও কর্মপদ্ধতিকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আচরণ সৃষ্টির জন্য দায়ী প্রক্রিয়াসমূহ বৃদ্ধিতে মনোবিজ্ঞানকে জৈব-সামাজিক বিজ্ঞান বলা হয়। মনোবিজ্ঞানীরা মূলত মানুষের আচরণ ও মানসিক প্রক্রিয়া সম্পর্কে জ্ঞান অনুসন্ধান করেন। এসব ক্ষেত্রে তারা মানুষের জৈবিক ঘটনাবলির সাথে সাথে সামাজিক ঘটনাবলিও বিবেচনায় নেন। মানুষের আচরণ জৈবিক প্রক্রিয়াসমূহের সাথে সাথে সামাজিক প্রক্রিয়াসমূহ দ্বারাও প্রভাবিত হয়। মানুষের দৈহিক ও মানসিক সক্ষমতা নির্ভর করে তার জৈবিক প্রক্রিয়াসমূহ যেমন- স্নায়ুতন্ত্রের কার্যাবলি ও বিভিন্ন অঙ্গ বা তন্ত্রের কার্যকারিতার উপর। আচরণের উপর প্রভাব বিস্তারকারী অন্যান্য জৈবিক প্রক্রিয়াসমূহ হচ্ছে-শারীরিক গঠন, বংশগতি, মস্তিষ্কের কার্যকারিতা, অন্তঃক্ষরা গ্রন্থিসমূহের কার্যকারিতা, ইন্দ্রিয়ের কার্যকারিতা প্রভৃতি। পক্ষান্তরে সামাজিক প্রক্রিয়া, যেমন- সামাজিক রীতি-নীতি, প্রথা, পূর্বসংস্কার, বিভিন্ন সামাজিক প্রতিষ্ঠান প্রভৃতিও মানুষের আচরণ ও মানসিক প্রক্রিয়াকে প্রভাবিত করে। উদ্দীপকে এ মনোবিজ্ঞানের পরিধিভুক্ত বিভিন্ন বিষয়কে নির্দেশ করা হয়েছে। সেগুলোর মধ্যে যথা-আচরণ, মানসিক প্রক্রিয়া এবং জৈব-সামাজিক প্রক্রিয়া উল্লেখযোগ্য। অর্থাৎ, মনোবিজ্ঞানের শিক্ষক শিক্ষার্থীদের বিভিন্ন বিষয়ে কথা বলেন। সেগুলোর আচরণ, মানসিক প্রক্রিয়া, সামাজিক প্রক্রিয়ার দিকগুলো নিয়ে আলোচনা করে। সুতরাং চিহ্নিত স্থানটি জৈব-সামাজিক প্রক্রিয়াকে নির্দেশ করে। মানুষের আচরণ ও মানসিক বিকাশে জৈবিক প্রক্রিযাসমূহের সাথে সাথে সামাজিক প্রক্রিয়াসমূহের গুরুত্ব জৈব-সামাজিক প্রক্রিয়ার আলোচনার মূল বিষয়বস্তু। সুতরাং বলা যায়, মানুষের আচরণ ও মানসিক প্রক্রিয়ার বিজ্ঞানসম্মত অধ্যয়নে জৈব-সামাজিক প্রক্রিয়াসমূহ বিশেষ গুরুত্বের সাথে বিবেচনা করা হয়।"
        }
      ]
    },
    {
      "number": "3",
      "uddipok": "দৈনিক ইনকিলাবের স্বাস্থ্যবিষয়ক পাতায় একদিন স্নায়ুতন্ত্র নিয়ে একটি লেখা প্রকাশিত হয়। হৃদপিণ্ড, রক্তনালি, মসৃণ মাংসপেশি এবং গ্রন্থিসমূহের সাথে সংযুক্ত স্নায়ুতন্ত্র নিয়ে লেখাটিতে গুরুত্বপূর্ণ তথ্য ছাপা হয়। এই লেখাতে উল্লেখ করা হয় এই স্নায়ুতন্ত্র কাজের ক্ষেত্রে কিছুটা স্বয়ংক্রিয় অর্থাৎ এটি অনৈতিক, আস্তরন্দ্রীয় কার্যাবলি নিয়ন্ত্রণ করে, যা স্বাভাবিকভাবে আমরা চিন্তা করি না, যেমন- হৃদস্পন্দনের হার, পরিপাক এবং শ্বাস-প্রশ্বাস।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "গুরুমস্তিষ্কের যে অঞ্চল মানবদেহের সোমাসথেটিক ও কাইনেস্থেটিক অনুভূতির কাজ করে তাকে শিরকৃষ্ণ অঞ্চল বলে।"
        },
        {
          "label": "খ",
          "question": "",
          "explanation": "অনালি গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে তাই এদেরকে অন্তঃক্ষরা গ্রন্থি বলা হয়। আমাদের দেহের অভ্যন্তরে যে সব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, সেসব গ্রন্থিকে অন্তক্ষরা বা অনালি গ্রন্থি বলে। যেমন- পিটুইটারি, থাইরয়েড গ্রন্থি ইত্যাদি।"
        },
        {
          "label": "গ",
          "question": "",
          "explanation": "পত্রিকায় যে স্নায়ুতন্ত্রের তথ্য তুলে ধরা হয়েছে তা হলো স্বয়ংক্রিয় স্নায়ুতন্ত্র। *স্বয়ংক্রিয় স্নায়ুতন্ত্র সে সকল স্নায়ু নিয়ে গঠিত যা হৃৎপিণ্ড, রক্তনালি, মসৃণ মাংসপেশি এবং গ্রন্থিসমূহের সাথে সংযুক্ত। নাম দেখে মনে হয়, স্বয়ংক্রিয় স্নায়ুতন্ত্র একটি পৃথক (স্বশাসিত) তন্ত্র, তবুও প্রকৃতপক্ষে এটি কেন্দ্রীয় স্নায়ুতন্ত্র দ্বারা নিয়ন্ত্রিত হয়। স্বয়ংক্রিয় স্নায়ুতন্ত্র এর কাজের ক্ষেত্রে কিছুটা স্বয়ংক্রিয়। অর্থাৎ এটি অনৈচ্ছিক, আন্তরযন্ত্রীয় কার্যাবলি নিয়ন্ত্রণ করে যা স্বাভাবিকভাবে আমরা চিন্তা করি না, যেমন- হৃদস্পন্দনের হার, পরিপাক এবং শ্বাস-প্রশ্বাস। যখন আমরা আবেগের অভিজ্ঞতা লাভ করি তখন যে শারীরবৃত্তীয় পরিবর্তন ঘটে তার মূলে রয়েছে স্বয়ংক্রিয় স্নায়ুতন্ত্রের ভূমিকা। তীব্র ভয়ের সময় হৃদস্পন্দন বেড়ে যায়, শ্বাস-প্রশ্বাস দ্রুত হয়, রক্তচাপের পরিবর্তন ঘটে। স্বয়ংক্রিয় স্নায়ুতন্ত্রকে দুইভাগে ভাগ করা যায়। যথা: ১. সমবেদী ও ২. পরাসমবেদী।"
        },
        {
          "label": "ঘ",
          "question": "",
          "explanation": "পত্রিকায় প্রকাশিত স্নায়ুতন্ত্রের ভাগগুলো হলো সমবেদী স্নায়ুতন্ত্র ও পরাসমবেদী স্নায়ুতন্ত্র। স্বয়ংক্রিয় স্নায়ুতন্ত্রকে দুই ভাগে ভাগ করা যায়। যথা সমবেদী স্নায়ুতন্ত্র ও পরাসমবেদী স্নায়ুতন্ত্র। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অন্ত, পেশি প্রভৃতিতে গিয়ে পৌঁছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলি হলো-হৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়। শ্বাসযন্ত্রের ক্রিয়া বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি। পরাসমবেদী স্নায়ুতন্ত্র করোটিয় এবং বস্তিদেশীয় স্বয়ংক্রিয় স্নায়ু দ্বারা গঠিত। এর গ্যাংলিয়াগুলো পৃথক পৃথক, শৃঙ্খলাবদ্ধ নয়। একদিকে চক্ষু, লালাগ্রন্থি, হৃৎপিন্ড, পাকস্থলী, অস্ত্র প্রভৃতি উপরিভাগের যন্ত্রগুলোর সাথে এটা সংযুক্ত। অপরদিকে মূত্রনালি, মলনালি এবং যৌনতন্ত্রের সাথে এটা সংযুক্ত। শরীরে শক্তিকে সংরক্ষণ করা এবং একে সঞ্চিত করা পরাসমবেদী স্নায়ুতন্ত্রের অন্যতম প্রধান কাজ। তাছাড়া পরাসমবেদী স্নায়ুতন্ত্র আরো কিছু কার্যাবলি সম্পন্ন করে থাকে। যেমন- হৃৎপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। মল, মূত্র শরীর থেকে বের করতে সহায়তা করে। যৌন গ্রন্থির ক্রিয়ার বৃদ্ধি ঘটায়। চোখের মণিকে ছোট করে।"
        }
      ]
    },
    {
      "number": "4",
      "uddipok": "দৃশ্যকল্প-১: চাকরির সাক্ষাৎকারের সময় সম্পার প্রচুর ঘাম নিঃসৃত হয়, বুক ধড়ফড় করে এবং কন্ঠ রোধ হয়ে আসে। দৃশ্যকল্প-২: রাতুল ও নাবিল অফিসের কাজে ঢাকা হতে চট্টগ্রাম যাচ্ছেন। রাতুল মনে করেন অফিসের কাজ ঠিকমতো করলে তার পদোন্নতিসহ অন্যান্য সুযোগ সুবিধা বৃদ্ধি পাবে, তাই ৭/৮ ঘণ্টা ভ্রমণ শেষে চট্টগ্রাম পৌছে রাতুল অফিসের কাজে ব্যস্ত থাকলেও নাবিল খাবার খেয়ে হোটেলে বিশ্রাম নিচ্ছেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "",
          "explanation": "মানুষ ও প্রাণীর জীবনে প্রেষণা বিভিন্ন স্তরে চক্রাকারে আবর্তিত হয় বলে একটি একটি জীবনব্যাপী প্রক্রিয়া। প্রেষণা শুরু হয় অভাববোধ থেকে। অর্থাৎ প্রথমে শরীরাভ্যন্তরে অভাববোধ দেখা দেয়। ফলে অভাববোধ থেকে উদ্ভূত অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। অতঃপর প্রাণী উদ্দেশ্য সাধনের জন্য বিভিন্ন ধরনের আচরণ করে এবং পরিশেষে তার উদ্দেশ্য সাধন হলে সে বিশ্রাম গ্রহণ করে। পরে আবার একই ঘটনার পুনরাবৃত্তি ঘটতে থাকে। মানুষ ও প্রাণীর জীবনে চক্রাকারে আবর্তিত হওয়া এই ঘটনাকে 'প্রেষণা চক্র' বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ সম্পার ক্ষেত্রে ঘাম নিঃসরণ, হৃৎপিণ্ডের ক্রিয়া ব্যাহত, কণ্ঠস্বরের পরিবর্তনসহ নানা ধরনের শারীরিক পরিবর্তন লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হৃৎপিণ্ডের ক্রিয়া দ্রুত থেকে দ্রুততর হয়। কোনো ব্যক্তি কৃদ্ধ হলে তার চক্ষু রক্তবর্ণ ধারণ করে; আবার বিস্ময়ে চক্ষুর তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কণ্ঠস্বর পরিবর্তিত হয়। অনেক কণ্ঠ বন্ধ হয়ে আসে। উদ্দীপকের সম্পার ক্ষেত্রে দেখা, চাকরির সাক্ষাঃকারের সময়ে তার প্রচুর ঘাম নিঃসৃত হয়, বুক ধড়ফড় করে এবং কণ্ঠ রোধ হয়ে আসে। মূলত এগুলো তীব্র আবেগের কারণে শারীরিক পরিবর্তনের প্রতিক্রিয়া। আবেগকালীন শারীরিক ও মানসিক পরিবর্তন উভয়ই ব্যক্তির জীবনে গভীর ও সুদূরপ্রসারী প্রভাব ফেলে থাকে।"
        },
        {
          "label": "ঘ",
          "question": "",
          "explanation": "প্রদত্ত উদ্দীপকের রাতুল ও নাবিলের মধ্যে যথাক্রমে সামাজিক ও জৈবিক প্রেষণার উপস্থিতি লক্ষ করা যায়, যার মধ্যে সুস্পষ্ট উল্লেখযোগ্য পার্থক্য বিদ্যমান রয়েছে। যে প্রেষণা মানুষের জীবনধারণের জন্য অপরিহার্য নয় এবং সমাজ জীবন থেকে যে প্রেষণার উদ্ভব হয় তাকে সামাজিক প্রেষণা বলে। তবে জীবনধারণের জন্য অপরিহার্য না হলেও সামাজিক প্রেষণা ব্যক্তির জীবনে গুরুত্বপূর্ণ প্রভাব ফেলে থাকে। যুথচারিতা, নিরাপত্তা লাভের অধিকার, খ্যাতি অর্জন, কৃতি প্রেষণা, স্বীকৃতির চাহিদা, ক্ষমতার লিন্সা, পদমর্যাদার চাহিদা প্রভৃতি সামাজিক প্রেষণার অন্যতম উদাহরণ। প্রতিটি মানুষই চায় প্রতিষ্ঠা লাভ করতে। সফলতা অর্জন বা প্রতিষ্ঠা লাভ করার ইচ্ছাই হলো কৃতি প্রেষণা। এই প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে, উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক বর্তমান সে খুব পরিশ্রমী হয় এবং সাফল্যের দ্বার তার জন্য উন্মুক্ত। উদ্দীপকের রাতুল অধিক পরিশ্রমের মাধ্যমে সঠিকভাবে কাজ করে পদোন্নতি ও অন্যান্য সুযোগ-সুবিধা পাওয়ার ইচ্ছা পোষণ করে। তাহলে দেখা যায়, রাতুল-এর মাঝে সামাজিক প্রেষণা বিদ্যমান রয়েছে। প্রদত্ত দৃশ্যকল্প-২ এর শেষাংশের বর্ণনায় দেখা যায়, রাতুল ও নাবিল ঢাকা থেকে চট্টগ্রাম পৌছানোর পর রাতুল অফিসের কাজে ব্যস্ত থাকলেও নাবিলা খাবার খেয়ে হোটেলে বিশ্রাম নেন। এক্ষেত্রে দেখা যায় নাবিলের প্রেষণাটি জৈবিক প্রেষণার অন্তর্ভুক্ত। কেননা ক্ষুধা, নিদ্রা তথা বিশ্রাম, মাতৃত্ব, তৃষ্ণা, যৌন কামনা প্রভৃতি জৈবিক চাহিদার অন্তর্ভুক্ত। ক্ষুধা একটি মৌলিক জৈবিক চাহিদা। যখন আমাদের পাকস্থলি শূন্য হয়ে পড়ে, এর পেশিগুলো সংকুচিত হতে থাকে, তখন আমরা ক্ষুধার তাড়না অনুভব করি। প্রতিটি মানুষ বা প্রাণীর জন্যই ক্ষুধা নিবারণের জন্য খাদ্যগ্রহণ অপরিহার্য। পরিশেষে বলা যায়, রাতুল ও নাবিলের প্রেষণা ভিন্ন প্রকৃতির তবে উভয় প্রেষণাই প্রাণীর জন্য গুরুত্বপূর্ণ।"
        }
      ]
    },
    {
      "number": "5",
      "uddipok": "সাওদা দশম শ্রেণীতে পড়ে। সে পড়াশোনায় আগ্রহী নয়। তার মা বললেন, পরীক্ষায় ভালো ফলাফল করলে তোমাকে আইফোন কিনে দিবো। পরীক্ষার ফলাফল প্রকাশের পর দেখা যায় সাওদা জিপিএ ৫ পেয়েছে। পক্ষান্তরে খাদিজা এসএসসি পরীক্ষার্থী। সে অনেক পড়াশোনা করেও স্মৃতিতে ধরে রাখতে পারছে না। মনোবিজ্ঞান্নে শিক্ষক তাকে বেশ কিছু কৌশল অনুসরণের পরামর্শ দেন। পরীক্ষার ফলাফলে দেখা যায় খাদিজা বেশ ভালো করেছে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "পূর্ব অভিজ্ঞতা ও অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ করে।"
        },
        {
          "label": "খ",
          "question": "",
          "explanation": "শিক্ষণ ব্যতীত স্মৃতি অসম্ভব। কারণ শিক্ষণ স্মৃতির সর্বপ্রথম ও সর্বপ্রধান শর্ত। শিক্ষণ শর্তটিই হচ্ছে স্মৃতির সবচেয়ে গুরুত্বপূর্ণ উপাদান। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষালাভ করতে হয়। অতঃপর তা মস্তিষ্কে ধারণ করার নাম হলো স্মৃতি। অতএব, শিক্ষণ ছাড়া স্মৃতি সংরক্ষণের প্রশ্নই ওঠে না। এজন্যই স্মৃতির জন্য শিক্ষণ অত্যাবশ্যক।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২ এ বর্ণিত শিক্ষণের শর্তটি হলো বলবৃদ্ধি (Reinforcement)। শিক্ষণের ক্ষেত্রে বলবৃদ্ধি একটি গুরুত্বপূর্ণ শর্ত। কারণ বলবৃদ্ধির প্রেক্ষিতে আচরণ গতিশীল হয় এবং সন্তুষ্টি লাভ হয়। নির্দিষ্ট বলবৃদ্ধির মধ্য দিয়ে এই শিখন প্রক্রিয়া সম্পন্ন হয়। বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। যেমন- ক্লাসে শিক্ষার্থীদের সামনে শিক্ষক যে সমস্যার অবতারণা বা উপস্থাপন করেন, সেই প্রশ্নের সমাধানের ক্ষেত্রে শিক্ষার্থীদের যদি প্রশংসা বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই সমাধানে অধিক অগ্রগামী হয়, যা শিখনকে ত্বরান্বিত করে। উদ্দীপকে দৃশ্যকল্প-২ এ দেখা যায়, সরকার গরিব শিশুদের ক্লাসমুখী করার জন্য \"শিক্ষার বিনিময়ে খাদ্য\" প্রকল্প চালু করে। এতে করে ভালো ফল পাওয়া যায়। এ ভালো ফল কিংবা শিক্ষার প্রতি গরিব শিশুদের আগ্রহ সৃষ্টির পেছনে খাদ্য সরবরাহের শর্ত শিক্ষণের বলবৃদ্ধি উপাদানকে নির্দেশ করছে।"
        },
        {
          "label": "ঘ",
          "question": "",
          "explanation": "খাদিজার স্মরণ শক্তি উন্নয়নে শিক্ষক একাধিক কৌশল অনুসরণের পরামর্শ দিয়েছেন। যেগুলোর অনুশীলনের মাধ্যমে সে স্মৃতিশক্তিকে উন্নত করতে পারে। স্মৃতিকে উন্নত করার বিভিন্ন কৌশল রয়েছে। এগুলো অনুসরণ করলে স্মৃতিকে সমৃদ্ধ ও উন্নত করা যায়। যেমন- আবৃত্তির মাধ্যমে পড়া ভালো মুখস্থ হয়। নীরবে পড়ার চেয়ে শব্দযোগে আবৃত্তি করে পড়লে পড়া তাড়াতাড়ি মুখস্থ হয়। এতে চক্ষু, কর্ণ ও মস্তিষ্ক একত্রে কাজ করে বলে দীর্ঘ সময় স্মৃতিতে সংরক্ষিত থাকে। স্মৃতির অন্যতম সহায়ক উপাদান হচ্ছে গভীর মনোযোগ। কোনো কিছু শেখার ও স্মৃতিতে রাখার গুরুত্বপূর্ণ শর্ত মনোযোগ। গভীর মনোযোগ সহকারে অধ্যয়ন করলে কোনো বিষয় ভালোভাবে মুখস্থ হয় এবং বেশ দীর্ঘ সময় স্মৃতিতে বিরাজ করে। এছাড়াও স্মৃতি সহায়ক কৌশল অবলম্বনের মাধ্যমে শেখা যায় এবং তা মনে রাখা সহজ হয়। যেমন- 'Psychology' শব্দটির বানান মনে রাখতে পিসি (Psy) চলো (sholo) যাই (gy) এরকম পদ্ধতি অনুশীলন করা যায়। স্মৃতিকে উন্নত করার আরেকটি বিশেষ কৌশল হলো দৃঢ় সংকল্প। দৃঢ় ইচ্ছাশক্তি ব্যতীত কোনো কিছু শেখাও সম্ভব নয় এবং স্মৃতিতে ধরে রাখাও যায় না। দৃঢ় সংকল্প নিয়ে চেষ্টা করলে সহজেই পড়া আয়ত্ব করা যায়। সার্বিক আলোচনার ভিত্তিতে বলা যায়, স্মৃতি পুরোপুরি ধরে রাখা সম্ভব নয় তবে বিশেষ কিছু কৌশল অবলম্বনের মাধ্যমে আমরা স্মৃতিকে উন্নত করতে পারি।"
        }
      ]
    },
    {
      "number": "6",
      "uddipok": "আবির একাদশ শ্রেণীতে পড়ে। সে কলেজে যাবার পথে ঢাকা-মেডিকেলের অবস্থান দেখতে পায়। এরপর থেকে কেউ ঢাকা মেডিকেল কোথায় জানতে চাইলে আবির সেটা বলতে পারে। আবির খেয়াল করলো যে, কথা বলা, পড়ালেখা করা, পোশাক পরিধান করা প্রভৃতি ক্ষেত্রে আবিরের ছোট বোন আঁচল তার প্রিয় শিক্ষককে অনুসরণ করে। আবির ও আঁচল তাদের শিক্ষককে কোন জটিল বিষয়ে প্রশ্ন করলে তিনি কিছুক্ষণ চিন্তা করে হঠাৎ সমস্যার সমাধান দেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "বুদ্ধিবৃত্তিক শিক্ষণ হলো তথ্য প্রক্রিয়াজাতকরণের মধ্য দিয়ে সংঘটিত পরিবর্তন, যা ব্যক্তি বা প্রাণী তার অভিজ্ঞতা লব্দ ফলাফল থেকে অর্জন করে।"
        },
        {
          "label": "খ",
          "question": "",
          "explanation": "স্মৃতি আমাদের অভিজ্ঞতাগুলোকে সংগঠনের জন্য প্রক্রিয়াজাত করে গ্রহণ করে তাই একে তথ্যের প্রক্রিয়াজাতকরণ বলা হয়। আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। তাদের মতে স্মৃতি একটি সক্রিয় প্রক্রিয়া, যে প্রক্রিয়ায় অভিজ্ঞতাকে শুধু নিষ্ক্রিয়ভাবে গ্রহণ করাকে বোঝায় না, বরং অভিজ্ঞতাগুলোকে সংগঠনের জন্য বিভিন্নভাবে প্রক্রিয়াজাত করা হয়, সংরক্ষণ করা হয় এবং পুনরায় ব্যবহার করার জন্য প্রত্যাহ্বান বা পুনরুদ্রেক করা হয়। 'তথ্যের প্রক্রিয়াজাতকরণ' তত্ত্বানুসারে স্মৃতির প্রক্রিয়া মূলত তিনটি মৌলিক প্রক্রিয়া দ্বারা গঠিত (এটকিন্সন এবং শিফ্রিন, ১৯৬৮)। যথা: ১. সংকেত গ্রহণ (Encoding), ২. সংরক্ষণ (Storage) এবং ৩. প্রত্যাহ্বান (Retrieval or Decoding)।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ জোহা সাহেবের বক্তব্যে বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণ প্রকাশ পেয়েছে। বুদ্ধিবৃত্তিক শিক্ষণের একটি বিশেষ ধারা হলো প্রাসঙ্গিক শিক্ষণ। প্রেষণা ছাড়াই অন্য কোনো অভিজ্ঞতা লার্ভের সময় প্রসঙ্গক্রমে যে শিক্ষণ সম্পন্ন হয় তাকে প্রাসঙ্গিক শিক্ষণ বলে। প্রাসঙ্গিক শিক্ষণের ক্ষেত্রে পুরাতন শিক্ষণকৃত বিষয় সরাসরি প্রকাশ পায়। এ শিক্ষণ খুব সচেতনভাবে সম্পন্ন না হলেও তা আমাদের বৃদ্ধিবৃত্তিতে একটি জ্ঞানীয় ছাপ রেখে যায়। ফলে আমরা প্রয়োজন অনুসারে একে ব্যবহার করতে পারি। যেমন- মিরপুর স্টেডিয়ামে বাংলাদেশ ও ইংল্যান্ডের খেলা দেখতে গিয়ে দুই বন্ধু সুলতান'স ডাইন রেস্টুরেন্টের সাইনবোর্ডটি দেখেছিল। এক্ষেত্রে জানার উদ্দেশ্য না থাকলেও ঘটনাক্রমে রেস্টুরেন্টটির অবস্থান জানা হয়েছিল। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। উদ্দীপকে দৃশ্যকল্প-১ এ মনোবিজ্ঞানের শিক্ষক জোহা সাহেব তার ক্লাসে শিক্ষার্থীদের বলেন, প্রেষণা শিক্ষণের অন্যতম শর্ত হলেও অনেক সময় প্রেষণা ছাড়াই শিক্ষণ সম্পন্ন হয়। সুতরাং বলা যায়, তার এ বক্তব্য প্রাসঙ্গিক শিক্ষণকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে আঁচলের শিক্ষককে অনুসরণ করা হলো অনুকরণ শিক্ষণ এবং শিক্ষকের উত্তরদান হলো পরিজ্ঞানমূলক শিক্ষণ। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু - বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে। অন্যদিকে, সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধান করাকে পরিজ্ঞান বলে। পরিজ্ঞানমূলক। শিক্ষণে শিক্ষার্থী কোনো কিছু শেখার সময় অন্ধের মতো বার বার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ত্ত করে। উদ্দীপকে আঁচল তার প্রিয় শিক্ষককে অনুসরণ করে, তাই তার শিক্ষণ অনুকরণমূলক। আবার, শিক্ষকের সমস্যা অনুধাবন করে তার উত্তর দেয়ার শিক্ষণ হলো পরিজ্ঞানমূলক। সুতরাং, আঁচলের শিক্ষককে অনুসরণ করা এবং শিক্ষকের উত্তর দানের ধরন ভিন্ন ধরনের বুদ্ধিবৃত্তিক শিক্ষণ পদ্ধতি।"
        }
      ]
    },
    {
      "number": "7",
      "uddipok": "আইনিদ দ্বাদশ শ্রেণীর ছাত্র। তার দাদা একজন স্কুল শিক্ষক। সে অজানা অনেক বিষয়ে জানার জন্য স্কুল শিক্ষক দাদার শরণাপন্ন হয়। সে দাদাকে বলে আকাশে চাঁদ নদীর স্বচ্ছ পানিতে অনেক বড় দেখায়। স্বচ্ছ পানিতে দণ্ডায়মান লাঠির পানির নিচের অংশ বাঁকা দেখায়। রসগোল্লা খাওয়ার পর চা পানসে লাগে। দাদা এমন হয় কেন? দাদা বললেন, এসব ঠিকই থাকে, তবে ত্রুটিপূর্ণ ব্যাখ্যায় এমন সব হয়। ইন্দ্রিয় সংবেদন এর ভ্রান্ত ব্যাখ্যা বা ত্রুটিপূর্ণ মূল্যায়নই ভ্রান্ত প্রত্যক্ষণের জন্য দায়ী।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "খুব কম আলোতে কারও দর্শন শক্তির পর্যাক্রমিক বৃদ্ধি বা উন্নতি ঘটলে তাকে অন্ধকার অভিযোজন বলে।"
        },
        {
          "label": "খ",
          "question": "",
          "explanation": "আবেগ ব্যক্তির অভ্যন্তরীণ কারণে সৃষ্ট হয় বলে অর্থাৎ জৈবিক উপাদান হিসেবে প্রত্যক্ষণকে গভীরভাবে প্রভাবিত করে। ব্যক্তির প্রত্যক্ষণ তার আবেগ দ্বারা প্রভাবিত হয়ে থাকে। আবেগের দ্বারা প্রভাবিত হলে ব্যক্তি পক্ষপাত দোষে দুষ্ট হতে পারে। ভাবাবেগের দ্বারা পরিচালিত হলে কালো কুৎসিত রমণীও আকর্ষণীয় বলে মনে হয়। আবার, আবেগের কারণেই সুন্দরী ও গুণবতী রমণীকেও অসুন্দর বলে মনে হবে। আবেগের সময় যা ভালো মনে হয়, আবেগ প্রশমিত হলে তা ভালো নাও লাগতে পারে। এভাবে আবেগ প্রত্যক্ষণকে প্রভাবিত করে থাকে।"
        },
        {
          "label": "গ",
          "question": "",
          "explanation": "উদ্দীপকে আইনিদের প্রশ্নে প্রত্যক্ষণের প্রকৃতি অধ্যাস বা ভ্রান্ত প্রত্যক্ষণ প্রকৃতির। এখানে তার প্রাকৃতিক অধ্যাস, শরীরবৃত্তীয় অধ্যাস লক্ষ করা যায়। প্রাকৃতিক অধ্যাসের কারণে একগ্লাস পানিতে পঞ্চাশ পয়সার মুদ্রা বড় দেখায়। অথবা অর্ধবালতি পানিতে একটি লাঠি স্থাপন করলে লাঠিটিকে বাঁকা দেখায়। উদ্দীপকের আকাশের চাঁদ নদীর স্বচ্ছ পানিতে অনেক বড় দেখায়। প্রাকৃতিক অধ্যাসের কারণে এরকমটি ঘটে। শারীরিক ঘটনার কারণে অধ্যাসের সৃষ্টি হলে তাকে শরীরবৃত্তীয় অধ্যাস বলে। স্বাভাবিক অবস্থায় যিনি চায়ে চিনি ব্যবহার করেন, মিষ্টি খাওয়ার পর ঐ চা তার কাছে পানসে লাগবে। ঠিক এই কারণেই উদ্দীপকের ঘটনায় রসগোল্লা খাওয়ার পর চা পানসে লাগবে। মূলত ভ্রান্ত প্রত্যক্ষণ বা ত্রুটিপূর্ণ মূল্যায়নের কারণেই এরকমটি ঘটে থাকে।"
        },
        {
          "label": "ঘ",
          "question": "",
          "explanation": "উদ্দীপকে আইনিদের প্রত্যক্ষণ এবং অলীক প্রত্যক্ষণ এক নয়, দুটি ভিন্ন ঘটনাকে নির্দেশ করছে। সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে প্রত্যক্ষণ করার নামই হচ্ছে অধ্যাস। অন্যদিকে বাস্তবে কোনো উদ্দীপক নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদী ঘটনা। উদ্দীপকের আইনিদের ঘটনাটি হলো অধ্যাস বা ভ্রান্ত প্রত্যক্ষণ। কারণ এটি চন্দ্র, প্রাকৃতিক এবং শরীরবৃত্তীয় অধ্যাস। এগুলোর বাস্তব ভিত্তি আছে। অন্যদিকে অলীক প্রত্যক্ষণে বাস্তব উদ্দীপক নেই। মস্তিষ্কের বিকৃতির কারণে এটি ঘটে থাকে। সুতরাং বলা যায়, আইনিদের ঘটনা এবং অলীক প্রত্যক্ষণ ঘটনা দুটি ভিন্ন প্রকৃতির।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: আজরিন বেগম একজন স্কুল শিক্ষক। শিশুদের ক্লাসে মন বসাতে তিনি বিভিন্ন কৌশল অবলম্বন করেন। শিশুদের শেখানোর জন্য বোর্ডে বড় বড় করে সেগুলো লিখেন। বিভিন্ন ধরনের রং পেন্সিল ব্যবহার করে বিষয়গুলো শিশুদের সামনে নতুন নতুন কৌশলে বারবার উপস্থাপন করেন। নাজনীন বেগমকে শিশুরা খুব পছন্দ করে ও ভালোবাসে। তিনি শিশুদের একটি বিষয়ে শেখার জন্য আগ্রহী করে তোলেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "",
          "explanation": "পরিবেশগত কারণে আচরণের পরিবর্তনকেই বলা হয় সংবেদন সমতা। বিভিন্ন কারণে বাহ্যিক উদ্দীপকগুলোর হ্রাস-বৃদ্ধি ঘটে। কিন্তু আমাদের ইন্দ্রিয়গুলো উদ্দীপনা গ্রহণের সামঞ্জস্য বজায় রেখে চলে। উদ্দীপক ও প্রতিক্রিয়ার এ সামঞ্জস্য বিধানকেই সংবেদন সমতা বা অভিযোজন বলে।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রত্যক্ষণ সংগঠনের বস্তুনিষ্ঠ উপাদান প্রতিসাম্য, সাদৃশ্য এবং সাধারণ ধর্ম বা বৈশিষ্ট্যকে নির্দেশ করছে। সুষম বা সামঞ্জস্যপূর্ণ বস্তুসকলকে একত্রে প্রত্যক্ষণ করার একটা প্রবণতা রয়েছে। কিন্তু যে সকল বস্তু অসম বা অসামঞ্জস্য সেগুলো একত্রে প্রত্যক্ষিত হয় না। উপরের দৃশ্যকল্প-১ এ চিত্র 'ক'তে একটি সুষম বস্তু দেখতে পাচ্ছি যে, এটা একটি গাছ। আবার বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। চিত্রে 'খ'তে আমরা ফোঁটা ও শূন্যকে একত্রে প্রত্যক্ষণ না করে ভিন্নভাবে প্রত্যক্ষণ করি।আবার চিত্র 'গ'তে আমরা সাধারণ ধর্ম বা বৈশিষ্ট্য লক্ষ্য করি। সেখানে যেসকল বস্তু বা ঘটনা এক নয়, তবে কতেক বৈশিষ্ট্যের কারণে সেগুলো আমরা একটি দল হিসেবে প্রত্যক্ষণ করি। চিত্র 'গ'তে ক, খ অথবা গ ও ঘ তীর চিহ্নিত রেখাদ্বয় একটি দল হিসেবে প্রত্যক্ষণ করা সহজ। কারণ এরা আকারগত পার্থক্য থাকলেও একই দিকে গতিশীল। সুতরাং বলা যায়, দৃশ্যকল্প-১ এ প্রত্যক্ষণ সংগঠনের তিনটি বস্তুনিষ্ঠ উপাদান লক্ষণীয়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ আজরিন বেগম শিশুদের শিক্ষাদানে মনোযোগের আকার, নতুনত্ব, রঙ্গিন 'বস্তু, পুনরাবৃত্তি কার্যাবলি বিদ্যমান রয়েছে। মনোযোগ আকর্ষণ করার এক গুরুত্বপূর্ণ শর্ত হলো উদ্দীপকের আকার। সাধারণত ক্ষুদ্রকায় বস্তুর তুলনায় বিরাট বস্তু সহজেই আমাদের দৃষ্টি আকর্ষণ করে। উদ্দীপকে আজরিন বেগম শিশুদের শেখানোর বন্য বড় বড় করে বোর্ডে লিখেন। যেন শিশুরা সহজেই বুঝতে পারে। আবার রঙ্গিন বস্তু মনোযোগ আকর্ষণ করে সাদামাটা বস্তুর তুলনায় অনেক বেশি। যার জন্য আজরিন বেগম বিভিন্ন রং ব্যবহার করে বিষয়গুলো শিশুদের সামনে তুলে ধরেন। যা শিশুর মনোযোগ আকর্ষণে গুরুত্বপূর্ণ ভূমিকা পালন করে। অন্যদিকে আজরিন বেগম আরও কিছু নতুন নতুন কৌশল এবং একই বিষয় পুনরাবৃত্তি করেন যাতে শিশুরা সহজেই মনোযোগ আকর্ষণ করতে পারেন। কেননা নতুনত্ব বা বিশেষ বৈশিষ্ট্য মনোযোগ আকর্ষণের এক উল্লেখযোগ্য শর্ত। আবার একই বিষয় যদি পর পর উপস্থাপন করা হয় তবে মনোযোগ খুব সহজেই আকৃষ্ট হয়। যেমন ক্রেতা সাধারণের দৃষ্টি আকর্ষণের জন্য বিজ্ঞাপনদাতা একই পণ্যের প্রচার বার বার চালিয়ে থাকেন। ঠিক তেমনি আজরিন বেগম কৌশলগুলি বার বার উপস্থাপন করেন। পরিশেষে বলা যায়, উদ্দীপকে দৃশ্যকল্প-২ এ আজরিন বেগম ভিন্ন ভিন্ন মনোযোগের বস্তুনিষ্ঠ শর্তাবলীর প্রয়োগ করেন।"
        }
      ]
    }
  ]
}