{
  "title": "রংপুর ক্যান্টনমেন্ট কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: দৃশ্যকল্প-২: সোমা একটি সরকারি প্রাথমিক বিদ্যালয়ের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের উপর জোর দেন। অন্যদিকে মিজানের কোম্পনিতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বেড়েছে।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "কমনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "",
          "explanation": "মানব আচরণ ও কার্যাবলি নিয়ন্ত্রণে জৈবিক ঘটনাবলি ও সামাজিক রীতি-নীতি এবং কৃষ্টির গুরুত্বপূর্ণ ভূমিকার কারণে মনোবিজ্ঞানকে জৈব-সামাজিক বিজ্ঞান বলা হয়। মানুষ ও প্রাণীর আচরণ বিভিন্ন জৈবিক ঘটনাবলির পাশাপাশি তার পারিপার্শ্বিক, পরিবেশ দ্বারাও প্রভাবিত হয়। প্রতিটি মানুষই তার নিজস্ব সামাজিক রীতি-নীতি, কৃষ্টি ও সংস্কৃতির দ্বারা প্রভাবিত হয়। এসব রীতি-নীতি প্রত্যক্ষ ও পরোক্ষভাবে মানুষের আচরণকে নিয়ন্ত্রণ করে। মানুষ ও প্রাণীর আচরণের ওপর জৈবিক ঘটনাবলি ও সামাজিক পরিবেশের এরূপ প্রভাবের কারণেই মনোবিজ্ঞানকে জৈব-সামাজিক বিজ্ঞান বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ 'C' চিহ্নিত যুগটি হলো আধুনিক যুগ। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। কিন্তু আধুনিক যুগে মনোবিজ্ঞানের কার্যাবলি বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রাখে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। উইলহেম উন্ড, উইলিয়াম জেমস্, সিগমুন্ড ফ্রয়েড, আইভান প্যাভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সোমার কাজটি মনোবিজ্ঞানের শিক্ষা মনোবিজ্ঞান শাখায় এবং মিজানের কাজটি মনোবিজ্ঞানের শিল্প ও সাংগঠনিক মনোবিজ্ঞান শাখায় আলোচনা করা হয়। শিক্ষা মনোবিজ্ঞান মনোবিজ্ঞানের একটি অত্যন্ত, গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা, শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা, শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। মনোবিজ্ঞানের অন্য একটি অতীব জরুরি শাখা হলো শিল্প ও সাংগঠনিক মনোবিজ্ঞান। শিল্প কারখানায় উৎপাদন বৃদ্ধিতে সহায়তা করার জন্য মনোবিজ্ঞানের এ শাখার উদ্ভব হয়েছে। শিল্প কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়বস্তু। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি অত্যন্ত ঘনিষ্ঠভাবে জড়িত। দৃশ্যকল্প-২ এর সোমা একটি সরকারি প্রাথমিক বিদ্যালয়ের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের ওপর জোর দেন। মূলত শিক্ষা মনোবিজ্ঞানের তিনটি প্রধান উপাদান হলো- শিক্ষার্থী, শিক্ষক ও শিক্ষা পরিবেশ। তাই উদ্দীপকের সোমার কাজটি শিক্ষা মনোবিজ্ঞানের আলোচনার অন্তর্ভুক্ত। অন্যদিকে মিজানের কোম্পানিতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বৃদ্ধি পেয়েছে। তাই বলা যায়, মিজানের কোম্পানিতে শিল্প ও সাংগঠনিক মনোবিজ্ঞানের যথাযথ প্রয়োগ ঘটেছে"
        }
      ]
    },
    {
      "number": "2",
      "uddipok": "দৃশ্যকল্প-১: লতা গাড়ির হর্ন শুনে রাস্তা থেকে সরে দোঁড়ালো। দৃশ্যকল্প-২: রাজু, সিয়াম ও শিমুল তিন বন্ধু মিলে কুয়াকাটা বেড়াতে যায়। শিমুল রাতে একাকী হোটেল থেকে বেড়িয়ে সামনের রাস্তায় হাঁটাহাটি করছিল। হঠাৎ তার চোখে পড়ে একটি মেয়েকে একদল ছেলে বিরক্ত করছে। শিমুল প্রচন্ড রেগে যায় এবং জীবনের ঝুকি নিয়ে মেয়েটিকে রক্ষা করে। খবর পেয়ে তার দুই বন্ধু রাজু ও সিয়াম দৌড়ে এসে দেখে শিমুল সেখানে বসে আছে। তার বুক ধড়ফড় করছে এবং শরীর থেকে ঘাম ঝরছে। বন্ধুরা শিমুলকে নিকটস্থ ডাক্তারের কাছে নিয়ে যায়। ডাক্তার শিমুল পরীক্ষা করে বিশ্রাম নিতে বলেন। এক ঘণ্টা পর শিমুল স্বাভিাবিক হলে তারা হোটেলে ফিরে আসে।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "একটি স্নায়ুকোষের সাথে আরেকটি স্নায়ুকোষের সংযোগস্থলকে সন্নিকর্ষ বলে।"
        },
        {
          "label": "খ",
          "question": "",
          "explanation": "অন্তঃক্ষরা গ্রন্থিগুলোর মধ্যে পিটুইটারি গ্রন্থি সবচেয়ে গুরুত্বপূর্ণ। পিটুইটারি গ্রন্থির অবস্থান মস্তিষ্কের ঠিক কেন্দ্রস্থলে এবং হাইপোথ্যালামাসের নিচে। এর আকার অত্যন্ত ক্ষুদ্র একটি মটর দানার মতো। এটি অন্যান্য অন্তঃক্ষরা গ্রন্থির উপর বিশেষ প্রভাব বিস্তার করে। বিশেষ করে এড্রিনাল, থাইরয়েড ও যৌন গ্রন্থির ক্ষরণকে নিয়ন্ত্রণ করে বলে একে প্রভু গ্রন্থিও বলা হয়। সমগ্র শরীরের বিভিন্ন কর্মকান্ডে এ গ্রন্থির প্রভাব অত্যন্ত প্রকট।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রদত্ত লতার রাস্তা থেকে লাফ দিয়ে সরে দাঁড়ানোর ঘটনাটি প্রতিবর্তী ক্রিয়াকে নির্দেশ করে। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংঘটিত হয়। স্নায়ুতন্ত্র। প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেক স্নায়ুকোষ একটি ইন্দ্রিয় ও এক বা একাধিক পেশি বা গ্রন্থি অংশগ্রহণ। করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ুপ্রবাহের আকারে মস্তিষ্ক বা মেরুরজ্জুতে নিয়ে যায় এবং সেখানে থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশিতে এসে পৌছলে প্রতিক্রিয়া সৃষ্টি হয়। এটি একটি সহজাত ঘটনা। উদ্দীপকে দেখা যায়, লতা রাস্তায় চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়াল। এটি একটি জটিল প্রতিবর্তী ক্রিয়ার উদাহরণ। যেখানে-একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু অংশগ্রহণ-করে।"
        },
        {
          "label": "ঘ",
          "question": "",
          "explanation": "উদ্দীপকে রাজু ও সিয়ামের দৌড়ে আসার মূলে সমবেদী স্নায়ুতন্ত্র (Sympathetic Nervous System) এবং শিমুলের বিশ্রাম গ্রহণের মূলে পরাসমবেদী স্নায়ুতন্ত্র (Para-Sympathetic Nervous System) কাজ করে। সমবেদী ও পরাসমবেদী স্নায়ুতন্ত্রের কার্যাবলির মধ্যে বেশকিছু পার্থক্য রয়েছে। গুচ্ছাকার ও শৃঙ্খলাকারে 'সাজানো যেসব বক্ষদেশীয় ও কটিদেশীয় স্নায়ুগুলো, স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে বৃদ্ধি করে তাদেরকে সমবেদী স্নায়ুতন্ত্র বলে। অপরপক্ষে গুচ্ছাকার স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে হ্রাস করে ও শৃঙ্খলাকারে সাজানো নয় এমন করোটিক ও নিম্নদেশীয় স্নায়ুগুলোকে পরাসমবেদী স্নায়ুতন্ত্র বলে। বক্ষদেশীয় ও কটিদেশীয় স্বয়ংক্রিয় স্নায়ুসমূহের সমন্বয়ে সমবেদী স্নায়ুতন্ত্র গঠিত। অপরপক্ষে করোটিক ও নিম্নদেশীয় স্বয়ংক্রিয় স্নায়ুসমূহের সমন্বয়ে পরাসমবেদী স্নায়ুতন্ত্র গঠিত। শ্বাস-প্রশ্বাস, হৃদস্পন্দন, দৈহিক শক্তি ও তাপ বৃদ্ধি করলেও, পরিপাক ও অন্ত্রের ক্রিয়াকে হ্রাস করে সমবেদী স্নায়ুতন্ত্র এবং শ্বাস-প্রশ্বাস, হৃদস্পন্দন, দৈহিক শক্তি ও তাপ হ্রাস করলেও, পরিপাক ও অন্ত্রের ক্রিয়াকে বৃদ্ধি করে পরাসমবেদী স্নায়ুতন্ত্র। উদ্দীপকে রাজু ও সিয়ামের দৌড়ে আসা যেহেতু দৈহিক উত্তেজনা বৃদ্ধি করে তাই তা সমবেদী স্নায়ুতন্ত্রের এবং শিমুলের বিশ্রাম যেহেতু তার দৈহিক উত্তাপ হ্রাস করে তাই তা পরাসমবেদী স্নায়ুতন্ত্রের প্রভাব। পরিশেষে বলা যায়, রাজু ও সিয়ামের ক্ষেত্রে পরস্পর দুটি বিপরীতধর্মী স্নায়ুতন্ত্রের বৈশিষ্ট্য লক্ষ করা যায়।"
        }
      ]
    },
    {
      "number": "3",
      "uddipok": "মতি, মিলন, আলিম তিন বন্ধু। মতি পর্যাপ্ত পানি পান করার পরও তার বারবার পিপাসা পায়। তার বহুমূত্র রোগ দেখা গিয়েছে। মিলনের প্রাইয় রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। অন্যদিকে দিনের পর দিন আলিম লম্বা হয়েই চলছে। বন্ধুরা তার শরীরের অতিরিক্ত বৃদ্ধির জন্য হাসাহাসি করে।",
      "tag": "CPSCR 25",
      "sub_questions": [
        {
          "label": "ক",
          "question": "নিউরন কী?",
          "explanation": "স্নায়ুকোষ ও স্নায়ুশাখার মাধ্যমে সংবেদীয় তথ্য আদান-প্রদান তথা বিভিন্ন অঙ্গ-প্রত্যঙ্গের পারস্পরিক সম্পর্ক স্থাপনের পাশ পাশি আচরণ ও মানসিক প্রক্রিয়া নিয়ন্ত্রণকারী কোষকেই নিউরন বলে।"
        },
        {
          "label": "খ",
          "question": "",
          "explanation": "থ্যালামাস বিভিন্ন অঙ্গ থেকে প্রাপ্ত সংবেদী তথ্য গুরুমস্তিষ্কে প্রেরণ করে তাই একে সংবাদ প্রেরক যন্ত্র বলা হয়। থ্যালামাস মস্তিষ্কের তৃতীয় গহ্বরের পাশে অবস্থিত। সকল সংবেদী তথ্য (উদাহরণস্বরূপ- চক্ষু, কর্ণ এবং ত্বক থেকে) থ্যালামাসের মধ্য দিয়ে যায়। থ্যালামাস মস্তিষ্কের অন্যান্য অংশ হতে আগত তথ্যের সমন্বয় সাধন করে এবং লঘু মস্তিষ্ক ও সেতু মস্তিষ্কে পাঠিয়ে দেয়। তাই একে 'সংবাদ প্রেরণ যন্ত্র' বা 'Relay station' বলা হয়।"
        },
        {
          "label": "গ",
          "question": "উদ্দীপকে মতির ক্ষেত্রে কেন হরমোনের প্রভাব রয়েছে? ব্যাখ্যা করো।",
          "explanation": "মতির ক্ষেত্রে প্রভাব বিস্তারকারী হরমোনটি হলো ভেসোপ্রেসিন (Vesoprecin) হরমোন। ভেসোপ্রেসিন হরমোন পিটুইটারি গ্রন্থির পশ্চাৎ অংশ থেকে নিঃসৃত হয়। পিটুইটারি গ্রন্থির পশ্চাৎ অংশ থেকে দুই ধরনের হরমোন নিঃসৃত হয়। একটি হলো ভেসোপ্রেসিন এবং অন্যটি হলো অক্সিটোসিন হরমোন। ভেসোপ্রেসিন হরমোন শরীরের কিডনিতে পানির আনুপাতিক হার বা পানি সঞ্চালনের পরিমাণ নিয়ন্ত্রণ করে। অর্থাৎ ভেসোপ্রেসিন হরমোন শরীরের তরল পদার্থের পরিমাণ নিয়ন্ত্রণ করে। এটি রক্তরসে উপস্থিত শর্করার হারও নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমূত্র রোগ দেখা দেয়। এটি এন্টিডিউরেটিক (Antidiuretic) হরমোন নামেও পরিচিত। উদ্দীপকে মতি পর্যাপ্ত পানি পান করার পরও বার বার পিপাসা পায়। তার বহুমূত্র রোগ দেখা দিয়েছে। অর্থাৎ মিরাজের ক্ষেত্রে প্রভাব বিস্তারকারী হরমোনটি ভেসোপ্রেসিন বা এন্টিডিউরেটিক হরমোনকে নির্দেশ করে।"
        },
        {
          "label": "ঘ",
          "question": "",
          "explanation": "না, মিলন ও আলিমের শারীরিক অসুবিধার জন্য একই হরমোন দায়ী নয়। বরং থাইরয়েড হরমোন ও শরীরবর্ধক হরমোন নামক দুটি ভিন্ন হরমোন দায়ী। থাইরয়েড গ্রন্থি থেকে প্রয়োজনীয় রস বা থাইরয়েড হরমোন নিঃসৃত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম নামক রোগে আক্রান্ত হয়। সুষ্ঠু ও স্বাভাবিকভাবে বেড়ে উঠা এক প্রকার অসম্ভব হয়ে পড়ে। পরিণত বয়সে এই হরমোনের কমতি হলে মিক্সেডেমা নামক রোগের আবির্ভাব ঘটে। এ রোগ হলে রক্তের চাপ কমে যায়, চেহারায় লাবণ্য কমে যায়, কাজে অলসতা দেখা দেয় এবং উদ্যম কমে যায়। আলস্য, ঝিমুনি ভাব, যে কোনো কাজে অনীহা প্রভৃতি উপসর্গ দেখা দেয়। অন্যদিকে, পিটুইটারি গ্রন্থি থেকে নিঃসৃত শরীরবর্ধক হরমোন শারীরিক বৃদ্ধিতে সহায়তা করে। এ হরমোন প্রয়োজনের অতিরিক্ত ক্ষরিত হলে শরীরের অতি বৃদ্ধি ঘটে এবং মানুষ দৈত্যের আকৃতির হয়। এতে একটি অল্প বয়স্ক কিশোরকেও ৬ থেকে ৮ ফুট লম্বা একটা দৈত্য বলে মনে হয়। এ ধরনের মানুষকে পিটুইটারী দৈত্য বলে। আবার এ হরমোনের ক্ষরণ কম হলে দেহ খর্বাকৃতির হয় যাকে পিটুইটারী বামন বলে। উদ্দীপকে মিলনের প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। তার এসব শারীরিক অসুবিধা থাইরয়েড হরমোনের কমতির কারণে হয়। এ সমস্যাগুলো মিক্সেডেমা নামক রোগের কারণে হয়। অন্যদিকে, আলিম দিনের পর দিন লম্বা হয়েই চলেছে। তাকে পিটুইটারি দৈত্য বলা যায় এবং এ সমস্যাটি পিটুইটারি গ্রন্থির সম্মুখ অংশ থেকে নিঃসৃত শরীরবর্ধক হরমোনের অতিরিক্ত ক্ষরণের কারণে হয়। পরিশেষে বলা যায়, হরমোন নামক রাসায়নিক পদার্থ আমাদের শারীরিক সঠিক বৃদ্ধি এবং সুস্থতার জন্য আবশ্যকীয় উপাদান। তবে প্রয়োজনের তুলনায় কম বা বেশি ক্ষরণ হলে এই হরমোনই নানা ধরনের শারীরিক জটিলতা সৃষ্টি করে।"
        }
      ]
    },
    {
      "number": "4",
      "uddipok": "খবরের কাগজে ও টেলিভিশনে কয়েকজন ছাত্রীর উপর বখাটের হামরার খবরে আতঙ্কিত মিসেস জামান তার মেয়ে আশাকে কোথাও একা যেতে দেন না। সাথে করে কলেজে আনা নেওয়া করেন। কলেজের নবীনবরণ অনুষ্ঠানে নবীনদের উদ্দেশ্যে কিছু বলার জন্য আশা মাইক্রোফোনের সামনে দাঁড়ালে তার শ্বাস প্রশ্বাস এবং হৃদপিণ্ডের গতি বৃদ্ধি পায় এবং সে ঘামতে থাকে।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "যা কিছু মানুষ বা প্রাণীকে কোনো অভাববোধের চাপ ও তাড়নার পরিস্থিতি বা পরিবেশ উপযোগী প্রতিক্রিয়ায় সক্রিয় করে লক্ষ্য অর্জনের প্রেরণা যোগায় তাই প্রেষণা।"
        },
        {
          "label": "খ",
          "question": "",
          "explanation": "অনুভূতি এবং আবেগ এক নয়। আবেগ হচ্ছে অনুভূতির একটা প্রকাশমান অবস্থা। 1 আবেগ একটি মনোদৈহিক অবস্থা যেখানে শারীরিক প্রকাশ তীব্র থাকে। অন্যদিকে অনুভূতি সম্পূর্ণভাবে মানসিক প্রক্রিয়া। আবেগ হচ্ছে উদ্দীপকের সাহায্যে প্রাণীর মধ্যে যে আলোড়ন সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায়। অপরদিকে অনুভূতি হলো নিতান্ত ব্যক্তিগত নিষ্ক্রিয় মানসিক অবস্থা যা অনুভবকারীর মনে উত্তেজনা বা অসাড়তা সৃষ্টি করে এবং যা সুখকর কিংবা দুঃখজনক। তাই বলা যায়, অনুভূতি ও আবেগ এক নয়।"
        },
        {
          "label": "গ",
          "question": "",
          "explanation": "নবীনবরণ অনুষ্ঠানে আমার শ্বাস-প্রশ্বাস, হৃদপিণ্ডের গতি বৃদ্ধি এবং ঘামতে থাকার মাধ্যমে আবেগকালীন শারীরিক প্রকাশ ঘটেছে। কোনো বিশেষ আবেগময় দ্বন্দ্বে হয়তো আমাদের দম ফুরিয়ে যায়। আবার বিশেষ কোনো দুঃখের মুহূর্তে দীর্ঘশ্বাস ফেলি অথবা ক্রুদ্ধ হলে শ্বাস-প্রশ্বাসের গতি বেড়ে যায়। আবেগের সময় হৃদপিণ্ডের স্বাভাবিক ক্রিয়া ব্যাহত' হয়। ভয়ে আমাদের বুক ধড়ফড় করে। অর্থাৎ আবেগের সময় হৃদপিণ্ডের ক্রিয়া দ্রুত থেকে দ্রুততর হয়। আশার শারীরিক পরিবর্তনের পেছনে এসকল কারণ কাজ করেছে। 'উক্ত পরিবর্তনগুলো ছাড়াও অন্যান্য আবেগকালীন শারীরিক পরিবর্তন রয়েছে। যেমন- রক্তের চাপের পরিবর্তন, ত্বকের রাসায়নিক তড়িৎ প্রবাহের গতি, চোখের তারার পরিবর্তন, লালা ক্ষরণ, মাংসপেশীর কঠিনতাপ্রাপ্তি ও কম্পন, লোমের প্রতিক্রিয়া, পাকাশয়ের ক্রিয়া, রক্তের উপাদানের পরিবর্তন, মুখমণ্ডলের অভিব্যক্তির শারীরিক পরিবর্তন পরিলক্ষিত করা যায়।"
        },
        {
          "label": "ঘ",
          "question": "",
          "explanation": "মিসেস জামানের ক্ষেত্রে সৃষ্টি প্রেষণা সামাজিক প্রেষণা। সামাজিক প্রেষণা তৈরি হয় সমাজ জীবন থেকে, যেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়। আর এই সামাজিক প্রেষণার অন্যতম দিক হলো নিরাপত্তা লাভ। নিরাপত্তার অভাব একটি ভয়জনিত সামাজিক প্রেষণা। ব্যক্তির নিজের জীবন, ধনসম্পদ, মান-মর্যাদা প্রভৃতি হারিয়ে যাবার ভয় থেকেই জন্ম নেয় নিরাপত্তার অভাববোধ। বর্তমান যুগে আমরা সর্বদাই নিরাপত্তার অভাব অনুভব করছি। চোর ডাকাতের ভয়ে ধনীকে সবসময় দুশ্চিন্তায় থাকতে হয়। সুস্থ ও স্বাভাবিক জীবন সকলেরই কাম্য। নিরাপত্তাহীনতা ব্যক্তিকে সব সময় উদ্বিগ্ন করে তোলে। ফলে ব্যক্তিগত জীবনে যেসব সুখ শান্তি বিনষ্ট হয়, তেমনি সামাজিক জীবনে দেখা দেয় অস্থিরতা। আর এ সকল কিছুর মূলে রয়েছে সামাজিক নিরাপত্তার অভাব। তাই বলা যায় যে, নিরাপত্তার অভাব একটি শক্তিশালী সামাজিক প্রেষণা। উদ্দীপকের মিসেস জামান মেয়ে আশাকে একা যেতে দেন না বরং সাথে করে কলেজে আনা নেওয়া করেন। তাই পরিশেষে বলা যায়, মিসেস জামানের ক্ষেত্রে সৃষ্ট প্রেষণা নিরাপত্তার অভাব সামাজিক প্রেষণার অন্তর্ভুক্ত।"
        }
      ]
    },
    {
      "number": "5",
      "uddipok": "কথা যেকোন বিষয় শেখার ব্যাপারে বেশ আগ্রহী। সে পরীক্ষার জন্য কবিতা মুখস্ত করছিল। মুখস্ত করার জন্য সে বারবার পড়ছিল এবং না দেখে ও পড়ছিল। পরীক্ষায় সে কবিতাটিতে পূর্ণ নম্বর পেয়েছিল। আলম সাহেব তার মেয়ে মিতাকে বিজ্ঞান পড়াতে গিয়ে লক্ষ্য করলো সে চর্চার অভাবে অনেক কিছু ভুলে গিয়েছে।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ করে।"
        },
        {
          "label": "খ",
          "question": "",
          "explanation": "আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। 'তথ্যের প্রক্রিয়াজাতকরণ' তত্ত্বানুসারে স্মৃতির প্রক্রিয়া মূলত তিনটি মৌলিক প্রক্রিয়া দ্বারা গঠিত (এটকিনসন এবং শিক্রিন, ১৯৬৮)। যথা: (i) সংকেত গ্রহণ (ii) সংরক্ষণ (iii) প্রত্যাহ্বান। সংকেত গ্রহণের মাধ্যমে বাইরের উদ্দীপক থেকে কোন তথ্য বা সংবাদকে স্মৃতিতে সঞ্চয় করে রাখার উপযোগী করা হয়। সংরক্ষণ হলো এনকোডিং প্রক্রিয়াজাত তথ্যকে দীর্ঘদিন রক্ষণাবেক্ষণ করা। আর প্রত্যাহ্বান প্রক্রিয়ার মাধ্যমে আমরা স্মৃতির তথ্যভান্ডার থেকে প্রয়োজনীয় তথ্য খুঁজে বের করে তা ব্যবহার করি।"
        },
        {
          "label": "গ",
          "question": "",
          "explanation": "উদ্দীপকে কথা কবিতা মুখস্ত করার ক্ষেত্রে 'প্রচেষ্টা' কৌশল অবলম্বন করেছে। শিক্ষণ হচ্ছে এমন একটি জটিল প্রক্রিয়া যার মাধ্যমে প্রাণীর আচরণের অপেক্ষাকৃত স্থায়ী পরিবর্তন সূচিত হয়। শিক্ষণের ক্ষেত্রে অন্যতম একটি উপাদান হচ্ছে প্রচেষ্টা। কোনো কোনো শিক্ষণ একবার প্রচেষ্টাতেই সম্পন্ন হয়। আবার কখনো কখনো বহুবার প্রচেষ্টার প্রয়োজন হয়। বেশিরভাগ ক্ষেত্রেই বহুবার প্রচেষ্টার ফলে শিক্ষণ হয়। তাই শিক্ষণের পরিমাণ নির্ভর করে প্রচেষ্টার ওপর। উদ্দীপকে দেখা যায়, কথা কবিতা মুখস্ত করার জন্য বারবার পড়ছিল এবং না দেখেও পড়ছিল। ফলে সে পরীক্ষায় কবিতাটিতে পূর্ণ নম্বর পেয়েছিল। একটি কাজ বারবার করলে উদ্দীপক ও প্রতিক্রিয়ার মধ্যে সংযোগ স্থাপিত হয়। ফলে কথা বারবার কবিতাটি পড়ে শিখতে সমর্থ হয় যা প্রচেষ্টাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে মিতার বিস্মৃতির কারণ হলো অব্যবহারজনিত স্মৃতির অবক্ষয়। বিস্মৃতির বিভিন্ন কারণ রয়েছে। এর মধ্যে উল্লেখযোগ্য একটি কারণ হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। ফলে আমরা শিক্ষণকৃত অনেক বিষয় ভুলে যাই। অব্যবহারজনিত কারণে বিস্মৃতি হলেও কোনো কোনো ক্ষেত্রে তা পুনর্জাগরিত হয়ে ওঠে। এ জন্য বৃদ্ধ বয়সেও অনেকে ছোটবেলার কথা মনে করতে পারে। আবার দেখা যায় খুব সহজ বিষয়ও আমরা দীর্ঘদিনের চর্চার অভাবে ভুলে যাই। উদ্দীপকে বর্ণিত আলম সাহেব তার মেয়ে মিতাকে বিজ্ঞান পড়াতে গিয়ে দেখে সে চর্চার অভাবে অনেক কিছু ভুলে গিয়েছে। মূলত অব্যবহারজনিত স্মৃতির অবক্ষয়জনিত কারণে এটা হয়ে থাকে।... পরিশেষে বলা যায়, চর্চার অভাবে অর্থাৎ অব্যবহারজনিত স্মৃতির অবক্ষয়ের কারণে মিতার বিস্মৃতি ঘটেছে।"
        }
      ]
    },
    {
      "number": "6",
      "uddipok": "দৃশ্যকল্প-১: সজীব খেয়াল করেছে, কোথাও আগুন লাগলে ধোঁয়া উড়ে, আর গাড়ি চালক সড়কে লাল বাতিল জ্বলতে দেখলে গাড়ি থামিয়ে দেয়। দৃশ্যকল্প-২:",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট তথ্যকে সঠিকভাবে পুনরুৎপাদন করার ক্ষমতাকে বিস্মৃতি বলে।"
        },
        {
          "label": "খ",
          "question": "",
          "explanation": "বলবর্ধক শিক্ষণ প্রক্রিয়াকে শক্তিশালী করে বলে তাকে শিক্ষণের অন্যতম উপাদান বলা হয়। বলবর্ধক বা বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। এর ফলে উদ্দীপক-উদ্দীপক সংযোগ বা উদ্দীপক- প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। ক্ষুধার্ত প্রাণী সঠিক প্রতিক্রিয়া করার পর যদি খাবার না পায় তাহলে সে এই প্রতিক্রিয়াটি আর শিখবে না। তবে বলবর্ধক পেলে উক্ত প্রতিক্রিয়াটি সে আরও বেশি করবে। তাই প্রেষণার উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "",
          "explanation": "দৃশ্যকল্প-১ এ সজীবের দেখা দুটি ঘটনার মধ্যে নিহিত শিক্ষণের শর্তটি হলো সংযোগ বা অনুষঙ্গ। কোনো স্থান বা কালে দুটি ঘটনার মধ্যে সম্পর্ক বা যোগাযাগ তৈরি হওয়াকে সংযোগ বা অনুষঙ্গে বলে। অনেক সময় দুটি সম্পর্কযুক্ত ঘটনা পাশাপাশি ঘটলে শিক্ষণ ত্বরান্বিত হয়। এই সংযোগ প্রতিরূপটি গুরু মস্তিষ্কের সংযোগী অঞ্চলের মধ্যে অবস্থিত। এর কাজ হচ্ছে উদ্দীপক প্রতিরূপ ও প্রতিক্রিয়া প্রতিরূপের মধ্যে সংযোগ স্থাপন করা। এরূপ সংযোগ মূলত দুই ধরনের হয়ে থাকে। যথা- উদ্দীপক-উদ্দীপক সংযোগ এবং উদ্দীপক-প্রতিক্রিয়া সংযোগ। উদ্দীপক-উদ্দীপক সংযোগে একটি উদ্দীপকের সাথে আরেকটি উদ্দীপকের সংযোগ সাধিত হয়। যেমন- দৃশ্যকল্প-১ এ সজীবের দেখা প্রথম ঘটনাটি হলো- কোথাও আগুন লাগলে ধোঁয়া উড়ে। আগুনের সাথে ধোঁয়ার এরূপ সংযোগ পূর্ব অভিজ্ঞতালব্ধ শিক্ষণের ফল। আবার উদ্দীপক-প্রতিক্রিয়া সংযোগের ক্ষেত্রে উদ্দীপকটি অবিকল একই বা তার কাছাকাছি কোনো উদ্দীপক উপস্থিত হলে নির্দিষ্ট ধরনের প্রতিক্রিয়া সম্পন্ন হতে দেখা যায়। যেমন- সজীবের দেখা দ্বিতীয় ঘটনাটি হলো 'চালক সড়কে লালবাতি দেখলে গাড়ি থামিয়ে দেন'। অর্থাৎ এ ধরনের অনুষঙ্গে উদ্দীপকের সাথে প্রতিক্রিয়া সংযুক্ত হয়। পরিশেষে বলা যায়, সব ধরনের শিক্ষণেই কতকগুলো সাধারণ শর্ত বা উপাদান উপস্থিত থাকে। তন্মধ্যে অন্যতম একটি শর্ত হলো সংযোগ বা অনুষঙ্গ যা দৃশ্যকল্প-১ এ নির্দেশিত হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ C ও D দ্বারা স্মৃতির দুটি উপাদান পুনরুদ্রেক ও প্রত্যাভিজ্ঞাকে নির্দেশ করা হয়েছে। স্মৃতিকে বিশ্লেষণ করলে কতগুলো উপাদান পাওয়া যায়। যথা- শিক্ষণ, সংরক্ষণ, পুনরুদ্রেক, প্রত্যাভিজ্ঞা ও স্থান-কাল নির্দেশ। সুতরাং দৃশ্যকল্প-২ এ স্মৃতির উপাদানগুলোকে নির্দেশ করা হয়েছে, যেখানে C ও D যথাক্রমে পুনরুদ্রেক ও প্রত্যাভিজ্ঞাকে নির্দেশ করছে। যা শিক্ষা করা হয়েছে এবং পরে সংরক্ষিত হয়েছে তা যদি পুনরায় ব্যস্ত করা যায় তাহলে আমরা তাকে স্মৃতি বলতে পারি। স্মৃতির প্রমাণ হল পুনরুদ্রেক। মনে সংরক্ষিত অব্যক্ত প্রতিরূপ ব্যস্ত করাকে বলে পুনরুদ্রেক। উদাহরস্বরূপ, একটি কবিতা মুখস্ত করে পরে যথাযথভাবে বলতে পারার নাম পুনরুদ্রেক। যে বিষয়টিকে পূর্বে জানা হয়েছিল, তাই পুনর্বার জ্ঞাত হচ্ছে, এরূপ জ্ঞানকে প্রত্যাভিজ্ঞা বলে। পুনজ্ঞান বা প্রত্যাভিজ্ঞা ছাড়া স্মরণক্রিয়া অসম্পূর্ণ থেকে যায়। হয়ত পূর্বজ্ঞাত বিষয়টি উপস্থাপন করা হল, অথচ তাকে পূর্বজ্ঞাত বলতে চিনতে পারা গেল না। এরূপক্ষেত্রে- পূর্বজ্ঞাত বিষয়ের পুনরুদ্রেক হওয়া বা না হওয়া সমান কথা। তাই প্রত্যাভিজ্ঞা স্মরণের অপরিহার্য অঙ্গ। পরিশেষে বলা যায়, স্মৃতির প্রক্রিয়াটি দীর্ঘস্থায়ী হওয়ায় এর বিভিন্ন ধাপ রয়েছে যা স্মৃতির উপাদানসমূহকে নির্দেশ করে।"
        }
      ]
    },
    {
      "number": "7",
      "uddipok": "রাহা, রুমা ও বেলী সমুদ্রতীরে বেড়াতে গিয়েছে। সৈকতে কিছু ছেলে বল খেলছে। রাহার দৃষ্টি বলের দিকে। কিন্তু সাইরেনের শব্দে সে সমুদ্র জাহাজের দিকে তাকাল। অন্যদিকে, রুমা সমুদ্রতীরের ঝাঁউগাছ, বিভিন্ন রঙের ফেস্টুন ও হাতি বিমোহিত করছে। কিন্তু বেলী সৈকতের দোকানগুলো দেখছে। কারণ তার জামা ও পুঁতির মালা কিনতে হবে।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন-চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "",
          "explanation": "আবেগ ব্যক্তির অভ্যন্তরীণ কারণে সৃষ্ট হয় বলে অর্থাৎ জৈবিক উপাদান হিসেবে প্রত্যক্ষণকে গভীরভাবে প্রভাবিত করে। ব্যক্তির প্রত্যক্ষণ তার আবেগ দ্বারা প্রভাবিত হয়ে থাকে। আবেগের দ্বারা প্রভাবিত হলে ব্যক্তি পক্ষপাত দোষে দুষ্ট হতে পারে। ভাবাবেগের দ্বারা পরিচালিত হলে কালো কুৎসিত রমণীও আকর্ষণীয় বলে মনে হয়। আবার, আবেগের কারণেই সুন্দরী ও গুণবতী রমণীকেও অসুন্দর বলে মনে হতে পারে এবং ঐরমণীর সাথে সম্পর্কযুক্ত সকলকেই খারাপ বলে মনে হবে। আবেগের সময় যা ভালো মনে হয়, আবেগ প্রশমিত হলে তা ভালো নাও লাগতে পারে। এভাবে আবেগ প্রত্যক্ষণকে, প্রভাবিত করে থাকে।"
        },
        {
          "label": "গ",
          "question": "",
          "explanation": "উদ্দীপকে রাহার মধ্যে মনোযোগের নির্বাচনধর্মীতা, পরিবর্তনশীলতা এবং প্রান্ত ও কেন্দ্র বৈশিষ্ট্যসমূহ ফুটে উঠেছে। আমাদের মনোযোগ' সর্বদাই নির্বাচনধর্মী। একই সময়ে একই স্থানে একাধিক জিনিস থাকলেও যে জিনিসটি বেশি আকর্ষণীয় তাকেই আমরা নির্বাচন করে থাকি। যেমন- ঝলমলে সুসজ্জিত কোনো মঞ্চে বিভিন্ন নেতৃবৃন্দ উপবিষ্ট আছেন; কিন্তু যখন প্রধান নেতা আসেন এবং বক্তব্য রাখেন তখন সবকিছু বাদ দিয়ে আমরা তার বক্তব্য শুনে থাকি। একসাথে বহুসংখ্যক উদ্দীপক আমাদের গ্রাহক ইন্দ্রিয়ে আঘাত করে। তখন যে বস্তুটি আমাদের মনোযোগ আকর্ষণ করে সেটি কেন্দ্রে থাকে আর বাকি সকল উদ্দীপকের অবস্থান থাকে আমাদের মনোযোগের প্রান্তে। দৃশ্যমান উদ্দীপকের বর্ণনা থেকে দেখতে পাই, রাহা সমুদ্রতীরে বেড়াতে গিয়ে লক্ষ করে কিছু ছেলে বল খেলছে। বাহার দৃষ্টি বলের দিকে। সেক্ষেত্রে রাহার মনোযোগের পরিবর্তনশীলতা ফুটে উঠেছে তা বলা যায়, কেননা, খেলা চলাকালীন বল খুব দ্রুত একজনের পা থেকে অন্যজনের পায়ে চলে যায়। বল যখন যার পায়ে থাকে তার প্রতি আমরা মনোযোগ দেই। বলের অবস্থান পরিবর্তনের সাথে সাথে আমাদের মনোযোগও পরিবর্তিত হয়। উদ্দীপকের রাহার ক্ষেত্রে দেখা যায়, সমুদ্রতীরে অনেক ঘটনার মধ্যে সে খেলা দেখাকে পছন্দ করে। এটা হলো তার নির্বাচনধর্মীতা। খেলা দেখার সময়ে শুধু বলের সাথে তার চোখ থাকে এবং অন্যান্য খেলোয়াড় ও দর্শক থাকে মনোযোগ থেকে দূরে। একে বলে মনোযোগের কেন্দ্র ও প্রান্ত। রাহার ক্ষেত্রে মনোযোগের নির্বাচনধর্মীতার কেন্দ্র ও প্রান্ত এবং পরিবর্তনশীলতার বৈশিষ্ট্য ফুটে উঠেছে। বল খেলা দেখার সময়ে সাইরেনের শব্দে সমুদ্রের জাহাজের দিকে লক্ষ্য করা রাহার, মনোযোগ পরিবর্তনের অন্যতম উদাহরণ।"
        },
        {
          "label": "ঘ",
          "question": "",
          "explanation": "বুমার মধ্যে আকার, নতুনত্ব, রঙিন বস্তু এবং বেলীর মধ্যে আগ্রহ ও প্রেষণার মতো মনোযোগের গুরুত্বপূর্ণ কিছু শর্তাবলি বিদ্যমান রয়েছে। নতুনত্ব তথা যে কোনো নতুন পরিবেশ আমাদের মনোযোগকে গভীরভাবে প্রভাবিত করে। আবার কোনো বস্তু বা প্রাণীর আকারও আমাদের মনোযোগ আকর্ষণের মূল কারণ হয়ে দাঁড়ায়। যেমন- একদল গরুর মাঝে একটি বিশাল আকৃতির হাতি থাকলে তা সহজেই আমাদের মনোযোগ আকর্ষণ করে। এছাড়া রঙিন বস্তুর আমাদের মনোযোগ আকর্ষণের তীব্র ক্ষমতা রয়েছে। এজন্য রাস্তার ট্রাফিক সিগনালের লালবাতি অনেকদূর থেকে দেখা যায়। উদ্দীপকের রুমাকে সমুদ্র তীরের ঝাউগাছ, বিভিন্ন রঙের ফেস্টুন ও হাতি বিমোহিত করেছে। এখানে ঝাউগাছ পরিবেশের নতুনত্ব সৃষ্টি করে। বিভিন্ন রঙের ফেস্টুন রঙিন বস্তু হিসেবে এবং বিশাল আকৃতির হাতি তার আকারের মাধ্যমে রুমার মনোযোগ আকর্ষণ করেছে। উদ্দীপকের দিকে লক্ষ করলে দেখা যায়, বেলী সমুদ্র সৈকতের দোকানগুলো মনোযোগ দিয়ে দেখছে। কারণ তার জামা ও পুঁতির মালা কিনতে হবে। এক্ষেত্রে বেলীর আগ্রহ ও প্রেষণা তার মনোযোগ আকর্ষণ করেছে। কেননা, যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়াপ্রেমী ব্যক্তি খেলার খবর দেখেন, আর ব্যবসায়ী দেখেন দ্রব্যের বাজার দর। আবার, যার তৃষ্ণা পায় সে তৃষ্ণা মেটাবার পানি খুঁজে, খাবার নয়। একইভাবে বেলীর ইচ্ছা ছিল সমুদ্র পাড়ে দোকান থেকে জামা এবং পুঁথি কেনার । এজন্য সে আগ্রহ সহকারে দোকানগুলো দেখছে। বেলীর ক্ষেত্রে মনোযোগের আগ্রহ ও প্রেষণা শর্ত কাজ করছে। পরিশেষে বলা যায়, উদ্দীপকের রুমা ও বেলীর মনোযোগের ক্ষেত্রে ভিন্ন ভিন্ন শর্ত কাজ করেছে।"
        }
      ]
    },
    {
      "number": "8",
      "uddipok": "দৃশ্যকল্প-১: প্রত্যক্ষণ ইন্দ্রিয় নির্ভর অন্য একটি মানসিক প্রক্রিয়ার উপর নির্ভরশীল। এই মানসিক প্রক্রিয়াটিকে প্রত্যক্ষণের আবশ্যিক পূর্বশর্ত বলা হয়। দৃশ্যকল্প-২: কাজল মামার সাথে কুয়াকাটায় বেড়াতে গেল। সমুদ্রসৈকতে ভ্রমণের সময় হঠাৎ একটা দড়ি দেখে সে ভয়ে সাপ বলে চিৎকার করলো।",
      "tag": "CPSCR 25",
      "sub_questions": [
        {
          "label": "ক",
          "question": "",
          "explanation": "কোনো বিষয়ের প্রতি ইন্দ্রিয়সমূহকে নিয়োজিত করাকে মনোযোগ বলে।"
        },
        {
          "label": "খ",
          "question": "",
          "explanation": "অলীক বীক্ষণ বিকৃত মস্তিষ্ক ও অস্বাভাবিক মানসিকতাসম্পন্ন লোকদের ক্ষেত্রে ঘটে থাকে। অলীক বীক্ষণ হলো এমন প্রত্যক্ষণীয় অভিজ্ঞতা যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা হয়ে থাকে। উদাহরণস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেস্থানে কোনো মহিলার অস্তিত্ব নেই।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-২ এ কাজলের প্রত্যক্ষণের প্রকৃতি অধ্যাস বা ভ্রান্ত প্রত্যক্ষণ প্রকৃতির। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস, প্রাকৃতিক অধ্যাস এবং মনস্তাত্ত্বিক অধ্যাস ইত্যাদি। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায়। ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয়সাধনে ব্যর্থ সংবেদীয় ও মানসিক প্রক্রিয়ায় একটি ত্রুটিপূর্ণ ব্যাখ্যাসম্পন্ন ধারণাকেই' মনস্তাত্ত্বিক অধ্যাস বলে। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা। অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায়, ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ উল্লিখিত মানসিক প্রক্রিয়াটি হলো সংবেদন। সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। সংবেদনের বেশকিছু বৈশিষ্ট্য রয়েছে। উদ্দীপক, তীব্রতা, স্থায়িত্ব ব্যাপকতা, নিম্ন ও উচ্চসীমা, সংবেদন সমতা, সংকেত, পার্থক্যসীমা ইত্যাদি। প্রথমত, সংবেদনের জন্য প্রথম ও প্রধান শর্ত উদ্দীপক। সংবেদন সৃষ্টির জন্য উদ্দীপকের প্রয়োজন। উদ্দীপক কোন ইন্দ্রিয়কে আঘাত করলে যে স্নায়ুপ্রবাহের সৃষ্টি হয় তা মস্তিষ্কে পৌঁছামাত্র, সংবেদন হয়। দ্বিতীয়ত, সংবেদনের তীব্রতা নির্ভর করে মূলত উদ্দীপকের তীব্রতার উপর। সাধারণত' উদ্দীপকের তীব্রতা বাড়ালে বা কমালে সংবেদনের তীব্রতাও বাড়বে বা কমবে। যেমন- মুখ দিয়ে শিস দেয়া শব্দের চেয়ে রেলগাড়ির হুইসেলের শব্দ অনেক বেশি তীব্র। তৃতীয়ত, কোনো সংবেদন কতটুকু স্থায়ী হবে তা নির্ভর করছে উদ্দীপকের স্থায়িত্বের উপর। সাধারণত কোন উদ্দীপক যতক্ষণ পর্যন্ত ইন্দ্রিয়কে উত্তেজিত রাখে ততক্ষণ পর্যন্ত সংবেদন স্থায়িত্ব লাভ করে। যেমন- স্কুল/ কলেজের ছুটির ঘণ্টা একটু বেশি সময় ধরে এক নাগাড়ে বাজানো হয়। ফলে সংবেদনের স্থায়িত্ব বৃদ্ধি পায়। চতুর্থত, ব্যাপকতা হলো কোন উদ্দীপক যতটুকু জায়গায় উত্তেজনা সৃষ্টি করে তার পরিমাণ। যেমন- কপালে টিপ পড়লে তার সংবেদন কপালের বেশ কিছুটা জায়গা জুড়ে বিস্তৃতি লাভ করবে। পঞ্চমত, সংবেদন সমতা সংবেদনের, আরেকটি বৈশিষ্ট্য। রাত্রিবেলা হঠাৎ করে বিদ্যুৎ চলে গেলে প্রথমে কিছুই দেখা যায় না। কিন্তু পরে ধীরে ধীরে সবই দেখা যায়। উদ্দীপক ও প্রতিক্রিয়ার মধ্যকার এই অভিযোজনই হলো সংবেদন সমতা। সুতরাং ওপরের আলোচনার ভিত্তিতে বলা যায়, সংবেদন প্রক্রিয়ার কতগুলো বিশেষ ধরনের বৈশিষ্ট্য রয়েছে যার মাধ্যমে সংবেদনকে চিহ্নিত করা যায়। এই মানসিক প্রক্রিয়ার পরেই প্রত্যক্ষণ সৃষ্টি হয় বলে সংবেদনকে প্রত্যক্ষণের পূর্বশর্ত বলা হয়।"
        }
      ]
    }
  ]
}