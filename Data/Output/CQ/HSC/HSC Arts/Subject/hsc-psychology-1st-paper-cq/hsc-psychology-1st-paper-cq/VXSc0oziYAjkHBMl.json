{
  "title": "দিনাজপুর, বরিশাল ২০১৭",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "সুমন, রাজন, মোহন তিন বন্ধু। বন্ধুরা মিলে কক্সবাজার বেড়াতে যায়। সুমন রাত ৮টায় একাকী হোটেল থেকে বেরিয়ে সামনের রাস্তায় পায়চারী করছিল। হঠাৎ তার চোখে পড়ে একটি মেয়েকে টিজ করা হচ্ছে। তার মধ্যে ক্রোধ সৃষ্টি হয় এবং জীবনের ঝুঁকি নিয়ে মেয়েটিকে রক্ষা করে। মেয়েটি নিরাপদে হোটেলে ফিরে যায়। খবর পেয়ে রাজন ও মোহন দৌড়ে এসে দেখে সুমন সেখানে বসে আছে। তার বুক ধড়ফড় করছে এবং শরীর থেকে ঘাম ঝরছে। বন্ধুরা তাকে নিকটস্থ ডাক্তারখানায় নিয়ে যায়। তিনি (ডাক্তার) স্বাস্থ্য পরীক্ষা করে সুমনকে বিশ্রাম নিতে বলেন। এক ঘণ্টা পর সুমন স্বাভাবিক হলে তারা হোটেলে ফিরে আসে।",
      "tag": "DIN.B, BB 17",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "অনালি গ্রন্থিকে অন্তঃক্ষরা গ্রন্থি বলা হয় কেন?",
          "explanation": "অনালি গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে তাই এদেরকে অন্তঃক্ষরা গ্রন্থি বলা হয়। আমাদের দেহের অভ্যন্তরে যে সব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, সেসব গ্রন্থিকে অন্তক্ষরা বা অনালি গ্রন্থি বলে। যেমন- পিটুইটারি, থাইরয়েড গ্রন্থি ইত্যাদি ।"
        },
        {
          "label": "গ",
          "question": "সুমনের শারীরিক পরিবর্তনের মূলে প্রভাব বিস্তারকারী স্নায়ুতন্ত্রের বিবরণ দাও ।",
          "explanation": "উদ্দীপকে সুমনের শারীরিক পরিবর্তনের মূলে প্রভাব বিস্তারকারী স্নায়ুতন্ত্র হলো সমবেদী স্নায়ুতন্ত্র (Sympathetic Nervous System)। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো, উত্তেজক (Excitatory)। মেরুদণ্ড থেকে বের হয়ে সমবেদী স্নায়ুসমূহ হূৎপিণ্ড, ফুসফুস, গ্রন্থি, অস্ত্র, পেশি প্রভৃতিতে গিয়ে পৌঁছে। সমবেদী স্নায়ুতন্ত্রের প্রধান কাজ হচ্ছে, জীবকে জরুরি অবস্থা মোকাবিলার জন্য প্রস্তুত করা। এটি দেহ শক্তিকে পরিচালনা করে কাজে লাগিয়ে থাকে। এর কার্যাবলি হলো- ১. হৃৎপিণ্ডের ক্রিয়া বৃদ্ধি করে, ফলে রক্ত সঞ্চালন বৃদ্ধি করা। ২. শ্বাস যন্ত্রের ক্রিয়া বাড়িয়ে দেয়া। ৩. পরিপাক ক্রিয়ার পথে বাধার সৃষ্টি করা। ৪. রক্তের চাপ বাড়িয়ে দেয়া। ৫. চোখের মণিকে বড় করো। ৬. ঘর্মের মাধ্যমে শরীরের দূষিত পদার্থ বের করে দেয়া। ৭. এর সক্রিয়তার জন্য এড্রিনালিন হরমোন নিঃসৃত হয়, ফলে যকৃত থেকে রক্তে বেশি পরিমাণের শর্করা নির্গত হয়। ৮. দৈহিক উত্তেজনা বৃদ্ধি করা। উদ্দীপকের সুমনের ক্রোধ সৃষ্টির ফলে বুক ধড়ফড় করে এবং শরীর থেকে অতিরিক্ত ঘাম বের হয়। তাই বলা যায় তার শারীরিক পরিবর্তনের ওপর প্রভাব বিস্তার করেছে সমবেদী স্নায়ুতন্ত্র ।"
        },
        {
          "label": "ঘ",
          "question": "রাজন ও মোহনের দৌড়ে আসার ঘটনা এবং সুমনের বিশ্রাম গ্রহণের মূলে নিহিত স্নায়ুতন্ত্রের পার্থক্য বিশ্লেষণ করো।",
          "explanation": "উদ্দীপকে রাজন ও মোহনের দৌড়ে আসার মূলে সমবেদী স্নায়ুতন্ত্র (Sympathetic Nervous System) এবং সুমনের বিশ্রাম গ্রহণের মূলে পরাসমবেদী স্নায়ুতন্ত্র (Para - Sympathetic Nervous System) কাজ করে। সমবেদী ও পরাসমবেদী স্নায়ুতন্ত্রের কার্যাবলির মধ্যে বেশকিছু পার্থক্য রয়েছে। গুচ্ছাকার ও শৃঙ্খলাকারে সাজানো যেসব বক্ষদেশীয় ও কটিদেশীয় স্নায়ুগুলো স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে বৃদ্ধি করে তাদেরকে সমবেদী স্নায়ুতন্ত্র বলে। অপরপক্ষে গুচ্ছাকার স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে হ্রাস করে ও শৃঙ্খলাকারে সাজানো নয়। এমন করোটিক ও নিম্নদেশীয় স্নায়ুগুলোকে পরাসমবেদী স্নায়ুতন্ত্র বলে। বক্ষদেশীয় ও কটিদেশীয় স্বয়ংক্রিয় স্নায়ুসমূহের সমন্বয়ে সমবেদী স্নায়ুতন্ত্র গঠিত। অপরপক্ষে করোটিক ও নিম্নদেশীয় স্বয়ংক্রিয় স্নায়ুসমূহের সমন্বয়ে পরাসমবেদী স্নায়ুতন্ত্র গঠিত। শ্বাস-প্রশ্বাস, হৃদস্পন্দন, দৈহিক শক্তি ও তাপ বৃদ্ধি করলেও, পরিপার ও অন্ত্রের ক্রিয়াকে হ্রাস করে সমবেদী স্নায়ুতন্ত্র এবং শ্বাস-প্রশ্বাস, হৃদস্পন্দন, দৈহিক শক্তি ও তাপ হ্রাস করলেও, পরিপাক ও অন্ত্রের ক্রিয়াকে বৃদ্ধি করে পরাসমবেদী স্নায়ুতন্ত্র। উদ্দীপকে রাজন ও মোহনের দৌড়ে আসা যেহেতু দৈহিক উত্তেজনা বৃদ্ধি করে তাই তা সমবেদী স্নায়ুতন্ত্রের এবং সুমনের বিশ্রাম যেহেতু তার দৈহিক উত্তাপ হ্রাস করে তাই তা পরাসমবেদী স্নায়ুতন্ত্রের প্রভাব। সুতরাং, রাজন ও মোহনের ক্ষেত্রে প্রভাব বিস্তারকারী স্নায়ুতন্ত্র হলো সমবেদী এবং সুমনের ক্ষেত্রে পরাসমবেদী।"
        }
      ]
    },
    {
      "number": "2",
      "uddipok": "ধনু ও সাহেদ ডিগ্রি পাস করে একই কর্মক্ষেত্রে তৃতীয় শ্রেণির চাকরি পেয়েছে। ৫ বছর পর্যন্ত দুজনে চাকরিতে ভালোভাবেই কাটিয়েছে। একসময় ধনু পারিবারিক চাপ ও অতিরিক্ত চাহিদার দরুন অবৈধ আয়ের পথ বেছে নেয় এবং বিলাসী জীবনযাপন করে। আশপাশের লোকজন ধনুকে নিয়ে সমালোচনা করে। অন্যদিকে সাহেদের চাহিদা কম। সে সত্য বলে, অফিসের নিয়ম মানে এবং ন্যায়ের পথে চলে। কর্তৃপক্ষ সততার স্বীকৃতি স্বরূপ তাকে পদোন্নতি প্রদান করে। সাহেদের পদোন্নতিতে ধনু নিজের ভুল বুঝতে পারে।",
      "tag": "DIN.B, BB 17",
      "sub_questions": [
        {
          "label": "ক",
          "question": "নৈতিক বিকাশ কী?",
          "explanation": "নৈতিক আদর্শসমৃদ্ধ আচরণের ক্ষমতা অর্জনই হলো নৈতিক বিকাশ।"
        },
        {
          "label": "খ",
          "question": "একটি ছেলে শিশুর লিঙ্গ নির্ধারণ ব্যাখ্যা করো।",
          "explanation": "X ক্রোমোসোম বহনকারী ডিম্বাণুর সাথে Y ক্রোমোসোম বহনকারী শুক্রাণু মিলিত হলে গর্ভের শিশুর লিঙ্গ ছেলে (XY) হয়। কোন ধরনের শুক্রাণু ডিম্বাণুর সাথে মিলিত হচ্ছে তার ওপর নির্ভর করছে সন্তান ছেলে না মেয়ে হবে। পরিপক্ক ডিম্বাণুতে থাকে ২২টি সমরূপী (matched) ক্রোমোসোম এবং একটি X ক্রোমোসোম। অপরপক্ষে, শুক্রাণুতে থাকে ২২টি সমরূপী এবং একটি X অথবা একটি Y ক্রোমোসোম। সমরূপী ক্রোমোজোমকে অটোসোম (Autosome) এবং X ও Y কে যৌন ক্রোমোসোম ( Sex chromosome) বলা হয়। এই X ও Y ক্রোমোজোমগুলিই শিশুর লিঙ্গ নির্ধারণ করে। x ক্রোমোসোম বহনকারী ডিম্বাণু যদি Y ক্রোমোসোম বহনকারী শুক্রাণুর সাথে মিলিত হয় তাহলে শিশুটি ছেলে (XY) হবে ।"
        },
        {
          "label": "গ",
          "question": "ধনুর কাজকর্মে আচরণের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে ধনুর কাজকর্মে তার আচরণের দুর্নীতির দিকটি ফুটে উঠেছে। দুর্নীতি শব্দটি ল্যাটিন শব্দ Corruptus থেকে এসেছে, যার অর্থ ধ্বংস বা ক্ষতি সাধন। জাতিসংঘ প্রণীত ম্যানুয়াল অন-এন্টি করাপশন পলিসি (Manual on Anti-Corruption Policy) অনুযায়ী ব্যক্তিগত স্বার্থোদ্ধারের জন্য ক্ষমতার অপব্যবহার করাই হলো দুর্নীতি। বাংলাদেশের দুর্নীতি দমন কমিশন আইন ২০০৪ এর ধারা ২(৩) অনুযায়ী দুর্নীতি বলতে বোঝায়— ঘুষ গ্রহণ করা ও ঘুষ প্রদান করা, কোনো অপরাধের সহায়তা করা, কোনো ব্যক্তি বা প্রতিষ্ঠানের নিকট হতে মূল্যবান বস্তু বিনামূল্যে গ্রহণ, বে- আইনিভাবে কোনো পক্ষপাতমূলক আচরণ করা, বে-আইনিভাবে কোনো ব্যবসায়ে সম্পৃক্ত হওয়া, কোনো ব্যক্তির সম্পত্তি বাজেয়াপ্ত থেকে বাঁচানোর জন্য আইন অমান্য করা, অসৎ উদ্দেশ্যে ভুল নথিপত্র প্রস্তুত করা, অন্যের সম্পত্তি আত্মসাৎকরণ, খাঁটি দলিলকে জাল হিসেবে ব্যবহারকরণ ইত্যাদি। . উদ্দীপকে বর্ণিত ঘটনায়, ধনু অবৈধ পথে আয় করে এবং বিলাসী জীবন যাপন করে। তাই তার আচরণে দুর্নীতির দিকটি প্রতিফলিত হয়।"
        },
        {
          "label": "ঘ",
          "question": "সাহেদ এবং ধনুর আচরণগত পার্থক্য বিশ্লেষণ করো।",
          "explanation": "উদ্দীপকে সাহেদ ও ধনুর, আচরণগত মূল পার্থক্য হলো প্রথম জনের নৈতিক আচরণ এবং দ্বিতীয় জনের দুর্নীতিতে জড়িয়ে পড়া। নৈতিক আচরণ হলো এমন এক মানসিক অবস্থা যার মাধ্যমে একজন ব্যক্তির বিবেকের উন্মেষ ঘটে এবং সে অসদাচরণকে নিয়ন্ত্রণ করতে সক্ষম হয়। দুর্নীতি বলতে বোঝায় ব্যক্তিগত স্বার্থোদ্ধারের জন্য ক্ষমতার অপব্যবহার। যেমন— ব্যক্তি বা প্রতিষ্ঠানের নিকট হতে মূল্যবান বস্তু বিনামূল্যে গ্রহণ, অসাধু উদ্দেশ্য সম্পত্তি আত্মসাৎকরণ ইত্যাদি। উদ্দীপকের সাহেদ সত্য কথা বলে, অফিসের নিয়ম মানে, ন্যায়ের পথে চলে। যা তার নৈতিক আচরণকে নির্দেশ করে। অন্যদিকে ধনু অবৈধ উপায়ে আয় করে, বিলাসী জীবনযাপন করে। যা তার দুর্নীতিপরায়ণ আচরণকে নির্দেশ করে। সুতরাং, সাহেদ ও ধনুর আচরণের মূল পার্থক্য হলো নৈতিকতা। সাহেদের আচরণ নৈতিক এবং ধনুর আচরণ অনৈতিক।"
        }
      ]
    },
    {
      "number": "3",
      "uddipok": "তমাল ও হিমেল দুই বন্ধু বিকালে ক্লাস শেষে মাঠে বসে গল্প করছিল। এক পর্যায়ে তমাল হিমেলকে বলছে, দূরে একটি বস্তু দেখা যাচ্ছে। তবে বুঝতে পারছে না সেটি কী? হিমেল উঠে গিয়ে সেটি হাতে নিয়ে দেখে এটি তারই বন্ধু রফিকের বই। তমাল ও হিমেল বাসায় যাওয়ার পথে রফিককে বইটি দিতে যাচ্ছে। এ সময় রাস্তায় একটি হাতি দেখে তাদের দৃষ্টি সেদিকে যায় এবং তারা সেটির কার্যকলাপ দেখতে থাকল ।",
      "tag": "DIN.B, BB 17",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "",
          "explanation": "অলীক বীক্ষণ বিকৃতি মস্তিষ্ক ও অস্বাভাবিক মানসিকতা— সম্পন্ন লোকদের ক্ষেত্রে ঘটে। অলীক প্রত্যক্ষণ বা অলীক বীক্ষণ হলো এমন প্রত্যক্ষণীয় অভিজ্ঞতা যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা। উদাহরণস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই।"
        },
        {
          "label": "গ",
          "question": "",
          "explanation": "উদ্দীপকে তমালের দূরের বস্তুটিকে বুঝতে না পারার ঘটনাটি হচ্ছে সংবেদন (Sensation ) । সংবেদন হলো উদ্দীপনার চেতনা বা বোধ। উদ্দীপক হচ্ছে বাহ্যিক বিষয় বা বস্তু, যা গ্রাহক ইন্দ্রিয়ের ওপর আঘাত করে উদ্দীপনা সৃষ্টি করে। গ্রাহক ইন্দ্রিয় থেকে উদ্দীপনা স্নায়বিক প্রবাহ আকারে মস্তিষ্কে পৌছায় এবং প্রাণীকে উদ্দীপক সম্পর্কে সচেতন করে। এভাবে উদ্দীপক সম্পর্কে সচেতন করার প্রক্রিয়াকে সংবেদন বলে। যেমন- আলোর সংবেদন, শব্দের সংবেদন ইত্যাদি। সংবেদন সম্পর্কে জন সি. রাচ বলেন, 'সংবেদন বলতে সংবেদীয় প্রক্রিয়ার দ্বারা সৃষ্ট মৌলিক অভিজ্ঞতাসমূহকে বোঝায়, যেমন- দর্শন। হেনরি এল. রডিজার এবং তাঁর সহযোগীরা বলেন, 'সংবেদন বলতে পরিবেশ থেকে উদ্দীপনার গ্রহণকে বোঝায়।' এককথায় বলা যায়, 'বহির্জগতের উদ্দীপক ইন্দ্রিয়ে আঘাত করলে সৃষ্ট উদ্দীপনা মস্তিষ্কে বাহিত হলে যে সহজ চেতনার উদ্ভব হয় তাকে সংবেদন বলে।' উদ্দীপকে, দূর থেকে দেখা বস্তুটি তমাল ও হিমেলের মধ্যে যে উদ্দীপনার সৃষ্টি করে তা হলো সংবেদন ।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে বস্তুটিকে বই বলে হিমেলের বুঝতে পারা এবং দুই বন্ধুর হাতি দেখা উভয় ঘটনাই প্রত্যক্ষণ (Perception ) । পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে। উত্তেজক পারিপার্শ্বিক বস্তু বা ঘটনার বার্তা মস্তিষ্কে বয়ে নিয়ে আসে এবং সাথে সাথে এর বিশ্লেষণ, সমন্বয়সাধন ও একীভূতকরণ শুরু হয়। মস্তিষ্কে এর বিশ্লেষণ, সমন্বয়সাধন ও একীভূতকরণের পর অতীত অভিজ্ঞতার আলোকে উক্ত বস্তু বা ঘটনার একটা পরিচয় পাওয়া যায় এবং তখনই সৃষ্টি হয় প্ৰত্যক্ষণ । প্রত্যক্ষণ সম্পর্কে রডিজার, রাস্টন, কেপালড়ি এবং প্যারিস বলেন, ‘সংবেদন বলতে পরিবেশ থেকে উদ্দীপকের গ্রহণকে বোঝায়, অন্যদিকে প্রত্যক্ষণ সেই উদ্দীপনার ব্যাখ্যা ও অর্থবোধের বর্ণনা প্রদান করে।' উদাহরণস্বরূপ- রাস্তায় চলতে চলতে হঠাৎ এক ঝলক আলো চোখে এসে পড়ল। আলোর প্রতি প্রাথমিক এই অনুভূতি হলো সংবেদন। পরে যখন , বোঝা গেল যে, সেটা মোটর গাড়ির হেড লাইটের আলো, তখন তা প্রত্যক্ষণে পরিণত হলো। উদ্দীপকে, বইকে বই বলে চিনতে পারা হলো প্রত্যক্ষণ। আবার, দুই বন্ধুর হাতি দেখা এবং হাতির কার্যকলাপ পর্যবেক্ষণ করারও হলো প্রত্যক্ষণ। অর্থাৎ উদ্দীপকের উভয় ঘটনাই হলো প্রত্যক্ষণ ।"
        }
      ]
    },
    {
      "number": "4",
      "uddipok": "বিত্তশালী চৌধুরী সাহেব শহরে থাকেন। তার গ্রামের লোকের শিক্ষার লক্ষ্যে ১০ বছর পূর্বে একটি স্কুল প্রতিষ্ঠা করেন। কিন্তু শিক্ষার্থী, শিক্ষক এবং যথাযথ শিক্ষা পরিবেশের অভাবে সেটি আজ বন্ধ, হওয়ার পথে। চৌধুরী সাহেবের বন্ধু গাজী সাহেব অসহায় বৃদ্ধ মানুষের কল্যাণের জন্য ঢাকার অদূরে একটি মানসম্পন্ন বৃদ্ধাশ্রম স্থাপন করেন। টিভিতে একটি অনুষ্ঠানে দেখা গেল এক বৃদ্ধ হাত নাড়িয়ে গাজী সাহেবের প্রশংসা করে সাক্ষাৎকার দিচ্ছেন।",
      "tag": "DIN.B, BB 17",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও ।",
          "explanation": "মনোবিজ্ঞান হলো এমন একটি বিজ্ঞান যা মানুষ ও প্রাণীর আচরণ ও মানসিক প্রক্রিয়া সম্বন্ধে অনুধ্যান করে।"
        },
        {
          "label": "খ",
          "question": "শিশু মনোবিজ্ঞান গুরুত্বপূর্ণ কেন?",
          "explanation": "শিশু মনোবিজ্ঞান (Child Psychology) গুরুত্বপূর্ণ কারণ এটি শিশুর বিকাশ ও বৃদ্ধি সম্পর্কে আলোচনা করে। বয়স বাড়ার সাথে শিশুর যে শারীরিক বৃদ্ধি ঘটে এবং শারীরিক বৃদ্ধির ফলে তার আচরণে যে পরিবর্তন ঘটে তা শিশু মনোবিজ্ঞানের মূল আলোচ্য বিষয়। শিশুর সামাজিক পরিবেশ বিশেষ করে তার পরিবার, খেলার সাথী, শিক্ষা প্রতিষ্ঠান প্রভৃতি শিশুর ব্যক্তিত্ব বিকাশে প্রভাব বিস্তার করে। শিশুর শারীরিক, মানসিক, আবেগ, সামাজিক, নৈতিক বিকাশ প্রভৃতি সম্পর্কে আলোচনাই শিশু মনোবিজ্ঞানের মুখ্য উদ্দেশ্য।"
        },
        {
          "label": "গ",
          "question": "চৌধুরী সাহেবের কাজটি মনোবিজ্ঞানের কোন শাখায় আলোচনা করা হয়? ব্যাখ্যা করো।",
          "explanation": "উদ্দীপকে চৌধুরী সাহেবের কাজটি শিক্ষাসংক্রান্ত মনোবিজ্ঞানে (Educational Psychology) আলোচনা করা হয় । শিক্ষা সংক্রান্ত মনোবিজ্ঞান, মনোবিজ্ঞানের একটি উল্লেখযোগ্য বিকাশমান পরিধি। এর উল্লেখযোগ্য দিক হলো- শিক্ষণ ও শিক্ষাদানের বিভিন্ন কলা- কৌশল সম্পর্কিত পর্যালোচনা করা। এখানে শিক্ষণ প্রক্রিয়া, শিক্ষণ প্রক্রিয়ায় শিক্ষার্থীর সম্পৃক্ততা, শিক্ষণ ও শিক্ষাদানের বিভিন্ন কলা-কৌশল, ছাত্র- শিক্ষক সম্পর্ক ইত্যাদি বিষয় সম্পর্কে আলোচনা করা হয়। এসব বিষয়ে জ্ঞান লাভের জন্য শিক্ষামূলক মনোবিজ্ঞান পাঠ একান্ত প্রয়োজন। পাশাপাশি শিক্ষা ব্যবস্থা, শিক্ষাদান পদ্ধতি, পাঠ্যসূচির সাথে বয়স স্তরের সম্পর্কে ইত্যাদি বিষয়ে জ্ঞান লাভের জন্য শিক্ষামূলক মনোবিজ্ঞান পাঠ প্রয়োজন। কারণ এসব বিষয় সম্পর্কিত জ্ঞান মনোবিজ্ঞানের বিষয়বস্তুকে যেমন সমৃদ্ধ করে, তেমনি তার পরিধিকেও বিকশিত করে। উদ্দীপকে চৌধুরী সাহেব শিক্ষা প্রদানের লক্ষ্যে স্কুল প্রতিষ্ঠা করেন। কিন্তু তার স্কুলে শিক্ষার্থী, শিক্ষক এবং শিক্ষার পরিবেশের সঠিক সমন্বয় ঘটেনি। ফলে শিক্ষা মনোবিজ্ঞান অনুসারে শিক্ষাদানের সঠিক কলা- কৌশল প্রয়োগ না করায় তার স্কুলটি আজ বন্ধ হওয়ার পথে।"
        },
        {
          "label": "ঘ",
          "question": "গাজী সাহেবের মানব কল্যাণধর্মী কাজ কীভাবে মনোবিজ্ঞানের সাথে সম্পর্কিত? বিশ্লেষণ করো।",
          "explanation": "উদ্দীপকে গাজী সাহেবের মানব কল্যাণধর্মী কাজ মনোবিজ্ঞানের সমাজ মনোবিজ্ঞান শাখা আলোচনা করা হয়। সমাজ মনোবিজ্ঞান, মনোবিজ্ঞানের একটি উল্লেখযোগ্য সামাজিক পরিধি। এর উল্লেখযোগ্য দিক হলো ব্যক্তিগত ও গোষ্ঠীগত আচরণের ক্ষেত্রে সমষ্টিগতভাবে সম্পর্কযুক্ত বিষয়সমূহের পর্যালোচনা ক্ষেত্র। এখানে ব্যক্তির সামাজিক সম্পর্কযুক্ত বিষয়সমূহ; যেমন- সামাজিকীকরণ, মনোভাব, দল, নেতৃত্ব, গুজব, প্রচারণা, অনমত, আগ্রাসন ইত্যাদি সম্পর্কে একটি ধারণা প্রদানের পাশাপাশি সমাজের বিভিন্ন নিয়ম-নীতি ও আচার-আচরণের বিভিন্ন দিক সম্পর্কে আলোচনা করা হয়। সমাজে বসবাসকারী বিভিন্ন ব্যক্তি ও গোষ্ঠীর পারস্পরিক সম্পর্ক ও মিথস্ক্রিয়া তথা ব্যক্তির বিশ্বাস, মূল্যবোধ ও আচার-আচরণের বিভিন্ন দিক সম্পর্কে জ্ঞান লাভের জন্য সমাজ মনোবিজ্ঞান পাঠ করা একান্ত প্রয়োজন। সমাজের বিভিন্ন নিয়ম-নীতির পাশাপাশি সমাজে বসবাসকারী বিভিন্ন ব্যক্তি ও গোষ্ঠীর পারস্পরিক সম্পর্ক ও মিথস্ক্রিয়া সম্পর্কিত জ্ঞান মনোবিজ্ঞানের বিষয়বস্তুকে যেমন সমৃদ্ধ করে, তেমনি তার পরিধিকেও বিকশিত করে। উদ্দীপকে গাজী সাহেব বৃদ্ধ মানুষদের কল্যাণের জন্য একটি মানসম্পন্ন বৃদ্ধাশ্রম করেছেন। প্রতিষ্ঠানটির সেবার মান উন্নত হওয়ায় সেখানকার বৃদ্ধ ব্যক্তিগণ তার যথেষ্ট প্রশংসা করেন । সুতরাং, গাজী সাহেবের প্রতিষ্ঠানটি সমাজের বৃদ্ধ জনগোষ্ঠীর জীবনমান, চাহিদা, নিয়ম-নীতি, মূল্যবোধ, বিশ্বাস সকল কিছু বিবেচনায় রেখে সেবাদান করায় সমাজ মনোবিজ্ঞানের সাথে সম্পর্কিত।"
        }
      ]
    },
    {
      "number": "5",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "DIN.B, BB 17",
      "sub_questions": [
        {
          "label": "ক",
          "question": "কেন্দ্রীয় প্রবণতা কী?",
          "explanation": "সাফল্যাঙ্কগুলোর বণ্টনের মাঝামাঝি বিন্দুতে 'কেন্দ্রীভূত হবার প্রবণাতে কেন্দ্রীয় প্রবণতা (Central Tendency) বলা হয়।"
        },
        {
          "label": "খ",
          "question": "মনোবিজ্ঞানে পরিসংখ্যান প্রয়োজন কেন?",
          "explanation": "মনোবিজ্ঞানে পরিসংখ্যানের বহুমুখী প্রয়োজনীয়তা রয়েছে। যেমন- ১. পরিসংখ্যান পরীক্ষণ পদ্ধতির পরিপূরক হিসেবে ব্যবহার করা যায়। ২. পরীক্ষণলব্ধ তথ্যের সংক্ষিপ্তকরণ ও অর্থপূর্ণ সিদ্ধান্ত গ্রহণে সহায়তা করে। ৩. প্রাপ্ত ফলাফলের ভিত্তিতে ভবিষ্যৎ সম্পর্কে পূর্বানুমান করে।"
        },
        {
          "label": "গ",
          "question": "মধ্যকের ব্যবহার ব্যাখ্যা করো।",
          "explanation": "কোনো বণ্টনের তথ্য বা উপাত্তসমূহকে দুটি সমান ভাগে বিভক্ত করার পর বণ্টনের মাঝামাঝি বিন্দুতে অবস্থানকারী তথ্য বা উপাত্তকেই মধ্যমা বা মধ্যক বলে। মধ্যকের ব্যবহার নিম্নরূপ- ১. নামভিত্তিক ও গুণবাচক উপাত্তের ক্ষেত্রে কেন্দ্রীয় প্রবণতার পরিমাপক হিসেবে মধ্যমা ব্যবহার করা হয়। ২. সূচক সংখ্যা ও কালীন সারির তথ্য বিশ্লেষণে মধ্যমা ব্যবহার করা যায়। ৩. খোলা শ্রেণি (Open File) ব্যবধানের তথ্যসারির কেন্দ্রীয় প্রবণতার পরিমাপক হিসেবে বিশেষভাবে মধ্যমাকে ব্যবহার করা হয়। ৪. সহজবোধ্যতার ক্ষেত্রে মধ্যমাকে লেখচিত্রের মাধ্যমে উপস্থাপন করা হয়। ৫. সামাজিক বিজ্ঞানের বিভিন্ন গবেষণায় মধ্যমাকে ব্যবহার করা হয়।"
        },
        {
          "label": "ঘ",
          "question": "দৃশ্যকল্প-২ থেকে দৃশ্যকল্প-১ এর 'A' চিহ্নিত পরিমাপটি নির্ণয় করো।",
          "explanation": "দৃশ্যকল্প -১ এর A চিহ্নিত পরিমাপটি হলো গড়। নিচে দৃশ্যকল্প -২ এর গড় নির্ণয় করা হলোঃ শ্রেণি ব্যবধান পৌনঃপুন্য (f) মধ্যুবিন্দু(X) fx ৩৯-৪১ ২ ৪০ ৮০ ৩৬-৩৮ ৩ ৩৭ ১১১ ৩৩-৩৫ ৫ ৩৪ ১৭০ ৩০-৩২ ১০ ৩১ ৩১০ ২৭-২৯ ৭ ২৮ ১৯৬ ২৪-২৬ ২ ২৫ ৫০ ২১-২৩ ১ ২২ ২২ N= ৩০ Σ f x = ৯৩৯ \\Sigma fx= ৯৩৯ Σ f x = ৯৩৯ আমরা জানি,  গড়  X ‾ = Σ f x N = ৯৩৯  ৩০ = ৩১ . ৩ \\begin{aligned} \\text { গড় } \\mathrm{\\overline{X}} & =\\frac{\\Sigma \\mathrm{fx}}{\\mathrm{N}} \\\\ & =\\frac{\\text {৯৩৯ }}{৩০} \\\\ & =৩১.৩ \\end{aligned}   গড়   X ​ = N Σ fx ​ = ৩০ ৯৩৯   ​ = ৩১ . ৩ ​ এখানে, X ‾ = গড় \\overline{\\mathrm{X}}=\\text {গড়} X = গড় f = f= f = পৌনঃপুন্য X = \\mathrm{X}= X = মধ্যবিন্দু Σ = \\Sigma= Σ = যোগফল N = \\mathrm{N}= N = পৌনঃপুন্যের সমষ্টি দৃশ্যকল্প -২ এর নির্ণেয় গড় = ৩১ . ৩ (প্রায়)  =৩১.৩\\text { (প্রায়) } = ৩১ . ৩  ( প্রায় )  ।"
        }
      ]
    },
    {
      "number": "6",
      "uddipok": "রেবা, জেবা ও জয় তিন ভাইবোন। রেবা বয়ঃসন্ধিকাল প্রা তিন বছর আগে পার করেছে। জেবার বয়স ১৩ এবং তাদের একমাত্র ভাই জয়ের বয়স ১৫। রেবা খেয়াল করলো, জেবা প্রায়ই মন খারাপ করে একা বসে থাকে, সময়মত খেতে চায় না, সব সময় বিষণ্ণ থাকে। রেবা ছোট বোনের সমস্যা বুঝতে পেরে তার সব কথা শুনে এবং পরামর্শ দেয়। অন্যদিকে জয়ের কন্ঠস্বর হঠাৎ পরিবর্তন হয়ে যাওয়ায় সে বোনদের সামনে কথা বলতে লজ্জা পায় ।",
      "tag": "DIN.B, BB 17",
      "sub_questions": [
        {
          "label": "ক",
          "question": "",
          "explanation": "তারুণ্যের প্রথম পর্যায়ে যখন যৌন বৈশিষ্ট্যসমূহ স্পষ্ট হয়ে ওঠে সে অবস্থাটিকে বয়ঃসন্ধিকাল বলে।"
        },
        {
          "label": "খ",
          "question": "",
          "explanation": "বয়ঃসন্ধিকাল (Puberty) স্বল্পস্থায়ী হয় কারণ, এর ব্যপ্তিকাল হয় মাত্র দু’থেকে চার বছর । এ সময়ে শরীরের বাইরে এবং অভ্যন্তরে যে পরিবর্তন ঘটে তা লক্ষ করলে দেখা যায় যে, পরিবর্তনগুলো মাত্র দু'থেকে চার বছরের সংক্ষিপ্ত পরিসরে সংঘটিত হয়। যেসব কিশোর-কিশোরীর এ জাতীয় পরিবর্তনগুলো দুই বছর বা কম সময়ের মধ্যে সম্পন্ন হয় তাদের পরিপক্কতা দ্রুত হয়েছে এবং যাদের এ পরিবর্তনগুলো চার বছর বা তার বেশি সময় ধরে সম্পন্ন হয় তাদের পরিপক্বতা দেরিতে হয়েছে বলা যায় ।"
        },
        {
          "label": "গ",
          "question": "",
          "explanation": "উদ্দীপকে জেবার বয়স বয়ঃসন্ধিকালকে নির্দেশ করে। এই সময়ের কিছু নির্দিষ্ট শারীরিক বৈশিষ্ট্য রয়েছে। বয়ঃসন্ধিকাল কথাটির ইংরেজি প্রতিশব্দ Puberty। শব্দটি ল্যাটিন শব্দ Pubertas থেকে এসেছে। শব্দটির অর্থ হলো 'পৌরুষত্ব অর্জনের বয়স। তারুণ্যের প্রথম পর্যায়ে যখন যৌন বৈশিষ্ট্যসমূহ স্পষ্ট হয়ে ওঠে সে অবস্থাটিকে বয়ঃসন্ধি বলা হয়। সুনির্দিষ্টভাবে বলতে গেলে, বৈজ্ঞানিক পরিভাষায় বয়ঃসন্ধি হচ্ছে মেয়েদের ক্ষেত্রে ডিম্বকোষের তথা জরায়ুসহ অন্যান্য অঙ্গসমূহের বৃদ্ধি এবং পুরুষের বেলায় প্রস্টেট গ্রন্থি ও শুক্রবাহী কোষসমূহের বৃদ্ধি। যৌন পরিপক্বতা শুরু হওয়ার সাথে সাথে উচ্চতা ও ওজনের দ্রুত বৃদ্ধি ঘটে। মেয়েদের ক্ষেত্রে ১১ থেকে ১৫ বছর পর্যন্ত বয়সসীমা বয়ঃসন্ধিকালের অন্তর্ভুক্ত। এসময়ের সবচেয়ে গুরুত্বপূর্ণ শারীরিক পরিবর্তন হয় সন্তান উৎপাদনকারী ব্যবস্থা ও অন্যান্য যৌন অঙ্গের। মেয়েদের এ সময়ে ডিম্বকোষের বৃদ্ধি হয়। এ ডিম্বকোষে সন্তান উৎপাদনকারী ডিম্ব তৈরি হয়। উদ্দীপকে জেবার যেহেতু বয়ঃসন্ধিকাল চলছে তাই তার মধ্যে ওপরে আলোচিত বৈশিষ্ট্যগুলো বিদ্যমান ।"
        },
        {
          "label": "ঘ",
          "question": "",
          "explanation": "“জেবা ও জয়ের আচরণ পরিবর্তনের কারণ এক হলেও বৈশিষ্ট্যের দিক থেকে ভিন্ন”— উক্তিটি যথার্থ। বয়ঃসন্ধিকাল সময়টি ছেলে ও মেয়ে উভয়ের ক্ষেত্রে আসলেও তাদের বৈশিষ্ট্যগত পরিবর্তন হয় ভিন্ন ধরনের। বয়ঃসন্ধিকালে মেয়েদের সবচেয়েগুরুত্বপূর্ণ পরিবর্তন হয় সন্তান উৎপাদনকারী ব্যবস্থা ও অন্যান্য যৌন অঙ্গের। মেয়েদের এ সময়ে ডিম্বকোষের বৃদ্ধি হয়। এ ডিম্বকোষে সন্তান উৎপাদনকারী ডিম্ব তৈরি হয়। মাধ্যমিক বা গৌণ যৌন বৈশিষ্ট্যসমূহের মধ্যে আছে স্তন, গুপ্তলোম ও পেলভিসের ক্রমবর্ধমান প্রস্থ ও গভীরতা। পুরুষের মধ্যে সন্তান উৎপাদনকারী অঙ্গসমূহের মধ্যে আছে অণ্ডকোষ (যা শুক্রাণু তৈরি করে), পুংলিঙ্গ (যা দিয়ে শুক্রাণু বের হয়) এবং অন্যান্য অন্তসংযোগকারী অঙ্গসমূহ ও নালি। এরা শুক্রাণু সংগ্রহ করে এর মধ্যে তরল পদার্থের সংযোজন করে এবং অণ্ডকোষ থেকে তা পুংলিঙ্গে বহন করে নিয়ে আসে । গৌণ যৌন বৈশিষ্ট্যের মধ্যে আছে গুপ্তলোমের আবির্ভাব, মুখ ও শরীরের অন্যান্য অঙ্গে লোমের উপস্থিতি ও কণ্ঠস্বরের পরিবর্তন। গুপ্তলোমের আবির্ভাবের এক বৎসরের মধ্যে প্রথম বীর্যপাত দেখা দেয়।মেয়েদের মধ্যে ১০/১১ বৎসর বয়সে প্রথম স্তন উঠতে আরম্ভ করে। এটাকে প্রজনন ব্যবস্থা পরিবর্তনের একটা বহিঃপ্রকাশ বলে ধরে নেয়া হয়। প্রথম ঋতুর ২ বৎসর আগে স্তনের বৃদ্ধি হয়। মেয়েরা কোন বয়সে ঋতুবতী হয় তা সঠিকভাবে বলা যায় না। তবে মেয়েদের ঋতু শুরু হয় ১২/১৩ বছর বয়সে। ঋতুর বয়স ১১ থেকে ১৫ বৎসরের মধ্যে হলে ভাল হয়। অনেকে এর আগেও ঋতুবতী হতে পারে । উদ্দীপকে, জেবার খাবারের প্রতি অনীহা, বিষণ্ণ থাকা এবং জয়ের কণ্ঠস্বরের পরিবর্তন হওয়া ছেলে ও মেয়েভেদে ভিন্ন ভিন্ন বয়ঃসন্ধিকালীন বৈশিষ্ট্যকে নির্দেশ করে । সুতরাং, উপরের আলোচনা থেকে বলা যায়, ছেলে ও মেয়ে ভেদে বয়ঃসন্ধিকালের বৈশিষ্ট্যগুলো ভিন্নরকম হয় ।"
        }
      ]
    },
    {
      "number": "7",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "DIN.B, BB 17",
      "sub_questions": [
        {
          "label": "ক",
          "question": "প্রেষণা কী?",
          "explanation": "যা কিছু মানুষ বা প্রাণীকে কোনো অভাববোধের চাপ ও তাড়নার পরিস্থিতি বা পরিবেশ উপযোগী প্রতিক্রিয়ায় সক্রিয় করে লক্ষ্য অর্জনের প্রেরণা যোগায় তাই প্রেষণা (Motivation)।"
        },
        {
          "label": "খ",
          "question": "আবেগ নিয়ন্ত্রণের কৌশল হিসাবে পরিবারের ভূমিকা গুরুত্বপূর্ণ কেন?",
          "explanation": "পরিবার থেকেই মানুষ সামাজিকীকরণের শিক্ষা লাভ করে, তাই তার আবেগের নিয়ন্ত্রণে পরিবারের ভূমিকা অত্যন্ত গুরুত্বপূর্ণ। ছোট শিশু তার পরিবারে বড় হয়। পরিবারই শিশুকে, সামাজিকীকরণের মাধ্যমে বিভিন্ন বিষয় শেখায়। শিশু তার বাবা-মা ও ভাই-বোন থেকে সব আচার-আচরণ শেখে। শিষ্টাচার, শ্রদ্ধাবোধ, সামাজিকতা, সৌজন্যবোধ বড়দের মান্য করা ইত্যাদি শিক্ষা দেয় পরিবার। তাই বলতে গেলে পরিবারই শিশুর আবেগজনিত আচরণ নিয়ন্ত্রণে মূখ্য ভূমিকা পালন করে।"
        },
        {
          "label": "গ",
          "question": "'দৃশ্যকল্প-১' দৈনন্দিন জীবনের আলোকে ব্যাখ্যা করো ।",
          "explanation": "'দৃশ্যকল্প-১' এর 'A' দ্বারা অভাববোধ (Need) এবং 'D' দ্বারা উদ্দেশ্য সাধন (Goal) কে নির্দেশ করা হয়েছে। অভাববোধ, তাড়না, করণ আচরণ এবং উদ্দেশ্য সাধনের প্রভাব আমাদের দৈনন্দিন জীবনে লক্ষণীয়। প্রাণীর মধ্যে যখন কোনো অভাববোধ দেখা দেয়, তখন তার মধ্যে এর অস্বস্তিকর অবস্থার সৃষ্টি হয়। কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে উঠে। অভাববোধ থেকে উৎপন্ন অস্বস্তিকর অবস্খা প্রাণীকে অভাব মেটাবার জন্য তাড়িত বা প্রবৃত্ত করে। প্রয়োজনের তাড়নায় প্রাণী সক্রিয় হয়ে ওঠে। প্রয়োজনের মধ্যে যে চালনার ভাব আছে, যা প্রাণীকে কার্যে প্রবৃত্ত করে তোলে তাকে প্রণোদনা বা তাড় বলে। ক্ষুধার্ত হবার জন্য যে অস্থিরতা, তা ক্ষুধার্ত ব্যক্তির মধ্যে তাড়নার সৃষ্টি করে যার ফলে সে নিশ্চল অবস্থায় বসে থাকতে পারে না। উত্তেজনা উপশম বা অস্থিরতা লাঘব করার জন্য প্রাণী কতগুলো আচরণ করে, এই আচরণকেই করণ আচরণ বলা হয়। করণ আচরণসমূহ হলো কাম্যবস্তু লাভের জন্য প্রাণীর আচরণ। এ পর্যায়ে ক্ষুধার্ত প্রাণী খাবার :পাওয়ার জন্য বিভিন্ন ধরনের আচরণ প্রদর্শন করে থাকে। প্রেষণা চক্রের সর্বশেষ পর্যায় হলো উদ্দেশ্য সাধন বা কাম্যবস্তু লাভ করা। কাম্যবস্তু লাভ হলেই প্রেষণার অস্বাভাবিক শারীরিক অবস্থা দূরীভূত হয়ে যায় এবং প্রাণী পরিতৃপ্তি লাভ করে ও বিশ্রাম নেয়। বিশ্রামের কিছুকাল পরে প্রাণীর মধ্যে আবার প্রেষণা জন্ম লাভ করে। অর্থাৎ তার মধ্যে পর্যায়ক্রমে আবার উপরিউক্ত স্তরগুলোর আগমন ঘটে। মানুষ ও প্রাণী সারাজীবন ধরে এমনিভাবে প্রেষণা চক্রের মধ্যে আবতির্ত হয়। উদ্দীপকে উল্লিখিত অভাববোধ, তাড়না, করণ আচরণ, উদ্দেশ্য সাধন অর্থাৎ প্রেষণার স্তরগুলো এভাবেই আমাদের দৈনন্দিন জীবনে প্রভাব ফেলে।"
        },
        {
          "label": "ঘ",
          "question": "দৃশ্যকল্প-২ এর E এবং সামাজিক প্রেষণার মধ্যে পার্থক্য বিশ্লেষণ করো।",
          "explanation": "দৃশ্যকল্প-২ এ E দ্বারা জৈবিক প্রেষণাকে (Physiological Motives) বোঝানো হয়েছে। জৈবিক প্রেষণা এবং সামাজিক প্রেষণার মধ্যে বেশকিছু পার্থক্য বিদ্যমান। জৈবিক প্রেষণার শারীরিক ভিত্তি আছে, এটি জীবনধারণের জন্য অপরিহার্য। এই প্রেষণা জন্মগত এবং বিপাক ক্রিয়ার ফলে এর উদ্ভব হয়। জৈবিক প্রেষণা সকল প্রাণীতে বর্তমান এবং সংখ্যায় সীমিত। এগুলো শরীরের ভারসাম্য সংস্থাপক, তাই এর পরিতৃপ্তি সাধনে বিলম্ব হলে তা শরীরের ক্ষতি করে। অন্যদিকে, সামাজিক প্রেষণার শারীরিক ভিত্তি নেই, এটি জীবনধারণের জন্য অপরিহার্য নয়। এই প্রেষণা শিক্ষণের দ্বারা অর্জিত এবং বিপাক ক্রিয়ার সাথে সম্পর্কিত নয়। সকল প্রাণীর মধ্যে এই প্রেষণা বিদ্যমান থাকে না, এগুলো সংখ্যায় অধিক, তবে এগুলো পূরণ না হলে শরীরের ক্ষতিসাধন হয় না। সুতরাং, উপরের আলোচনা থেকে আমরা বলতে পারি, জৈবিক প্রেষণা এবং সামাজিক প্রেষণার মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "8",
      "uddipok": "নিপু এসএসসি পরীক্ষার পর ট্রেনযোগে ঢাকা থেকে জামালপুরে বন্ধু দিপুর বাড়িতে বেড়াতে যায়। ট্রেনটি বাংলাদেশ কৃষি বিশ্ববিদ্যালয় অতিক্রম করে ময়মনসিংহ শহরে পৌঁছায়। দুই বছর পর ভর্তি পরীক্ষার জন্য কৃষি বিশ্ববিদ্যালয় চিনতে নিপুর অসুবিধা হয়নি। নিপু খেয়াল করলো যে, কথা বলা, পড়ালেখা করা, পোশাক পরিধান কর প্রভৃতি ক্ষেত্রে দিপু তাদের প্রিয় শিক্ষককে অনুসরণ করে। নিপু ও দিপু তাদের শিক্ষককে কোনো জটিল বিষয়ের প্রশ্ন করলে তিনি কিছুক্ষণ চিন্তা করে হঠাৎ সমস্যার সমাধান বলে দেন।",
      "tag": "DIN.B, BB 17",
      "sub_questions": [
        {
          "label": "ক",
          "question": "বুদ্ধিবৃত্তিক শিক্ষণ কী?",
          "explanation": "বুদ্ধিবৃত্তিক শিক্ষণ (Cognitive Learning) হলো তথ্য প্রক্রিয়াজাতকরণের মধ্য দিয়ে সংঘটিত পরিবর্তন, যা ব্যক্তি বা প্রাণী তার অভিজ্ঞতা লব্দ ফলাফল থেকে অর্জন করে।"
        },
        {
          "label": "খ",
          "question": "স্মৃতিকে তথ্যের প্রক্রিয়াজাতকরণ বলা হয় কেন ?",
          "explanation": "স্মৃতি আমাদের অভিজ্ঞতাগুলোকে সংগঠনের জন্য প্রক্রিয়াজাত করে গ্রহণ করে তাই একে তথ্যের প্রক্রিয়াজাতকরণ বলা হয়। আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। তাদের মতে স্মৃতি একটি সক্রিয় প্রক্রিয়া, যে প্রক্রিয়ায় অভিজ্ঞতাকে শুধু নিষ্ক্রিয়ভাবে গ্রহণ করাকে বোঝার না, বরং অভিজ্ঞতাগুলোকে সংগঠনের জন্য বিভিন্নভাবে প্রক্রিয়াজাত করা হয়, সংরক্ষণ করা হয় এবং পুনরায় ব্যবহার করার জন্য প্রত্যাহ্বান বা পুনরুদ্রেক করা হয়। তথ্যের প্রক্রিয়াজাতকরণ তত্ত্বানুসারে স্মৃতির প্রক্রিয়া মূলত তিনটি মৌলিক প্রক্রিয়া দ্বারা গঠিত (এটকিন্‌সন এবং শিফ্রন, (১৯৬৮)। যথা: ১. সংকেত গ্রহণ (Encoding), ২. সংরক্ষণ (Stomge) এবং ৩. প্রত্যাহ্বান (Retrieval or Decoding)।"
        },
        {
          "label": "গ",
          "question": "নিপুর কৃষি বিশ্ববিদ্যালয় চিনতে পারা কোন ধরনের বুদ্ধিবৃত্তিক শিক্ষণ? ব্যাখ্যা করো।",
          "explanation": "নিপুর কৃষি বিশ্ববিদ্যালয় চিনতে পারা বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণকে নির্দেশ করে। শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক শিক্ষণ রয়েছে যেখানে প্রেষণার অনুপস্থিতিতেও শিক্ষণ সম্ভব। কোনোরূপ প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলে। উদাহরণস্বরূপ, কেউ মোহাম্মদপুর থেকে নিউমার্কেটে ঈদের কেনাকাটা করতে যাওয়ার সময় | রাস্তার পাশে ঢাকা কলেজ দেখতে পেল। পরবর্তীতে তার বন্ধুর চাকরির পরীক্ষার কেন্দ্র ঢাকা কলেজে পড়লে, সে সহজেই তার বন্ধুকে কলেজের অবস্থান বলে দিতে পারে। এখানে ব্যক্তির কোনোরূপ আগ্রহ বা প্রেষণা ছাড়াই শিক্ষণ সম্পন্ন হয়েছে। একে প্রাসঙ্গিক শিক্ষণ বলে। প্রকৃতপক্ষে, প্রাসঙ্গিক শিক্ষণ হলো কোনো ঘটনার প্রেক্ষিতে এমন নিষ্ক্রিয় শিক্ষণ যা উদ্দেশ্যবিহীনভাবে সম্পন্ন হয়। উদ্দীপকে নিপুর এসএসসি পরীক্ষার পর ময়মনসিংহ যাওয়ার পথে কৃষি বিশ্ববিদ্যালয় দেখা এবং দু বছর পর ভর্তি পরীক্ষা দিতে এসে তা চিনতে পারা প্রাসঙ্গিক শিক্ষণের অনুরূপ।"
        },
        {
          "label": "ঘ",
          "question": "দিপুর শিক্ষককে অনুসরণ করা এবং শিক্ষকের উত্তরদানের ধরনের ক্ষেত্রে বুদ্ধিবৃত্তিক শিক্ষণ পদ্ধতি একই না ভিন্ন? বিশ্লেষণ করো।",
          "explanation": "উদ্দীপকে দিপুর শিক্ষককে অনুসরণ করা হলো অনুকরণ শিক্ষণ এবং শিক্ষকের উত্তরদান হলো পরিজ্ঞানমূলক শিক্ষণ। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে। অন্যদিকে, সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধান করাকে পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বার বার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ত্ত করে। উদ্দীপকে দিপু তার প্রিয় শিক্ষককে অনুসরণ করে, তার মতো কথা বলে, পোশাক পরে তাই তার শিক্ষণ অনুকরণমূলক। আবার, শিক্ষকের মতো সমস্যা অনুধাবন করে তার উত্তর দেয়ার শিক্ষণ হলো পরিজ্ঞানমূলক। সুতরাং, দিপুর শিক্ষককে অনুসরণ করা এবং শিক্ষকের উত্তর দানের ধরন ভিন্ন ধরনের বুদ্ধিবৃত্তিক শিক্ষণ পদ্ধতি।"
        }
      ]
    }
  ]
}