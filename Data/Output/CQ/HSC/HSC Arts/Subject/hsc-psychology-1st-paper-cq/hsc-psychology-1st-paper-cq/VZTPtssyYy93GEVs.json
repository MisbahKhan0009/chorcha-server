{
  "title": "হলিক্রস কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মনোবিজ্ঞান একটি শিশুর ভূণ পর্যায় থেকে শুরু করে মৃত্যুর পূর্ব পর্যন্ত বিভিন্ন আচরণ ও মানসিক প্রক্রিয়ার বিকাশ নিয়ে আলোচনা করে। এর মধ্যে কয়েকটি হলো- ১ম: অস্বভাবী আচরণের গতি প্রকৃতি ও তার ব্যাখ্যা, মানসিক রোগের লক্ষণ, কারণ ও চিকিৎসা সম্পর্কিত আলোচনা। ২য়: শিক্ষণের গতি প্রকৃতি ও ধরন, কলা-কৌশল, শর্তাবলি, উপকরণ, শিক্ষণে পুরস্কার ও শান্তির প্রভাব ইত্যাদি সম্পর্কিত আলোচনা। ৩য়: মনোবিজ্ঞান বিজ্ঞান কি না? এ সম্পর্কিত আলোচনা।",
      "tag": "HC 24",
      "sub_questions": [
        {
          "label": "ক",
          "question": "মনোবিজ্ঞান কী?",
          "explanation": "মনোবিজ্ঞান হলো প্রাণীর আচরণ ও মানসিক প্রক্রিয়ার বিজ্ঞান।"
        },
        {
          "label": "খ",
          "question": "মনোবিজ্ঞানের সাথে সমাজবিজ্ঞানের সম্পর্ক কী?",
          "explanation": "মনোবিজ্ঞানের সাথে সমাজবিজ্ঞানের সম্পর্ক অত্যন্ত নিগুঢ়। সমাজে বসবাসকারী ব্যক্তির আচরণ সম্পর্কিত অনুধ্যানের জন্য মনোবিজ্ঞানকে সমাজবিজ্ঞানের শরণাপন্ন হতে হয়। ব্যক্তির জন্য যে সমাজ সেটি সমাজবিজ্ঞানের মূল বিষয়। তার মনোবিজ্ঞানের মূল বিষয় হলো সমাজের জন্য যে ব্যক্তি। সামাজিক আচরণের ওপর গবেষণা করতে গিয়ে সমাজবিজ্ঞানের জ্ঞান মনোবিজ্ঞানে সম্পৃক্ত করতে হচ্ছে। মনোবিজ্ঞানের এরূপ শাখার নাম সমাজ মনোবিজ্ঞান।"
        },
        {
          "label": "গ",
          "question": "উদ্দীপকের ১ম ও ২য় ক্ষেত্র মনোবিজ্ঞানের কোন কোন শাখা সম্পর্কিত আলোচনা? বর্ণনা করো।",
          "explanation": "উদ্দীপকে ১ম ও ২য় ক্ষেত্রে মনোবিজ্ঞানের চিকিৎসা, এবং শিক্ষা শাখাকে নির্দেশ করেছে। উদ্দীপকে ১ম ক্ষেত্রটি মনোবিজ্ঞানের চিকিৎসা মনোবিজ্ঞান শাখাকে নির্দেশ করে। মনোবিজ্ঞানের যে শাখা মানসিক রোগের অনুধ্যান, নির্ণয় ও চিকিৎসায় মনোবিজ্ঞানের জ্ঞানের প্রয়োগ করে তাকে চিকিৎসা মনোবিজ্ঞান বলা হয়। অস্বাভাবিক আচরণের গতি-প্রকৃতি ও তার ব্যাখ্যা, মানসিক রোগের লক্ষণ, কারণ ও তার চিকিৎসা পদ্ধতি প্রভৃতি চিকিৎসা মনোবিজ্ঞানের মূল আলোচ্য বিষয়। চিকিৎসা মনোবিজ্ঞানী প্রথমে রোগের লক্ষণ চিহ্নিত করে তার কারণ অনুসন্ধান করতে সচেষ্ট হন। তারপর রোগীর যথাযথ চিকিৎসার ব্যবস্থা করেন। রোগ নির্ণয়ের জন্য চিকিৎসা মনোবিজ্ঞানী বিভিন্ন অভীক্ষা প্রয়োগ করে থাকেন। রোগ নির্ণয় ও তার চিকিৎসার পাশাপাশি রোগ প্রতিরোধের ব্যবস্থাও চিকিৎসা মনোবিজ্ঞানীরা গ্রহণ করে থাকেন। আবার, ২য় ক্ষেত্রটি শিক্ষা মনোবিজ্ঞানকে নির্দেশ করে। এখানে শিক্ষণের গতি-প্রকৃতি ও ধরন, কলা-কৌশল, শর্তাবলী, উপকরণ, শিক্ষণে পুরস্কার ও শাস্তির প্রভাব ইত্যাদি সম্পর্কিত আলোচনা হয়। উদ্দীপকে সেই বিষয়টি তুলে ধরা হয়েছে। মনোবিজ্ঞানের গুরুত্বপূর্ণ একটি শাখা হলো শিক্ষা মনোবিজ্ঞান। শিক্ষণ উপযোগী পাঠ্যসূচি ও অনুকূল পরিবেশ সৃষ্টির মধ্য দিয়ে শিক্ষার্থীর সার্বিক ও সুষম বিকাশ সাধনে সহায়তা করাই শিক্ষা মনোবিজ্ঞানের মূল লক্ষ্য। সেই সাথে শিক্ষকের আচরণ ও শিক্ষক শিক্ষার্থীর সম্পর্কের বিষয়টিও শিক্ষা মনোবিজ্ঞানের আলোচনার অন্তর্গত। শিক্ষাদান কার্যক্রম শিক্ষার্থীকে কেন্দ্র করেই আবর্তিত হয়। যে কারণে শিক্ষা মনোবিজ্ঞানীরা শিক্ষক-শিক্ষার্থীর সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করে। মনোবিজ্ঞানের জ্ঞানীয় প্রয়োগের মাধ্যমে শিক্ষাকে কার্যকর করে তোলাই শিক্ষা মনোবিজ্ঞানের উদ্দেশ্য।"
        },
        {
          "label": "ঘ",
          "question": "উদ্দীপকের ৩য় ক্ষেত্রটি বিশ্লেষণ করো।",
          "explanation": "উদ্দীপকের ৩য় ক্ষেত্র অনুযায়ী, মনোবিজ্ঞান হলো জৈব-সামাজিক বিজ্ঞান। বিজ্ঞান শব্দের আভিধানিক অর্থ হলো বিশেষ জ্ঞান। যেকোনো বিশেষ শ্রেণির বস্তু বা ঘটনা সম্পর্কে যথাযথ ও সুসংবদ্ধ জ্ঞানকে বলা হয় বিজ্ঞান। অর্থাৎ সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান। কোনো বিষয় বিজ্ঞান কিনা তা নির্ভর করে বিষয়বস্তু, বৈজ্ঞানিক পদ্ধতি, বৈজ্ঞানিক দৃষ্টিভঙ্গি ও প্রয়োগশীলতা এ চারটি বিষয়ের ওপর। বিষয়বস্তু বলতে বিজ্ঞানের সাধারণ স্বীকার্য এই যে, বিজ্ঞান যে বস্তু বা ঘটনার অনুধ্যান করে তা নিয়ম সাপেক্ষ হবে। এর অর্থ হলো-বিজ্ঞানের বিষয়বস্তু পর্যবেক্ষণযোগ্য হবে গবেষকগণ বিষয়বস্তু সম্পর্কে একে অপরের সাথে ভাষার সাহায্যে যোগাযোগ স্থাপন করতে পারবে এবং বিজ্ঞানের বিষয়বস্তুকে প্রমাণযোগ্য হতে হবে। উদ্দীপকে ৩য় ক্ষেত্রটিতে বলা হয়েছে, মনোবিজ্ঞান বিজ্ঞান কি না? মনোবিজ্ঞানে বিভিন্ন গবেষণায় বৈজ্ঞানিক পদ্ধতির নিয়ম মানা হয় বলে, একে বিজ্ঞান বলা হয়। বৈজ্ঞানিক পদ্ধতির কার্যকরী সংজ্ঞা, ব্যক্তি নিরপেক্ষতা, নিয়ন্ত্রণ, পুনরাবৃত্তি, সাধারণীকরণ, যথার্থতা প্রমাণ প্রভৃতি নীতির ওপর প্রতিষ্ঠিত। এসব নীতি মনোবিজ্ঞানের গবেষণা ক্ষেত্রেও ব্যবহৃত হয়ে থাকে। বৈজ্ঞানিক দৃষ্টিভঙ্গির অন্যতম বক্তব্য হলো পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করা। মনোবিজ্ঞানেও প্রথম মন বা আত্মাকে বাদ দিয়ে আচরণ -ও মানসিক প্রক্রিয়াকে গবেষণার বিষয়বস্তু হিসেবে ধরা হয়েছে। বিজ্ঞানের আরেকটি মাপকাঠি হলো অর্জিত জ্ঞানকে বাস্তব জীবনে প্রয়োগ করা। বর্তমানে মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরীভাবে প্রয়োগ করা হচ্ছে। সুতরাং, উপরিউক্ত আলোচনার পরিপ্রেক্ষিতে, মনোবিজ্ঞানকে বিজ্ঞান বলা হয়।"
        }
      ]
    },
    {
      "number": "2",
      "uddipok": "দৃশ্যকল্প-২: সোমা স্কুল থেকে বাসায় ফিরে জানতে পারল যে, তার মা জরুরি কাজে বাইরে গেছেন। সেজন্য তিনি রান্নাও করতে পারেননি। সে মায়ের জন্য অপেক্ষা না করে নিজেই রান্না করে খাবার খেয়ে নিল।",
      "tag": "HC 24",
      "sub_questions": [
        {
          "label": "ক",
          "question": "প্রেষণা কী?",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "যুথচারিতা কেন সামাজিক প্রেষণা?",
          "explanation": "যুথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যুথচারিতাকে সামাজিক প্রেষণা বলা হয়। যুথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে 'পছন্দ করে। পরবর্তী সময়ে সে তার আশপাশের লোকদের সঙ্গ কামনা করে। যুথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "দৃশ্যকল্প-১ দৈনন্দিন জীবনের আলোকে ব্যাখ্যা করো।",
          "explanation": "'দৃশ্যকল্প-১' এর 'A' দ্বারা অভাববোধ (Need) এবং 'D' দ্বারা উদ্দেশ্য সাধন (Goal) কে নির্দেশ করা হয়েছে। অভাববোধ, তাড়না, করণ আচরণ এবং উদ্দেশ্য সাধনের প্রভাব আমাদের দৈনন্দিন জীবনে লক্ষণীয়। প্রাণীর মধ্যে যখন কোনো অভাববোধ দেখা দেয়, তখন তার মধ্যে এক অস্বস্তিকর অবস্থার সৃষ্টি হয়। কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে উঠে। অভাববোধ থেকে উৎপন্ন অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। প্রয়োজনের তাড়নায় প্রাণী সক্রিয় হয়ে ওঠে। প্রয়োজনের মধ্যে যে চালনার ভাব আছে, যা প্রাণীকে কার্যে প্রবৃত্ত করে তোলে তাকে প্রণোদনা বা তাড়না বলে। ক্ষুধার্ত হবার জন্য যে অস্থিরতা, তা ক্ষুধার্ত ব্যক্তির মধ্যে তাড়নার সৃষ্টি করে যার ফলে সে নিশ্চল অবস্থায় বসে থাকতে পারে না। উত্তেজনা উপশম বা অস্থিরতা লাঘব করার জন্য প্রাণী কতগুলো আচরণ করে, এই আচরণকেই করণ আচরণ বলা হয়। করণ আচরণসমূহ হলো কাম্যবস্তু লাভের জন্য প্রাণীর আচরণ। এ পর্যায়ে ক্ষুধার্ত প্রাণী খাবার পাওয়ার জন্য বিভিন্ন ধরনের আচরণ প্রদর্শন করে থাকে। প্রেষণা চক্রের সর্বশেষ পর্যায় হলো উদ্দেশ্য সাধন বা কাম্যবস্তু লাভ করা। কাম্যবস্তু লাভ হলেই প্রেষণার অস্বাভাবিক শারীরিক অবস্থা দূরীভূত হয়ে যায় এবং প্রাণী পরিতৃপ্তি লাভ করে ও বিশ্রাম নেয়। বিশ্রামের কিছুকাল পরে প্রাণীর মধ্যে আবার প্রেষণা জন্ম লাভ করে। অর্থাৎ তার মধ্যে পর্যায়ক্রমে আবার উপরিউক্ত স্তরগুলোর আগমন ঘটে। মানুষ ও প্রাণী সারাজীবন ধরে এমনিভাবে প্রেষণা চক্রের মধ্যে আবতির্ত হয়।"
        },
        {
          "label": "ঘ",
          "question": "সোমার ঘটনাটি কি সবার জীবনধারণের জন্য অপরিহার্য? উদ্দীপকের আলোকে বিশ্লেষণ করো।",
          "explanation": "দৃশ্যকল্প-২ এ সোমার ক্ষুধা লাগা ও ঘুমিয়ে পড়ার জৈবিক প্রেষণা দুটি সবার জীবনধারণের জন্য অপরিহার্য। শারীরিক চাহিদা বা প্রয়োজনবোধ থেকে সৃষ্ট ক্ষুধাজনিত জৈবিক প্রেষণা হলো একটি মৌলিক ও মুখ্য প্রেষণা। এটি মানুষ বা প্রাণীর শারীরিক ভারসাম্য রক্ষা করে এবং বেঁচে থাকা বা জীবনধারণের জন্য এটি অপরিহার্য। শারীরিক বিপাক ক্রিয়াসহ রক্তের বিভিন্ন উপাদানের অভাব এবং দৈহিক অঙ্গ-প্রত্যঙ্গ ও তার ক্রিয়া-প্রতিক্রিয়া ক্ষুধাজনিত জৈবিক প্রেষণা সৃষ্টির ক্ষেত্রে দায়ী। কর্মক্লান্ত শরীরের জন্য বিশ্রামের প্রয়োজন। ঘুম-শরীরকে এরূপ বিশ্রামের সুযোগ করে দেয়। জাগ্রত অবস্থায় কর্মের মাধ্যমে যে শক্তি ব্যয়িত হয়, নিদ্রায় তার পূরণ ঘটে। ঘুম আলস্য, জড়তা ও অবসাদ দূর করে কর্মশক্তির উপাদান যোগায়। দৃশ্যকল্প-২ এর বর্ণনায় দেখা যায়, সোমা স্কুল থেকে বাসায় ফিরে জানতে পারে যে, তার মা জরুরি কাজে বাইরে গেছে। এ জন্য সে রান্না করে যেতে পারেনি। সোমার ক্ষুধা লেগেছে, তাই সে মায়ের জন্য অপেক্ষা না করে নিজেই রান্না করে খাবার খেয়ে নেয়। সোমা বাড়ি ফিরে জৈবিক প্রেষণা ক্ষুধার তাড়না অনুভব করে। এ তাড়না উপশম করার জন্য সে নিজেই রান্না করে ক্ষুধা নিবারণ করে। পরিশেষে বলা যায়, জীবনধারণের জন্য জৈবিক প্রেষণা অর্থাৎ ক্ষুধা অপরিহার্য যা প্রাণীর শারীরিক তাগিদ বা প্রয়োজন থেকে সৃষ্টি হয়।"
        }
      ]
    },
    {
      "number": "3",
      "uddipok": "রূপা এস এস সি পরীক্ষার পর ট্রেনযোগে ঢাকা থেকে জামালপুরে বন্ধু দীপুর বাড়িতে বেড়াতে যায়। ট্রেনটি বাংলাদেশ কৃষি বিশ্ববিদ্যালয় অতিক্রম করে ময়মনসিংহ শহরে পৌঁছায়। দুই বছর পর ভর্তি পরীক্ষার জন্য কৃষি বিশ্ববিদ্যালয় চিনতে রূপার অসুবিধা হয়নি। রূপা খেয়াল করলো কথা বলা, পড়ালেখা করা, পোশাক পরিধান করা প্রভৃতি ক্ষেত্রে দিনা তাদের প্রিয় শিক্ষিকাকে অনুসরণ করে। রূপা ও দিনা তাদের শিক্ষিকাকে কোন জটিল বিষয়ের প্রশ্ন করলে তিনি কিছুক্ষণ চিন্তা করে হঠাৎ সমস্যার সমাধান বলে দেন।",
      "tag": "HC 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "কপূর্ব অভিজ্ঞতা বা অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "তাৎক্ষণিক স্মৃতির ধারণ ক্ষমতা 7 ± \\pm ± 2 বলতে কী বোঝায়?",
          "explanation": "তাৎক্ষণিক স্মৃতি অর্থাৎ স্বল্পস্থায়ী স্মৃতি হচ্ছে সংবেদী স্মৃতির তথ্যকে দীর্ঘস্থায়ী স্মৃতিতে পরিণত করার পূর্বে প্রক্রিয়াজাত করার জন্য স্বল্পস্থায়ী স্মৃতি ভান্ডারে সংরক্ষিত স্মৃতি। স্বল্পস্থায়ী স্মৃতির ধারণক্ষমতা ৭ ± \\pm ± ২। অর্থাৎ কোনো ব্যক্তি একবার দেখে বা শুনে ৫ থেকে ৯টির বেশি তথ্য মনে রাখতে পারে না।"
        },
        {
          "label": "গ",
          "question": "রূপার কৃষি বিশ্ববিদ্যালয় চিনতে পারা কোন ধরনের বুদ্ধিবৃত্তিক শিক্ষণ ব্যাখ্যা করো।",
          "explanation": "রূপার কৃষি বিশ্ববিদ্যালয় চিনতে পারা বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণকে নির্দেশ করে। শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক শিক্ষণ রয়েছে যেখানে প্রেষণার অনুপস্থিতিতেও শিক্ষণ সম্ভব। কোনোরূপ প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলে। উদাহরণস্বরূপ, কেউ মোহাম্মদপুর থেকে নিউমার্কেটে ঈদের কেনাকাটা করতে যাওয়ার সময় রাস্তার পাশে ঢাকা কলেজ দেখতে পেল। পরবর্তীতে তার বন্ধুর চাকরির পরীক্ষার কেন্দ্র ঢাকা কলেজে পড়লে, সে সহজেই তার বন্ধুকে কলেজের অবস্থান বলে দিতে পারে। এখানে ব্যক্তির কোনোরূপ আগ্রহ বা প্রেষণা ছাড়াই শিক্ষণ সম্পন্ন হয়েছে। একে প্রাসঙ্গিক শিক্ষণ বলে। প্রকৃতপক্ষে, প্রাসঙ্গিক শিক্ষণ হলো কোনো ঘটনার প্রেক্ষিতে এমন নিষ্ক্রিয় শিক্ষণ যা উদ্দেশ্যবিহীনভাবে সম্পন্ন হয়। উদ্দীপকে রূপা এসএসসি পরীক্ষার পর ময়মনসিংহ যাওয়ার পথে কৃষি বিশ্ববিদ্যালয় দেখা এবং দু বছর পর ভর্তি পরীক্ষা দিতে এসে তা চিনতে পারা প্রাসঙ্গিক শিক্ষণের অনুরূপ।"
        },
        {
          "label": "ঘ",
          "question": "দিনার শিক্ষিকাকে অনুসরণ করা এবং শিক্ষিকার উত্তরদানের ধরনের ক্ষেত্রে বৃদ্ধিবৃত্তিক শিক্ষণ পদ্ধতি একই না ভিন্ন? বিশ্লেষণ করো।",
          "explanation": "উদ্দীপকে দিনার শিক্ষিকাকে অনুসরণ করা হলো অনুকরণ শিক্ষণ এবং শিক্ষিকার উত্তরদান হলো পরিজ্ঞানমূলক শিক্ষণ। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে। অন্যদিকে, সমস্যাসংকুল ঘটনার উপাদানগুলোর পারস্পরিক 'সম্পর্ক অনুধাবন করে সমস্যার সমাধান করাকে পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বার বার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ত্ত করে। উদ্দীপকে দিনা তার প্রিয় শিক্ষিকাকে অনুসরণ করে, তার মতো পোশাক পরে তাই তার শিক্ষণ অনুকরণমূলক। আবার, শিক্ষিকার মতো সমস্যা অনুধাবন করে তার উত্তর দেয়ার শিক্ষণ হলো পরিজ্ঞানমূলক। সুতরাং, দিনার শিক্ষিকাকে অনুসরণ করা এবং শিক্ষিকার উত্তরদানের ধরন ভিন্ন ধরনের বুদ্ধিবৃত্তিক শিক্ষণ পদ্ধতি।"
        }
      ]
    },
    {
      "number": "4",
      "uddipok": "ঢাকা আরিচা মহাসড়কে এক দুর্ঘটনায় দুই বন্ধু জামাল ও কামাল গুরুতরভাবে আঘাতপ্রাপ্ত হয়। এরপর থেকে জামাল তার হাত ও পা নাড়াতে পারছে না, কানে কম শুনছে এমনকি চোখেও কম দেখছে। কামাল দুর্ঘটনার পর থেকে রাতে ভালোভাবে ঘুমাতে পারে না এবং ভয় পায়।",
      "tag": "HC 24",
      "sub_questions": [
        {
          "label": "ক",
          "question": "স্নায়ুকোষ কী?",
          "explanation": "স্নায়ুকেশ ও স্নায়ুশাখার মাধ্যমে সংবেদীয় তথ্য আদান-প্রদান তথা বিভিন্ন অঙ্গ-প্রত্যঙ্গের পারস্পরিক সম্পর্ক স্থাপনের পাশাপাশি আচরণ ও মানসিক প্রক্রিয়া নিয়ন্ত্রণকারী কোষকেই নিউরন বা স্নায়ুকোষ বলে।"
        },
        {
          "label": "খ",
          "question": "প্রতিবর্তী চক্র কী?",
          "explanation": "কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে প্রতিক্রিয়া করে তাকে প্রতিবতী ক্রিয়া বা চক্র বলে। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেকগুলো স্নায়ুকোষ একটি ইন্দ্রিয় ও এক বা একাধিক পেশী বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ু প্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশীতে এসে পৌছালে প্রতিক্রিয়া সৃষ্টি হয়।"
        },
        {
          "label": "গ",
          "question": "কামালের সমস্যার জন্য সম্মুখ মস্তিষ্কের কোন অংশ দায়ী? ব্যাখ্যা করো।",
          "explanation": "উদ্দীপকে কামালের ক্ষেত্রে গুরুমস্তিষ্কের সম্মুখ অংশের গতি অঞ্চল দায়ী। কতকগুলো স্নায়ুকেন্দ্র একত্রে সন্নিবিষ্ট হয়ে একই ধরনের কাজ সম্পন্ন করার জন্য অঞ্চলের সৃষ্টি করে। গুরুমস্তিষ্কে এরকম ৩ ধরনের অঞ্চল রয়েছে। যথা- সংবেদন, গতি ও সংযোগ অঞ্চল। মানুষের চেষ্টীয় কাজের জন্য মস্তিষ্কের যে অংশ দায়ী তা হলো গুরুমস্তিষ্কের গতি অঞ্চল। এ অঞ্চলটি রোলান্ডো নামক খাঁজের কাছে অবস্থিত। আমরা যখন কোনো অঙ্গ সঞ্চালন করি তখন মস্তিষ্কের গতি অঞ্চলের বিশেষ কোনো কেন্দ্র উত্তেজিত হয় এবং এই উত্তেজনায় স্নায়ুপ্রবাহ গতিবাহী স্নায়ুর মাধ্যমে মাংসপেশিতে পৌছে তাকে সক্রিয় করে তোলে। আমাদের শরীরে যতগুলো মাংসপেশি আছে গুরুমস্তিষ্কে ততগুলো গতিকেন্দ্র আছে। উদ্দীপকে কামাল দুর্ঘটনার পর থেকে রাতে ঘুমাতে পারে না এবং ভয় পায়। এতে বোঝা যায়, কামালের গুরুমস্তিষ্কের গতি অঞ্চল আঘাতপ্রাপ্ত হয়েছে। যার জন্য স্নায়বিক কারণে সে ঘুমাতে পারে না। পতিবাহী স্নায়ু সক্রিয় হতে পারছে না। যার জন্য সে ভয় পাচ্ছে।' সুতরাং বলা যায়, কামালের ক্ষেত্রে গুরুমস্তিষ্কের গতির অঞ্চল দায়ী। যার জন্য তার এ ধরনের সমস্যা দেখা দিচ্ছে।"
        },
        {
          "label": "ঘ",
          "question": "\"জামালের ক্ষেত্রে গুরুমস্তিষ্কের একাধিক অংশ দায়ী হলেও তা একটি অঞ্চলের অন্তর্ভুক্ত\"-তোমার মতামত ব্যাখ্যা করো।",
          "explanation": "উদ্দীপকে জামালের ক্ষেত্রে গুরুমস্তিষ্কের একাধিক অংশ দায়ী হলেও তা একটি অঞ্চলের অন্তর্ভুক্ত। তা হলো সংবেদন অঞ্চল। সংবেদন অঞ্চলের প্রধান ৩টি অংশ রয়েছে। যথা- শিরকুম্ভ, শিরনিম্ন ও পশ্চাৎ অংশ। এ সকল অংশ সংবেদীয় কাজের জন্য দায়ী। শিরকুম্ভ অঞ্চল আমাদের শরীরের সোমাস্থেটিক ও কাইনেস্থেটিক অনুভূতি কাজ করে থাকে। এটাকে স্পর্শ কেন্দ্রও বলা হয়। বিদ্যুৎপ্রবাহের দ্বারা এ অংশটি উদ্দীপিত হলে বিভিন্ন ধরনের স্পর্শানুভূতি হয়। শিরনিম্ন অঞ্চল শ্রবণের জন্য দায়ী। কোন কারণে এ অংশটি নষ্ট হয়ে গেলে মানুষ বধির হয়ে যায়। আবার বিদ্যুৎ প্রবাহের দ্বারা এ অংশ উদ্দীপিত করলে বিভিন্ন ধরনের শব্দ শোনা যায়। সংবেদন অঞ্চলের পশ্চাৎ অংশ দর্শনের জন্য দায়ী। এ অঞ্চল অপকরণ করলে বা নষ্ট হয়ে গেলে মানুষ অন্ধ হয়ে যায়। উদ্দীপকে জামাল দুর্ঘটনা পরবর্তী হাত-পা নাড়াতে পারছে না, কানে কম শুনছে এমনকি চোখেও কম দেখছে। তার এ সকল অবস্থার জন্য গুরুমস্তিষ্কের সংবেদন অঞ্চল দায়ী। তার মস্তিষ্কের সংবেদন অংশের শিরকুম্ভ, শিরনিম্ন ও পশ্চাৎ অংশ আঘাত প্রাপ্ত হয়েছে। সুতরাং বলা যায়, জামালের ক্ষেত্রে গুরুমস্তিষ্কের একাধিক অংশ দায়ী হলেও একটি অঞ্চলেরই অন্তর্ভুক্ত। সেই অঞ্চলটি হলো সংবেদন অঞ্চল।"
        }
      ]
    },
    {
      "number": "5",
      "uddipok": "বিষয়-১ বিষয়-২ ক) অসংগঠিত খ) অনির্বাচনমূলক ক) সংগঠিত খ) নির্বাচনমূলক",
      "tag": "HC 24",
      "sub_questions": [
        {
          "label": "ক",
          "question": "মনোযোগ কী?",
          "explanation": "কোনো বিষয়ের প্রতি ইন্দ্রিয়সমূহকে নিয়োজিত করাকে মনোযোগ বলে।"
        },
        {
          "label": "খ",
          "question": "প্রস্তুতি ও প্রত্যাশা কীভাবে মনোযোগ নির্ধারণ করে।",
          "explanation": "প্রযুক্তি ও প্রত্যাশার দ্বারা মনোযোগ নির্ধারিত হয়ে থাকে। আমরা যা কিছু দেখতে বা শুনতে প্রস্তুত বা আমরা যা প্রত্যশা করি যে বিষয়ে আমরা বেশি মনোযোগী হই। উদাহরণস্বরূপ, নিদ্রিত অবস্থায় রোগীর টেলিফোন এলে ডাক্তার সহজেই জেগে উঠেন; কিন্তু অনেক সময় ডাক্তার পত্নীর তাতে নিদ্রার ব্যাঘাত হয় না। আবার ছোট শিশু কেঁদে উঠলে 'ডাক্তার পত্নী সহজেই জেগে ওঠেন। কিন্তু অনেক সময় ডাক্তারের ঘুমের ব্যাঘাত হয় না। এভাবে প্রস্তুতি ও প্রত্যাশা মনোযোগ নির্ধারণ করে।"
        },
        {
          "label": "গ",
          "question": "বিষয়-২ এ কোন প্রক্রিয়ার কথা বলা হয়েছে? এটি সংগঠনের ৩টি বস্তুনিষ্ঠ শর্ত বর্ণনা করো।",
          "explanation": "উদ্দীপকে বিষয়-২ এ প্রত্যক্ষণ প্রক্রিয়ার কথা বলা হয়েছে। যে সকল উদ্দীপক উপাদান দ্বারা সৃষ্ট হয়ে প্রত্যক্ষণকে প্রভাবিত করে তাদের প্রত্যেকটিকে এক একটি উদ্দীপক উপাদান বা বস্তুনিষ্ট শর্ত বলে। প্রত্যক্ষণের তিনটি বস্তুনিষ্ট শর্ত হলো, নৈকট্য, বিশেষ পরিচিত, প্রতিসাম্য। যে সকল বস্তু কাছাকাছি থাকে সেগুলোকে আমরা একত্রে প্রত্যক্ষণ করে থাকি। আর অপেক্ষাকৃত দূরে থাকা বস্তুগুলোকে একসাথে সামগ্রিক প্রত্যক্ষণ করা সম্ভব হয় না। তাই বলা যায়, নৈকট্য প্রত্যক্ষণ সংগঠনের গুরুত্বপূর্ণ উপাদান। এছাড়া ধারাবাহিক প্রত্যক্ষণ সংগঠনের একটি বিশেষ উপাদান। যেমন-যে রেখাটি বাঁকা পথে চলছে তাকে বাঁকা পথে দেখতে আর যে রেখাটি সরল পথে চলছে তাকে সরল পথে দেখার প্রবণতা রয়েছে। যে রূপটি আমাদের কাছে বিশেষ পরিচিতি তা সহজেই আমাদের দৃষ্টি আকর্ষণ করে। এজন্য অসংখ্য লোকের মধ্যে আমরা আমাদের বন্ধুকে সহজেই খুঁজে বের করতে পারি। যা বিশেষ পরিচিতি নামে পরিচিত। সুষম বা সামঞ্জস্যপূর্ণ বস্তু সকলকে একত্রে প্রত্যক্ষণ করার একটা প্রবণতা রয়েছে। কিন্তু যে সকল বস্তু অসম বা অসমাঞ্জস্য সেগুলো একত্রে প্রত্যক্ষিত হয় না। সে অর্থে প্রতিসাম্য প্রত্যক্ষণ সংগঠনের অন্যতম উপাদান।"
        },
        {
          "label": "ঘ",
          "question": "বিষয়-১ ও বিষয়-২ এর প্রক্রিয়াগুলোর নাম উল্লেখ করে তুলনামূলক আলোচনা করো।",
          "explanation": "উদ্দীপকে বিষয়-১ এবং বিষয়-২ এর প্রক্রিয়াগুলোর নাম সংবেদন ও প্রত্যক্ষণ। সংবেদন ও প্রত্যক্ষণ পরম্পর সম্পর্কযুক্ত প্রক্রিয়া হলেও এদের মধ্যে উল্লেখযোগ্য পার্থক্য বিদ্যমান। গ্রাহক উদ্দীপক থেকে উদ্দীপনা স্নায়ুবিক প্রবাহ আকারে মস্তিষ্কে পৌছে উদ্দীপকের প্রতি প্রাণীর যে প্রাথমিক চেতনা তৈরি করে তাকে সংবেদন বলে। অপরদিকে, পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে। সংবেদন একটি অসংগঠিত প্রক্রিয়া। স্নায়বিক উত্তেজনা অসংগঠিতভাবে মস্তিষ্কে পৌছায়। প্রত্যক্ষণ একটি সংগঠিত প্রক্রিয়া। কারণ এলোমেলো বা অসংগঠিত উদ্দীপনার সুসংগঠিত রূপই হল প্রত্যক্ষণ। সংবেদন হল অনিবার্চনমূলক। যেখানে ইন্দ্রিয়সমূহ উত্তেজিত হলে তা মস্তিষ্কে বাহিত হয়। আমরা প্রত্যক্ষণ প্রক্রিয়ায় উদ্দীপিত সকল বিষয় পর্যবেক্ষণ করি না। বহু সংখ্যক উদ্দীপক হতে আমরা দু, একটি বিষয় নির্বাচন করে তা প্রত্যক্ষণ করি। তাই বলা যায়, প্রত্যক্ষণের বিষয় নির্বাচনমূলক। তাই বলা যায়, বিষয়-১ এবং বিষয়-২ এর বিষয়গুলো তথা সংবেদন ও প্রত্যক্ষণের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-১: সজল মামার সাথে কক্সবাজার বেড়াতে গেল। সমুদ্র সৈকতে ভ্রমণের সময় হঠাৎ একটা দড়ি দেখে সে ভয়ে সাপ বলে চিৎকার করল। দৃশ্যকল্প-২: রাকিন ও শাফিন রাতের বেলা বাজার থেকে বাড়ি ফিরছিল। হঠাৎ রাকিন বলল, কেউ একজন আমাদের পিছন পিছন আসছে। শাফিন বলল, কোথায়, কাউকে তো দেখতে পাচ্ছি না।",
      "tag": "HC 24",
      "sub_questions": [
        {
          "label": "ক",
          "question": "সংবেদন সমতা কী?",
          "explanation": "পরিবেশগত কারণে আচরণের পরিবর্তনকেই বলা হয় সংবেদন সমতা।"
        },
        {
          "label": "খ",
          "question": "প্রতীক ও পটভূমির মধ্যে দুটি পার্থক্য লিখ।",
          "explanation": "কোনো একটি নির্দিষ্ট সময়ে আমরা যে বস্তুটি প্রত্যক্ষণ করি থাকি তাকে প্রতীক বলে। আর যার আলোকে চিত্রটি দেখে থাকি তাকে পটভূমি বলে। প্রতীক ও পঠভূমির কতগুলো বিশেষ বৈশিষ্ট্য আছে যার সাহায্যে প্রতীককে পটভূমি থেকে পৃথক করা যায়। প্রতীকের নির্দিষ্ট আকার ও সীমারেখা আছে। এটি একটি সংগঠিত প্রক্রিয়া। কিন্তু পঠভূমির নির্দিষ্ট আকার ও সীমারেখা নেই এবং এটি একটি অসংগঠিত প্রক্রিয়া।"
        },
        {
          "label": "গ",
          "question": "দৃশ্যকল্প-১ এ সজলের প্রত্যক্ষণের প্রকৃতি এবং এর শ্রেণিবিভাগ ব্যাখ্যা করো।",
          "explanation": "উদ্দীপকে দৃশ্যকল্প-২ এ সজলের প্রত্যক্ষণের প্রকৃতি অধ্যাস বা ভ্রান্ত প্রত্যক্ষণ প্রকৃতির। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস, প্রাকৃতিক অধ্যাস এবং মনস্তাত্ত্বিক অধ্যাস ইত্যাদি। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায়। ব্যক্তির নিজস্ব ভীতিমূলক কোনো মানসিক 'প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয়সাধনে ব্যর্থ সংবেদীয় ও মানসিক প্রক্রিয়ায় একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা। অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায়, ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        },
        {
          "label": "ঘ",
          "question": "সজল ও রাকিনের দেখা ঘটনা দু'টি এক না ভিন্ন? তোমার উত্তরের স্বপক্ষে যুক্তি দাও।",
          "explanation": "উদ্দীপকে দৃশ্যকল্প-১ এবং ২ এ সজল ও রাকিনের দেখা ঘটনাদ্বয় এক নয়, দুটি ভিন্ন ঘটনাকে নির্দেশ করছে। সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে প্রত্যক্ষণ করার নামই হচ্ছে অধ্যাস। অন্যদিকে, বাস্তবে কোনো উদ্দীপকে নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদি ঘটনা। উদ্দীপকে দৃশ্যকল্প-২ এ সজলের ঘটনাটি হলো অধ্যাস বা ভ্রান্ত প্রত্যক্ষণ। কারণ এটি মনস্তাত্ত্বিক অধ্যাস। ব্যক্তির নিজস্ব ভীতিমূলক কোনো মানসিক প্রবণতার কারণে এরকম হয়ে থাকে। যার জন্য সমুদ্রের সৈকতে ভ্রমণের সময় হঠাৎ দড়ি দেখে যে সাপ বলে চিৎকার দেয়। অন্যদিকে, দৃশ্যকল্প-২ এ রাকিনের ঘটনাটি অলীক প্রত্যক্ষণ। কারণ ঐ ঘটনার বাস্তব উদ্দীপক নেই। যেহেতু রাকিন রাতের বেলায় হাঁটার সময় মনে করেছিল তাঁর পিছনে পিছনে কেউ একজন আসছে। কিন্তু বাস্তবে ছিল না। মস্তিষ্কের বিবৃতির কারণে এরকম ঘটে থাকে। সুতরাং বলা যায়, সজল এবং রাকিনের ঘটনা দুটি ভিন্ন প্রকৃতির।"
        }
      ]
    },
    {
      "number": "7",
      "uddipok": "দৃশ্যকল্প-১: রফিক পূর্বের শিক্ষাকৃত বিষয়গুলোকে পুনরুৎপাদন করতে ব্যর্থ হচ্ছে। দৃশ্যকল্প-২",
      "tag": "HC 24",
      "sub_questions": [
        {
          "label": "ক",
          "question": "সুপ্ত শিক্ষণ কী?",
          "explanation": "খুব সামান্য প্রেষণায় বা প্রেষণা ব্যতীত যে শিক্ষণ সম্পন্ন হয় এবং যা শিক্ষণের সময় আচরণের মধ্যে পরিলক্ষিত হয় না তাকে সুপ্ত শিক্ষণ বলা হয়।"
        },
        {
          "label": "খ",
          "question": "বলবর্ধক শিক্ষণকে ত্বরান্বিত করে কীভাবে?",
          "explanation": "বলবর্ধক উদ্দীপক বা উদ্দীপক প্রতিক্রিয়া সংযোগ প্রতিষ্ঠা ও শক্তিশালী করার মাধ্যমে শিক্ষণকে ত্বরান্বিত করে। বলবৃদ্ধি বা বলবর্ধক শিক্ষণের অন্যতম গুরুত্বপূর্ণ শর্ত বা অবস্থা যা সংযোগকে শক্তিশালী করতে সাহায্য করে। সঠিক প্রতিক্রিয়া করার পরও যদি ক্ষুধার্ত প্রাণী খাবার না পায় তাহলে সে এই প্রতিক্রিয়াটি আর করবে না। আবার বলবর্ধক পেলে প্রাণীর সঠিকভাবে ওই প্রতিক্রিয়া পুনরায় করার প্রবণতা বৃদ্ধি পাবে। এভাবে সংযোগকে শক্তিশালী করার মাধ্যমে বলবর্ধক শিক্ষণকে ত্বরান্বিত করে থাকে।"
        },
        {
          "label": "গ",
          "question": "রফিকের শিক্ষাকৃত বিষয়গুলো ভুলে যাওয়াকে মনোবিজ্ঞানে কী বলা হয়? এর যে কোনো তিনটি কারণ বর্ণনা করো।",
          "explanation": "রানার শিক্ষাকৃত বিষয়গুলো ভুলে যাওয়াকে মনোবিজ্ঞানে বিস্মৃতি বলা হয়। পূর্ব অভিজ্ঞতা বা শিক্ষণের পর বিষয়বস্তুকে প্রয়োজনবোধে পুনরুদ্রেক বা প্রত্যাভিজ্ঞা করতে না পারাকে বিস্মৃতি বলে। অর্থাৎ অতীত অভিজ্ঞতাকে যথাসম্ভব অবিকল পুনরুৎপাদন করতে না পারাকে বিস্মৃতি বলে। এ ভুলে যাওয়া বা বিস্মৃতির একাধিক কারণ বর্তমান। তার মধ্যে উল্লেখযোগ্য হলো অব্যবহারজনিত স্মৃতির অবক্ষয়, অনুশিক্ষণ প্রতিবন্ধকতা এবং পূর্বশিক্ষণ প্রতিবন্ধকতা। শিক্ষণকৃত বিষয় ব্যবহার বা অনুশীলন না করলে কালের স্রোতে তা আমাদের স্মৃতি থেকে হারিয়ে যায়। ফলে আমরা শিক্ষাকৃত বিষয়গুলো বিস্মৃত হই। একে অব্যবহারজনিত স্মৃতির অবক্ষয় বলে। বিস্মৃতির অন্য একটি কারণ অনুশিক্ষণ প্রতিবন্ধকতা, মূল বিষয় হলো নতুন বিষয় শিক্ষা করার ফলে আমরা পূর্বে শিক্ষা করা বিষয় ভুলে যাই। শিক্ষণ ও পুনরুদ্রেশ্রে মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বলা হয়। বিস্মৃতির তৃতীয় একটি কারণ হলো- পূর্বশিক্ষণ প্রতিবন্ধকতা। পূর্বের শিক্ষাকৃত বিষয়ের প্রভাবে পরে শিক্ষণকৃত বিষয়টির কিছু অংশ বিস্মৃত হয় একে পূর্বশিক্ষণ প্রতিবন্ধকতা বলে।"
        },
        {
          "label": "ঘ",
          "question": "দৃশ্যকল্প-২ এর 'খ' এবং 'গ' চিহ্নিত স্মৃতির পার্থক্যসমূহ ব্যাখ্যা করো।",
          "explanation": "দৃশ্যকল্প-২ এর 'খ' এবং 'গ' চিহ্নিত স্থান যথাক্রমে স্বল্পস্থায়ী স্মৃতি এবং দীর্ঘস্থায়ী স্মৃতিকে নির্দেশ করে। স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পর্কযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যসমূহ মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা। অপরপক্ষে, দীর্ঘস্থায়ী স্মৃতি হলো শিক্ষণ বা অভিজ্ঞতাকে দীর্ঘ সময় পর্যন্ত স্মৃতিতে ধরে রাখা। স্বল্পস্থায়ী স্মৃতি ক্ষণস্থায়ী। এটি ৩০ সেকেন্ড পর্যন্ত দীর্ঘমেয়াদি স্থায়ী হতে পারে। দীর্ঘস্থায়ী স্মৃতির স্থায়িত্ব অল্প সময় হতে অসীম পর্যন্ত; এটি বছরের পর বছর স্থায়ী হতে পারে। স্বল্পস্থায়ী স্মৃতির ক্ষমতা অল্প (৭°২)। কিন্তু দীর্ঘস্থায়ী স্মৃতির ক্ষমতা অসীম। স্বল্পস্থায়ী স্মৃতির ছাপ স্বতঃপরিবর্তনশীল এবং সহজেই মুছে যায়। কিন্তু দীর্ঘস্থায়ী স্মৃতির ছাপ সহজেই মুছে যায় না। নতুন শিক্ষণ থেকে উদ্ভুত বাধা স্বল্পস্থায়ী স্মৃতি মুছে যাবার মূল কারণ। কিন্তু এসব কারণ দীর্ঘস্থায়ী স্মৃতিতে তেমন প্রভাব ফেলতে পারে না। স্বল্পস্থায়ী স্মৃতি থেকে একটি নিয়ন্ত্রিত প্রক্রিয়ায় তথ্য দীর্ঘস্থায়ী স্মৃতিতে স্থানান্তরিত হয়। এই নিয়ন্ত্রিত প্রক্রিয়াটি হলো বিস্তারিত মহড়া। স্বল্পস্থায়ী স্মৃতিতে তথ্য সংরক্ষণের জন্য বারবার মহড়া দেওয়া হয়। দীর্ঘস্থায়ী স্মৃতিতে তথ্য সংরক্ষণের জন্য প্রয়োজন বিস্তারিত মহড়া। বিস্তারিত মহড়াতে কোনো তথ্যের অর্থ, ব্যাখ্যা ও বিশ্লেষণ করা হয়। পরিশেষে বলা যায়, স্বল্পস্থায়ী এবং দীর্ঘস্থায়ী স্মৃতির প্রকরণ হলেও প্রকৃতিগতভাবে এদের মধ্যে পার্থক্য বিদ্যমান।"
        }
      ]
    },
    {
      "number": "8",
      "uddipok": "ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের ওপর জোর দেন। অন্যদিকে মিতার কোম্পানিতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বেড়েছে। তাদের বন্ধু বিজয়ও মানসিক সমস্যাগ্রস্তদের সমস্যা সমাধানের জন্য নিয়মিত কাজ করেন।",
      "tag": "HC 24,DB, DIN.B, CB, JB 19",
      "sub_questions": [
        {
          "label": "ক",
          "question": "মনোবিজ্ঞানের সংজ্ঞা দাও ।",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "মনোবিজ্ঞানের জ্ঞান কীভাবে মানুষকে সমাজে খাপ খাওয়াতে সাহায্য করে?",
          "explanation": "সমাজ মনোবিজ্ঞানের জ্ঞানকে বাস্তবজীবনে কাজে লাগিয়ে মানুষ সমাজে খাপ-খাইয়ে চলতে শেখে। সামাজিক জীব হিসেবে মানুষকে সমাজে বসবাস উপযোগী আচরণ করতে হয়। সমাজ মনোবিজ্ঞানী ব্যক্তির সাথে ব্যক্তির, ব্যক্তির সাথে দলের এবং সামাজিক প্রতিষ্ঠানের সাথে সমাজের মানুষের সম্পর্ক নিয়ে আলোচনা করে। সমাজের প্রচলিত রীতি-নীতি, আচার-অনুষ্ঠান ও সাংস্কৃতিক রীতি পদ্ধতি কীভাবে জীবনে প্রয়োগ করে সুন্দর সমাজ গঠন করা যায় তা মনোবিজ্ঞানের আলোচনা থেকে জানা যায় । আর মনোবিজ্ঞানের এই জ্ঞানকে কাজে লাগিয়ে মানুষ সমাজে খাপ-খাইয়ে চলতে শিখে।"
        },
        {
          "label": "গ",
          "question": "ছবির কাজটি মনোবিজ্ঞানের কোন শাখায় আলোচনা করা হয়—ব্যাখ্যা করো ।",
          "explanation": "উদ্দীপকের ছবির কাজটি মনোবিজ্ঞানের শিক্ষা মনোবিজ্ঞান শাখায় আলোচনা করা হয়। শিক্ষা মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা; শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা; শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক- শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। প্রদত্ত উদ্দীপকের দিকে লক্ষ করলে দেখতে পাই, ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক ও শিক্ষা পরিবেশের ওপর জোর দেন। মূলত শিক্ষা মনোবিজ্ঞানের তিনটি প্রধান উপাদান হলো শিক্ষার্থী, শিক্ষক ও শিক্ষা পরিবেশ। শিক্ষক ও শিক্ষার্থীর মধ্যকার সুন্দর সম্পর্ক শিক্ষা পরিবেশকে তরান্বিত করে। আবার সুন্দর শিক্ষাবান্ধব পরিবেশ শিক্ষক ও শিক্ষার্থীর মধ্যে ইতিবাচক গঠনমূলক সম্পর্ক তৈরিতে সহায়ক ভূমিকা পালন করে। কেননা, শিক্ষণের গতি-প্রকৃতি, ধরন, কলা- কৌশল, শর্তাবলি, উপকরণ, শিক্ষণে পুরস্কার ও শাস্তির প্রভাব, শিক্ষার পদ্ধতি, শিক্ষার পরিবেশ প্রভৃতি হলো শিক্ষা মনোবিজ্ঞানের মূল আলোচ্য বিষয়। তাই উদ্দীপকের ছবির কাজটি মনোবিজ্ঞানের গুরুত্বপূর্ণ শাখা শিক্ষা মনোবিজ্ঞানের আলোচ্য বিষয় তা খুব সহজেই অনুমেয়।"
        },
        {
          "label": "ঘ",
          "question": "মিতা এবং বিজয়ের কাজের মধ্যে কোনটি অধিকতর গুরুত্বপূর্ণ? বিশ্লেষণ করো ।",
          "explanation": "মিতা ও বিজয়ের কাজের মধ্যে বিজয়ের কাজটি অধিকতর গুরুত্বপূর্ণ। মনোবিজ্ঞানের একটি অতীব জরুরি শাখা হলো শিল্প ও সাংগঠনিক মনোবিজ্ঞান। শিল্প কারখানায় উৎপাদন বৃদ্ধিতে সহায়তা করার জন্য মনোবিজ্ঞানের এ শাখার উদ্ভব হয়েছে। শিল্প কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়বস্তু। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি অত্যন্ত ঘনিষ্ঠভাবে জড়িত। উদ্দীপকে বর্ণিত মিতার কোম্পানিতে কর্মসন্তুষ্টি ও কাজের সঠিক মূল্যায়ন হওয়ায় উৎপাদন বৃদ্ধি পেয়েছে। তাই বলা যায়, মিতার কোম্পানিতে শিল্প ও সাংগঠনিক মনোবিজ্ঞানের যথাযথ প্রয়োগ হয়েছে। উদ্দীপকে বর্ণিত ছবি ও মিতার বন্ধু বিজয় নিয়মিত মানসিক সমস্যাগ্রস্তদের নিয়ে কাজ করেন। বিজয়ের এ কাজটি অস্বভাবী মনোবিজ্ঞানের অন্তর্ভুক্ত হলেও তা কোনো না কোনোভাবে অন্যান্য প্রায় সব মনোবিজ্ঞানের শাখার সাথে ঘনিষ্ঠভাবে জড়িত। অস্বভাবী মনোবিজ্ঞানের কাজ হলো অস্বভাবী আচরণের স্বরূপ বিশ্লেষণ করা, বিজ্ঞানসম্মত উপায়ে তথ্য সংগ্রহ করে তার কারণ নির্ণয় করা এবং সবশেষে অস্বভাবী আচরণের প্রতিকার ও প্রতিরোধ করা। প্রত্যেক মানুষের ভিতরেই কোনো না কোনো মানসিক চাপ থাকে যা তার আচরণ ও কর্মপরিবেশকে প্রভাবিত করে। মানসিক সমস্যাগ্রস্ত ব্যক্তিদের যথাযথভাবে সাহায্য ও প্রশিক্ষণ দিয়ে স্বাভাবিক পরিবেশে ফিরিয়ে আনতে পারলে তারা অন্যের উপর বোঝা হয়ে থাকবে না। তারা আত্মনির্ভরশীল ও কর্মক্ষম জনগোষ্ঠীতে পরিণত হবে। এর ফলে পরিবার, সমাজ ও রাষ্ট্রের জন্য আর্থিক পরিকল্পনা গ্রহণ ও বাস্তবায়ন সহজ ও কার্যকরী হবে। পরিশেষে সার্বিক আলোচনার পরিপ্রেক্ষিতে বলা যায়, মিতা ও বিজয় উভয়ের কাজ গুরুত্বপূর্ণ হলেও মনোবিজ্ঞানের দৃষ্টিতে বিজয়ের কাজটি অধিকতর গুরুত্বপূর্ণ ও জরুরি ।"
        }
      ]
    }
  ]
}