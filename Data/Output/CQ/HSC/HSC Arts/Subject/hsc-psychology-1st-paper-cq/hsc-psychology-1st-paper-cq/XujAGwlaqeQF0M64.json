{
  "title": "ময়মনসিংহ, রাজশাহী, দিনাজপুর, চট্টগ্রাম, সিলেট, যশোর, বরিশাল ২০২২",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রেগে গেলে রফিকের হাত পা কাঁপে, কণ্ঠস্বর। বড় হয় এবং চোখ লাল হয়ে যায়। দৃশ্যকল্প-২: নিলা এবং আলো ৮ ঘণ্টা ভ্রমণ করে কক্সবাজার পৌঁছাল । নিলা ফ্রেশ হয়ে খাবার খেতে গেল কিন্তু আলো খাবার না খেয়েই ঘুমিয়ে পড়ল ।",
      "tag": "DB, CB 22,MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "প্রেষণা চক্রের দ্বিতীয় উপাদান কোনটি?",
          "explanation": "প্রেষণা চক্রের দ্বিতীয় ধাপ হলো তাড়না ।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য , রক্ষা করা হয়। তাই প্রেষিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য করা হয়। আমাদের শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "দৃশ্যকল্প-১ এ বর্ণিত আবেগের সময় রফিকের অন্যান্য দৈহিক পরিবর্তনগুলো বর্ণনা করো ।",
          "explanation": "আবেগ হলো প্রাণীর দেহে একটি আলোড়িত অবস্থা যা তার আচরণ ও শারীরিক পরিবর্তনের মাধ্যমে প্রকাশ পায়। আবেগের সৃষ্টি হলে শরীরের অভ্যন্তরে অনেক পরিবর্তন ঘটে। আবেগের সময় শরীরের মাংসপেশিগুলো অধিক হারে সক্রিয় হয় এবং কোনো কোনো সময় হাত-পা কাঁপতে থাকে। আবেগকালীন সময়ে মুখের লালাক্ষরণ কমে যাওয়ায় কন্ঠস্বরের পরিবর্তন ঘটে। কখনো কখনো চোখের মণি স্থির হয় এবং চোখ লাল হয়ে যায়। উদ্দীপকের রফিকের ক্ষেত্রে আবেগকালীন এসব শারীরিক পরিবর্তন লক্ষণীয়। এছাড়া আবেগকালীন সময়ে আরও কিছু শারীরিক পরিবর্তন ঘটে। আবেগের সময় হৃদক্রিয়া ও হৃদস্পন্দনের পরিবর্তন ঘটে। আবেগভেদে এই ক্রিয়া কম বা বেশি হতে পারে। অর্থাৎ হৃদস্পন্দনের স্বাভাবিক হার মিনিটে ৭০-৭২ থেকে কম বা বেশি হয়ে যায়। আবেগকালীন আরেকটি শারীরিক পরিবর্তন হলো শ্বাস-প্রশ্বাসের পরিবর্তন। আবেগকালীন সময়ে 'সকল প্রাণীর ক্ষেত্রেই নিঃশ্বাস ও প্রশ্বাসের মধ্যকার আনুপাতিক ধ্রুবকতা (Inspiration/Respiration = k) নষ্ট হয়ে যায়। এছাড়া আবেগকালীন সময়ে রক্তচাপের পরিবর্তন ঘটে। এক্ষেত্রে রক্তচাপের স্বাভাবিক মাত্রা (Systolic Pressure (SP) = 120 এবং Diastolic Pressure (DP) = 80, Marcary Level) কম বেশি হতে দেখা যায়।"
        },
        {
          "label": "ঘ",
          "question": "দৃশ্যকল্প-২ এ বর্ণিত নিলা এবং আলোর প্রেষণা কি একই না ভিন্ন? বিশ্লেষণ করো।",
          "explanation": "হ্যাঁ, নিলা এবং আলোর মধ্যে সৃষ্ট প্রেষণা ক্ষুধা ও নিদ্রাকে প্রতিফলিত করলেও উভয়ই একই ধরনের প্রেষণা অর্থাৎ জৈবিক বা শারীরবৃত্তিয় প্রেষণাকে নির্দেশ করে। যেসব প্রেষণা প্রাণীর জৈবিক অস্তিত্ব থেকে উদ্ভব হয় তাকে শারীরবৃত্তিয় প্রেষণা বা জৈবিক প্রেষণা বলে। মূলত প্রাণীর শরীরে বিপাক ক্রিয়ার ফলেই এসব প্রেষণার সৃষ্টি হয়ে থাকে। আবার, জৈবিক প্রেষণা যেহেতু প্রাণীর জন্মগত ও কোনোরূপ শিক্ষণ ব্যতীত উৎপন্ন হয়ে থাকে, তাই একে সহজাত প্রেষণাও বলা হয়ে থাকে। মানুষ ও প্রাণীর উভয়ের ক্ষেত্রেই জৈবিক তাগিত সমানভাবে কার্যকরী। এ তাগিদ এতটাই জরুরি থাকে যে, এর পরিতৃপ্তি অনেকটা বাধ্যতামূলক হয়ে পড়ে। ক্ষুধা, তৃষ্ণা, নিদ্রা, কাম, মাতৃত্ব প্রভৃতি জৈবিক প্রেষণার প্রকৃষ্ট উদাহরণ। উদ্দীপকে নিলা ও আলো-৮ ঘণ্টা ভ্রমণ করে কক্সবাজারে পৌঁছাল। নিলা ফ্রেশ হয়ে খাবার খেতে গেলেন। দীর্ঘ ভ্রমণ শেষে তার মধ্যে যে ক্ষুধা তাড়না জেগে ওঠেছিল, তা উপশম করার জন্য সে খাবার খেতে যায়। অন্যদিকে আলো খাবার না খেয়ে ঘুমিয়ে পড়ে। নিদ্রা তাকে ভ্রমণক্লান্তি দূর করে বিশ্রামের সুযোগ করে দেয়। দীর্ঘ ভ্রমণে তার যে অবসাদ সৃষ্টি হয়, ঘুমের মাধ্যমে তা দূর হয়। তাই নিলার ক্ষুধা এবং আলোর নিদ্রাকে জৈবিক প্রেষণার অন্তর্ভুক্ত বলা যায়। পরিশেষে বলা যাঁয়, জৈবিক প্রেষণা সকল প্রাণীর মধ্যে বিদ্যমান এবং তা জীবনধারণের জন্য অপরিহার্য। এ কারণে প্রতিটি প্রাণীর জন্য জৈবিক প্রেষণা পূরণ করা বাধ্যতামূলক।"
        }
      ]
    },
    {
      "number": "2",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "",
          "explanation": "কোনো বাস্তব উদ্দীপককে ভ্রান্তভাবে প্রত্যক্ষণ করার নামই অধ্যাস ।"
        },
        {
          "label": "খ",
          "question": "",
          "explanation": "প্রত্যক্ষণ প্রেষণা ইচ্ছা এবং অনিচ্ছার দ্বারা প্রভাবিত হয়। প্রত্যক্ষণ এমন একটি সক্রিয় প্রক্রিয়া, যে প্রক্রিয়ায় অভিজ্ঞতার প্রভাব রয়েছে। আর অভিজ্ঞতার সাথে রয়েছে আমাদের ভালো লাগা, না লাগার সম্পর্ক। একটি মুদ্রাকে একজন ধনী ব্যক্তি যেভাবে প্রত্যক্ষণ করে দরিদ্র ব্যক্তি সেভাবে প্রত্যক্ষ করে না। তাই বলা যায়, প্রত্যক্ষণ প্রেষণা দ্বারা প্রভাবিত হয় ।"
        },
        {
          "label": "গ",
          "question": "",
          "explanation": "দৃশ্যকল্প-১ এ প্রদর্শিত চিত্রটি মনোযোগ প্রক্রিয়াকে নির্দেশ করে। মনোযোগের চেতনার একটি গুরুত্বপূর্ণ সম্পর্ক রয়েছে। তাই বলা যায়, মনোযোগ হচ্ছে সেই মানসিক প্রক্রিয়া যা চেতনার বিস্তৃত ক্ষেত্রটিকে সঙ্কুচিত করার মাধ্যমে কেবল একটি বন্দুকে ঘিরে কেন্দ্রীভূত হয়। সে অর্থে মনোযোগের দুটি ক্ষেত্র পরিলক্ষিত হয় প্রথমত, মনোযোগের প্রান্তগুলো কেন্দ্রের দিকে ধাবমান। এর ক্ষেত্র বেশ বিস্তৃত এবং এটি প্রান্ত থেকে কেন্দ্রের দিকে অধিকতর ঘনত্ববিশিষ্ট। দ্বিতীয়ত, মনোযোগের কেন্দ্র হচ্ছে মনোযোগের শেষ পরিণতি। এ কেন্দ্রটি ধারাবাহিকভাবে স্থির নয়। এটি সতত পরিবর্তনশীল হয়ে কেন্দ্রের পরিবর্তন বা স্থানচ্যুতি ঘটায়। উদ্দীপকের দৃশ্যকল্প-১ এ চেতনার প্রান্ত দ্বারা অভিজ্ঞতার ক্ষেত্র বা বিভিন্ন উদ্দীপককে নির্দেশ করা হয়েছে। চেতনার কেন্দ্র দ্বারা মনোযোগের কেন্দ্রকে নির্দেশ করা হয়েছে যেটা বিভিন্ন উদ্দীপক থেকে চেতনা সরে এসে একটি বিশেষ উদ্দীপকের প্রতি চেতনার কেন্দ্রীকরণকে বোঝায় ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ প্রদর্শিত চিত্রের মাধ্যমে সংবেদন প্রক্রিয়াকে নির্দেশ করা হয়েছে। চিত্রে 'C' এবং 'E' দ্বারা স্নায়ুপথ এবং সংবেদনকে বোঝানো হয়েছে। প্রাণীর বিভিন্ন ইন্দ্রিয়যন্ত্র পরিবেশ থেকে তথ্য সংগ্রহ করে তা মস্তিষ্কে প্রেরণ করে এবং সেখানে এসব তথ্য সম্পর্কে যে প্রাথমিক বোধ বা ধারণা জন্মে তাকেই সংবেদন বলে। উদ্দীপকসমূহ যেমন- আলো, শব্দ, তাপ ইত্যাদি ইন্দ্রিয়ে প্রাথমিক অনুভূতির সৃষ্টি করে। ইন্দ্রিয়সমূহে যেসব গ্রাহক কোষ আছে সেগুলো নিজ নিজ উদ্দীপকের প্রতি সংবেদনশীল। তাই এসব উদ্দীপকের উপস্থিতিতে গ্রাহক কোষগুলোর মধ্যে এক ধরনের জৈব রাসায়নিক ক্রিয়ার উৎপত্তি ঘটে। ফলে গ্রাহক কোষের মধ্যে স্নায়ুপ্রবাহের সৃষ্টি হয়। এই প্রবাহ অন্তর্মুখী স্নায়ুপথের মাধ্যমে মস্তিষ্কের থ্যালামাসে যায়। গুরুমস্তিষ্কের নির্দিষ্ট সংবেদন কেন্দ্রে প্রেরিত প্রবাহসমূহ পুনরায় আর এক ধরনের জৈব রাসায়নিক প্রক্রিয়া সম্পন্ন করে। ফলে ব্যক্তি চেতনায় এক নতুন অভিজ্ঞতা লাভ করে যাকে সংবেদন বলা হয় । উদ্দীপকে দৃশ্যকল্প-২ এ প্রদর্শিত ছকে দেখা যাচ্ছে, কোনো উদ্দীপক ইন্দ্রিয়ে প্রাথমিক অনুভূতির সৃষ্টি করে। 'C' তে প্রদর্শিত স্নায়ুপথের মাধ্যমে মস্তিষ্কের নির্দিষ্ট অংশে জৈব প্রক্রিয়া বা ব্যাখ্যা বিশ্লেষণ শেষে এক নতুন অভিজ্ঞতা সৃষ্টি করে যেটা 'E' তে প্রদর্শিত সংবেদন এর মাধ্যমে প্রত্যক্ষণের জন্ম দেয়। পরিশেষে বলা যায়, সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। একে মনোদৈহিক ক্রিয়াও বলা যায় ।"
        }
      ]
    },
    {
      "number": "3",
      "uddipok": "",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "শিক্ষণ কী ?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে ।"
        },
        {
          "label": "খ",
          "question": "অনুকরণ ও নকল এক নয় কেন?",
          "explanation": "অনুকরণ ও নকল এক নয়। এদের মধ্যে পার্থক্য রয়েছে। অনুকরণে অনুকরণকারীর আচরণ যার আচরণকে অনুকরণ করে। সে হুবহু তার আচরণ নকল না করে নিজের দ্বারা অনুরূপ আচরণ সম্পাদনের চেষ্টা করে। নিজের এবং অনুকরণীয় আচরণ এ দুয়ের মধ্যে সাদৃশ্য রক্ষা করার অনুকরণকারীর মুখ্য উদ্দেশ্য। অন্যদিকে নকল করার ভিতর অন্যের আচরণকে সজ্ঞানে হুবহু আপনার করে নেয়ার চেষ্টা লক্ষ করা যায়। এক্ষেত্রে ব্যক্তি নিজের বাদ দেয়।"
        },
        {
          "label": "গ",
          "question": "উদ্দীপকের 'ক' চিহ্নিত শিক্ষণ বর্ণনা করো ।",
          "explanation": "উদ্দীপকের 'ক' চিহ্নিত শিক্ষণ সুপ্ত শিক্ষণকে নির্দেশ করে। সন্তুষ্টি বা বলবর্ধক ব্যতীত যে শিখন তাকে সুপ্ত বা প্রচ্ছন্ন শিক্ষণ বলে। অর্থাৎ প্রেষণা যখন খুবই ক্ষীণ অথবা প্রেষণা আছে, কিন্তু উপযুক্ত সন্তুষ্টির অভাব, তখন যে শিক্ষণ হয় তাকে সুপ্ত শিক্ষণ বলে। সুপ্ত শিক্ষণ বলতে আমরা সেই শিক্ষণ বুঝে থাকি, যা শিক্ষণের সময় আচরণের মধ্যে পরিলক্ষিত হয় না। পরে উপযুক্ত প্রেষণা বা সন্তুষ্টির উপস্থিতিতে আচরণের ভিতর শিক্ষণের উপস্থিতি দেখা যায়। পুরস্কার ছাড়াও যে শিক্ষণ হতে পারে তাই হলো সুপ্ত শিক্ষণের মূল প্রতিপাদ্য বিষয়। উদ্দীপকে বুদ্ধিবৃত্তিক শিক্ষণের শ্রেণিবিভাগকে নির্দেশ করা হয়েছে। এগুলো হলো— অন্তদৃষ্টিমূলক শিক্ষণ, সুপ্ত শিক্ষণ, প্রাসঙ্গিক শিক্ষণ এবং অনুকরণমূলক শিক্ষণ। সুতরাং 'ক' চিহ্নিত শিক্ষণটি সুপ্ত শিক্ষণকে নির্দেশ করে। পুরস্কার ছাড়াও যে শিক্ষণ হতে পারে, তাই হলো সুপ্ত শিক্ষণের মূল বিষয় শিক্ষাকে নির্দেশ করে।"
        },
        {
          "label": "ঘ",
          "question": "উদ্দীপকে 'খ' চিহ্নিত অংশে প্রেষণা ছাড়াই শিক্ষণ হয়— আলোচনা করো।",
          "explanation": "উদ্দীপকে 'খ' চিহ্নিত অংশটি প্রাসঙ্গিক শিক্ষণকে নির্দেশ করে। শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ছাড়াই যে সকল শিখণ সম্পন্ন হয় তাকে প্রাসঙ্গিক শিখন বলে। অর্থাৎ প্রাসঙ্গিক শিখন হলো এমন এক ধরনের শিখন, যা উদ্দেশ্যবিহীনভাবে কোনো ঘটনা বা প্রসঙ্গক্রমে অথবা আকস্মিকভাবে সম্পন্ন হয়। প্রাসঙ্গিক শিক্ষণে শেখার ইচ্ছা বা উদ্দেশ্য থাকে না। কিন্তু ঘটনাক্রমে শিক্ষণ হয়ে যায়। যেমন— কেউ ঢাকা স্টেডিয়ামে আবাহনী ও মোহামেডানের খেলা দেখতে গিয়েছিল। পরবর্তী সময়ে তারই দুই বন্ধু তার উপস্থিতিতে আলাপ করছিল যে স্ট্যান্ডার্ড পাবলিশার্স দোকানটি কোথায়? তৎক্ষণাৎ সে জবাব দিয়েছিল যে, স্ট্যান্ডার্ড পাবলিশার্স এর দোকানটি স্টেডিয়াম মার্কেটের দ্বিতলে অবস্থিত। আবাহনী মোহামেডানের খেলা দেখতে গিয়ে স্টেডিয়াম মার্কেটের দ্বিতলে স্ট্যান্ডার্ড পাবলিশার্স এর দোকানের সাইনবোর্ডটি তার নজরে পড়েছিল। এটি তার উদ্দেশ্য ছিল না । ঘটনাচক্রে সে জেনে গিয়েছিল। পরিশেষে বলা যায়, প্রাসঙ্গিক শিক্ষণ হলো কোনো ঘটনার প্রেক্ষিতে উদ্দেশ্যহীনভাবে সম্পন্ন হওয়া নিষ্ক্রিয় শিক্ষণ। অর্থাৎ প্রাসঙ্গিক শিক্ষণে প্রেষণা ছাড়াই শিক্ষণ হয়।"
        }
      ]
    },
    {
      "number": "4",
      "uddipok": "",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "স্নায়ুতন্ত্রের সর্বাপেক্ষা গুরুত্বপূর্ণ অংশ কোনটি?",
          "explanation": "স্নায়ুতন্ত্রের সর্বাপেক্ষা গুরুত্বপূর্ণ অংশ নিউরন।"
        },
        {
          "label": "খ",
          "question": "পিটুইটারিকে প্রভু গ্রন্থি বলা হয় কেন?",
          "explanation": "অন্তঃক্ষরা গ্রন্থিগুলোর মধ্যে পিটুইটারি গ্রন্থি সবচেয়ে গুরুত্বপূর্ণ । পিটুইটারি গ্রন্থির অবস্থান মস্তিষ্কের ঠিক কেন্দ্রস্থলে এবং হাইপোথ্যালামাসের নিচে। এর আকার অত্যন্ত ক্ষুদ্র একটি মটর দানার মতো। এটি অন্যান অন্তঃক্ষরা গ্রন্থির উপর বিশেষ প্রভাব বিস্তার করে। বিশেষ করে এড্রিনাল, থাইরয়েড ও যৌন গ্রন্থির ক্ষরণকে নিয়ন্ত্রণ করে বলে একে প্রভু গ্রন্থিও বলা হয়। সমগ্র শরীরের বিভিন্ন কর্মকাণ্ডে এ গ্রন্থির প্রভাব অত্যন্ত প্রকট।"
        },
        {
          "label": "গ",
          "question": "দৃশ্যকল্প-১ এ প্রদর্শিত চিত্রটি ব্যাখ্যা করো।",
          "explanation": "উদ্দীপকে প্রদত্ত চিত্র-১ এ স্নায়ুকোষ বা নিউরনের প্রতি ইঙ্গিত প্রদান করা হয়েছে, যার গঠন প্রক্রিয়া অত্যন্ত গুরুত্বপূর্ণ। স্নায়ুকোষ বা নিউরন হলো স্নায়ুতন্ত্রের তথ্যের বাহক। সব স্নায়ুকোষের গঠন ও আকৃতি একই রকম নয়। কতগুলোর দৈর্ঘ্য ও ঘনত্ব এতই ছোট যে দেখার জন্য শক্তিশালী অনুবীক্ষণ যন্ত্রের প্রয়োজন হয়। আবার কতকগুলো স্নায়ুকোষ তিনফুট পর্যন্ত লম্বা হয়। সাধারণ কোষের ন্যায় স্নায়ুকোষেরও তিনটি অংশ রয়েছে। যথা— কোষ দেহ, কোষ কেন্দ্র ও কোষ আবরণ। তবে সাধারণ কোষ থেকে স্নায়ুকোষের আরও দুটি অংশ বেশি রয়েছে তা হলো স্নায়ুকেশ ও স্নায়ুশাখা । কোষ দেহ: সাইটোপ্লাজম নামক অপেক্ষাকৃত তরল পদার্থ নিয়ে গঠিত অংশের নাম হলো কোষ দেহ। সাইটোপ্লাজমের মধ্যে রয়েছে ক্রোমোফিল, গলজিবডি, মাইটোকন্ড্রিয়া, ভ্যাকুউল, লাইসোজম ইত্যাদি। কোষ কেন্দ্ৰ : কোষের মধ্যে অবস্থিত অপেক্ষাকৃত ঘন গোলাকার ক্ষুদ্র পিন্ডকে বলা হয় কোষ কেন্দ্র। কোষ কেন্দ্রের মধ্যে ক্ষুদ্র ক্ষুদ্র পদার্থকে বলা হয় নিউক্লিউলাই। কোষ আবরণ: কোষদেহের বাহ্যিক আবরণকে বলে কোষ প্রাচীর বা কোষ আবরণ। কোষের অন্যান্য অংশের তুলনায় অপেক্ষাকৃত শক্ত অংশ হলো কোষ আবরণ। এগুলো ছাড়াও প্রতিটি স্নায়ুকোষে এক বা একাধিক স্নায়ুকোষ থাকে। স্নায়ুকোষগুলো উদ্দীপনা গ্রহণ করে এবং কোষদেহে তা প্রেরণ করে। আবার প্রতিটি স্নায়ুকোষে রয়েছে স্নায়ুশাখা যা সাধারণত পেশি বা গ্রন্থি অথবা অন্য কোনো বার্তা গ্রহণকারী স্নায়ুকোষের সাথে সংযুক্ত থাকে। একে স্নায়ুকোষের প্রস্থান দ্বার বলা হয়ে থাকে।"
        },
        {
          "label": "ঘ",
          "question": "দৃশ্যকল্প-২ এ প্রদর্শিত 'A' এবং 'B' বিষয়বস্তুর তুলনামূলক বিশ্লেষণ করো।",
          "explanation": "দৃশ্যকল্প-২ এ প্রদর্শিত 'A' এবং 'B' দ্বারা স্বয়ংক্রিয় স্নায়ুতন্ত্রের দুইটি ভাগ সমবেদী স্নায়ুতন্ত্র এবং পরাসমবেদী স্নায়ুতন্ত্রকে নির্দেশ করা হয়েছে। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অস্ত্র, পেশি প্রভৃতিতে গিয়ে পৌঁছে । সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলির ফলে— হৃত্তপণ্ডের ক্রিয়া বেড়ে যায়, ফলে রক্ত সঞ্চালন বেড়ে যায়। এটি শ্বাসযন্ত্রের ক্রিয়া বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি । পরাসমবেদী স্নায়ুতন্ত্র করোটিয় এবং বস্তিদেশীয় স্বয়ংক্রিয় স্নায়ু দ্বারা গঠিত। এর গ্যাংলিয়াগুলো পৃথক পৃথক, শৃঙ্খলাবদ্ধ নয়। একদিকে চক্ষু লালাগ্রন্থি, হূৎপিণ্ড, পাকস্থলী, অস্ত্র প্রভৃতি উপরিভাগের যন্ত্রগুলোর সাথে এটা সংযুক্ত। অপরদিকে মূত্রনালি, মলনালি এবং যৌনতন্ত্রের সাথে এটা সংযুক্ত। শরীরে শক্তিকে সংরক্ষণ এবং সজ্জিত করা পরাসমবেদী স্নায়ুতন্ত্রের' অন্যতম প্রধান কাজ। তাছাড়া পরাসমবেদী স্নায়ুতন্ত্র আরো কিছু কার্যাবলি সম্পন্ন করে থাকে। যেমন: হূৎপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। মল, মূত্র শরীর থেকে বের করতে সহায়তা করে। যৌন গ্রন্থির ক্রিয়ার বৃদ্ধি ঘটায়। চোখের মণিকে ছোট করে। পরিশেষে বলা যায়, স্বয়ংক্রিয় স্নায়ুতন্ত্র এমন স্নায়ু দ্বারা গঠিত যা হৃদপিণ্ড, রক্তনালী, সমৃণ মাংসপেশি এবং গ্রন্থিসমূহের সাথে সংযুক্ত।"
        }
      ]
    },
    {
      "number": "5",
      "uddipok": "দৃশ্যকল্প-১: ক্লাসে ১০ নম্বরের লিখিত পরীক্ষায় নীলা ২ ও মিথিলা ৬ নম্বর পায়। এটি নীলাকে খুবই হতাশ করে। নীলার আবেদনের প্রেক্ষিতে তার উত্তরপত্র পুনর্মূল্যায়ন করে দেখা যায় যে, সে বরাবর ২ নম্বর পেয়েছে। তাই সে দুশ্চিন্তায় ভোগে। দৃশ্যকল্প-২: 'X' কলেজের অধ্যক্ষ তার প্রতিষ্ঠানের শিক্ষার মান উন্নয়নের জন্য শিক্ষক প্রশিক্ষণ, ছাত্র শিক্ষক সম্পর্কের উন্নয়ন, শিক্ষার অনুকূল পরিবেশ সৃষ্টি করে সাফল্য পেলেন।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনকের নাম কী ?",
          "explanation": "পরীক্ষণ মনোবিজ্ঞানের জনক হলেন উইলহেম উন্ড।"
        },
        {
          "label": "খ",
          "question": "বুদ্ধিকে মানসিক প্রক্রিয়া বলা হয় কেন?",
          "explanation": "বুদ্ধিকে মানসিক প্রক্রিয়া বলা হয় । মানসিক প্রক্রিয়া হলো মানুষ বা প্রাণীর অভ্যন্তরীণ প্রক্রিয়া যা বাহ্যিক আচরণ সৃষ্টির জন্য দায়ী এবং যাকে বাইরে থেকে সরাসরি পর্যবেক্ষণ ও পরিমাপ করা যায় না। যেমন— সংবেদন, প্রত্যক্ষণ, শিক্ষা, বুদ্ধি, স্মৃতি- বিস্মৃতি, চিন্তন, আবেগ প্রভৃতি। বিপদে কিংবা সিদ্ধান্ত গ্রহণের সময় বুদ্ধি অভ্যন্তরীণ প্রক্রিয়া হিসেবে বাহ্যিক সিদ্ধান্ত গ্রহণে কাজ করে এবং একে সরাসরি পর্যবেক্ষণ ও পরিমাপ করা যায় না। তাই বুদ্ধিকে মানসিক প্রক্রিয়া বলা হয়।"
        },
        {
          "label": "গ",
          "question": "দৃশ্যকল্প-২ এ অধ্যক্ষের পদক্ষেপগুলো মনোবিজ্ঞানের কোন শাখায় আলোচিত হয়?",
          "explanation": "দৃশ্যকল্প-২ এ অধ্যক্ষের পদক্ষেপগুলো মনোবিজ্ঞানের শিক্ষা মনোবিজ্ঞান শাখায় আলোচিত হয়। মানুষের শিক্ষা সংক্রান্ত আচরণের বিজ্ঞানই হলো শিক্ষা মনোবিজ্ঞান । মনোবিজ্ঞানের এ শাখায় মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ এবং মনোবিজ্ঞানের মূল নীতিসমূহ কীভাবে প্রয়োগ করা যায় সে সম্পর্কে আলোচনা করা হয়। শিক্ষা মনোবিজ্ঞানের কতগুলো লক্ষ্য রয়েছে। যেমন— শিক্ষার্থীর সার্বিক ও সুষম বিকাশ সাধনে সহায়তা করা, উপযোগী পাঠ্যসূচি প্রণয়ন, শিক্ষার কার্যকর পদ্ধতি উদ্ভাবন \"ও প্রয়োগ এবং শিক্ষার অনুকূল পরিবেশ সৃষ্টির মাধ্যমে শিক্ষার্থীর আচরণে শিক্ষার প্রভাব মূল্যায়ন করা। শিক্ষা মনোবিজ্ঞান শিক্ষক-শিক্ষার্থীর মধ্যকার সম্পর্ক উন্নয়নে দিকনির্দেশনাও প্রদান করে। অর্থাৎ শিক্ষা মনোবিজ্ঞানীরা শিক্ষক-শিক্ষার্থী সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করেন এবং মনোবিজ্ঞানের প্রয়োগের মাধ্যমে শিক্ষাকে কার্যকর করে তোলেন। উদ্দীপকে দৃশ্যকল্প-২ এ 'X' কলেজের অধ্যক্ষ তার প্রতিষ্ঠানের শিক্ষার মান উন্নয়নের জন্য শিক্ষক প্রশিক্ষণ, ছাত্র-শিক্ষক সম্পর্কের উন্নয়ন এবং শিক্ষার অনুকূল পরিবেশ সৃষ্টি করে সাফল্য পান। তার গৃহীত এ পদক্ষেপগুলো শিক্ষা মনোবিজ্ঞানের লক্ষ্য ও কর্মপদ্ধতিকে নির্দেশ করে ।"
        },
        {
          "label": "ঘ",
          "question": "নীলার ক্ষেত্রে বৈজ্ঞানিক পদ্ধতির যে নীতিটা প্রতীয়মান হয়, এছাড়া আরও যেকোনো দুটি নীতির বর্ণনা দাও।",
          "explanation": "নীলার ক্ষেত্রে বৈজ্ঞানিক পদ্ধতির যথার্থতা নীতিটি প্রতীয়মান হয়। এছাড়া আরো দুটি নীতি হলো নিয়ন্ত্রণ এবং সাধারণীকরণ। যে কোনো বিজ্ঞানের সব থেকে গুরুত্বপূর্ণ বৈশিষ্ট্য হলো বৈজ্ঞানিক পদ্ধতি। এই বৈজ্ঞানিক পদ্ধতি কতগুলো নীতির উপর প্রতিষ্ঠিত। তার মধ্যে অন্যতম একটি হলো যথার্থতা। একটি গবেষণায় প্রাপ্ত ফলাফলকে স্থান, কাল ও পাত্রভেদে বারবার পুনরাবৃত্তি করার পর সবক্ষেত্রে যদি একই ফলাফল পাওয়া যায় তবে তাকে যথার্থ বলা যাবে। বৈজ্ঞানিক সিদ্ধান্ত নিরূপণে প্রাপ্ত ফলাফলকে বারবার বিভিন্ন পরিবেশ ও অবস্থানে পুনরাবৃত্তি করা হয়। এভাবে প্রাপ্ত ফল যথার্থ হিসেবে বিবেচিত হয়। উদ্দীপকে নীলার আবেদনের প্রেক্ষিতে তার পরীক্ষার খাতা পুনর্মূল্যায়ন এবং একই নম্বর প্রাপ্তির যথার্থতা নিশ্চিত করে। যা বৈজ্ঞানিক পদ্ধতির যথার্থতা নীতিকে প্রতিফলিত করে। বৈজ্ঞানিক পদ্ধতির অন্যতম গুরুত্বপূর্ণ আরো দুটি নীতি হলো নিয়ন্ত্রণ এবং সাধারণীকরণ। পরীক্ষণ পরিবেশের নিয়ন্ত্রণ করতে না পারলে তাকে বিজ্ঞানসম্মত পদ্ধতি বলা যাবে না। পরীক্ষণের নিয়ন্ত্রণ বলতে বোঝায় ক্ষতিকর চলগুলোকে নিয়ন্ত্রণে রেখে সাপেক্ষ চলের ওপর স্বাধীন চলের প্রভাব পর্যবেক্ষণ ও পরিমাপ করা। অন্যদিকে অনেক পর্যবেক্ষণলব্ধ তথ্যের ওপর ভিত্তি করে একটি সাধারণ সিদ্ধান্তে উপনীত হওয়াকে সাধারণীকরণ বলে। সাধারণীকরণ থেকে পরবর্তীতে তত্ত্ব এবং সূত্র প্রকাশ করার চেষ্টা করা হয়। পরিশেষে বলা যায়, বৈজ্ঞানিক পদ্ধতির নিয়ম অনুসারে গবেষণা করা হলে তাকে বিজ্ঞান বলা যেতে পারে। আর কতগুলো নীতির ওপর বৈজ্ঞানিক পদ্ধতি প্রতিষ্ঠিত হওয়ায়, বিজ্ঞানে এসব নীতি সবচেয়ে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "দৃশ্যকল্প-১: ড. করিম তার প্রতিষ্ঠানে মানসিক রোগীদের স্বাস্থ্য সেবা নিয়ে কাজ করেন। তিনি মনে করেন আমাদের দেশে স্কুল ও কলেজ পর্যায়ে শিক্ষার্থীদের মধ্যে মানসিক রোগীর সংখ্যা বাড়ছে। দৃশ্যকল্প-২ঃ",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও।",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "হাই তোলাকে অনৈচ্ছিক আচরণ বলা হয় কেন?",
          "explanation": "মানুষের ইচ্ছাধীন নয় বিধায় হাই তোলাকে অনৈচ্ছিক আচরণ বলা হয়। মানুষ বা প্রাণীর যেসব আচরণ স্বয়ংক্রিয়ভাবে সংঘটিত হয় সেগুলোকে অনৈচ্ছিক আচরণ বলে। অনৈচ্ছিক আচরণগুলোকে মানুষ বা প্রাণী সহজে বা একেবারেই নিয়ন্ত্রণ করতে পারে না। যেমন— হৃদপিণ্ডের গতি, শ্বাস- প্রশ্বাস, চোখের পলক, আগুনে হাত লাগা মাত্র হাত সরিয়ে নেয়া, হাই তোলা প্রভৃতি ।"
        },
        {
          "label": "গ",
          "question": "ড. করিম যে শাখায় কাজ করেন তার প্রকৃতি ব্যাখ্যা করো ।",
          "explanation": "ড. করিম যে শাখায় কাজ করেন তা চিকিৎসা মনোবিজ্ঞানকে নির্দেশ করে। মনোবিজ্ঞানের যে শাখা মানসিক রোগের অনুধ্যান নির্ণয় ও চিকিৎসায় মনোবিজ্ঞানের জ্ঞানের প্রয়োগ করা হয় তাকে চিকিৎসা মনোবিজ্ঞান বলা হয়। অস্বাভাবিক আচরণের গতি-প্রকৃতি ও তার ব্যাখ্যা, মানসিক রোগের লক্ষণ, কারণ ও তার চিকিৎসা পদ্ধতি প্রভৃতি চিকিৎসা মনোবিজ্ঞানের মূল আলোচ্য বিষয়। চিকিৎসা মনোবিজ্ঞানী প্রথমে রোগের লক্ষণ চিহ্নিত করে তার কারণ অনুসন্ধান করতে সচেষ্ট হন। তারপর রোগীর যথাযথ চিকিৎসার ব্যবস্থা করেন। রোগ নির্ণয়ের জন্য চিকিৎসা মনোবিজ্ঞানী বিভিন্ন অভীক্ষা প্রয়োগ করে থাকেন। রোগ নির্ণয় ও তার চিকিৎসার পাশাপাশি রোগ প্রতিরোধের ব্যবস্থাও চিকিৎসা মনোবিজ্ঞানীরা গ্রহণ করে থাকেন। উদ্দীপকে ড. করিম তার প্রতিষ্ঠানে মানসিক রোগীদের স্বাস্থ্য-সেবা নিয়ে কাজ করেন। তিনি মনে করেন, আমাদের দেশে স্কুল ও কলেজ পর্যায়ে শিক্ষার্থীদের মধ্যে মানসিক রোগীর সংখ্যা বাড়ছে। ড. করিমের এ শাখা মনোবিজ্ঞানের অন্তর্গত চিকিৎসা মনোবিজ্ঞানকে নির্দেশ করে। চিকিৎসা মনোবিজ্ঞানিগণ বিভিন্ন হাসপাতাল বা বিভিন্ন প্রতিষ্ঠানে নানা দায়িত্ব পালন করে থাকেন। এরা সাধারণত মানসিক হাসপাতালে, স্কুলে, কমিউনিটি ক্লিনিকে, সংশোধনমূলক প্রতিষ্ঠানে, বেসরকারি সংস্থা বা এনজিওতে, মানসিক প্রতিবন্ধী ইনস্টিটিউশন, মাদক চিকিৎসাকেন্দ্র প্রভৃতিতে দায়িত্ব পালন করেন ।"
        },
        {
          "label": "ঘ",
          "question": "দৃশ্যকল্প-২ এর ‘গ' চিহ্নিত স্থানটির বর্ণনা দাও।",
          "explanation": "উদ্দীপকে দৃশ্যকল্প-২ এর 'গ' চিহ্নিত স্থানটি মনোবিজ্ঞানের পরিধির অন্তর্গত জৈব-সামাজিক প্রক্রিয়াকে নির্দেশ করে। মনোবিজ্ঞানীরা মূলত মানুষের আচরণ ও মানসিক প্রক্রিয়া সম্পর্কে জ্ঞান অনুসন্ধান করেন । এসব ক্ষেত্রে তারা মানুষের জৈবিক ঘটনাবলির সাথে সাথে সামাজিক ঘটনাবলিও বিবেচনায় নেন। মানুষের আচরণ জৈবিক প্রক্রিয়াসমূহের সাথে সাথে সামাজিক প্রক্রিয়াসমূহ দ্বারাও প্রভাবিত হয়। মানুষের দৈহিক ও মানসিক সক্ষমতা নির্ভর করে তার জৈবিক প্রক্রিয়াসমূহ যেমন— স্নায়ুতন্ত্রের কার্যাবলি ও বিভিন্ন অঙ্গ বা তন্ত্রের কার্যকারিতার উপর। আচরণের উপর প্রভাব বিস্তারকারী অন্যান্য জৈবিক প্রক্রিয়াসমূহ হচ্ছে- শারীরিক গঠন, বংশগতি, মস্তিষ্কের কার্যকারিতা, অন্তঃক্ষরা গ্রন্থিসমূহের কার্যকারিতা, ইন্দ্রিয়ের কার্যকারিতা প্রভৃতি। পক্ষান্তরে সামাজিক প্রক্রিয়া যেমন— সামাজিক রীতি-নীতি, প্রথা, পূর্বসংস্কার, বিভিন্ন সামাজিক প্রতিষ্ঠান প্রভৃতিও মানুষের আচরণ ও মানসিক প্রক্রিয়াকে প্রভাবিত করে । উদ্দীপকে দৃশ্যকল্প-২ এ মনোবিজ্ঞানের পরিধিভুক্ত তিনটি বিষয়কে নির্দেশ করা হয়েছে। যথা— আচরণ, মানসিক প্রক্রিয়া এবং জৈব-সামাজিক প্রক্রিয়া। অর্থাৎ 'গ' চিহ্নিত স্থানটি জৈব-সামাজিক প্রক্রিয়াকে নির্দেশ করে। মানুষের আচরণ ও মানসিক বিকাশে জৈবিক প্রক্রিয়াসমূহের সাথে সাথে সামাজিক প্রক্রিয়াসমূহের গুরুত্ব জৈব-সামাজিক প্রক্রিয়ার আলোচনার মূল বিষয়বস্তু। সুতরাং বলা যায়, মানুষের আচরণ ও মানসিক প্রক্রিয়ার বিজ্ঞানসম্মত অধ্যয়নে জৈব-সামাজিক প্রক্রিয়াসমূহ বিশেষ গুরুত্বের সাথে বিবেচনা করা হয়।"
        }
      ]
    },
    {
      "number": "7",
      "uddipok": "মিসেস সাবিনার তিনটি কন্যা সন্তান। বড় মেয়ের নাম সুমি, ২য় মেয়ের নাম রুমি এবং ৩য় মেয়ের নাম খুশি। বড় মেয়ে সুমির বৃদ্ধি বন্ধ হবার পর হঠাৎ তার হাত, পা, মুখ-মণ্ডল বৃদ্ধি পেল। এবং দেহের আকৃতি স্থূল হয়ে গেল। ২য় মেয়ের দাঁত দেরিতে উঠলো, সে প্রায়ই বলে তার হাতের ও পায়ের তালু ঝিমঝিম করে। অন্যদিকে ৩য় মেয়ে খুশির চেহারায় লাবণ্য ও বুদ্ধির ছাপ স্পষ্ট। সে বুদ্ধিমতি ও অনুভূতি প্রবণ।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তঃক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "প্রতিবর্তী ক্রিয়া কীভাবে সংগঠিত হয়?",
          "explanation": "কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে প্রতিক্রিয়া করে তাকে প্রতিবর্তী ক্রিয়া বলে। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেকগুলো স্নায়ুকোষ একটি ইন্দ্রিয় ও এক বা একাধিক পেশী বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ু প্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে | কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশীতে এসে পৌঁছালে প্রতিক্রিয়া সৃষ্টি হয়।"
        },
        {
          "label": "গ",
          "question": "উদ্দীপকের বড় মেয়ের উপর প্রভাব বিস্তারকারী গ্রন্থি ব্যাখ্যা করো।",
          "explanation": "উদ্দীপকে বড় মেয়ের উপর প্রভাব বিস্তারকারী গ্রন্থিটি হলো পিটুইটারি গ্রন্থি। মানবদেহে বিদ্যমান অন্তঃক্ষরা গ্রন্থিগুলোর মধ্যে পিটুইটারি গ্রন্থির ভূমিকা সবচেয়ে গুরুত্বপূর্ণ ও উল্লেখযোগ্য। আমাদের মস্তিষ্কের মাঝখানে এবং হাইপোথ্যালামাসের নিচে এ গ্রন্থির অবস্থান। অনেকটা মটর দানার মতো। পিটুইটারি গ্রন্থি নিজস্ব ক্রিয়া ছাড়াও এড্রিনাল গ্রন্থি, থাইরয়েড গ্রন্থি ও যৌন গ্রন্থির ক্রিয়াকে স্বল্পমাত্রায় নিয়ন্ত্রণ করে। এ জন্য এ গ্রন্থিকে 'প্রভুগ্রন্থি'ও বলা হয়। পিটুইটারি গ্রন্থির বিভিন্ন অংশ থেকে যে হরমোন ক্ষরিত হয় তা মানব দেহের আকার-আকৃতি ও মানব আচরণ নিয়ন্ত্রণের সাথে সরাসরি জড়িত। উদ্দীপকে বড় মেয়ে সুমির শরীরের বৃদ্ধি বন্ধ হবার পর হঠাৎ হাত, পা, মুখমণ্ডল বৃদ্ধি পেল এবং দেহের আকৃতি স্থূল হয়ে গেল। এ থেকে বোঝা যায় সুমির শারীরিক পরিবর্তনের কারণ হলো পিটুইটারি গ্রন্থির প্রভাব । পিটুইটারি গ্রন্থির সম্মুখ অংশ থেকে বেশ কতকগুলো হরমোন নিঃসৃত হয়। এ হরমোনগুলো প্রাণীর দেহে গুরুত্বপূর্ণ ভূমিকা পালন করে। এগুলোর একটি হলো শরীর বর্ধক হরমোন। শরীর বর্ধক হরমোনটির কাজ হচ্ছে শারীরিক বৃদ্ধির প্রক্রিয়া নিয়ন্ত্রণ করা। তাই বাল্যকালে এর অধিক ক্ষরণের ফলে শরীরের অতিরিক্ত বর্ধন ঘটে। শারীরিকভাবে বৃহদাকৃতির এ ধরনের লোকদেরকে বলে 'পিটুইটারি দৈত্য'। আবার কারো কারো শরীরে এদের ক্ষরণ অত্যন্ত কম হয়। এসব ব্যক্তির আকার খর্বাকৃতি হয়। এ ধরনের খর্বাকৃতি ব্যক্তিদের বলে ‘পিটুইটারি বামন'। আর এ হরমোনের স্বাভাবিক ক্ষরণেই একজন ব্যক্তির দৈহিক গড়ন স্বাভাবিক হয়। প্রাপ্ত বয়সের এই হরমোনের অত্যাধিক ক্ষণের এক্রোমেগালি রোগ হয়। এদের হাত, পা অস্বাভাবিক বড় এবং এদের মুখমণ্ডল বিশেষ আকৃতি ধারণা করে। এ রোগে হাত, পা, মুখমণ্ডল বৃদ্ধি পেতে থাকে এবং দেহের আকৃতি স্থূল হয়। সুতরাং বলা যায়, পিটুইটারী গ্রন্থির প্রভাবে সুমির শরীরের উল্লেখিত পরিবর্তন ঘটেছে।"
        },
        {
          "label": "ঘ",
          "question": "উদ্দীপকের রুমি ও খুশির উপর প্রভাব বিস্তারকারী গ্রন্থি কি একই না ভিন্ন? আলোচনা করো।",
          "explanation": "হ্যাঁ, উদ্দীপকের রুমি ও খুশির উপর প্রভাব বিস্তারকারী গ্রন্থি একই যা থাইরয়েড গ্রন্থিকে নির্দেশ করে। আমাদের দেহের অভ্যন্তরে এমন কতগুলো গ্রন্থি আছে যেগুলো দেহের গঠন, বুদ্ধির বিকাশ, সুস্থতা, কর্মক্ষমতা এবং ব্যক্তিত্বের ওপর বিশেষভাবে প্রভাব বিস্তার করে। এগুলোর মধ্যে থাইরয়েড গ্রন্থি বিশেষ গুরুত্বপূর্ণ। এ গ্রন্থি থেকে প্রয়োজনীয় রস নিঃসৃত না হলে শিশুর শারীরিক ও মানসিক বৃদ্ধি ব্যাহত হয় এবং ক্রেটিনিজমনামক রোগ হয়। এ রোগে আক্রান্ত বেশির ভাগ শিশুই মানসিক প্রতিবন্ধী হয়। থাইরয়েড গ্রন্থি থেকে নিঃসৃত থাইরক্সিন হরমোনের অভাবে অস্থি ও দাঁতের গঠন ব্যাহত হয়। এছাড়া আলস্য, ঝিমুনি ভাব, পেশীতে টান, গলগণ্ড রোগ, অতিরিক্ত স্থূলতা বা কৃশতা, হাত ও পায়ের তালুতে ঝিমঝিমভাৰ প্রভৃতি উপসর্গ দেখা দিতে পারে। আবার দেহ ও মনের বিকাশ নির্ভর করে থাইরয়েড গ্রন্থির স্বাভাবিক ক্রিয়ার ওপর। এর ক্ষরণ স্বাভাবিক হলে চেহারায় লাবণ্য ও বুদ্ধির ছাপ পড়ে, ব্যক্তি বুদ্ধিমান, কর্মঠ ও অনুভূতিপ্রবণ হয়। উদ্দীপকে দেখা যায়, ২য় মেয়ে রুমির দাঁত দেরিতে ওঠে। প্রায়ই তার হাতের ও পায়ের তালু ঝিমঝিম করে। এ সমস্যাগুলো থাইরয়েড গ্রন্থির থাইরক্সিন হরমোনের প্রয়োজনীয় ক্ষরণের অভাবে হয়ে থাকে এবং ক্রেটিনিজম রোগের পূর্বাভাস হিসেবে আবির্ভূত হয়। অন্যদিকে ৩য় মেয়ে খুশির চেহারায় লাবণ্য ও বৃদ্ধির ছাপ স্পষ্ট। সে বুদ্ধিমতি এবং অনুভূতিপ্রবণ। এ বিষয়গুলো থাইরয়েড গ্রন্থির থাইরক্সিন হরমোনের স্বাভাবিক ক্ষরণকে নির্দেশ করে।"
        }
      ]
    },
    {
      "number": "8",
      "uddipok": "দৃশ্যকল্প - ১ঃ রানা পূর্বের শিক্ষাকৃত বিষয়গুলোকে পুনরুৎপাদন করতে ব্যর্থ হচ্ছে। দৃশ্যকল্প-২ঃ",
      "tag": "DCC 24 ,MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "স্মৃতির সংজ্ঞা দাও।",
          "explanation": "অতীত অভিজ্ঞতার যথাসম্ভব অবিকল পুনরুৎপাদন করার ক্ষমতাকে স্মৃতি বলা হয় ।"
        },
        {
          "label": "খ",
          "question": "সংরক্ষণকে স্মৃতির উপাদান বলা হয় কেন?",
          "explanation": "সংরক্ষণ ক্ষমতার ওপর স্মৃতি অনেকাংশে নির্ভর করে বিধায় সংরক্ষণকে স্মৃতির গুরুত্বপূর্ণ উপাদান বলা হয়। সংরক্ষণ স্মৃতির অন্যতম একটি গুরুত্বপূর্ণ উপাদান। স্মৃতির ক্ষেত্রে শিখনের পাশাপাশি সংরক্ষণও অবশ্যম্ভাবী। কেননা, শিখন বা অভিজ্ঞতার পাশাপাশি সংরক্ষণ ছাড়া স্মৃতি সম্ভব নয়। মূলত সংরক্ষণ হলো মস্তিষ্কগত ব্যক্তির এক ধরনের মানসিক ধারণ ক্ষমতা, যা একটি মনোদৈহিক প্রক্রিয়ায় তৈরি হয়। স্মৃতি দীর্ঘস্থায়ীকরণে সংরক্ষণ অপরিহার্য হওয়ায় সংরক্ষণকে স্মৃতির গুরুত্বপূর্ণ উপাদান বলা হয় ।"
        },
        {
          "label": "গ",
          "question": "রানার শিক্ষাকৃত বিষয়গুলো ভুলে যাওয়াকে মনোবিজ্ঞানে কী বলা হয়? এর যে কোনো তিনটা কারণ বর্ণনা করো।",
          "explanation": "রানার শিক্ষাকৃত বিষয়গুলো ভুলে যাওয়াকে মনোবিজ্ঞানে বিস্মৃতি বলা হয় । পূর্ব অভিজ্ঞতা বা শিক্ষণের পর বিষয়বস্তুকে প্রয়োজনবোধে পুনরুদ্রেক বা প্রত্যাভিজ্ঞা করতে না পারাকে বিস্মৃতি বলে। অর্থাৎ অতীত অভিজ্ঞতাকে যথাসম্ভব অবিকল পুনরুৎপাদন করতে না পারাকে বিস্মৃতি বলে। এ ভুলে যাওয়া বা বিস্মৃতির একাধিক কারণ বর্তমান। তার মধ্যে উল্লেখযোগ্য হলো অব্যবহারজনিত স্মৃতির অবক্ষয়, অনুশিক্ষণ প্রতিবন্ধকতা এবং পূর্বশিক্ষণ প্রতিবন্ধকতা। শিক্ষণকৃত বিষয় ব্যবহার বা অনুশীলন না করলে কালের স্রোতে তা আমাদের স্মৃতি থেকে হারিয়ে যায়। ফলে আমরা শিক্ষাকৃত বিষয়গুলো বিস্মৃত হই। একে অব্যবহারজনিত স্মৃতির অবক্ষয় বলে। বিস্মৃতির অন্য একটি কারণ অনুশিক্ষণ প্রতিবন্ধকতা, মূল বিষয় হলো নতুন বিষয় শিক্ষা করার ফলে আমরা পূর্বে শিক্ষা করা বিষয় ভুলে যাই। শিক্ষণ ও পুনরুদ্রেকের মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বলা হয়। বিস্মৃতির তৃতীয় একটি কারণ হলো— পূর্বশিক্ষণ প্রতিবন্ধকতা। পূর্বের শিক্ষাকৃত বিষয়ের প্রভাবে পরে শিক্ষণকৃত বিষয়টির কিছু অংশ বিস্মত হয় একে পূর্বশিক্ষণ প্রতিবন্ধকতা বলে।"
        },
        {
          "label": "ঘ",
          "question": "দৃশ্যকল্প—২ এর 'খ' এবং 'গ' চিহ্নিত স্মৃতির পার্থক্যসমূহ ব্যাখ্যা করো ।",
          "explanation": "দৃশ্যকল্প-২ এর 'খ' এবং 'গ' চিহ্নিত স্থান যথাক্রমে স্বল্পস্থায়ী স্মৃতি এবং দীর্ঘস্থায়ী স্মৃতিকে নির্দেশ করে। স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পর্কযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যসমূহ মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্জয় করে রাখা। অপরপক্ষে, দীর্ঘস্থায়ী স্মৃতি হলো শিক্ষণ বা অভিজ্ঞতাকে দীর্ঘ সময় পর্যন্ত স্মৃতিতে ধরে রাখা। স্বল্পস্থায়ী স্মৃতি ক্ষণস্থায়ী। এটি ৩০ সেকেন্ড পর্যন্ত দীর্ঘমেয়াদি স্থায়ী হাতে পারে। দীর্ঘস্থায়ী স্মৃতির স্থায়িত্ব অল্প সময় হতে অসীম পর্যন্ত; এটি বছরের পর বছর স্থায়ী হতে পারে। স্বল্পস্থায়ী স্মৃতির ক্ষমতা অল্প ( ৭ ± ২ ) \\mathrm{\\left(৭\\pm২\\right)} ( ৭ ± ২ ) কিন্তু দীর্ঘস্থায়ী স্মৃতির ক্ষমতা অসীম। স্বল্পস্থায়ী স্মৃতির ছাপ স্বতঃপরিবর্তনশীল এবং সহজেই মুছে যায়। কিন্তু দীর্ঘস্থায়ী স্মৃতির ছাপ সহজেই মুছে যায় না। নতুন শিক্ষণ থেকে উদ্ভূত বাধা স্বল্পস্থায়ী স্মৃতি মুছে যাবার মূল কারণ। কিন্তু এসব কারণ দীর্ঘস্থায়ী স্মৃতিতে তেমন প্রভাব ফেলতে পারে না। স্বল্পস্থায়ী স্মৃতি থেকে একটি নিয়ন্ত্রিত প্রক্রিয়ায় তথ্য দীর্ঘস্থায়ী স্মৃতিতে স্থানান্তরিত হয়। এই নিয়ন্ত্রিত প্রক্রিয়াটি হলো বিস্তারিত মহড়া। স্বল্পস্থায়ী স্মৃতিতে তথ্য । সংরক্ষণের জন্য, বারবার মহড়া দেওয়া হয়। দীর্ঘস্থায়ী স্মৃতিতে তথ্য সংরক্ষণের জন্য প্রয়োজন বিস্তারিত মহড়া। বিস্তারিত মহড়াতে কোনো তথ্যের অর্থ, ব্যাখ্যা ও বিশ্লেষণ করা হয় । পরিশেষে বলা যায়, স্বল্পচায়ী এবং দীর্ঘস্থায়ী স্মৃতির প্রকরণ হলেও প্রকৃতিগতভাবে এদের মধ্যে পার্থক্য বিদ্যমান ।"
        }
      ]
    }
  ]
}