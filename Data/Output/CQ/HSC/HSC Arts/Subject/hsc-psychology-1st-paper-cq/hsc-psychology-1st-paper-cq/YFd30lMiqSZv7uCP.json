{
  "title": "রাজউক উত্তরা মডেল কলেজ, ঢাকা ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১ঃ দৃশ্যকল্প-২: বিজ্ঞানী রায়হান এমন একটি ঘড়ি নিয়ে গবেষণা করছেন যা শরীরের বিভিন্ন বিষয় যেমন, হার্টবিট, পালস রেট ইত্যাদি বিষয়ে সংকেত দিবে। তিনি বার বার গবেষণা করে একটি সিদ্ধান্তে উপনীত হলেন। তিনি আন্তর্জাতিক বিজ্ঞান সংস্থার কাছে তার ফর্মুলাটি পাঠালেন। তারা গবেষণা করে তার সূত্রের সাথে একমত পোষণ করলেন এবং ঘড়িটি বর্তমানে ব্যবহৃত হচ্ছে।",
      "tag": "RUMC 23",
      "sub_questions": [
        {
          "label": "ক",
          "question": "আচরণ কী?",
          "explanation": "মানুষ বা প্রাণীর অভ্যন্তরীণ ও বাহ্যিক যেকোনো কার্যকলাপ যাকে পর্যবেক্ষণ, রেকর্ড ও পরিমাপ করা যায় তাকেই আচরণ বলে।"
        },
        {
          "label": "খ",
          "question": "মানসিক প্রক্রিয়া গুরুত্বপূর্ণ কেন?",
          "explanation": "মানুষের দৈনন্দিন জীবনে মানসিক প্রক্রিয়ার কার্যকলাপের প্রভাব অপরিসীম। মানসিক প্রক্রিয়া বলতে আচরণ, চিন্তন, স্বপ্ন, বিশ্বাস, প্রেষণা, স্মৃতি, প্রত্যক্ষণ প্রভৃতি বোঝায়। এ সবই মনোবিজ্ঞানের পরিধিভুক্ত বিষয়। আচরণ ও মানসিক প্রক্রিয়া পরস্পর সম্পর্কযুক্ত। তাই আচরণের বিজ্ঞান হিসেবে মনোবিজ্ঞানে মানসিক প্রক্রিয়া অতীব গুরুত্বপূর্ণ একটি বিষয়।"
        },
        {
          "label": "গ",
          "question": "দৃশ্যকল্প-১ এ 'গ' চিহ্নিত যুগটি বর্ণনা করো।",
          "explanation": "দৃশ্যকল্প-১ এ 'গ' চিহ্নিত যুগটি হলো আধুনিক যুগ। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাবে বিভক্ত। যথা- প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে এবং কল্পনা প্রসূত ব্যাখ্যা প্রদান করা হয়। কিন্তু আধুনিক যুগে মনোবিজ্ঞানের কার্যাবলিকে বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রেখেছে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। উইলহেম উন্ড, উইলিয়াম জেমস্ সিগমুন্ড ফ্রয়েড, আইভান প্যাভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "দৃশ্যকল্প-২ এ বৈজ্ঞানিক নীতির কোন কোন বৈশিষ্ট্যের কথা উল্লেখ আছে তা বিশ্লেষণ করো।",
          "explanation": "উদ্দীপকে দৃশ্যকল্প-২ এ বৈজ্ঞানিক নীতির যথার্থতা প্রমাণনীতি ও পুনরাবৃত্তি নীতিদ্বয় কার্যকর হয়েছে। বৈজ্ঞানিক পদ্ধতিতে সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করা হয়। এক্ষেত্রে কতগুলো নীতি মেনে চলা হয়। এসব নীতির মধ্যে 'যথার্থতা প্রমাণ' অন্যতম। এ নীতি অনুসারে কোনো বিজ্ঞানী তার গবেষণার ফলাফল প্রকাশ করার পর বিভিন্ন দেশের ভিন্ন ভিন্ন বিজ্ঞানীগণ তার হুবহু পুনরুৎপাদন করে ফলাফল যাচাই করতে পারেন। অর্থাৎ একজন মনোবিজ্ঞানী যখন কোনো গবেষণার ফলাফল প্রকাশ করেন তখন পৃথিবীর অন্য যেকোনা মনোবিজ্ঞানী তা পরীক্ষা করে দেখতে পারেন। পরীক্ষার ফলাফল যদি পূর্ববর্তী মনোবিজ্ঞানীর গবেষণার সাথে সংগতিপূর্ণ হয় তবে তাকে যথার্থ বলা যায়। বৈজ্ঞানিক পদ্ধতির আরেকটি অন্যতম বৈশিষ্ট্য হলো পুনরাবৃত্তি। পরীক্ষণের শর্তসমূহ অবিকৃত রেখে বারবার পরীক্ষণটি সংঘটিত করতে পারাকে পুনরাবৃত্তি বলে। আবার যথার্থতা প্রমাণও পুনরাবৃত্তি নীতির সাথে সম্পর্কিত। কোনো বৈজ্ঞানিক গবেষণায় প্রাপ্ত ফলাফল ভিন্ন ভিন্ন বিজ্ঞানী পরীক্ষণের শর্তসমূহ একই রেখে বারবার পরীক্ষণ করলে যদি সেই ফলাফলের পুনরাবৃত্তি ঘটে, তবে পরীক্ষণের ফলাফলটির যথার্থতা প্রমাণিত হয়। উদ্দীপকে আমরা দেখতে পাই, বিজ্ঞানী রায়হান একটি ঘড়ি নিয়ে গবেষণা করে এবং একটি গবেষণা সিদ্ধান্তে উপণীত হন। পরবর্তীতে তিনি তার গবেষণা ফর্মুলাটি আন্তর্জাতিক বিজ্ঞান সংস্থার কাছে পাঠান এবং তারাও তার সাথে একমত পোষণ করেন। এই ঘটনাটি বৈজ্ঞানিক নীতির যথার্থতা প্রমাণ ও পুনরাবৃত্তি নীতিকে সমর্থন করে।"
        }
      ]
    },
    {
      "number": "2",
      "uddipok": "দৃশ্যকল্প-১ দৃশ্যকল্প-২: দেশের শিক্ষানীতি আলোচনা প্রসঙ্গে জানাতে ইমরুল সাহেব বলল, \"শিক্ষানীতি প্রণয়নের পূর্বে শিক্ষার্থীর আচরণ, মানসিক প্রতিক্রিয়া ও জীবন বিকাশের ধারা সম্পর্কে তথ্য সংগ্রহ করতে হয়।\" তিনি আরো বলেন, এক্ষেত্রে একজন মনোবিজ্ঞানী নিয়োগ করা যেতে পারে।",
      "tag": "RUMC 23",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনক কে?",
          "explanation": "পরীক্ষণ মনোবিজ্ঞানের জনক হলেন উইলহেম উন্ড।"
        },
        {
          "label": "খ",
          "question": "বৈজ্ঞানিক দৃষ্টিভঙ্গি গুরুত্বপূর্ণ কেন?",
          "explanation": "বিজ্ঞানের একটি গুরুত্বপূর্ণ দিক হলো এর দৃষ্টিভঙ্গি। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষানিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণা করা। মনোবিজ্ঞানীগণ পরীক্ষা-নিরীক্ষার মাধ্যমে পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। বৈজ্ঞানিক দৃষ্টিভঙ্গির কারণে মানুষ নতুন নতুন তথ্য উপাত্ত আবিষ্কার করেন। আর গবেষণার তথ্য জীবনের বিভিন্ন ক্ষেত্রে প্রয়োগ করা যায়। যার ফলে বৈজ্ঞানিক দৃষ্টিভঙ্গি অধিক গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ প্রদত্ত 'A' চিহ্নিত অংশটি বর্ণনা করো।",
          "explanation": "উদ্দীপকে প্রদত্ত 'A' চিহ্নিত অংশটি হলো আচরণ। মনোবিজ্ঞানের বিভিন্ন সংজ্ঞা বিশ্লেষণ করলে আমরা দেখতে পাই মনোবিজ্ঞান হলো এমন একটি বিজ্ঞান যা মানুষ ও প্রাণীর আচরণ ও মানসিক প্রক্রিয়া নিয়ে বিজ্ঞানসম্মত অনুধ্যান করে থাকে। অর্থাৎ মনোবিজ্ঞানের বিষয়বস্তু হলো আচরণ, মানসিক প্রক্রিয়া, মানুষ ও প্রাণী এবং বিজ্ঞান। প্রদত্ত চিত্রের ছকে মানসিক প্রক্রিয়া এবং মানুষ ও প্রাণীর উল্লেখ থাকলেও আচরণ ও বিজ্ঞানকে উল্লেখ করা হয়নি। তাই বলা যায়, মনোবিজ্ঞানের বিষয়বস্তুকে সম্পূর্ণভাবে উল্লেখ করার জন্য 'A' চিহ্নিত স্থানে আচরণ ও 'B' চিহ্নিত স্থানে বিজ্ঞানকে ইঙ্গিত করা হয়েছে। উদ্দীপকে প্রদত্ত 'A' চিহ্নিত স্থানে আচরণকে দেখানো হয়েছে। উদ্দীপকের প্রতি প্রতিক্রিয়া করা জীবের অন্যতম মৌলিক বৈশিষ্ট্য। প্রতিক্রিয়ার সামগ্রিক রূপই হলো আচরণ। মূলত কোনো বস্তু বা বিষয়ের সঙ্গে ইন্দ্রিয়ের সংযোগ ঘটলে স্নায়ুতন্ত্র উদ্দীপিত হয়, ফলে দেহে প্রতিক্রিয়া দেখা দেয়-এই প্রতিক্রিয়াই হলো আচরণ। আচরণ বাইরে থেকে পর্যবেক্ষণ করা যায় এবং গবেষণাগারে তা পরিমাপ করা যায়। উদাহরণস্বরূপ, কেউ বার্ষিক পরীক্ষায় A+ পেয়ে সে আনন্দে চিৎকার দিয়ে উঠল। তার এই খুশিতে অভ্যন্তরীণ শারীরিক পরিবর্তন ঘটেছে এবং বাহির থেকে মুখের অবয়বে, চাল-চলনে, কথা-বার্তায় প্রকাশ পরিলক্ষিত হয়। প্রতিক্রিয়ার এই সামগ্রিক রূপই হলো আচরণ।"
        },
        {
          "label": "ঘ",
          "question": "দৃশ্যকল্প-২ এ জনাব ইমরুল সাহেব মনোবিজ্ঞানের কোন শাখার কথা উল্লেখ করেছেন? তোমার পাঠ্যবইয়ের আলোকে সেই শাখাটি বিশ্লেষণ করো।",
          "explanation": "দৃশ্যকল্প-২ এ জনাব ইমরুল সাহেবের আলোচনার বিষয়টি শিক্ষা মনোবিজ্ঞানের সাথে সম্পর্কিত। শিক্ষা মনোবিজ্ঞান মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা; শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা; শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। উদ্দীপকের দৃশ্যকল্প-২ এ দেখা যায়, জনাব ইমরুল সাহেব দেশের শিক্ষানীতি আলোচনা প্রসঙ্গে বলেন, শিক্ষানীতি প্রণয়নের পূর্বে শিক্ষার্থীর 'আচরণ, মানসিক প্রক্রিয়া ও জীবন বিকাশের ধারা সম্পর্কে তথ্য সংগ্রহ করতে হবে যা শিক্ষা মনোবিজ্ঞানের সাথে সম্পর্কিত। কেননা শিক্ষণের গতি-প্রকৃতি, ধরন, কলাকৌশল, শর্তাবলি, উপকরণ, শিক্ষানীতি বা পদ্ধতি প্রভৃতি হলো শিক্ষা মনোবিজ্ঞানের মূল আলোচ্য বিষয়। সুতরাং বলা যায়, উদ্দীপকে দৃশ্যকল্প-২ এ জনাব ইমরুল সাহেবের কাজটি মনোবিজ্ঞানের শিক্ষা মনোবিজ্ঞান শাখায় আলোচনা করা হয়।"
        }
      ]
    },
    {
      "number": "3",
      "uddipok": "উদ্দীপক-১: (ক) আচরণের অন্যতম নির্ধারক। (খ) দুই ধরনের শ্রেণিবিভাগ রয়েছে। (গ) মানব জীবনে এটি সারাজীবন চক্রাকারে চলতে থাকে। উদ্দীপক-২:",
      "tag": "RUMC 23",
      "sub_questions": [
        {
          "label": "ক",
          "question": "প্রেষিত আচরণ কী?",
          "explanation": "প্রেষিত আচরণ হলো আমাদের সেই সকল আচরণ যা অভ্যন্তরীণ অভাববোধ থেকে সৃষ্ট, গন্তব্যস্থলাভিমুখী, উদ্দেশ্য প্রণোদিত এবং স্থায়িত্বশীল।"
        },
        {
          "label": "খ",
          "question": "যুথচারিতা কেন সামাজিক প্রেষণা?",
          "explanation": "যুথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যুথচারিতাকে সামাজিক প্রেষণা 'বলা হয়। যুথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে। সে তাদের সাথে মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তী সময়ে সে তার আশপাশের লোকদের সংঙ্গ কামনা করে। এভাবে যুথচারিতা একটি শক্তিশালী সামাজিক প্রেষণা হিসেবে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপক-১ এ মনোবিজ্ঞানের যে বিষয়টির ইঙ্গিত দেয়া হয়েছে, মানব আচরণে এর গুরুত্ব ব্যাখ্যা করো।",
          "explanation": "উদ্দীপক-১ এ মনোবিজ্ঞানের যে বিষয়ের ইঙ্গিত দেয়া হয়েছে সেটি হলো প্রেষণাচক্র। অভাববোধ, তাড়না, করণ আচরণ এবং উদ্দেশ্য সাধনের প্রভাব মানব আচরণে লক্ষণীয়। প্রাণীর মধ্যে যখন কোনো অভাববোধ দেখা দেয়, তখন তার মধ্যে এক অস্বস্তিকর অবস্থার সৃষ্টি হয়। কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে উঠে। অভাববোধ থেকে উৎপন্ন অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। প্রয়োজনের তাড়নায় প্রাণী সক্রিয় হয়ে ওঠে। প্রয়োজনের মধ্যে যে চালনার ভাব আছে, যা প্রাণীকে কার্যে প্রবৃত্ত করে তোলে তাকে প্রণোদনা বা তাড়না বলে। ক্ষুধার্ত হবার জন্য যে অস্থিরতা, তা ক্ষুধার্ত ব্যক্তির মধ্যে তাড়নার সৃষ্টি করে যার ফলে সে নিশ্চল অবস্থায় বসে থাকতে পারে না। উত্তেজনা উপশম বা অস্থিরতা লাঘব করার জন্য প্রাণী কতগুলো আচরণ করে, এই আচরণকেই করণ আচরণ বলা হয়। করণ আচরণসমূহ হলো কাম্যবস্তু লাভের জন্য প্রাণীর আচরণ। এ পর্যায়ে ক্ষুধার্ত প্রাণী খাবার পাওয়ার জন্য বিভিন্ন ধরনের আচরণ প্রদর্শন করে থাকে। প্রেষণা চক্রের সর্বশেষ পর্যায় হলো উদ্দেশ্য সাধন বা কাম্যবস্তু লাভ করা। কাম্যবস্তু লাভ হলেই প্রেষণার অস্বাভাবিক শারীরিক অবস্থা দূরীভূত হয়ে যায় এবং প্রাণী পরিতৃপ্তি লাভ করে ও বিশ্রাম নেয়। বিশ্রামের কিছুকাল পরে প্রাণীর মধ্যে আবার প্রেষণা জন্ম লাভ করে। অর্থাৎ তার মধ্যে পর্যায়ক্রমে আবার উপরিউক্ত স্তরগুলোর আগমন ঘটে। মানুষ ও প্রাণী সারাজীবন ধরে এমনিভাবে প্রেষণা চক্রের মধ্যে আবতির্ত হয়। সুতরাং বলা যায়, উদ্দীপক-১ এর বিষয়বস্তু হলো প্রেষণাচক্র। মানব আচরণে এর গুরত্ব অপরিসীম।"
        },
        {
          "label": "ঘ",
          "question": "উদ্দীপক-২ এ 'খ' চিহ্নিত অংশে কী হবে? এটা নিয়ন্ত্রণের কৌশলগুলো বিশ্লেষণ করো।",
          "explanation": "উদ্দীপক-২ এ 'খ' চিহ্নিত স্থানে আবেগের ধ্বংসাত্মক দিককে নির্দেশ করেছে। এটি নিয়ন্ত্রণের বিভিন্ন কৌশলগুলো বিশ্লেষণ করা হলো- আপনজনের সাথে মতবিনিময়ের মাধ্যমে আবেগ নিয়ন্ত্রণ করা সম্ভব।এমন কিছু আবেগ আছে যে আবেগুলোকে মা-বাবা, ভাই-বোন, বন্ধু- বান্ধব বা নির্ভরযোগ্য কোনো আপনজনের কাছে বলা যেতে পারে, এতে অনেক অদমনীয় আবেগ নিয়ন্ত্রণ করা যায়। মনোযোগ বা স্বীয় বিচ্যুতির মাধ্যমে আবেগ নিয়ন্ত্রণ বা পরিশীলিত করা সম্ভব। আবেগীয় পরিবেশ বা পরিস্থিতি থেকে মনোযোগকে সরিয়ে নিলে অথবা নিজেই অন্যত্র সরে গেলে, অনেকাংশে অদমনীয় হিংসা, ক্রোধ নিয়ন্ত্রণ ও অবরুদ্ধ বা নিরুদ্ধ আবেগের বিমুক্তি ঘটে। মূল্যবোধের চর্চার মাধ্যমে আবেগ তথা আনন্দ, ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। অনেক অবদমনীয়, আবেগের নিয়ন্ত্রণ ও অবরুদ্ধ বা নিরুদ্ধ আবেগের বিমুক্ত করা এবং আবেগীয় আচরণকে ও পরিশীলিত করার লক্ষ্যে, পরিশীলিতর ধর্মীয় জ্ঞান ও মূল্যবোধ চর্চার পাশাপাশি শখের কাজসহ স্বীয় প্রবণতা অনুযায়ী, পরিশীলিত শিল্প-সাহিত্য-সংগীতের মধ্যে অবগাহন করা। সমাজ সেবামূলক কাজের মাধ্যমে ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। সমাজের বিভিন্ন সেবামূলক ও সহযোগিতামূলক কাজ, যেমন- আর্তমানবতার সেবা, ঝড়-বন্যায় ক্ষতিগ্রস্তদের সাহায্য সহযোগিতা ও সেবামূলক কাজে নিজেকে নিয়োজিত রাখলে, সমাজ সমর্থিত বা পরিশীলিত আবেগীয় আচরণ অর্জন করা সম্ভব হয়, যা আবেগ নিয়ন্ত্রণের একটি অনন্য রূপ। পরিশেষে বলা যায়, আমাদের সামাজিক উপায়ে আবেগকে প্রকাশ করতে হবে। অসংযত আবেগকে নিয়ন্ত্রণ করে গঠনমূলক আবেগে পরিণত করতে হবে।"
        }
      ]
    },
    {
      "number": "4",
      "uddipok": "দৃশ্যকল্প-১: মনোবিজ্ঞানের শিক্ষক \"শিক্ষণ\" অধ্যায়টি পড়ানোর সময় বললেন, \"বিভিন্ন উপাদান শিক্ষণকে প্রভাবিত করে। যেমন- আগুন দেখলে ধোঁয়ার কথা মনে পড়ে। তেঁতুল দেখলে মুখে লালা আসে। আবার ক্ষুধার সময় খাবার না দিলে পড়াশোনায় মন বসেনা।\" দৃশ্যকল্প-২: কলেজের অর্ধ-বার্ষিক পরীক্ষায় রহমান মনোবিজ্ঞানের রচনামূলক পরীক্ষায় ৭৫ নম্বরের মধ্যে ৭০ নম্বর পুনরুদ্রেক করলো যার মধ্যে ১০ নম্বর ভুল ছিল। আর বহুনির্বাচনী পরীক্ষায় ২৫ নম্বরের মধ্যে ২০ নির্ভুল করলো।",
      "tag": "RUMC 23",
      "sub_questions": [
        {
          "label": "ক",
          "question": "বিস্মৃতির সংজ্ঞা দাও।",
          "explanation": "পূর্ব অভিজ্ঞতা বা শিক্ষণের পর বিষয়বস্তুকে প্রয়োজনবোধে পুনরুদ্রেক করতে না পারাকে বিস্মৃতি বলে।"
        },
        {
          "label": "খ",
          "question": "শিক্ষণ ও কার্যসম্পাদন কিভাবে সম্পর্কযুক্ত?",
          "explanation": "শিক্ষণ ও কর্মসম্পাদন দুটি আলাদা বিষয় হলেও এরা পরস্পর সম্পর্কযুক্ত। অভ্যাস ও অনুশীলনের ফলে আচরণের ধারার তুলনামূলক দীর্ঘস্থায়ী পরিবর্তনই হলো শিক্ষণ। অপরদিকে, আচরণের এ পরিবর্তন পরিমাপ করা যায় কর্মসম্পাদনের মাধ্যমে। কর্মসম্পাদন হচ্ছে কোনো ব্যক্তি একটি বিশেষ মুহূর্তে যা করে। অর্থাৎ, শিক্ষণ হলো কি না অথবা কতটুকু শিক্ষণ হলো তা পরিমাপ করা হয় কর্মসম্পাদনের সাহায্যে। কর্মসম্পাদনের মাধ্যমেই শিক্ষণের বাহ্যিক প্রকাশ ঘটে। তাই বলা যায় যে, শিক্ষণ ও কর্মসম্পাদন পরস্পর সম্পর্কযুক্ত।"
        },
        {
          "label": "গ",
          "question": "দৃশ্যকল্প-১ এ মনোবিজ্ঞানের শিক্ষক শিক্ষণের কোন কোন উপাদানের কথা বলেছেন ব্যাখ্যা করো।",
          "explanation": "দৃশ্যকল্প-১ এ মনোবিজ্ঞানের শিক্ষক শিক্ষণের সংযোগ' বা অনুষঙ্গ, নৈকট্য ও বলবৃদ্ধিকে নির্দেশ করেন। কোনো স্থান বা কালে দুটি ঘটনার মধ্যে সম্পর্ক বা যোগাযোগ তৈরি হওয়াকে সংযোগ বা অনুষঙ্গ বলে। যখন উদ্দীপকের মধ্যে সংযোগ স্থাপিত হয় তখন তাকে উদ্দীপক-উদ্দীপক সংযোগ বলে। যেমনটি উদ্দীপকে দেখতে পাই আগুন দেখলে ধোঁয়ার কথা মনে পড়ে। আবার নৈকট্য শিক্ষণের একটি গুরুত্বপূর্ণ উপাদান। শিক্ষণ কেমন হবে তা নির্ভর করছে ঘটনা বা উদ্দীপকসমূহ কতটা কাছাকাছি আছে তার উপর। যেমন তেঁতুল দেখলে মুখে লালা আসে। অন্যদিকে, বলবৃদ্ধি এমন একটি শর্ত যা সংযোগকে শক্তিশালী করতে সাহায্য করে। ফলে উদ্দীপক প্রতিক্রিয়া সংযোগ প্রতিষ্ঠিত ও শক্তিশালী হয়ে থাকে। উদ্দীপকে আমরা দেখতে পাই, ক্ষুধার সময় আমাদের খাবার না দিলে পড়াশোনায় মন বসে না। এখানে খাবারটি বলবর্ধকের ভূমিকা পালন করছে। তাই প্রেষণায় উপযুক্ত বর্ধনক্রিয়া শিক্ষণের একটি গুরুত্বপূর্ণ উপাদান।"
        },
        {
          "label": "ঘ",
          "question": "দৃশ্যকল্প-২ এ রহমান এর রচনামূলক ও বহুনির্বাচনী পরীক্ষার স্মৃতির সাফল্যাঙ্ক নির্ণয় করে তুলনামূলক বিশ্লেষণ করো।",
          "explanation": "দৃশ্যকল্প-২ এ রহমান এর রচনামূলক ও বহুনির্বাচনি পরীক্ষার স্মৃতির সাফল্যাংক পদ্ধতি হলো পুনরুদ্রেক পদ্ধতি। স্মৃতি পরিমাপের ক্ষেত্রে এটি একটি গুরুত্বপূর্ণ পদ্ধতি। এই পদ্ধতির সাহায্যে বিশেষত ভাষা বিষয়ক স্মৃতির পরিমাপ করা হয়ে থাকে। পুনরুদ্রেক পদ্ধতিতে সাধারণত কাউকে কোন পাঠ অভ্যাস করতে দেয়া হয়। পাঠ অভ্যাস শেষ হলে কিছু সময় বিশ্রাম দিয়ে তাকে শিক্ষণ করা বিষয়টি মুখস্থ বলতে বা লিখতে দেয়া হয়। ব্যক্তি যতগুলো নির্ভুলভাবে পুনরুদ্রেক করতে পারে তা থেকে তার পুনরুদ্রেকের সাফল্যাংক নির্ণয় করা হয়। নিম্নলিখিত সূত্রের সাহায্যে পুনরুদ্রেকের সাফল্যাংক নির্ণয় করা হয়: পুনরুদ্রেকের সাফল্যাংক = ( পুনরুদ্রিত বিষয়ের সংখ্যা − ভুলের সংখ্যা ) মোট বিষয়ের সংখ্যা   × ১০০ \\frac{\\left(পুনরুদ্রিত\\ বিষয়ের\\ সংখ্যা-ভুলের\\ সংখ্যা\\right)}{মোট\\ বিষয়ের\\ সংখ্যা}\\ \\times১০০ মোট   বিষয়ের   সংখ্যা ( পুনরুদ্রিত   বিষয়ের   সংখ্যা − ভুলের   সংখ্যা ) ​   × ১০০ উদ্দীপকে রহমান মনোবিজ্ঞানের রচনামূলক পরীক্ষায় ৭৫ নম্বরের ৭০ নম্বর পুনরুদ্রেক করলো যার মধ্যে ১০ নম্বর ভুল ছিল। ( ৭০ − ১০ ) ৭৫ × ১০০ \\frac{\\left(৭০-১০\\right)}{৭৫}\\times১০০ ৭৫ ( ৭০ − ১০ ) ​ × ১০০ = ৬০ ৭৫ × ১০০ =\\frac{৬০}{৭৫}\\times১০০ = ৭৫ ৬০ ​ × ১০০ =৮০% আবার, বহুনির্বাচনি পরীক্ষায় পুনরুদ্রেকের সাফল্যাংক = ( ২৫ − ৫ ) ১০০ \\frac{\\left(২৫-৫\\right)}{১০০} ১০০ ( ২৫ − ৫ ) ​ = ২০ ২৫   × ১০০ =\\frac{২০}{২৫}\\ \\times১০০ = ২৫ ২০ ​   × ১০০ =৮০% অর্থাৎ রহমান শতকরা ৮০ ভাগ রচনামূলক প্রশ্ন এবং শতকরা ৮০ ভাগ বহুনির্বাচনি প্রশ্ন স্মৃতিতে সংরক্ষণ করতে পেরেছে।"
        }
      ]
    },
    {
      "number": "5",
      "uddipok": "উদ্দীপক-১ উদ্দীপক-২",
      "tag": "RUMC 23",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "সংবেদনের ২টি বৈশিষ্ট্য ব্যাখ্যা করো।",
          "explanation": "সংবেদনের দুটি বৈশিষ্ট্য হলো উদ্দীপক এবং তীব্রতা। সংবেদন সৃষ্টির জন্য উদ্দীপকের প্রয়োজন। উদ্দীপক কোন ইন্দ্রিয়কে আঘাত করলে যে স্নায়ুপ্রবাহের সৃষ্টি হয় তা মস্তিষ্কে পৌঁছামাত্র সংবেদন হয়। আমাদের চারপাশে আলো, বাতাস, শব্দ, আগুন প্রভৃতি উদ্দীপক রয়েছে। আবার সংবেদনের তীব্রতা নির্ভর করে মূলত উদ্দীপকের তীব্রতার ওপর। উদ্দীপকের তীব্রতা বাড়ালে বা কমালে সংবেদনের তীব্রতাও বাড়বে বা কমবে। যেমন মুখ দিয়ে শিস দেয়া শব্দের চেয়ে রেলগাড়ির হুইসেলের শব্দ অনেক বেশি তীব্র।"
        },
        {
          "label": "গ",
          "question": "উদ্দীপক-১ এ মনোযোগের শর্ত হিসেবে 'ক' উপাদান বর্ণনা করো।",
          "explanation": "মনোযোগের শর্ত হিসেবে 'ক' উপাদানটি হলো মনোযোগের বস্তুনিষ্ঠ শর্তাবলি। বাইরের জগতের বস্তু বা উদ্দীপক নির্ভর শর্তসমূহ যা আমাদের মনোযোগ আকর্ষণ করে তাকেই বস্তুনিষ্ঠ শর্ত বলে। যেমন- মনোযোগ আকর্ষণের একটি গুরুত্বপূর্ণ বস্তুনিষ্ঠ শর্ত হলো উদ্দীপকের আকার। উদ্দীপকের তীব্রতা বেশি হলে খুব সহজেই তা আমাদের মনোযোগ আকর্ষণ করে। দর্শনের ক্ষেত্রে মানুষ চলমান বা গতিশীল বস্তুর প্রতি সংবেদনশীল। কোনো উদ্দীপক বার বার উপস্থাপন অর্থাৎ পুনরাবৃত্তি করা হলে তা সহজেই আমাদের - মনোযোগ আকর্ষণ করে। উদ্দীপকের নতুনত্ব বা বিশেষ বৈশিষ্ট্য মনোযোগ আকর্ষণের এক উল্লেখযোগ্য শর্ত। উদ্দীপকের দীর্ঘস্থায়িত্ব সহজেই আমাদের মনোযোগ আকর্ষণ করে। বৈপরীত্য বা বৈসাদৃশ্য থাকলে বস্তুটি সহজেই আমাদের মনোযোগে পড়ে। সাদা মাটা বস্তুর তুলনায় রঙিন বস্তু আমাদের মনোযোগ আকর্ষণ বেশি করে। ফেরিওয়ালার সামঞ্জস্যহীন সম্পূর্ণ পোশাক সহজেই সবার মনোযোগ কাড়ে। উদ্দীপকের অবস্থান, বিচ্ছিন্নতা, গোপনীয়তা প্রভৃতি খুব সহজেই মানুষের মনোযোগকে আকর্ষিত করতে পারে।"
        },
        {
          "label": "ঘ",
          "question": "উদ্দীপক-২ এ 'ক' 'খ' চিত্রে কোন কোন প্রতীক পটভূমি সম্পর্কের উল্লেখ আছে? তুলনামূলক বিশ্লেষণ করো।",
          "explanation": "উদ্দীপক-২ এ 'ক' ও 'খ' চিত্রে অপরিবর্তনশীল প্রতীক পটভূমি ও দ্ব্যর্থবোধক প্রতীক পটভূমিকে নির্দেশ করছে। যে সকল চিত্রে প্রতীক ও পটভূমির অবস্থান অপরিবর্তিত থাকে তাকে অপরিবর্তিনশীল প্রতীক-পটভূমি রলে। বেশির ভাগ প্রতীক-পটভূমি সম্পর্ক অপরিবর্তনীয়। যেমন নিম্নের চিত্রের ছবিতে (তীর চিহ্নিত রেখা) সব সময় দেখতে একই রকম। এক্ষেত্রে প্রতীক ও পটভূমির কোন পরিবর্তন হয়নি। অপরদিকে, অপরিবর্তনশীল প্রতীক-পটভূমি প্রত্যক্ষণে প্রতীক ও পটভূমির অবস্থানের কোন পরিবর্তন হয় না। কিন্তু প্রতীকের বিভিন্ন ধরনের অর্থ হতে পারে। এ ধরনের প্রতীক দ্ব্যর্থবোধক প্রতীক নামে পরিচিত। যেমন নিচের ছবিটির বাম দিকে গুরুত্ব আরোপ করলে একে একটি হাসের মুখচ্ছবি এবং ডান দিকে বেশি গুরুত্ব দিলে এেেক একটি খরগোশের মুখের ছবি বলে মনে হয়। প্রতীক-পটভূমি সম্পর্ক শুধু যে দৃশ্য প্রত্যক্ষণের বেলায় সংঘটিত হয় তা নয়, শ্রবণ বা অন্যান্য সংবেদনের বেলায়ও প্রতীক-পটভূমি প্রত্যক্ষণ হয়ে থাকে। উদাহরণস্বরূপ, যখন সেতারে কোন একটি রাগ বাজাতে শুনি, তখন মূল রাগটিকে প্রতীক এবং অন্যান্য তারের ঝংকারকে পটভূমি। হিসেবে প্রত্যক্ষণ করি। পরিশেষে বলা যায়, উদ্দীপক-২ এ চিত্রদুটিতে যে প্রতীক পটভূমিকে নির্দেশ করেছে তার কতকগুলো বিশেষ বৈশিষ্ট্য রয়েছে যার সাহায্যে একটি অন্যটি থেকে পৃথক করা যায়।"
        }
      ]
    },
    {
      "number": "6",
      "uddipok": "দৃশ্যকল্প-১: দশম শ্রেণিতে শিক্ষক একটি অংক সমাধান করতে দিলেন। ধ্রুব অংক সমাধান করার জন্য বিভিন্ন নিয়ম অনুসরণ করে আর কাটে। কিছুক্ষণ পর হঠাৎ সমাধান করে ফেললো। ধ্রুবর ক্লাসমেট নিলয় অংকটার দিকে অনেকক্ষণ তাকিয়ে চিন্তা করে বলে উঠে ইউরেকা! পরে সে অংকটির সমাধান করে। দৃশ্যকল্প-২: সাদেক সাহেব তার ছেলে মেয়েকে নিয়ে চিড়িয়াখানায় গিয়ে 'বিভিন্ন পশু-পাখি দেখালেন এবং তাদের নাম শেখালেন। দুইদিন পর স্টেডিয়ামে তাদের ফুটবল খেলা দেখাতে নিয়ে গেলেন এবং বিভিন্ন খেলোয়াড়দের নাম শেখালেন। পরে রাতে বাসায় গিয়ে মেয়েকে খেলোয়াড়দের নাম এবং ছেলেকে পশু-পাখির নাম বলতে বললেন। দু'জনের মধ্যেই বিস্মৃতি দেখা গেল।",
      "tag": "RUMC 23",
      "sub_questions": [
        {
          "label": "ক",
          "question": "স্মৃতির সংজ্ঞা দাও।",
          "explanation": "যে প্রক্রিয়ায় প্রাণী তথ্যকে সংকেতাবদ্ধ করে সংরক্ষণ করে এবং পরবর্তীতে প্রয়োজনানুসারে পুনরুৎপাদন করে তাকে স্মৃতি বলে।"
        },
        {
          "label": "খ",
          "question": "স্মৃতির ক্ষেত্রে সংরক্ষণ গুরুত্বপূর্ণ উপাদান কেন?",
          "explanation": "সংরক্ষণ ক্ষমতার ওপর স্মৃতি অনেকাংশে নির্ভর করে বিধায় সংরক্ষণকে স্মৃতির গুরুত্বপূর্ণ উপাদান বলা হয়। সংরক্ষণ স্মৃতির অন্যতম একটি গুরুত্বপূর্ণ উপাদান। স্মৃতির ক্ষেত্রে শিখনের পাশাপাশি সংরক্ষণ ও অবশ্যম্ভাবী। কেননা, শিক্ষণ বা অভিজ্ঞতার পাশাপাশি সংরক্ষণ ছাড়া স্মৃতি সম্ভব নয়। মূলত সংরক্ষণ হলো মস্তিষ্কগত ব্যক্তির এক ধরনের মানসিক ধারণ ক্ষমতা, যা একটি মনোদৈহিক প্রক্রিয়ায় তৈরি হয়। স্মৃতি দীর্ঘস্থায়ী করণে সংরক্ষণ অপরিহার্য হওয়ায় সংরক্ষণকে স্মৃতির গুরুত্বপূর্ণ উপাদান বলা হয়।"
        },
        {
          "label": "গ",
          "question": "দৃশ্যকল্প-১ এ ধ্রুব ও নিলয় এর অংকের সমাধান করাটা কোন ধরনের বুদ্ধিভিত্তিক শিক্ষণের প্রতিনিধিত্ব করে? তোমার পাঠ্য বইয়ের আলোকে বর্ণনা করো",
          "explanation": "দৃশ্যকল্প-১ এ ধ্রুব ও নিলয়ের অংকের সমাধান করার প্রক্রিয়াটি হলো প্রচেষ্টা ও ভুল সংশোধনের মাধ্যমে শিক্ষণ এবং অন্তর্দৃষ্টিমূলক শিক্ষণ। প্রচেষ্টা ও ভুল সংশোধন শিক্ষণে প্রাণী ভুল করবে আবার চেষ্টা করবে। এভাবে বার বার প্রচেষ্টার মাধ্যমে এক সময় সমস্যার সমাধানের কৌশল আয়ত্ত করবে। অর্থাৎ প্রাণী সমস্যা সমাধানের উপায় না জেনে বা না বুঝে চেষ্টা শুরু করে এবং ভুল করতে করতে শেষে সমাধান খুঁজে পায়। উদ্দীপকে দৃশ্যকল্প-১. এ একজন শিক্ষক তার ছাত্র ধ্রুবকে অংক। করতে দেন। ধ্রুব অংকটি করার জন্য বিভিন্ন নিয়ম অনুসরণ করে আর কাটে। এভাবে বারবার চেষ্টা করার পর একসময় অংকটি সমাধান করে ফেলে। ফলে বিষয়টি প্রচেষ্টা ও ভুল সংশোধনের মাধ্যমে শিক্ষণকেই নির্দেশ করে। সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধানকরণকে অন্তর্দৃষ্টিমূলক বা পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বারবার ভুল সংশোধনের বদলে গোটা পরিবেশের তাৎপর্য সম্পর্কে অন্তর্দৃষ্টি লাভের মাধ্যমে নতুনকে আয়ত্ত করে। অর্থাৎ যে শিক্ষণে সমগ্র সমস্যাটিকে পুঙ্খানুপঙ্খরূপে পর্যালোচনা করে সমাধানের দিকে ধীরে অথচ সুনির্দিষ্টভাবে অগ্রসর হওয়া যায় এবং যেখানে সমাধান অন্ধ প্রচেষ্টার মাধ্যমে না এসে পরিপূর্ণ উপলব্ধির মাধ্যমে আসে তাকে পরিজ্ঞানমূলক শিক্ষণ বলা হয়। উদ্দীপকে ধ্রুবর ক্লাসমেট নিলয় অংকটি সমাধানের ক্ষেত্রে অনেকক্ষণ তাকিয়ে চিন্তা করে এবং পরে সে অংকটির সমাধান করে। ফলে বিষয়টির শিক্ষণ অন্তর্দৃষ্টিমূলক শিক্ষণকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ সাদেক সাহেব এর ছেলে এবং মেয়ের ক্ষেত্রে বিস্মৃতির কারণগুলোর মধ্যে তুলনামূলক বিশ্লেষণ করো।",
          "explanation": "উদ্দীপকে দৃশ্যকল্প-২ এ সাদেক সাহেবের ছেলে এবং মেয়ের ক্ষেত্রে বিস্মৃতির কারণ হলো পূর্ব শিক্ষণ প্রতিবন্ধকতা এবং অনুশিক্ষণ প্রতিবন্ধকতা। পূর্বে শিক্ষণ করা বিষয় যখন পরে শিক্ষাকৃত বিষয়ের ওপর প্রভাব বিস্তার করে, তখন পূর্ব শিক্ষণকৃত বিষয়টির কিছু অংশ বিস্মৃত হয়, তখন তাকে পূর্ব-শিক্ষণ প্রতিবন্ধকতা বলে। অনুশিক্ষণ প্রতিবন্ধকতা হলো নতুন বিষয় শিক্ষা করার ফলে পূর্বে শিক্ষণ করা বিষয় আংশিক বা সম্পূর্ণভাবে ভুলে যাওয়া। উদ্দীপকের দিকে লক্ষ করলে আমরা দেখতে পাই, সাদেক সাহেব তার সন্তানদের প্রথমে পশু ও পাখির নাম এবং পরে বাংলাদেশের ফুটবল খেলোয়াড়দের নাম মুখস্থ করতে বলে। সর্বশেষ পুনরুদ্রেক করার সময়ে মেয়েকে খেলোয়ারদের নাম এবং ছেলেবা পশুপাখির নাম বলতে বললেন। দেখা গেল উভয়ের মধ্যে বিস্মৃতি ঘটেছে। এক্ষেত্রে পূর্ব শিক্ষণকৃত পশুপাখির নাম পুনরুদ্রেক করার ক্ষেত্রে পরের শিক্ষণকৃত বিষয় প্রভাব ফেলেছে ফলে বিস্মৃতি ঘটেছে। আবার তার মেয়ের পরে শিক্ষণকৃত খেলোয়ারদের নাম পুনরুদ্রেক করার ক্ষেত্রে পূর্বে শিক্ষণকৃত বিষয় প্রভাব বিস্তার করেছে। ফলে পরে শিক্ষণকৃত বিষয় বিস্মৃত হয়। পরিশেষে বলা যায় যে, পূর্ব-শিক্ষণ ও অনুশিক্ষণ প্রতিবন্ধকতা বিস্মৃতির দুটি অন্যতম কারণ। মূলত নতুন বিষয় বা পূর্বে শিক্ষগকৃত বিষয়ের যেটি আমাদের মনোযোগ বেশি আকর্ষণ করে, সেটিই আমাদের স্মৃতিতে বেশি দিন স্থায়ী হয়।"
        }
      ]
    },
    {
      "number": "7",
      "uddipok": "উদ্দীপক-১ উদ্দীপক-২",
      "tag": "RUMC 23",
      "sub_questions": [
        {
          "label": "ক",
          "question": "স্নায়ুকোষ কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "অধঃমস্তিষ্ককে কেন \"প্রাণকেন্দ্র\" বলা হয়?",
          "explanation": "মস্তিষ্কের সবচেয়ে নিচের অংশ হলো অধঃমস্তিষ্ক যা মায়েল এনসেফেলন নামে পরিচিত। একে মেডুলাও (Medula) বলা হয়। এটা ঘাড়ের কাছে একটু মোটা হয়ে মস্তিষ্কে প্রবেশ করেছে। অধঃমস্তিষ্ক মেরুরজ্জুর সাথে মস্তিষ্কের যোগাযোগ রক্ষা করে। মস্তিষ্ক থেকে বহির্মুখী স্নায়ুসমূহ শরীরের নিম্নাংশে অধঃমস্তিষ্কের মধ্য দিয়ে গমন করে। আবার অন্তর্মুখী স্নায়ুসমূহ শরীরের নিম্নাংশ থেকে এর মধ্যে দিয়ে মস্তিষ্কে প্রবেশ করেছে। দেহের রক্তচাপ, শ্বাস-প্রশ্বাস, হৃৎপিণ্ডের স্পন্দন ইত্যাদি নিয়ন্ত্রণকারী স্নায়ুসমূহের কেন্দ্রগুলো এখানে অবস্থিত। তাই অধঃমস্তিষ্ককে 'প্রাণকেন্দ্র' (Vital Centre) বলা হয়।"
        },
        {
          "label": "গ",
          "question": "উদ্দীপক-১ এ 'ক' চিহ্নিত অংশটির গঠন ও কার্যাবলী বর্ণনা করো।",
          "explanation": "উদ্দীপক-১ এ 'ক' চিহ্নিত অংশটি হলো সমবেদী স্নায়ুতন্ত্র। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অস্ত্র, পেশি প্রভৃতিতে গিয়ে পৌঁছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলি হলো- হৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়, শ্বাসযন্ত্রের ক্রিয়া বাড়িয়ে দেয়, রক্তের চাপ বাড়িয়ে দেয়, চোখের মণিকে বড় করে, শরীরের লোম খাড়া করে ইত্যাদি। উদ্দীপক-১ এ স্বয়ংক্রিয় স্নায়ুতন্ত্রের দুইটি প্রকার তুলে ধরা হয়েছে। একটি সমবেদী অপরটি পরাসমবেদী স্নায়ুতন্ত্র। 'ক' চিহ্নিত স্থান সমবেদী স্নায়ুতন্ত্রকেই নির্দেশ করে।"
        },
        {
          "label": "ঘ",
          "question": "উদ্দীপক-২ এর 'ক' ও 'খ' অংশের কার্যাবলী বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত অংশ হচ্ছে পিটুইটারি গ্রন্থির সম্মুখ অংশ ও মধ্য অংশ। অন্তঃক্ষরা গ্রন্থিগুলোর মধ্যে পিটুইটারি গ্রন্থির ভূমিকা সবচেয়ে গুরুত্বপূর্ণ। এ গ্রন্থি মাথার মাঝামাঝি জায়গায় গুরু মস্তিষ্কের নিচে অবস্থান করে। এ গ্রন্থির তিনটি অংশ আছে। যথা- সম্মুখ অংশ, মধ্য অংশ ও পশ্চাৎ অংশ। পিটুইটারি গ্রন্থির সম্মুখ অংশ থেকে ৬ ধরনের হরমোন নিঃসৃত হয়। হরমোনগুলো হচ্ছে- শরীরবর্ধক হরমোন, থাইরোট্রোপিক হরমোন, এড্রিনোকোটিকোট্রোপিক হরমোন, ফলিকল উদ্দীপক হরমোন, লিউটিনাইজিং হরমোন ও প্রোলেকটিন হরমোন। পিটুইটারি গ্রন্থির মধ্য অংশ হতে খুব বেশি হরমোন নিঃসৃত হয় না। এ অংশ হতে নিঃসৃত হরমোনের নাম হলো মেলানোসাইট উদ্দীপক হরমোন। এটি ত্বকের বর্ণ তৈরিতে সাহায্য করে। আর পশ্চাৎ অংশ থেকে দুই ধরনের হরমোন নিঃসৃত হয়। যথা- এন্টিডিউরেটিক হরমোন ও অক্সিটোসিন হরমোন। পিটুইটারি গ্রন্থি নিঃসৃত হরমোন প্রাণিদেহের গঠন বিন্যাস ও আচরণকে দারুণভাবে প্রভাবিত করে। তাছাড়া দেহের অন্য কয়েকটি গুরুত্বপূর্ণ গ্রন্থির ক্ষরণও এ গ্রন্থির ক্ষরণের ওপর নির্ভরশীল। আর এজন্যই পিটুইটারি গ্রন্থিকে 'অন্তঃক্ষরা সুইচ বোর্ড' বলে।"
        }
      ]
    },
    {
      "number": "8",
      "uddipok": "রহিমা বেগম সকালে ঘুম থেকে উঠেই চিৎকার করে বলতে লাগলেন, \"যমদূত আমাকে ডাকছে, আমার ঘুম ভাঙিয়ে দিয়েছে। এখনই আমাকে নিয়ে যাবে।\" বাড়ির অন্যরা দৌড়ে আসল এবং বোঝাতে চাইল কেউ তাকে নিতে আসেনি।",
      "tag": "RUMC 23",
      "sub_questions": [
        {
          "label": "ক",
          "question": "মনোযোগ এর সংজ্ঞা দাও।",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ।"
        },
        {
          "label": "খ",
          "question": "আলো অভিযোজন ব্যাখ্যা করো।",
          "explanation": "কোনো আলোতে চোখের অভ্যস্থ বা অভিযোজিত হওয়ার নাম আলো অভিযোজন। যদি আলোর দিকে তাকানো যায় তা হলে চোখ আলো অভিযোজিত হয়ে পড়ে। আলো অভিযোজিত চক্ষুর বৈশিষ্ট্য হচ্ছে এর সংবেদনশীলতা হ্রাস পায়। তীব্র আলোতে সংবেদনশীলতার অবনতিকে আলো অভিযোজন বলা হয়। যেমন- দিনের বেলায় অন্ধকার রুম থেকে হঠাৎ রোদের উজ্জ্বল আলোতে আসলে প্রথমে কিছুই দেখা যায় না। পরে আস্তে আস্তে সব কিছুই দেখা যায়। আলোর অভিযোজনের জন্যই এরকম হয়ে থাকে।"
        },
        {
          "label": "গ",
          "question": "উদ্দীপকের ঘটনাটির মনোবৈজ্ঞানিক ব্যাখ্যা দাও।",
          "explanation": "উদ্দীপকের ঘটনাটি অলীক প্রত্যক্ষণ। বাস্তবে কোনো উদ্দীপক নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ বা অলীক বীক্ষণ নামে পরিচিত। অর্থাৎ অবাস্তব। উদ্দীপকের প্রত্যক্ষণই হচ্ছে অলীক প্রত্যক্ষণ। অলীক প্রত্যক্ষণ হলো এমন প্রত্যক্ষণীয় অভিজ্ঞতা, যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা। উদাহরস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকে রহিমা বেগম একদিন ঘুম থেকে উঠে চিৎকার করে বলছে যমদূত আমাকে ডাকছে, এখনই আমাকে নিয়ে যাবে। কিন্তু তার পাশে থাকা অন্যরা কেউ শুনতে পায় না। এরূপ অবাস্তব কোনো ঘটনার প্রত্যক্ষণই হচ্ছে অলীক প্রত্যক্ষণ। মূলত মস্তিষ্কের বিকৃতি ও মানসিক অস্বাভাবিকতাই অলীক প্রত্যক্ষণের জন্য দায়ী।"
        },
        {
          "label": "ঘ",
          "question": "\"সন্ধ্যাবেলায় দড়িকে সাপ মনে করা\" উক্তিটির সাথে উদ্দীপকের ঘটনাটির তুলনামূলক আলোচনা করো।",
          "explanation": "'সন্ধ্যাবেলায় দড়িকে সাপ মনে করা' এরূপ কোনো ঘটনার ত্রুটিপূর্ণ প্রত্যক্ষণ করা হচ্ছে অধ্যাস। সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে। অর্থাৎ কোনো বাস্তব উদ্দীপককে ভ্রান্তভাবে প্রত্যক্ষণ করার নামই হচ্ছে অধ্যাস। অন্যদিকে, বাস্তবে কোনো উদ্দীপকে নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অধ্যাস সাধারণত স্বাভাবিক ও সুস্থ ব্যক্তির বেলায় ঘটে থাকে, কিন্তু অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। অধ্যাস একটি দীর্ঘমেয়াদি ঘটনা, কিন্তু অলীক প্রত্যক্ষণ স্বল্পমেয়াদি ঘটনা। প্রশ্নে 'সন্ধ্যাবেলায় দড়িকে সাপ মনে করা' এটি মনস্তাত্ত্বিক অধ্যাস। ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিখুন ও অভিজ্ঞতাগত বিশ্লেষণ ও সমন্বয় সাধনে ব্যর্থ। সংবেদীয় ও মানসিক প্রক্রিয়ার একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। অন্যদিকে, উদ্দীপকের বর্ণিত ঘটনাটি অলীক প্রত্যক্ষণ। বাস্তবে এরূপ কোনো ঘটনার ভিত্তি নেই। অলীক প্রত্যক্ষণ ব্যক্তিকেন্দ্রিক হয়, কিন্তু অধ্যাস হয় বস্তুকেন্দ্রিক। পরিশেষে বলা যায়, অধ্যাস ও অলীক প্রত্যক্ষণ উভয়ই এক ধরনের ভুল প্রত্যক্ষণ, উভয়ই স্বাভাবিক ঘটনা থেকে ভিন্নতর।"
        }
      ]
    }
  ]
}