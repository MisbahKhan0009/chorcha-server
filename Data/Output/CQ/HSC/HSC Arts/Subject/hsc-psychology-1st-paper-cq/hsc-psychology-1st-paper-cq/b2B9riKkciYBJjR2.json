{
  "title": "নূর মোহাম্মদ কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "BNMPC 25",
      "sub_questions": [
        {
          "label": "ক",
          "question": "মনোবিজ্ঞান কোন ধরনের বিজ্ঞান?",
          "explanation": "মনোবিজ্ঞানকে ’জৈব-সামাজিক বিজ্ঞান' বলা হয়।"
        },
        {
          "label": "খ",
          "question": "পরীক্ষণে নিয়ন্ত্রণের প্রয়োজন হয় কেন?",
          "explanation": "পরীক্ষণ পদ্ধতির অন্যতম প্রধান বৈশিষ্ট্য হচ্ছে নিয়ন্ত্রণ। পরীক্ষণ পরিবেশের নিয়ন্ত্রণ করতে না পারলে তাকে বিজ্ঞানসম্মত পদ্ধতি বলা যাবে না। এ কারণে পরীক্ষণে নিয়ন্ত্রণের প্রয়োজন হয়। মনোবিজ্ঞানী বিশেষ কোনো আচরণকে গবেষণাগারে সৃষ্টি করেন এবং যে সব অবস্থা বা শর্তের ওপর আচরণটি নির্ভর করে সেগুলোকে প্রয়োজনানুসারে নিয়ন্ত্রণ করেন। অর্থাৎ পরীক্ষণের প্রয়োজন অনুসারে নিয়ন্ত্রণ বাড়ানো, কমানো, উপস্থিত করা বা অনুপস্থিত রাখা হয়।"
        },
        {
          "label": "গ",
          "question": "উদ্দীপকে প্রদত্ত 'B' চিহ্নিত অংশটি ব্যাখ্যা করো।",
          "explanation": "উদ্দীপকে প্রদত্ত 'B' চিহ্নিত অংশটি মানসিক প্রক্রিয়াকে নির্দেশ করে। মানুষ বা প্রাণীর যে অভ্যন্তরীণ প্রক্রিয়াসমূহ বাহ্যিক আচরণ সৃষ্টির জন্য দায়ী এবং যা বাইরে থেকে সরাসরি পর্যবেক্ষণ ও পরিমাপ করা যায় না, এমন সব কার্যকলাপগত প্রক্রিয়াকেই মনোবিজ্ঞানীরা মানসিক প্রক্রিয়া হিসেবে চিহ্নিত করেন। অর্থাৎ উদ্দীপক ও প্রতিক্রিয়ার মধ্যবর্তী বিভিন্ন ধরনের অভিজ্ঞতা ও সচেতনতার কার্যকলাপভিত্তিক প্রক্রিয়ার সামগ্রিক রূপকেই মানসিক প্রক্রিয়া বলা যায়। মনোবিজ্ঞানীরা বিভিন্ন মানসিক প্রক্রিয়ার সংজ্ঞা নির্ধারণ, শ্রেণি বিভাগ ও পরিমাপ করার জন্য বিভিন্ন পরীক্ষণ পরিচালনা করেন। এসব মানসিক প্রক্রিয়ার অন্যতম হলো সংবেদন, প্রত্যক্ষণ, শিক্ষণ, বুদ্ধি, স্মৃতি-বিস্মৃতি, চিন্তন, আবেগ প্রভৃতি । এ প্রক্রিয়াগুলো উদ্দীপকের দ্বারা কীভাবে সৃষ্ট হয় এবং পরবর্তী সময়ে কোন কোন আচরণের মাধ্যমে এর বহিঃপ্রকাশ ঘটে তা মনোবিজ্ঞানীরা বৈজ্ঞানিকভাবে বিশ্লেষণ করে থাকেন। মনোবিজ্ঞানের মূল বিষয়বস্তু হলো মানুষ ও প্রাণীর আচরণ এবং মানসিক প্রক্রিয়া যা উদ্দীপকে নির্দেশিত হয়েছে। প্রাণী যা কিছু করে তা হলো তার আচরণ, যা বাইরে থেকে পরিমাপ, পর্যবেক্ষণ করা যায়। অপরদিকে মানসিক প্রক্রিয়া অভ্যন্তরীণ বিষয় যা বাইরে থেকে পরিমাপ, পর্যবেক্ষণ সম্ভব নয়।"
        },
        {
          "label": "ঘ",
          "question": "উদ্দীপকে প্রদত্ত 'C' ও 'D' এর তুলনামূলক বিশ্লেষণ করো।",
          "explanation": "উদ্দীপকে প্রদত্ত 'C' এবং 'D' অংশ যথাক্রমে সামগ্রিক আচরণ ও খণ্ডিত আচরণ এবং ঐচ্ছিক আচরণ ও অনৈচ্ছিক আচরণকে নির্দেশ করে। সামগ্রিক ও খণ্ডিত আচরণ বলতে আমাদের আচরণের সামগ্রিক রূপ কিংবা বিচ্ছিন্ন রূপকে নির্দেশ করে। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয় আর খণ্ডিত বা আণবিক আচরণের ক্ষেত্রে আচরণকে ক্ষুদ্র ক্ষুদ্র বা খণ্ডাকারে বিশ্লেষণ করা হয় । যেমন— কোনো নেতার বক্তৃতা দেওয়া হলো সামগ্রিক আচরণ। আবার আমরা যখন বক্তৃতা দেওয়ার ঘটনাকে খণ্ডিত আকারে ব্যাখ্যা করি যেমন- বক্তার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো এগুলো একেকটি খণ্ডিত আচরণের উদাহরণ। আবার যেসব আচরণ ব্যক্তি সচেতনভাবে করে বা ব্যক্তির ইচ্ছার উপর নির্ভরশীল সেগুলোকে ঐচ্ছিক আচরণ বলে। যেমন— কথা বলা, হাঁটা, খাবার গ্রহণ ইত্যাদি। এগুলো ব্যক্তির ইচ্ছার নিয়ন্ত্রণাধীন বিষয়। অনৈচ্ছিক আচরণ হলো সেসব আচরণ যেগুলো ব্যক্তির নিয়ন্ত্রণের বাইরে। যেমন- হৃদযন্ত্রের ক্রিয়া, শ্বাস-প্রশ্বাস, চোখের পলক পড়া ইত্যাদি। মানুষ চাইলেই এগুলো নিয়ন্ত্রণ করতে পারে না। উপরের আলোচনার পরিপ্রেক্ষিতে বলা যায়, সামগ্রিক ও খণ্ডিত আচরণ হলো ব্যক্তির আচরণের সামষ্টিক কিংবা বিচ্ছিন্ন বর্ণনা। অপরদিকে ঐচ্ছিক ও অনৈচ্ছিক আচরণ হলো ইচ্ছার সাথে সম্পর্কিত বিষয় যা মানুষের নিয়ন্ত্রণ কিংবা অনিয়ন্ত্রণের ওপর নির্ভরশীল।"
        }
      ]
    },
    {
      "number": "2",
      "uddipok": "জনাব রাশেদের একমাত্র কন্যা মেহেজাবীন। ছোটবেলা থেকেই বাসায় বেড়াতে আসা মেহমানদের প্রতি মেহেজাবীন যত্নশীল। বাবা তাকে মেহমান আসলে সালাম দিতে, বসতে দিতে এবং আপ্যায়ন করতে বলেছেন। তাই ২০ বছরের জীবনে একদিনও মেহেজাবীন অতিথিদের সাথে এরকম আচরণ করতে ভোলেনি। দুই মাস পূর্বে সে বিয়ের মাধ্যমে স্বামীর সংসারে যায়। অতিথিদের সাথে সদ্ব্যবহার ও আপ্যায়নে সে ইতোমধ্যেই স্বামীর সংসারেও সুনাম অর্জন করেছে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "যেসব যন্ত্র মানুষ ছাড়া সরাসরি পরিচালিত হয় সেগুলোকে পরিচালনা পদ্ধতির যথাযোগ্যতা নির্ধারণের জন্য যে শাখার জ্ঞান ব্যবহৃত হয় সেটাই মানব যন্ত্রকৌশল।"
        },
        {
          "label": "খ",
          "question": "",
          "explanation": "মানুষের দৈনন্দিন জীবনে মানসিক কার্যকলাপের প্রভাব অপরিসীম। মানসিক প্রক্রিয়া ব্যক্তির আচরণকে নিয়ন্ত্রণ করে থাকে। মানসিক প্রক্রিয়া বলতে আবেগ, চিন্তন, স্বপ্ন, বিশ্বাস, প্রেষণা-স্মৃতি প্রভৃতিকে বোঝায়। বাহ্যিক আচরণের কারণে মানসিক ক্রিয়াকলাপের উদ্ভব হতে পারে। আবার, মানসিক কার্যকলাপও বিভিন্ন আচরণের কারণ হতে পারে। আচরণ ও মানসিক প্রক্রিয়া পরস্পর সম্পর্কযুক্ত। মানসিক প্রক্রিয়া একটি চলমান প্রক্রিয়া তাই মানসিক প্রক্রিয়া ব্যক্তির আচরণকে প্রতিনিয়ত পরিচালিত এবং নিয়ন্ত্রণ করে যাচ্ছে বিভিন্ন কার্যকলাপের মধ্য দিয়ে।"
        },
        {
          "label": "গ",
          "question": "",
          "explanation": "উদ্দীপকে মেহেজাবীনের মধ্যে মনোবিজ্ঞানের সমাজ মনোবিজ্ঞানের শাখার কার্যকারিতা লক্ষণীয়। সমাজ মনোবিজ্ঞান হলো মনোবিজ্ঞানের এমন একটি শাখা, যেখানে ব্যক্তির আচরণ দ্বারা সমাজের অন্যান্য ব্যক্তিবর্গ কীভাবে প্রভাবিত হয় এবং সমাজের বিভিন্ন নিয়ম-নীতি দ্বারা ব্যক্তির আচরণ কীভাবে প্রভাবিত হয় সে সম্পর্কে আলোচনা করা হয়। অর্থাৎ সমাজ মনোবিজ্ঞানে সমাজের ওপর ব্যক্তির। আচরণের প্রভাব এবং ব্যক্তির জীবনে সমাজের রীতি-নীতি, প্রতিষ্ঠান প্রভৃতির প্রভাব পর্যালোচনা করা হয়। সমাজ মনোবিজ্ঞানের বিষয়বস্তুর মধ্যে সামাজিকীকরণ, মনোভাব, নেতৃত্ব, কৃষ্টি ও ব্যক্তিত্ব, দলীয় আচরণ, যৌথ আচরণ প্রভৃতি অন্যতম। উদ্দীপকে বর্ণিত বিষয়ে দেখা যায়, মেহেজাবীন ছোটোবেলা থেকে মেহমানদের প্রতি যত্নশীল। অতিথিদের সবসময় সে আপ্যায়ন করে থাকেন। তার এই সামাজিক আচরণ সমাজ মনোবিজ্ঞানের সাথে সম্পর্কিত। সমাজ মনোবিজ্ঞানের সামাজিক সম্পর্কের প্রতি একত্রিত হয়েই মেহেজাবীনের আচরণে ইতিবাচক বৈশিষ্ট্য লক্ষণীয়। যার জন্য সে মেহমানদের প্রতি যত্নশীল সুতরাং বলা যায়, মেহেজাবীনের আচরণ সমাজ মনোবিজ্ঞানের সাথে সম্পর্কিত।"
        },
        {
          "label": "ঘ",
          "question": "উক্ত বিষয়টিই মনোবিজ্ঞানের একমাত্র বিষয়বস্তু নয়'-মন্তব্যটি সত্যতা যাচাই করো।",
          "explanation": "উদ্দীপকের উক্ত বিষয়টি তথা সমাজ মনোবিজ্ঞান ছাড়া মনোবিজ্ঞান আরও অনেক বিষয়বস্তুর সমন্বয়ে গঠিত এবং প্রভাবিত। মনোবিজ্ঞান হলো মানুষ ও প্রাণীর আচরণ এবং জ্ঞানীয় প্রক্রিয়ার বিজ্ঞানসম্মত অনুধ্যান। জীবের আচরণ সম্পর্কিত বিজ্ঞান হিসেবে আরও কয়েকটি বিজ্ঞানের শাখা রয়েছে। যেমন: শরীরবিজ্ঞান, চিকিৎসাবিজ্ঞান, নৃ-বিজ্ঞান, শিক্ষা বিজ্ঞান, সমাজকর্ম পরীক্ষণ, শিক্ষা-শিল্প, কাউন্সেলিং, রিকাশ, শিশুহ প্রায় ১৪টির অধিক প্রধান শাখাগুলো নিয়ে গঠিত। সময়ের পরিবর্তন এবং বিজ্ঞানের অগ্রগতির সাথে সাথে উন্মোচিত হয়েছে মনোবিজ্ঞানের বিভিন্ন দিক এবং প্রসারিত হয়েছে বিভিন্ন ক্ষেত্র। তাই সৃষ্টি রয়েছে মনোবিজ্ঞানের। বিভিন্ন শাখার। আলোচনা এবং গবেষণা প্রসারিত হয়েছে বিভিন্ন ক্ষেত্রে। উদ্দীপকের বিষয়বস্তুতে আমরা লক্ষ করি যে, সেখানে মেহেজাবীনের আচরণের সামাজিকীকরনের বিষয় ফুটে উঠেছে। সেটি সমাজ মনোবিজ্ঞানের একটি শাখা সমাজ মনোবিজ্ঞানের সাথে সম্পর্কিত। কিন্তু উক্ত শাখা ছাড়াও মনোবিজ্ঞানের আরও দিক রয়েছে। সেখানে মনোবিজ্ঞানের অনুধ্যান আরও প্রসারিত হয়েছে। যার জন্য মনোবিজ্ঞান একটি বিজ্ঞানের মর্যাদার আসীন হয়েছে। যেখানে আচরণ ও মানসিক প্রক্রিয়ার প্রকাশ সেখানে রয়েছে মনোবিজ্ঞানের অস্তিত্ব। সুতরাং এ কথা স্পষ্ট প্রতীয়মান হয় যে, সমাজ মনোবিজ্ঞানেরই মনোবিজ্ঞানের একমাত্র বিষয় নয়। মনোবিজ্ঞানের সাথে অন্যান্য বিষয় মিল রয়েছে। উপরের আলোচনায় সেই বিষয়টিই তুলে ধরা হয়েছে।"
        }
      ]
    },
    {
      "number": "3",
      "uddipok": "মিসেস সাবিনার তিনটি কন্যা সন্তান। বড় মেয়ের নাম সুমি, ২য় মেয়ের নাম রুমি এবং ৩য় মেয়ের নাম খুশি। বড় মেয়ে সুমির বৃদ্ধি বন্ধ হবার পর হঠাৎ তার হাত, পা, মুখ-মণ্ডল বৃদ্ধি পেল। এবং দেহের আকৃতি স্থূল হয়ে গেল। ২য় মেয়ের দাঁত দেরিতে উঠলো, সে প্রায়ই বলে তার হাতের ও পায়ের তালু ঝিমঝিম করে। অন্যদিকে ৩য় মেয়ে খুশির চেহারায় লাবণ্য ও বুদ্ধির ছাপ স্পষ্ট। সে বুদ্ধিমতি ও অনুভূতি প্রবণ।",
      "tag": "BNMPC 25",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তঃক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "প্রতিবর্তী ক্রিয়া কীভাবে সংগঠিত হয়?",
          "explanation": "কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে প্রতিক্রিয়া করে তাকে প্রতিবর্তী ক্রিয়া বলে। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেকগুলো স্নায়ুকোষ একটি ইন্দ্রিয় ও এক বা একাধিক পেশী বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ু প্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে | কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশীতে এসে পৌঁছালে প্রতিক্রিয়া সৃষ্টি হয়।"
        },
        {
          "label": "গ",
          "question": "উদ্দীপকের বড় মেয়ের উপর প্রভাব বিস্তারকারী গ্রন্থি ব্যাখ্যা করো।",
          "explanation": "উদ্দীপকে বড় মেয়ের উপর প্রভাব বিস্তারকারী গ্রন্থিটি হলো পিটুইটারি গ্রন্থি। মানবদেহে বিদ্যমান অন্তঃক্ষরা গ্রন্থিগুলোর মধ্যে পিটুইটারি গ্রন্থির ভূমিকা সবচেয়ে গুরুত্বপূর্ণ ও উল্লেখযোগ্য। আমাদের মস্তিষ্কের মাঝখানে এবং হাইপোথ্যালামাসের নিচে এ গ্রন্থির অবস্থান। অনেকটা মটর দানার মতো। পিটুইটারি গ্রন্থি নিজস্ব ক্রিয়া ছাড়াও এড্রিনাল গ্রন্থি, থাইরয়েড গ্রন্থি ও যৌন গ্রন্থির ক্রিয়াকে স্বল্পমাত্রায় নিয়ন্ত্রণ করে। এ জন্য এ গ্রন্থিকে 'প্রভুগ্রন্থি'ও বলা হয়। পিটুইটারি গ্রন্থির বিভিন্ন অংশ থেকে যে হরমোন ক্ষরিত হয় তা মানব দেহের আকার-আকৃতি ও মানব আচরণ নিয়ন্ত্রণের সাথে সরাসরি জড়িত। উদ্দীপকে বড় মেয়ে সুমির শরীরের বৃদ্ধি বন্ধ হবার পর হঠাৎ হাত, পা, মুখমণ্ডল বৃদ্ধি পেল এবং দেহের আকৃতি স্থূল হয়ে গেল। এ থেকে বোঝা যায় সুমির শারীরিক পরিবর্তনের কারণ হলো পিটুইটারি গ্রন্থির প্রভাব । পিটুইটারি গ্রন্থির সম্মুখ অংশ থেকে বেশ কতকগুলো হরমোন নিঃসৃত হয়। এ হরমোনগুলো প্রাণীর দেহে গুরুত্বপূর্ণ ভূমিকা পালন করে। এগুলোর একটি হলো শরীর বর্ধক হরমোন। শরীর বর্ধক হরমোনটির কাজ হচ্ছে শারীরিক বৃদ্ধির প্রক্রিয়া নিয়ন্ত্রণ করা। তাই বাল্যকালে এর অধিক ক্ষরণের ফলে শরীরের অতিরিক্ত বর্ধন ঘটে। শারীরিকভাবে বৃহদাকৃতির এ ধরনের লোকদেরকে বলে 'পিটুইটারি দৈত্য'। আবার কারো কারো শরীরে এদের ক্ষরণ অত্যন্ত কম হয়। এসব ব্যক্তির আকার খর্বাকৃতি হয়। এ ধরনের খর্বাকৃতি ব্যক্তিদের বলে ‘পিটুইটারি বামন'। আর এ হরমোনের স্বাভাবিক ক্ষরণেই একজন ব্যক্তির দৈহিক গড়ন স্বাভাবিক হয়। প্রাপ্ত বয়সের এই হরমোনের অত্যাধিক ক্ষণের এক্রোমেগালি রোগ হয়। এদের হাত, পা অস্বাভাবিক বড় এবং এদের মুখমণ্ডল বিশেষ আকৃতি ধারণা করে। এ রোগে হাত, পা, মুখমণ্ডল বৃদ্ধি পেতে থাকে এবং দেহের আকৃতি স্থূল হয়। সুতরাং বলা যায়, পিটুইটারী গ্রন্থির প্রভাবে সুমির শরীরের উল্লেখিত পরিবর্তন ঘটেছে।"
        },
        {
          "label": "ঘ",
          "question": "উদ্দীপকের রুমি ও খুশির উপর প্রভাব বিস্তারকারী গ্রন্থি কি একই না ভিন্ন? আলোচনা করো।",
          "explanation": "হ্যাঁ, উদ্দীপকের রুমি ও খুশির উপর প্রভাব বিস্তারকারী গ্রন্থি একই যা থাইরয়েড গ্রন্থিকে নির্দেশ করে। আমাদের দেহের অভ্যন্তরে এমন কতগুলো গ্রন্থি আছে যেগুলো দেহের গঠন, বুদ্ধির বিকাশ, সুস্থতা, কর্মক্ষমতা এবং ব্যক্তিত্বের ওপর বিশেষভাবে প্রভাব বিস্তার করে। এগুলোর মধ্যে থাইরয়েড গ্রন্থি বিশেষ গুরুত্বপূর্ণ। এ গ্রন্থি থেকে প্রয়োজনীয় রস নিঃসৃত না হলে শিশুর শারীরিক ও মানসিক বৃদ্ধি ব্যাহত হয় এবং ক্রেটিনিজমনামক রোগ হয়। এ রোগে আক্রান্ত বেশির ভাগ শিশুই মানসিক প্রতিবন্ধী হয়। থাইরয়েড গ্রন্থি থেকে নিঃসৃত থাইরক্সিন হরমোনের অভাবে অস্থি ও দাঁতের গঠন ব্যাহত হয়। এছাড়া আলস্য, ঝিমুনি ভাব, পেশীতে টান, গলগণ্ড রোগ, অতিরিক্ত স্থূলতা বা কৃশতা, হাত ও পায়ের তালুতে ঝিমঝিমভাৰ প্রভৃতি উপসর্গ দেখা দিতে পারে। আবার দেহ ও মনের বিকাশ নির্ভর করে থাইরয়েড গ্রন্থির স্বাভাবিক ক্রিয়ার ওপর। এর ক্ষরণ স্বাভাবিক হলে চেহারায় লাবণ্য ও বুদ্ধির ছাপ পড়ে, ব্যক্তি বুদ্ধিমান, কর্মঠ ও অনুভূতিপ্রবণ হয়। উদ্দীপকে দেখা যায়, ২য় মেয়ে রুমির দাঁত দেরিতে ওঠে। প্রায়ই তার হাতের ও পায়ের তালু ঝিমঝিম করে। এ সমস্যাগুলো থাইরয়েড গ্রন্থির থাইরক্সিন হরমোনের প্রয়োজনীয় ক্ষরণের অভাবে হয়ে থাকে এবং ক্রেটিনিজম রোগের পূর্বাভাস হিসেবে আবির্ভূত হয়। অন্যদিকে ৩য় মেয়ে খুশির চেহারায় লাবণ্য ও বৃদ্ধির ছাপ স্পষ্ট। সে বুদ্ধিমতি এবং অনুভূতিপ্রবণ। এ বিষয়গুলো থাইরয়েড গ্রন্থির থাইরক্সিন হরমোনের স্বাভাবিক ক্ষরণকে নির্দেশ করে।"
        }
      ]
    },
    {
      "number": "4",
      "uddipok": "সুমন, রাজন, মোহন তিন বন্ধু। বন্ধুরা মিলে কক্সবাজার বেড়াতে যায়। সুমন রাত ৮টায় একাকী হোটেল থেকে বেরিয়ে সামনের রাস্তায় পায়চারী করছিল। হঠাৎ তার চোখে পড়ে একটি মেয়েকে টিজ করা হচ্ছে। তার মধ্যে ক্রোধ সৃষ্টি হয় এবং জীবনের ঝুঁকি নিয়ে মেয়েটিকে রক্ষা করে। মেয়েটি নিরাপদে হোটেলে ফিরে যায়। খবর পেয়ে রাজন ও মোহন দৌড়ে এসে দেখে সুমন সেখানে বসে আছে। তার বুক ধড়ফড় করছে এবং শরীর থেকে ঘাম ঝরছে। বন্ধুরা তাকে নিকটস্থ ডাক্তারখানায় নিয়ে যায়। তিনি (ডাক্তার) স্বাস্থ্য পরীক্ষা করে সুমনকে বিশ্রাম নিতে বলেন। এক ঘণ্টা পর সুমন স্বাভাবিক হলে তারা হোটেলে ফিরে আসে।",
      "tag": "BNMPC 25",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "অনালি গ্রন্থিকে অন্তঃক্ষরা গ্রন্থি বলা হয় কেন?",
          "explanation": "অনালি গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে তাই এদেরকে অন্তঃক্ষরা গ্রন্থি বলা হয়। আমাদের দেহের অভ্যন্তরে যে সব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, সেসব গ্রন্থিকে অন্তক্ষরা বা অনালি গ্রন্থি বলে। যেমন- পিটুইটারি, থাইরয়েড গ্রন্থি ইত্যাদি ।"
        },
        {
          "label": "গ",
          "question": "সুমনের শারীরিক পরিবর্তনের মূলে প্রভাব বিস্তারকারী স্নায়ুতন্ত্রের বিবরণ দাও ।",
          "explanation": "উদ্দীপকে সুমনের শারীরিক পরিবর্তনের মূলে প্রভাব বিস্তারকারী স্নায়ুতন্ত্র হলো সমবেদী স্নায়ুতন্ত্র (Sympathetic Nervous System)। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো, উত্তেজক (Excitatory)। মেরুদণ্ড থেকে বের হয়ে সমবেদী স্নায়ুসমূহ হূৎপিণ্ড, ফুসফুস, গ্রন্থি, অস্ত্র, পেশি প্রভৃতিতে গিয়ে পৌঁছে। সমবেদী স্নায়ুতন্ত্রের প্রধান কাজ হচ্ছে, জীবকে জরুরি অবস্থা মোকাবিলার জন্য প্রস্তুত করা। এটি দেহ শক্তিকে পরিচালনা করে কাজে লাগিয়ে থাকে। এর কার্যাবলি হলো- ১. হৃৎপিণ্ডের ক্রিয়া বৃদ্ধি করে, ফলে রক্ত সঞ্চালন বৃদ্ধি করা। ২. শ্বাস যন্ত্রের ক্রিয়া বাড়িয়ে দেয়া। ৩. পরিপাক ক্রিয়ার পথে বাধার সৃষ্টি করা। ৪. রক্তের চাপ বাড়িয়ে দেয়া। ৫. চোখের মণিকে বড় করো। ৬. ঘর্মের মাধ্যমে শরীরের দূষিত পদার্থ বের করে দেয়া। ৭. এর সক্রিয়তার জন্য এড্রিনালিন হরমোন নিঃসৃত হয়, ফলে যকৃত থেকে রক্তে বেশি পরিমাণের শর্করা নির্গত হয়। ৮. দৈহিক উত্তেজনা বৃদ্ধি করা। উদ্দীপকের সুমনের ক্রোধ সৃষ্টির ফলে বুক ধড়ফড় করে এবং শরীর থেকে অতিরিক্ত ঘাম বের হয়। তাই বলা যায় তার শারীরিক পরিবর্তনের ওপর প্রভাব বিস্তার করেছে সমবেদী স্নায়ুতন্ত্র ।"
        },
        {
          "label": "ঘ",
          "question": "রাজন ও মোহনের দৌড়ে আসার ঘটনা এবং সুমনের বিশ্রাম গ্রহণের মূলে নিহিত স্নায়ুতন্ত্রের পার্থক্য বিশ্লেষণ করো।",
          "explanation": "উদ্দীপকে রাজন ও মোহনের দৌড়ে আসার মূলে সমবেদী স্নায়ুতন্ত্র (Sympathetic Nervous System) এবং সুমনের বিশ্রাম গ্রহণের মূলে পরাসমবেদী স্নায়ুতন্ত্র (Para - Sympathetic Nervous System) কাজ করে। সমবেদী ও পরাসমবেদী স্নায়ুতন্ত্রের কার্যাবলির মধ্যে বেশকিছু পার্থক্য রয়েছে। গুচ্ছাকার ও শৃঙ্খলাকারে সাজানো যেসব বক্ষদেশীয় ও কটিদেশীয় স্নায়ুগুলো স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে বৃদ্ধি করে তাদেরকে সমবেদী স্নায়ুতন্ত্র বলে। অপরপক্ষে গুচ্ছাকার স্বয়ংক্রিয় অঙ্গের সঙ্গে যুক্ত হয়ে তাদের ক্রিয়াকে হ্রাস করে ও শৃঙ্খলাকারে সাজানো নয়। এমন করোটিক ও নিম্নদেশীয় স্নায়ুগুলোকে পরাসমবেদী স্নায়ুতন্ত্র বলে। বক্ষদেশীয় ও কটিদেশীয় স্বয়ংক্রিয় স্নায়ুসমূহের সমন্বয়ে সমবেদী স্নায়ুতন্ত্র গঠিত। অপরপক্ষে করোটিক ও নিম্নদেশীয় স্বয়ংক্রিয় স্নায়ুসমূহের সমন্বয়ে পরাসমবেদী স্নায়ুতন্ত্র গঠিত। শ্বাস-প্রশ্বাস, হৃদস্পন্দন, দৈহিক শক্তি ও তাপ বৃদ্ধি করলেও, পরিপার ও অন্ত্রের ক্রিয়াকে হ্রাস করে সমবেদী স্নায়ুতন্ত্র এবং শ্বাস-প্রশ্বাস, হৃদস্পন্দন, দৈহিক শক্তি ও তাপ হ্রাস করলেও, পরিপাক ও অন্ত্রের ক্রিয়াকে বৃদ্ধি করে পরাসমবেদী স্নায়ুতন্ত্র। উদ্দীপকে রাজন ও মোহনের দৌড়ে আসা যেহেতু দৈহিক উত্তেজনা বৃদ্ধি করে তাই তা সমবেদী স্নায়ুতন্ত্রের এবং সুমনের বিশ্রাম যেহেতু তার দৈহিক উত্তাপ হ্রাস করে তাই তা পরাসমবেদী স্নায়ুতন্ত্রের প্রভাব। সুতরাং, রাজন ও মোহনের ক্ষেত্রে প্রভাব বিস্তারকারী স্নায়ুতন্ত্র হলো সমবেদী এবং সুমনের ক্ষেত্রে পরাসমবেদী।"
        }
      ]
    },
    {
      "number": "5",
      "uddipok": "সাদিক ও রিপন দুই বন্ধু। সাদিক খুব ভালো ক্রিকেট খেলে। আর রিপন শ্রেণি প্রতিনিধি। সাদিক যখন মাঠে চার, ছক্কা পিটায় তখন দর্শকেরা চিৎকার করে তার নাম ধরে 'সাবাশ, সাবাশ' বলে, এতে সে আরও উদ্দীপিত হয় আরও ভালো খেলার জন্য। আর রিপন পরের বছর সাধারণ সম্পাদক পদে প্রতিদ্বন্দ্বিতা করে কীভাবে জয়লাভ করবে, সে জন্য অক্লান্ত পরিশ্রম করে যাচ্ছে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "পরিণমন বলতে বুঝায় মস্তিষ্কের পূর্ণাঙ্গ বিকাশ যা মানসিক উপাদানগুলোর দক্ষতাকে সুনিশ্চিত করা।"
        },
        {
          "label": "খ",
          "question": "",
          "explanation": "প্রাণীর জৈবিক প্রেষণা থেকেই তৃষ্ণার উদ্ভব হয় তাই এটি জৈবিক প্রেষণা। প্রাণীর জৈবিক অস্তিত্ব থেকে যেসব প্রেষণার উদ্ভব হয় তাকে জৈবিক প্রেষণা বলে। ক্ষুধা, তৃষ্ণা, নিদ্রা, কাম, মাতৃত্ব ইত্যাদি জৈবিক প্রেষনার উদাহরণ। তৃষ্ণা হলো এক ধরনের তাড়না যা তরল পদার্থের অভাববোধ থেকে সৃষ্টি হয়। বেশিরভাগ প্রজাতির জন্য এটি একটি মৌলিক তাড়না। শরীরে জলীয় বাম্পের অভাববোধ থেকেই তৃষ্ণার সৃষ্টি হয়। শরীরবিদগণ পরীক্ষা করে দেখেছেন যে, রক্তস্রোতে পানির অভাব ঘটলে তা মস্তিষ্কের একটি বিশেষ কেন্দ্রকে উত্তেজিত করে এবং মস্তিষ্ক স্নায়ুবিক প্রক্রিয়ার মাধ্যমে গলা ও জিহ্বায় শুষ্কতা ঘটায়। যে কারণে তৃষ্ণাকে জৈবিক প্রেষণা বলা হয়।"
        },
        {
          "label": "গ",
          "question": "",
          "explanation": "উদ্দীপকে সাদিকের মধ্যে সামাজিক প্রেষণার অন্তর্ভুক্ত কৃতি প্রেষণা বিদ্যমান। কৃতি প্রেষণা সফলতা প্রতিষ্ঠা লাভের প্রাথমিক সোপান। প্রতিটি মানুষই চায় প্রতিষ্ঠা লাভ করতে। সফলতা অর্জন বা প্রতিষ্ঠা লাভের ইচ্ছাই হল কৃতি প্রেষণা। এই কৃতি প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক বর্তমান সে খুব পরিশ্রমী হবে এবং সাফল্যের দ্বার তার জন্য উন্মুক্ত। যে সমাজের জনগণের মধ্যে এ প্রেষণার আধিক্য রয়েছে, সে সমাজ তত উন্নত। উদ্দীপকে দেখা যায়, সাদিক খুব ভালো ক্রিকেট খেলে। যখন সে মাঠে চার, ছক্কা মারে তখন দর্শকরা চিৎকার করে তার নাম ধরে ডাকে। এতে সে উদ্দীপিত হয় আরও ভালো খেলার জন্য। উক্ত বিষয়াদি কৃতি প্রেষণার সাথে সম্পর্কিত। কেননা ভবিষ্যতে সে সফলতা অর্জন করতে চায়। যার জন্য সে ভালো খেলার প্রতি উদ্দীপিত হয়। সুতরাং বলা যায়, উদ্দীপকের সাদিকের প্রেষণাটি সামাজিক প্রেষণার অন্তর্ভুক্ত কৃতি প্রেষণাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের রিপনের মধ্যকার প্রেষণাটি হলো সামাজিক প্রেষণার অন্তর্ভুক্ত পদমর্যাদার চাহিদাকে নির্দেশ করে। পদমর্যাদার প্রয়োজন এই বোধ যাদের তাড়িত করছে তারা কঠোর পরিশ্রমের মাধ্যমে অভীষ্ট লক্ষ্যে পৌঁছে যাচ্ছে। একজন ছাত্রের জন্য পদমর্যাদার বিষয় হলো পরীক্ষায় খুব ভালো করা। এটি শিশুর জন্য চাকচিক্যময় সুন্দর পোশাক পরিচ্ছদ; মধ্যবিত্ত মহিলার জন্য সুন্দর নকশাখচিত সোনার গহনা; মন্ত্রী, উর্ধ্বতন সরকারি কর্মচারীদের জন্য হাল-ফ্যাসানের বাড়ি ও নতুন মডেলের গাড়ি থাকা। পদমর্যাদার প্রয়োজন যেমন মানুষকে পরিশ্রমী করে তোলে তেমনি আবার কোন কোন ক্ষেত্রে মানুষকে অসৎ ও বিপথগামীও করে তোলে। মানুষ স্বাভাবিক উপায়ে যখন লক্ষ্যে পৌঁছতে ব্যর্থ হয় তখন মাত্রাধিক পদমর্যাদার বাসনা তাকে অবৈধভাবে তা করতে প্ররোচিত করে। উদ্দীপকে আমরা দেখতে পাই, রিপন পরের বছর সাধারণ সম্পাদক পদে প্রতিদ্বন্দ্বিতা করে জয় লাভ করতে চায়। যার জন্য সে অক্লান্ত পরিশ্রম করে যাচ্ছে। তার এই প্রেষণাটি পদমর্যাদার চাহিদার সাথে সম্পর্কিত। কেননা এই বোধ যার মধ্যে তাড়িত করছে সে কঠোর পরিশ্রমি হয় অভীষ্ট লক্ষ্যে পৌঁছানোর জন্য। সাদিক ও রিপনের প্রেষণা একই শ্রেণীর অর্থাৎ সামাজিক প্রেষণার অন্তর্ভুক্ত, ভবে দুটি ভিন্ন প্রেষণার। একটি কৃতি প্রেষণা, অপরটি পদমর্যাদার চাহিদা। তবে উভয় প্রেষণা তৈরি হয় সমাজ জীবন থেকে। যেখানে একজন ব্যক্তি আরেকজন ব্যক্তির সাথে পারস্পরিক সম্পর্কে আবদ্ধ হয়। সুতরাং বলা যায়, সাদিক ও রিপনের প্রেষণা দুটি একই শ্রেণির কিন্তু ভিন্ন প্রেষণা।"
        }
      ]
    },
    {
      "number": "6",
      "uddipok": "দৃশ্যকল্প-১ঃ সবুজকে তার বাবা বললেন যে, এবার বার্ষিক পরীক্ষায় প্রথম হতে পারলে তাকে একটি বাইসাইকেল কিনে দিবেন। সেজন্য সে কঠোর পরিশ্রম করে পরীক্ষায় প্রথম স্থান অধিকার করে। দৃশ্যকল্প-২ঃ",
      "tag": "BNMPC 25",
      "sub_questions": [
        {
          "label": "ক",
          "question": "শিক্ষণ কী?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "শিক্ষণ ও কর্মসম্পাদন কীভাবে সম্পর্কযুক্ত? ব্যাখ্যা করো।",
          "explanation": "শিক্ষণ ও কর্মসম্পাদন দুটি আলাদা বিষয় হলেও এরা পরস্পর সম্পর্কযুক্ত। অভ্যাস ও অনুশীলনের ফলে আচরণের ধারার তুলনামূলক দীর্ঘস্থায়ী পরিবর্তনই হলো শিক্ষণ। অপরদিকে, আচরণের এ পরিবর্তন করা যায় কর্মসম্পাদনের মাধ্যমে। কোনো ব্যক্তি একটি বিশেষ মুহূর্তে যা করে তাই কর্মসম্পাদন। শিক্ষণ হলো কি না অথবা কতটুকু শিক্ষণ হলো তা পরিমাপ করা হয় কর্মসম্পাদানের সাহায্যে। সুতরাং বলা যায় যে, শিক্ষণ ও কর্মসম্পাদন পরস্পর সম্পর্কযুক্ত।"
        },
        {
          "label": "গ",
          "question": "দৃশ্যকল্প-১ এ সবুজের বাইসাইকেল পাওয়ার পিছনে শিক্ষণের কোন উপাদানের ভূমিকা আছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ সবুজের বাইসাইকেল পাওয়ার পিছনে শিক্ষণের বলবর্ধক উপাদানের ভূমিকা আছে। শিক্ষণের ক্ষেত্রে বলবর্ধক একটি গুরুত্বপূর্ণ উপাদান। কারণ, বলবর্ধকের প্রক্ষিতে আচরণ পতিশীল হয় এবং সন্তুষ্টি লাভ বা নির্দিষ্ট বলবর্ধক প্রাপ্তির মধ্য দিয়ে এই শিক্ষণ প্রক্রিয়া সম্পন্ন হয়। যেমন ক্লাসে শিক্ষার্থীদের সামনে শিক্ষক যে প্রশ্নের অবতারণা করেন, সেই প্রশ্নের সমাধানের ক্ষেত্রে শিক্ষার্থীদের যদি প্রশংসিত বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই সমাধানে অধিক অগ্রগামী হয়, যা শিক্ষণকে ত্বরান্বিত করে। উপরে দৃশ্যকল্প-১ এর বর্ণনায় দেখা যায়, সবুজকে তার বাবা বলেছেন যে, এবার বার্ষিক পরীক্ষায় প্রথম হতে পারলে তাকে একটি বাইসাইকেল কিনে দেবেন। এখানে বাইসাইকেলটি বলবর্ধক হিসেবে কাজ করেছে। পরীক্ষায় প্রথম হওয়ার জন্য বাইসাইকেলটি উপহার বা বলবৃদ্ধির সম্ভাবনা থেকে সবুজ কঠোর পরিশ্রম করে পরীক্ষায় প্রথম স্থান অধিকার করে।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'ঘ' চিহ্নিত স্থানে নির্দেশিত শিক্ষণ প্রক্রিয়ার পার্থক্য নির্দেশ করো ।",
          "explanation": "উদ্দীপকে দৃশ্যকল্প-২ এ 'ক' চিহ্নিত স্থানে অন্তদৃষ্টিমূলক বা পরিজ্ঞানমূলক শিক্ষণ ও 'ঘ' চিহ্নিত স্থানে প্রাসঙ্গিক শিক্ষণ প্রক্রিয়াকে নির্দেশ করা হয়েছে। নিম্নে এ দুই শিক্ষণ প্রক্রিয়ার পার্থক্য নির্দেশিত হলো : শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। অর্থাৎ প্রাসঙ্গিক শিক্ষণ হলো এমন ধরনের শিক্ষণ, যা উদ্দেশ্যবিহীনভাবে, কোনো ঘটনা বা প্রসঙ্গক্রমে, অথবা আকস্মিক কোনো পরিস্থিতির মধ্য দিয়ে সম্পন্ন। যেমন বন্ধুদের সঙ্গে আড্ডায় বসে নতুন কোনো শব্দ বা বিষয় সম্পর্কে শোনা এবং পরবর্তী সময়ে তা মনে করতে পারা। পরিজ্ঞানমূলক শিক্ষণ হলো পূর্ব অভিজ্ঞতা বা শিক্ষণের আলোকে নতুন কোনো পরিস্থিতিতে হঠাৎ করেই নতুন কোনো সমস্যা সমাধানের মধ্য দিয়ে সম্পন্ন শিক্ষণ প্রক্রিয়া। এই শিক্ষণ প্রক্রিয়ায় অন্ধ যান্ত্রিক প্রক্রিয়াকে উপেক্ষা করা হয়। এটি মূলত পরিস্থিতির পারস্পরিক সম্পর্ক অনুধাবন ও সামগ্রিক অন্তদৃষ্টির মধ্য দিয়ে সম্পন্ন হয়। বিশিষ্ট মনোবিজ্ঞানী কোহলার একটি কুকুর ও একটি মুরগি নিয়ে পরিজ্ঞানমূলক শিক্ষণ প্রক্রিয়ার কার্য পরিচালনা করেন। একটি বেড়ার একপাশে কুকুর বা মুরগি অপর পাশে খাবার রাখা হয়। বেড়াটি এমনভাবে তৈরি যেন এর ছিদ্র দিয়ে বাইরের খাবার দেখা যায় এবং উক্ত ছিদ্র দিয়ে কুকুর বা মুরগি, কোনোটাই যেতে না পারে। খাবার পেতে হলে বেড়ার একপাশ দিয়ে ঘুরে যেতে হবে। ছেড়ে দিতেই কুকুরটি মুহূর্তে ছুটে গিয়ে খাবার খেল, অপরদিকে মুরগিটি সোজাসুজি ছিদ্র পথে গমনের জন্য বারবার চেষ্টা করছিল। কুকুরটি তার স্বীয় বিচার-বুদ্ধি বিবেচনা করে খাবার গ্রহণ করতে সক্ষম হলো কিন্তু মুরগি সক্ষম হয়নি। এ পরীক্ষণে কোহলার দেখিয়েছেন যে, কুকুরটি পরিজ্ঞানমূলক শিক্ষণের পরিচয় দিতে পেরেছিল কিন্তু মুরগি তা পারেনি।"
        }
      ]
    },
    {
      "number": "7",
      "uddipok": "নিপু এসএসসি পরীক্ষার পর ট্রেনযোগে ঢাকা থেকে জামালপুরে বন্ধু দিপুর বাড়িতে বেড়াতে যায়। ট্রেনটি বাংলাদেশ কৃষি বিশ্ববিদ্যালয় অতিক্রম করে ময়মনসিংহ শহরে পৌছায়। দুই বছর পর ভর্তি পরীক্ষার জন্য কৃষি বিশ্ববিদ্যালয় চিনতে নিপুর অসুবিধা হয়নি। নিপু খেয়াল করলো যে, কথা বলা, পড়ালেখা করা, পোশাক পরিধান করা প্রভৃতি ক্ষেত্রে দিপু তাদের প্রিয় শিক্ষককে অনুসরণ করে। নিপু ও দিপু তাদের শিক্ষককে কোনো জটিল বিষয়ের প্রশ্ন করলে তিনি কিছুক্ষণ চিন্তা করে হঠাৎ সমস্যার সমাধান বলে দেন।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "বুদ্ধিবৃত্তিক শিক্ষণ (Cognitive Leaming) হলো তথ্য প্রক্রিয়াজাতকরণের মধ্য দিয়ে সংঘটিত পরিবর্তন, যা ব্যক্তি বা প্রাণী তার অভিজ্ঞতা লব্দ ফলাফল থেকে অর্জন করে।"
        },
        {
          "label": "খ",
          "question": "",
          "explanation": "স্মৃতি আমাদের অভিজ্ঞতাগুলোকে সংগঠনের জন্য প্রক্রিয়াজাত করে গ্রহণ করে তাই একে তথ্যের প্রক্রিয়াজাতকরণ বলা হয়। আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। তাদের মতে স্মৃতি একটি সক্রিয় প্রক্রিয়া, যে প্রক্রিয়ায় অভিজ্ঞতাকে শুধু নিষ্ক্রিয়ভাবে গ্রহণ করাকে বোঝায় না, বরং অভিজ্ঞতাগুলোকে সংগঠনের জন্য বিভিন্নভাবে প্রক্রিয়াজাত করা হয়, সংরক্ষণ করা হয় এবং পুনরায় ব্যবহার করার জন্য প্রত্যাহ্বান বা পুনরুদ্রেক করা হয়। 'তথ্যের প্রক্রিয়াজাতকরণ' তত্ত্বানুসারে স্মৃতির প্রক্রিয়া মূলত তিনটি মৌলিক প্রক্রিয়া দ্বারা গঠিত (এটকিনসন এবং শিস্ক্রিন, ১৯৬৮)। যথা: ১. সংকেত গ্রহণ (Encoding), ২.. সংরক্ষণ (Storage) এবং ৩. প্রত্যাহ্বান (Retrieval or Decoding)"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ জোহা সাহেবের বক্তব্যে বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণ প্রকাশ পেয়েছে। বুদ্ধিবৃত্তিক শিক্ষণের একটি বিশেষ ধারা হলো প্রাসঙ্গিক শিক্ষণ। প্রেষণা ছাড়াই অন্য কোনো অভিজ্ঞতা লার্ভের সময় প্রসঙ্গক্রমে যে শিক্ষণ সম্পন্ন হয় তাকে প্রাসঙ্গিক শিক্ষণ বলে। প্রাসঙ্গিক শিক্ষণের ক্ষেত্রে পুরাতন শিক্ষণকৃত বিষয় সরাসরি প্রকাশ পায়। এ শিক্ষণ খুব সচেতনভাবে সম্পন্ন না হলেও তা আমাদের বৃদ্ধিবৃত্তিতে একটি জ্ঞানীয় ছাপ রেখে যায়। ফলে আমরা প্রয়োজন অনুসারে একে ব্যবহার করতে পারি। যেমন- মিরপুর স্টেডিয়ামে বাংলাদেশ ও ইংল্যান্ডের খেলা দেখতে গিয়ে দুই বন্ধু সুলতান'স ডাইন রেস্টুরেন্টের সাইনবোর্ডটি দেখেছিল। এক্ষেত্রে জানার উদ্দেশ্য না থাকলেও ঘটনাক্রমে রেস্টুরেন্টটির অবস্থান জানা হয়েছিল। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। উদ্দীপকে দৃশ্যকল্প-১ এ মনোবিজ্ঞানের শিক্ষক জোহা সাহেব তার ক্লাসে শিক্ষার্থীদের বলেন, প্রেষণা শিক্ষণের অন্যতম শর্ত হলেও অনেক সময় প্রেষণা ছাড়াই শিক্ষণ সম্পন্ন হয়। সুতরাং বলা যায়, তার এ বক্তব্য প্রাসঙ্গিক শিক্ষণকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে দিপুর শিক্ষককে অনুসরণ করা হলো অনুকরণ শিক্ষণ এবং শিক্ষকের উত্তরদান হলো পরিজ্ঞানমূলক শিক্ষণ। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে। অন্যদিকে, সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধান করাকে পরিজ্ঞান 'বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বার বার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ও করে। উদ্দীপকে দিপু তার প্রিয় শিক্ষককে অনুসরণ করে, তার মতো কথা বলে, পোশাক পরে তাই তার শিক্ষণ অনুকরণমূলক। আবার, শিক্ষকের মতো সমস্যা অনুধাবন করে তার উত্তর দেয়ার শিক্ষণ হলো পরিজ্ঞানমূলক। সুতরাং, দিপুর শিক্ষককে অনুসরণ করা এবং শিক্ষকের উত্তর দানের ধরন ভিন্ন ধরনের বুদ্ধিবৃত্তিক শিক্ষণ পদ্ধতি।"
        }
      ]
    },
    {
      "number": "8",
      "uddipok": "দৃশ্যকল্প-১: রবি ও রনি দুই বন্ধু। তারা বিকেলে মাঠে ফুটবল খেলছিল। হঠাৎ রবি চিৎকার করে উঠল। সে পায়ে তীব্র ব্যথা পেয়েছে কিন্তু কিসে ব্যথা পেয়েছে তা বুঝতে পারল না। পরে দেখল একটা ভাঙা কাচ তার পায়ে আটকে আছে এবং পা দিয়ে রক্ত ঝরছে। দৃশ্যকল্প-২: করিম মামার সাথে কুয়াকাটায় বেড়াতে গেল। সমুদ্রসৈকতে ভ্রমণের সময় হঠাৎ একটা দড়ি দেখে সে ভয়ে সাপ বলে চিৎকার করল।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ।"
        },
        {
          "label": "খ",
          "question": "",
          "explanation": "অলীক বীক্ষণ বিকৃত মস্তিষ্ক ও অস্বাভাবিক মানসিকতাসম্পন্ন লোকদের ক্ষেত্রে ঘটে থাকে। অলীক বীক্ষণ হলো এমন প্রত্যক্ষণীয় অভিজ্ঞতা যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা হয়ে থাকে। উদাহরণস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-২ এ করিমের প্রত্যক্ষণের প্রকৃতি অধ্যাস বা ভ্রান্ত প্রত্যক্ষণ প্রকৃতির। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস, প্রাকৃতিক অধ্যাস এবং মনস্তাত্ত্বিক অধ্যাস ইত্যাদি। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা খিঁর বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায়। ব্যক্তির' নিজস্ব ভীতিমূলক কোনো মানসিক প্রবণতার ফারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয়সাধনে ব্যর্থ 'সংবেদীয় ও মানসিক প্রক্রিয়ায় একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাসবেন অন্ধকারে রাস্তায় পড়ে থাকা কোনোঁ মোটা দড়িকে সাপ মনে করা। অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায়, ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১ এ রবির হঠাৎ চিৎকার করা এবং পরবর্তী সময়ে ভাঙা কাচ শনাক্ত করার বিষয় দু'টি ভিন্ন ঘটনা হলেও একসূত্রে গাঁথা। কোনো বিষয় বা বস্তু সম্বন্ধে প্রাথমিক চেতনাই হলো সংবেদন। আর সংবেদনকে যখন ব্যাখ্যা বা অর্থবোধক করা হয় তখনই তা হয়ে ওঠে প্রত্যক্ষণ। হেনরি এল, রডিজার ও তাঁর সহযোগীরা বলেন- সংবেদন বলতে পরিবেশ থেকে উদ্দীপনা গ্রহণকে বোঝায়, অপরপক্ষে প্রত্যক্ষণ ওই উদ্দীপনার ব্যাখ্যা ও অর্থবোধক বর্ণনা করে। দৃশ্যকল্প-১ এর বর্ণনায় দেখা যায়, রবির যখন মাঠে ফুটবল খেলছিল তখন সে পায়ে তীব্র ব্যথা পেয়ে চিৎকার করে উঠল। তীব্র ব্যথার এই অনুভূতিই হলো সংবেদন। আর পরবর্তী সময়ে সে যখন বুঝতে পারল যে একটা ভাঙা কাচ তার পায়ে আটকে আছে এবং এই কাচ পায়ে ফুটতেই সে এ ব্যথা পেয়েছে, তখনই তা প্রত্যক্ষণে পরিণত হলো। উপরের আলোচনার প্রেক্ষিতে আমরা বলতে পারি যে, দৃশ্যকল্প-১ এ রবির হঠাৎ চিৎকার এবং পরবর্তী সময়ে ভাঙা কাচ শনাক্ত করার বিষয় দুটি ভিন্ন ঘটনা হলেও একই সূত্রে গাঁথা। কেননা সংবেদন ও প্রত্যক্ষণকে আলাদাভাবে নির্ণয় করা যায় না। সংবেদনের সাথে প্রত্যক্ষণের একটি অবিচ্ছেদ্য সম্পর্ক রয়েছে। সংবেদন ছাড়া প্রত্যক্ষণ কোনোভাবে সম্ভব হয় না। কারণ সংবেদনের কার্যকর ও অর্থপূর্ণ ব্যাখ্যার মধ্য দিয়েই প্রত্যক্ষণ সম্পন্ন হয়।"
        }
      ]
    }
  ]
}