{
  "title": "ক্যান্টনমেন্ট পাবলিক কলেজ, রংপুর ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের ওপর জোর দেন। অন্যদিকে মিতার কোম্পানিতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বেড়েছে। তাদের বন্ধু বিজয়ও মানসিক সমস্যাগ্রস্তদের সমস্যা সমাধানের জন্য নিয়মিত কাজ করেন।",
      "tag": "CPSCR 23",
      "sub_questions": [
        {
          "label": "ক",
          "question": "মনোবিজ্ঞানের সংজ্ঞা দাও।",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "মনোবিজ্ঞানের জ্ঞান কীভাবে মানুষকে সমাজে খাপ খাওয়াতে সাহায্য করে?",
          "explanation": "সমাজ মনোবিজ্ঞানের জ্ঞানকে বাস্তবজীবনে কাজে লাগিয়ে মানুষ সমাজে খাপ-খাইয়ে চলতে শেখে। সামাজিক জীব হিসেবে মানুষকে সমাজে বসবাস উপযোগী আচরণ করতে হয়। সমাজ মনোবিজ্ঞানী ব্যক্তির সাথে ব্যক্তির, ব্যক্তির সাথে দলের এবং সামাজিক প্রতিষ্ঠানের সাথে সমাজের মানুষের সম্পর্ক নিয়ে আলোচনা করে। সমাজের প্রচলিত রীতি-নীতি, আচার-অনুষ্ঠান ও সাংস্কৃতিক রীতি পদ্ধতি কীভাবে জীবনে প্রয়োগ করে সুন্দর সমাজ গঠন করা যায় তা মনোবিজ্ঞানের আলোচনা থেকে জানা যায়। আর মনোবিজ্ঞানের এই জ্ঞানকে কাজে লাগিয়ে মানুষ সমাজে খাপ-খাইয়ে চলতে শিখে।"
        },
        {
          "label": "গ",
          "question": "ছবির কাজটি মনোবিজ্ঞানের কোন শাখায় আলোচনা করা হয়- ব্যাখ্যা করো।",
          "explanation": "উদ্দীপকের ছবির কাজটি মনোবিজ্ঞানের শিক্ষা মনোবিজ্ঞান শাখায় আলোচনা করা হয়। শিক্ষা মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা; শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা; শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। প্রদত্ত উদ্দীপকের দিকে লক্ষ করলে দেখতে পাই, ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক ও শিক্ষা পরিবেশের ওপর জোর দেন। মূলত শিক্ষা মনোবিজ্ঞানের তিনটি প্রধান উপাদান হলো শিক্ষার্থী, শিক্ষক ও শিক্ষা পরিবেশ। শিক্ষক ও শিক্ষার্থীর মধ্যকার সুন্দর সম্পর্ক শিক্ষা পরিবেশকে তরান্বিত করে। আবার সুন্দর শিক্ষাবান্ধব পরিবেশ শিক্ষক ও শিক্ষার্থীর মধ্যে ইতিবাচক গঠনমূলক সম্পর্ক তৈরিতে সহায়ক ভূমিকা পালন করে। কেননা, শিক্ষণের গতি-প্রকৃতি, ধরন, কলা- কৌশল, শর্তাবলি, উপকরণ, শিক্ষণে পুরস্কার ও শাস্তির প্রভাব, শিক্ষার পদ্ধতি, শিক্ষার পরিবেশ প্রভৃতি হলো শিক্ষা মনোবিজ্ঞানের মূল আলোচ্য বিষয়। তাই উদ্দীপকের ছবির কাজটি মনোবিজ্ঞানের গুরুত্বপূর্ণ শাখা শিক্ষা মনোবিজ্ঞানের আলোচ্য বিষয় তা খুব সহজেই অনুমেয়।"
        },
        {
          "label": "ঘ",
          "question": "মিতা এবং বিজয়ের কাজের মধ্যে কোনটি অধিকতর গুরুত্বপূর্ণ? বিশ্লেষণ করো।",
          "explanation": "মিতা ও বিজয়ের কাজের মধ্যে বিজয়ের কাজটি অধিকতর গুরুত্বপূর্ণ। মনোবিজ্ঞানের একটি অতীব জরুরি শাখা হলো শিল্প ও সাংগঠনিক মনোবিজ্ঞান। শিল্প কারখানায় উৎপাদন বৃদ্ধিতে সহায়তা করার জন্য মনোবিজ্ঞানের এ শাখার উদ্ভব হয়েছে। শিল্প কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়বস্তু। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি অত্যন্ত ঘনিষ্ঠভাবে জড়িত। উদ্দীপকে বর্ণিত মিতার কোম্পানিতে কর্মসন্তুষ্টি ও কাজের সঠিক মূল্যায়ন হওয়ায় উৎপাদন বৃদ্ধি পেয়েছে। তাই বলা যায়, মিতার কোম্পানিতে শিল্প ও সাংগঠনিক মনোবিজ্ঞানের যথাযথ প্রয়োগ হয়েছে। উদ্দীপকে বর্ণিত ছবি ও মিতার বন্ধু বিজয় নিয়মিত মানসিক সমস্যাগ্রস্তদের নিয়ে কাজ করেন। বিজয়ের এ কাজটি অস্বভাবী মনোবিজ্ঞানের অন্তর্ভুক্ত হলেও তা কোনো না কোনোভাবে অন্যান্য প্রায় সব মনোবিজ্ঞানের শাখার সাথে ঘনিষ্ঠভাবে জড়িত। অস্বভাবী মনোবিজ্ঞানের কাজ হলো অস্বভাবী আচরণের স্বরূপ বিশ্লেষণ করা, বিজ্ঞানসম্মত উপায়ে তথ্য সংগ্রহ করে তার কারণ নির্ণয় করা এবং সবশেষে অস্বভাবী আচরণের প্রতিকার ও প্রতিরোধ করা। প্রত্যেক মানুষের ভিতরেই কোনো না কোনো মানসিক চাপ থাকে যা তার আচরণ ও কর্মপরিবেশকে প্রভাবিত করে। মানসিক সমস্যাগ্রস্ত ব্যক্তিদের যথাযথভাবে সাহায্য, ও প্রশিক্ষণ দিয়ে স্বাভাবিক পরিবেশে ফিরিয়ে আনতে পারলে তারা অন্যের উপর বোঝা হয়ে থাকবে না। তারা আত্মনির্ভরশীল ও কর্মক্ষম জনগোষ্ঠীতে পরিণত হবে। এর ফলে পরিবার, সমাজ ও রাষ্ট্রের জন্য আর্থিক পরিকল্পনা গ্রহণ ও বাস্তবায়ন সহজ ও কার্যকরী হবে। পরিশেষে সার্বিক আলোচনার পরিপ্রেক্ষিতে বলা যায়, মিতা ও বিজয় উভয়ের কাজ গুরুত্বপূর্ণ হলেও মনোবিজ্ঞানের দৃষ্টিতে বিজয়ের কাজটি অধিকতর গুরুত্বপূর্ণ ও জরুরি।"
        }
      ]
    },
    {
      "number": "2",
      "uddipok": "দৃশ্যকল্প-১: শিমুলকে তার বাবা বলেছেন, এবার বার্ষিক পরীক্ষায় প্রথম হতে পারলে তাকে বাইসাইকেল কিনে দেবেন। সেজন্য সে কঠোর পরিশ্রম করে পরীক্ষায় প্রথম স্থান অধিকার করে। দৃশ্যকল্প-২:",
      "tag": "CPSCR 23",
      "sub_questions": [
        {
          "label": "ক",
          "question": "শিক্ষণ কী?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "শিক্ষণ ও কর্মসম্পাদন কিভাবে সম্পর্কযুক্ত? ব্যাখ্যা করো।",
          "explanation": "শিক্ষণ ও কর্মসম্পাদন দুটি আলাদা বিষয় হলেও এরা পরস্পর সম্পর্কযুক্ত। অভ্যাস ও অনুশীলনের ফলে আচরণের ধারার তুলনামূলক দীর্ঘস্থায়ী পরিবর্তনই হলো শিক্ষণ। অপরদিকে, আচরণের এ পরিবর্তন করা যায় কর্মসম্পাদনের মাধ্যমে। কোনো ব্যক্তি একটি বিশেষ মুহূর্তে যা করে তাই কর্মসম্পাদন। শিক্ষণ হলো কি না অথবা কতটুকু শিক্ষণ হলো তা পরিমাপ করা হয় কর্মসম্পাদানের সাহায্যে। সুতরাং বলা যায় যে, শিক্ষণ ও কর্মসম্পাদন পরস্পর সম্পর্কযুক্ত।"
        },
        {
          "label": "গ",
          "question": "দৃশ্যকল্প-১ এ শিমুলের ক্ষেত্রে শিক্ষণের কোন শর্তের প্রভাব রয়েছে? ব্যাখ্যা করো।",
          "explanation": "দৃশ্যকল্প-১ এ শিমুলের ক্ষেত্রে শিক্ষণের বলবর্ধক শর্তের প্রভাব রয়েছে। শিক্ষণের ক্ষেত্রে বলবর্ধক একটি গুরুত্বপূর্ণ উপাদান। কারণ, বলবধর্কের প্রেক্ষিতে আচরণ গতিশীল হয় এবং সন্তুষ্টি লাভ বা নির্দিষ্ট বলবর্ধক প্রাপ্তির মধ্য দিয়ে এই শিক্ষণ প্রক্রিয়া সম্পন্ন হয়। বলবর্ধক হলো এমন একটি শর্ত বা অবস্থা যা সংযোগকে শক্তিশালী করে। আর শিক্ষণ হলো উদ্দীপক সংযোগ। যেসব শর্ত উপস্থিত থাকলে এসব সংযোগ শক্তিশালী হতে পারে সেসব শর্তকেই বলবর্ধক বলা যেতে পারে। সুতরাং বলবর্ধক শিক্ষণের একটি গুরুত্বপূর্ণ শর্ত। যেমন ক্লাসে শিক্ষার্থীর সামনে শিক্ষক যে প্রশ্নের অবতারণা করেন সেই প্রশ্নের সমাধানের ক্ষেত্রে শিক্ষার্থীদের যদি প্রশংসিত বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই প্রশ্ন সমাধানে অধিক অগ্রগামী হয়, যা শিক্ষণকে ত্বরান্বিত করে। উদ্দীপকে দৃশ্যকল্প-১ এর বর্ণনায় দেখা যায়, শিমুলকে তার বাবা বলেছেন যে, এবার বার্ষিক পরীক্ষায় প্রথম হতে পারলে তাকে একটি বাইসাইকেল কিনে দিবেন। এখানে বাইসাইকেলটি বলবর্ধক হিসেবে কাজ করেছে। পরীক্ষায় প্রথম হওয়ার জন্য বাইসাইকেলটি উপহার বা বলবৃদ্ধির সম্ভাবনা থেকে শিমুল কঠোর পরিশ্রম করে পরীক্ষায় প্রথম স্থান অধিকার করে।"
        },
        {
          "label": "ঘ",
          "question": "দৃশ্যকল্প-২ এ A ও B কি? A ও B এর মধ্যে তুলনামূলক বিশ্লেষণ করো।",
          "explanation": "দৃশ্যকল্প-২ এ 'A' চিহ্নিত স্থানে প্রাসঙ্গিক শিক্ষণ ও 'B' চিহ্নিত স্থানে সুপ্ত শিক্ষণ প্রক্রিয়াকে নির্দেশ করা হয়েছে। শিক্ষণের জন্য প্রেষণা একটি গুরুত্বপূর্ণ শর্ত হলেও প্রাসঙ্গিক শিক্ষণ প্রেষণা ব্যতীত সম্পন্ন হয়। অর্থাৎ প্রাসঙ্গিক শিক্ষণ এমন এক ধরনের শিক্ষণ, যা উদ্দেশ্যহীনভাবে, কোনো ঘটনা বা প্রসঙ্গক্রমে অথবা আকস্মিক কোনো পরিস্থিতির মধ্য দিয়ে সম্পন্ন। সুপ্ত শিক্ষণ এমন এক ধরনের শিক্ষণ যা মূলত বলবর্ধক বা পুরস্কার ছাড়াই সম্পন্ন হয়ে থাকে। এ ধরনের শিক্ষণ স্বাভাবিকভাবে প্রকাশ পায় না বলে একে সুপ্ত শিক্ষণ বলে। এ ধরনের শিক্ষণ সম্পূর্ণ হওয়ার ক্ষেত্রে কোনো প্রেষণা কাজ করে না এবং এর জন্যই এর কোনো তাৎক্ষণিক বহিঃপ্রকাশও থাকে না। তবে এটি প্রচ্ছন্ন অবস্থায় চেতনায় অবস্থান করে। আর পরবর্তী সময়ে প্রয়োজন হলে বিশেষ পরিস্থিতিতে হঠাৎ করে কার্যকরীভাবে প্রকাশ পায়। তবে এই দুই প্রকার শিক্ষণের মধ্যে মৌলিক পার্থক্য রয়েছে। যেমন- সুপ্ত শিক্ষণে মূলত পুরাতন শিক্ষা করা বিষয়বস্তু নতুন সমস্যা সমাধানের ক্ষেত্রে প্রতিফলিত হয়। এটি সরাসরি প্রকাশ পায় না। আর প্রাসঙ্গিক শিক্ষণে পুরাতন শিক্ষণটি সরাসরি প্রকাশ পায়। অবশ্য সুপ্ত শিক্ষণের ক্ষেত্রে প্রাসঙ্গিক শিক্ষণের অভিজ্ঞতা অন্য পরিমিতিতে প্রতিফলিত হয়।"
        }
      ]
    },
    {
      "number": "3",
      "uddipok": "মতিন, মিজান, আলম তিন বন্ধু। মতিন পর্যাপ্ত পানি পান করার পরও তার বার বার পিপাসা পায়। তার বহুমূত্র রোগ দেখা দিয়েছে। মিজানের প্রায়ই রক্তচাপ কমে যায়। শরীর খুবই দুর্বল, এবং ক্লান্ত থাকে। কাজে মনোযোগ থাকে না। অন্যদিকে দিনের পর দিন আলম লম্বা হয়েই চলছে। বন্ধুরা তার শরীরের অতিরিক্ত বৃদ্ধির জন্য হাসাহাসি করে।",
      "tag": "CPSCR 23",
      "sub_questions": [
        {
          "label": "ক",
          "question": "স্নায়ুতন্ত্র কি?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "থ্যালামাসকে কেন সংবাদ প্রেরক যন্ত্র বলা হয়?",
          "explanation": "থ্যালামাস বিভিন্ন অঙ্গ থেকে প্রাপ্ত সংবেদী তথ্য গুরুমস্তিষ্কে প্রেরণ করে তাই একে সংবাদ প্রেরক যন্ত্র বলা হয়। থ্যালামাস মস্তিষ্কের তৃতীয় গহ্বরের পাশে অবস্থিত। সকল সংবেদী তথ্য (উদাহরণস্বরূপ- চক্ষু, কর্ণ এবং ত্বক থেকে) থ্যালামাসের মধ্যে দিয়ে যায়। থ্যালামাস মস্তিষ্কের অন্যান্য অংশ হতে আগত তথ্যের সমন্বয় সাধন করে এবং লঘু মস্তিষ্ক ও সেতু মস্তিষ্কে পাঠিয়ে দেয়। তাই একে 'সংবাদ প্রেরণ যন্ত্র' বা Relay station' বলা হয়।"
        },
        {
          "label": "গ",
          "question": "উদ্দীপকে মতিনের ক্ষেত্রে কোন হরমোনের প্রভাব রয়েছে? ব্যাখ্যা করো।",
          "explanation": "মতিনের ক্ষেত্রে প্রভাব বিস্তারকারী হরমোনটি হলো ভেসোপ্রেসিন হরমোন। ভেসোপ্রেসিন হরমোন পিটুইটারী গ্রন্থির পশ্চাৎ অংশ থেকে নিঃসৃত হয়। পিটুইটারী গ্রন্থির পশ্চাৎ অংশ থেকে দুই ধরনের হরমোন নিঃসৃত হয়। একটি হলো ভেসোপ্রেসিন এবং অন্যটি হলো অক্সিটোসিন হরমোন।' ভেসোপ্রেসিন হরমোন শরীরের কিডনিতে পানির অনুপাতিক হার বা পানি সঞ্চালনের পরিমান নিয়ন্ত্রণ করে। অর্থাৎ ভেসোপ্রেসিন হরমোন শরীরের তরল পদার্থের পরিমাণ নিয়ন্ত্রণ করে। এটি রক্তরসে উপস্থিত শর্করার হারও নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমূত্র রোগ দেখা দেয়। এটি এন্টিডিউরেটিক (Antiduretic) হরমোন নামেও পরিচিত। উদ্দীপকে মতিন পর্যাপ্ত পানি পান করার পরও বার বার পিপসা পায়। তার বহুমূত্র রোগ দেখা দিয়েছে। অর্থাৎ মতিনের ক্ষেত্রে প্রভাব বিস্তারকারী হরমোনটি ভেসোপ্রেসিন বা এন্টিডিউরেটিক হরমোনকে নির্দেশ করে।"
        },
        {
          "label": "ঘ",
          "question": "মিজান ও আলমের শারীরিক অবস্থার জন্য কি একই হরমোন দায়ী? বিশ্লেষণ করো।",
          "explanation": "না, মিজান ও আলমের শারীরিক অসুবিধার জন্য একই হরমোন দায়ী নয়। বরং থাইরয়েড হরমোন ও শরীরবর্ধক হরমোন নামক দুটি ভিন্ন হরমোন দায়ী। থাইরয়েড গ্রন্থি থেকে প্রয়োজনীয় রস বা থাইরয়েড হরমোন নিঃসৃত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম নামক রোগে আক্রান্ত হয়। সুষ্ঠু ও স্বাভাবিকভাবে বেড়ে ওঠা এক প্রকার অসম্ভব হয়ে পড়ে। পরিণত বয়সে এই হরমোনের কমতি হলে মিক্সেডেমা নামক রোগের আবির্ভাব ঘটে। এ রোগ হলে রক্তের চাপ কমে যায়, চেহারায় লাবণ্য কমে যায়, কাজে অলসতা দেখা দেয় এবং উদ্যম কমে যায়। আলস্য, ঝিমুনি ভাব, যে কোনো কাজে অনীহা প্রভৃতি উপসর্গ দেখা দেয়। অন্যদিকে পিটুইটারী গ্রন্থি থেকে নিঃসৃত শরীরবর্ধক হরমোন শারীরিক বৃদ্ধিতে সহায়তা করে। এ হরমোন প্রয়োজনের অতিরিক্ত ক্ষরিত হলে শরীরের অতি বৃদ্ধি ঘটে এবং মানুষ দৈত্যের আকৃতির হয়। এতে একটি অল্পবয়স্ক শিশুকেও ৬ থেকে ৮ ফুট লম্বা একটা দৈত্য বলে মনে হয়। এ ধরনের মানুষকে পিটুইটারী দৈত্য বলে। আবার এ হরমোনের ক্ষরণ কম হলে দেহ খর্বাকৃতির হয় যাকে পিটুইটারী বামন বলে। উদ্দীপকের মিজানের প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। তার এসব শারীরিক অসুবিধা থাইরয়েড হরমোনের কমতির কারণে হয়। এ সমস্যাগুলো মিক্সেডেমা নামক রোগের কারণে হয়। অন্যদিকে আলম দিনের পর দিন লম্বা হয়েই চলেছে। তাকে পিটুইটারী দৈত্য বলা যায় এবং এ সমস্যাটি পিটুইটারী গ্রন্থির সম্মুখ অংশ থেকে নিঃসৃত শরীরবর্ধক হরমোনের অতিরিক্ত ক্ষরণের কারণে হয়। পরিশেষে বলা যায়, হরমোন নামক রাসায়নিক পদার্থ আমাদের শারীরিক সঠিক বৃদ্ধি এবং সুস্থতার জন্য আবশ্যকীয় উপাদান। তবে প্রয়োজনের তুলনায় কম বা বেশি ক্ষরণ হলে এই হরমোনই নানা ধরনের শারীরিক জটিলতা সৃষ্টি করে।"
        }
      ]
    },
    {
      "number": "4",
      "uddipok": "দৃশ্যকল্প-১: নীলা রাস্তায় চলন্ত গাড়ির হর্ণ শুনে লাফ দিয়ে সরে দাঁড়াল। দৃশ্যকল্প-২:",
      "tag": "CPSCR 23",
      "sub_questions": [
        {
          "label": "ক",
          "question": "হরমোন কি?",
          "explanation": "অন্তঃক্ষরা গ্রন্থি থেকে নিঃসৃত রসকে হরমোন বলে।"
        },
        {
          "label": "খ",
          "question": "অন্তঃক্ষরা গ্রন্থিকে কেন অনালী গ্রন্থি বলা হয়?",
          "explanation": "অন্তঃক্ষরা গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে তাই এদেরকে অনালি গ্রন্থি বলা হয়। আমাদের দেহের অভ্যন্তরে যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে সেসব গ্রন্থিকে অন্তঃক্ষরা বা অনালি গ্রন্থি বলে। যেমন-পিটুইটারি, থাইরয়েড ইত্যাদি।"
        },
        {
          "label": "গ",
          "question": "দৃশ্যকল্প-১ এ নীলার রাস্তা থেকে লাফ দিয়ে সরে দাঁড়ানোর ঘটনাটিকে কি বলে? ব্যাখ্যা করো।",
          "explanation": "দৃশ্যকল্প-১ এ প্রদত্ত নীলার রাস্তা থেকে লাফ দিয়ে সরে দাঁড়ানোর ঘটনাটি প্রতিবর্তী ক্রিয়াকে নির্দেশ করে। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংঘটিত হয়। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রের অনেক স্নায়ুকোষ, একটি ইন্দ্রিয় ও এক বা একাধিক পেশি বা গ্রন্থি অংশগ্রহণ করে। অন্তর্মুখী বা গতিবাহী স্নায়ুর মাধ্যমে মাংসপেশিতে এসে পৌছলে প্রতিক্রিয়া সৃষ্টি হয়। এটি একটি সহজাত ঘটনা। উদ্দীপকে দেখা যায়, নীলা রাস্তায় চলন্ত গাড়ির হর্ণ শুনে লাফ দিয়ে রাস্তা থেকে সরে দাঁড়াল। এটি একটি জটিল প্রতিবর্তী ক্রিয়ার উদাহরণ। যেখানে একাধিক সংবেদী স্নায়ু, গতিবাহী স্নায়ুর মাধ্যমে মাংসপেশিতে এসে পৌছলে প্রতিক্রিয়া সৃষ্টি হয়। এটি একটি সহজাত ঘটনা।"
        },
        {
          "label": "ঘ",
          "question": "দৃশ্যকল্প-২ প্রদর্শিত A ও B অংশের বিষয়গুলোর বিবরণ দাও।",
          "explanation": "দৃশ্যকল্প-২-এ প্রদর্শিত চিত্রে 'A' এবং 'B' সম্মুখ মস্তিষ্ক এবং মধ্য মস্তিষ্ককে নির্দেশ করে। মস্তিষ্ককে তিন ভাগে ভাগ করা যায়- সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক। মস্তিষ্কের সবচেয়ে গুরুত্বপূর্ণ অংশ হচ্ছে সম্মুখ মস্তিষ্ক।' সম্মুখ মস্তিষ্কের মধ্যে রয়েছে গুরুমস্তিষ্ক, সেরিব্রাল নিউক্লিয়াই বা বেসাল গ্যাংগালিয়া, থ্যালামাস ও হাইপোথ্যালামাস। সম্মুখ নিউক্লিয়াই বা বেসাল গ্যাংগালিয়া, থ্যালামাস ও হাইপোথ্যালামাস। সম্মুখ মস্তিষ্ক ডাইএনসেফেলন ও টেলনেসেফেলন নিয়ে গঠিত। এটি মস্তিষ্কের সবচেয়ে উন্নত স্তর। মধ্য মস্তিষ্ক মস্তিষ্কের উচ্চতর ও নিম্নতর পর্যায়ের মাঝামাঝি স্থানে অবস্থিত। মস্তিষ্কের অন্যান্য অংশে মতো মধ্য মস্তিষ্ক এতোটা গুরুত্বপূর্ণ নয়। এটি সম্মুখ ও পশ্চাৎ মস্তিষ্কের একটি সেতু বিশেষ। মধ্য মস্তিষ্ককে বলে মেসএনসেফেলন। এর প্রধান দুটি অংশ রয়েছে। যথা- ছাদ (Tectum) এবং মেঝে (Tegmentum)। এ মেঝের আবার তিনটি অংশ রয়েছে। যেমন Periaqueduetalgray. Substantiauigra এবং Red nucleus। মধ্য মস্তিষ্কের প্রধান কাজই হচ্ছে মস্তিষ্কের উপরের ও নিচের অংশের মধ্যে যোগাযোগ স্থাপন করা। অর্থাৎ এটি কেবল নিম্নস্তরের তথ্যগুলোকে সহজে উপরে প্রেরণ করে এবং উপরের গুলোকে নিচে প্রেরণ করে। পরিশেষে বলা যায়, যেকোনো প্রাণীর স্নায়ুতন্ত্রের মধ্যে সবচেয়ে গুরুত্বপূর্ণ এবং মূল নিয়ন্ত্রক হচ্ছে মস্তিষ্ক। এ মস্তিষ্ক সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক এ তিনভাগে বিভক্ত।"
        }
      ]
    },
    {
      "number": "5",
      "uddipok": "মালা ঘুম থেকে উঠে মাকে ঘরের কোথাও খুঁজে না পেয়ে জুতার সেলফে মায়ের জুতার অনুপস্থিতি দেখে বুঝতে পারে মা বাহিরে গেছে। অন্যদিকে ছবি সহজে পড়া মনে রাখতে পারে না। ছবির মা আজমেরী বেগম তাকে একই বিষয় বারবার পড়া, ছন্দের মাধ্যমে মনে রাখা, মাঝে মাঝে পুনরাবৃত্তি করা ইত্যাদি বেশ কিছু নিয়ম শিখিয়ে দিলেন।",
      "tag": "CPSCR 23",
      "sub_questions": [
        {
          "label": "ক",
          "question": "বিস্মৃতি কি?",
          "explanation": "একটি নির্দিষ্ট তথ্যকে সঠিকভাবে পুনরুৎপাদন করার অক্ষমতাকে বিস্মৃতি বলে।"
        },
        {
          "label": "খ",
          "question": "স্মৃতি কিভাবে সংঘটিত হয়? ব্যাখ্যা করো।",
          "explanation": "স্মৃতি হচ্ছে পূর্বে শিক্ষা করা কোনো বিষয়ের সেই অংশ যা সময়ের ব্যবধানে অবিকল পুনরুৎপাদন করা যায়। স্মৃতি পুনরুৎপাদন করার ক্ষেত্রে ভাষাগত পুনরুৎপাদন, পেশীয় পুনরুৎপাদন, চিন্তা পুনরুৎপাদন ইত্যাদিকে বুঝানো হয়। অতীত অভিজ্ঞতাকে স্মৃতিতে ধরে রাখার একটি সার্বিক প্রচেষ্টা মস্তিষ্ক ক্রিয়ার মধ্যে বিদ্যমান। আর এই স্মৃতি সংগঠনের প্রক্রিয়া আধুনিক মনোবিজ্ঞানীরা তিনটি মৌলিক প্রক্রিয়া দ্বারা গঠিত বলে মনে করেন।"
        },
        {
          "label": "গ",
          "question": "মালার ক্ষেত্রে কীভাবে শিক্ষণ সম্পন্ন হয়েছে? ব্যাখ্যা করো।",
          "explanation": "উদ্দীপকের মালার ক্ষেত্রে শিক্ষণের অন্যতম গুরুত্বপূর্ণ শর্ত 'সংযোগ বা অনুষঙ্গ' ফুটে উঠেছে। শিক্ষণের ক্ষেত্রে সর্বদাই কতকগুলো সাধারণ শর্ত বা উপাদান উপস্থিত থাকে। এসব শর্তসমূহের মধ্যে অন্যতম গুরুত্বপূর্ণ শর্ত হলো সংযোগ বা অনুষঙ্গ। প্রকৃতপক্ষে কোনো স্থান বা কালে দুটি ঘটনার মধ্যে যোগাযোগ স্থাপিত হওয়াকে সংযোগ বা অনুষঙ্গ বলে। দুটি পরস্পর সম্পর্কযুক্ত ঘটনা পাশাপাশি ঘটলেও শিক্ষণ ত্বরান্বিত হয়। দুই ধরনের সংযোগ রয়েছে। যথা-উদ্দীপক সংযোগ; যেমন- আগুন ও ধোঁয়া, এ দুটি উদ্দীপক আমরা একইসাথে প্রত্যক্ষ করি। দ্বিতীয়টি উদ্দীপক প্রতিক্রিয়া। সংযোগ, যেমন- রাস্তায় গাড়ি চালাতে গিয়ে লাল বাতি দেখে গাড়ি থামানো এবং সবুজ বাতি দেখে গাড়ি চালানো শুরু করা। এভাবে সংযোগ বা অনুষঙ্গ শিক্ষণের ক্ষেত্রে গুরুত্বপূর্ণ ভূমিকা পালন করে থাকে। উদ্দীপকের দিকে লক্ষ করলে দেখতে পাই, একদিন মালা ঘুম থেকে উঠে তার মাকে কোথাও খুঁজে পাচ্ছে না। পরবর্তীতে, জুতার সেলফে মায়ের জুতার অনুপস্থিতি দেখে সে বুঝতে পারে তার মা বাইরে গেছেন। এখানে দুটো ঘটনার মধ্যে সংযোগ বা অনুষঙ্গ স্থাপিত হয়েছে। প্রথমত, মায়ের অনুপস্থিতি এবং দ্বিতীয়ত জুতার সেলফে জুতা না থাকা এভাবে কোনো স্থানে বা কালে দুটি ঘটনার মধ্যে সম্পর্ক বা যোগাযোগ তৈরি হওয়াকে সংযোগ বা অনুষঙ্গ বলে। তাই বলা যায়, উদ্দীপকে মালার ক্ষেত্রে শিক্ষণের গুরুত্বপূর্ণ শর্ত অনুষঙ্গ ফুটে উঠেছে।"
        },
        {
          "label": "ঘ",
          "question": "আজমেরী বেগমের পরামর্শ শিক্ষার্থীদের স্মৃতি উন্নত করতে সহায়ক ভূমিকা পালন করবে। ব্যাখ্যা করো।",
          "explanation": "আজমেরী বেগমের পরামর্শ শিক্ষার্থীদের স্মৃতিকে উন্নত করতে অত্যন্ত সহায়ক ভূমিকা রাখবে। আমরা যা শিখি আর যা কিছু ভুলে যাই এ দুয়ের পার্থক্য হলো স্মৃতি।। তবে আমাদের সবার স্মৃতিশক্তি এক রকম নয়। এক রকম না হলেও স্মৃতির বিভিন্ন উপাদান যথা: শিক্ষণ, সংরক্ষণ, পুনরুদ্রেক, প্রত্যাভিজ্ঞা প্রভৃতিকে অনুশীলনের মাধ্যমে স্মৃতিকে উন্নত করা যায়। স্মৃতিকে উন্নত করার কিছু কৌশল রয়েছে যার মধ্যে আবৃত্তি, যুক্তিনিষ্ঠ শিক্ষণ, সামগ্রিক শিক্ষণ, যথাযথ অনুষঙ্গ, সময়ের ব্যবধানে পুনরাবৃত্তি, স্মৃতি, সংকেত, গভীর মনোযোগ, তাল ও ছন্দ প্রভৃতি উল্লেখযোগ্য। কোনো পাঠ মুখস্থ করার সময়ে একই সঙ্গে অনেকবার চেষ্টা না করে সময়ের ব্যবধানে পুনরাবৃত্তি করলে পাঠ-অভ্যাস দ্রুত হয় এবং দীর্ঘদিন মনে রাখা সম্ভব হয়। কোনো পাঠ্যবিষয়ের মধ্যে তাল ও ছন্দের উপস্থিতি থাকলে তার সাহায্যে শিখলেও শেখাটি দ্রুত হয়। প্রদত্ত উদ্দীপকের বর্ণনায় দেখা যায়, ছবি সহজে পড়া মনে রাখতে পারে না। তার মা আজমেরী বেগম তাকে একই বিষয় বার বার পড়া, ছন্দের মাধ্যমে মনে রাখা, শিক্ষণীয় বিষয়গুলোর মাঝে মাঝে পুনরাবৃত্তি এ ধরনের কিছু নিয়ম শিখিয়ে দিয়েছিলেন। পরিশেষে উপরিউক্ত আলোচনার পরিপ্রেক্ষিতে বলা যায়, আজমেরী বেগমের পরামর্শ শিক্ষার্থীদের স্মৃতিকে উন্নত করতে সহায়ক ভূমিকা রাখতে পারবে।"
        }
      ]
    },
    {
      "number": "6",
      "uddipok": "দৃশ্যকল্প-১: দৃশ্যকল্প-২: রিশাদ মেলায় গিয়ে বড় বড় বাতি, উচ্চস্বরে গান এবং নতুন খেলনা দেখে আকৃষ্ট হলো।",
      "tag": "CPSCR 23",
      "sub_questions": [
        {
          "label": "ক",
          "question": "অধ্যাস কি?",
          "explanation": "আমাদের একটি বস্তুর প্রত্যক্ষণ যখন বস্তুটির সত্যিকার আকৃতিগত বৈশিষ্ট্যের সাথে মিলে না তখন অধ্যাস ঘটে।"
        },
        {
          "label": "খ",
          "question": "আবেগ প্রত্যক্ষণকে কিভাবে প্রভাবিত করে?",
          "explanation": "আবেগ ব্যক্তির অভ্যন্তরীণ কারণে সৃষ্ট হয়ে বলে অর্থাৎ জৈবিক উপাদান হিসেবে প্রত্যক্ষণকে গভীরভাবে প্রভাবিত করে। ব্যক্তির প্রত্যক্ষণ তার আবেগ দ্বারা প্রভাবিত হয়ে থাকে। আবেগের দ্বারা প্রভাবিত হলে ব্যক্তি পক্ষপাত দোষে দুষ্ট হতে পারে। ভাবাবেগের দ্বারা পরিচালিত হলে কালো কুৎসিত রমণীও আকর্ষণীয় বলে মনে হয়। আবার, আবেগের কারণেই সুন্দরী ও গুণবতী রমণীকেও অসুন্দর বলে মনে হবে। আবেগের সময় যা ভালো মনে হয়, আবেগ প্রশমিত হলে তা ভালো নাও লাগতে পারে। এভাবে আবেগ প্রত্যক্ষণকে প্রভাবিত করে থাকে।"
        },
        {
          "label": "গ",
          "question": "দৃশ্যকল্প-২ এ রিশাদের ক্ষেত্রে কিসের প্রকাশ পেয়েছে? পাঠ্যপুস্তকের আলোকে তার শর্তসমূহ আলোচনা করো।",
          "explanation": "দৃশ্যকল্প-২ এ রিশাদের ক্ষেত্রে মনোযোগের যে ধরনের শর্তের প্রকাশ পেয়েছে তা হলো মনোযোগের বস্তুনিষ্ঠ শর্তাবলি। বস্তুজগতের যেসব উপাদান কোনো বিশেষ বিষয় বা বস্তুর প্রতি মনোযোগ স্থাপনে সহায়তা করে তাদেরকে বস্তুনিষ্ঠ শর্ত বলে। উদ্দীপকে বড় বড় বাতি, উচ্চস্বরে গান এবং নতুন নতুন খেলনা যথাক্রমে মনোযোগের আকার, তীব্রতা এবং নতুনত্ব শর্তগুলোকে প্রতিফলিত করে। এছাড়া আরও তিনটি শর্ত যেমন- পুনরাবৃত্তি, গতিশীলতা, গোপনীয়তা মনোযোগের বস্তুনিষ্ঠ শর্ত হিসেবে কাজ করে। যে উদ্দীপকগুলোর চেতনায় বারবার উপস্থিত হয়, সেগুলো অধিকহারে মনোযোগ আকর্ষণ করে। যেমন- 'একটি ঘোষণা', 'একটি ঘোষণা', 'একটি ঘোষণা'। তাই পুনরাবৃত্তি একটি কার্যকরী শর্ত। আবার যেসব বস্তু বা উদ্দীপক গতিশীল তারা স্থির বস্তুর চেয়ে অধিকতর মনোযোগ আকর্ষণ করে। যেমন- স্থির অবস্থা থেকে হঠাৎ গতিশীল কোনো গাড়ির প্রতি সহজেই মনোযোগ আকৃষ্ট হয়। যে সকল বস্তুকে গোপন করার চেষ্টা করা হয় সেগুলোই আমাদের মনোযোগকে বেশি আকর্ষণ করে। কেননা রহস্যবৃত্ত ঘটনার প্রতি ব্যক্তির মনোযোগ বেশি আকৃষ্ট হয়।"
        },
        {
          "label": "ঘ",
          "question": "দৃশ্যকল্প-১ এ উল্লেখিত উপাদানটি প্রত্যক্ষণের কোন ধরনের উপাদান? এটি ছাড়া অন্যান্য উপাদানগুলো বিশ্লেষণ করো।",
          "explanation": "দৃশ্যকল্প-১ এ প্রত্যক্ষণ সংগঠনের ক্ষেত্রে সাদৃশ্যের প্রভাব দেখানো হয়েছে; যার বাহিরে আরও কিছু উপাদানও রয়েছে। প্রত্যক্ষণ সংগঠনের ক্ষেত্রে প্রদত্ত দৃশ্যকল্প-১ এ বর্ণিত সাদৃশ্য ছাড়াও বস্তুর নৈকট্য, ধারাবাহিকতা, বিশেষ পরিচিতি, ফাঁক পূরণ, প্রতিসাম্য, সাধারণ ধর্ম প্রভৃতি উপাদান বিশেষ ভূমিকা রাখে। যে সকল বস্তু কাছাকাছি থাকে সেগুলোকে আমরা একত্রে প্রত্যক্ষণ করে থাকি। আর অপেক্ষাকৃত দূরে থাকা বস্তুগুলোকে একসাথে সামগ্রিক প্রত্যক্ষণ করা সম্ভব হয় না। তাই বলা যায়, নৈকট্য প্রত্যক্ষণ সংগঠনের গুরুত্বপূর্ণ উপাদান। এছাড়া ধারাবাহিকতাও প্রত্যক্ষণ সংগঠনের একটি বিশেষ উপাদান। যেমন- যে রেখাটি বাঁকা পথে চলছে তাকে বাঁকা পথে দেখতে আর যে রেখাটি সরল পথে চলছে তাকে সরল পথে দেখার প্রবণতা রয়েছে। প্রদত্ত দৃশ্যকল্প-১ এর বিবৃত প্রত্যক্ষণের সংগঠনের আরও কিছু উপাদান রয়েছে। যেমন- বিশেষ পরিচিতি: যে রূপটি আমাদের কাছে বিশেষ পরিচিতি তা সহজেই আমাদের দৃষ্টি আকর্ষণ করে। এজন্য অসংখ্য' লোকের মধ্যে আমরা আমাদের বন্ধুকে সহজেই খুঁজে বের করতে পারি। সুষম বা সামঞ্জস্যপূর্ণ বস্তু সকলকে একত্রে প্রত্যক্ষণ করার একটা প্রবণতা রয়েছে। কিন্তু যে সকল বস্তু অসম বা অসামঞ্জস্য সেগুলো একত্রে প্রত্যক্ষিত হয় না। সে অর্থে প্রতিসাম্য প্রত্যক্ষণ সংগঠনের অন্যতম উপাদান। যে সকল বস্তু বা ঘটনার কতকগুলো বৈশিষ্ট্য এক রকম সেগুলোকে আমরা একসাথে প্রত্যক্ষণ করি। অর্থাৎ সাধারণ ধর্ম বা বৈশিষ্ট্য প্রত্যক্ষণ সংগঠনের অন্যতম উপাদান। এগুলো ছাড়াও প্রত্যক্ষণ সংগঠনের এক গুরুত্বপূর্ণ বৈশিষ্ট্য হলো এই যে, প্রত্যক্ষণের ক্ষেত্রে কোনো ফাঁক থাকলে আমরা তা পূরণ করে প্রত্যক্ষণ করি। যেমন নিচের চিত্রে ফাঁক থাকলে আমরা তা পূরণ করে প্রত্যক্ষণ করি। যেমন নিচের চিত্রে ফাঁক থাকলেও ক্ষেত্রেটিকে আমরা ত্রিভুজ হিসেবে প্রত্যক্ষণ করি। পরিশেষে উপরিউক্ত আলোচনার পরিপ্রেক্ষিতে বলা যায়, সাধারণ ধর্ম, প্রতিসাম্য, ফাঁক পূরণ, নৈকট্য, বিশেষ পরিচিতি প্রত্যক্ষণের সংগঠনের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "CPSCR 23",
      "sub_questions": [
        {
          "label": "ক",
          "question": "প্রেষণা কী?",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনের পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদান নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য রক্ষা করা হয়। তাই প্রেষিত আচারণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য রক্ষা করা হয়। আমাদের, শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "দৃশ্যকল্প-১ এ উল্লেখিত চিত্রটি ব্যাখ্যা করো।",
          "explanation": "দৃশ্যকল্প-১ এর চিত্রটি প্রেষণা চক্রকে নির্দেশ করে। প্রেষণা একটি গতিশীল অবস্থা। এই অবস্থায় উদ্দেশ্য লাভের তীব্র ইচ্ছার উদয় এবং উদ্দেশ্য সাধন না হওয়া পর্যন্ত এই গতীয় অবস্থা চলতে থাকে। অর্থাৎ প্রেষণা চক্রের আকারে আবর্তিত হয়। উদ্দীপকে দৃশ্যকল্প-১ এ চিত্রের মাধ্যমে চারটি বিষয় নির্দেশিত হয়েছে যা প্রেষণা চক্রকে নির্দেশ করে। প্রেষণা চক্রের এ স্তরগুলো হলো- অভাববোধ, তাড়না, করণ আচরণ এবং উদ্দেশ্য সাধন। অর্থাৎ, প্রাণীর মধ্যে যখন কোনো অভাববোধ দেখা দেয়, তখন তার ভেতরে অস্বস্তিকর অবস্থা তৈরি হয়। যেমন- কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে ওঠে। এই অস্বস্তিকর অবস্থা প্রাণীকে অভাব মেটাতে প্রবৃত্ত করে। একে তাড়না বলে। প্রেষণার তৃতীয় স্তর বা করণ আচরণ হলো অভাব মোটানোর জন্য প্রাণীর প্রদর্শিত আচরণ। প্রেষণা চক্রের সর্বশেষ স্তর হলো উদ্দেশ্য সাধন। বা কাম্যবস্তু লাভ করা। এর মাধ্যমে প্রাণীর অস্বাভাবিক শারীরিক অবস্থা দূরীভূত হয় এবং বিশ্রাম নেয়। পরে আবার একই ঘটনার পুনরাবৃত্তি ঘটতে তাকে। এভাবে প্রতিটি প্রাণীর জীবনে যে চক্র ঘটে তাই 'প্রেষণা চক্র' নামে পরিচতি।"
        },
        {
          "label": "ঘ",
          "question": "দৃশ্যকল্প-২ এ এবং এর মধ্যে পার্থক্য বিশ্লেষণ করো।",
          "explanation": "দৃশ্যকল্প-২ এ প্রদত্ত চিত্রের ''E' এবং 'F' দ্বারা প্রেষণার প্রকারভেদ জৈবিক প্রেষণা এবং সামাজিক প্রেষণাকে নির্দেশ করা হয়েছে। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথা: জৈবিক বা শারীরবৃত্তিয় প্রেষণা এবং সামাজিক প্রেরষণা। জৈবিক প্রেষণার শারীরিক ভিত্তি আছে এবং জীবনধারণে জন্য অপরিহায নয়। জৈবিক প্রেষণা জন্মগত এবং সব প্রাণীতে বিদ্যমান। অন্যদিকে, সামাজিক প্রেষণা রিপাক ক্রিয়ার ফলে উদ্ভুত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে, সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাকে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বাদাই গন্তব্য স্থলাভিমুখী এবং উদ্দেশ্যমূলক। জৈবিক ও সামাজিক প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। পরিশেষে বলা যায়, জৈবিক ও সামাজিক প্রেষণার মধ্যে বৈসাদৃশ্যের পরিমাণ বেশি হলেও উভয়ই গুরুত্বপূর্ণ। জৈবিক প্রেষণা যেমন আমাদের দেহ রক্ষা করে, সামাজিক প্রেষণা তেমনি সামাজিক মানুষ হিসেবে বেঁচে থাকতে সহায়তা করে।"
        }
      ]
    },
    {
      "number": "8",
      "uddipok": "তমাল ও রাজিব দুই বন্ধু বিকেলে ক্লাস শেষে মাঠে গল্প করছিল। এক পর্যায়ে রাজিব তমালকে বলছে, দূরে একটি বস্তু দেখা যাচ্ছে। তবে বুঝতে পারছে না সেটি কি? তমাল উঠে গিয়ে হাতে নিয়ে দেখে এটি তার বন্ধু রনির বই। রনিকে বইটি দিতে যাওয়ার পথে রাস্তায় হাতি দেখে তাদের দৃষ্টি সেদিকে যায় এবং তারা হাতির কার্যকলাপ দেখতে থাকল।",
      "tag": "CPSCR 23",
      "sub_questions": [
        {
          "label": "ক",
          "question": "প্রত্যক্ষণ কী?",
          "explanation": "পারিপার্শ্বিক অবস্থা সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে।"
        },
        {
          "label": "খ",
          "question": "মনোযোগ নির্বাচনধর্মী কেন?",
          "explanation": "মনোযোগ নির্বাচনধর্মী, কারণ মানুষ যা পর্যবেক্ষণ করতে চায় তা নির্বাচন করার প্রক্রিয়াই হলো মনোযোগ। উদ্দীপক নির্বাচন মনোযোগের একটি অন্যতম বৈশিষ্ট্য। একটি বিষয় নির্বাচন করা ও অপরগুলো বর্জন করা বা চেতনার ক্ষেত্র থেকে অপসারিত করাই হলো মনোযোগের ধর্ম। যেমন- ছাত্র যখন পাঠ্য বিষয়ের ওপর মনোযোগ দেয় বাঁ চেতনাকে নিবদ্ধ করে, তখন সে অন্যান্য বিষয়কে (গাড়ির শব্দ, পাখির ডাক, নানা রকম শব্দ) চেতনার ক্ষেত্র থেকে বর্জন করে। অর্থাৎ, কোনো একটি একক বিষয়ে চেতনাকে নিবদ্ধ করার জন্যই মনোযোগ নির্বাচনধর্মী হয়।"
        },
        {
          "label": "গ",
          "question": "উদ্দীপকে 'তমালের দূরের বস্তুটিকে বুঝতে না পারার ঘটনাটি পাঠ্যবইয়ের আলোকে ব্যাখ্যা করো।",
          "explanation": "উদ্দীপকে তমালের দূরের বস্তুটিকে বুঝতে না পারার ঘটনাটি হচ্ছে সংবেদন। সংবেদন হলো উদ্দীপনার চেতনা বা বোধ। উদ্দীপক হচ্ছে বাহ্যিক বিষয় বা বস্তু, যা গ্রাহক ইন্দ্রিয়ের ওপর আঘাত করে উদ্দীপনা সৃষ্টি করে। গ্রাহক ইন্দ্রিয় থেকে উদ্দীপনা স্নায়বিক প্রবাহ আকারে মস্তিষ্কে পৌঁছায় এবং প্রাণীকে উদ্দীপক সম্পর্কে সচেতন করে। এভাবে উদ্দীপক সম্পর্কে সচেতন করার প্রক্রিয়াকে সংবেদন বলে। যেমন- আলোর সংবেদন, শব্দের সংবেদন ইত্যাদি। সংবেদন সম্পর্কে জন সি. রাচ বলেন, 'সংবেদন বলতে সংবেদীয় প্রক্রিয়ার দ্বারা সৃষ্ট মৌলিক অভিজ্ঞতাসমূহকে বোঝায়, যেমন- দর্শন। হেনরি এল. রডিজার এবং তাঁর সহযোগীরা বলেন, 'সংবেদন বলতে পরিবেশ থেকে উদ্দীপনার গ্রহণকে বোঝায়।' এককথায় বলা যায়, বহির্জগতের উদ্দীপক ইন্দ্রিয়ে আঘাত করলে সৃষ্ট উদ্দীপনা মস্তিষ্কে বাহিত হলে যে সহজ চেতনার উদ্ভব হয় তাকে সংবেদন বলে।' উদ্দীপকে, দূর থেকে দেখা বস্তুটি তমাল ও রাজিবের মধ্যে যে উদ্দীপনার সৃষ্টি করে তা হলো সংবেদন।"
        },
        {
          "label": "ঘ",
          "question": "তমালের বই বুঝতে পারা এবং দুই বন্ধুর রাস্তায় হাতির দিকে দৃষ্টি যাওয়ার ঘটনাটি কি একই? বিশ্লেষণ করো।",
          "explanation": "হ্যাঁ, উদ্দীপকে বস্তুটিকে বই বলে তমালের বুঝতে পারা এবং দুই বন্ধুর হাতি দেখা উভয় ঘটনাই প্রত্যক্ষণ। পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে। উত্তেজক পারিপার্শ্বিক বস্তু বা ঘটনার বার্তা মস্তিষ্কে বয়ে নিয়ে আসে এবং সাথে সাথে এর বিশ্লেষণ, সমন্বয়সাধন ও একীভূতকরণ শুরু হয়। মস্তিষ্কে এর বিশ্লেষণ, সমন্বয়সাধন ও একীভূতকরণের পর অতীত অভিজ্ঞতার আলোকে উক্ত বস্তু বা ঘটনার একটা পরিচয় পাওয়া যায় এবং তখনই সৃষ্টি হয় প্রত্যক্ষণ। প্রত্যক্ষণ সম্পর্কে রডিজার, রাস্টন, কেপালডি এবং প্যারিস বলেন, সংবেদন বলতে পরিবেশ থেকে উদ্দীপকের গ্রহণকে বোঝায়, অন্যদিকে প্রত্যক্ষণ সেই উদ্দীপনার ব্যাখ্যা ও অর্থবোধের বর্ণনা প্রদান করে।' উদাহরণস্বরূপ- রাস্তায় চলতে চলতে হঠাৎ এক ঝলক আলো চোখে এসে পড়ল। আলোর প্রতি প্রাথমিক এই অনুভূতি হলো সংবেদন। পরে যখন বোঝা গেল যে, সেটা মোটর গাড়ির হেড লাইটের আলো, তখন তা প্রত্যক্ষণে পরিণত হলো। উদ্দীপকে, বইকে বই বলে চিনতে পারা হলো প্রত্যক্ষণ। আবার, দুই বন্ধুর হাতি দেখা এবং হাতির কার্যকলাপ পর্যবেক্ষণ করারও হলো প্রত্যক্ষণ। অর্থাৎ উদ্দীপকের উভয় ঘটনাই হলো প্রত্যক্ষণ।"
        }
      ]
    }
  ]
}