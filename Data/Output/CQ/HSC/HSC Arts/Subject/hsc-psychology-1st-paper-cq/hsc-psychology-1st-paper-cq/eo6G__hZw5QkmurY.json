{
  "title": "ঢাকা সিটি কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রোমান একাদশ শ্রেণিতে পড়ে। ইদানিং তার পড়াশোনায় মন বসে না। স্কুলেও সে প্রায়ই অনুপস্থিত থাকে এবং উপস্থিত থাকলেও ক্লাসে মন খারাপ করে পিছনে বসে থাকে। দৃশ্যকল্প-২:",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো এমন একটি বিজ্ঞান বা বৈজ্ঞানিক পদ্ধতিতে মানুষ ও প্রাণীর আচরণ মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "",
          "explanation": "গান গাওয়া বাহ্যিক আচরণের অন্তর্ভুক্ত। বাহির থেকে যেসব আচরণ পর্যবেক্ষণ করা যায় সেগুলো বাহ্যিক আচরণ। যেমন: কথা বলা, চলা-ফেরা, হাসা, গান গাওয়া প্রভৃতি বাহ্যিক আচরণ। বাহ্যিক আচরণে আবেগ, প্রেষণা অনুভূতি প্রভৃতি সরাসরি পর্যবেক্ষণ করা যায়। সুতরাং গান গাওয়া বাহ্যিক আচরণ।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ রোমানের সমস্যা মনোবিজ্ঞানের কাউন্সেলিং মনোবিজ্ঞানে আলোচিত হয়। মনোবিজ্ঞানের যে শাখার ব্যক্তির মানসিক অশান্তি, বৃত্তি নির্বাচন, শিল্প সংকট, পারিবারিক বিশৃঙ্খলা প্রভৃতি বিষয়ে সঠিক দিক নির্দেশনা প্রদান করা হয় তাকে কাউন্সেলিং মনোবিজ্ঞান বলা হয়। কাউন্সেলিং সাহায্যকারী প্রক্রিয়া, যেখানে একজন কাউন্সেলর পেশাগত সম্পর্কের মাধ্যমে বিশেষ জানের দ্বারা ক্লায়েন্টের আচরণ পরিবর্তনের উদ্যোগ নেন। এক্ষেত্রে তিনি ৩টি প্রধান ভূমিকা পালন করেন। যেমন- প্রতিকারমূলক ভূমিকা, নিবৃত্তমূলক ভূমিকা এবং শিক্ষা ও বিকাশমূলক ভূমিকা। দৃশ্যকল্প-১.এ দেখা যায়, একাদশ শ্রেণির ছাত্র রোমানের পড়াশোনায় মন বসে না। স্কুলে প্রায়ই অনুপস্থিত থাকে এমনকি উপস্থিত থাকলেও পিছনে বসে। এই সমস্যার কারণ হলো রোমান বিভিন্ন কারণে মানসিকভাবে দুর্বল। মানসিক দ্বন্দ্বের কারণে সে পড়ায় মনোযোগ দিতে পারছে না। আর এসব থেকে সুস্থ সমাধান দিতে কাউন্সেলিং মনোবিজ্ঞান উপদেশ ও নির্দেশনা দিয়ে থাকে। একজন কাউন্সেলিং মনোবিজ্ঞানী মূলত তিন ধরনের ভূমিকার মাধ্যমে ক্লায়েন্টকে পূর্বের চেয়ে উন্নতর জীবনযাপনে সক্ষম করেন।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ 'খ' এবং 'গ' চিহ্নিত বিষয়টি হলো মানসিক প্রক্রিয়া এবং জৈব-সামাজিক প্রক্রিয়াকে নির্দেশ-করে। মানসিক প্রক্রিয়া বলতে বোঝায় আবেগ, চিন্তন, দ্বন্দ্ব, স্মৃতি, প্রেষণা, প্রত্যক্ষণ, বিশ্বাস ইত্যাদি। মানসিক কার্যকলাপে বাহির থেকে সরাসরি পর্যবেক্ষণ করা যায় না। আচরণের সাথে মানসিক প্রক্রিয়ার পরস্পর সম্পর্কযুক্ত। মানুষের দৈনন্দিন জীবনে মানসিক প্রক্রিয়ার কার্যকলাপের প্রভাব অপরিসীম। মনোবিজ্ঞানীরা মূলত মানুষের আচরণ ও মানসিক প্রক্রিয়া সম্পর্কে জ্ঞান অনুসন্ধান করেন। এসব ক্ষেত্রে তারা মানুষের জৈবিক ঘটনাবলির সাথে সাথে সামাজিক ঘটনাবলিও বিবেচনায় 'নেন। মানুষের আচরণ জৈবিক প্রক্রিয়াসমূহের সাথে সাথে সামাজিক প্রক্রিয়াসমূহ দ্বারাও প্রভাবিত হয়। মানুষের দৈহিক ও মানসিক সক্ষমতা নির্ভর করে তার জৈবিক প্রক্রিয়াসমূহ যেমন- স্নায়ুতন্ত্রের কার্যাবলি ও বিভিন্ন অঙ্গ বা তন্ত্রের কার্যকারিতার উপর। আচরণের উপর প্রভাব বিস্তারকারী অন্যান্য জৈবিক প্রক্রিয়াসমূহ হচ্ছে-শারীরিক গঠন, বংশগতি, মস্তিষ্কের কার্যকারিতা, অন্তঃক্ষরা গ্রন্থিসমূহের কার্যকারিতা, ইন্দ্রিয়ের কার্যকারিতা প্রভৃতি। পক্ষান্তরে সামাজিক প্রক্রিয়া, যেমন- সামাজিক রীতি-নীতি, প্রথা, পূর্বসংস্কার, বিভিন্ন সামাজিক প্রতিষ্ঠান প্রভৃতিও মানুষের আচরণ ও মানসিক প্রক্রিয়াকে প্রভাবিত করে। সুতরাং বলা যায়, মানুষের আচরণ ও মানসিক প্রক্রিয়ার বিজ্ঞানসম্মত অধ্যয়নের সাথে বিবেচনা করা হয়।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২: খুলনার ছেলে জামান অনেক প্রচেষ্টার পরে আমে ফরমালিন আছে কিনা তা সনাক্তকরণের জন্য একটি যন্ত্র আবিষ্কার করলেন। বাংলাদেশ সরকারী বিজ্ঞান গবেষণাগারও ফরমালিন নির্ণয়ের ক্ষেত্রে যন্ত্রটির কার্যকারিতা সম্পর্কে নিশ্চিত হন। পরীক্ষণের ফলাফল দেখে জামান-মন্তব্য করলেন \"বাংলাদেশের যেকোনো জায়গায় আমে ফরমালিন সনাক্তের - যন্ত্রটি কার্যকরি হবে।\"",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান।"
        },
        {
          "label": "খ",
          "question": "",
          "explanation": "শিল্প কারখানার উৎপাদন বৃদ্ধিতে সহায়তা করার জন্য শিল্প মনোবিজ্ঞান অত্যন্ত গুরুত্বপূর্ণ। শিল্পকারখানার নিয়োগ, কাজের প্রকৃতি অনুযায়ী লোক নির্বাচন, তাদের প্রশিক্ষণ, পদোন্নতি, মূল্যায়ন প্রভৃতি শিল্প মনোবিজ্ঞানের কাজ। কীভাবে কম শ্রমে অধিক উৎপাদন করা যায়, কীভাবে উৎপাদন বৃদ্ধি করা যায়, কর্মদক্ষতা বৃদ্ধি করা যায়, কীভাবে শ্রমিকের অবসাদ ও ক্লান্তি দূর করে প্রফুল্ল মন ও উৎসাহ উদ্দীপনার সাথে কাজ করা যায় এসবই শিল্প মনোবিজ্ঞানের আওতাভুক্ত। এসব কারণে শিল্প মনোবিজ্ঞান খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-১ এ 'C' চিহ্নিত যুগটি হলো আধুনিক যুগ। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। কিন্তু আধুনিক যুগে মনোবিজ্ঞানের কার্যাবলি বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রাখে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। উইলহেম উন্ড, উইলিয়াম জেমস্, সিগমুন্ড ফ্রয়েড, আইভান প্যাভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ বৈজ্ঞানিক নীতির যথার্থতা প্রমাণনীতি ও পুনরাবৃত্তি নীতিদ্বয় কার্যকর হয়েছে। বৈজ্ঞানিক পদ্ধতিতে সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করা হয়। এক্ষেত্রে কতগুলো নীতি মেনে চলা হয়। এসব নীতির মধ্যে 'যথার্থতা প্রমাণ' অন্যতম। এ নীতি অনুসারে কোনো বিজ্ঞানী তার গবেষণার ফলাফল প্রকাশ করার পর বিভিন্ন দেশের ভিন্ন ভিন্ন বিজ্ঞানীগণ তার হুবহু পুনরুৎপাদন করে ফলাফল যাচাই করতে পারেন। অর্থাৎ একজন মনোবিজ্ঞানী যখন কোনো গবেষণার ফলাফল প্রকাশ করেন তখন পৃথিবীর অন্য যেকোনা মনোবিজ্ঞানী তা পরীক্ষা করে দেখতে পারেন। পরীক্ষার ফলাফল যদি পূর্ববর্তী মনোবিজ্ঞানীর গবেষণার সাথে সংগতিপূর্ণ হয় তবে তাকে যথার্থ বলা যায়। বৈজ্ঞানিক পদ্ধতির আরেকটি অন্যতম বৈশিষ্ট্য হলো পুনরাবৃত্তি। পরীক্ষণের শর্তসমূহ অবিকৃত রেখে বারবার পরীক্ষণটি সংঘটিত করতে পারাকে পুনরাবৃত্তি বলে। আবার যথার্থতা প্রমাণও পুনরাবৃত্তি নীতির সাথে সম্পর্কিত। কোনো বৈজ্ঞানিক গবেষণায় প্রাপ্ত ফলাফল ভিন্ন ভিন্ন বিজ্ঞানী পরীক্ষণের শর্তসমূহ একই রেখে বারবার পরীক্ষণ করলে যদি সেই ফলাফলের পুনরাবৃত্তি ঘটে, তবে পরীক্ষণের ফলাফলটির যথার্থতা প্রমাণিত হয়। উদ্দীপকে আমরা দেখতে পাই, খুলনার ছেলে জামান ফরমালিন সনাক্তকরণের একটি যন্ত্র আবিষ্কার করেন। আর এই গবেষণা বাংলাদেশ সরকারী। বিজ্ঞান গবেষণাগারও যন্ত্রটির কার্যকারিতা সম্পর্কে নিশ্চিত হন। এই ঘটনাটি বৈজ্ঞানিক নীতির যথার্থতা ও প্রমাণ নীতিকে সমর্থন করে এবং জামানের উক্তিটি পুনরাবৃত্তি নীতিকে সমর্থন করে।"
        }
      ]
    },
    {
      "number": "3",
      "uddipok": "দৃশ্যকল্প-১: দৃশ্যকল্প-২: অষ্টম শ্রেণিতে পড়ুয়া ছাত্রী নীলা তার সমবয়সীদের তুলনায় প্রায় ২ ফুট লম্বা, অথচ তাদেরই অন্য বন্ধু মীনা এত ছোট যে তাকে দেখলে মনে হয় সে যেন দ্বিতীয় শ্রেণিতে পড়ে। অন্যদিকে কনার দৈহিক গঠন সমবয়সীদের তুলনায় কিছুটা হালকা-পাতলা। তার দেহের তুলনায় উদর খানিকটা বড় এবং সে কিছুটা বোকা স্বভাবের।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "নিউরন হলো স্নায়ুতন্ত্রের মৌলিক একক।"
        },
        {
          "label": "খ",
          "question": "",
          "explanation": "প্রতিবর্তী ক্রিয়া প্রাণীর ইচ্ছার দ্বারা নয়, বরং স্বতঃস্ফূর্তভাবে সংঘটিত হয়। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে স্বতঃস্ফূর্ত প্রতিক্রিয়া করে তাকে প্রতিবর্তী ক্রিয়া বলে। এ ধরনের ক্রিয়া প্রাণীকে ভারসাম্য রক্ষা করতে সাহায্য করে এবং খুব দ্রুত সম্পন্ন হয়। যেমন- আগুনে হাত লাগলে দ্রুত সরিয়ে নিয়ে যাওয়া, তীব্র আলোতে চোখ বন্ধ হয়ে যাওয়া প্রভৃতি। যেহেতু প্রাণীর ইচ্ছার ওপর এ ধরনের ক্রিয়ার নিয়ন্ত্রণ নেই, তাই একে স্বতঃস্ফূর্ত প্রতিক্রিয়াই বলা যায়।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১-এ 'ক' চিহ্নিত অংশটি হলো সমবেদী স্নায়ুতন্ত্র। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃৎপিণ্ড, ফুসফুস, গ্রন্থি, অন্ত্র, পেশি প্রভৃতিতে গিয়ে পৌছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলির ফলে-বৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়। এটি শ্বাসযন্ত্রের ক্রিয়া বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি। সমবেদী স্নায়ুতন্ত্রের কাজ মূলত ধনাত্মক এবং উত্তেজক ধরনের হয়। স্বয়ংক্রিয় স্নায়ুতন্ত্রের সমবেদী অংশ প্রাণীর স্পন্দন গতি বৃদ্ধি করে। ফলে রক্তসঞ্চালন বৃদ্ধি পায় এবং রক্তচাপও বৃদ্ধি পায়। দেহের বক্ষ এবং উদরের মাঝখানে অবস্থিত পর্দার সংকোচন ও প্রসারণ বৃদ্ধি করে। ঘর্মগ্রন্থিকে অধিক কার্যক্ষম ও সক্রিয় করে। এড্রিনাল গ্রন্থির ক্ষরণ বৃদ্ধি করে। সমবেদী স্নায়ুতন্ত্র কোনো কোনো ক্ষেত্রে ত্বকের সংকোচনের কাজও করে থাকে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ নীলা ও মীনার দৈহিক গঠন এবং কণার উপর প্রভাব বিস্তারকারী উপাদান ভিন্ন। নীলা এবং মীনার দৈহিক গঠনের উপর প্রভাববিস্তারকারী উপাদানটি হচ্ছে পিটুইটারি গ্রন্থি থেকে নিঃসৃত সোমাটোট্রপিক হরমোন। কণার এ ধরনের বৈশিষ্ট্যের পিছনে প্রভাব বিস্তারকারী গ্রন্থটি হচ্ছে থাইরয়েড। সোমাটোট্রপিক হরমোন শরীরবর্ধক হরমোন নামেও পরিচিত। শিশুকালে এই হরমোনের অধিক ক্ষরণ দেহের অস্বাভাবিক বৃদ্ধি ঘটায় যাকে পিটুইটারি দৈত্য বলে। অপরদিকে শিশুকালে এই হরমোনের কম ক্ষরণ দৈহিক বৃদ্ধিতে শিথিলতা ঘটায়, যাকে পিটুইটারি বামন বলে। এই হরমোনের অস্বাভাবিক ক্ষরণ দৈহিক তথা মাংসপেশি ও রক্তচাপের ওপর প্রভাব ফেলে। ফলে আচরণে অস্বাভাবিকতা দেখা যায়। দৃশ্যকল্প-২ এর বর্ণনায় দেখা যায়, অষ্টম শ্রেণিতে পড়ুয়া ছাত্রী নীলা সমবয়সীদের তুলনায় প্রায় ২ ফুট লম্বা এবং মীনা দেখতে খুবই ছোট। সোমাটোট্রপিক হরমোনের বেশি ক্ষরণে নীলার দৈহিক বৃদ্ধি ঘটেছে এবং এই হরমোনের কম ক্ষরণের ফলে মীনার বৃদ্ধি কম হয়েছে। অপরদিকে, থাইরয়েড গ্রন্থি থেকে নিঃসৃত অপর একটি হরমোন ক্যালসিটোনিন, যা দৈহিক অস্থির গঠন ও দেহের ক্যালসিয়াম বিপাকে বিশেষ ভূমিকা পালন করে। এই হরমোনের কম ক্ষরণের ফলে শিশুর অস্থি ও দাঁতের স্বাভাবিক গঠন ব্যাহত হয়ে ক্রেটিনিজম রোগের সৃষ্টি হতে পারে, যার প্রভাব ব্যক্তির দেহ ও আচরণের ওপর পড়ে। যেমন দেহ মোটা ও খর্বাকৃতি বা বেঁটে, পেশিতে টানটান ভাব, অস্থির সংযোগস্থলে ব্যথা, কাজে অনীহা, ক্ষীণবুদ্ধি ইত্যাদি লক্ষণসমূহ প্রকাশ পায়। উদ্দীপকের দৃশ্যকল্প-২ এর ফলে কণার দৈহিক গঠন সমবয়সীদের তুলনায় কিছুটা হালকা পাতলা এবং তার দেহের তুলনায় উদর খানিকটা বড় এবং যে কিছুটা বোকা স্বভাবের। এসব লক্ষণ থেকে বোঝা যায়, কণার উপর থাইরয়েড গ্রন্থিও প্রভাব লক্ষণীয়।"
        }
      ]
    },
    {
      "number": "4",
      "uddipok": "দৃশ্যকল্প-১: সবুজ একজন দিনমজুর। দৈনন্দিন খাবারের চাহিদা মেটাতেই তাঁকে ভীষণ পরিশ্রম করতে হয়। অন্যদিকে নাহিন পরীক্ষায় ১ম হওয়ার জন্য কঠোর পরিশ্রম করছে। দৃশ্যকল্প-২: রাকিব কলেজের বার্ষিক ক্রীড়ায় অংশ নিতে ব্যর্থ হয়। এতে সে মনে কষ্ট পায়, তার রক্তচাপ বেড়ে যায় এবং গলা শুকিয়ে যায়।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "কোনো উদ্দীপকের প্রতি প্রতিক্রিয়া করতে গিয়ে প্রাণীর মধ্যে যে আলোড়ন সৃষ্টি হয় তা অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পাওয়াই আবেগ।"
        },
        {
          "label": "খ",
          "question": "",
          "explanation": "যূথচারিতা একটি সামাজিক প্রেষণা। এটি একটি অর্জিত প্রেষণা এবং সমাজে বাস করার ফলে আমরা এটা অর্জন করি। যুথচারিতা কোনো সহজাত প্রবৃত্তি নয়। কারণ এর কোনো জৈবিক ভিত্তি নেই এবং সকল শ্রেণির প্রাণীতেও প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথীদের সাথে থাকতে পছন্দ করে। এরপর আশেপাশের লোকদের সঙ্গ কামনা করে। তাই যূথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "",
          "explanation": "দৃশ্যকল্প-১ এ রাকিবের ক্ষেত্রে উল্লেখিত আবেগকালীন শারীরিক পরিবর্তন ছাড়াও আরো বেশকিছু পরিবর্তন সংঘটিত হয়ে থাকে। প্রথমত, আবেগের সময় শ্বাস-প্রশ্বাসের পরিবর্তন সহজেই পরিলক্ষিত হয়। কোন বিশেষ আবেগময় দ্বন্দ্বে হয়তো আমাদের দম ফুরিয়ে যায়; আবার বিশেষ কোন দুঃখের মুহূর্তে দীর্ঘশ্বাস ফেলি; অথবা ক্রুদ্ধ হলে শ্বাস-প্রশ্বাসের গতি বেড়ে যায়। দ্বিতীয়ত, তীব্র আবেগে ঘর্ম-গ্রন্থির কার্যক্ষমতা বেড়ে যায় এবং প্রচুর ঘাম নির্গত হয়। কোন ভাল ছাত্র ক্লাসে - পড়া না পারলে যদি তাকে শ্রেণিকক্ষে দাঁড়িয়ে থাকতে বলা হয়, তাহলে দেখা যাবে যে তার শরীর ঘামে ভিজে গেছে। তৃতীয়ত, তীব্র আবেগের ফলে কন্ঠস্বরের পরিবর্তন ঘটে। রাগান্বিত হলে কন্ঠস্বর জোরালো ও উচ্চস্বর হয় এবং ভয় পেলে কণ্ঠ বন্ধ হয়ে আসে। উদ্দীপকের রাকিবের ক্ষেত্রেও আবেগকালীন উপর্যুক্ত পরিবর্তনগুলো সংঘটিত হতে পারে। তীব্র আবেগের কারণে এসকল শারীরিক ও মানসিক পরিবর্তন মানুষের জীবনে গভীর ও সুদূরপ্রসারী প্রভাব ফেলে।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ সবুজ ও নাহিন অনুভূত প্রেষণা হলো যথাক্রমে জৈবিক প্রেষণা ও সামাজিক প্রেষণা। সবুজের ক্ষেত্রে জৈবিক প্রেষণা লক্ষ করা যায়। এটি তার ক্ষুধা লাগা ও ক্ষুধা নিবারণের জন্য পরিশ্রমের সাথে সম্পৃক্ত। শারীরিক চাহিদা থেকে সৃষ্ট ক্ষুধাজনিত জৈবিক প্রেষণা হলো একটি মৌলিক ও মুখ্য প্রেষণা। শারীরিক বিপাক ক্রিয়াসহ রক্তের বিভিন্ন উপাদানের অভাব এবং দৈহিক অঙ্গ-প্রত্যঙ্গ ও তার ক্রিয়া-প্রতিক্রিয়া ক্ষুধাজনিত জৈবিক প্রেষণা সৃষ্টির ক্ষেত্রে দায়ী। অন্যদিকে, নাহিন ক্ষেত্রে সামাজিক প্রেষণা পরিলক্ষিত হয়। সামাজিক প্রেষণা তৈরি হয় সমাজজীবন থেকে। এই প্রেষণা জীবন ধারণে অপরিহার্য নয়। এতে শারীরিক চাহিদা সম্পর্কিত নয় বিধায় এর সাথে বিপাক ক্রিয়ার সম্পর্ক নাই। উদ্দীপকে সবুজের উদ্ভত জৈবিক প্রেষণার শারীরিক ভিত্তি আছে এবং এটি জীবনধারণের জন্য অপরিহার্য। এই প্রেষণা জন্মগত এবং বিপাক ক্রিয়ার ফলে এর উদ্ভব হয়। জৈবিক প্রেষণা সকল প্রাণীতে বর্তমান এবং সংখ্যায় সীমিত। এগুলো শরীরের ভারসাম্য সংস্থাপক, তাই এর পরিতৃপ্তি সাধনে বিলম্ব হলে তা শরীরের ক্ষতি করে। অন্যদিকে, নাহিনের ক্ষেত্রে উদ্ভুত সামাজিক প্রেষণা শিক্ষণের দ্বারা অর্জিত এবং বিপাক ক্রিয়ার সাথে সম্পর্কিত নয়। সকল প্রাণীর মধ্যে এই প্রেষণা বিদ্যমান থাকে না, এগুলো সংখ্যায় অধিক, তবে এগুলো পূরণ না হলে শরীরের ক্ষতিসাধন হয় না। সুতরাং উপরের আলোচনা থেকে আমরা বলতে পারি, জৈবিক প্রেষণা এবং সামাজিক প্রেষণার মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "5",
      "uddipok": "রহিম, করিম ও তুহিন তিন ভাই। রহিম বার বার পড়ে একটি কবিতা মুখস্ত করে। করিম অনেকক্ষণ চিন্তাভাবনা করে অংকের একটি সমস্যার সমাধান করে। অন্যদিকে তুহিন তার বাবার মত করে কথা বলে। পোশাকও পরে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "পূর্ব অভিজ্ঞতা ও অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে ।"
        },
        {
          "label": "খ",
          "question": "",
          "explanation": "খশিক্ষণ ব্যতীত স্মৃতি অসম্ভব। কারণ শিক্ষণ স্মৃতির সর্বপ্রথম ও সর্বপ্রধান শর্ত। শিক্ষণ শর্তটিই হচ্ছে স্মৃতির সবচেয়ে গুরুত্বপূর্ণ উপাদান। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষালাভ করতে হয়। অতঃপর তা মস্তিষ্কে ধারণ করার নাম হলো স্মৃতি। অতএব, শিক্ষণ ছাড়া স্মৃতি সংরক্ষণের প্রশ্নই ওঠে না। এজন্যই স্মৃতির জন্য শিক্ষণ অত্যাবশ্যক।"
        },
        {
          "label": "গ",
          "question": "রহিমের ক্ষেত্রে শিক্ষণের কোন উপাদানের প্রভাব লক্ষ্য করা যায়? ব্যাখ্যা করো।",
          "explanation": "নিম্নের অনুরূপ: উদ্দীপকে সাবার ক্ষেত্রে শিক্ষণের 'প্রচেষ্টা' উপাদানটির প্রভাব লক্ষ করা যায়। শিক্ষণ হচ্ছে এমন একটি জটিল প্রক্রিয়া যার মাধ্যমে প্রাণীর আচরণের অপেক্ষাকৃত স্থায়ী পরিবর্তন সূচিত হয়। শিক্ষণের ক্ষেত্রে অন্যতম একটি উপাদান হচ্ছে প্রচেষ্টা। কোনো কোনো শিক্ষণ একবার প্রচেষ্টাতেই সম্পন্ন হয়। আবার কখনো কখনো বহুবার প্রচেষ্টার প্রয়োজন হয়। বেশিরভাগ ক্ষেত্রেই বহুবার প্রচেষ্টার ফলে শিক্ষণ হয়। তাই শিক্ষণের পরিমাণ নির্ভর করে প্রচেষ্টার ওপর। উদ্দীপকে দেখা যায়, সাবা বারবার পড়ে একটি কবিতা মুখস্থ করে। একটি কাজ বারবার করলে উদ্দীপক ও প্রতিক্রিয়ার মধ্যে সংযোগ স্থাপিত হয়। ফলে সাবা বারবার কবিতাটি পড়ে শিখতে সমর্থ হয় যা প্রচেষ্টাকে নির্দেশ করে।"
        },
        {
          "label": "ঘ",
          "question": "করিম ও তুহিনের বুদ্ধিবৃত্তিক শিক্ষণগুলোর তুলনামূলক বিশ্লেষণ করো।",
          "explanation": "নিম্নের অনুরূপ: উদ্দীপকের জেরিন ও তুহিনের ক্ষেত্রে যথাক্রমে সুপ্ত শিক্ষণ এবং অনুকরণ ও মডেলিং প্রতিফলিত হয়েছে। সুপ্ত শিক্ষণ বুদ্ধিবৃত্তিক শিক্ষণের একটি ধরন। এ শিক্ষণ প্রেষণাহীনভাবে সম্পন্ন হয়। তবে স্বাভাবিক অবস্থায় এ শিক্ষণ প্রকাশ পায় না বরং প্রচ্ছন্ন অবস্থায় থাকে। পরবর্তীতে প্রয়োজনীয় বিশেষ পরিস্থিতিতে হঠাৎ কার্যকরভাবে এর প্রকাশ ঘটে। উদ্দীপকে জেরিন অনেকক্ষণ চিন্তাভাবনা করে একটি অংকের সমাধান করে। এক্ষেত্রে তার শিক্ষণটি স্বাভাবিক অবস্থায় প্রকাশিত হয়নি। পরবর্তীতে অনেকক্ষণ চিন্তাভাবনা করার পর প্রকাশ ঘটেছে বিধায় এটি সুপ্ত শিক্ষণের দৃষ্টান্ত।অপরদিকে, তুহিনের বাবার মতো কথা বলা ও পোশাক পড়া অনুকরণ ও মডেলিং এর প্রভাবযুক্ত শিক্ষণকে নির্দেশ করে। বুদ্ধিবৃত্তিসম্পন্ন প্রাণী ও মানুষের শিক্ষণের ক্ষেত্রে অনুকরণ একটি মৌলিক প্রক্রিয়া। যে শিক্ষণ অন্যের আচরণ দেখে বা শুনে শেখা হয় তা-ই অনুকরণমূলক শিক্ষণ। অনুকরণমূলক শিক্ষণ তিনটি স্তরে সম্পন্ন হতে পারে। এর মধ্যে উল্লেখযোগ্য হলো মডেলিং। ব্যক্তি যার প্রতি বা যার কোনো বিশেষ গুণের প্রতি আকৃষ্ট হয় সে-ই আলোচ্য ব্যক্তির মডেল। যেমন- মা, বাবা, শিক্ষক কিংবা বিখ্যাত বা. পরিচিত কোনো ব্যক্তি কারো মডেল হতে পারে। সুতরাং আমরা উপর্যুক্ত আলোচনার মাধ্যমে বলতে পারি, জেরিন ও তুহিনের শিক্ষার মধ্যে পার্থক্য বিদ্যমান। কেননা দুজন দুধরনের শিক্ষণের প্রতিনিধিত্ব করে।"
        }
      ]
    },
    {
      "number": "6",
      "uddipok": "দৃশ্যকল্প-২: ফাহিমের বাবা লক্ষ্য করলেন, ফাহিম তার পড়ার বিষয়গুলো সঠিকভাবে মনে রাখতে পারছেনা। তিনি ফাহিমকে নিয়মিত চর্চা এবং রবিনসনের সূত্রের ন্যায় স্মৃতি উন্নত করার কিছু কৌশল অবলম্বন করতে পরামর্শ দিলেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "অতীত অভিজ্ঞতা যথাসম্ভব অবিকল পুনরুৎপাদন করার ক্ষমতাকে স্মৃতি বলে।"
        },
        {
          "label": "খ",
          "question": "স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্র বিন্দু বলা হয় কেন?",
          "explanation": "স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয়। সংবেদী রেজিস্টারে রেকর্ডকৃত তথ্য দীর্ঘস্থায়ী স্মৃতি ভান্ডারে প্রেরণ করার পূর্বে প্রক্রিয়াজাত করার জন্য স্বল্পস্থায়ী স্মৃতি ভাণ্ডারে প্রেরণ করা হয়। আবার তাৎক্ষণিকভাবে ব্যবহারের জন্য তথ্যসমূহকে এখানে সংরক্ষণ করা হয়। তাই স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয়। স্বল্পস্থায়ী স্মৃতির উদাহরণ হলো খুবই অল্প সময় পূর্বে প্রাপ্ত বা অব্যবহিত অতীতের তথ্য খুঁজে বের করা। কোনো বিষয় একবার দেখে বা শুনে তাৎক্ষণিকভাবে বলতে পারা স্বল্পস্থায়ী স্মৃতির উদাহরণ।"
        },
        {
          "label": "গ",
          "question": "দৃশ্যকল্প-১ এর প্রক্রিয়াটি সম্পন্ন করো এবং ব্যাখ্যা করো।",
          "explanation": "নিম্নের অনুরূপ: দৃশ্যকল্প-১ এ স্মৃতির প্রক্রিয়া সম্পর্কিত 'তথ্যের প্রক্রিয়াজাতকরণ তত্ত্ব' কে নির্দেশ করা হয়েছে। তথ্যের প্রক্রিয়াজাতকরণ তত্ত্বানুসারে স্মৃতি তিনটি মৌলিক প্রক্রিয়া দ্বারা গঠিত বলে মনোবিজ্ঞানীরা মনে করেন। যথা- সংকেতায়ন, সংরক্ষণ ও প্রত্যাহ্বান। সুতরাং উদ্দীপকের প্রক্রিয়াটি সম্পন্ন করলে দাঁড়ায়, উদ্দীপক → সংকেতায়ন → সংরক্ষণ → প্রত্যাহ্বান → পুনরুদ্ধার। সংকেতায়ন বা এনকোডিং হলো সেই প্রক্রিয়া যার দ্বারা বাইরের উদ্দীপক সম্পর্কিত কোনো তথ্য বা সংবাদকে স্মৃতিতে সঞ্চয় করে রাখার উপযোগী করে তৈরি করা যায়। যেমন- আমরা কোনো বক্তৃতা শোনার পর তার সবটুকু মনে না করে কেবল প্রয়োজনীয় কথাগুলো গ্রহণ করি, অন্যগুলো বর্জন করি। এর পরবর্তী মৌলিক প্রক্রিয়া হলো সংরক্ষণ। দীর্ঘদিন যাবত প্রক্রিয়াজাত তথ্যকে ধরে রাখার নাম হলো সংরক্ষণ। আর সবশেষ প্রত্যাহ্বান প্রক্রিয়ার মাধ্যমে আমরা স্মৃতির তথ্য ভাণ্ডার থেকে প্রয়োজনীয় তথ্য খুঁজে বের করে তা ব্যবহার করি। এটা খুব তাৎক্ষণিক ও সরাসরি প্রক্রিয়া।"
        },
        {
          "label": "ঘ",
          "question": "দৃশ্যকল্প-২ এ প্রদত্ত অন্য চারটি অনুরূপ কৌশল বিশ্লেষণ করো।",
          "explanation": "দৃশ্যকল্প-২ এ ফাহিমের বাবা প্রদত্ত কৌশল ছাড়াও অন্য যে চারটি অনুরূপ কৌশল হতে পারে তা হলো আবৃত্তি, গভীর মনোযোগ, স্মৃতি সহায়ক কৌশল ও শেখার সংকল্প।। স্মৃতিকে উন্নত করার বিভিন্ন কৌশল রয়েছে। এগুলো অনুসরণ করলে স্মৃতিকে সমৃদ্ধ ও উন্নত করা যায়। যেমন- আবৃত্তির মাধ্যমে পড়া ভালো মুখস্থ হয়। নীরবে পড়ার চেয়ে শব্দযোগে আবৃত্তি করে পড়লে পড়া তাড়াতাড়ি মুখস্থ হয়। এতে চক্ষু, কর্ণ ও মস্তিষ্ক একত্রে কাজ করে বলে দীর্ঘ সময় স্মৃতিতে সংরক্ষিত থাকে। স্মৃতির অন্যতম সহায়ক উপাদান হচ্ছে গভীর মনোযোগ। কোনো কিছু শেখার ও স্মৃতিতে রাখার গুরুত্বপূর্ণ শর্ত মনোযোগ। গভীর মনোযোগ সহকারে অধ্যয়ন করলে কোনো বিষয় ভালোভাবে মুখস্থ হয় এবং বেশ দীর্ঘ সময় স্মৃতিতে বিরাজ করে। এছাড়াও স্মৃতি সহায়ক কৌশল অবলম্বনের মাধ্যমে শেখা যায় এবং তা মনে রাখা সহজ হয়। যেমন- 'Psychology' শব্দটির বানান মনে রাখতে পিসি (Psy) চলো (cholo) যাই (gy) এরকম পদ্ধতি অনুশীলন করা যায়। স্মৃতিকে উন্নত করার আরেকটি বিশেষ কৌশল হলো দৃঢ় সংকল্প। দৃঢ় ইচ্ছাশক্তি ব্যতীত কোনো কিছু শেখাও সম্ভব নয় এবং স্মৃতিতে ধরে রাখাও। যায় না। দৃঢ় সংকল্প নিয়ে চেষ্টা করলে সহজেই পড়া আয়ত্ব করা যায়। সার্বিক আলোচনার ভিত্তিতে বলা যায়, স্মৃতি পুরোপুরি ধরে রাখা সম্ভব নয় তবে বিশেষ কিছু কৌশল অবলম্বনের মাধ্যমে আমরা স্মৃতিকে উন্নত করতে পারি।"
        }
      ]
    },
    {
      "number": "7",
      "uddipok": "দৃশ্যকল্প-১: নাসির পড়ার টেবিলে বসে গাণিতিক সমস্যা সমাধানে ব্যস্ত। এমন সময় মা তাকে রান্না ঘরে বসে ডাকছে কিন্তু সে শুনতে পেল না। মা আরেকটু জোরে শব্দ করে ডাক দিলে তার অনুভূত হলো এবং শুনতে গেল। দৃশ্যকল্প-২:",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "কোনো বিষয়ের প্রতি ইন্দ্রিয়সমূহকে নিয়োজিত করাকে মনোযোগ বলে।"
        },
        {
          "label": "খ",
          "question": "",
          "explanation": "মনোভাব মনোযোগের ওপর, প্রভাববিস্তারকারী। আমরা কোনো কিছুর ওপর কত মাত্রায়, মনোযোগ দেবো কি দেবো না সেটা নির্ভর করে উদ্দীপকের প্রতি আমাদের মনোভাবের ওপর। অনুকূল ও প্রতিকূল উভয় প্রকার মনোভাবের জন্য মনোযোগ প্রভারিত হয়। যাকে আমরা ভালোবাসি তার প্রতি মনোযোগ যেমন সহজে আকৃষ্ট হয় তেমনি যাকে ঘৃণা করি তাকে দেখলেও সহজেই তার প্রতি মনোযোগ আকৃষ্ট হয়। অর্থাৎ হ্যাঁ ও না উভয় ক্ষেত্রেই মনোযোগ আকর্ষণে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ নাসিরের শুনতে পাওয়ার ঘটনাটি হলো সংবেদন। সংবেদন একটি মানসিক প্রক্রিয়া যা জৈব রাসায়নিক ক্রিয়ার মাধ্যমে সংঘটিত হয়। সংবেদনের বেশকিছু বৈশিষ্ট্য রয়েছে। উদ্দীপক, তীব্রতা, স্থায়িত্ব, ব্যাপকতা, নিম্ন ও উচ্চসীমা, সংবেদন সমতা, সংকেত পার্থক্যসীমা ইত্যাদি। প্রথমত, সংবেদনের জন্য প্রথম ও প্রধান শর্ত উদ্দীপক। সংবেদন সৃষ্টির জন্য উদ্দীপকের প্রয়োজন। উদ্দীপক কোন ইন্দ্রিয়কে আঘাত করলে যে স্নায়ুপ্রবাহের সৃষ্টি হয় তা মস্তিষ্কে পৌঁছামাত্র সংবেদন হয়। দ্বিতীয়ত, সংবেদনের তীব্রতা নির্ভর করে মূলত উদ্দীপকের তীব্রতার উপর। সাধারণত উদ্দীপকের তীব্রতা বাড়ালে বা কমালে সংবেদনের তীব্রতাও বাড়বে বা কমবে। যেমন- মুখ দিয়ে শিস দেয়া শব্দের চেয়ে রেলগাড়ির হুইসেলের শব্দ অনেক বেশি তীব্র। তৃতীয়ত, কোনো সংবেদন কতটুকু স্থায়ী হবে তা নির্ভর করছে উদ্দীপকের স্থায়িত্বের উপর। সাধারণত কোন উদ্দীপক যতক্ষণ পর্যন্ত ইন্দ্রিয়কে উত্তেজিত রাখে ততক্ষণ পর্যন্ত সংবেদন স্থায়িত্ব লাভ করে। যেমন- স্কুল/ কলেজের ছুটির ঘণ্টা একটু বেশি সময় ধরে এক নাগাড়ে বাজানো হয়। ফলে সংবেদনের স্থায়িত্ব বৃদ্ধি পায়। চতুর্থত, ব্যাপকতা হলো কোন উদ্দীপক যতটুকু জায়গায় উত্তেজনা সৃষ্টি করে তার পরিমাণ। যেমন- কপালে টিপ পড়লে তার সংবেদন কপালের বেশ কিছুটা জায়গা জুড়ে বিস্তৃতি লাভ করবে। পঞ্চমত, সংবেদন সমতা সংবেদনের আরেকটি বৈশিষ্ট্য। রাত্রিবেলা হঠাৎ করে বিদ্যুৎ চলে গেলে প্রথমে কিছুই দেখা যায় না। কিন্তু পরে ধীরে ধীরে সবই দেখা যায়। উদ্দীপক ও প্রতিক্রিয়ার মধ্যকার এই অভিযোজনই হলো সংবেদন সমতা। উদ্দীপকে দেখা যায়, নাসির পড়ার টেবিলে ব্যস্ত। এমন সময় তার মা ডাকলে সে শুনতে পায়নি, কিন্তু জোরে ডাকলে শুনতে পায়। উত্ত ঘটনাটি সংবেদনের সাথে সম্পর্কিত। কেননা সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ 'ক' ও 'খ' চিহ্নিত স্থানন্বয় যথাক্রমে অপরিবর্তনশীল প্রতীক পটভূমি এবং পরিবর্তনশীল প্রতীক পটভূমি। যে সকল চিত্রে প্রতীক ও পটভূমির অবস্থান অপরিবর্তিত থাকে তাকে অপরিবর্তনশীল প্রতীক-পটভূমি বলে। বেশির ভাগ প্রতীক-পটভূমি সম্পর্ক অপরিবর্তনীয়। যেমন নিম্নের চিত্রের ছবি দুটি (তীর চিহ্নিত রেখা এবং মুদ্রার ছবি) সব সময় দেখতে একই রকম। এ ক্ষেত্রে প্রতীক ও পটভূমির কোন পরিবর্তন হয়নি। অনেক সময় প্রতীক ও পটভূমির সম্পর্ক পরিবর্তনশীল হয়। অর্থাৎ প্রতীক পটভূমিতে এবং পটভূমি প্রতীকে পরিবর্তিত হয়। উদাহরণস্বরূপ, নিচের ছবিতে আমরা যখন সাদা রংয়ের ছবিটি কালো রংয়ের পটভূমিতে দেখি তখন একে ফুলদানী হিসেবে প্রত্যক্ষণ করব। আবার যখন কালো রংয়ের ছবিটি সাদা রংয়ের পটভূমিতে দেখি তখন একে দুটি মুখচ্ছবি হিসেবে দেখব। আবার, এই চিত্রে কালো অংশে মনোযোগ স্থাপন করলে তা সাদা অংশের পটভূমিকায় প্রতীকরূপে ফুটে ওঠে আবার, সাদা অংশে মনোযোগ দিলে তা কালো অংশের পটভূমিতে প্রতীকরূপে ফুটে ওঠে। সুতরাং বলা যায়, বিভিন্ন দৃষ্টিকোণের আলোকে পরিবর্তনশীল ও অপরিবর্তনশীল প্রতীক-পটভূমির মধ্যে পার্থক্য বিদ্যমান। কেননা অপরিবর্তনশীল প্রতীক-পটভূমিতে প্রতীক ও পটভূমির অবস্থান পরিবর্তন হয় না। কিন্তু পরিবর্তনশীল প্রতীক-পটভূমিতে প্রতীক ও পটভূমির সম্পর্ক পরিবর্তনশীল।"
        }
      ]
    },
    {
      "number": "8",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "দুটি উদ্দীপকের মধ্যে ন্যূনতম ইন্দ্রিয়গ্রাহ্য পার্থক্যই হলো পার্থক্য সীমা।"
        },
        {
          "label": "খ",
          "question": "",
          "explanation": "মস্তিষ্কের বিকৃতি ও অস্বাভাবিক মানসিকতা সম্পন্ন ব্যক্তির ক্ষেত্রে অলীক প্রত্যক্ষণ ঘটে। নেশাগ্রস্ত ও মানসিক বিকারগ্রস্ত ব্যক্তিদের বেলায় এটা ঘটে থাকে। বাস্তবে কোনো উদ্দীপক নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অলীক প্রত্যক্ষণ আমাদের পঞ্চইন্দ্রিয়ের যেকোনো ইন্দ্রিয়ের মাধ্যমে ঘটতে পারে। এখানে কোনো উদ্দীপক বর্তমান থাকে না এবং এটা স্বল্পমেয়াদি প্রক্রিয়া। এর পুনরাবৃত্তি সম্ভব নয়। এটা শুধু দর্শনের বেলায় ঘটে তা নয়; বিভিন্ন শ্রবণ, স্পর্শ, গন্ধ ইত্যাদি ইন্দ্রিয়ের বেলাতেও ঘটে থাকে। তাছাড়া বিভিন্ন মাদকদ্রব্য সেবনের ফলেও অলীক-প্রত্যক্ষণ ঘটে থাকে।"
        },
        {
          "label": "গ",
          "question": "মনোযোগের শর্ত হিসেবে 'ক' উপাদান ব্যাখ্যা করো।",
          "explanation": "উদ্দীপকে দৃশ্যকল্প-১ এ মনোযোগের শর্ত হিসেবে 'ক' উপাদান তথ্য মনোযোগের বস্তুনিষ্ঠ উপাদানের কথা বলা হয়েছে। বাইরের জগতের বস্তু বা উদ্দীপক নির্ভর শর্তসমূহ, যা মনোযোগ আকর্ষণ করে, সেগুলোই হল মনোযোগের বস্তুনিষ্ঠ শর্ত। নিম্নে সংক্ষেপে মনোযোগের বস্তুনিষ্ঠ শর্তসমূহ আলোচনা করা হলো। মনোযোগ আকর্ষণ করার এক গুরুত্বপূর্ণ শর্ত হলো উদ্দীপকের আকার। সাধারণত ক্ষুদ্রাকার বস্তুর তুলনায় বিরাট বস্তু সহজেই আমাদের দৃষ্টি আকর্ষণ করে। একদল বানরের মাঝে একটি গরিলা থাকলে তা সহজেই আমাদের আকর্ষণ করে। একই ধরনের উদ্দীপকের মধ্যে যেটি বেশি তীব্র, সেটি সহজেই আমাদের মনোযোগ আকর্ষণ করে। যেমন- উজ্জ্বল আলো, উচ্চ স্বর, তীব্র গন্ধ প্রভৃতির দিকে সহজেই আমাদের মনোযোগ ধাবিত হয়। দর্শনের ক্ষেত্রে মানুষ চলমান বা গতিশীল বস্তুর প্রতি সংবেদনশীল। তাই স্থির বস্তুর তুলনায় গতিশীল বস্তু সহজেই আমাদের মনোযোগ আকর্ষণ করে। বিভিন্ন পণ্যদ্রব্যের চলমান বা গতিশীল বিজ্ঞাপনগুলোর মনোযোগ আকর্ষণের ক্ষমতা খুবই বেশি। আবার, কোন উদ্দীপককে যদি বার বার উপস্থাপন করা যায় তাহলে তা মনোযোগ আকর্ষণ করে থাকে। যেমন- ক্রেতা সাধারণের দৃষ্টি আকর্ষণের জন্য বিজ্ঞাপনদাতা একই পণ্যের প্রচার বার বার চালিয়ে থাকেন। উদ্দীপকের নতুনত্ব বা বিশেষ বৈশিষ্ট্য মনোযোগ আকর্ষণের এক উল্লেখযোগ্য শর্ত। শ্রেণীকক্ষে কোন নতুন ছাত্রের আগমন বা কোন অনুষ্ঠানে রসিক লোকের বক্তব্য সহজেই সকলের মনোযোগ কেড়ে নেয়। উদ্দীপকের দীর্ঘস্থায়িত্ব সহজেই মনোযোগ আকর্ষণ করে। কোন শিশু কেঁদে উঠে থেমে গেলে সে দিকে মন নাও যেতে পারে। কিন্তু যদি শিশুটি অনবরত কেঁদেই চলে তাহলে সেদিকে মনোযোগ আকর্ষণ হবেই। এছাড়াও বৈপরীত্য রঙ্গিন বস্তু, সামঞ্জস্যহীনতা, উদ্দীপকের অবস্থান, বিচ্ছিন্নতা, গোপনীয়তাসহ প্রভৃতি বস্তুনিষ্ঠ শর্তাবলি মনোযোগের ক্ষেত্রে কাজ করে থাকে। সুতরাং বলা যায়, উদ্দীপকে দৃশ্যকল্প-১ এ 'ক' উপাদান গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এ 'খ' এবং 'গ' তথা অন্ধকার অভিযোজন এবং গন্ধ অভিযোজন কে নির্দেশ করছে। অভিযোজন হিসেবে অন্ধকার এবং গন্ধ অভিযোজন দুটি আলাদা। তবে এদের মধ্যে বৈশিষ্ট্যগত মিল রয়েছে। অন্ধকারে চোখের অভ্যস্থ বা অভিযোজিত হওয়ার নাম অন্ধকার অভিযোজন। অন্ধকার অভিযোজন ঘটতে ত্রিশ (৩০) মিনিট সময় লাগে। তবে অভিযোজনের পূর্বে যে পরিমাণ আলোতে কারো চোখ অভ্যস্থ হয়েছিল তার ওপর নির্ভর করে এ অভিযোজন কত তাড়াতাড়ি বা দেরিতে হবে। নিক্ষিপ্ত আলোর তীব্রতার মাত্রা বেশি হলে অন্ধকার অভিযোজন ঘটতে বেশি সময় লাগে। যেমন- কোনো হলরুমে নাটক মঞ্চায়নের ক্ষেত্রে আলো নিভিয়ে দেওয়া হলে প্রথমে কিছুই দেখা যায় না। অল্প সময় পর সবকিছুই আমাদের দৃষ্টিগোচর হয়, যদিও তখন আলোর মাত্রার কোনো পরিবর্তন হয়নি। অন্যদিকে, গন্ধ অভিযোজন হলো ভিন্ন ধরনের অভিযোজন কোনো বিশ্রী বা সুগন্ধি পরিবেশে গেলে প্রথমে তীব্র গন্ধে নাক ঝাঁগিয়ে যায়। পরে আস্তে আস্তে গন্ধটা নাকে স্বাভাবিক হয়ে আসে। গন্ধ অভিযোজনের জন্য এরকমটা হয়ে থাকে। সুতরাং উপরের দুটি অভিযোজনের ঘটনা বিশ্লেষণ করে বোঝা যাচ্ছে যে, অভিযোজন দুটির ঘটনার প্রেক্ষাপট ভিন্ন তবে বৈশিষ্ট্যগত মিল রয়েছে। যেহেতু উভয় ক্ষেত্রেই প্রথমে অভিযোজন তীব্রতা অনুভূত হয় এবং পরে ধীরে ধীরে স্বাভাবিক হয়।."
        }
      ]
    }
  ]
}