{
  "title": "আইডিয়াল কলেজ, মতিঝিল ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "লগ্রিক শব্দ 'Psyche' এবং 'Logos' থেকে 'Psychology' শব্দটির উৎপত্তি হয়েছে।"
        },
        {
          "label": "খ",
          "question": "",
          "explanation": "মানব আচরণ ও কার্যাবলি নিয়ন্ত্রণে জৈবিক ঘটনাবলি ও সামাজিক রীতি-নীতি এবং কৃষ্টির গুরুত্বপূর্ণ ভূমিকার কারণে মনোবিজ্ঞানকে জৈব-সামাজিক বিজ্ঞান বলা হয়। মানুষ ও প্রাণীর আচরণ বিভিন্ন জৈবিক ঘটনাবলির পাশাপাশি তার পারিপার্শ্বিক পরিবেশ দ্বারাও প্রভাবিত হয়। প্রতিটি মানুষই তার নিজস্ব সামাজিক রীতি-নীতি, কৃষ্টি ও সংস্কৃতির দ্বারা প্রভাবিত হয়। এসব রীতি-নীতি প্রত্যক্ষ ও পরোক্ষভাবে মানুষের আচরণকে নিয়ন্ত্রণ করে। মানুষ ও প্রাণীর আচরণের ওপর জৈবিক ঘটনাবলি ও সামাজিক পরিবেশের এরূপ প্রভাবের কারণেই মনোবিজ্ঞানকে জৈব-সামাজিক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত অংশটি আচরণের একটি দিক সামগ্রিক ও খণ্ডিত আচরণকে নির্দেশ করে। আচরণকে আমরা সামগ্রিকভাবে এবং খণ্ডিত বা বিচ্ছিন্নভাবে দেখে থাকি। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয়। আর খণ্ডিত বা আণবিক আচরণের ক্ষেত্রে আচরণকে সূক্ষ্ম উপাদানে বিশ্লেষণ করা হয়। কোনো খেলোয়াড়দের খেলার মাঝে তার সমগ্র আচরণকে সামগ্রিক আচরণ, আর খেলোয়াড়ের মাংসপেশি সঞ্চালনকে আচরণের একটি সূক্ষ্মতম অংশ হিসেবে ধরা হয়। অথবা কোনো রাজনীতিবিদের জনসভার ভাষণকে সামগ্রিক আচরণ এবং তার মুখের পেশি সঞ্চালন, ঠোঁট নাড়া, চোখের পলক ফেলা প্রভৃতিকে খণ্ডিত বা আণবিক আচরণ বলা যায়। সুতরাং বলা যায়, উদ্দীপকে 'ক' চিহ্নিত স্থান আচরণের তিনটি ভাগের মধ্যে সামগ্রিক আচরণ ও খণ্ডিত আচরণকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের চিত্রে 'খ' ও 'গ' চিহ্নিত অংশটি আচরণের দুটি ভাগ 'ঐচ্ছিক ও অনৈচ্ছিক আচরণ' এবং 'বাহ্যিক ও অভ্যন্তরীণ আচরণ'কে নির্দেশ করছে। যেসব আচরণ ব্যক্তি সচেতনভাবে করে অর্থাৎ যেসব আচরণ ব্যক্তির ইচ্ছার ওপর নির্ভর করে তাকে ঐচ্ছিক আচরণ বলে। যেমন- কথা বলা, হাঁটা, খাবার খাওয়া ইত্যাদি। অন্যদিকে যেসব আচরণ সংঘটিত হওয়ার পেছনে ব্যক্তির কোনো প্রকার ইচ্ছাশক্তি কাজ করে না তাকে অনৈচ্ছিক আচরণ বলে। যেমন- তৃৎপিন্ডের ক্রিয়া, আগুনে হাত লাগামাত্র হাত সরিয়ে নেওয়া ইত্যাদি। কারণ অনৈচ্ছিক আচরণ ব্যক্তির নিয়ন্ত্রণের বাহিরে হয়। বাইরে থেকে যে সকল আচরণ পর্যবেক্ষণ করা যায় তাকে বাহ্যিক আচরণ বলে। যেমন- কথা বলা, গান গাওয়া, চলা-ফেরা, হাসা ইত্যাদি বাহ্যিক আচরণ। যেসকল আচরণ বাইরে থেকে পর্যবেক্ষণ করা যায় না তাকে অভ্যন্তরীণ আচরণ বলে। যেমন- তৃৎপিন্ডের ক্রিয়া, শ্বাস-প্রশ্বাস, শারীরিক ব্যথা, মাথাধরা, চিন্তা করা, কবিতার ভাবনা প্রভৃতি। এছাড়া আবেগ, স্মৃতি, প্রত্যক্ষণ, অনুভূতি প্রভৃতি অভ্যন্তরীণ প্রক্রিয়াসমূহকে সরাসরি পর্যবেক্ষণ করা যায় না। এগুলো অভ্যন্তরীণ আচরণের উদাহরণ। পরিশেষে বলা যায়, উদ্দীপকের 'খ' ও 'গ' চিহ্নিত অংশটি আচরণের দুটি দিককেই নির্দেশ করছে।"
        }
      ]
    },
    {
      "number": "2",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে"
        },
        {
          "label": "খ",
          "question": "",
          "explanation": "শিক্ষা মনোবিজ্ঞান মনোবিজ্ঞানের একটি গুরুত্বপূর্ণ শাখা। এ শাখা শিক্ষা সম্পর্কিত বিভিন্ন সমস্যার উল্লেখ এবং এসব সমস্যা সমাধানের জন্য বিভিন্ন কৌশল আবিষ্কার করে থাকে। শিক্ষা মনোবিজ্ঞান ছাত্র-শিক্ষক সম্পর্ক, শিক্ষার পরিবেশ, শিক্ষার্থী, শ্রেণিকক্ষের পরিবেশ, শিক্ষাদানের পদ্ধতি ইত্যাদি বিষয় আলোচনা করে। শিক্ষা মনোবিজ্ঞানীগণ শিক্ষণ ও প্রেষণা সম্বন্ধে মৌলিক জ্ঞানের প্রেক্ষিতে কীভাবে সুষ্ঠু শিক্ষাদান করা যায় তা নিয়েই বেশি ব্যস্ত থাকেন।"
        },
        {
          "label": "গ",
          "question": "",
          "explanation": "'গ' ও 'ঘ' চিহ্নিত স্থান দুটি যথাক্রমে বৈজ্ঞানিক দৃষ্টিভঙ্গি ও প্রয়োগশীলতাকে নির্দেশ করে। বৈজ্ঞানিক, দৃষ্টিভঙ্গি হলো বিজ্ঞানের একটি গুরুত্বপূর্ণ দিক। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণ করা। এতে তত্ত্ব ও তথ্যের পরিবর্তনের সাথে সাথে পরীক্ষা-নিরীক্ষার বিষয়কে গ্রহণ করার দৃষ্টিভঙ্গি বিজ্ঞানীর থাকতে হবে। এর মাধ্যমে মনোবিজ্ঞানীগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। বিজ্ঞানের আর একটি মাপকাঠি হলো এর প্রয়োগ বা ব্যবহার। যে জিনিস বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান বলা যায় না। মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরভাবে প্রয়োগ করা হচ্ছে। মনোবিজ্ঞানের আজ বহুমুখী ব্যবহার লক্ষ করা যায়। শিল্প-কারখানা, শিক্ষা, চিকিৎসা, সমাজ জীবন, ব্যক্তিগত জীবন, রাষ্ট্রীয় জীবন প্রভৃতি প্রায় সর্বক্ষেত্রেই মনোবিজ্ঞানের ব্যবহার লক্ষ করা যায়। পরিশেষে বলা যায়, সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করতে বৈজ্ঞানিক দৃষ্টিভঙ্গি ও প্রয়োগশীলতা অত্যন্ত গুরুত্বপূর্ণ নিয়ামক।"
        },
        {
          "label": "ঘ",
          "question": "",
          "explanation": "লাউদ্দীপকে 'খ' চিহ্নিত অংশটি বৈজ্ঞানিক পদ্ধতিকে নির্দেশ করে। কোনো বিষয় বিজ্ঞান কি-না তা নির্ভর করে চারটি বিষয়ের উপর। তার মধ্যে অন্যতম একটি বিষয় হলো বৈজ্ঞানিক পদ্ধতি। বৈজ্ঞানিক পদ্ধতি বা গবেষণা পদ্ধতি হলো বিজ্ঞানের সবচেয়ে বড় পরিচয়। পদ্ধতিগুলোর বৈজ্ঞানিক বৈশিষ্ট্য যত বেশি জোরালো হবে বিষয়টির ফলাফল তত বেশি বিজ্ঞানভিত্তিক হবে। তাই বৈজ্ঞানিক পদ্ধতির যথাযথ ব্যবহারই কেবল মূল ঘটনা অনুসন্ধানের ক্ষেত্রে সফলতা নিশ্চিত করতে পারে। বৈজ্ঞানিক পদ্ধতি কতগুলো নীতির উপর প্রতিষ্ঠিত। যেমন- কার্যকরী সংজ্ঞা, ব্যক্তি নিরপেক্ষতা, নিয়ন্ত্রণ, পুনরাবৃত্তি, সাধারণীকরণ এবং যথার্থতা প্রমাণ। উদ্দীপকে 'খ' চিহ্নিত অংশ দ্বারা বৈজ্ঞানিক পদ্ধতিকেই নির্দেশ করা, হয়েছে। উক্ত পদ্ধতির বিষয়বস্তু পর্যালোচনার প্রেক্ষিতে কোন একটি বিষয় সম্পর্কে মতামত দেয়া সম্ভব। কেননা বৈজ্ঞানিক পদ্ধতির নীতিগুলোর সুবিধা ব্যবহার ব্যতীত গবেষণায় প্রাপ্ত তথ্য ঘটিত বলে বিবেচিত হবে না। বৈজ্ঞানিক পদ্ধতির ছয়টি ধাপই যথাযথ অনুসরণ করতে হবে। পরিশেষে বলা যায়, বৈজ্ঞানিক পদ্ধতির যথাযথ ব্যবহারই কেবল অনুসন্ধানের সফলতা আনায়ন করতে পারে।"
        }
      ]
    },
    {
      "number": "3",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "অন্তঃক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "",
          "explanation": "মানবদেহের অন্তঃক্ষরা গ্রন্থি এড্রিনালগ্রন্থিকে \"আপদকালীন গ্রন্থি' বলা হয়। এ গ্রন্থি নিঃসৃত হরমোনগুলোর সাথে আবেগের নিবিড় যোগাযোগ রয়েছে। সজাগ মানুষ অতিরিক্ত ভয় পেলে বা রাগান্বিত হলে এড্রিনাল গ্রন্থি থেকে এড্রিনালিন হরমোন অতিমাত্রায় ক্ষরিত হয়। ফলে মানবদেহে অতিরিক্ত শক্তি সৃষ্টি হয় যা মানুষকে আসন্ন বিপদের মোকাবেলা করতে প্রস্তুত করে। এ কারণে মনোবিজ্ঞানী ক্যানন এড্রিনাল গ্রন্থিকে \"আপদকালীন গ্রন্থি\" বলেন।"
        },
        {
          "label": "গ",
          "question": "",
          "explanation": "উদ্দীকে 'B' চিহ্নিত অংশটি হলো পিটুইটারী গ্রন্থির পশ্চাৎ অংশ। পিটুইটারী গ্রন্থির নিঃসৃত হরমোন প্রাণীদের গঠন বিন্যাস ও আচরণের উপর দারুণভাবে প্রভাব বিস্তার করে থাকে। দেহের অন্য গ্রন্থির ক্ষরণও এই গ্রন্থির উপর নির্ভরশীল। পশ্চাৎ অংশ থেকে দুই ধরনের হরমোন নিঃসৃত হয়। । এন্টিটিউরেটিক হরমোন শরীরের তরল পদার্থের পরিমাণ নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমুত্র রোগ দেখা দেয়। এটি ভ্যাসোপ্রেসিন হরমোন নামে পরিচিত। এই গ্রন্থি নিঃসৃত একটি হরমোন হচ্ছে অক্সিটোসিন এই হরমোনটির কমতি ঘটলে গর্ভবতীদের সন্তান প্রসারে বিঘ্ন ঘটে। এই হরমোন জলবায়ু সংকোচন ও প্রসারণ ঘটায়। পিটুইটারী গ্রন্থির পশ্চাৎ অংশ সম্মুখ অপেক্ষা কম সক্রিয়। পশ্চাৎ অংশ থেকে যে রস ক্ষরিত হয় তা অন্যান্য গ্রন্থিকে উদ্দীপিত করে, অস্ত্র, মুত্রাশয় প্রভৃতিকে সক্রিয় করে তোলে; প্রসবকালে জরায়ুর পেশীকে সংকুচিত করে সন্তান প্রসব ক্রিয়ায় সহায়তা করে; যৌন শক্তিকে প্রভাবিত করে এবং দেহের চলন ভঙ্গিমাকে নিয়ন্ত্রণ করে। পিটুইটারী গ্রন্থির ব্যাপক কার্যকলাপের জন্য একে অন্তঃক্ষরা সুইচ বোর্ড নামেও অভিহিত করা হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত 'ক' চিহ্নিত অংশটি হলো পিটুইটারী গ্রন্থির সম্মুখ অংশ। পিটুইটারী গ্রন্থির সম্মুখ অংশ থেকে ৬ ধরনের হরমোন নিঃসৃত হয়। এদের মধ্যে শরীরবর্ধক হরমোন শরীরের বৃদ্ধির জন্য দায়ী। প্রয়োজনের তুলনায় যদি বেশি ক্ষরিত হয় তবে মানব শরীর ৬ থেকে ৮ ফুট লম্বা হতে পারে। আবার কম ক্ষরিত হলে মানুষ খর্বাকৃতি হয়। থাইরোট্রপিক হরমোন থাইরয়েড গ্রন্থির ক্ষরণকে উদ্দীপিত করে। এড্রিনোকোটিকোট্রপিক হরমোন এড্রিনাল গ্রন্থির ক্ষরণ এবং বৃদ্ধিতে সহায়তা করে। ফলিকল হরমোন স্ত্রীর ডিম্বাশয়ের ফলিকল গঠন এবং পুরুষ জনন কোষের পূর্ণতা লাভে সহায়তা করে। এছাড়া লিউটিনাইজিং হরমোন স্ত্রীর ডিম্বাস্ফুরতা ও লিউটিয়াম গঠনে এবং পুরুষের ট্রেস্টোস্টেরণ ক্ষরণে গুরুত্বপূর্ণ ভূমিকা পালন করে থাকে। সর্বশেষ প্রোলেকটিন হরমোন ক্ষরণের ফলে গর্ভবতী মায়েদের স্তনে দুধের সঞ্চার হয় এবং মাতৃসুলভআচরণ প্রকাশ ঘটাতে সাহায্য করে। পরিশেষে বলা যায়, পিটুইটারী গ্রন্থির সম্মুখ অংশ থেকে নিঃসৃত হরমোন মানব আচরণের উপর প্রভাব বিস্তার করে থাকে।"
        }
      ]
    },
    {
      "number": "4",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যা কিছু মানুষ বা প্রাণীকে কোনো অভাববোধের চাপ ও তাড়নার পরিস্থিতি বা পরিবেশ উপযোগী প্রতিক্রিয়ায় সক্রিয় করে লক্ষ্য অর্জনের প্রেরণা যোগায় তাই প্রেষণা।"
        },
        {
          "label": "খ",
          "question": "",
          "explanation": "প্রাণী কেমন আচরণ করবে তা নির্ভর করছে তার প্রেষণার ধরনের *. ওপর। তাই বলা হয় প্রেষিত আচরণ হলো নির্বাচনমূলক। অভাববোধ প্রাণীকে তার অভাব পূরণ করতে তাড়িত করে। প্রাণী যে বিষয় বা বস্তুর অভারবোধ করে সে তা অর্জন করার জন্য তাড়না অনুভব করে। যেমন- ক্রন্দনরত ক্ষুধার্ত শিশুকে বিভিন্ন ধরনের খেলনা দিয়ে কান্না থামানো যায় না। একমাত্র খাদ্য শিশুর কান্নাকে থামিয়ে দেয়। চৈত্র মাসের খরতাপে তৃষ্ণার্তকে সুস্বাদু খাবার পরিতৃপ্তি দিতে পারে না, যা পারে তা হলো এক গ্লাস ঠান্ডা পানীয়।"
        },
        {
          "label": "গ",
          "question": "",
          "explanation": "দৃশ্যকল্প-১ এর চিত্রটি প্রেষণা চক্রকে নির্দেশ করে। প্রেষণা একটি গতিশীল অবস্থা। এই অবস্থায় উদ্দেশ্য লাভের তীব্র ইচ্ছার উদয় হয় এবং উদ্দেশ্য সাধন না হওয়া পর্যন্ত এই গতীয় অবস্থা চলতে থাকে। প্রেষণা চক্রের আকারে আবর্তিত হয়। উদ্দীপকে দৃশ্যকল্প-১ এ চিত্রের মাধ্যমে চারটি বিষয় নির্দেশিত হয়েছে যা প্রেষণা চক্রকে নির্দেশ করে। প্রেষণা চক্রের এ স্তরগুলো হলো- অভাববোধ, তাড়না, করণ আচরণ এবং উদ্দেশ্য সাধন। অর্থাৎ প্রাণীর মধ্যে যখন কোনো অভাববোধ দেখা দেয়, তখন তার ভেতরে অস্বস্তিকর অবস্থা তৈরি হয়। যেমন- কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে ওঠে। এই অস্বস্তিকর অবস্থা প্রাণীকে অভাব মেটাতে প্রবৃত্ত করে। একে নোদনা বা তাড়না বলে। যেমন- ক্ষুধা লাগলে কোনো ব্যক্তি নিশ্চল বসে থাকতে পারে না। প্রেষণার তৃতীয় স্তর 'করণ আচরণ' হলো অভাব মেটানোর জন্য প্রাণীর প্রদর্শিত আচরণ। প্রেষণা চক্রের সর্বশেষ স্তর হলো উদ্দেশ্য সাধন বা কাম্যবস্তু লাভ করা। এর মাধ্যমে প্রাণীর অস্বাভাবিক শারীরিক অবস্থা দূরীভূত হয় এবং বিশ্রাম নেয়। পরে আবার একই ঘটনার পুনরাবৃত্তি ঘটতে থাকে। এভাবে প্রতিটি প্রাণীর জীবনে যে চক্র ঘটে তাই 'প্রেষণা চক্র' নামে পরিচিত।"
        },
        {
          "label": "ঘ",
          "question": "",
          "explanation": "যদৃশ্যকল্প-২ এ প্রদত্ত চিত্রে 'ক' এবং 'খ' দ্বারা প্রেষণার প্রকারভেদ জৈবিক প্রেষণা এবং সামাজিক প্রেষণাকে নির্দেশ করা হয়েছে। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথা: জৈবিক বা শারীরবৃত্তীয় প্রেষণা এবং সামাজিক প্রেষণা। জৈবিক প্রেষণার শারীরিক ভিত্তি আছে এবং জীবন ধারণের জন্য অপরিহার্য। অন্যদিকে সামাজিক প্রেষণার জৈবিক ভিত্তি নেই এবং জীবন ধারণের জন্য অপরিহার্য নয়। জৈবিক প্রেষণা জন্মগত এবং সব প্রাণীতে বিদ্যমান। অন্যদিকে সামাজিক প্রেষণা শিক্ষণের দ্বারা অর্জিত এবং সকল প্রাণীতে বিদ্যমান নেই। জৈবিক প্রেষণা বিপাক ক্রিয়ার ফলে উদ্ভূত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাতে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বদাই গন্তব্য স্থলাভিমুখী এবং উদ্দেশ্যমূলক। জৈবিক ও সামাজিক প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। পরিশেষে বলা যায়, জৈবিক এবং সামাজিক প্রেষণার মধ্যে বৈসাদৃশ্যের পরিমাণ বেশি হলেও তারা উভয়ই গুরুত্বপূর্ণ। জৈবিক প্রেষণা যেমন আমাদের দেহ রক্ষা করে, সামাজিক প্রেষণা তেমনি সামাজিক মানুষ হিসেবে বেঁচে থাকতে সহায়তা করে।"
        }
      ]
    },
    {
      "number": "5",
      "uddipok": "বিষয়-১: ভয়ে লোপার মুখ ফ্যাকাশে হয় এবং বুক ধড়ফড় করে। বিষয়-২: রিমন, সুমন, রূপম ও সেতু সকলেই একাদশ শ্রেণিতে পড়ে। রিমন অনেকের সাথে থাকতে পছন্দ করে। সুমন সব সময় নিরাপদে থাকতে চায়। রুপম ভবিষ্যতে একজন সংসদ সদস্য হতে চায়। সেতু ভবিষ্যতে একজন বড় ডাক্তার হতে চায়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পায় তাকে আবেগ বলে।"
        },
        {
          "label": "খ",
          "question": "",
          "explanation": "অনুভূতি এবং আবেগ এক নয়। আবেগ হচ্ছে অনুভূতির একটা প্রকাশমান অবস্থা। আবেগ একটি মনোদৈহিক অবস্থা যেখানে শারীরিক প্রকাশ তীব্র থাকে। অন্যদিকে অনুভূতি সম্পূর্ণভাবে মানসিক প্রক্রিয়া। আবেগ হচ্ছে উদ্দীপকের সাহায্যে প্রাণীর মধ্যে যে আলোড়ন সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায়। অপরদিকে অনুভূতি হলো নিতান্ত ব্যক্তিগত নিষ্ক্রিয় মানসিক অবস্থা যা অনুভবকারীর মনে উত্তেজনা বা অসাড়তা সৃষ্টি করে এবং যা সুখকর কিংবা দুঃখজনক। তাই বলা যায়, অনুভূতি ও আবেগ এক নয়।"
        },
        {
          "label": "গ",
          "question": "",
          "explanation": "বিষয়-১ এ প্রদত্ত লোপার অনুভূত দৈহিক পরিবর্তনগুলো আবেগকালীন শারীরিক প্রকাশকে নির্দেশ করে। আবেগকালীন অন্যতম একটি শারীরিক প্রকাশ হলো রক্তের চাপের পরিবর্তন। আবেগের সময় রক্তবাহী নালীর সাহায্যে রক্ত ত্বকের দিকে প্রবাহিত হয়। ফলে লজ্জায় ফর্সা লোকের মুখমণ্ডল লাল হয়ে যায়। আবার রক্তবাহী নালীর সাহায্যে রক্ত ত্বক থেকে নিম্নাভিমুখীও হয়ে থাকে। আবেগকালীন আরেকটি দৈহিক পরিবর্তন হলো হৃদপিন্ডের স্বাভাবিক ক্রিয়া ব্যাহত হওয়া। ভয়ে আমাদের বুক ঘড়ফড় করে। অর্থাৎ আবেগের সময় হৃদপিন্ডের ক্রিয়া দূত হতে দ্রুততর হয়। আবেগের সময়ব্যক্তির চোখের তারার পরিবর্তন ঘটে। কোনো কোনো ক্ষেত্রে ব্যক্তি ক্রুদ্ধ হলে তার চক্ষু রক্তবর্ণ ধারণ করে। আবার ভয়ে বা বিস্ময়ে চক্ষুর তারার প্রসারণ ঘটে। এছাড়া আবেগের সময় ব্যক্তির আরেকটি শারীরিক পরিবর্তন হলো কণ্ঠস্বরের পরিবর্তন। রাগান্বিত হলে কণ্ঠস্বর জোরালো ও উচ্চস্বর হয় এবং ভয় পেলে কণ্ঠ বন্ধ হয়ে আসে। উদ্দীপকে বিষয়-১ এর ঘটনায় দেখা যায়, লোপা ভয়ে মুখ ফ্যাকাশে হয় এবং তার বুক ধড়ফড় করে। এই বিষয়টি আবেগকালীন দৈহিক পরিবর্তনকে নির্দেশ করে থাকে।"
        },
        {
          "label": "ঘ",
          "question": "",
          "explanation": "বিষয়-২ এ যেসকল সামাজিক প্রেষণার কথা বলা হয়েছে সেগুলো হলো যূথচারিতা, নিরাপত্তা, পদমর্যাদার চাহিদা এবং কৃতি প্রেষণা। সামাজিক প্রেষণা তৈরি হয় সমাজ জীবন থেকে, যেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়। আর এই সামাজিক প্রেষণার অন্যতম দিক হলো যুথচারিতা। যুথচারিতা হলো দলবদ্ধ হয়ে থাকার ইচ্ছা। এটি একটি অর্জিত প্রেষণা এবং সমাজে বসবাস করার ফলে এটা আমরা অর্জন করি। উদ্দীপকের রিমন অনেকের সাথে থাকতে পছন্দ করে, এটি যুথচারিতা সামাজিক প্রেষণার প্রকাশ। সুস্থ ও স্বাভাবিক জীবন-যাপন সকলেই কামনা করে। এর মূলে রয়েছে নিরাপত্তার বোধ। আমরা সকলেই নিরাপদে বসবাস করতে চাই। উদ্দীপকের সুমন সব সময় নিরাপদে থাকতে চায়। আবার পদমর্যাদার চাহিদা এবং কৃতি প্রেষণা অন্যতম গুরুত্বপূর্ণ সামাজিক প্রেষণা। পদমর্যাদার প্রয়োজনবোধ মানুষকে তাড়িত করে। এটি কঠোর পরিশ্রমের মাধ্যমে অভীষ্ট লক্ষ্যে চালিত করে। উদ্দীপকের রূপম ভবিষ্যতে একজন সংসদ সদস্য হতে চায়। এটি পদমর্যাদার চাহিদার অন্তর্ভুক্ত 'প্রেষণা। অন্যদিকে সেতু ভবিষ্যতে ডাক্তার হতে চায়। এটি আবার কৃতি প্রেষণা। সফলতা অর্জন বা প্রতিষ্ঠা লাভের ইচ্ছাই হলো কৃতি প্রেষণা। পরিশেষে বলা যায়, বিষয়-২ এর প্রেষণাগুলো ভিন্ন ভিন্ন ধরনের। তবে সবগুলো প্রেষণাই সামাজিক প্রেষণার অন্তর্ভুক্ত।"
        }
      ]
    },
    {
      "number": "6",
      "uddipok": "সোহা, জোহা ও সজল তিন ভাইবোন। ৪ বছরের সোহা তার মায়ের মতো করে অন্যদের শাসন করে। জোহা সব সময় সম্পূর্ণ পরিস্থিতি ভালোভাবে উপলব্ধি করে এবং সমস্যাটি পুঙ্খানুপুঙ্খরূপে পর্যালোচনা করে সমাধানের দিকে অগ্রসর হয়। সজল শহীদ মিনার দেখতে গিয়ে ঢাকা মেডিকেলের অবস্থান দেখতে পায়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ করে।"
        },
        {
          "label": "খ",
          "question": "",
          "explanation": "শিক্ষণ আচরণে পরিবর্তন আনে। শিক্ষণ হলে আচরণের পরিবর্তন ঘটবে। আচরণের পরিবর্তন না হলে তাকে শিক্ষণ বলা যাবে না। উদাহরণস্বরূপ একটি শিশুকে সালাম দেওয়া শেখানো হলো। বাড়িতে কোনো নতুন লোক এলেই সে হাত তুলে আস্সালামু আলাইকুম বলে। অর্থাৎ তার আচরণের পরিবর্তন এসেছে।"
        },
        {
          "label": "গ",
          "question": "",
          "explanation": "উদ্দীপকের সোহার শিক্ষণ প্রক্রিয়াটি অনুকরণ ও মডেলিং শিক্ষণ পদ্ধতি। অনুকরণ ও মডেলিং হলো একটি বুদ্ধিবৃত্তিক শিক্ষণ প্রক্রিয়া। এটি এক ধরনের বিশেষ ধরনের ক্ষমতা। অনুকরণ এবং মডেলিং এর উদ্দেশ্য হলো অন্যের আচরণ ও আদর্শকে নিজের মধ্যে ধারণ করার চেষ্টা করা। প্রিয় ঘটনা বা ব্যক্তির আর্দশ ও কাজকর্ম অনুকরণ করে নিজের আচরণের পরিবর্তন আনা। উদ্দীপকে ৪ বছরের সোহা তার মায়ের মতো করে অন্যদের শাসন করে। অর্থাৎ মায়ের আচরণ নিজের মধ্যে ধারণ করেছে। এ শিক্ষণ প্রক্রিয়াটি অনুকরণ ও মডেলিং শিক্ষণকে নির্দেশ করে। এই শিক্ষণের মূল উদ্দ্বেশ্য হলো অন্যের আচরণ বা আদর্শকে নিজের মধ্যে ধারণ করার চেষ্টা কুরা এবং নিজের আচরণে পরিবর্তন ঘটানো। উপরে সোহার আচরণে সেই বিষয়টি লক্ষ্য করা যায়। সুতরাং সোহার শিক্ষণ প্রক্রিয়াটি অনুকরণ ও মডেলিং শিক্ষণ।"
        },
        {
          "label": "ঘ",
          "question": "",
          "explanation": "উদ্দীপকের জোহা এবং সজলের শিক্ষণ প্রক্রিয়া ভিন্ন তবে উভয়ই শিক্ষণ' প্রক্রিয়ারই অংশ। উদ্দীপকে জোহার শিক্ষণ অন্তর্দৃষ্টিমূলক বা পরিজ্ঞানমূলক শিক্ষণ ও সজলের শিক্ষণ প্রক্রিয়া প্রাসঙ্গিক শিক্ষণ প্রক্রিয়াকে নির্দেশ করা হয়েছে। শিক্ষণের জন্য প্রেষণা একটি গুরুত্বপর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। অর্থাৎ প্রাসঙ্গিক শিক্ষণ হলো এমন ধরনের শিক্ষণ, যা উদ্দেশ্য বিহীনভাবে কোনো ঘটনা বা প্রসঙ্গক্রমে অথবা আকস্মিক কোনো পরিস্থিতির মধ্য দিয়ে সম্পন্ন হয়। যেমন-বন্ধুদের সঙ্গে আড্ডায় বসে নতুন কোনো শব্দ বা বিষয় সম্পর্কে শোনা এবং পরবর্তী সময়ে তা মনে করতে পারা। উদ্দীপকের সজল শহীদ মিনার দেখতে গিয়ে ঢাকা মেডিকেল কলেজের অবস্থান দেখতে পায়। এটি উদ্দেশ্যহীনভাবে সে শিখে থাকে যা প্রাথমিক শিক্ষণের অন্তর্ভুক্ত। পরিজ্ঞানমূলক শিক্ষণ হলো পূর্ব অভিজ্ঞতা বা শিক্ষণের আলোকে কোনো, পরিস্থিতিতে হঠাৎ করেই নতুন কোনো সমস্যা সমাধানের মধ্য দিয়ে সম্পন্ন শিক্ষণ প্রক্রিয়া। এই সকল প্রক্রিয়ায় অন্ধ যান্ত্রিক প্রক্রিয়াকে উপেক্ষা করা হয়। এটি মূলত পরিস্থিতির পারস্পরিক সম্পর্ক অনুধাবন ও সামগ্রিক অন্তর্দৃষ্টির মধ্য দিয়ে সম্পন্ন হয়। উদ্দীপকের জোহার ক্ষেত্রে এই বিষয়টি উপলব্ধি করা যায়। যেখানে সে পরিস্থিতি পুঙ্খানুপুঙ্খরূপে পর্যবেক্ষণ করে সমাধানের দিকে অগ্রসর হয়। এটি অন্তর্দৃষ্টিমূলক শিক্ষণকে নির্দেশ করে। পরিশেষে বলা যায়, জোহা ও মজলের শিক্ষা প্রক্রিয়া ভিন্ন হলেও উভয়ই একই শ্রেণির।"
        }
      ]
    },
    {
      "number": "7",
      "uddipok": "শিমু একাদশ শ্রেণীতে পড়ে। শিক্ষক একদিন তাকে পড়া ধরলে শিমু বলতে পারেনি। সে বলল ভুলে গিয়েছে। শিক্ষক শিমুকে এমন কিছু কৌশলের কথা বলেছেন যাতে সে পড়া মনে রাখতে পারে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "অতীত অভিজ্ঞতা যথাসম্ভব অবিকল পুনরুৎপাদন করার ক্ষমতাকে স্মৃতি বলে।"
        },
        {
          "label": "খ",
          "question": "",
          "explanation": "স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয়। সংবেদী রেজিস্টারে রেকর্ডকৃত তথ্য দীর্ঘস্থায়ী স্মৃতি ভান্ডারে প্রেরণ করার পূর্বে প্রক্রিয়াজাত করার জন্য স্বল্পস্থায়ী স্মৃতি ভাণ্ডারে প্রেরণ করা হয়। আবার তাৎক্ষণিকভাবে ব্যবহারের জন্য তথ্যসমূহকে এখানে সংরক্ষণ করা হয়। তাই স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয়। স্বল্পস্থায়ী স্মৃতির উদাহরণ হলো খুবই অল্প সময় পূর্বে প্রাপ্ত বা অব্যবহিত অতীতের তথ্য খুঁজে বের করা। কোনো বিষয় একবার দেখে বা শুনে তাৎক্ষণিকভাবে বলতে পারা স্বল্পস্থায়ী স্মৃতির উদাহরণ।"
        },
        {
          "label": "গ",
          "question": "",
          "explanation": "উদ্দীপকে শিমুর বিষয়টি মনোবিজ্ঞানের ভাষায় বলা হয় বিস্মৃতি। বিস্মৃতির বিভিন্ন কারণ রয়েছে। এর অন্যতম কারণ হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যাবে। নতুন বিষয় শিক্ষা করার ফলে পূর্বে শিক্ষণ করা বিষয় ভুলে যাই যা অনুশিক্ষণ প্রতিবন্ধকতা নামে পরিচিত। অনেক সময় দেখা যায় পূর্বে শিক্ষণ করা বিষয় পরের শিক্ষণকৃত বিষয়ের ওপর প্রভাব বিস্তার করে। ফলে পরে শিক্ষণকৃত বিষয়টির কিছু অংশ বিস্মৃত হয়। এ ধরনের প্রতিবন্ধকতা পূর্ব শিক্ষণ প্রতিবন্ধকতা নামে পরিচিত। উদ্দীপকের বর্ণানুযায়ী, শিমু একাদশ শ্রেণিতে পড়ে। ক্লাসে শিক্ষক তাকে পড়া ধরলে সে বলতে পারেনি। কারণ সে পড়া ভুলে গিয়েছে। সাধারণত বিস্মৃতির কারণে এরকমটি ঘটে থাকে। বিস্তৃতির উল্লেখিত কারণ ছাড়াও পরিবেশ, স্নায়ুবিক চাপ, আবেগজনিত প্রতিরোধ, অবদান, আঘাত বিস্তৃতিতে ভূমিকা রাখে।"
        },
        {
          "label": "ঘ",
          "question": "",
          "explanation": "স্মৃতিকে উন্নত করতে বিভিন্ন কৌশল অবলম্বন করা যায়। নিম্নে কিছু কৌশল তুলে ধরা হলো- আমরা যা শিখি আর যা কিছু ভুলে যাই এ দুয়ের পার্থক্য হলো স্মৃতি। তবে আমাদের সবার স্মৃতিশক্তি এক রকম নয়। এক রকম না হলেও স্মৃতির বিভিন্ন উপাদান যথা- শিক্ষণ, সংরক্ষণ, পুনরুদ্রেক, প্রত্যভিজ্ঞা প্রভৃতিকে অনুশীলনের মাধ্যমে স্মৃতিকে উন্নত করা যায়। স্মৃতিকে উন্নত করার কিছু কৌশল রয়েছে যার মধ্যে আবৃত্তি, যুক্তিনিষ্ঠ শিক্ষণ, সামগ্রিক শিক্ষণ, যথাযথ অনুষঙ্গ, সময়ের ব্যবধানে পুনরাবৃত্তি স্মৃতি, সংকেত, গভীর মনোযোগ, তাল ও ছন্দ প্রভৃতি উল্লেখযোগ্য। কোনো পাঠ মুখস্থ করার সময়ে একই সঙ্গে অনেকবার চেষ্টা না করে সময়ের ব্যবধানে পুনরাবৃত্তি করলে পাঠ-অভ্যাস দ্রুত হয় এবং দীর্ঘদিন মনে রাখা সম্ভব হয়। কোনো পাঠ্যবিষয়ের মধ্যে তাল ও ছন্দের উপস্থিতি থাকলে তার সাহায্যে শিখলেও শেখাটি দ্রুত হয়। উদ্দীপকে বর্ণিত ঘটনায় শিক্ষক বিস্মৃতির কারণ এবং কীভাবে স্মৃতিকে উন্নত করা যায় সে সম্পর্কে ধারণা দেন। সেই ধারণা থেকে আমরা জানতে পারি স্মৃতি ও বিস্মৃতি আমাদের মস্তিষ্কের দুটি বিপরীতমুখী প্রক্রিয়া। মনোবিজ্ঞানী 'মরগ্যান স্মৃতিকে সমৃদ্ধ ও উন্নত করার ব্যাপারে যে বিষয়গুলোর সুপারিশ করেছেন সেগুলোর শিক্ষণীয় বিষয় মনে রাখার ব্যাপারে বেশ কার্যকর। এগুলো হলো- ১. বিষয়টির অর্থ ও তাৎপর্য হৃদয়ঙ্গম করতে হবে। ২. বিষয়টি শেখার পর বিশ্রাম নিতে হবে। ৩. পঠিত বিষয় পুনরাবৃত্তি করতে হবে। ৪. শিক্ষার জন্য প্রেষণা বা তাগিদ থাকতে হবে। ৫. গভীর মনোযোগ দিয়ে অধ্যয়ন করতে হবে। স্মৃতি আমাদের জীবনের মূল্যবান ব্যাপার। একে পুরোপুরি ধরে রাখা সম্ভব নয়। তবে বিশেষ পদ্ধতি অবলম্বন করলে স্মৃতিকে উন্নত করা সম্ভব।"
        }
      ]
    },
    {
      "number": "8",
      "uddipok": "বিষয়-১: সুজন ঢাকায় বেড়াতে এসে রাস্তায় বিজ্ঞাপনের বড় বড় বিলবোর্ডগুলো তার নজরে পড়ে। বিষয়-২: শিউলি মিষ্টি খাওয়ার পর চা পান করে দেখল চা তার কাছে পানসে লাগছে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "পারিপার্শ্বিক অবস্থা সম্পর্কে মানুষ ও প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে।"
        },
        {
          "label": "খ",
          "question": "",
          "explanation": "পরিবেশগত কারণে আচরণের পরিবর্তনকেই বলা হয় সংবেদন সমতা। বিভিন্ন কারণে বাহ্যিক উদ্দীপকগুলোর হ্রাস-বৃদ্ধি ঘটে। কিন্তু আমাদের ইন্দ্রিয়গুলো উদ্দীপনা গ্রহণের সামঞ্জস্য বজায় রেখে চলে। উদ্দীপক ও প্রতিক্রিয়ার এ সামঞ্জস্য বিধানকেই সংবেদন সমতা বা অভিযোজন বলে।"
        },
        {
          "label": "গ",
          "question": "",
          "explanation": "বিষয়-১ এ সুজনের মনোযোগ আকর্ষণের ক্ষেত্রে মনোযোগের বস্তুনিষ্ঠ উপাদান লক্ষ করা যায়। উদ্দীপকের বিষয়-১ এ দেখা যায় সুজন ঢাকায় বেড়াতে এসে রাস্তায় বিজ্ঞাপনের বড় বড় বিলবোর্ডগুলো তার নজরে পড়ে। এটি মনোযোগের বস্তুনিষ্ঠ শর্তাবলিকে নির্দেশ করে। বস্তুনিষ্ঠ শর্ত বস্তুর প্রতি মনোযোগ স্থাপনে সহায়তা করে থাকে। এই শর্তগুলো সম্পূর্ণভাবে ব্যক্তির ব্যক্তিগত উপাদানের সাথে সম্পর্কিত নয়। সুতরাং বলা যায়, বাইরের জগতের বস্তু বা উদ্দীপক নির্ভর শর্তসমূহ, যা মনোযোগ আকর্ষণ করে সেগুলোই হলো মনোযোগের বস্তুনিষ্ঠ শর্ত। নিম্নে সংক্ষেপে মনোযোগের বস্তুনিষ্ঠ পাঁচটি শর্ত আলোচনা করা হলো- আকার: মনোযোগ আকর্ষণ করার এক গুরুত্বপূর্ণ শর্ত হলো উদ্দীপকের আকার। সাধারণত ক্ষুদ্রাকার বস্তুর তুলনায় বিরাট বস্তু সহজেই আমাদের দৃষ্টি আকর্ষণ করে। একদল বানরের মাঝে একটি গরিলা থাকলে তা সহজেই আমাদের আকর্ষণ করে। তীব্রতা: একই ধরনের উদ্দীপকের মধ্যে যেটি রেশি তীব্র, সেটি সহজেই আমাদের মনোযোগ আকর্ষণ করে। যেমন-উজ্জ্বল আলো, উচ্চ স্বর, তীব্র গন্ধ প্রভৃতির দিকে সহজেই আমাদের মনোযোগ ধাবিত হয়। গতিশীলতা: দর্শনের ক্ষেত্রে মানুষ চলমান বা গতিশীল বস্তুর প্রতি সংবেদনশীল। তাই স্থির বস্তুর তুলনায় গতিশীল বস্তু সহজেই আমাদের মনোযোগ আকর্ষণ করে। বিভিন্ন পণ্যদ্রব্যের চলমান বা গতিশীল বিজ্ঞাপনগুলোর মনোযোগ আকর্ষণের ক্ষমতা খুবই বেশি। পুনরাবৃত্তি: কোন উদ্দীপককে যদি বার বার উপস্থাপন করা যায়, তাহলে তা মনোযোগ আকর্ষণ করে থাকে। যেমন- ক্রেতা সাধারণের দৃষ্টি আকর্ষণের জন্য বিজ্ঞাপনদাতা একই পণ্যের প্রচার বার বার চালিয়ে থাকেন। নতুনত্ব বা বিশেষ বৈশিষ্ট্য: উদ্দীপকের নতুনত্ব বা বিশেষ বৈশিষ্ট্য মনোযোগ আকর্ষণের এক উল্লেখযোগ্য শর্ত। শ্রেণীকক্ষে কোন নতুন ছাত্রের আগমন বা কোন অনুষ্ঠানে রসিক লোকের বক্তব্য সহজেই সকলের মনোযোগ কেড়ে নেয়।"
        },
        {
          "label": "ঘ",
          "question": "",
          "explanation": "বিষয়-২ এ শিউলির বিষয়টিকে বলা হয় অধ্যাসের অন্তর্ভুক্ত শারীরিক অধ্যাস। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের। চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায়। ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয়সাধনে ব্যর্থ সংবেদীয় ও মানসিক প্রক্রিয়ায় একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা। অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায়, ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        }
      ]
    }
  ]
}