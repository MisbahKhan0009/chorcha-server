{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মনোবিজ্ঞানের প্রভাষক হাফিজ স্যার ৩০ জন ছাত্রছাত্রীর একটি পরীক্ষা নেন। ৫০ নম্বরের পরীক্ষায় ছাত্রছাত্রীদের রোল নং অনুযায়ী প্রাপ্ত নম্বর নিম্নরূপঃ ২২ ২৫ ৪১ ৩৭ ১৬ ৩৫ ৩৯ ২৬ ২০ ২৭ ২৯ ৩০ ২৭ ৪২ ৩২ ৪০ ২৯ ৩১ ২৮ ৩৪ ৩৩ ২০ ২৬ ১৯ ৩৮ ২১ ৩৪ ৩৭ ৩১ ২৬",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "উপাত্ত কী ?",
          "explanation": "কোনো গবেষণার উদ্দেশ্যে অনুসন্ধান কার্যে ব্যবহৃত বৈশিষ্ট্যের সংখ্যাত্মক প্রকাশকে উপাত্ত বলে।"
        },
        {
          "label": "খ",
          "question": "মধ্যমা সাফল্যাংকসমূহের ৫০% অবস্থান- ব্যাখ্যা করো।",
          "explanation": "কেন্দ্রীয় প্রবণতা পরিমাপের একটি উল্লেখযোগ্য পরিমাপ হলো মধ্যমা। এটি একটি অবস্থানগত পরিমাপ রাশিসমূহকে মানের ক্রম অনুসারে সাজালে এদের ঠিক মাঝখানে সে মানটি থাকে তাই মধ্যমা। একটি বণ্টনের মধ্যমা বলতে সাফল্যাঙ্ক মানকের সেই বিন্দুকে বোঝায়। যার নিচে সাফল্যাঙ্কসমূহের অর্ধেক বা ৫০% পড়ে।"
        },
        {
          "label": "গ",
          "question": "প্রাপ্ত নম্বরগুলোর একটি শ্রেণিবদ্ধ উপাত্ত তৈরি করো।",
          "explanation": "উদ্দীপকের ৩০ জন ছাত্রছাত্রীর ৫০ নম্বরের পরীক্ষায় সবচেয়ে বড় সংখ্যা = ৪২ এবং সবচেয়ে ছোট সংখ্যা = ১৬ ∴ \\therefore ∴ পরিসর = সবচেয়ে বড় সংখ্যা- সবচেয়ে ছোট সংখ্যা +১ = (৪২-১৬)+১ = ২৬+১ =২৭ আবার,শ্রেণি সংখ্যা= পরিসর শ্রেণিসীমা \\frac{পরিসর}{শ্রেণিসীমা} শ্রেণিসীমা পরিসর ​ = ২৭ ৫ \\frac{২৭}{৫} ৫ ২৭ ​ = ৫.৪ অর্থাৎ শ্রেণি সংখ্যা হবে ৬। শ্রেণি ব্যবধান টালি পৌনঃপুন্য ১৬-২০ ∣ ∣ ∣ ∣ \\mid \\mid \\mid \\mid ∣∣∣∣ ৪ ২১-২৫ ∣ ∣ ∣ \\mid \\mid \\mid ∣∣∣ ৩ ২৬-৩০ ∣ ∣ ∣ ∣ ∣ ∣ ∣ ∣ \\cancel{\\mid \\mid \\mid \\mid} \\mid \\mid \\mid \\mid ∣∣∣∣ ​ ∣∣∣∣ ৯ ৩১-৩৫ ∣ ∣ ∣ ∣ ∣ ∣ \\cancel{\\mid \\mid \\mid \\mid}\\mid \\mid ∣∣∣∣ ​ ∣∣ ৭ ৩৬-৪০ ∣ ∣ ∣ ∣ \\cancel{\\mid \\mid \\mid \\mid} ∣∣∣∣ ​ ৫ ৪১-৪৫ ∣ ∣ \\mid \\mid ∣∣ ২ N = ৪০"
        },
        {
          "label": "ঘ",
          "question": "উল্লিখিত বিন্যস্ত উপাত্তের উপযুক্ত কেন্দ্রীয় মূল্যায়ন নির্দেশক নম্বর বের করো।",
          "explanation": "কতকগুলো পর্যবেক্ষণ বা একদল ব্যক্তির কেন্দ্রীয় মূল্যমান নির্দেশক সংখ্যাই হলো গড় বা যোজিত গড়। নিচে উদ্দীপকে উল্লিখিত বিন্যস্ত উপাত্তের উপযুক্ত কেন্দ্রীয় মূল্যায়ন নির্দেশক নম্বর বা গড় নম্বর বের করা হলো। শ্রেণি ব্যবধান পৌনঃপুন্য(f) মধ্যবিন্দু(X) fx ১৬-২০ ৪ ১৮ ৭২ ২১-২৫ ৩ ২৩ ৬৯ ২৬-৩০ ৯ ২৮ ২৫২ ৩১-৩৫ ৭ ৩৩ ২৩১ ৩৬-৪০ ৫ ৩৮ ১৯০ ৪১-৪৫ ২ ৪৩ ৮৬ Σ f X = ৯০০ \\Sigma fX=৯০০ Σ f X = ৯০০ কেন্দ্রীয় মূল্যায়ন নির্দেশক নম্বর X ˉ \\bar {X} X ˉ = Σ f X N \\frac{\\Sigma fX}{N} N Σ f X ​ = ৯০০ ৩০ \\frac{৯০০}{৩০} ৩০ ৯০০ ​ = ৩০ ∴ \\therefore ∴ নির্ণেয় কেন্দ্রীয় মূল্যায়ন নির্দেশক নম্বর ৩০।"
        }
      ]
    },
    {
      "number": "2",
      "uddipok": "সপ্তম শ্রেণিতে পড়ুয়া ছাত্র সবুজ তার সমবয়সীদের তুলনায় প্রায় ১/১ ১ ২ \\frac{১}{২} ২ ১ ​ ফুট লম্বা। অথচ তাদেরই অন্য বন্ধু কমল এত ছোট যে, তাকে দেখলে মনে হয় সে যেন দ্বিতীয় শ্রেণিতে পড়ে। অন্যদিকে কণার দৈহিক গঠন সমবয়সীদের তুলনায় কিছুটা হালকা, পাতলা। তার দেহের তুলনায় উদর খানিকটা বড় এবং সে কিছুটা বোকা স্বভাবের।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "নিউরন কী?",
          "explanation": "স্নায়ুকেশ ও স্নায়ুশাখার মাধ্যমে সংবেদীয় তথ্য আদান-প্রদান তথা বিভিন্ন অঙ্গ-প্রত্যঙ্গের পারস্পরিক সম্পর্ক স্থাপনের পাশাপাশি আচরণ ও মানসিক প্রক্রিয়া নিয়ন্ত্রণকারী কোষকেই নিউরন বা স্নায়ুকোষ বলে।"
        },
        {
          "label": "খ",
          "question": "অন্তঃক্ষরা গ্রন্থিকে কেন অনালি গ্রন্থি বলা হয়?",
          "explanation": "অন্তঃক্ষরা গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে, তাই এদেরকে অনালি গ্রন্থি বলা হয় । আমাদের দেহের অভ্যন্তরে যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, সেসব গ্রন্থিকে অন্তক্ষরা বা অনালি গ্রন্থি বলে। যেমন- পিটুইটারি, থাইরয়েড ইত্যাদি।"
        },
        {
          "label": "গ",
          "question": "কণার এ ধরনের বৈশিষ্ট্যের পিছনে প্রভাব বিস্তারকারী গ্রন্থিটি কী? ব্যাখ্যা করো।",
          "explanation": "উদ্দীপকে বর্ণিত কণার এ ধরনের বৈশিষ্ট্যের পিছনে প্রভাব বিস্তারকারী গ্রন্থিটি হচ্ছে থাইরয়েড। থাইরয়েড গ্রন্থি থেকে নিঃসৃত অপর একটি হরমোন ক্যালসিটোনিন, যা দৈহিক অস্থির গঠন ও দেহের ক্যালসিয়াম বিপাকে বিশেষ ভূমিকা পালন করে। এই হরমোনের কম ক্ষরণের ফলে শিশুর অস্তি ও দাঁতের স্বাভাবিক 'গঠন ব্যাহত হয়ে 'ক্রেটিনিজম রোগের সৃষ্টি হতে পারে, যার প্রভাব ব্যক্তির দেহ ও আচরণের ওপর পড়ে। যেমন দেহ মোটা ও খর্বাকৃতি বা বেঁটে, পেশিতে টানটান ভাব, অস্থির সংযোগস্থলে ব্যথা, কাজে অনীহা, ক্ষীণবুদ্ধি ইত্যাদি লক্ষণসমূহ প্রকাশ পায় । উদ্দীপকের বর্ণনায় দেখা যায়, কণার দৈহিক গঠন সমবয়সীদের তুলনায় কিছুটা হালকা, পাতলা। তার দেহের তুলনায় উদর খানিকটা বড় এবং 'সে কিছুটা বোকা স্বভাবের। তার এ বৈশিষ্ট্যের পিছনে থাইরয়েড গ্রন্থির ক্যালসিটোনিন হরমোনের প্রভাব রয়েছে। কেননা এ গ্রন্থির অভাবে যে রোগ সৃষ্টি হয়, তার ফলে দেহ মোটা ও খর্বাকৃতি বা বেঁটে হয় এবং ক্ষীণবুদ্ধির হয়। সেদিক থেকে বলা যায়, কণার এ বৈশিষ্ট্যের পিছনে থাইরয়েড গ্রন্থির ক্যালসিটোনিন হরমোনের প্রভাব রয়েছে যা ব্যক্তির দেহের বিকাশ ও আচরণকে অস্বাভাবিক করে তোলে।"
        },
        {
          "label": "ঘ",
          "question": "সবুজ এবং কমলের দৈহিক গঠনের ওপর প্রভাব বিস্তারকারী উপাদান একই না ভিন্ন? ব্যাখ্যা করো।",
          "explanation": "উদ্দীপকের বর্ণনায় সবুজ এবং কমলের দৈহিক গঠনের ওপর প্রভাব বিস্তারকারী উপাদান একই। আর এ প্রভাব বিস্তারকারী উপাদানটি হচ্ছে পিটুইটারি গ্রন্থি থেকে নিঃসৃত সোমাটোট্রপিক হরমোন। সোমাটোট্রপিক হরমোন শরীরবর্ধক হরমোন নামেও পরিচিত। শিশুকালে এই হরমোনের অধিক ক্ষরণ দেহের অস্বাভাবিক বৃদ্ধি ঘটায় যাকে পিটুইটারি দৈত্য বলে। অপরদিকে শিশুকালে এই হরমোনের কম ক্ষরণ দৈহিক বৃদ্ধিতে শিথিলতা ঘটায়, যাকে পিটুইটারি বামন বলে। এই হরমোনের অস্বাভাবিক ক্ষরণ দৈহিক তথা মাংসপেশি ও রক্তচাপের ওপর প্রভাব ফেলে। ফলে আচরণে অস্বাভাবিকতা দেখা যায়। উদ্দীপকের বর্ণনায় দেখা যায়, সপ্তম শ্রেণিতে পড়ুয়া ছাত্র সবুজ তার সমবয়সীদের তুলনায় প্রায় ১/১ ১ ২ \\frac{১}{২} ২ ১ ​ ফুট লম্বা। সোমাটোট্রপিক হরমোনের অধিক ক্ষরণের ফলে তার দেহে অতিরিক্ত বৃদ্ধি ঘটেছে। এ জন্য সে তার সমবয়সীদের তুলনায় ১/১ ১ ২ \\frac{১}{২} ২ ১ ​ ফুট বেশি লম্বা । উদ্দীপকে বর্ণিত তাদেরই অন্য বন্ধু কমল এত ছোট যে, তাকে দেখলে মনে হয় সে যেন দ্বিতীয় শ্রেণিতে পড়ে। সোমাটোট্রপিক হরমোনের কম ক্ষরণের কারণে সে এমন খর্বাকৃতি হয়েছে। সুতরাং বলা যায়, সবুজ এবং কমলের দৈহিক গঠনের ওপর প্রভাব বিস্তারকারী উপাদান একই, কেননা দুইজনের শারীরিক গঠনে সোমাটোট্রপিক হরমোনের প্রভাব রয়েছে।"
        }
      ]
    },
    {
      "number": "3",
      "uddipok": "দুখু মিয়া একজন গরিব কৃষক। তার বড় ছেলে সুজন দশম শ্রেণি, এবং ছোট ছেলে সুমন অষ্টম শ্রেণিতে পড়ে। সুমন পড়ালেখার কারণে একটি Dictionary-এর প্রয়োজন অনুভব করল। বাবার অসামর্থ্যের কথা ভেবে সে টিফিনের টাকা জমিয়ে দুই মাস পর একটি Dictionary কিনল। অপরদিকে সুজন তার বন্ধুদের সাথে যোগাযোগ করার জন্য বাবার কাছ থেকে একটি মোবাইল ফোন চাইল। বাবার না সূচক উত্তরে সে উত্তেজিত হলো। তার জ্ঞানবুদ্ধি লোপ পেয়ে সে পড়াশুনা না করার ও বাড়ি ত্যাগের হুমকি দিল। পরবর্তীতে তার আচরণের জন্য বাবার কাছে ক্ষমা চাইল।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রেষণা কী?",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে ।"
        },
        {
          "label": "খ",
          "question": "যূথচারিতা কেন সামাজিক প্রেষণা?",
          "explanation": "যুথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যূথচারিতাকে সামাজিক প্রেষণা বলা হয়। যুথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তী সময়ে সে তার আশপাশের লোকদের সঙ্গে কামনা করে । যুথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "সুমনের Dictionary কেনার প্রক্রিয়াটি পাঠ্যপুস্তকের কোন প্রেষণার সাথে সম্পৃক্ত? ব্যাখ্যা করো ।",
          "explanation": "উদ্দীপকে সুমনের Dictionary কেনার প্রক্রিয়াটি পাঠ্যপুস্তকের সামাজিক প্রেষণার সাথে সম্পৃক্ত। সামাজিক প্রেষণা তৈরি হয় মানুষের সমাজজীবন থেকে, যেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে আবদ্ধ হয়। শিক্ষার মাধ্যমে এই প্রেষণা অর্জন করা হয় বলে একে শিক্ষালব্ধ বা অর্জিত প্রেষণা বলা হয়ে থাকে। এ প্রেষণা জীবন ধারণের জন্য অপরিহার্য নয়। সামাজিক প্রেষণা ব্যক্তিগত বা গোষ্ঠীগত হতে পারে। ব্যক্তিগত প্রেষণার উদ্ভব হয় ব্যক্তির অভিজ্ঞতা থেকে। উদ্দীপকের বর্ণনায় দেখা যায়, সুমনের পড়ালেখার জন্য একটি Dictionary প্রয়োজন। কিন্তু বাবার অসামর্থ্যের কথা ভেবে সে টিফিনের টাকা জমিয়ে দুই মাস পর একটি Dictionary কিনল। এটি জীবন ধারণের জন্য অপরিহার্য নয় তবে এটি শিক্ষালব্ধ, কারণ পড়ালেখার প্রয়োজন থেকেই সে একটি Dictionary-এর প্রয়োজন বোধ করল। সে ব্যক্তিগত অভিজ্ঞতা থেকে দেখল যে এটি তার পিতার কেনার সামর্থ্য নেই। এজন্য সে টিফিনের টাকা জমিয়ে দুই মাস পরে Dictionary কিনল। সুতরাং সুমনের Dictionary কেনার পুরো প্রক্রিয়াটি সামাজিক প্রেষণার সাথে সম্পৃক্ত।"
        },
        {
          "label": "ঘ",
          "question": "সুজনের আচরণে আবেগের কোন ধরনের পরিবর্তনের প্রকাশ হয়েছে? ব্যাখ্যা করো।",
          "explanation": "উদ্দীপকে সুজনের আচরণে আবেগের মানসিক পরিবর্তনের প্রকাশ হয়েছে। আবেগের সময় দৈহিক পরিবর্তনের সাথে সাথে মানসিক পরিবর্তনও ঘটে থাকে। আবেগের কারণেই পিতামাতা তাদের সন্তানদের অন্যায় আচরণকে স্বাভাবিকভাবে মেনে নেন। আবেগের আতিশয্য বিচার বিবেচনা ও বুদ্ধির গতিপথ রুদ্ধ করে দেয়। মানুষ যখনই অতিমাত্রায় আবেগ তাড়িত হয়, তখনই তার বিচার-বুদ্ধি লোপ পায়। এ সময় ব্যক্তি তার নিজের সম্পর্কে অথবা সার্বিক পরিস্থিতি সম্পর্কে কঠিন মূল্যায়ন করতে ব্যর্থ হয়। উদ্দীপকের বর্ণনায় দেখা যায়, সুজন তার বন্ধুদের সাথে যোগাযোগ করার জন্য বাবার কাছে একটি মোবাইল চাইলে বাবার না সূচক উত্তরে সে উত্তেজিত হলো। তার জ্ঞান-বুদ্ধি লোপ পেলে সে পড়াশোনা করা ও বাড়ি। ত্যাগের হুমকি দিল। সুজন অতিমাত্রায় আবেগতাড়িত হওয়ায় তার জ্ঞান- বুদ্ধি লোপ পায়। এ জন্য সে বাড়ি ত্যাগের হুমকি দেয়। সে আবেগে আত্মহারা হয়ে নিজের আচরণের ওপর নিয়ন্ত্রণ হারিয়ে ফেলে। তার আচরণের এ পরিবর্তনগুলোই হচ্ছে আবেগের মানসিক পরিবর্তন। উদ্দীপকের বর্ণনায় আরো দেখা যায়, সুজন পরবর্তী সময়ে তার আচরণের জন্য বাবার কাছে ক্ষমা চাইল। সুতরাং আবেগে আত্মহারা না হয়ে ধৈর্য ও সংযমসহকারে বিচার-বুদ্ধির নিয়ন্ত্রণে নিজেকে পরিচালিত করার মানসিকতা অর্জন হচ্ছে আবেগের সময় গঠনমূলক মানসিক পরিবর্তন।"
        }
      ]
    },
    {
      "number": "4",
      "uddipok": "রহিম দম্পতির যমজ ছেলে রাজু ও সাজু দেখতে একই রকম। তাদের গায়ের রং ও চুলের ধরনও একই রকম। সন্তানদের ছয় মাস বয়সে তারা বাস দুর্ঘটনায় মারা যান। রহিমের বড় বোন রাজুকে নিয়ে ঢাকা শহরে থাকেন এবং ছোট বোন সাজুকে নিয়ে গ্রামে বাস করেন। ১৫ বছর পর দেখা গেল রাজু ও সাজুর বুদ্ধিবৃত্তিক কাজে মিল থাকলেও আচরণগত কাজে পার্থক্য রয়েছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "পরিবেশ কী?",
          "explanation": "মানুষ যে স্থানে জন্মগ্রহণ এবং বসবাস করে, সে স্থানের সব উপাদানের সমষ্টি হলো পরিবেশ।"
        },
        {
          "label": "খ",
          "question": "দুর্নীতি একটি দেশের উন্নয়নের অন্তরায় ব্যাখ্যা করো।",
          "explanation": "দুর্নীতি বাংলাদেশের সবচেয়ে ক্ষতিকর সামাজিক ব্যাধিগুলোর অন্যতম। দুর্নীতি একটি দেশের উন্নয়নের অন্তরায়। দুর্নীতির ফলে জীবনযাত্রার ব্যয় বাড়ে, উন্নয়ন ব্যাহত হয়, রাষ্ট্রীয় সম্পদের অপচয় বাড়ে। ফলে জনগণ শিক্ষা, স্বাস্থ্য, ন্যায়বিচার ও অন্যান্য মৌলিক অধিকার থেকে বঞ্চিত হয় এবং অর্থনৈতিক বৈষম্যের শিকার হয়। দুর্নীতির অবাধ বিস্তারে মানব উন্নয়র বাধাগ্রস্ত হয় এবং দেশের সাধারণ জনগণ দুর্নীতিতে সবচেয়ে বেশি ক্ষতিগ্রস্ত। দুর্নীতিগ্রস্ত দেশে সরকারের সিদ্ধান্ত গ্রহণ এবং নীতি নির্ধারক পদ্ধতিতে জনগণের স্বার্থ রক্ষিত হয় না। ফলে সরকার ও রাষ্ট্রের ওপর জনগণের আস্থা নষ্ট হয় এবং জাতি ক্রমান্বয়ে দিক নির্দেশনাহীন হয়ে পড়ে এবং নিরাপত্তাহীন বোধ করে।"
        },
        {
          "label": "গ",
          "question": "রহিম দম্পতির সন্তান কোন ধরনের যমজ? ব্যাখ্যা করো।",
          "explanation": "উদ্দীপকের বর্ণনায় রহিম দম্পতির সন্তান অভিন্ন যমজ প্রকৃতির। একটি শুক্রাণু ও একটি ডিম্বাণু থেকে সৃষ্ট জাইগোট, যদি কোনো ব্যতিক্রমী কারণে দুই বা তার অধিক ভাগে বিভক্ত হয়ে যায় এবং আলাদা আলাদা জাইগোট হিসেবে অবস্থান করেও বৃদ্ধি পায়, এমন একাধিক জাইগোট থেকে সৃষ্ট যমজই হলো অভিন্ন যমজ। এই ধরনের জাইগোট থেকে সৃষ্ট অভিন্ন যমজ শিশুরা সব সময় একই লিঙ্গবিশিষ্ট এবং প্রায় একই শারীরিক ও চারিত্রিক বৈশিষ্ট্যের হয়ে থাকে। উদ্দীপকে বর্ণিত রহিম দম্পতির যমজ ছেলে রাজু ও সাজু দেখতে একই রকম। তাদের গায়ের রং ও চুলের ধরনও একই রকম। এ থেকে বলা যায়, রহিম দম্পতির সন্তান অভিন্ন যমজ প্রকৃতির। কেননা সন্তান দুটি একই লিঙ্গবিশিষ্ট এবং তাদের শারীরিক বৈশিষ্ট্য অর্থাৎ গায়ের রং ও চুলের ধরন একই প্রকৃতির।"
        },
        {
          "label": "ঘ",
          "question": "রাজু ও সাজুর আচরণের মিল ও অমিলের পেছনে কোন উপাদানের প্রভাব বেশি? যুক্তিসহ বিশ্লেষণ করো।",
          "explanation": "উদ্দীপকে রাজু ও সাজুর আচরণের মিল ও অমিলের পেছনে পরিবেশের প্রভাব বেশি। আচরণের ওপর পরিবেশের প্রভাবের ক্ষেত্রে বিভিন্ন মনোবিজ্ঞানী যমজ শিশুদের বিভিন্ন দিক পর্যালোচনা করে এই সিদ্ধান্তে উপনীত হন যে, আচরণের ওপর পরিবেশের প্রভাব রয়েছে। নিউম্যান ও তার সহযোগী, ফ্রিম্যান প্রমুখ মনোবিজ্ঞানীদের গবেষণার ফলাফল ও পর্যবেক্ষণে, পারিবারিক অবস্থা, আর্থিক সুবিধা, আদর্শ প্রতিষ্ঠান ইত্যাদি পরিবেশগত প্রভাব দৈহিক ও মানসিক তথা আচরণগত বৈশিষ্ট্যের ক্ষেত্রে চিন্তা ও বুদ্ধি বিকাশে পার্থক্য বিশেষভাবে লক্ষণীয়। উদ্দীপকের বর্ণনায় দেখা যায়, রাজু ও সাজুর পিতামাতা বাস দুর্ঘটনায় মারা যায় যখন তাদের বয়স ছয়। তাদের পিতার বড় বোন অর্থাৎ রহিমের বড় বোন সাজুকে নিয়ে গ্রামে বাস করেন। ১৫ বছর পর দেখা যায় রাজু ও সাজুর বুদ্ধিভিত্তিক কাজে মিল থাকলেও তাদের আচরণগত কাজে পার্থক্য দেখা যায়। দুজন ভিন্ন ভিন্ন পরিবেশে পালিত হওয়ার কারণে | তাদের আচরণে এমন পার্থক্য দেখা যায়। রাজু ও সাজু অভিন্ন যমজ সন্তান, তাদের বুদ্ধিভিত্তিক মিল থাকলেও আচরণগত কাজে পার্থক্য রয়েছে। এ আচরণগত পার্থক্য হওয়ার কারণ পরিবেশগত প্রভাব। রাজু ঢাকা শহরে এবং সাজু গ্রামে পালিত হয়। দুজন সম্পূর্ণ ভিন্ন পরিবেশে পালিত হয়েছে পরিবেশগত ভিন্নতার কারণে তাদের আচরণে অমিল রয়েছে। আর বুদ্ধিভিত্তিক কাজে মিল থাকার মূলে রয়েছে বংশগতির প্রভাব। পরিশেষে বলা যায়, বংশগতি ও পরিবেশ পরস্পর সম্পর্কযুক্ত। শিশুর সত্যিকার বিকাশের জন্য দরকার বংশগতি সূত্রে প্রাপ্ত সম্ভাবনা, আর সেই সম্ভাবনাকে বিকশিত করার জন্য দরকার যথোপযুক্ত পরিবেশ।"
        }
      ]
    },
    {
      "number": "5",
      "uddipok": "নিজাম সাহেব মটরবাইকে চড়ে অফিসে যান। একদিন তার ছেলে শিপন দোতলার বেলকুনিতে দাঁড়িয়ে গভীর আগ্রহে রাস্তার দিকে তাকিয়ে আছে কখন বাবা বাড়ি ফিরবে। রাস্তায় যে কোনো গাড়ির শব্দ হলেই সে ভাবে বাবা আসছে। অনেকক্ষণ দাঁড়ানোর পর হঠাৎ শিপন দেখলো পশ্চিম আকাশে বড় লাল সূর্য মেঘের মধ্যে হারিয়ে যাচ্ছে । অতঃপর ক্লান্তি আসলে রুমে গিয়ে ঘুমিয়ে পড়ে। ঘুমের মধ্যে বাবার ডাক শুনে জেগে উঠে। দেখলো বাবা এখনও বাসায় ফেরে নাই ।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "পারিপার্শ্বিক অবস্থা সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে ।"
        },
        {
          "label": "খ",
          "question": "",
          "explanation": "মনোযোগ নির্বাচনধর্মী, কারণ মানুষ যা পর্যবেক্ষণ করতে চায় তা নির্বাচন করার প্রক্রিয়াই হলো মনেযোগ । উদ্দীপক নির্বাচন মনোযোগের একটি অন্যতম বৈশিষ্ট্য। একটি বিষয় নির্বাচন করা ও অপরগুলো বর্জন করা বা চেতনার ক্ষেত্র থেকে অপসারিত করাই হলো মনোযোগের ধর্ম। যেমন- ছাত্র যখন পাঠ্য বিষয়ের ওপর মনোযোগ দেয় বা চেতনাকে নিবদ্ধ করে, তখন সে অন্যান্য বিষয়কে (গাড়ির শব্দ, পাখির ডাক, নানা রকম শব্দ) চেতনার ক্ষেত্র থেকে বর্জন করে। অর্থাৎ কোনো একটি একক বিষয়ে চেতনাকে নিবন্ধ করার জন্যই মনোযোগ নির্বাচনধৰ্মী হয় ।"
        },
        {
          "label": "গ",
          "question": "",
          "explanation": "উদ্দীপকে “শিপন দাঁড়িয়ে বাবার জন্য অপেক্ষা করছে”– প্রত্যক্ষণ সংগঠনের ব্যক্তিনিষ্ঠ শর্তের চাহিদার সাথে সম্পর্কিত প্রত্যক্ষণ সংগঠন বা সুবিন্যস্তকরণের ক্ষেত্রে ব্যক্তিনিষ্ঠ বা জৈবিক উপাদান হিসেবে চাহিদা একটি গুরুত্বপূর্ণ শর্ত। কোনো উদ্দীপক বা বস্তুসমূহকে প্রত্যক্ষণ করার ক্ষেত্রে ব্যক্তির শারীরিক বা মানসিক অভাব বা প্রয়োজনবোধ থেকে যে অবস্থার সৃষ্টি হয় তাকে চাহিদা বলে । উদ্দীপকের বর্ণনায় দেখা যায়, নিজাম সাহেব মোটরবাইকে চড়ে অফিসে যান। একদিন তার ছেলে শিপন দোতলার বেলকুনিতে দাঁড়িয়ে গভীর আগ্রহে রাস্তার দিকে তাকিয়ে অপেক্ষা করে কখন বাবা বাড়ি ফিরবে । রাস্তায় যে কোনো গাড়ির শব্দ হলেই সে ভাবে বাবা আসছে। পিতার প্রতি মানসিক অভাববোধ থেকেই সে বাবার বাড়ি ফেরার অপেক্ষায় রাস্তার দিকে তাকিয়ে থাকে। সুতরাং শিপনের পিতার প্রতি মানসিক অভাববোধকে চাহিদা বলা যায় যা প্রত্যক্ষণের ব্যক্তিনিষ্ঠ শর্তের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকে শিপনের সূর্য প্রত্যক্ষণকে অধ্যাস ও বাবার ডাক শোনাকে অলীক প্রত্যক্ষণ হিসেবে ব্যাখা করা যায় । উদ্দীপকের প্রতি প্রাণীর প্রাথমিক চেতনা হলো সংবেদন। আর সংবেদনের যথার্থ ব্যাখ্যাই হলো প্রত্যক্ষণ। কিন্তু সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয় তখন তাকে অধ্যাস বা ভ্রান্ত প্রত্যক্ষণ বলে । উদ্দীপকে বর্ণিত বিষয় থেকে দেখা যায়, অনেকক্ষণ দাঁড়ানোর পর হঠাৎ শিপন দেখল পশ্চিম আকাশে বড় লাল সূর্য মেঘের মধ্যে হারিয়ে যাচ্ছে। এখানে শিপনের প্রত্যক্ষণ হচ্ছে সূর্য অধ্যাস। সূর্য অধ্যাসের কারণেই সে ভ্রান্তভাবে প্রত্যক্ষণ করছে যে বড় লাল সূর্য মেঘের মধ্যে হারিয়ে যাচ্ছে। বাস্তবে কোনো উদ্দীপক নেই অথচ তাকে প্রত্যক্ষণ করা হয়— এরূপ প্রত্যক্ষণই অলীক প্রত্যক্ষণ বা অলীক বীক্ষণ। অর্থাৎ অবাস্তব উদ্দীপকের প্রত্যক্ষণই হচ্ছে অলীক প্রত্যক্ষণ। উদাহরণস্বরূপ, আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকের বর্ণনায় দেখা যায়, শিপন ঘুমের মধ্যে বাবার ডাক শুনে জেগে উঠে দেখল বাবা এখনো বাসায় ফেরেনি। এখানে তার বাবার বাস্তবে কোনো অস্তিত্ব ছিলনা কিন্তু সে বাবার ডাক শুনেছিল। এরকম উদ্দীপকের অনুপস্থিতিতে ব্যক্তির প্রত্যক্ষণই হচ্ছে অলীক প্ৰত্যক্ষণ ।"
        }
      ]
    },
    {
      "number": "6",
      "uddipok": "পিইসি পরীক্ষার পর মা লক্ষ করলেন পাখির বেশ কিছু পরিবর্তন হচ্ছে। তার হাতের পেশি বেশ শক্ত, কাঁধের আকৃতি বেশ চওড়া এবং গলার স্বরও কিছুটা পরিবর্তন হয়েছে। তার কপোলে ব্রণের মতো কি যেন দেখা যাচ্ছে। ফলে পাখিও আর আগের মতো বায়না ধরে না। একা- একা থাকতে চায়। সে মনে করে মা-বাবা তার কথায় গুরুত্ব দেয় না এবং আগের মতো ভালোও বাসে না। সে আরও মনে করে তার বায়নাগুলো পূরণ করতে তারা যেন অনীহা প্রকাশ করে। তাই সে অনেকটাই বিমর্ষ থাকে। তার ধারণা তার পছন্দের কেনাকাটার ক্ষেত্রেও মা-বাবা কঠোরতা দেখাচ্ছে। তাই সে ভাবছে বড় হয়ে এমন এক পেশা নির্বাচন করবে যার উপার্জন দিয়ে সে তার সকল ইচ্ছা পূরণ করবে ।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "শারীরিক, মানসিক ও নৈতিক এই তিনটি গুরুত্বপূর্ণ অবস্থার মিথস্ক্রিয়ায় অবস্থিত অসংগতি দূর করা এবং সন্তুষ্টিপূর্ণ সহজ ও স্বাচ্ছন্দ্যময় জীবনের প্রতিশ্রুতি প্রদানকেই মানসিক স্বাস্থ্য বলে।"
        },
        {
          "label": "খ",
          "question": "",
          "explanation": "বয়ঃসন্ধিকাল স্বল্পস্থায়ী হয়। এর ব্যাপ্তিকাল মাত্র দু থেকে চার বছর। বয়ঃসন্ধিকালে শরীরের বাইরে এবং অভ্যন্তরে যে পরিবর্তন ঘটে তা লক্ষ করলে দেখা যায় যে, পরিবর্তনগুলো মাত্র দু' থেকে চার বছরের সংক্ষিপ্ত পরিসরে সংঘটিত হয়। এ কারণে বয়ঃসন্ধির সময়কাল স্বল্পস্থায়ী বলা হয়।"
        },
        {
          "label": "গ",
          "question": "",
          "explanation": "উদ্দীপকে পাখির শারীরিক পরিবর্তনগুলো বয়ঃসন্ধিকালীন দ্রুত শারীরিক পরিবর্ধন ও পরিবর্তনের বৈশিষ্ট্যকে নির্দেশ করে । বয়ঃসন্ধিকালের উল্লেখযোগ্য বৈশিষ্ট্য হলো এ সময় শারীরিক পরিবর্ধন ও পরিবর্তন দ্রুততর হয়। বয়ঃসন্ধিকালীন দ্রুত বর্ধন ও পরিবর্তনকে ‘বয়ঃসন্ধিকালীন দ্রুত বর্ধন' বলা হয়। এ বয়সে অন্যান্য পরিবর্তন এবং দৈহিক বৃদ্ধি একই সাথে ঘটে। বয়ঃসন্ধিকালে যৌন ক্ষমতা অর্জন করার এক অথবা দু'বছর আগে থেকে দৈহিক বৃদ্ধি শুরু হয় এবং যৌন ক্ষমতার অধিকারী হওয়ার পরও দু'মাস থেকে এক বছর ধরে এরকম বৃদ্ধি চলে। এভাবে দৈহিক বৃদ্ধি পায় তিন বছর ধরে। ছেলে-মেয়েদের এ বয়সে চেহারা, পোশাক-পরিচ্ছদ, পদমর্যাদা বিপরীত লিঙ্গের প্রতি মনোভাব পরিবর্তন হয়। এ সময়ে তাদের সাথে পরিবারের সদস্যদের সম্পর্ক এবং যেসব রীতিনীতি মেনে চলতে হয় সেগুলোও বদলে যায় । উদ্দীপকের বর্ণনায় দেখা যায়, পিইসি পরীক্ষার পর পাখির হাতের পেশি বেশ শক্ত, কাঁধের আকৃতি বেশ চওড়া এবং গলার স্বরও কিছুটা পরিবর্তন হয়েছে। পাখির এসব শারীরিক পরিবর্তন থেকে বোঝা যায়, তার শারীরিক পরিবর্তনগুলো বয়ঃসন্ধিকালের দ্রুত শারীরিক পরিবর্ধন ও পরিবর্তনের বৈশিষ্ট্যকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে পাখির ধারণাগুলোতে বয়ঃসন্ধিকালীন মানসিক স্বাস্থ্যের পারিবারিক এবং অর্থনৈতিক উপাদানের প্রভাব লক্ষণীয়। বয়ঃসন্ধিকাল হলো শিশুর ঝড়-ঝঞ্ঝার কাল। এই সময় শিশুরা চরম মানসিক অস্থিরতায় ভোগে। কখনো কখনো তাদের মধ্যে বিষণ্ণতা লক্ষ করা যায়। আবার কখনো কখনো তারা বিদ্রোহ প্রদর্শন করে। এমনি অবস্থায় শিশুর মানসিক স্বাস্থ্যের ক্ষেত্রে পারিবারিক পরিবেশের প্রভাব - খুবই গুরুত্বপূর্ণ। এ সময় মা-বাবার অতি আদর, অতি অবহেলা, অতিশাসন শিশুর স্বাভাবিক মানসিক স্বাস্থ্যকে বিঘ্নিত করে। জীবিকার নিমিত্তে অর্থনৈতিক প্রভাব বয়ঃসন্ধিকালের জন্য একটি গুরুত্বপূর্ণ সমস্যা। এ সময়ে ছেলে-মেয়েরা অর্থনীতির কথা বিশেষভাবে চিন্তা করে, তারা ভাবে কীভাবে জীবিকা নির্বাহ করতে হবে। কোন পেশা নির্বাচন করলে সুখী হওয়া যায় অথবা কোন বৃত্তি বাছাই করলে জীবনে সফলতা আসবে- এ সময়ে ছেলেমেয়েরা তা চিন্তা করে। উদ্দীপকে পাখি মনে করে বাবা-মা তার কথায় গুরুত্ব দেয় না এবং আগের মতো ভালোও বাসে না। তাই সে অনেকটাই বিমর্ষ থাকে। পাখির চিন্তা- ভাবনায় বয়ঃসন্ধিকালের মানসিক স্বাস্থ্যের ওপর পারিবারিক উপাদানের প্রভাব রয়েছে। পাখির আরো ধারণা পছন্দের কেনাকাটার ক্ষেত্রেও মা-বাবা কঠোরতা দেখাচ্ছে। তাই সে ভাবছে বড় হয়ে এমন এক পেশা নির্বাচন করবে যার উপার্জন দিয়ে সে তার সকল ইচ্ছা পূরণ করবে। এখানে পেশা নির্বাচনের বিষয়টি অর্থনৈতিক প্রভাবের সাথে সম্পর্কিত। কেননা কোন পেশা নির্বাচন করলে সুখী হওয়া যাবে বয়ঃসন্ধিকালে ছেলেমেয়েরা তা চিন্তা করে ।"
        }
      ]
    },
    {
      "number": "7",
      "uddipok": "দৃশ্যকল্প-১: শিক্ষকের কঠোরতার কারণে সীমার আচরণে এক ধরনের অস্বাভাবিকতা দেখা দেয়। সে এখন বই-খাতা দেখলে ভয় পায় । বিষয়টি নিয়ে তার বাবা-মা ভীষণ দুশ্চিন্তায় পড়েন। বাবা-মা তাকে নিয়ে একজন মনোবিজ্ঞানীর শরণাপন্ন হন। এতে সীমা ক্রমেই সুস্থ হয়ে ওঠে। দৃশ্যকল্প-২: বাবা ছেলেকে বললেন, \"সূর্য পৃথিবীর চারদিকে ঘোরে। পূর্বের এই ভুল স্বীকৃত ধারণাটি বিজ্ঞানী গ্যালিলিও সর্বপ্রথম প্রমাণ- উপস্থাপন করে বলেন, “পৃথিবীই সূর্যের চারদিকে ঘোরে।” ধারণাটি পরবর্তীতে সকলেই গ্রহণ করে স্বাভাবিক জীবনযাপনের পথকে সাবলীল করেছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "যে কোনো বিশেষ শ্রেণির বস্তু বা ঘটনা সম্পর্কে যথাযথ ও সুসংবদ্ধ জ্ঞানকে বলা হয় বিজ্ঞান। অর্থাৎ সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান ।"
        },
        {
          "label": "খ",
          "question": "প্রাণীর আচরণ মনোবিজ্ঞানের বিষয়বস্তুর অন্তর্গত কেন?",
          "explanation": "মনোবিজ্ঞানের বিষয়বস্তুর অন্যতম হচ্ছে প্রাণীর আচরণ। মনোবিজ্ঞানে মূলত মানুষের আচরণ ও মানসিক প্রক্রিয়া সম্বন্ধে অনুধ্যান করা হয়। তবে যেসব ক্ষেত্রে মানুষের ওপর পরীক্ষণ করা সম্ভব হয় না, বরং ক্ষতির সম্ভাবনা থাকে সেসব ক্ষেত্রে নিম্নতর প্রাণীর ওপর পরীক্ষণ পরিচালনা করে তথ্য সংগ্রহ করা হয়। এজন্যই প্রাণীর আচরণ মনোবিজ্ঞানের বিষয়বস্তুর অন্তর্ভুক্ত।"
        },
        {
          "label": "গ",
          "question": "সীমার বিষয়টি মনোবিজ্ঞানের কোন শাখায় আলোচিত হয়? ব্যাখ্যা করো ।",
          "explanation": "উদ্দীপকে দৃশ্যকল্প-১ সীমার বিষয়টি মনোবিজ্ঞানের চিকিৎসা মনোবিজ্ঞান শাখায় আলোচিত হয়। অস্বাভাবিক আচরণের গতি-প্রকৃতি ও তার ব্যাখ্যা, মানসিক রোগের লক্ষণ, কারণ ও তার চিকিৎসা পদ্ধতি প্রভৃতি চিকিৎসা মনোবিজ্ঞানের মূল আলোচ্য বিষয়। চিকিৎসা মনোবিজ্ঞানী প্রথমে রোগের লক্ষণ চিহ্নিত করে তার কারণ : অনুসন্ধান করতে সচেষ্ট হন। তারপর রোগীর যথাযথ চিকিৎসার ব্যবস্থা করেন। রোগ নির্ণয়ের জন্য চিকিৎসা মনোবিজ্ঞানী বিভিন্ন অভীক্ষা প্রয়োগ করে থাকেন। রোগ নির্ণয় ও তার চিকিৎসার পাশাপাশি রোগ প্রতিরোধের ব্যবস্থাও চিকিৎসা মনোবিজ্ঞানীরা গ্রহণ করে থাকেন। উদ্দীপকে দৃশ্যকল্প-১ বর্ণনায় শিক্ষকের কঠোরতার কারণে সীমা অস্বাভাবিক আচরণ করে এবং বই, খাতা দেখলে ভয় পায়। এতে সীমার বাবা-মা একজন চিকিৎসা মনোবিজ্ঞানীর শরণাপন্ন হলে তিনি সীমার আচরণের কারণ নির্ণয় করে উপযুক্ত চিকিৎসার ব্যবস্থা গ্রহণ করেন। এতে সীমা ক্রমে সুস্থ হয়ে ওঠে। তাই বলা যায় সীমার বিষয়টি চিকিৎসা মনোবিজ্ঞানের অন্তর্গত।"
        },
        {
          "label": "ঘ",
          "question": "বাবার বক্তব্য বিজ্ঞানের কোন কোন বৈশিষ্ট্যের সাথে সম্পৃক্ত? বিশ্লেষণ করো।",
          "explanation": "উদ্দীপকে দৃশ্যকল্প-১ এ বাবার বক্তব্যে বিজ্ঞানের যথার্থতা প্রমাণ ও প্রয়োগশীলতা বৈশিষ্ট্যের সাথে সম্পৃক্ত। গবেষণালব্ধ ফলাফলের নির্ভরযোগ্যতা যাচাই করার ক্ষেত্রে একটি বিশেষ বৈজ্ঞানিক বৈশিষ্ট্য হলো যথার্থতা প্রমাণ, যা কোনো বিষয়বস্তুর বিজ্ঞান হিসেবে প্রতিষ্ঠিত হওয়ার ক্ষেত্রে অবশ্যম্ভাবী। দৃশ্যকল্প-২ এর বর্ণনায় দেখা যায় \"সূর্যই পৃথিবীর চারদিকে ঘোরে”। পূর্বের এই ভুল স্বীকৃত ধারণাটি বিজ্ঞানী গ্যালিলিও সর্বপ্রথম প্রমাণ করে বলেন, “পৃথিবীই সূর্যের চারদিকে ঘোরে”। সুতরাং বলা যায়, গ্যালিলিওর গবেষণায় প্রাপ্ত তথ্যের যথার্থতা প্রমাণিত হয়েছে। কোনো বিষয়বস্তুর গবেষণালব্ধ ফলাফলের যথাযথ ব্যবহার উপযোগিতাই হলো প্রয়োগশীলতা, যা কোনো বিষয়বস্তুকে বিজ্ঞানের মর্যাদা দান করে। যে জিনিস বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান \"বলা যায় না। উদ্দীপকে দৃশ্যকল্প-২ এর বর্ণনায় দেখা যায় গ্যালিলিওর ধারণাটি পরবর্তী সময়ে সকলেই গ্রহণ করে স্বাভাবিক জীবনযাপনের পথকে সাবলীল করেছে। অর্থাৎ তার প্রমাণিত বিষয়টি পরবর্তী সময়ে বাস্তবে ব্যবহৃত হয়েছে যা মানুষের জীবনযাপনের পথকে সহজ ও সাবলীল করেছে। সুতরাং এদিক থেকে বলা যায়, উদ্দীপকে বাবার বক্তব্য বিজ্ঞানের প্রয়োগশীলতা বৈশিষ্ট্যের সাথে সম্পৃক্ত।"
        }
      ]
    },
    {
      "number": "8",
      "uddipok": "মলিকে পূর্বে দেখানো জিনিসগুলোর সাথে সমপরিমাণ নতুন জিনিস মিশিয়ে দেয়া হয় এবং সেগুলো থেকে পূর্বের দেখানো জিনিসগুলো শনাক্ত করতে বলা হয়। এতে সে অর্ধেক সঠিক এবং অর্ধেক ভুল করলেও তার প্রাপ্ত সাফল্যাংক শূন্য হয়। মলির ছোট ভাই মিলন TV-তে তার প্রিয় ফুটবল খেলা দেখছিল। ওই সময় TV পর্দায় মাঝে মাঝে ৬°C তাপমাত্রার নির্দেশনা দেখা যায়। এ সময় বাবা বললেন, আজকে যা শীত মনে হয় তাপমাত্রা ৫°C এর নিচে। কিন্তু মিলন বলল না বাবা আজকের তাপমাত্রা ৬°C।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "শিক্ষণ কী?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে ।"
        },
        {
          "label": "খ",
          "question": "বলবর্ধক শিক্ষণের অপরিহার্য শর্ত কেন?",
          "explanation": "বলবর্ধক শিক্ষণের অপরিহার্য শর্ত, কেননা এটি এমন একটি শর্ত যা শিক্ষণকে শক্তিশালী করে। বলবর্ধক শিক্ষণের জন্য সংঘটিত আচরণকে গতিশীল করে। প্রাণীর আচরণও অনেকাংশে বলবর্ধকের দ্বারা নিয়ন্ত্রিত হয় এবং নির্দিষ্ট বলবর্ধক প্রাপ্তির মধ্য দিয়ে শিক্ষণ সম্পন্ন হয়। সুতরাং বলা যায়, বলবর্ধক হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। তাই প্রেষণার উপযুক্ত বর্ধনক্রিয়া শিক্ষণের একটি অপরিহার্য শর্ত।"
        },
        {
          "label": "গ",
          "question": "মলির স্মৃতি পরিমাপে কোন সূচকটির প্রয়োগ করা হয়েছে? ব্যাখ্যা করো।",
          "explanation": "মনির স্মৃতি পরিমাণে প্রত্যাভিজ্ঞ পদ্ধতিটি প্রয়োগ করা হয়েছে। প্রত্যাভিজ্ঞ পদ্ধতিতে পূর্বে অর্জন করা জিনিসের সাথে নতুন জিনিস মিশিয়ে দেয়া হয় এবং পরীক্ষণ পাত্রকে পূর্বে অর্জিত জিনিসগুলো শনাক্ত করতে বলা হয়। এখানে, শিক্ষার্থী তার প্রত্যাভিজ্ঞায় কিছু অনুমানের সাহায্যে উত্তর প্রদান করে থাকে। প্রত্যাভিজ্ঞকে এই অনুমানের প্রভাবমুক্ত রাখার জন্য সঠিক উত্তর প্রদানের সংখ্যা থেকে ভুল উত্তর প্রদানের সংখ্যা বাদ দিয়ে শিক্ষার্থীর সঠিক প্রত্যাভিজ্ঞার শতকরা হার নির্ণয় করা হয়। নিচে সূত্রের মাধ্যমে এটি দেখানো হলো । প্রত্যাভিজ্ঞার হার = সঠিকউত্তরপ্রদানেরসংখ্যা – ভুলেরসংখ্যা মোটশিক্ষণেরসংখ্যা × ১০০ =\\frac{সঠিক উত্তর প্রদানের সংখ্যা ~–~ ভুলের সংখ্যা}{মোট শিক্ষণের সংখ্যা} \\times ১০০ = মোটশিক্ষণেরসংখ্যা সঠিকউত্তরপ্রদানেরসংখ্যা   –   ভুলেরসংখ্যা ​ × ১০০ উদ্দীপকের বর্ণনায় দেখা যায়, মলিকে পূর্বে দেখানো জিনিসগুলোর সাথে সমপরিমাণ নতুন জিনিস মিশিয়ে দেয়া হয় এবং সেগুলো থেকে পূর্বের দেখানো জিনিসগুলো শনাক্ত করতে বলা হয়। এতে সে অর্ধেক সঠিক এবং অর্ধেক ভুল করলে তার প্রাপ্ত সাফল্যাঙ্ক শূন্য হয়। মলির স্মৃতি পরিমাপে উদ্দীপকে যে সূচক ব্যবহার করা হয়েছে সে সূচককে নিঃসন্দেহে প্রত্যাভিজ্ঞ বলা হয়।"
        },
        {
          "label": "ঘ",
          "question": "মিলনের উত্তর কোন ধরনের শিক্ষণ প্রক্রিয়ার বহিঃপ্রকাশ? বিশ্লেষণ করো।",
          "explanation": "মিলনের উত্তরে প্রাসঙ্গিক শিক্ষণ প্রক্রিয়ার বহিঃপ্রকাশ পেয়েছে। শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ছাড়াই যে সকল শিক্ষণ সম্পন্ন হয় তাকে প্রাসঙ্গিক শিক্ষণ বলে। অর্থাৎ প্রাসঙ্গিক শিক্ষণ হলো এমন এক ধরনের শিক্ষণ, যা উদ্দেশ্যবিহীনভাবে কোনো ঘটনা বা প্রসঙ্গক্রমে অথবা আকস্মিকভাবে সম্পন্ন হয়। উদ্দীপকের বর্ণনায় দেখা যায়, মিলন TV-তে তার প্রিয় ফুটবল খেলা দেখছিল। TV পর্দা থেকে সে জানতে পারে আজকের তাপমাত্রা ৬°C। তার এ ধরনের শিক্ষণ হচ্ছে প্রাসঙ্গিক শিক্ষণ। কেননা সে আজকের তাপমাত্রা ৬°C এটা সে জানতে পারে আকস্মিকভাবে যা ঘটনাক্রমে। সুতরাং মিলনের শিক্ষণ প্রক্রিয়াকে নিঃসন্দেহে প্রাসঙ্গিক শিক্ষণ বলা যায় । উপরের আলোচনার প্রেক্ষিতে বলা যায়, মিলন ফুটবল খেলা দেখার সময় TV পর্দায় জানতে পারে আজকের তাপমাত্রা ৬°C। আজকের তাপমাত্রা সম্পর্কে জানার জন্য তার কোনো পূর্বপরিকল্পনা বা প্রস্তুতি ছিল না। আর এ পূর্ব পরিকল্পনা বা প্রস্তুতি ছাড়াই শিক্ষণ হচ্ছে প্রাসঙ্গিক শিক্ষণ ।"
        }
      ]
    }
  ]
}