{
  "title": "আদমজী ক্যান্টনমেন্ট কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের উপর জোর দেন। অন্যদিকে মিতার কোম্পানীতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বেড়েছে। দৃশ্যকল্প-২: সাহেদ ও মজিদ শিল্প প্রতিষ্ঠানের মালিক। সাহেদ তার প্রতিষ্ঠানে উৎপাদিত একটি পণ্যের গুণগত মান জানার জন্য উক্ত পণ্যের গ্রাহকদের' মধ্যে থেকে কিচু নমুনা দল সংগ্রহ করে তাদের মতামত নিয়ে একটি সিদ্ধান্তে পৌছালেন। মজিদও একই উদ্দেশ্যে বিষয়টি যাচাই করলেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "",
          "explanation": "সমাজ মনোবিজ্ঞান মনোবিজ্ঞানের একটি উল্লেখযোগ্য সামাজিক পরিধি। সমাজ মনোবিজ্ঞানের দিক হলো ব্যক্তিগত ও গোষ্ঠীগত আচরণের ক্ষেত্রে সমষ্টিগতভাবে সম্পর্কযুক্ত বিষয়সমূহ; যেমন- সামাজিকীকরণ, মনোভাব, 'দল, নেতৃত্ব, গুজব, প্রচারণা, জনমত, আগ্রাসন ইত্যাদি সম্পর্কে একটি ধারণা প্রদানের পাশাপাশি সমাজের বিভিন্ন নিয়মনীতি, আচার-আচরণের * বিভিন্ন দিক সম্পর্কে আলোচনা করা হয়। সমাজে বসবসকারী বিভিন্ন ব্যক্তি ও গোষ্ঠীর পারস্পরিক সম্পর্ক ও মিথস্ক্রিয়া তথা ব্যক্তির বিশ্বাস, মূল্যবোধ ও আচার-আচরণের বিভিন্ন দিক সম্পর্কে জ্ঞান লাভের জন্য সমাজ মনোবিজ্ঞান গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের ছবির কাজটি মনোবিজ্ঞানের শিক্ষা মনোবিজ্ঞান এবং মিতার কাজ শিল্প মনোবিজ্ঞান শাখায় আলোচনা করা হয়। শিক্ষা মনোবিজ্ঞানের, একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা, শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা, শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। প্রদত্ত উদ্দীপকের দিকে লক্ষ করলে দেখতে পাই, ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক ও শিক্ষা পরিবেশের ওপর জোর দেন। সুন্দর শিক্ষাবান্ধব পরিবেশ শিক্ষক ও শিক্ষার্থীর মধ্যে ইতিবাচক গঠনমূলক সম্পর্ক তৈরিতে সহায়ক ভূমিকা পালন করে। তাই উদ্দীপকের ছবির কাজটি মনোবিজ্ঞানের গুরুত্বপূর্ণ শাখা শিক্ষা মনোবিজ্ঞানের আলোচ্য বিষয় তা খুব সহজেই অনুমেয়। মনোবিজ্ঞানের একটি অতীব জরুরি শাখা হলো শিল্প ও সাংগঠনিক মনোবিজ্ঞান। শিল্প কারখানায় উৎপাদন বৃদ্ধিতে সহায়তা করার জন্য মনোবিজ্ঞানের এ শাখার উদ্ভব হয়েছে। শিল্প কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়বস্তু। উৎপাদন বৃদ্ধির সাথে কর্মচারীদের 'দক্ষতা, মনোবল ও কর্মসন্তুষ্টি অত্যন্ত ঘনিষ্ঠভাবে জড়িত। উদ্দীপকে বর্ণিত মিতার কোম্পানিতে কর্মসন্তুষ্টি ও কাজের সঠিক মূল্যায়ন হওয়ায় উৎপাদন বৃদ্ধি পেয়েছে। তাই বলা যায়, মিতার কোম্পানিতে শিল্প ও সাংগঠনিক মনোবিজ্ঞানের যথাযথ প্রয়োগ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ এ শাহেদ ও মজিদের কার্যকারিতা নির্ণয়ে গৃহীত পদ্ধতি বিজ্ঞানের যথার্থতা প্রমাণ ও সাধারনীকরণ নীতিকে সমর্থন করে। সুতরাং উক্তিটি যথার্থ। কোনো বিষয়কে বিজ্ঞানের মর্যাদা পেতে হলে কিছু সাধারণ বৈশিষ্ট্য থাকা আবশ্যক। যেমন- সুনির্দিষ্ট বিষয়বস্তু, কার্যকর সংজ্ঞা, নিয়ন্ত্রিত পর্যবেক্ষণ, গবেষণার পুনরাবৃত্তি, ফলাফলের বস্তুনিষ্ঠতা, যথার্থতা প্রমাণ। এসব এক পর্যায়ে যেকোনো গবেষনায় প্রাপ্ত ফলাফলকে স্থান-কাল পাত্রভেদে বারবার পুনরাবৃত্তি করার পর যদি ফলাফল অভিন্ন থাকে তাহলে গবেষণার ফল যথার্থ বলে প্রমাণিত হয়। আলোচ্য উদ্দীপকে মজিদির বিষয়টি তথা তার যাচাই করার বিষয়টি যথার্থতা প্রমাণ হিসেবে প্রতীয়মান হয়। আবার বিজ্ঞানের বৈশিষ্ট্য হিসেবে সাধারণীকরণ পর্যবেক্ষণলব্ধ তথ্যের ভিত্তিতে একটি সাধারণ বা সার্বিক সিদ্ধান্তে উপনীত হওয়াকে বোঝায়। এখানে উদ্দীপকে বিভিন্ন পর্যায়ে পরীক্ষণলব্ধ ফলাফলের ভিত্তিতে একটি পণ্যের গুণগত মান জানার জন্য গ্রাহকদের মধ্যে থেকে কিছু নমুনা সংগ্রহ করে সাহেদ একটি সিদ্ধান্ত পৌঁছান যা সাধারণীকরণ নীতিকে সমর্থন করে।"
        }
      ]
    },
    {
      "number": "2",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "পরীক্ষণ মনোবিজ্ঞানের জনক উইলহেম উন্ড।"
        },
        {
          "label": "খ",
          "question": "",
          "explanation": "মানুষ বা প্রাণীর কোনো কার্যকলাপের একটি পূর্ণাঙ্গ অর্থপূর্ণ রূপই হলো সামগ্রিক আচরণ। মনোবিজ্ঞানীরা আচরণকে পূর্ণাঙ্গ অর্থপূর্ণ রূপে বর্ণনা করার পাশাপাশি ক্ষুদ্র ক্ষুদ্র অংশে বিশ্লেষণ করেও বর্ণনা করে থাকেন। প্রতিটি ক্ষুদ্র ক্ষুদ্র অংশের সমন্বিত বা পূর্ণাঙ্গ রূপ হলো সামগ্রিক আচরণ। যেমন- নেতার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো প্রতিটি এক একটি খণ্ডিত আচরণ। এ সবগুলোর সমন্বয়ে 'নেতার বক্তৃতা দেওয়া' হলো সামগ্রিক আচরণ।"
        },
        {
          "label": "গ",
          "question": "",
          "explanation": "উদ্দীপক-১.এ প্রদর্শিত 'ক' এবং 'গ' মনোবিজ্ঞানের ক্রমবিবর্তনের প্রাচীন যুগ ও আধুনিক যুগকে নির্দেশ করে। বিজ্ঞান হিসেবে বিবেচিত হওয়ার পেছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীন যুগ, মধ্যযুগ ও আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। সে সময় তাত্ত্বিকরা আত্মা ও দেহের কার্যাবলি হিসেবে সংবেদন, প্রত্যক্ষণ, শিক্ষণ, ব্যক্তিত্ব প্রভৃতি বিষয় সম্পর্কে কল্পনাপ্রসূত ব্যাখ্যা প্রদান করেন। অন্যদিকে আধুনিক যুগে এসব কার্যাবলির বৈজ্ঞানিক ও গ্রহণযোগ্য ব্যাখ্যা প্রদান করা হয়েছে। মনোবিজ্ঞান বিকাশের প্রাচীন যুগে যেসব মনীষী অবদান রেখেছেন তাঁদের অন্যতম হলেন- হিপোক্রেটিস, সক্রেটিস, প্লেটো, এরিস্টটল প্রমুখ। গ্রিক চিকিৎসা বিজ্ঞানী হিপোক্রেটিস মানুষের ব্যক্তিত্বকে ব্যাখ্যা করার জন্য একটি মতবাদ প্রবর্তন করেন। গ্রিক দার্শনিক সক্রেটিস, প্লেটো এবং এরিস্টটল মানুষের আচরণ ব্যাখ্যা করার জন্য মূলত আত্মার ধারণা ব্যবহার করেন। এর পরবর্তীতে মধ্যযুগে তাত্ত্বিকরা আত্মা নির্ভর ধারণা থেকে কিছুটা বেরিয়ে আসলেও একে পুরোপুরি বর্জন করতে পারেননি। মনোবিজ্ঞানের আধুনিক যুগের সূত্রপাত হয় জার্মান মনোবিজ্ঞানী কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞান গবেষণাগার স্থাপনের পর থেকে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভকরেছে এবং মনোবিজ্ঞানীদের আবিষ্কৃত মতবাদ বিশেষ ভূমিকা রেখেছে। তারা মানুষের আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। পরিশেষে বলা যায়, আত্মা নির্ভর ধারণা থেকে আধুনিক মনোবিজ্ঞান হিসেবে পদার্পণের পথ পরিক্রমায় প্রাচীন যুগ, মধ্যযুগ এবং আধুনিক যুগ প্রতিটি সময়কালের অবদান অনস্বীকার্য।"
        },
        {
          "label": "ঘ",
          "question": "",
          "explanation": "উদ্দীপক-২ এ গ ও ঘ চিহ্নিত স্থান দুটি যথাক্রমে বৈজ্ঞানিক দৃষ্টিভঙ্গি ও প্রয়োগশীলতাকে নির্দেশ করে। বৈজ্ঞানিক দৃষ্টিভঙ্গি হলো বিজ্ঞানের একটি গুরুত্বপূর্ণ দিক। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণ করা। এতে তত্ত্ব ও তথ্যের পরিবর্তনের সাথে সাথে পরীক্ষা-নিরীক্ষার বিষয়কে গ্রহণ করার দৃষ্টিভঙ্গি বিজ্ঞানীর থাকতে হবে। এর মাধ্যমে মনোবিজ্ঞানীগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। বিজ্ঞানের আর একটি মাপকাঠি হলো এর প্রয়োগ বা ব্যবহার। যে জিনিস বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান বলা যায় না। মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরভাবে প্রয়োগ করা হচ্ছে। মনোবিজ্ঞানের আজ বহুমুখী ব্যবহার লক্ষ করা যায়। শিল্প-কারখানা, শিক্ষা, চিকিৎসা, সমাজ জীবন, ব্যক্তিগত জীবন, রাষ্ট্রীয় জীবন প্রভৃতি প্রায় সর্বক্ষেত্রেই মনোবিজ্ঞানের ব্যবহার লক্ষ করা যায়। পরিশেষে বলা যায়, সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করতে বৈজ্ঞানিক দৃষ্টিভঙ্গি ও প্রয়োগশীলতা অত্যন্ত গুরুত্বপূর্ণ নিয়ামক।"
        }
      ]
    },
    {
      "number": "3",
      "uddipok": "উদ্দীপক-১: কামালের বয়স ৭ বছর। সে খর্বাকৃতির, ক্ষীণদেহী, স্ফীতোদর ও ক্ষীণবুদ্ধিসম্পন্ন। তার মায়ের বয়স ৩৫ বছর। মায়ের চেহারায় লাবণ্য কমে গেছে, কাজে আলস্যভাব, তার ত্বক শুষ্ক ও কুঞ্চিত এবং রক্ত চাপ কম। উদ্দীপক-২: একটি দৈনিক পত্রিকার স্বাস্থ্য বিষয়ক পাতায় স্নায়ুতন্ত্র নিয়ে একটি লেখা প্রকাশিত হয়। এই লেখাটিতে উল্লেখ করা হয় এই স্নায়ুতন্ত্র কাজের ক্ষেত্রে কিছুটা স্বয়ংক্রিয় অর্থাৎ এটি অনৈচ্ছিক, আন্তরযন্ত্রীয় কার্যাবলী নিয়ন্ত্রণ করে, যা স্বাভাবিকভাবে আমরা চিন্তা করি না, যেমন হৃদস্পন্দনের হার, পরিপাক এবং শ্বাস-প্রশ্বাস। এর একটি অংশ আছে যার একটি ভাগ দেহ শক্তিকে ক্ষয় করে আর অপর ভাগটি দেহ শক্তিকে সংরক্ষণ করে।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "কেন্দ্রিয় স্নায়ুতন্ত্রের অংশগুলোর নাম হলো মস্তিষ্ক ও মেরুরজ্জু।"
        },
        {
          "label": "খ",
          "question": "",
          "explanation": "ঘস্নায়ুতন্ত্র প্রাণীর অভ্যন্তরীণ সমন্বয় সাধন ও বাইরের যোগাযোগ রক্ষা করে। স্নায়ুতন্ত্র আমাদের চেতনা, অভিজ্ঞতা, প্রত্যক্ষণ, শিক্ষণ, চিন্তন ইত্যাদি উচ্চস্তরের কার্যাবলিও সম্পন্ন করে। বাইরে থেকে উদ্দীপক গ্রহণ করা, উদ্দীপনাকে মস্তিষ্কে প্রেরণ, ও সেখানে সমন্বয় সাধন করা এবং পরিশেষে মস্তিষ্ক থেকে বার্তা বয়ে প্রান্তদেশে নিয়ে যাওয়া স্নায়ুতন্ত্রের কাজ। তাইতো স্নায়ুতন্ত্রকে শরীরের পরিবহন সংস্থা বলা হয়।"
        },
        {
          "label": "গ",
          "question": "",
          "explanation": "উদ্দীপক-১ এ প্রদত্ত চিত্রে স্নায়ুকোষ বা নিউরনের প্রতি ইঙ্গিত প্রদান করা হয়েছে। স্নায়ুকোষ বা নিউরন হলো স্নায়ুতন্ত্রের তথ্যের বাহক। সব স্নায়ুকোষের গঠন ও আকৃতি একই রকম নয়। কতগুলোর দৈর্ঘ্য ও ঘনত্ব এতই ছোট যে দেখার জন্য শক্তিশালী অনুবীক্ষণ যন্ত্রের প্রয়োজন হয়। আবার কর্তৃকগুলো স্নায়ুকোষ তিনফুট পর্যন্ত লম্বা হয়। সাধারণ কোষের ন্যায় স্নায়ুকোষেরও তিনটি অংশ রয়েছে। যথা- কোষ দেহ, কোষ কেন্দ্র ও কোষ আবরণ। তবে সাধারণ কোষ থেকে স্নায়ুকোষের আরও দুটি অংশ বেশি রয়েছে তা হলো স্নায়ুকেশ ও স্নায়ুশাখা। কোষ দেহ: সাইটোপ্লাজম নামক অপেক্ষাকৃত তরল পদার্থ নিয়ে গঠিত অংশের নাম হলো কোষ দেহ। সাইটোপ্লাজমের মধ্যে রয়েছে ক্রোমোফিল গলজিবডি, মাইটোকন্ড্রিয়া, ভ্যাকুউল, লাইসোজম ইত্যাদি। কোষ কেন্দ্র: কোষের মধ্যে অবস্থিত অপেক্ষাকৃত ঘন গোলাকার ক্ষুদ্র পিন্ডকে বলা হয় কোষ কেন্দ্র। কোষ কেন্দ্রের মধ্যে ক্ষুদ্র ক্ষুদ্র পদার্থকে বলা হয় নিউক্লিউলাই। কোষ আবরণ: কোষদেহের বাহ্যিক আবরণকে বলে কোষ প্রাচীর বা কোষ আবরণ। কোষের অন্যান্য অংশের তুলনায় অপেক্ষাকৃত শক্ত অংশ হলো কোষ আবরণ। এগুলো ছাড়াও প্রতিটি স্নায়ুকোষে এক বা একাধিক স্নায়ুকোষ থাকে। স্নায়ুকোষগুলো উদ্দীপনা গ্রহণ করে এবং কোষদেহে তা প্রেরণ করে। আবার প্রতিটি স্নায়ুকোষে রয়েছে স্নায়ুশাখা যা সাধারণত পেশি বা গ্রন্থি অথবা অন্য কোনো বার্তা গ্রহণকারী স্নায়ুকোষের সাথে সংযুক্ত থাকে। একে স্নায়ুকোষের প্রস্থান দ্বার বলা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপক-২ এর বিষয়টিতে স্বয়ংক্রিয় স্নায়ুতন্ত্রের দুইটি ভাগ সমবেদী স্নায়ুতন্ত্র এবং পরাসমবেদী স্নায়ুতন্ত্রকে নির্দেশ করা হয়েছে। সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। এ বিভাগের স্নায়ুগুলোর প্রধান বৈশিষ্ট্য হচ্ছে, এরা, হলো উত্তেজক। মেরুদণ্ড থেকে বের হয়ে সমবেদী স্নায়ুসমূহ হূৎপিণ্ড, ফুসফুস, গ্রন্থি, অন্ত্র, পেশি প্রভৃতিতে গিয়ে পৌঁছে। সমবেদী স্নায়ুতন্ত্রের প্রধান কাজ হচ্ছে জীবকে জরুরি অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহে শক্তিকে পরিচালনা করে কাজে লাগিয়ে থাকে। এর কার্যাবলির ফলে-হৃৎপিন্ডের ক্রিয়া বেড়ে যায়, ফলে রক্ত সঞ্চালন বেড়ে যায়। এটি শ্বাসযন্ত্রের ক্রিয়া বাড়িয়ে দেয়। রক্তের চাপ বাড়িয়ে দেয়। চোখের মণিকে বড় করে। শরীরের লোম খাড়া করে ইত্যাদি। পরাসমবেদী স্নায়ুতন্ত্র করোটিয় এবং বস্তিদেশীয় স্বয়ংক্রিয় স্নায়ু দ্বারা গঠিত। এর গ্যাংলিয়াগুলো পৃথক পৃথক, শৃঙ্খলাবদ্ধ নয়। একদিকে চক্ষু, লালাগ্রন্থি, মৃৎপিণ্ড, পাকস্থলী, অস্ত্র প্রভৃতি উপরিভাগের যন্ত্রগুলোর সাথে এটা সংযুক্ত। অপরদিকে মূত্রনালি, মলনালি এবং যৌনতন্ত্রের সাথে এটা সংযুক্ত। শরীরে শক্তিকে সংরক্ষণ এবং সজ্জিত করা পরাসমবেদী স্নায়ুতন্ত্রের অন্যতম প্রধান কাজ। তাছাড়া পরাসমবেদী স্নায়ুতন্ত্র আরো কিছু কার্যাবলি সম্পন্ন করে থাকে। যেমন: হৃৎপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। মল, মূত্র শরীর থেকে বের করতে সহায়তা করে। যৌন গ্রন্থির ক্রিয়ার বৃদ্ধি ঘটায়। চোখের মণিকে ছোট করে। পরিশেষে বলা যায়, স্বয়ংক্রিয় স্নায়ুতন্ত্র এমন স্নায়ু দ্বারা গঠিত যা হৃৎপিণ্ড, রক্তনালী, মসৃণ মাংসপেশি এবং গ্রন্থিসমূহের সাথে সংযুক্ত।"
        }
      ]
    },
    {
      "number": "4",
      "uddipok": "উদ্দীপক-১: কামালের বয়স ৭ বছর। সে খর্বাকৃতির, ক্ষীণদেহী, স্ফীতোদর ও ক্ষীণবুদ্ধিসম্পন্ন। তার মায়ের বয়স ৩৫ বছর। মায়ের চেহারায় লাবণ্য কমে গেছে, কাজে আলস্যভাব, তার ত্বক শুষ্ক ও কুঞ্চিত এবং রক্ত চাপ কম। উদ্দীপক-২: সোনালী ও ইপসিতা দুজনই গর্ভবতী। সোনালীর ছেলে হলো। সে গভীর মমতায় ছেলেকে দুগ্ধ পান করালো। কিন্তু ইপসিতার সন্তান প্রসবে বিঘ্ন ঘটে। কারণ তার জরায়ুর সংকোচন প্রসারণ ঠিকমত হচ্ছিল না।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "একটি স্নায়ুকোষের সাথে আরেকটি স্নায়ুকোষের সংযোগস্থলকে সন্নিকর্ষ বলে।"
        },
        {
          "label": "খ",
          "question": "",
          "explanation": "প্রতিবর্তী ক্রিয়া প্রাণীর ইচ্ছার দ্বারা নয়, বরং স্বতঃস্ফূর্তভাবে সংঘটিত হয়। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে স্বতঃস্ফূর্ত প্রতিক্রিয়া করে তাকে প্রতিবর্তী ক্রিয়া বলে। এ ধরনের ক্রিয়া প্রাণীকে ভারসাম্য রক্ষা করতে সাহায্য করে এবং খুব দ্রুত সম্পন্ন হয়। যেমন- আগুনে হাত লাগলে দ্রুত সরিয়ে নিয়ে যাওয়া, তীব্র আলোতে চোখ বন্ধ হয়ে যাওয়া প্রভৃতি। যেহেতু প্রাণীর ইচ্ছার ওপর এ ধরনের ক্রিয়ার নিয়ন্ত্রণ নেই, তাই একে স্বতঃস্ফূর্ত প্রতিক্রিয়াই বলা যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কামালের মা ও কামালের রোগের জন্য থাইরয়েড গ্রন্থি দায়ী। থাইরয়েড গ্রন্থি থেকে নিঃসৃত অপর একটি হরমোন ক্যালসিটোনিন, যা দৈহিক অস্থির গঠন ও দেহের ক্যালসিয়াম বিপাকে বিশেষ ভূমিকা পালন করে। এই হরমোনের কম ক্ষরণের ফলে শিশুর অস্থি ও দাঁতের স্বাভাবিক গঠন ব্যাহত হয়ে ক্রেটিনিজম রোগের সৃষ্টি হতে পারে, যার প্রভাব ব্যক্তির দেহ ও আচরণের ওপর পড়ে। যেমন দেহ মোটা ও খর্বাকৃতি বা বেঁটে, পেশিতে টানটান ভাব, অস্থির সংযোগস্থলে ব্যথা, - কাজে অনীহা, ক্ষীণবুদ্ধি ইত্যাদি লক্ষণসমূহ প্রকাশ পায়। উদ্দীপকের কামালের এ ধরনের বৈশিষ্ট্যে পিছনে থাইরয়েড গ্রন্থির ক্যালসিটেনিন হরমোনের প্রভাব রয়েছে। অপরদিকে, থাইরয়েড গ্রন্থি দু'ধরনের হরমোন ক্ষরণ করে থাকে; যথা-থাইরক্সিন ও ট্রাই-আয়োডো-থাইরনিন। থাইরক্সিন শরীরের কোষ বিভাজন ও মৌল তাপ উৎপাদনের পরিমাণ নিয়ন্ত্রণ করে। এর আধিক্যে শারীরিক চাঞ্চল্য ও উত্তেজনা বৃদ্ধি পায় এবং শরীরের তাপ উৎপাদনের হার বেড়ে যায়। পরিণত বয়সে এই হরমোন কম ক্ষরিত হলে মিক্সেডেমা রোগের সৃষ্টি হতে পারে। মিক্সেডেমা রোগ হলে রক্তের চাপ কমে যায়, দেহের বিপাক ক্রিয়া ব্যাহত হয়। ত্বক শুষ্ক ও কুঞ্চিত হয়ে যায়, চেহারায় লাবণ্য কমে যায়, কাজে অলসতা দেখা দেয় এবং উদ্যম কমে যায়। উদ্দীপকে কামালের মায়ের বয়স ৩৫। তার চেহারার লাবণ্য কমে যাচ্ছে। কাজে আলস্য ভাব, তার ত্বক শুষ্ক ও কুঞ্চিত এবং রক্ত চাপ কম। এসব লক্ষণ মিক্সোডেমা নামক রোগের। এই রোগ থাইরয়েড গ্রন্থির প্রভাবে হয়ে থাকে।"
        },
        {
          "label": "ঘ",
          "question": "",
          "explanation": "সোনালী ও ইপসিতার সমস্যার জন্য একই গ্রন্থি অর্থাৎ পিটুইটারি গ্রন্থি দায়ী তবে হরমোন ভিন্ন। অন্তঃক্ষরা গ্রন্থিসমূহের মধ্যে 'প্রভুগ্রন্থি' হিসেবে পরিচিত পিটুইটারি গ্রন্থি মাথার মাঝামাঝি জায়গায় গুরুমস্তিষ্কের নিচে অবস্থিত। এর আকার ডিমের মতো এবং আয়তনে এটি একটি মটর দানার মতো। এই গ্রন্থির তিনটি অংশ আছে; যথা- সম্মুখ অংশ, মধ্য অংশ এবং পশ্চাৎ অংশ। পিটুইটারি গ্রন্থির সম্মুখ অংশ থেকে ৬ ধরনের হরমোন নিঃসৃত হয়। এদের মধ্যে প্রোলেকটিন বা ল্যাক্টোজেনিক হরমোন অন্যতম। এই হরমোন ক্ষরণের ফলে গর্ভবতী মায়েদের স্তনে দুধের সঞ্চার হয় এবং মাতৃসুলভ আচরণ প্রকাশ পায়। আবার পিটুইটারি গ্রন্থির পশ্চাৎ অংশ থেকে দু'ধরনের হরমোন নিঃসৃত হয়। যার মধ্যে অক্সিটোসিন হরমোন অন্যতম। এই হরমোন জরায়ুর সংকোচন ও প্রসারণ ঘটায়। এর কমতি ঘটলে গর্ভবতীদের সন্তান প্রসবে বিঘ্ন ঘটে। উদ্দীপকে সোনালীর ক্ষেত্রে পিটুইটারি গ্রন্থির সম্মুখ অংশ থেকে নিঃসৃত প্রলেকটিন বা ল্যাক্টোজেনিক হরমোনের প্রভাব লক্ষ করা যায়। তাই তার মধ্যে মাতৃসুলভ আচরণ প্রকাশিত হয়েছে এবং সে তার ছেলেকে স্তনের দুধ পান করিয়েছে। কিন্তু ইপসিতার ক্ষেত্রে পিটুইটারি গ্রন্থির পশ্চাৎ অংশ থেকে নিঃসৃত অক্সিটোসিন হরমোনের ঘাটতি পরিলক্ষিত হয়। যার কারণে ইসপিতার সন্তান প্রসবে বিঘ্ন ঘটে। তার জরায়ুর -সংকোচন ঠিকমতো হচ্ছিল না। তাই বলা যায় যে, সোনালী ও ইপসিতার সমস্যার জন্য একই গ্রন্থি অর্থাৎ পিটুইটারি গ্রন্থি ভিন্ন হরমোন দায়ী।"
        }
      ]
    },
    {
      "number": "5",
      "uddipok": "দৃশ্যকল্প-১: দুই ভাই শাহীন ও সাহেদ আজ শ্রীলংকা-ভারতের মধ্যকার ক্রিকেট ম্যাচটি টিভিতে দেখছিল। দুই ভাই দু'দলের সমর্থক। টানটান উত্তেজনায় ভরপুর ম্যাচটির শেষ ওভার দেখার সময় উভয়ই ঘামতে লাগল। তাদের হৃদসম্পন্দন ও শ্বাসপ্রশ্বাসের গতি বেড়ে গেল। দৃশ্যকল্প-২: সুমিত ও সাহেদ খুব ভালো বন্ধু। সুমিত কবিতা লিখেন এবং কবিতা লিখে তিনি পরিচিত ও সকলের প্রিয় হতে চান। তাই তিনি কয়েকটি কবিতা গ্রন্থ প্রকাশ করেছেন। অন্যদিকে সাহেদ একটি রাজনৈতিক দলের নেতা। এবার তিনি মেয়র পদে প্রার্থী হয়েছেন এবং এ লক্ষ্যে প্রচুর অর্থ ব্যয় করছেন। সুমিতের বোন শিখা ভ্রমণ করা, নৌকা বাইচ, পর্বত আরোহণ, মজার গল্প বলা এগুলোতে 'পারদর্শী। ঔৎসুক্য, কর্মস্পৃহা, জানার ইচ্ছা তার নিত্য সঙ্গী।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "যে শক্তি মানুষ বা প্রাণীকে কোনো কাজের প্রেরণা যোগায় বা উদ্দীপিত করে তাই প্রেষণা।"
        },
        {
          "label": "খ",
          "question": "",
          "explanation": "প্রকৃতপক্ষে আবেগ ও অনুভূতি এক নয়। এদের মধ্যে যথেষ্ট পাথ্য বিদ্যমান। আবেগ একটি মনোদৈহিক অবস্থা, যেখানে শারীরিক প্রকাশ তীব্র থাকে। অনুভূতি সম্পূর্ণভাবে মানসিক প্রক্রিয়া, কিন্তু এর মধ্যে আবেগ প্রকাশের একটি শরীরবৃত্তীয় প্রস্তুতি থাকে। আবেগকালীন সময়ে যে শারীরিক পরিবর্তন ঘটে তার বস্তুনিষ্ঠ পরিমাপ করা সম্ভব। কিন্তু অনুভূতি বস্তুনিষ্ঠভাবে পরিমাপ করা অসম্ভব। কারণ অনুভূতি সম্পূর্ণরূপে একটি ব্যক্তিগত অভিজ্ঞতা।"
        },
        {
          "label": "গ",
          "question": "",
          "explanation": "দৃশ্যকল্প-১ এ খেলা দেখার সময় শাহীন ও সাহেদের আচরণে আবেগের শারীরিক পরিবর্তনের বিভিন্ন দিক লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হূৎপিন্ডের ক্রিয়া দ্রুত থেকে দ্রুততর হয়। কোনো ব্যক্তি ক্রুদ্ধ হলে তার চক্ষু রক্তবর্ণ ধারণ করে; আবার বিস্ময়ে চক্ষুর, তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কণ্ঠস্বর পরিবর্তিত হয়। অনেক সময় কন্ঠ বন্ধ হয়ে আসে। উদ্দীপকে বিষয়-১ এ দেখা যায়, দুইভাই শাহীন ও শাহেদ শ্রীলংকা ও ভারতের মধ্যেকার ক্রিকেট ম্যাচ দেখছিল খেলার টানটান উত্তেজনায় তারা ঘেমে যায়। দ্রুত শ্বাস-প্রশ্বাস নিতে থাকে এবং শরীর থেকে ঘাম নিঃসৃত হয়। মূলত এগুলো তীব্র আবেগের কারণে। শারীরিক পরিবর্তনের প্রতিক্রিয়া। আবেগের কারণে এসব পরিবর্তন ব্যক্তির আচরণ ও মানসিকতায় ব্যাপক পরিবর্তনের ছাপ লক্ষ করা যায়। সুতরাং বলা যায়, উদ্দীপকের দৃশ্যকল্প-১ ঘটনাটিই হলো আবেগের শারীরিক পরিবর্তন। এই পরিবর্তন ব্যক্তির জীবনে গভীর ও সুদূরপ্রসারী প্রভাব ফেলে থাকে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সুমিত, শাহেদ ও শিখার মধ্যকার প্রেষণা ভিন্ন। উদ্দীপকে-২ এ সুমিত, শাহেদ ও শিখার প্রেষণাগুলো সামাজিক প্রেষণার অন্তর্ভুক্ত স্বীকৃতির চাহিদা, ক্ষমতার লিপ্সা এবং সাধারণ প্রেষণা লক্ষ করা যায়। প্রত্যেক মানুষই চায় তার কাজের স্বীকৃতি। যে তার কাজের ইতিবাচক স্বীকৃতি প্রত্যাশা চায়। এটি প্রাণীর মধ্যে উৎসাহ ও উদ্দীপনা সৃষ্টি করে। উদ্দীপকে সুমিত কবিতা লিখে পরিচিতি পান। কয়েকটি গ্রন্থও প্রকাশ করেন। এজন্য তিনি পরিচিতি ও সকলের প্রিয় হতে চান। তার এই চাহিদা স্বীকৃতির চাহিদার সাথে সামঞ্জস্য লক্ষ করা যায়। ক্ষমতা লাভের ইচ্ছা একটি গুরুত্বপূর্ণ সামাজিক প্রেষণা। যার মধ্যে এই ইচ্ছা একবার জন্মে যে উত্তরোত্তর বৃদ্ধি পেতে থাকে। দৃশ্যকল্প-২ এ সাহেদ একটি রাজনৈতিক দলের নেতা। তিনি এবার মেয়র পদের প্রার্থী হয়েছেন। তার এই প্রেষণার ক্ষমতার লিপ্সা সাথে সম্পর্কিত। আবার, সুমিতের বোন শিখার ভ্রমণ করা, নৌকা বাইচ, পার্বত আরোহণ মজার গল্প বলতে পারদর্শী। যে অনেক উৎসুক, জানার ইচ্ছা তার নিত্য সঙ্গী। তার প্রেষণাটি সাধারণ প্রেষণার অন্তর্ভুক্ত। এই প্রেষণা জীবন ধারণের জন্য গুরুত্বপূর্ণ নয়। এগুলো শিক্ষালব্ধ বা অর্জিতও নয়। কিন্তু প্রায় প্রাণীর মধ্যে এই প্রেষণা দেখা যায়। তাই তার প্রেষণা সাধারণ প্রেষণার অন্তর্ভুক্ত। এসব প্রেষণাও মানুষকে বিভিন্ন কাজে প্রণোদিত করে থাকে। পরিশেষে বলা যায়, দৃশ্যকল্প-২ এর সুমিত ও সাহেদের প্রেষণা সামাজিক প্রেষণার অন্তর্ভুক্ত কিন্তু শিখার প্রেষণা সাধারণ প্রেষণার অন্তর্ভুক্ত।"
        }
      ]
    },
    {
      "number": "6",
      "uddipok": "উদ্দীপক-১: আলেয়া তার কন্যা মিলিকে বিজ্ঞান পড়াতে গিয়ে লক্ষ্য করলো অনেক বিষয় চর্চার অভাবে ভুলে গেছে। মিলির বাবা প্রায়ই বলে থাকেন যে তিনি ততক্ষণই তার ক্লায়েন্টকে মনে রাখেন যতক্ষণ পর্যন্ত তাদের সাথে তার লেনদেন থাকে। লেনদেন শেষ হয়ে গেলে তাদের তিনি ভুলে যান। মিলির ভাই ছোটন বুঝতে পারে না কেন তার চার বছর-বয়সের কিছু স্মৃতি মনে থাকলেও দুই বা তিন বছর বয়সের কোন স্মৃতি নেই কেন? তাছাড়া সে খুব ভালো করে পড়া ও জানা বিষয়ও পরীক্ষায় ভালো লিখতে পারে না। উদ্দীপক-২: নিপু এসএসসি পরীক্ষার পর ট্রেনযোগে ঢাকা থেকে জামালপুরে বন্ধু দীপুর বাড়িতে বেড়াতে যায়।' ট্রেনটি বাংলাদেশ কৃষি বিশ্ববিদ্যালয় অতিক্রম করে ময়মনসিংহ শহরে পৌঁছায়। দুই বছর পর ভর্তি পরীক্ষার জন্য কৃষি বিশ্ববিদ্যালয় চিনতে নিপুর অসুবিধা হয়নি। নিপু খেয়াল করলো কথা বলা, পড়াশোনা করা, পোশাক পরিধান করা প্রভৃতি ক্ষেত্রে দীপু তাদের প্রিয় শিক্ষককে অনুসরণ করে। নিপু ও দীপু তাদের শিক্ষককে কোনো জটিল বিষয়ের প্রশ্ন করলে তিনি কিছুক্ষণ চিন্তা করে হঠাৎ সমস্যার সমাধান বলে দিলেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে 'শিক্ষণ বলে।"
        },
        {
          "label": "খ",
          "question": "",
          "explanation": "বলবৃদ্ধি বা বলবর্ধক হলো শিক্ষণের এমন শর্ত যা শিক্ষণকে শক্তিশালী করে। এজন্য শিক্ষণে বলবৃদ্ধি গুরুত্বপূর্ণ। বলবৃদ্ধি শিক্ষণের জন্য সংঘটিত আচরণকে গতিশীল করে। প্রাণীর আচরণও অনেকাংশে এর দ্বারা প্রভাবিত হয়। নির্দিষ্ট বলবৃদ্ধির মধ্য দিয়ে শিক্ষণ সম্পন্ন হয়। সুতরাং বলা যায়, বলবৃদ্ধি হলো এমন শর্ত যা শিক্ষণের সংযোগকে শক্তিশালী করতে সাহায্য করে। তাই বলবৃদ্ধি শিক্ষণের ক্ষেত্রে খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে-১ এ মিলি, তার বাবা ও ছোটনের ভুলে যাওয়ার কারণ ভিন্ন ভিন্ন। যেখানে মিলি ও তার বাবার অব্যবহারজনিত স্মৃতির অবক্ষয় এবং ছোটনের ক্ষেত্রে পরিবর্তিত পরিবেশ, স্নায়ুবিক ছাপ, আবেগজনিত্ব প্রতিরোধ এবং শৈশবের স্মৃতিবিলোপ দায়ী। বিস্মৃতির বিভিন্ন কারণ রয়েছে। এর মধ্যে উল্লেখযোগ্য কারণ হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। ফলে আমরা শিক্ষণকৃত অনেক বিষয় ভুলে যাই। অব্যবহারজনিত কারণে বিস্মৃতি হলেও কোনো কোনো ক্ষেত্রে তা পুনর্জাগরিত হয়ে ওঠে। এজন্য বৃদ্ধ বয়সেও অনেকে ছোটবেলার কথা মনে করতে পারে। আবার দেখা যায় খুব সহজ বিষয়ও আমরা দীর্ঘদিনের চর্চার অভাবে ভুলে যাই। উদ্দীপকে বর্ণিত মিলি ও তার বাবার ক্ষেত্রেও দেখা যায়, মিলি বিজ্ঞান পড়াতে গিয়ে দীর্ঘদিন চর্চা না থাকার কারণে অনেক জানা বিষয় ভুলে গেছে। মূলত অব্যবহারজনিত স্মৃতির অবক্ষয়জনিত কারণে এটা হয়ে থাকে এবং তার বাবার ক্ষেত্রে দেখা যায়, তিনি তার ক্লায়েন্টকে একটি নির্দিষ্ট সময় পর্যন্ত মনে রাখেন। অর্থাৎ তিনি বিষয়টিকে আর স্মৃতিতে রাখতে চান না বা ব্যবহার করতে চান না। যা অব্যবহারজনিত স্মৃতির অবক্ষয়ের কারণে ঘটে। উদ্দীপকের বর্ণনানুযায়ী ছোটন খুব ভালো করে পড়লেও ভালো লিখতে পারে না এবং তার চার বছরের স্মৃতি মনে থাকলেও ২ বা ৩ বছরের স্মৃতি মনে নেই। ছোটন এই ভুলে যাওয়ার জন্য পরিবেশ, স্নায়ুবিক চাপ ও আবেগজনিত প্রতিরোধ এবং শৈশবের স্মৃতি বিলোপ দায়ী। পরীক্ষার হলের পরিবেশ স্বাভাবিক পরিবেশ থেকে বেশি স্নায়ুবিক চাপ সৃষ্টি করে। এজন্য অনেক সহজ বিষয়ও আমরা মনে করতে পারি না। আবার, দ্রুত সময় শেষ হওয়ার কারণে অনেকে ভয়ে বা মানসিক চাপে পড়ে অনেক কিছু জানা থাকলেও লিখতে ভুলে যায়। পরিবেশের ভিন্নতার কারণে অনেক ছাত্র ঘরে বসে একাধিক প্রশ্নের উত্তর লিখতে পারলেও ক্লাসে বা পরীক্ষার হলে তা মনে করতে পারে না। আবার শৈশবের স্মৃতি মনে করতে পারি না বয়সজনিত একটা সীমা থাকার কারণে। উদ্দীপকের ছোটনের ক্ষেত্রেও তাই হয়েছে।"
        },
        {
          "label": "ঘ",
          "question": "",
          "explanation": "উদ্দীপক-২-এ নিপুর কৃষি বিশ্ববিদ্যালয় চিনতে পারা, দিপুর শিক্ষককে অনুসরণ করা এবং শিক্ষকের উত্তরদানের ক্ষেত্রে প্রাসঙ্গিক শিক্ষণ, অনুকরণ শিক্ষণ এবং পরিজ্ঞানমূলক শিক্ষণ লক্ষ করা যায়। শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক শিক্ষণ রয়েছে যেখানে প্রেষণার অনুপস্থিতিতেও শিক্ষণ সম্ভব। কোনোরূপ প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলে। উদাহরণস্বরূপ, কেউ মোহাম্মদপুর থেকে নিউমার্কেটে ইদের কেনাকাটা করতে যাওয়ার সময় রাস্তার পাশে ঢাকা কলেজ দেখতে পেল। পরবর্তীতে তার বন্ধুর চাকরির পরীক্ষার কেন্দ্র ঢাকা কলেজে পড়লে, সে সহজেই তার বন্ধুকে কলেজের অবস্থান বলে দিতে পারে। এখানে ব্যক্তির কোনোরূপ আগ্রহ বা প্রেষণা, ছাড়াই শিক্ষণ সম্পন্ন হয়েছে। একে প্রাসঙ্গিক শিক্ষণ বলে। উদ্দীপকে নিপু এসএসসি পরীক্ষার পর ময়মনসিংহ যাওয়ার পথে কৃষি বিশ্ববিদ্যালয় দেখা এবং দু বছর পর ভর্তি পরীক্ষা দিতে এসে তা চিনতে পারা প্রাসঙ্গিক, শিক্ষণের অনুরূপ। অনুকরণ হলো এমন একটি জ্ঞানমূলক শিক্ষণ প্রক্রিয়া, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। এই অনুকরণ ও মডেলিংয়ের মূল উদ্দেশ্য হলো অন্যের আচরণ বা আদর্শের সঙ্গে নিজের আচরণ বা আদর্শকে সাদৃশ্যপূর্ণ করে তোলা। মানুষ বহু আচরণ অন্যের আচরণ থেকে অনুকরণ করে শেখে এবং অন্যের আদর্শকে অনুকরণ করে নিজের আচরণের পরিবর্তন সাধন করে। অন্যদিকে, সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধান করাকে পরিজ্ঞান বলে। পরিজ্ঞানমূলক শিক্ষণে, শিক্ষার্থী কোনো কিছু শেখার সময় অন্ধের মতো বার বার ভুল সংশোধনের বদলে গোটা পরিবেশের তাৎপর্য সম্পর্কে অন্তদৃষ্টি লাভের মাধ্যমে নতুনকে আয়ত্ত করে। উদ্দীপকে দিপু তার প্রিয় শিক্ষিককে অনুসরণ করে, তার মতো পোশাক পরে তাই তার শিক্ষণ অনুকরণমূলক। আবার, শিক্ষিকের মতো সমস্যা অনুধাবন করে তার উত্তর দেয়ার শিক্ষণ হলো পরিজ্ঞানমূলক। সুতরাং, দিপু শিক্ষিকাকে অনুসরণ করা এবং শিক্ষিকের উত্তরদানের ধরন ভিন্ন ধরনের বুদ্ধিবৃত্তিক শিক্ষণ পদ্ধতি।"
        }
      ]
    },
    {
      "number": "7",
      "uddipok": "উদ্দীপক-২: মনোবিজ্ঞান ক্লাসের শিক্ষক আলোচনা করেন অনেক সময় আমরা কোনো বস্তুকে ভুলভাবে ব্যাখ্যা করি। শিক্ষকের বক্তব্যের পর রিমা জানতে পারল জ্যামিতিক চিত্র, গতি, প্রকৃতি, স্বাদ, আকাশে চাঁদের অবস্থান এসব আমরা অনেক সময় ভুলভাবে ব্যাখ্যা করি।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "সাধারণত কোন বিষয়ের প্রতি ইন্দ্রিসমূহের নিয়োজিত করার নামই হলো মনোযোগ।"
        },
        {
          "label": "খ",
          "question": "",
          "explanation": "মনোযোগের বিভিন্ন বৈশিষ্ট্যের মধ্যে ইচ্ছামূলক প্রক্রিয়া একটি। একই সঙ্গে শত শত উদ্দীপক আমাদের ইন্দ্রিয়কে উত্তেজিত করে। কিন্তু সবগুলো উদ্দীপকই চেতনার কেন্দ্রবিন্দুতে পৌঁছতে পারে না। সেই উদ্দীপকটিই আমাদের সচেতন অভিজ্ঞতায় পৌঁছতে সক্ষম হয় যেটি আমাদের প্রেষণাকে পরিতৃপ্ত করে, যেটির প্রতি আমাদের ইচ্ছা প্রকাশ পায়। অর্থাৎ যে বিষয়টির প্রতি আমরা মনোযোগ দিতে চাই, অন্যান্য বিষয় বাদ দিয়ে সে বিষয়টিই আমরা প্রত্যক্ষণ করি।"
        },
        {
          "label": "গ",
          "question": "",
          "explanation": "উদ্দীপক-১ এ চিত্র দুটিতে মনোযোগ আকর্ষণের দুটি শর্ত আকার এবং বৈপরীত্য বা বৈসাদৃশ্য লক্ষ করা যায়। আকারের ক্ষেত্রে একথা সহজেই অনুমেয় যে ছোট ছোট উদ্দীপকের চেয়ে অপেক্ষাকৃত বড়টির প্রতি সহজেই মনোযোগ আকৃষ্ট হয়। যেমন- পাশাপাশি অবস্থানরত ছোট ভবনটির চেয়ে বড় ভবনটিকে সহজেই চোখে পড়ে। তবে তারও একটি সীমা আছে। অর্থাৎ বড়টি খুব বেশি বড় হওয়ার ক্ষেত্রে, এরূপ আকর্ষণ নাও হতে পারে। অতএব সাধারণ ধারণায় বলা যেতে পারে যে, মনোযোগ আকর্ষণের জন্য বস্তু বা উদ্দীপকের আকার একটি শর্ত হিসেবে কাজ করে। ঠিক এই কারণেই উদ্দীপক-১ এর চিত্র-১ এ হাতিটির চেয়ে পিঁপড়ার আকার ছোট হওয়ায় হাতিটি ঠিক স্পষ্টতই আমাদের সামনে মনোযোগ আকর্ষিত হবে। আবার, বৈপরীত্য বা বৈসাদৃশ্য মনোযোগের অন্যতম শর্ত। উদ্দীপক-১ এ চিত্র-২ এ লম্বা লোকের পাশে খাটো লোকের অবস্থান সহজেই আমাদের মনোযোগ কেরে নেয়। সুতরাং, আমরা বলতে পারি, উদ্দীপক-১ এর বিষয়বস্তুকে মনোযোগ আকর্ষণের দুটি উপাদান আকার এবং বৈসাদৃশ্য স্পষ্ট প্রতিয়মান হয়।"
        },
        {
          "label": "ঘ",
          "question": "",
          "explanation": "উদ্দীপক-২ এ মনোবিজ্ঞানের শিক্ষক ক্লাসে যে বিষয়টি নিয়ে আলোচনা করছিলেন তা হলো অধ্যাস। অধ্যাস বিভিন্ন প্রকার হতে পারে। জ্যামিতিক অধ্যাস: জ্যামিতিক রেখা, কোণ ইত্যাদি সম্পর্কে নানা ধরনের যে চাক্ষুষ ভ্রান্তি দেখা যায় তাকে জ্যামিতিক অধ্যাস বলে। বিভিন্ন ধরনের জ্যামিতিক অধ্যাস রয়েছে। যেমন: মুলার লায়ার অধ্যাস, পগেনডরফ অধ্যাস, জোয়েলনার অধ্যাস, হেরিং অধ্যাস, সেনডোর অধ্যাস ইত্যাদি। গতি অধ্যাস: গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। যেমন: চলন্ত ট্রেনের যাত্রীরা মনে করে যে, ট্রেনটি স্থির রয়েছে আর দূরের গাছপালা এবং ঘরবাড়িগুলো উল্টোদিকে ছুটে চলেছে। চান্দ্র অধ্যাস: দিগন্তের চাঁদকে বড় দেখায় এবং মধ্য আকাশের চাঁদকে ছোট দেখায় যদিও উভয় ক্ষেত্রে চাঁদের আকৃতি একই রকম থাকে। অধ্যাসের কারণে এমনটি হয়। আবার ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয় সাধনে ব্যর্থ সংবেদীয় ও মানসিক প্রক্রিয়ার ত্রুটিপূর্ণ ব্যাখ্যা মনস্তাত্ত্বিক অধ্যাস হিসেবে পরিচিত।"
        }
      ]
    },
    {
      "number": "8",
      "uddipok": "উদ্দীপক-২ বিষয়-১ বিষয়-২ ক. অসংগঠিত ক. সংগঠিত খ. অনির্বাচিত খ. নির্বাচনমূলক",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "এলোমেলো উদ্দীপনাকে সংঘবদ্ধরূপে প্রত্যক্ষণ করাই হলো প্রত্যক্ষণের সংগঠন বা সুবিন্যস্তকরণ।"
        },
        {
          "label": "খ",
          "question": "",
          "explanation": "পরিবেশগত কারণে আচরণের পরিবর্তনকেই বলা হয় সংবেদন সমতা। বিভিন্ন কারণে বাহ্যিক উদ্দীপকগুলোর হ্রাস-বৃদ্ধি ঘটে। কিন্তু আমাদের। ইন্দ্রিয়গুলো উদ্দীপনা গ্রহণের সামঞ্জস্য বজায় রেখে চলে। উদ্দীপক ও প্রতিক্রিয়ার এ সামঞ্জস্য বিধানকেই সংবেদন সমতা বা অভিযোজন বলে।"
        },
        {
          "label": "গ",
          "question": "",
          "explanation": "উদ্দীপক-১ এ উল্লেখিত চিত্র-১, ২ ও ৩ এ প্রত্যক্ষণ সুবিন্যস্তকরণের নৈকট্য, ফাঁকপূরণ এবং সাদৃশ্য নীতি বা শর্ত সম্পর্কে বলা হয়েছে। যে সকল বস্তু কাছাকাছি সেগুলোকে, আমরা একত্রে প্রত্যক্ষণ করি। চিত্র-১ এ ফোঁটাগুলো পাশের দিকে নিকটে হওয়ায় সারিবদ্ধভাবে চিত্র-১ এর দ্বিতীয় অংশের ফোঁটাগুলো পরপর নিচের দিকে নিকটে হওয়ায় স্তম্ভ হিসেবে আমরা প্রত্যক্ষণ করি। আবার, বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। অর্থাৎ সাদৃশ্যতা এক ধরনের বিশেষ ভূমিকা রাখে। চিত্র-৩ এ ফোঁটা ও শূন্যগুলোকে একত্রে প্রত্যক্ষণ না করে আলাদাভাবে প্রত্যক্ষণ করে থাকি। প্রত্যক্ষণ সংগঠনের আরেকটি, গুরুত্বপূর্ণ শর্ত হলো ফাঁকপূরণ। সেটি আমরা চিত্র-২ তে দেখতে পাই। যেখানে দুটি চিত্রেই ফাঁকা থাকলে একটিকে বৃত্ত অপরটিকে বর্গ হিসেবে আমরা প্রত্যক্ষণ করে থাকি। উদ্দীপরে পৃশ্যকল্প-১ এ চিত্র-১, ২, ৩ দ্বারা উদ্দীপক উপাদান বা বস্তুনিষ্ট শর্ত লক্ষ করা যায়, যেখানে প্রত্যক্ষণ সুবিন্যস্তকরণের নৈকট্য, ফাঁকপূরণ এবং সাদৃশ্য নীতি স্পষ্ট প্রতিয়মান হয়।"
        },
        {
          "label": "ঘ",
          "question": "",
          "explanation": "উদ্দীপকে বিষয়-১ এবং বিষয়-২ এর প্রক্রিয়াগুলোর নাম সংবেদন ও প্রত্যক্ষণ। সংবেদন ও প্রত্যক্ষণ পরম্পর সম্পর্কযুক্ত প্রক্রিয়া হলেও এদের মধ্যে উল্লেখযোগ্য পার্থক্য বিদ্যমান। গ্রাহক উদ্দীপক থেকে উদ্দীপনা স্নায়ুবিক প্রবাহ আকারে মস্তিষ্কে পৌছে উদ্দীপকের প্রতি প্রাণীর যে প্রাথমিক চেতনা তৈরি করে তাকে সংবেদন বলে। অপরদিকে, পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভকরে তাকে প্রত্যক্ষণ বলে। সংবেদন একটি অসংগঠিত প্রক্রিয়া। স্নায়বিক উত্তেজনা অসংগঠিতভাবে মস্তিষ্কে পৌঁছায়। প্রত্যক্ষণ একটি সংগঠিত প্রক্রিয়া। কারণ এলোমেলো বা অসংগঠিত উদ্দীপনার সুসংগঠিত রূপই হল প্রত্যক্ষণ। সংবেদন হল অনিবার্চনমূলক। যেখানে ইন্দ্রিয়সমূহ উত্তেজিত হলে তা মস্তিষ্কে বাহিত হয়। আমরা প্রত্যক্ষণ প্রক্রিয়ায় উদ্দীপিত সকল বিষয় পর্যবেক্ষণ করি না। বহু সংখ্যক উদ্দীপক হতে আমরা দু, একটি বিষয় নির্বাচন করে তা প্রত্যক্ষণ করি। তাই বলা যায়, প্রত্যক্ষণের বিষয় নির্বাচনমূলক। তাই বলা যায়, বিষয়-১ এবং বিষয়-২ এর বিষয়গুলো তথা সংবেদন ও প্রত্যক্ষণের মধ্যে যথেষ্ট পার্থক্য বিদ্যমান।"
        }
      ]
    }
  ]
}