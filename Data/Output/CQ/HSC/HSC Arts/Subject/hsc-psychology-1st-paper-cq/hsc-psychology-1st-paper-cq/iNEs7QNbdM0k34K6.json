{
  "title": "বগুড়া ক্যান্টনমেন্ট কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মনোবিজ্ঞানী মিলন ক্লায়েন্টকে সিদ্ধান্ত গ্রহণে সক্ষম করে তুলছেন। অন্য মনোবিজ্ঞানী হাফিজ ক্লায়েন্টকে তার পারিবারিক, চাকুরিগত ও বার্ধক্যজনিত সমস্যা সমাধানের চেষ্টা চালিয়ে যাচ্ছেন।",
      "tag": "BCPC 23",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন- চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "'হাই তোলা একটি প্রতিবর্তী ক্রিয়া'- কেন বুঝিয়ে লেখো।",
          "explanation": "হাই তোলা তাৎক্ষণিক উপযোজনমূলক একটি আচরণ বলে এটি এক একার প্রতিবর্তী ক্রিয়া। মস্তিষ্কের সাহায্য ব্যতীত উদ্দীপকের প্রতি তাৎক্ষণিক প্রতিক্রিয়া করতে প্রাণী মেরুরজ্জু থেকে সৃষ্ট আচরণ হলো প্রতিবর্তী ক্রিয়া। প্রতিবর্তী ক্রিয়া সংক্ষিপ্ততম সময়ে সংঘটিত হয়। প্রতিবর্তী ক্রিয়া ব্যক্তির সচেতন ইচ্ছা ছাড়াই সম্পন্ন হয়। এসব দিক বিবেচনায়, দেখা যায়, হাই তোলা এক ধরনের প্রতিবর্তী ক্রিয়া। কারণ মস্তিষ্কের সচেতনতা ছাড়া তাৎক্ষণিক ও সংক্ষিপ্ত একটি প্রতিক্রিয়া হাই তোলা। শরীরতাত্ত্বিক বিশ্লেষণে দেখা গেছে ঘুমের বা ক্লান্তির প্রাথমিক প্রতিক্রিয়া হিসেবে মেরুরজ্জুতেই এই ক্রিয়া সম্পন্ন হয়। তাই বলা যায় এটি একটি প্রতিবর্তী ক্রিয়া।"
        },
        {
          "label": "গ",
          "question": "উদ্দীপকে মনোবিজ্ঞানী মিলন কোন শাখার সাথে জড়িত আলোচনা করো।",
          "explanation": "উদ্দীপকে মনোবিজ্ঞানী মিলন কাউন্সেলিং মনোবিজ্ঞানের সাথে জড়িত। যেসব মনোবিজ্ঞানী মানসিক বিশৃঙ্খলা, বৃত্তি নির্বাচন, শিল্প সংকট পারিবারিক বিশৃঙ্খলা ইত্যাদি ব্যাপারে প্রার্থীকে পরামর্শ দেন ও কর্তব্য নির্ণয়ে সহায়তা করেন সেটা নির্দেশনা মনোবিজ্ঞান। নির্দেশনা মনোবিজ্ঞানের একটি গুরুত্বপূর্ণ শাখা। ব্যক্তি যখন কোনো সিদ্ধান্ত গ্রহণে ব্যর্থ হয় তখন কাউন্সেলিং মনোবিজ্ঞানী ব্যক্তিকে তার ব্যক্তিগত, পেশাগত অথবা শিক্ষাগত সমস্যার সমাধান দিয়ে থাকেন। পেশাগত সমস্যা ব্যক্তিগত বা পারিবারিক সমস্যাসহ আরও অনেকরকম দ্বন্দ্বে পড়ে মানুষ মানসিকভাবে দুর্বল হয়ে পরে। আর এসব থেকে সুস্থ সমাধান দিতে কাউন্সেলিং মনোবিজ্ঞান উপদেশ নির্দেশনা দিয়ে থাকে। উদ্দীপকে মনোবিজ্ঞানী মিলন তার ক্লায়েন্টকে সিদ্ধান্ত গ্রহণে সক্ষম করে তুলেছেন। তার ক্লায়েন্ট কোনভাবে সিদ্ধান্ত গ্রহণে দ্বিধা দ্বন্দ্বে ভুগছিল। এমতাবস্থায় মানুষ কোনভাবেই কোন সিদ্ধান্ত নিতে পারে না এবং মানসিক ভাবে বিরক্ত হয়ে যায়। এখানে মনোবিজ্ঞানী মিলন ক্লায়েন্টকে কাউন্সেলিং করেছেন এবং সিদ্ধান্ত গ্রহণে সফল করেছেন। উপদেশ ও নির্দেশনার মাধ্যমে তিনি তার ক্লায়েন্টকে মানসিক ভাবে ভেঙে পরা থেকে রক্ষা করেছেন। সুতরাং উদ্দীপকের মিলন সাহেবের পেশাটি কাউন্সেলিং বা নির্দেশনা মনোবিজ্ঞান।"
        },
        {
          "label": "ঘ",
          "question": "উদ্দীপকে মনোবিজ্ঞানী মিলন ও হাফিজ মনোবিজ্ঞানের একই শাখার সাথে জড়িত না আলাদা? বিশ্লেষণ করো।",
          "explanation": "উদ্দীপকের মনোবিজ্ঞানী মিলন ও হাফিজ মনোবিজ্ঞানের একই শাখার সাথে জড়িত আর তা হল কাউন্সেলিং মনোবিজ্ঞান। কাউন্সেলিং মনোবিজ্ঞানকে উপদেশ ও নির্দেশনা মনোবিজ্ঞান বলা হয়। যেসব মনোবিজ্ঞানী মানসিক বিশৃঙ্খলা, বৃত্তি নির্বাচন, শিল্প সংকট, পারিবারিক বিশৃঙ্খলা ইত্যাদি ব্যপারে উপদেশ প্রার্থীকে সুপরামর্শ দেন এবং কর্তব্য নির্ণয়ে সহায়তা করেন তাদের বলা হয় নির্দেশনা মনোবিজ্ঞানী বা কাউন্সেলিং মনোবিজ্ঞানী। উপদেশ ও নির্দেশনা মনোবিজ্ঞানের একটি গুরুত্বপূর্ণ শাখা। এ শাখায় ব্যক্তি জীবন, দাম্পত্য জীবন, পারিবারিক জীবন, পেশাগত জীবন ইত্যাদি ক্ষেত্রে সৃষ্ট নানা রকমের উপযোজন মূলক সমস্যা সমাধানের কাজ করা এবং যেসব সমস্যা এখনো মানসিক সমস্যা বা রোগের পর্যায়ে উপনীত হয়নি সেগুলোকে সমাধান করার কাজ করা হয়। অনেক সময় মানুষ দ্বন্দ্বে পরে যায়, সিদ্ধান্ত গ্রহণে অপারগ হয়ে যায় তখন কাউন্সেলিং মনোবিজ্ঞানী ক্লায়েন্টকে সিদ্ধান্ত গ্রহণে সক্ষম করে তোলেন। উদ্দীপকে মনোবিজ্ঞানী মিলন তার ক্লায়েন্টকে সিদ্ধান্ত গ্রহণে সক্ষম করে তুলেছেন। মিলন তার ক্লায়েন্টকে নির্দেশনা বা উপদেশ দিয়ে একটি সিদ্ধান্তে নিয়ে এসেছেন যা কাউন্সেলিং মনোবিজ্ঞানের মূল বিষয়। আবার অন্য মনোবিজ্ঞানী হাফিজ তার ক্লায়েন্টকে পারিবারিক, চাকুরিগত ও বার্ধক্যজনিত সমস্যা সমাধানের চেষ্টা চালিয়ে যাচ্ছেন। মনোবিজ্ঞানী হাফিজ এর কাজটি কাউন্সেলিং বা নির্দেশনা মনোবিজ্ঞান। কাউন্সেলিং মনোবিজ্ঞান মানুষকে সিদ্ধান্ত গ্রহণে সক্ষম করে এবং তার দায়িত্ব ও কর্তব্যবোধ এর দিক থেকে সচেতন করে তোলে, পারিবারিক ও বিভিন্ন কলহ দূর করতে সহায়তা করে। পরিশেষে বলা যায়, উদ্দীপকের মনোবিজ্ঞানী মিলন ও হাফিজ সাহেব দুজনই কাউন্সেলিং বা নির্দেশনা মনোবিজ্ঞানী। তাদের কর্ম বা পেশা একই। তারা একই বিষয় নিয়ে কাজ করে আর তা হলো কাউন্সেলিং বা নির্দেশনা।"
        }
      ]
    },
    {
      "number": "2",
      "uddipok": "নিচের উদ্দীপকটি লক্ষ করো:",
      "tag": "BCPC 23",
      "sub_questions": [
        {
          "label": "ক",
          "question": "অস্বভাবী মনোবিজ্ঞানের মূল বিষয় কি?",
          "explanation": "স্বভাবহির্ভূত বা অস্বভাবী আচরণই অস্বভাবী মনোবিজ্ঞানের মূল বিষয়।"
        },
        {
          "label": "খ",
          "question": "মনোবৈজ্ঞানিক গবেষণায় নিয়ন্ত্রণ অত্যন্ত গুরুত্বপূর্ণ- ব্যাখ্যা করো।",
          "explanation": "মনোবৈজ্ঞানিক গবেষণায় নিয়ন্ত্রণ অত্যন্ত গুরুত্বপূর্ণ এবং অপরিহার্য। গবেষণায় নিয়ন্ত্রণ বলতে বোঝায় অনির্ভরশীল চলের সঙ্গে নির্ভরশীল চলের সম্পর্ক। সুস্পষ্টভাবে অনুধ্যানের উদ্দেশ্যে সবরকম গবেষণায় নিয়ন্ত্রণ ছাড়া সুনির্দিষ্ট কোন ফলাফল পাওয়া যায় না। এজন্যই মনোবৈজ্ঞানিক গবেষনায় নিয়ন্ত্রণ অধিক গুরুত্বপূর্ণ।"
        },
        {
          "label": "গ",
          "question": "উদ্দীপকে 'ক' চিহ্নিত স্থানটির প্রকারভেদ আলোচনা করো।",
          "explanation": "উদ্দীপকে 'ক' চিহ্নিত স্থানটি দ্বারা আচরণকে নির্দেশ করা হয়েছে। উদ্দীপকের প্রতি প্রাণীর সামগ্রিক প্রতিক্রিয়াকে আচরণ বলে। আমাদের চারপাশের পরিবেশের সব উপাদান উদ্দীপক হিসেবে কাজ করতে পারে। একই সাথে শরীরের অভ্যন্তরীণ বিভিন্ন অবস্থাও উদ্দীপক হিসেবে ভূমিকা রাখতে পারে। মনোবিজ্ঞানের সুবিস্তৃত বিষয়বস্তুর মধ্যে সবচেয়ে গুরুত্বপূর্ণ হচ্ছে আচরণ। মনোবিজ্ঞানীরা বর্ণনার সুবিধার্থে আচরণকে বিভিন্নভাবে ভাগ করেছেন। ক. সামগ্রিক ও খন্ডিত আচরণ; মানুষ বা প্রাণীর কোনো কার্যকলাপের একটি পূর্ণাঙ্গ রূপই হল সামগ্রিক আচরণ। পক্ষান্তরে উক্ত কার্যকলাপকে কতগুলো ছোট ছোট অংশে বিভক্ত করলে প্রতিটি ছোট অংশই খণ্ডিত আচরণ। খ. ঐচ্ছিক বা অনৈচ্ছিক আচরণ: মানুষ ও প্রাণীর যেসব কার্যকলাপ তাদের ইচ্ছাধীন হয় সেগুলো ঐচ্ছিক আচরণ। যেমন- কথা বলা, হাঁটা চলা। আর যেসব কার্যকলাপ ইচ্ছাধীন নয় সেগুলো অনৈচ্ছিক আচরণ। যেমন- শ্বাস- প্রশ্বাস, হৃদপিণ্ডের গতি। গ. বাহ্যিক ও অভ্যন্তরীন আচরণ: মানুষ ও প্রাণীর যেসব কার্যকলাপ বাইরে থেকে পর্যবেক্ষণ করা যায় সেগুলো বাহ্যিক আচরণ। যেমন- কথা বলা, হাঁটা-চলা। আর যেসব কার্যকলাপ বাইরে থেকে পর্যবেক্ষণ করা যায় না সেগুলো অভ্যন্তরীন আচরণ। যেমন: চিন্তা করা, মাথা ব্যথা। ঘ. স্বভাবী ও অস্বভাবী আচরণ: স্বভাবতই মানুষ যেমন আচরণ করে সেটা স্বভাবী আচরণ আর স্বভাব বহির্ভুত আচরণকে অস্বভাবী আচরণ বলা হয়। অস্বভাবী আচরণ একটি মানসিক রোগ।"
        },
        {
          "label": "ঘ",
          "question": "উদ্দীপকে 'ক' চিহ্নিত স্থানটির সাথে 'গ' চিহ্নিত স্থানটির সম্পর্ক বিশ্লেষণ করো।",
          "explanation": "উদ্দীপকের 'ক' হচ্ছে আচরণ এবং 'গ' চিহ্নিত স্থানটি জৈব- সামাজিক প্রক্রিয়াকে নির্দেশ করে। মানুষের আচরণ জৈব সামাজিক প্রক্রিয়া দ্বারা প্রভাবিত হয়। আচরণ হলো উদ্দীপকের প্রতি মানুষ ও প্রাণীর সামগ্রিক প্রতিক্রিয়া। আচরণ এমনিতেই সৃষ্টি হয়না। এর পিছনে কোন না কোন কারণ থাকে। আর জৈব-সামাজিক প্রক্রিয়া মানুষের আচরণকে নিয়ন্ত্রণ ও প্রভাবিত করে। 'জীবের আচরণ যেমন জৈবিক ঘটনাবলির দ্বারা প্রভাবিত হয় তেমনি. পারিপার্শ্বিক পরিবেশ দ্বারাও প্রভাবিত হয়। মানুষের আচরণের ধরন ও প্রকাশভঙ্গি জৈবিক প্রক্রিয়া সমূহের সামাজিক প্রক্রিয়াসমূহ দ্বারাও প্রভাবিত হয়। মানুষের দৈহিক ও সামাজিক সক্ষমতা নির্ভর করে তার জৈবিক প্রক্রিয়াসমূহ যেমন- স্নায়ুতন্ত্রের কার্যাবলি ও বিভিন্ন অঙ্গ বা তন্ত্রের কার্যকারিতার ওপর। একইসাথে এভাবে প্রাপ্ত দৈহিক ও মানসিক ক্ষমতা পূর্ণরূপে বিকশিত হয়ে বিভিন্নরূপে প্রকাশিত হতে সামাজিক প্রক্রিয়া সমূহের ওপরও নির্ভরশীল। জৈবিক প্রক্রিয়া দ্বারা যেমন মানুষের আচরণ সৃষ্টি হয় তেমনি তার - আচরণ কেমন হবে তা নির্ভর করে পরিপার্শ্বিক পরিবেশের ওপর। সামাজিক প্রক্রিয়া মানুষকে ও প্রাণীর আচরণকে নিয়ন্ত্রণ করে এবং উদ্দীপক হিসেবেও কাজ করে। জৈবিক প্রক্রিয়া এবং সামাজিক প্রক্রিয়া মানুষ ও প্রাণীর আচরণের অনেক গুরুত্বপূর্ণ দুইটি উপাদান। পরিশেষে বলা যায়, উদ্দীপকের 'ক' নির্দেশিত আচরণ ও 'গ' নির্দেশিত জৈব-সামাজিক প্রক্রিয়া একটি আরেকটির প্রভাবক এবং নিয়ন্ত্রক। সুতরাং উদ্দীপকের 'ক' ও 'গ' একে অপরের সাথে ওতোপ্রোতভাবে জড়িত।"
        }
      ]
    },
    {
      "number": "3",
      "uddipok": "নিচের উদ্দীপকটি লক্ষ করো।",
      "tag": "BCPC 23",
      "sub_questions": [
        {
          "label": "ক",
          "question": "সন্নিকর্ষ বলতে কী বোঝায়?",
          "explanation": "দুইটি স্নায়ুকোষের সংযোগস্থলকে সন্নিকর্ষ বা স্নায়ুসন্ধি বলে।"
        },
        {
          "label": "খ",
          "question": "পিটুইটারী গ্রন্থিকে \"প্রভুগ্রন্থি\" বলার কারণ- ব্যাখ্যা করো।",
          "explanation": "পিটুইটারী গ্রন্থিকে \"প্রভুগ্রন্থি\" বলা হয় কারণ শরীরের বিভিন্ন কর্মকাণ্ডে এ গ্রন্থির প্রভাব অত্যন্ত প্রকট। উচ্চতর প্রাণী ও মানবদেহের অন্তঃক্ষরা গ্রন্থিগুলোর মধ্যে পিটুইটারী গ্রন্থি সবচেয়ে গুরুত্বপূর্ণ। এর অবস্থান মস্তিষ্কের ঠিক কেন্দ্রস্থলে এবং হাইপো-থ্যালামাসের নিচে। এর আবার অত্যন্ত ক্ষুদ্র একটি মটর দানার মতো। তবুও এটি অন্যান্য অন্তঃক্ষরা গ্রন্থির ওপর বিশেষ প্রভাব বিস্তার করে। বিশেষ করে এড্রিনাল, থাইরয়েড ও যৌন গ্রন্থির ক্ষরণকে নিয়ন্ত্রণ করে বলে একে প্রভু গ্রন্থি বলা হয়।"
        },
        {
          "label": "গ",
          "question": "উদ্দীপকে গ্রন্থিটিকে “প্রভুগ্রন্থি” বলার কারণ - ব্যাখ্যা করো।",
          "explanation": "উদ্দীপকের গ্রন্থিটি হলো এড্রিনাল গ্রন্থি। এড্রিনাল একটি ল্যাটিন শব্দ যার অর্থ হচ্ছে Toward Kidney । মানবদেহের গুরুত্বপূর্ণ গ্রন্থিগুলোর মদ্ধ্যে এড্রিনাল গ্রন্থি অন্যতম। এই গ্রন্থির অবস্থান দেহের মাঝামাঝি জায়গায় এবং পিছনের অভ্যন্তরে, পিঠের দিকে। এড্রিনাল গ্রন্থি সংখ্যায় দুটি। প্রতিটি কিডনির উপর একটি করে এড্রিনাল গ্রন্থি অবস্থিত। প্রতিটি এড্রিনাল গ্রন্থির দুইটি করে অংশ রয়েছে। যথা- বাইরের অংশ: এড্রিনাল গ্রন্থির বাইরের অংশ থেকে প্রধান প্রধান কয়েকটি হরমোন নিঃসৃত হয়। যথা- ১. কর্টিন এ হরমোনের প্রভাব জীবদেহের বিপাক প্রাক্রিয়ার স্বাভাবিক অবস্থা বজায় থাকে। ২. কর্টিসোল: এই হরমোন মাইটোকন্ডিয়ার প্রদাহজনিত ফ্রক্রিয়াকে প্রয়োজনমত নিয়ন্ত্রণ করে। ৩. কর্টিসোন: এই হরমোন আস্থসন্ধির ভিতরের অংশ থেকে জৈব- রাসায়নিক ক্রিয়াকে স্বাভাবিক রাখে। ভিতরের অংশ: এড্রিনাল গ্রন্থির ভিতরের অংশ থেকে এড্রিনালিন নামক একপ্রকার হরমোন নিঃসৃত হয়। এই হরমোনটি প্রাণীর জন্য অত্যন্ত গুরুত্বপূর্ণ কাজ করে। আবেগকালীন অবস্থায় এই হরমোনটি অধিক মাত্রায় ক্ষরিত হয়। স্বয়ংক্রিয় স্নায়ুব্যবস্থার গতি বৃদ্ধি করে। এ হরমোনের প্রভাবে ত্বকে তথা শরীরে কম্পন বা খিচুনি দেখা দেয় এবং ঘর্ম নিঃসৃত হতে থাকে। পাকস্থলীর ক্রিয়া হ্রাস পায় এবং এই হরমোন ক্ষরণে কোন সমস্যা হলে দেহের বিপাকক্রিয়া ক্ষতিগ্রস্ত হয়। একথা মনে রাখতে হবে যে, মানুষের মানসিক ও শারীরিক সুস্থতা নিশ্চিত করার জন্য একটি অন্যতম শর্ত হচ্ছে এড্রিনাল গ্রন্থির স্বাভাবিক ক্ষরণ বজায় থাকা।"
        },
        {
          "label": "ঘ",
          "question": "উদ্দীপকে গ্রন্থিটি উত্তেজক ও আবেগের সাথে সম্পর্কযুক্ত- বিশ্লেষণ করো।",
          "explanation": "উদ্দীপকের গ্রন্থিটি উত্তেজক ও আবেগের সাথে সম্পর্কযুক্ত। এড্রিনাল গ্রন্থিটি মানুষের উত্তেজনা ও আবেগের ওপর অনেক প্রভাব বিস্তার করে। এড্রিনাল গ্রন্থি থেকে কটিন হরমোন বের হয় এর প্রভাবে জীবদেহের বিপাক প্রক্রিয়ার স্বাভাবিক অবস্থা বজায় থাকে। এ হরমোনটি উত্তেজকের মত কাজ করে। শরীরের বিভিন্ন জৈব-রাসায়নিক পরিবর্তনে ভূমিকা রাখে। তাছাড়া এটি প্রতিকূল অবস্থায় মানসিক চাপ থেকে প্রাণীকে রক্ষা করার জন্য প্রাণীর মধ্যে উত্তেজনাকর পরিস্থিতি সৃষ্টি করে। এর ক্ষরণ কমে গেলে রক্তচাপ হ্রাস পায়, দৈহিক শক্তি লোপ পায়, প্রেষণা লোপ পায় এবং যৌন আকাঙ্খাও কমে যায় এর ক্ষরণ যদি কোন কারণে একেবারে বন্ধ হয়ে যায় তাহলে প্রাণীদেহে এডিসন রোগ হয়। এই হরমোনের তারতম্যের কারণে পুরুষ মানুষ মেয়েলী আচরণ করে আবার মেয়ে মানুষ ছেলেদের মত আচরণ করে। এই গ্রন্থির বাহিরের অংশ থেকে এক প্রকার হরমোন নিঃসৃত হয় যার ফলে মানুষের আবেগ ওঠানামা করে। আবেগকালীন অবস্থায় এই হরমোন অধিক নিঃসৃত হয়। এই রক্তপ্রবাহ থেকে সরাসরি যকৃতে চলে যায়। যার জন্যে দেহকোষ প্রচুর শক্তি-লাভ করে। এ বাড়তি শক্তির মাধ্যমে প্রাণী জরুরী অবস্থা মোকাবিলা করে। এই হরমোনের প্রভাবে ত্বকে তথা শরীরে কম্পন বা খিচুনি দেখা দেয়, অধিক হারে ঘর্ম নিঃসৃত হতে থাকে, চোখ বিস্ফোরিত হতে থাকে। এর প্রভাবে পাকস্থলীর ক্রিয়া হ্রাস পায়, পরিপাক ক্রিয়াও বিঘ্নিত হয়। পরিশেষে বলা যায়, এড্রিনাল গ্রন্থিটি আবেগ ও উত্তেজনার সাথে উ সম্পর্কযুক্ত এবং আবেগ ও উত্তেজনা এড্রিনাল গ্রন্থি দ্বারা প্রভাবিত ওল নিয়ন্ত্রিত হয়।"
        }
      ]
    },
    {
      "number": "4",
      "uddipok": "কাপড় ইস্ত্রি করার সময় গরম ইঞ্জিতে হাত লেগে যায় এবং তাৎক্ষণিক হাতটি সরে আসে। সুমন সমবয়সীদের চেয়ে বেশ লম্বা এবং মোটা। অন্যদিকে সুজন দেখতে রোগা, পেট বেশ বড়, খর্বাকৃতি এবং কোনো কাজে আগ্রহ পায় না।",
      "tag": "BCPC 23",
      "sub_questions": [
        {
          "label": "ক",
          "question": "সেটিরিয়াসিস কী?",
          "explanation": "অধঃমস্তিষ্ককে প্রাণকেন্দ্রও বলা হয় কারণ মস্তিষ্কের অধিকাংশ গুরুত্বপূর্ণ কাজ এখানে নিয়ন্ত্রিত হয়। অধঃমস্তিষ্ক মস্তিষ্কের সর্বনিম্ন অংশ। ফলে মস্তিষ্কের সাথে মেরুরজ্জুর যোগাযোগের একমাত্র মাধ্যম হচ্ছে এটি। মেরুরজ্জু হতে সংবেদী স্নায়ু সমুহ এই অংশের মধ্যদিয়ে মস্তিষ্কের বিভিন্ন অংশে পৌছায়। আবার মস্তিষ্কের গতীয় স্নায়ুগুলো এর মধ্য দিয়ে নিম্নমুখী হয়ে মেরুরজ্জুর মধ্য দিয়ে শরীরের বিভিন্ন অংশে ছড়িয়ে পরে। মস্তিষ্কের এই অংশটি সবথেকে প্রাচীন এবং বিবর্তনের বিঘ্নস্তরে এটিই প্রাণীর গুরুত্বপূর্ণ কাজগুলো সম্পন্ন করতো। তাই হাইপোথ্যালামাসের পাশাপাশি প্রাণীর শ্বাস-প্রশ্বাস, রক্তচাপ ও হৃদপিন্ডের স্পন্দন ইত্যাদি স্বয়ংক্রিয় আচরণগুলো এই অংশ নিয়ন্ত্রণ করে। সুতরাং অধঃমস্তিষ্ককে প্রাণকেন্দ্র বলা হয়।"
        },
        {
          "label": "খ",
          "question": "অধঃমস্তিষ্ককে \"প্রাণকেন্দ্র\" বলা হয় কেন?",
          "explanation": "অধঃমস্তিষ্ককে প্রাণকেন্দ্রও বলা হয় কারণ মস্তিষ্কের অধিকাংশ গুরুত্বপূর্ণ কাজ এখানে নিয়ন্ত্রিত হয়। অধঃমস্তিষ্ক মস্তিষ্কের সর্বনিম্ন অংশ। ফলে মস্তিষ্কের সাথে মেরুরজ্জুর যোগাযোগের একমাত্র মাধ্যম হচ্ছে এটি। মেরুরজ্জু হতে সংবেদী স্নায়ু সমুহ এই অংশের মধ্যদিয়ে মস্তিষ্কের বিভিন্ন অংশে পৌছায়। আবার মস্তিষ্কের গতীয় স্নায়ুগুলো এর মধ্য দিয়ে নিম্নমুখী হয়ে মেরুরজ্জুর মধ্য দিয়ে শরীরের বিভিন্ন অংশে ছড়িয়ে পরে। মস্তিষ্কের এই অংশটি সবথেকে প্রাচীন এবং বিবর্তনের বিঘ্নস্তরে এটিই প্রাণীর গুরুত্বপূর্ণ কাজগুলো সম্পন্ন করতো। তাই হাইপোথ্যালামাসের পাশাপাশি প্রাণীর শ্বাস-প্রশ্বাস, রক্তচাপ ও হৃদপিন্ডের স্পন্দন ইত্যাদি স্বয়ংক্রিয় আচরণগুলো এই অংশ নিয়ন্ত্রণ করে। সুতরাং অধঃমস্তিষ্ককে প্রাণকেন্দ্র বলা হয়।"
        },
        {
          "label": "গ",
          "question": "উদ্দীপকে 'হাতটি সরে আসা' বিষয়টি পাঠ্যপুস্তকের আলোকে বর্ণনা করো।",
          "explanation": "১ম-উদ্দীপকে গরম ইস্ত্রি থেকে হাত সরে আসার ঘটনাটি প্রতিবর্তী ক্রিয়া। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। উদাহরণস্বরূপ, চোখে আলো পড়লে চোখ বন্ধ হয়ে যাওয়া, হাঁচি দেয়া ইত্যাদি। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংগঠিত হয়। স্নায়ুতন্ত্র প্রক্রিয়ায় মৌলিক একক হলো প্রতিবর্তী চক্র। প্রতিবর্তী চক্রে অনেক স্নায়ুকোষ, একটি ইন্দ্রিয় ও এক বা একাধিক পেশি বা গ্রন্থি অংশগ্রহণ \" করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ুপ্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশিতে এসে পৌঁছালে প্রতিক্রিয়া সৃষ্টি হয়। প্রতিবর্তী ক্রিয়ার বৈশিষ্ট্য হচ্ছে এটি সহজাত ঘটনা-শিক্ষালব্ধ নয়। প্রতিবর্তী ক্রিয়া হলো অনৈচ্ছিক আচরণ এবং এটি খুব দ্রুত গতিতে সম্পন্ন হয়।"
        },
        {
          "label": "ঘ",
          "question": "উদ্দীপকে সুমন ও সুজনের প্রভাব বিস্তারকারী উপাদান একই না আলাদা? বিশ্লেষণ করো।",
          "explanation": "উদ্দীপকের বর্ণনায় সুমন এবং সুজনের দৈহিক গঠনের ওপর প্রভাব বিস্তারকারী উপাদান ভিন্ন। আর এ প্রভাব বিস্তারকারী উপাদানগুলো হচ্ছে পিটুইটারি গ্রন্থি থেকে নিঃসৃত সোমাটোট্রপিক হরমোন এবং থাইরয়েড গ্রন্থি থেকে নিঃসৃত ক্যালসিটোনিন হরমোন। সোমাটোট্রপিক হরমোন শরীরবর্ধক হরমোন নামেও পরিচিত। শিশুকালে এই হরমোনের অধিক ক্ষরণ দেহের অস্বাভাবিক বৃদ্ধি ঘটায় যাকে পিটুইটারি দৈত্য বলে। অপরদিকে শিশুকালে এই হরমোনের কম ক্ষরণ দৈহিক বৃদ্ধিতে শিথিলতা ঘটায়, যাকে পিটুইটারি বামন বলে। এই হরমোনের অস্বাভাবিক ক্ষরণ দৈহিক তথা মাংসপেশি ও রক্তচাপের ওপর প্রভাব ফেলে। ফলে আচরণে অস্বাভাবিকতা দেখা যায়। উদ্দীপকের বর্ণনায় দেখা যায়, সুমন তার সমবয়সীদের তুলনায় বেশ লম্বা। সোমাটোট্রপিক হরমোনের অধিক ক্ষরণের ফলে তার দেহে অতিরিক্ত বৃদ্ধি ঘটেছে। এ জন্য সে তার সমবয়সীদের তুলনায় বেশি লম্বা। আবার সুজন দেখতে রোগা, পেট বেশ বড়, খর্বাকৃতি এবং কোনো কাজে আগ্রহ পায় না। সুজনের এই বৈশিষ্ট্যের পিছনে দায়ী থাইরয়েড গ্রন্থি। এই গ্রন্থি থেকে নিঃসৃত ক্যালসিটোনিন হরমোনের অভাবে দেহের এই বৈশিষ্ট্য হয় যা সুজনের মধ্যে লক্ষ করা যায়। সুতরাং বলা যায়, সুমন এবং সুজনের দেহে প্রভাব বিস্তার কারী হরমোন দুটি ভিন্ন।"
        }
      ]
    },
    {
      "number": "5",
      "uddipok": "বিশ্ববিদ্যালয়ে পড়ুয়া বড়ভাইয়ের কাছে গল্প শুনে জলিল পড়াশোনায় মনোযোগী হয়েছে বিশ্ববিদ্যালয়ে ভর্তি হওয়ার আশায়। অন্যদিকে, রীমা স্কুল হতে বাসায় এসেই ইউনিফর্ম পরিবর্তন করেই খেতে চায়।",
      "tag": "BCPC 23",
      "sub_questions": [
        {
          "label": "ক",
          "question": "স্বয়ংক্রিয় স্নায়ুতন্ত্রের প্রধান কাজ কী?",
          "explanation": "স্বয়ংক্রিয় স্নায়ুতন্ত্রের প্রধান কাজ হলো জীবকে জরুরি অবস্থা মোকাবিলার জন্য প্রস্তুত করা এবং শরীরের শক্তি সংরক্ষণ করা।"
        },
        {
          "label": "খ",
          "question": "আবেগ হলো শরীরের অভ্যন্তরীণ ভারসাম্যচ্যুত একটি অবস্থা- ব্যাখ্যা করো।",
          "explanation": "আবেগ হলো শরীরের অভ্যন্তরীণ ভারসাম্যচ্যুত একটি অবস্থা। কারণ স্বায়ংক্রিয় স্নায়তন্ত্র ও হরমোন দ্বারা আবেগ প্রভাবিত হয়। আবেগের ফলে প্রাণীর মধ্যে আলোড়নের সৃষ্টি হয় এবং প্রাণীর আচরণ, অভিজ্ঞতা ও শারীরিক পরিবর্তনের মধ্য দিয়ে তা প্রকাশ পায়। উদ্দীপকের সাহায্যে প্রাণীর অভ্যন্তরীণ পরিবর্তন হয়। যেমন: রক্তের চাপ বেড়ে যায়, ত্বকের রাসায়নিক তড়িৎ প্রবাহের গতিবৃদ্ধি পায়, হৃৎপিন্ডের ক্রিয়া, চোখের তারার পরিবর্তন, শ্বাস-প্রশ্বাস, লালা ক্ষরণ, অস্ত্রের ক্রিয়া ইত্যাদি পরিবর্তন হয় এবং মানুষ বা প্রাণীর আবেগ প্রকাশ পায়। সুতরাং আবেগ হলো শরীরের অভ্যন্তরীণ ভারসাম্যচ্যুত একটি অবস্থা।"
        },
        {
          "label": "গ",
          "question": "উদ্দীপকে রীমার প্রতিক্রিয়ার কারণসমূহ পাঠ্যপুস্তকের আলোকে বর্ণনা করো।",
          "explanation": "উদ্দীপকে রীমার প্রতিক্রিয়ার কারণ হলো জৈবিক প্রেষণা। দৈহিক প্রেষণাকে শরীরবৃত্তীক প্রেষণা বা মূখ্য প্রেষণা হিসেবে ব্যাখ্যা করা হয়। ক্ষুধা একটি অতি প্রয়োজনীয় জৈবিক প্রেষণা। প্রত্যেক প্রাণীর ক্ষেতেই ক্ষুধা চক্রাকারে উপস্থিত হয়। মূলত দেহের ক্ষয়পূরণ ও বৃদ্ধিসাধনে খাদ্য গ্রহণের প্রয়োজন হয়। ক্ষুধা মানসিক ও শারীরিক ভাবে প্রকাশ পায়। ক্ষুধার সময় মানসিকভাবে খাদ্য গ্রহণের তাগিদ অনুভূত হয় এবং শারীরিকভাবে তীব্র অস্বস্তি অনুভূত হয়। আর খাদ্য গ্রহণের পরপরই শারীরিক ও মানসিক স্বস্তি ফিরে আসে। সাধারণত শারীরিক ও মানসিক কর্মকান্ডের ফলে দেহের ক্ষয় সাধিত হয়। এই ক্ষয় পূরণের জন্য প্রয়োজনীয় বস্তুগত উপাদান লাভের ক্ষেত্রে প্রাণী খাদ্য গ্রহণ করে। তাছাড়া শরীরের ক্ষয়িত শক্তি পূরণ ও বারতি শক্তি সরবরাহের জন্য খাদ্য গ্রহণ প্রয়োজন। উদ্দীপকের রীমা স্কুল থেকে বাসায় এসে ইউনিফর্ম না খুলেই খেতে চায়। রীমার মধ্যে জৈবিক প্রেষণা ক্ষুধা প্রকাশ পায়। ক্ষুধা লাগলে প্রাণীর শরীরে খাদ্য গ্রহণের প্রেষণা সৃষ্টি হয় এবং মানসিক ও শারীরিকভাবে অস্বস্তি বোধ হয় এবং খাদ্য গ্রহণের মাধ্যমে স্বস্তি ফিরে আসে। রীমার ক্ষুধার কারণে প্রেষণার সৃষ্টি হয়েছে। তাই মানসিক ও শারীরিক অস্বস্তি বোধের কারণে - সে ইউনিফম না খুলেই খেতে চেয়েছে।"
        },
        {
          "label": "ঘ",
          "question": "জলিল ও রীমার প্রতিক্রিয়াগুলো কী একই শ্রেণিভুক্ত না আলাদা? বিশ্লেষণ করো।",
          "explanation": "উদ্দীপকের জলিল ও রীমার প্রতিক্রিয়াগুলি দুটোই প্রেষণা হলেও তাদের ধরন আলাদা। জলিলের মধ্যে সামাজিক প্রেষণা ও রীমার মধ্যে জৈবিক প্রেষণা প্রকাশ পায়। উদ্দীপকে জলিল তার বিশ্ববিদ্যালয় পড়ুয়া বড় ভাই এর কাছ থেকে গল্প শুনে পড়াশুনায় মনেযোগী হয়েছে বিশ্ববিদ্যালয়ে ভর্তি হওয়ার জন্য। জলিলের এই প্রেষণা হলো সামাজিক প্রেষণা। সামাজিক প্রেষণা মানুষের জীবনে অনেক গুরুত্বপূর্ণ ভূমিকা পালন করে। এ প্রেষণা সামাজিক কারণেই সৃষ্ট এবং এটি সামাজিক জীবনযাপনের জন্য ব্যক্তির উপযোজনে সহায়তা করে। শিক্ষা গ্রহণের সাথে সাথে মানুষ সমাজ হতে কৃতি প্রেষণা লাভ করে। কৃতি প্রেষণা প্রাণীর সঞ্জীবিত শক্তি, যা তার কাজ-কর্মে উচ্চমানের পরিচয় দিতে তাগিদ দেয়। এ ধরনের উচ্চমানের তাগিদ প্রাণী নিজেই ঠিক করে নেয় এবং তা অর্জনের জন্য সর্বাত্মক, প্রচেষ্টা চালিয়ে যায়। কৃতি প্রেষণা মানুষকে পরিশ্রমী করে তোলে। অপরপক্ষে, রীমা স্কুল থেকে বাসায় এসে ইউনিফর্ম না খুলেই খেতে চায়। রীমার মধ্যে জৈবিক প্রেষণার প্রকাশ পাওয়া যায়। জৈবিক প্রেষণা ক্ষুধা লাগার কারণে রীমা এমন অচরণ করে। ক্ষুধা একটি অতি ক্ষুধা লাগার কারণে রীমা এমন অচরণ করে। ক্ষুধা একটি অতি প্রয়োজনীয় জৈবিক প্রেষণা। ক্ষুধা মানসিক ও শারীরিকভাবে প্রকাশ পায়। ক্ষুধার সময় মানসিকভাবে খাদ্য গ্রহণের মাধ্যমে শারীরিক ও মানসিক স্বস্তি ফিরে আসে। সুতরাং পরিশেষে বলা যায়। উদ্দীপকে জলিল ও রীমার কার্যক্রমের মাধ্যমে যথাক্রমে সামাজিক প্রেষণা ও জৈবিক প্রেষণা প্রকাশ পায়। অর্থাৎ তাদের প্রেষণার প্রকারভেদ আলাদা। ভিন্ন ভিন্ন প্রেষণা দ্বারা তারা দুজন প্রভাবিত।"
        }
      ]
    },
    {
      "number": "6",
      "uddipok": "দৃশ্যকল্প-১: জামান নাস্তার টেবিলে মাকে দেখতে না পেয়ে এবং টেবিলে ব্যাগ না দেখে বুঝতে পারে যে, মা অফিসে গিয়েছেন। দৃশ্যকল্প-২:",
      "tag": "BCPC 23",
      "sub_questions": [
        {
          "label": "ক",
          "question": "বলবর্ধক কি?",
          "explanation": "যা প্রাণীর কোনো অভাব মোচন করে বা সন্তুষ্টি বিধান করে তাই বলবর্ধক।"
        },
        {
          "label": "খ",
          "question": "পুনর্শিক্ষণকে সখ্যয় পদ্ধতি বলার কারণ ব্যাখ্যা করো।",
          "explanation": "পুনর্শিক্ষণকে সঞ্চয় পদ্ধতি বলা হয় কারণ পুনর্শিক্ষণনের মাধ্যমে কোন তথ্য স্থায়ী স্মৃতিতে পরিণত হয়। পুনর্শিক্ষণকে সময় পদ্ধতিও বলা হয়। এ পদ্ধতিতে পূর্বে শিক্ষণ করা বিষয় পুনরায় শিখতে দেওয়া হয়। পুনরায় শিখবার সময় ব্যক্তির একটুও ভুল না হতে পারে অথবা সে যদি তালিকাভুক্ত সকল জিনিস ভুলে যায় তবুও পুনরায় শিখতে তার পূর্বের ন্যয় সময় নাও লাগতে পারে। যেটুকু সময় কম লাগবে বা ভুল কম হবে সেটুকুই সঞ্চয়।"
        },
        {
          "label": "গ",
          "question": "দৃশ্যকল্প-১ এ জামানের বেলায় শিক্ষণের কোন শর্তটি প্রকাশ পেয়েছে? আলোচনা করো।",
          "explanation": "উদ্দীপকে জামানের বেলায় শিক্ষণের অন্যতম শর্ত সংযোগ বা অনুষঙ্গ শর্তটি ফুটে উঠেছে। শিক্ষণের ক্ষেত্রে সর্বদাই কতগুলো সাধারণ শর্ত বা উপাদান উপস্থিত থাকে। এসব শর্তসমূহের সঙ্গে অন্যতম গুরুত্বপূর্ণ শর্ত হল সংযোগ বা অনুষঙ্গ। প্রকৃতপক্ষে কোন স্থান বা কালে দুটি ঘটনার সঙ্গে যোগাযোগ হওয়াকে সংযোগ বা অনুষঙ্গ বলে। দুটি পরস্পর সম্পর্কযুক্ত ঘটনা পাশাপাশি ঘটলেও শিক্ষণ ত্বরান্বিত হয়। দুই ধরনের সংযোগ রয়েছে, যথা- উদ্দীপক সংযোগ; যেমন- আগুন ও ধোঁয়া এ দুটি উদ্দীপক আমরা একইসাথে প্রত্যক্ষ করি। দ্বিতীয়টি উদ্দীপক প্রতিক্রিয়া সংযোগ যেমন- রাস্তায় গাড়ি চালাতে গিয়ে লালবাতি দেখে গাড়ি থামানো এবং সবুজ বাতি দেখে গাড়ি চালানো শুরু করা- এভারে সংযোগ বা অনুষঙ্গ শিক্ষণের ক্ষেত্রে গুরুত্বপূর্ণ ভূমিকা পালন করে। উদ্দীপকের দিকে লক্ষ করলে দেখতে পাই, একদিন জামান নাস্তার টেবিলে মাকে দেখতে না পেয়ে এবং টেবিলে ব্যাগ দেখতে না পেয়ে বুঝতে পারল যে, মা অফিসে গেছে। এখানে দুটি ঘটনার সঙ্গে সংযোগ বা অনুষঙ্গ ঘটেছে। প্রথমে মাকে দেখতে না পাওয়া আবার খাবার টেবিলে মায়ের ব্যাগ দেখতে না পাওয়া দুটি একে অপরের সাথে সম্পর্কিত। এভাবে কোন স্থানে বা কালে দুটি ঘটনার সঙ্গে সম্পর্ক বা যোগাযোগ তৈরি হওয়াকে সংযোগ বা অনুষঙ্গ বলে। সুতরাং জামানের, বেলায় শিক্ষণের যে শর্তটি প্রকাশ পেয়েছে তা হল সংযোগ বা অনুষঙ্গ।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'গ' চিহ্নিত স্থানে নির্দেশিত শিক্ষণ প্রক্রিয়ার মধ্যে তুলনামূলক সম্পর্ক বিশ্লেষণ করো।",
          "explanation": "উদ্দীপকে দৃশ্যকল্প-২ এ 'ক' চিহ্নিত স্থানে অন্তর্দৃষ্টিমূলক বা 'পরিজ্ঞানমূলক শিক্ষণ ও 'ঘ' চিহ্নিত স্থানে প্রাসঙ্গিক শিক্ষণ প্রক্রিয়াকে নির্দেশ করা হয়েছে। শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। অর্থাৎ প্রাসঙ্গিক শিক্ষণ হলো এমন ধরনের শিক্ষণ, যা উদ্দেশ্যহীনভাবে, কোনো ঘটনা বা প্রসঙ্গক্রমে, অথবা আকস্মিক কোনো পরিস্থিতির মধ্য দিয়ে সম্পন্ন। যেমন বন্ধুদের সঙ্গে আড্ডায় বসে নতুন কোনো শব্দ বা বিষয় সম্পর্কে শোনা এবং পরবর্তী সময়ে তা মনে করতে পারা। পরিজ্ঞানমূলক শিক্ষণ হলো পূর্ব অভিজ্ঞতা বা শিক্ষণের আলোকে নতুন কোনো পরিস্থিতিতে হঠাৎ করেই নতুন কোনো সমস্যা সমাধানের মধ্য দিয়ে সম্পন্ন শিক্ষণ প্রক্রিয়া। এই শিক্ষণ প্রক্রিয়ায় অন্ধ যান্ত্রিক প্রক্রিয়াকে উপেক্ষা করা হয়। এটি মূলত পরিস্থিতির পারস্পরিক সম্পর্ক অনুধাবন ও সামগ্রিক অন্তর্দৃষ্টির মধ্য দিয়ে সম্পন্ন হয়। বিশিষ্ট মনোবিজ্ঞানী কোলার একটি কুকুর ও একটি মুরগি নিয়ে পরিজ্ঞানমূলক শিক্ষণ প্রক্রিয়ার কার্য পরিচালনা করেন। একটি বেড়ার একপাশে কুকুর বা মুরগি অপর পাশে খাবার রাখা হয়। বেড়াটি এমনভাবে তৈরি যেন এর ছিদ্র দিয়ে বাইরের খাবার দেখা যায় এবং উক্ত ছিদ্র দিয়ে কুকুর বা মুরগি কোনোটাই যেতে না পারে। খাবার পেতে হলে বেড়ার একপাশ দিয়ে ঘুরে যেতে হবে। ছেড়ে দিতেই কুকুরটি মুহূর্তে ছুটে গিয়ে খাবার খেল, অপরদিকে মুরগিটি সোজাসুজি ছিদ্র পথে গমনের জন্য বারবার চেষ্টা করছিল। কুকুরটি তার স্বীয় বিচার-বুদ্ধি বিবেচনা করে খাবার গ্রহণ করতে সক্ষম হলো কিন্তু মুরগি সক্ষম হয়নি। এ পরীক্ষণে কোহলার দেখিয়েছেন যে, কুকুরটি পরিজ্ঞানমূলক শিক্ষণের পরিচয় দিতে পেরেছিল কিন্তু মুরগি তা পারেনি।"
        }
      ]
    },
    {
      "number": "7",
      "uddipok": "শিক্ষক প্রথমত শিক্ষণকৃত বিষয়গুলোকে মনে রাখার একটি ধরনের কথা বলছেন যা তথ্যের প্রক্রিয়াজাতকরণের প্রাণ। পরে আবার এক ধরনের কথা বলেছেন, যাকে নির্দেশক বই এর সাথে তুলনা করা যায়।",
      "tag": "BCPC 23",
      "sub_questions": [
        {
          "label": "ক",
          "question": "জ্ঞানগত শিক্ষণ বলতে কী বোঝায়?",
          "explanation": "প্রাণী যখন কোন একটি অবস্থাকে নতুনভারে প্রত্যক্ষণ করে এবং তথ্য সঞ্চয় করে তাকে জ্ঞানগত শিক্ষণ বলে।"
        },
        {
          "label": "খ",
          "question": "সান্নিধ্য শিক্ষণের অন্যতম শর্ত- ব্যাখ্যা করো।",
          "explanation": "সান্নিধ্য শিক্ষণের অন্যতম উপাদান এবং শিক্ষণের উপর প্রভাব বিস্তারকারী প্রধান উপাদানগুলোর অন্যতম। শিক্ষণ আয়ত্ত করতে হলে দুটি বস্তুর বা ঘটনার যেমন অনুষঙ্গ প্রয়োজন তেমনই এরূপ অনুষঙ্গ ঘটনার জন্য প্রয়োজন এদের সান্নিধ্য। দুটি প্রাকৃতিক ঘটনার অনুষঙ্গ এবং মস্তিষ্কে তাদের অনুরূপ প্রক্রিয়ার অনুষঙ্গের জন্য ঘটনা দুটির সান্নিধ্য প্রয়োজন। ঘটনা দুইটি হয় একই সময়ে অথবা একই স্থানে ঘটা বাঞ্ছনীয়। একারণে সান্নিধ্য শিক্ষণের পশ্চাতে একটি মৌলিক শর্ত হিসেবে কাজ করে। কোন ঘটনার সাথে কোন ঘটনার সান্নিধ্য থাকবে তা নির্ধারিত হয় কোন অবস্থায় শিক্ষণ অর্জিত হয় তার ওপর। আবার একটু জটিল সাপেক্ষীকরণে প্রতিক্রিয়ার সাথে পুরস্কার ও শাস্তির সান্নিধ্য প্রয়োজন। সুতরাং সান্নিধ্য শিক্ষণের অন্যতম শর্ত।"
        },
        {
          "label": "গ",
          "question": "উদ্দীপকে শিক্ষক প্রথম পর্যায়ে যে ধরনটির কথা বলছেন তা পাঠ্যপুস্তকের আলোকে আলোচনা করো।",
          "explanation": "উদ্দীপকে শিক্ষক প্রথম পর্যায়ে যে ধারণাটির কথা বলেছেন তা প্রাণ হলো স্মৃতি। অতীত অভিজ্ঞতার যথাসম্ভব অবিকল পুনরুৎপাদন করার ক্ষমতাকে স্মৃতি বলে। স্মৃতি হল পূর্ব অভিজ্ঞতা বা শিক্ষণের সংরক্ষণ বা পুনরুদ্দীপন। শিক্ষণদ্ধ বিষয়ের যে অংশ কালের প্রবাহে অটুট থাকে তা দ্বারা স্মৃতির পরিমাপ করা যায়। সহজভাবে বলতে গেলে স্মৃতি হচ্ছে যা শিখেছিলাম এবং যা ভুলে গেছি তাদের বিয়োগফল। স্মৃতি দুই ধরনের হয়। যথা- স্বল্পস্থায়ী স্মৃতি আরেকটি দীর্ঘস্থায়ী স্মৃতি। যে স্মৃতিগুলো আমরা কিছুদিন পরেই ভুলে যাই সেগুলো স্বল্পস্থায়ী স্মৃতি অর্থাৎ স্বল্পস্থায়ী স্মৃতি দীর্ঘদিন স্থায়ী হয় না। আর যে স্মৃতি আমরা অনেকদিন ধারণ করতে পারি তাকে দীর্ঘস্থায়ী স্মৃতি বলে। উদ্দীপকে শিক্ষক প্রথমত শিক্ষণকৃত বিষয়গুলোকে মনে রাখার একটি ধরনের কথা বলেছেন যা তথ্যের প্রক্রিয়াজাতকরণের প্রাণ। আর উপরের তথ্যের প্রক্রিয়াজাতকরণের প্রাণ হল স্মৃতি। তথ্য ধারণ করা এবং সেগুলোর পুনরুদ্দীপন হয় মানুষ বা প্রাণীর স্মৃতির মাধ্যমে। প্রাণী যাবতীয় তথ্য তার স্মৃতিতে ধারণ করেন এসবের মধ্যে কতকগুলো কিছুদিন পরে বিস্মৃতি হয় আবার কতকগুলো অনেকদিন যাবত স্মৃতিতে থেকে যায়। সুতরাং উদ্দীপকের শিক্ষক তথ্যের প্রক্রিয়াজাতকরণের প্রাণ হিসেবে স্মৃতিকে নির্দেশ করেছেন।"
        },
        {
          "label": "ঘ",
          "question": "শিক্ষকের দ্বিতীয় পর্যায়ে আলোচিত ধরনটির সাথে প্রথম পর্যায়ে আলোচিত ধরণটির সম্পর্ক দেখাও।",
          "explanation": "শিক্ষকের দ্বিতীয় পর্যায়ের আলোচিত ধারণাটি এবং প্রথম পর্যায়ের ধারণা একে অপরের সাথে সম্পর্কিত। প্রথম পর্যায়টি হল স্মৃতি আর দ্বিতীয় পর্যায় হিসেবে দীর্ঘস্থায়ী স্মৃতিকে নির্দেশ করেছেন। শিক্ষকের প্রথম পর্যায়ে আলোচিত বিষয়টি স্মৃতি। স্মৃতি হলো তথ্য সংরক্ষণের এমন ক্ষমতা যা পরবর্তী সময়ে ব্যবহার করা যায়। আধুনিক মনোবিজ্ঞানীগণ স্মৃতিকে সংবাদ বা তথ্যের প্রক্রিয়াজাতকরণ প্রক্রিয়ার আলোকে ব্যাখ্যা করে থাকেন। তাদের মতে স্মৃতি একটি সক্রিয় প্রক্রিয়া যে প্রক্রিয়ায় অভিজ্ঞতাকে শুধু নিষ্ক্রিয়ভাবে গ্রহণ করাকে বোঝায় না বরং অভিজ্ঞতাগুলোকে সংগঠনের জন্য বিভিন্নভাবে প্রক্রিয়াজাত করা হয়, সংকেতাবদ্ধ করা হয় এবং পুনরায় ব্যবহার করার জন্য প্রত্যাহ্বান বা পুনরুদ্রেক করা হয়। অন্যদিকে দীর্ঘস্থায়ী স্মৃতি হল স্মৃতির একটি অসীম ধারণক্ষম ভান্ডার যা তথ্যকে দীর্ঘসময় ব্যাপী ধারণ করতে পারে। স্বল্পস্থায়ী স্মৃতিতে কিছু তথ্য প্রক্রিয়াজাত করে দীর্ঘস্থায়ী স্মৃতি ভান্ডারে প্রেরণ করা হয়। দীর্ঘস্থায়ী স্মৃতিতে তথ্য সমূহ সংগঠিত হয় এবং প্রক্রিয়াজাত হয়ে দীর্ঘসময়ের জন্য সুনিশ্চিত হয়। এই স্মৃতি ভান্ডারে ধারণক্ষমতা ও স্থায়িত্ব অসীম। এটি বছরের পর বছর তথ্যসমূহকে ধারণ করে রাখতে পারে। তাই দীর্ঘস্থায়ী স্মৃতিকে নির্দেশিত বস্তু এর সাথে তুলনা করা হয়। পরিশেষে বলা যায়, উদ্দীপকে প্রথম পর্যায় ও দ্বিতীয় পর্যায়. যথাক্রমে স্মৃতি 'ও দীর্ঘস্থায়ী স্মৃতিকে বোঝায়। এরা একে অপরের সাথে সম্পর্কিত। দীর্ঘস্থায়ী স্মৃতি মূলত স্মৃতির একটি উপাদান বা বড় অংশ মাত্র।"
        }
      ]
    },
    {
      "number": "8",
      "uddipok": "মিথুন বন্ধুর ড্রইংরুমে একটি বড় কালো খেলনা পুতুল দেখে প্রথমে ভয়ে চিৎকার করে উঠে। গভীর রাতে সেলিম ঘুম হতে জেগে ঘর হতে বের হয়ে বলে যে, বাবা তাকে ডাকছে, অথচ সেদিন তার বাবা বাসায় ছিলেন না।",
      "tag": "BCPC 23",
      "sub_questions": [
        {
          "label": "ক",
          "question": "প্রত্যক্ষণের সংগঠন কী?",
          "explanation": "প্রত্যক্ষণে উদ্দীপকগুলোকে যে মাধ্যমে একত্রে দেখার প্রবণতা হয় তাকেই প্রত্যক্ষণের সংগঠন বলে।"
        },
        {
          "label": "খ",
          "question": "সংবেদনের বৈশিষ্ট্য হিসাবে ব্যাপকতা ব্যাখ্যা করো।",
          "explanation": "সংবেদন একটি মানসিক প্রক্রিয়া যা জৈব-রাসায়নিক ক্রিয়ার মাধ্যমে সংঘটিত হয়। সংবেদনকে মনো-দৈহিক ক্রিয়াও বলা যায়। সংবেদনকে সঠিকভাবে বুঝতে হলে এর বৈশিষ্ট্যগুলো চেনা জরুরি। প্রাণীর সংবেদন প্রক্রিয়াটি মূলত উদ্দীপক গ্রহণ, প্রক্রিয়াকরণ এবং ব্যাখ্যার জন্য বিশেষায়িত। অনেকে আবার সংবেদনকে একটি সাংগঠনিক প্রক্রিয়া বলেছেন। তাদের মতে সংবেদন একটি জটিল প্রক্রিয়া এবং এর ব্যাপক বৈশিষ্ট্য রয়েছে। যেমন: উদ্দীপক, উদ্দীপকের অবস্থা, স্থান কাল, সংবেদন সমতা, সংকেত মৌলিকতা, প্রারম্ভিকতা, সৃষ্টিশীলতা ও নির্দিষ্টতা।"
        },
        {
          "label": "গ",
          "question": "উদ্দীপকে মিথুনের প্রতিক্রিয়াটি পাঠ্যপুস্তকের আলোকে আলোচনা করো।",
          "explanation": "উদ্দীপকে মিথুনের প্রতিক্রিয়াটি প্রকৃতি অধ্যাস বা ভ্রান্ত প্রত্যক্ষণ প্রকৃতির। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস এবং মনস্তাত্বিক অধ্যাস ইত্যাদি। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের কারণে আমরা স্থির বস্তুকে গতিশীল দেখি। ফাই ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের থেকে বড় দেখা যায় এটা চান্দ্র অধ্যাস। চান্দ্র অধ্যাসের কারণেই চাঁদকে ছোট বড় মনে হয়। ব্যক্তির নিজস্ব ভীতিমূলক কোন মানসিক প্রবণতার কারণে মৃদু আলো অথবা অন্ধকারে কোন উদ্দীপক সম্পর্কে মিশ্র ও অভিজ্ঞতাগত বিশ্লেষণ ও সমন্বয় সাধনে ব্যর্থ সংবেদীয় ও মানসিক প্রক্রিয়ার একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্বিক অধ্যাস বলে। যেমন- মিথুন ড্রয়িংরুমে একটি কালো খেলনা পুতুল দেখে প্রথমে ভয়ে চিৎকার দিয়ে উঠি। অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায় ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        },
        {
          "label": "ঘ",
          "question": "মিথুনের ভয় পাওয়া এবং সেলিমের রাতের আচরণের মধ্যে সম্পর্ক বিশ্লেষণ করো।",
          "explanation": "উদ্দীপকে মিথুনের ভয় পাওয়া বিষয়টি হলো প্রকৃতি অধ্যাস বা ভ্রান্ত প্রত্যক্ষণ আর উদ্দীপকে সেলিমের রাতের আচরণের বিষয়টি হল অলীক প্রত্যক্ষণ। মাঝে মাঝে প্রাণীর মধ্যে অধ্যাস বা অলীক প্রত্যক্ষণ হয়ে থাকে। যখন মানুষ অসুস্থ বা আনমনা থাকে তখন এই বিষয়গুলো বেশি ঘটে থাকে। উদ্দীপকে মিথুন ড্রয়িংরুমে একটি বড় কালো খেলনা পুতুল দেখে ভয় পায়। এবং চিৎকার করে। এটা প্রকৃতি অধ্যাস বা ভুল প্রত্যক্ষণ। অধ্যাসের কারণে আমরা সঠিক জিনিসকে ভুলভাবে প্রত্যক্ষণ করি এবং ভয় পাই। যেমন কখনো স্থির বস্তুকে গতিশীল মনে হয় গতি অধ্যাসের কারণে আবার কখনো দিগন্তের চাঁদকে মাঝ আকাশের চাঁদ অপেক্ষা বড় মনে হয় চান্দ্র অধ্যাসের কারণে। আর উদ্দীপকে সেলিমের আচরণটি হল অলীক প্রত্যক্ষণ। যেমন- বাস্তবে কোন উদ্দীপক নেই অথচ তাকে প্রত্যক্ষণ করা হয়। এরূপ প্রত্যক্ষণ কে অলীক প্রত্যক্ষণ বা অলীক বীক্ষণ বলা হয়। অর্থাৎ অবাস্তব উদ্দীপক প্রত্যক্ষণ করাই হল অলীক প্রত্যক্ষণ। যেমন- একজন দেখতে পেল অন্ধকারে সাদা কাপর পরিহিত কেউ তাকে ডাকছে অথচ বাস্তবে কেউই নেই। উদ্দীপকের বর্ণনায় দেখা যায় গভীর রাতে সেলিম ঘুম থেকে জেগে উঠে দেখলো তার বাবা তাকে ডাকছে অথচ তার বাবা বাড়িতেই নেই। সুতরাং এটা অলীক প্রত্যক্ষণ আর মিথুনের পুতুল দেখে ভয় পাওয়ার ঘটনাটি মূলত প্রকৃতি অধ্যাস বা ভুল প্রত্যক্ষণ।"
        }
      ]
    }
  ]
}