{
  "title": "ঢাকা সিটি কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: ড. রেজা তার প্রতিষ্ঠানে মানসিক রোগীদের স্বাস্থ্য সেবা - নিয়ে কাজ করেন। তিনি মনে করেন আমাদের দেশে স্কুল ও কলেজ পর্যায়ের শিক্ষার্থীদের মধ্যে মানসিক রোগীর সংখ্যা বাড়ছে। দৃশ্যকল্প-২:",
      "tag": "DCC 24",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান।"
        },
        {
          "label": "খ",
          "question": "বৈজ্ঞানিক দৃষ্টিভঙ্গি গুরুত্বপূর্ণ কেন?",
          "explanation": "পুরাতন মতবাদ বা প্রতিষ্ঠিত মতকে প্রয়োজনীয় সংস্কার ও নতুন মতকে গ্রহণ করার মানসিকতাই বৈজ্ঞানিক দৃষ্টিভঙ্গি। বিজ্ঞানকে গতিশীল রাখতে এবং সামনের দিকে এগিয়ে নিতে বৈজ্ঞানিক দৃষ্টিভঙ্গি অত্যন্ত গুরুত্বপূর্ণ। যে কোনো বিষয়কে যথার্থ বিজ্ঞানের মর্যাদা দিতে হলে সে বিষয়ে অবশ্যই বৈজ্ঞানিক দৃষ্টিভঙ্গির প্রতিফলন থাকতে হবে। এজন্য বৈজ্ঞানিক দৃষ্টিভঙ্গির গুরুত্ব অনস্বীকার্য।"
        },
        {
          "label": "গ",
          "question": "ড. রেজা যে শাখায় কাজ করেন তার প্রকৃতি ব্যাখ্যা করো।",
          "explanation": "ড. রেজা যে শাখায় কাজ করেন তা চিকিৎসা মনোবিজ্ঞানকে নির্দেশ করে। মনোবিজ্ঞানের যে শাখা মানসিক রোগের অনুধ্যান, নির্ণয় ও চিকিৎসায় মনোবিজ্ঞানের জ্ঞানের প্রয়োগ করে তাকে চিকিৎসা মনোবিজ্ঞান বলা হয়। অস্বাভাবিক আচরণের গতি-প্রকৃতি ও তার ব্যাখ্যা, মানসিক রোগের লক্ষণ, কারণ ও তার চিকিৎসা পদ্ধতি প্রভৃতি চিকিৎসা মনোবিজ্ঞানের মূল আলোচ্য বিষয়। চিকিৎসা মনোবিজ্ঞানী প্রথমে রোগের লক্ষণ চিহ্নিত করে তার কারণ অনুসন্ধান করতে সচেষ্ট হন। তারপর রোগীর যথাযথ চিকিৎসার ব্যবস্থা করেন। রোগ নির্ণয়ের জন্য চিকিৎসা মনোবিজ্ঞানী বিভিন্ন অভীক্ষা প্রয়োগ করে থাকেন। রোগ নির্ণয় ও তার চিকিৎসার পাশাপাশি রোগ প্রতিরোধের ব্যবস্থাও চিকিৎসা মনোবিজ্ঞানীরা গ্রহণ করে থাকেন। উদ্দীপকে ড. রেজা তার প্রতিষ্ঠানে মানসিক রোগীদের স্বাস্থ্য সেবা নিয়ে কাজ করেন। তিনি মনে করেন, আমাদের দেশে স্কুল ও কলেজ পর্যায়ে শিক্ষার্থীদের মধ্যে মানসিক রোগীর সংখ্যা বাড়ছে। ড. রেজার এ শাখা মনোবিজ্ঞানের অন্তর্গত চিকিৎসা মনোবিজ্ঞানকে নির্দেশ করে। চিকিৎসা মনোবিজ্ঞানীগণ বিভিন্ন হাসপাতাল বা বিভিন্ন প্রতিষ্ঠানে নানা দায়িত্ব পালন করে থাকেন। এরা সাধারণত মানসিক হাসপাতাল, স্কুল, কমিউনিটি ক্লিনিকে, সংশোধনমূলক প্রতিষ্ঠান, বেসরকারি সংস্থা বা এনজিও, মানসিক প্রতিবন্ধি ইনস্টিটিউশন, মাদক চিকিৎসাকেন্দ্র প্রভৃতিতে দায়িত্ব পালন করেন।"
        },
        {
          "label": "ঘ",
          "question": "দৃশ্যকল্প-২ এর 'গ' চিহ্নিত স্থানটির বর্ণনা দাও।",
          "explanation": "উদ্দীপকে দৃশ্যকল্প-২ এর 'গ' চিহ্নিত স্থানটি মনোবিজ্ঞানের পরিধির অন্তর্গত জৈব-সামাজিক প্রক্রিয়াকে নির্দেশ করে। মনোবিজ্ঞানীরা মূলত মানুষের আচরণ ও মানসিক প্রক্রিয়া সম্পর্কে জ্ঞান অনুসন্ধান করেন। এসব ক্ষেত্রে তারা মানুষের জৈবিক ঘটনাবলির সাথে সাথে সামাজিক ঘটনাবলিও বিবেচনায় নেন। মানুষের আচরণ জৈবিক প্রক্রিয়াসমূহের সাথে সাথে সামাজিক প্রক্রিয়াসমূহ দ্বারাও প্রভাবিত হয়। মানুষের দৈহিক ও মানসিক সক্ষমতা নির্ভর করে তার জৈবিক প্রক্রিয়াসমূহ যেমন- স্নায়ুতন্ত্রের কার্যাবলি ও বিভিন্ন অঙ্গ' বা তন্ত্রের কার্যকারিতার উপর। আচরণের উপর প্রভাব বিস্তারকারী অন্যান্য জৈবিক প্রক্রিয়াসমূহ হচ্ছে- শারীরিক গঠন, বংশগতি, মস্তিষ্কের কার্যকারিতা, অন্তঃক্ষরা গ্রন্থিসমূহের কার্যকারিতা, ইন্দ্রিয়ের কার্যকারিতা প্রভৃতি। পক্ষান্তরে সামাজিক প্রক্রিয়া, যেমন- সামাজিক রীতি-নীতি, প্রথা, পূর্বসংস্কার, বিভিন্ন সামাজিক প্রতিষ্ঠান প্রভৃতিও মানুষের আচরণ ও মানসিক প্রক্রিয়াকে প্রভাবিত করে। উদ্দীপকে দৃশ্যকল্প-২ এ মনোবিজ্ঞানের পরিধিভুক্ত তিনটি বিষয়কে নির্দেশ করা হয়েছে। যথা- আচরণ, মানসিক প্রক্রিয়া এবং জৈব-সামাজিক প্রক্রিয়া। অর্থাৎ 'গ' চিহ্নিত স্থানটি জৈব-সামাজিক প্রক্রিয়াকে নির্দেশ করে। মানুষের আচরণ ও মানসিক বিকাশে জৈবিক প্রক্রিয়াসমূহের সাথে সাথে সামাজিক প্রক্রিয়াসমূহের গুরুত্ব জৈব-সামাজিক প্রক্রিয়ার আলোচনার মূল বিষয়বস্তু। সুতরাং বলা যায়, মানুষের আচরণ ও মানসিক প্রক্রিয়ার বিজ্ঞানসম্মত অধ্যয়নে জৈব-সামাজিক প্রক্রিয়াসমূহ বিশেষ গুরুত্বের সাথে বিবেচনা করা হয়।"
        }
      ]
    },
    {
      "number": "2",
      "uddipok": "দৃশ্যকল্প-১: নিশা রাস্তায় চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়ালো। দৃশ্যকল্প-২:",
      "tag": "DCC 24",
      "sub_questions": [
        {
          "label": "ক",
          "question": "নিউরন কী?",
          "explanation": "নিউরন বা স্নায়ুকোষ হলো স্নায়ুতন্ত্রের মৌলিক একক।"
        },
        {
          "label": "খ",
          "question": "হরমোন প্রয়োজন কেন?",
          "explanation": "হরমোন শরীরকে নানা কর্মে উদ্দীপ্ত করে বলে এটি প্রয়োজনীয়। অন্তঃক্ষরা গ্রন্থি নিঃসৃত রসকে হরমোন বলে। হরমোন নিঃসৃত হয়ে রক্তপ্রবাহের সাথে মিশে শরীরকে নানা কর্মে উদ্দীপ্ত করে। হরমোনগুলো শরীরের নির্দিষ্ট অঙ্গে পরিভ্রমণ করে এবং বিভিন্ন শারীরবৃত্তীয় কার্যকলাপ নিয়ন্ত্রণ করে। এটি একটি রাসায়নিক সংবাদবাহক। সুতরাং বলা যায়, হরমোন শরীরের জন্য অতীব প্রয়োজনীয়।"
        },
        {
          "label": "গ",
          "question": "দৃশ্যকল্প-১ এ নিশার রাস্তা থেকে লাফ দিয়ে সরে দাঁড়ানোর ঘটনাটি ব্যাখ্যা করো।",
          "explanation": "দৃশ্যকল্প-১ এ প্রদত্ত নিশার রাস্তা থেকে লাফ দিয়ে সরে দাঁড়ানোর ঘটনাটি প্রতিবর্তী ক্রিয়াকে নির্দেশ করে। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংঘটিত হয়। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেক স্নায়ুকোষ একটি ইন্দ্রিয় ও এক বা একাধিক পেশি বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ুপ্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশিতে এসে পৌঁছলে প্রতিক্রিয়া সৃষ্টি হয়। এটি একটি সহজাত ঘটনা। উদ্দীপকে দেখা যায়, নিশা রাস্তায় চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়াল। এটি একটি জটিল প্রতিবর্তী ক্রিয়ার উদাহরণ। যেখানে একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু অংশগ্রহণ করে।"
        },
        {
          "label": "ঘ",
          "question": "দৃশ্যকল্প-২ এ প্রদর্শিত চিত্রের 'A' এবং 'B' বিষয়গুলোর বিবরণ দাও।",
          "explanation": "দৃশ্যকল্প-২ এ প্রদর্শিত চিত্রে 'A' এবং 'B' সম্মুখ মস্তিষ্ক এবং মধ্য মস্তিষ্ককে নির্দেশ করে। মস্তিষ্ককে মোটামুটি তিন ভাগে ভাগ করা যায়। যথা- সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক। মস্তিষ্কের সবচেয়ে গুরুত্বপূর্ণ অংশ হচ্ছে সম্মুখ মস্তিষ্ক। সম্মুখ মস্তিষ্কের মধ্যে রয়েছে গুরুমস্তিষ্ক, সেরিব্রাল নিউক্লিয়াই বা বেসাল গ্যাংগালিয়া, থ্যালামাস ও হাইপোথ্যালামাস। সম্মুখ মস্তিষ্ক ডাইএনসেফেলন ও টেল এনসেফেলন নিয়ে গঠিত। এটি মস্তিষ্কের সবচেয়ে উন্নত স্তর। মধ্য মস্তিষ্ক মস্তিষ্কের উচ্চতর ও নিম্নতর পর্যায়ের মাঝামাঝি স্থানে অবস্থিত। মস্তিষ্কের অন্যান্য অংশের মতো মধ্য মস্তিষ্ক এতোটা গুরুত্বপূর্ণ নয়। এটি সম্মুখ ও পশ্চাৎ মস্তিষ্কের একটি সেতু বিশেষ। মধ্য মস্তিষ্ককে বলে মেসএনসেফেলন। এর প্রধান দুটি অংশ রয়েছে। যথা- ছাদ (Tectum) এবং মেঝে (Tegmentum)। এ মেঝের আবার তিনটি অংশ রয়েছে। যেমন- Periaqueduetalgray, Substantiauigra এবং Red nucleus। মধ্য মস্তিষ্কের প্রধান কাজই হচ্ছে মস্তিষ্কের উপরের ও নিচের অংশের মধ্যে যোগাযোগ স্থাপন করা। অর্থাৎ এটি কেবল নিম্নস্তরের তথ্যগুলোকে সহজে উপরে প্রেরণ করে এবং উপরের গুলোকে নিচে প্রেরণ করে। পরিশেষে বলা যায়, যেকোনো প্রাণীর স্নায়ুতন্ত্রের মধ্যে সবচেয়ে গুরুত্বপূর্ণ এবং মূল নিয়ন্ত্রক হচ্ছে মস্তিষ্ক। এ মস্তিষ্ক সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক এ তিনভাগে বিভক্ত।"
        }
      ]
    },
    {
      "number": "3",
      "uddipok": "দৃশ্যকল্প-১: চাকরির সাক্ষাৎকারের সময় রোহানের প্রচুর ঘাম নিঃসৃত হয়, বুক ধড়ফড় করে এবং কন্ঠরোধ হয়ে আসে। দৃশ্যকল্প-২: করিম ও রহিম অফিসের কাজে ঢাকা হতে চট্টগ্রাম যাচ্ছেন। করিম মনে করেন অফিসের কাজ ঠিকমতো করলে তার পদোন্নতিসহ অন্যান্য সুযোগ-সুবিধা বৃদ্ধি পাবে, তাই ৭/৮ ঘণ্টা ভ্রমণ শেষে চট্টগ্রাম পৌছে করিম অফিসের কাজে ব্যস্ত থাকলেও রহিম খাবার খেয়ে হোটেলে বিশ্রাম নিচ্ছেন।",
      "tag": "DCC 24",
      "sub_questions": [
        {
          "label": "ক",
          "question": "প্রেষণা চক্রের দ্বিতীয় উপাদান কোনটি?",
          "explanation": "কপ্রেষণা চক্রের দ্বিতীয় উপাদানটি হলো- তাড়না।"
        },
        {
          "label": "খ",
          "question": "প্রেষিত আচরণ উদ্দেশ্যমূলক কেন?",
          "explanation": "প্রেষিত আচরণের একটি বিশেষ বৈশিষ্ট্য হলো উদ্দেশ্যমূলক আচরণ করা। আকাঙ্ক্ষা বা চাহিদাবোধের ভিত্তিতে মানুষ বা প্রাণীর মধ্যে অভ্যন্তরীণ ভারসাম্যহীন অবস্থা ও একটি অভ্যন্তরীণ অস্বস্তিকর তাড়নার সৃষ্টি হয়। এটি মানুষ বা প্রাণীকে তার অভীষ্ট লক্ষ্য অর্জনের জন্য উদ্দেশ্যমূলক আচরণে উদ্বুদ্ধ করে প্রেষিত আচরণের সূত্রপাত ঘটায়। প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে বিভিন্ন আচরণ করে। অর্থাৎ প্রেষিত আচরণ সর্বদাই গন্তব্যস্থলাভিমুখী এবং উদ্দেশ্যমূলক।"
        },
        {
          "label": "গ",
          "question": "রোহানের আচরণে শারীরিক পরিবর্তনসমূহ ব্যাখ্যা করো।",
          "explanation": "অদৃশ্যকল্প-১ এ রোহানের ক্ষেত্রে ঘাম নিঃসরণ, হৃৎপিণ্ডের ক্রিয়া ব্যাহত, কন্ঠস্বরের পরিবর্তনসহ নানা ধরনের শারীরিক পরিবর্তন লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হৃৎপিন্ডের ক্রিয়া দ্রুত - থেকে দ্রুততর হয়। কোনো ব্যক্তি ক্রুদ্ধ হলে তার চক্ষু রক্তবর্ণ ধারণ করে; - আবার বিস্ময়ে চক্ষুর তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কণ্ঠস্বর পরিবর্তিত হয়। অনেক কণ্ঠ বন্ধ হয়ে আসে। উদ্দীপকের রোহানের ক্ষেত্রে দেখা, চাকরির সাক্ষাৎকারের সময়ে তার প্রচুর ঘাম নিঃসৃত হয়, বুক ধড়ফড় করে এবং কণ্ঠ রোধ হয়ে আসে। মূলত - এগুলো তীব্র আবেগের কারণে শারীরিক পরিবর্তনের প্রতিক্রিয়া। সাক্ষাৎকার র প্রদানের সময়ে যেকোনো ব্যক্তি, মানসিক চাপের ভেতরে থাকে। এ সময়ে শ তার রক্তচাপ বৃদ্ধি, অন্ত্রের ক্রিয়া ব্যাহত এবং ত্বকের ভিতর রাসায়নিক তড়িৎ প্রবাহের গতি বৃদ্ধি পায়। আবেগকালীন শারীরিক ও মানসিক পরিবর্তন - উভয়ই ব্যক্তির জীবনে গভীর ও সুদূরপ্রসারী প্রভাব ফেলে থাকে। এজন্য দেখা যায়, অনেক সহজ ও জানা বিষয়ও পরীক্ষার রুমে বা সাক্ষাৎকার প্রদানের সময়ে আমাদের মনে পড়ে না।"
        },
        {
          "label": "ঘ",
          "question": "উদ্দীপকের আলোকে করিম ও রহিমের মধ্যে উদ্ভূত প্রেষণার মধ্যে তুলনামূলক আলোচনা করো।",
          "explanation": "প্রদত্ত উদ্দীপকের করিম ও রহিমের মধ্যে যথাক্রমে সামাজিক ও জৈবিক প্রেষণার উপস্থিতি লক্ষ করা যায়, যার মধ্যে সুস্পষ্ট উল্লেখযোগ্য পার্থক্য বিদ্যমান রয়েছে। যে প্রেষণা মানুষের জীবনধারণের জন্য অপরিহার্য নয় এবং সমাজ জীবন থেকে যে প্রেষণার উদ্ভব হয় তাকে সামাজিক প্রেষণা বলে। তবে জীবনধারণের জন্য অপরিহার্য না হলেও সামাজিক প্রেষণা ব্যক্তির জীবনে গুরুত্বপূর্ণ প্রভাব ফেলে থাকে। যুথচারিতা, নিরাপত্তা লাভের অধিকার, খ্যাতি অর্জন, কৃতি প্রেষণা, স্বীকৃতির চাহিদা, ক্ষমতার লিপ্সা, পদমর্যাদার চাহিদা প্রভৃতি সামাজিক প্রেষণার অন্যতম উদাহরণ। প্রতিটি মানুষই চায় প্রতিষ্ঠা লাভ করতে। সফলতা অর্জন বা প্রতিষ্ঠা লাভ করার ইচ্ছাই হলো কৃতি প্রেষণা। এই প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক বর্তমান সে খুব পরিশ্রমী হয় এবং সাফল্যের দ্বার তার জন্য উন্মুক্ত। উদ্দীপকের রহমানও অধিক পরিশ্রমের মাধ্যমে সঠিকভাবে কাজ করে পদোন্নতি ও অন্যান্য সুযোগ-সুবিধা পাওয়ার ইচ্ছা পোষণ করে। তাহলে দেখা যায়, রহমান এর মাঝে সামাজিক প্রেষণা বিদ্যমান রয়েছে। প্রদত্ত দৃশ্যকল্প-২ এর শেষাংশের বর্ণনায় দেখা যায়, করিম ও রহিম ঢাকা থেকে চট্টগ্রাম পৌঁছানোর পর করিম অফিসের কাজে ব্যস্ত থাকলেও রহিম খাবার খেয়ে হোটেলে বিশ্রাম নেন। এক্ষেত্রে দেখা যায় রহিমের প্রেষণাটি জৈবিক প্রেষণার অন্তর্ভুক্ত। কেননা ক্ষুধা, নিদ্রা তথা বিশ্রাম, মাতৃত্ব, তৃষ্ণা, যৌন কামনা প্রভৃতি জৈবিক চাহিদার অন্তর্ভুক্ত। ক্ষুধা একটি মৌলিক জৈবিক চাহিদা। যখন আমাদের পাকস্থলি শূন্য হয়ে পড়ে, এর পেশিগুলো সংকুচিত হতে থাকে, তখন আমরা ক্ষুধার তাড়না অনুভব করি। প্রতিটি মানুষ বা প্রাণীর জন্যই ক্ষুধা নিবারণের জন্য খাদ্যগ্রহণ অপরিহার্য। খাদ্যগ্রহণ ব্যতীত কোনো প্রাণীই বেশি দিন জীবনধারণ করে থাকতে পারে না। পরিশেষে বলা যায়, জনাব করিম ও রহিমের প্রেষণা ভিন্ন প্রকৃতির এবং উভয় প্রেষণাই প্রাণীর জন্য গুরুত্বপূর্ণ।"
        }
      ]
    },
    {
      "number": "4",
      "uddipok": "দৃশ্যকল্প-১: আয়ানকে তার বাবা বলেছেন যে, এবার বার্ষিক পরীক্ষায় প্রথম হতে পারলে তাকে একটি বাইসাইকেল কিনে দিবেন। দৃশ্যকল্প-২:",
      "tag": "DCC 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "শিক্ষণে সংযোগ গুরুত্বপূর্ণ কেন?",
          "explanation": "অনেক সময় দুটি সম্পর্কযুক্ত ঘটনা পাশাপাশি ঘটলে শিক্ষণ ত্বরান্বিত হয়। এগুলোকে সংযোগ বা অনুষঙ্গ বলে। কোনো স্থান বা কালে দুটি ঘটনার মধ্যে সম্পর্ক বা যোগাযোগ তৈরি হওয়াকে অনুষঙ্গ বলে। দুই ধরনের অনুষঙ্গ রয়েছে। একটি হলো উদ্দীপক- উদ্দীপক অনুষঙ্গ, আরেকটি উদ্দীপক- প্রতিক্রিয়া সংযোগ। আগুন ও ধোঁয়া একসাথে প্রত্যক্ষ করা হয় বলে এটি উদ্দীপক- উদ্দীপক অনুষঙ্গ আবার লালবাতি দেখামাত্র গাড়ি থামানো উদ্দীপক- প্রতিক্রিয়া - অনুষঙ্গ।"
        },
        {
          "label": "গ",
          "question": "দৃশ্যকল্প-১ এ আয়ানের বাইসাইকেল পাওয়ার পেছনে শিক্ষণের কোন উপাদানের ভূমিকা আছে?",
          "explanation": "দৃশ্যকল্প-২ এ বর্ণিত শিক্ষণের শর্তটি হলো বলবৃদ্ধি (Reinforcement) । শিক্ষণের ক্ষেত্রে বলবৃদ্ধি একটি গুরুত্বপূর্ণ শর্ত। কারণ বলবৃদ্ধির প্রেক্ষিতে আচরণ গতিশীল হয় এবং সন্তুষ্টি লাভ হয়। নির্দিষ্ট বলবৃদ্ধির মধ্য দিয়ে এই শিখন প্রক্রিয়া সম্পন্ন হয়। বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। যেমন- ক্লাসে শিক্ষার্থীদের সামনে শিক্ষক যে সমস্যার অবতারণা বা উপস্থাপন করেন, সেই প্রশ্নের সমাধানের ক্ষেত্রে শিক্ষার্থীদের যদি প্রশংসা বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই সমাধানে অধিক অগ্রগামী হয়, যা শিখনকে ত্বরান্বিত করে। উদ্দীপকে দৃশ্যকল্প-২ এ দেখা যায়, সরকার গরিব শিশুদের ক্লাসমুখী করার জন্য \"শিক্ষার বিনিময়ে খাদ্য” প্রকল্প চালু করে। এতে করে ভালো ফল পাওয়া যায়। এ ভালো ফল কিংবা শিক্ষার প্রতি গরিব শিশুদের আগ্রহ সৃষ্টির পেছনে খাদ্য সরবরাহের শর্ত শিক্ষণের বলবৃদ্ধি উপাদানকে নির্দেশ করছে।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' চিহ্নিত স্থানে নির্দেশিত শিক্ষণ প্রক্রিয়ার পার্থক্য নির্দেশ করো।",
          "explanation": "উদ্দীপকে দৃশ্যকল্প-২ এ 'ক' চিহ্নিত স্থানে অন্তর্দৃষ্টিমূলক বা পরিজ্ঞানমূলক শিক্ষণ ও 'ঘ' চিহ্নিত স্থানে প্রাসঙ্গিক শিক্ষণ প্রক্রিয়াকে নির্দেশ করা হয়েছে। নিম্নে এ দুই শিক্ষণ প্রক্রিয়ার পার্থক্য নির্দেশিত হলো: শিক্ষণের জন্য প্রেষণা একটি গুরুত্বপূর্ণ শর্ত হলেও এমন অনেক ক্ষেত্র আছে, যেখানে প্রেষণা ছাড়াই শিক্ষণ সম্পন্ন হয়। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। অর্থাৎ প্রাসঙ্গিক শিক্ষণ হলো এমন ধরনের শিক্ষণ, যা উদ্দেশ্যবিহীনভাবে কোনো ঘটনা বা প্রসঙ্গক্রমে অথবা আকস্মিক কোনো পরিস্থিতির মধ্য দিয়ে সম্পন্ন। যেমন- বন্ধুদের সঙ্গে আড্ডায় বসে নতুন কোনো শব্দ বা বিষয় সম্পর্কে শোনা এবং পরবর্তী সময়ে তা মনে করতে পারা। পরিজ্ঞানমূলক শিক্ষণ হলো পূর্ব অভিজ্ঞতা বা শিক্ষণের আলোকে কোনো পরিস্থিতিতে হঠাৎ করেই নতুন কোনো সমস্যা সমাধানের মধ্য দিয়ে সম্পন্ন শিক্ষণ প্রক্রিয়া। এই শিক্ষণ প্রক্রিয়ায় অন্ধ যান্ত্রিক প্রক্রিয়াকে উপেক্ষা করা হয়। এটি মূলত পরিস্থিতির পারস্পরিক সম্পর্ক অনুধাবন ও সামগ্রিক অন্তর্দৃষ্টির মধ্য দিয়ে সম্পন্ন হয়। বিশিষ্ট মনোবিজ্ঞানী কোলার একটি কুকুর ও একটি মুরগি নিয়ে পরিজ্ঞানমূলক শিক্ষণ প্রক্রিয়ার কার্য পরিচালনা করেন। একটি বেড়ার একপাশে কুকুর বা মুরগি অপরপাশে খাবার রাখা হয়। বেড়াটি এমনভাবে তৈরি যেন এর ছিদ্র দিয়ে বাইরের খাবার দেখা যায় এবং উক্ত ছিদ্র দিয়ে কুকুর বা মুরগি কোনোটাই যেতে না পারে। খাবার পেতে হলে বেড়ার একপাশ দিয়ে ঘুরে যেতে হবে। পরীক্ষণের প্রাথমিক পর্যায়ে উভয় প্রাণীকে ছেড়ে দিতেই কুকুরটি মুহূর্তে ছুটে গিয়ে খাবার খেল, অপরদিকে মুরগিটি সোজাসুজি ছিদ্র পথে গমনের জন্য বারবার চেষ্টা করছিল। কুকুরটি তার স্বীয় বিচার-বুদ্ধি বিবেচনা করে খাবার গ্রহণ করতে সক্ষম হলো কিন্তু মুরগি সক্ষম হয়নি। এ পরীক্ষণে কোহলার দেখিয়েছেন যে, কুকুরটি পরিজ্ঞানমূলক শিক্ষণের পরিচয় দিতে পেরেছিল কিন্তু মুরগি তা পারেনি।"
        }
      ]
    },
    {
      "number": "5",
      "uddipok": "দৃশ্যকল্প - ১ঃ রানা পূর্বের শিক্ষাকৃত বিষয়গুলোকে পুনরুৎপাদন করতে ব্যর্থ হচ্ছে। দৃশ্যকল্প-২ঃ",
      "tag": "DCC 24 ,MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "স্মৃতির সংজ্ঞা দাও।",
          "explanation": "অতীত অভিজ্ঞতার যথাসম্ভব অবিকল পুনরুৎপাদন করার ক্ষমতাকে স্মৃতি বলা হয় ।"
        },
        {
          "label": "খ",
          "question": "সংরক্ষণকে স্মৃতির উপাদান বলা হয় কেন?",
          "explanation": "সংরক্ষণ ক্ষমতার ওপর স্মৃতি অনেকাংশে নির্ভর করে বিধায় সংরক্ষণকে স্মৃতির গুরুত্বপূর্ণ উপাদান বলা হয়। সংরক্ষণ স্মৃতির অন্যতম একটি গুরুত্বপূর্ণ উপাদান। স্মৃতির ক্ষেত্রে শিখনের পাশাপাশি সংরক্ষণও অবশ্যম্ভাবী। কেননা, শিখন বা অভিজ্ঞতার পাশাপাশি সংরক্ষণ ছাড়া স্মৃতি সম্ভব নয়। মূলত সংরক্ষণ হলো মস্তিষ্কগত ব্যক্তির এক ধরনের মানসিক ধারণ ক্ষমতা, যা একটি মনোদৈহিক প্রক্রিয়ায় তৈরি হয়। স্মৃতি দীর্ঘস্থায়ীকরণে সংরক্ষণ অপরিহার্য হওয়ায় সংরক্ষণকে স্মৃতির গুরুত্বপূর্ণ উপাদান বলা হয় ।"
        },
        {
          "label": "গ",
          "question": "রানার শিক্ষাকৃত বিষয়গুলো ভুলে যাওয়াকে মনোবিজ্ঞানে কী বলা হয়? এর যে কোনো তিনটা কারণ বর্ণনা করো।",
          "explanation": "রানার শিক্ষাকৃত বিষয়গুলো ভুলে যাওয়াকে মনোবিজ্ঞানে বিস্মৃতি বলা হয় । পূর্ব অভিজ্ঞতা বা শিক্ষণের পর বিষয়বস্তুকে প্রয়োজনবোধে পুনরুদ্রেক বা প্রত্যাভিজ্ঞা করতে না পারাকে বিস্মৃতি বলে। অর্থাৎ অতীত অভিজ্ঞতাকে যথাসম্ভব অবিকল পুনরুৎপাদন করতে না পারাকে বিস্মৃতি বলে। এ ভুলে যাওয়া বা বিস্মৃতির একাধিক কারণ বর্তমান। তার মধ্যে উল্লেখযোগ্য হলো অব্যবহারজনিত স্মৃতির অবক্ষয়, অনুশিক্ষণ প্রতিবন্ধকতা এবং পূর্বশিক্ষণ প্রতিবন্ধকতা। শিক্ষণকৃত বিষয় ব্যবহার বা অনুশীলন না করলে কালের স্রোতে তা আমাদের স্মৃতি থেকে হারিয়ে যায়। ফলে আমরা শিক্ষাকৃত বিষয়গুলো বিস্মৃত হই। একে অব্যবহারজনিত স্মৃতির অবক্ষয় বলে। বিস্মৃতির অন্য একটি কারণ অনুশিক্ষণ প্রতিবন্ধকতা, মূল বিষয় হলো নতুন বিষয় শিক্ষা করার ফলে আমরা পূর্বে শিক্ষা করা বিষয় ভুলে যাই। শিক্ষণ ও পুনরুদ্রেকের মধ্যকার বিরতির সময়ে মানসিক কার্যের ফলে স্মৃতির যে ব্যাঘাত হয় তাকে অনুশিক্ষণ প্রতিবন্ধকতা বলা হয়। বিস্মৃতির তৃতীয় একটি কারণ হলো— পূর্বশিক্ষণ প্রতিবন্ধকতা। পূর্বের শিক্ষাকৃত বিষয়ের প্রভাবে পরে শিক্ষণকৃত বিষয়টির কিছু অংশ বিস্মত হয় একে পূর্বশিক্ষণ প্রতিবন্ধকতা বলে।"
        },
        {
          "label": "ঘ",
          "question": "দৃশ্যকল্প—২ এর 'খ' এবং 'গ' চিহ্নিত স্মৃতির পার্থক্যসমূহ ব্যাখ্যা করো ।",
          "explanation": "দৃশ্যকল্প-২ এর 'খ' এবং 'গ' চিহ্নিত স্থান যথাক্রমে স্বল্পস্থায়ী স্মৃতি এবং দীর্ঘস্থায়ী স্মৃতিকে নির্দেশ করে। স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পর্কযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যসমূহ মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্জয় করে রাখা। অপরপক্ষে, দীর্ঘস্থায়ী স্মৃতি হলো শিক্ষণ বা অভিজ্ঞতাকে দীর্ঘ সময় পর্যন্ত স্মৃতিতে ধরে রাখা। স্বল্পস্থায়ী স্মৃতি ক্ষণস্থায়ী। এটি ৩০ সেকেন্ড পর্যন্ত দীর্ঘমেয়াদি স্থায়ী হাতে পারে। দীর্ঘস্থায়ী স্মৃতির স্থায়িত্ব অল্প সময় হতে অসীম পর্যন্ত; এটি বছরের পর বছর স্থায়ী হতে পারে। স্বল্পস্থায়ী স্মৃতির ক্ষমতা অল্প ( ৭ ± ২ ) \\mathrm{\\left(৭\\pm২\\right)} ( ৭ ± ২ ) কিন্তু দীর্ঘস্থায়ী স্মৃতির ক্ষমতা অসীম। স্বল্পস্থায়ী স্মৃতির ছাপ স্বতঃপরিবর্তনশীল এবং সহজেই মুছে যায়। কিন্তু দীর্ঘস্থায়ী স্মৃতির ছাপ সহজেই মুছে যায় না। নতুন শিক্ষণ থেকে উদ্ভূত বাধা স্বল্পস্থায়ী স্মৃতি মুছে যাবার মূল কারণ। কিন্তু এসব কারণ দীর্ঘস্থায়ী স্মৃতিতে তেমন প্রভাব ফেলতে পারে না। স্বল্পস্থায়ী স্মৃতি থেকে একটি নিয়ন্ত্রিত প্রক্রিয়ায় তথ্য দীর্ঘস্থায়ী স্মৃতিতে স্থানান্তরিত হয়। এই নিয়ন্ত্রিত প্রক্রিয়াটি হলো বিস্তারিত মহড়া। স্বল্পস্থায়ী স্মৃতিতে তথ্য । সংরক্ষণের জন্য, বারবার মহড়া দেওয়া হয়। দীর্ঘস্থায়ী স্মৃতিতে তথ্য সংরক্ষণের জন্য প্রয়োজন বিস্তারিত মহড়া। বিস্তারিত মহড়াতে কোনো তথ্যের অর্থ, ব্যাখ্যা ও বিশ্লেষণ করা হয় । পরিশেষে বলা যায়, স্বল্পচায়ী এবং দীর্ঘস্থায়ী স্মৃতির প্রকরণ হলেও প্রকৃতিগতভাবে এদের মধ্যে পার্থক্য বিদ্যমান ।"
        }
      ]
    },
    {
      "number": "6",
      "uddipok": "রাহা, রুমা ও বেলী সমুদ্রতীরে বেড়াতে গিয়েছে। সৈকতে কিছু ছেলে বল খেলছে। রাহার দৃষ্টি বলের দিকে। কিন্তু সাইরেনের শব্দে সে সমুদ্রে জাহাজের দিকে তাকাল। অন্যদিকে, রুমাকে সমুদ্রতীরের ঝাউগাছ, বিভিন্ন রঙের ফেস্টুন ও হাতি বিমোহিত করছে। কিন্তু বেলী সৈকতের দোকানগুলো দেখছে। কারণ তার জামা ও পুঁতির মালা কিনতে হবে ।",
      "tag": "DCC 24 ,BMARPC 24,RB, CTG.B, SB, BB 19",
      "sub_questions": [
        {
          "label": "ক",
          "question": "",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন- চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "",
          "explanation": "এলোমেলো উদ্দীপনাকে সংঘবদ্ধরূপে বা সুশৃঙ্খলভাবে প্রত্যক্ষণ করাকে প্রত্যক্ষণের সংগঠন বলে। সংগঠন হলো প্রত্যক্ষণের এক গুরুত্বপূর্ণ বৈশিষ্ট্য। আমরা যা প্রত্যক্ষণ করি | তা প্রকৃত বস্তু থেকে যে উদ্দীপকে লাভ করে তা থেকে সম্পূর্ণ ভিন্ন। বিভিন্ন বস্তু থেকে যে উদ্দীপনা লাভ করি তা এলোমেলো উদ্দীপনাকে সমন্বয়সাধন ও একত্রীকরণ করার পর এর একটি প্যাটার্ন দাঁড় করানো হয়। ফলে বস্তুটিকে আমরা অর্থপূর্ণভাবে প্রত্যক্ষণ করি। এভাবে প্রত্যক্ষণের সংগঠন হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে রাহার মধ্যে মনোযোগের নির্বাচন ধর্মীতা, পরিবর্তনশীলতা এবং প্রান্ত ও কেন্দ্র বৈশিষ্ট্যসমূহ ফুটে উঠেছে । আমাদের মনোযোগ সর্বদাই নির্বাচন ধর্মী। একই সময়ে একই স্থানে একাধিক জিনিস থাকলেও যে জিনিসটি বেশি আকর্ষণীয় তাকেই আমরা নির্বাচন করে থাকি। যেমন- ঝলমলে সুসজ্জিত কোনো মঞ্চে বিভিন্ন | নেতৃবৃন্দ উপবিষ্ট আছেন; কিন্তু যখন প্রধান নেতা আসেন এবং বক্তব্য রাখেন তখন সবকিছু বাদ দিয়ে আমরা তার বক্তব্য শুনে থাকি। একসাথে বহুসংখ্যক উদ্দীপক আমাদের গ্রাহক ইন্দ্রিয়ে আঘাত করে। তখন যে বস্তুটি আমাদের মনোযোগ আকর্ষণ করে সেটি কেন্দ্রে থাকে আর বাকি সকল উদ্দীপকের অবস্থান থাকে আমাদের মনোযোগের প্রান্তে । দৃশ্যমান উদ্দীপকের বর্ণনা থেকে দেখতে পাই, রাহা সমুদ্রতীরে বেড়াতে গিয়ে লক্ষ্য করে কিছু ছেলে বল খেলছে। রাহার দৃষ্টি বলের দিকে। সেক্ষেত্রে রাহার মনোযোগের পরিবর্তনশীলতা ফুটে উঠেছে তা বলা যায়, কেননা, খেলা চলাকালীন বল খুব দ্রুত একজনের পা থেকে অন্যজনের পায়ে চলে যায়। বল যখন যার পায়ে থাকে তার প্রতি আমরা মনোযোগ দেই। বলের অবস্থান পরিবর্তনের সাথে সাথে আমাদের মনোযোগও পরিবর্তিত হয়। উদ্দীপকের রাহার ক্ষেত্রে দেখা যায়, সমুদ্রতীরে অনেক ঘটনার মধ্যে সে খেলা দেখাকে পছন্দ করে। এটা হলো তার নির্বাচনধর্মীতা। খেলা দেখার সময়ে শুধু বলের সাথে তার চোখ থাকে এবং অন্যান্য খেলোয়াড় ও দর্শক থাকে মনোযোগ থেকে দূরে। একে বলে মনোযোগের কেন্দ্র ও প্রান্ত। রাহার ক্ষেত্রে মনোযোগের নির্বাচনধর্মীতার কেন্দ্র ও প্রান্ত এবং পরিবর্তনশীলতার বৈশিষ্ট্য ফুটে উঠেছে। বল খেলা দেখার সময়ে সাইরেনের শব্দে সমুদ্রের জাহাজের দিকে লক্ষ্য করা রাহার মনোযোগ পরিবর্তনের অন্যতম উদাহরণ।"
        },
        {
          "label": "ঘ",
          "question": "",
          "explanation": "রুমার মধ্যে আকার, নতুনত্ব, রঙিন বস্তু এবং বেলীর মধ্যে আগ্রহ ও প্রেষণার মতো মনোযোগের গুরুত্বপূর্ণ কিছু শর্তাবলি বিদ্যমান রয়েছে। নতুনত্ব তথা যে কোনো নতুন পরিবেশ আমাদের মনোযোগকে গভীরভাবে প্রভাবিত করে। আবার কোনো বস্তু বা প্রাণীর আকারও আমাদের মনোযোগ আকর্ষণের মূল কারণ হয়ে দাঁড়ায়। যেমন— একদল গরুর মাঝে একটি বিশাল আকৃতির হাতি থাকলে তা সহজেই আমাদের মনোযোগ আকর্ষণ করে। এছাড়া রঙিন বস্তুর আমাদের মনোযোগ আকর্ষণের তীব্র ক্ষমতা রয়েছে। এজন্য রাস্তার ট্রাফিক সিগনালের লালবাতি অনেকদূর থেকে দেখা যায়। উদ্দীপকের রুমাকে সমুদ্র তীরের ঝাউগাছ, বিভিন্ন রঙের ফেস্টুন ও হাতি বিমোহিত করেছে। এখানে ঝাউগাছ পরিবেশের নতুনত্ব সৃষ্টি করে । বিভিন্ন রঙের ফেস্টুন রঙিন বস্তু হিসেবে এবং বিশাল আকৃতির হাতি তার আকারের মাধ্যমে রুমার মনোযোগ আকর্ষণ করেছে। উদ্দীপকের দিকে লক্ষ করলে দেখা যায়, বেলী সমুদ্র সৈকতের দোকানগুলো মনোযোগ দিয়ে দেখছে। কারণ তার জামা ও পুঁতিরমালা কিনতে হবে। এক্ষেত্রে বেলীর আগ্রহ ও প্রেষণা তার মনোযোগ আকর্ষণ করেছে। কেননা, যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়াপ্রেমী ব্যক্তি খেলার খবর দেখেন, আর ব্যবসায়ী দেখেন দ্রব্যের বাজার দর। আবার, যার তৃষ্ণা পায় সে তৃষ্ণা মেটাবার পানি খুঁজে, খাবার নয়। একইভাবে বেলীর ইচ্ছা ছিল সমুদ্র পাড়ে দোকান থেকে জামা এবং পুঁথি কেনার । এজন্য সে আগ্রহ সহকারে দোকানগুলো দেখছে। বেলীর ক্ষেত্রে মনোযোগের আগ্রহ ও প্রেষণা শর্ত কাজ করছে। পরিশেষে বলা যায়, উদ্দীপকের রুমা ও বেলীর মনোযোগের ক্ষেত্রে ভিন্ন ভিন্ন শর্ত কাজ করেছে ।"
        }
      ]
    },
    {
      "number": "7",
      "uddipok": "দৃশ্যকল্প-১: মাহি তার মামার সাথে কুয়াকাটায় বেড়াতে গেল, সমুদ্র সৈকতে ভ্রমণের সময় হঠাৎ একটি দড়ি দেখে সে ভয়ে সাপ বলে চিৎকার করল। দৃশ্যকল্প-২: A     ~~~       K     ~~~       N 12     ~~~       15     ~~~       17",
      "tag": "DCC 24",
      "sub_questions": [
        {
          "label": "ক",
          "question": "মনোযোগ কী?",
          "explanation": "কোনো বিষয়ের প্রতি ইন্দ্রিয়সমূহকে নিয়োজিত করার নামই মনোযোগ।"
        },
        {
          "label": "খ",
          "question": "অলীক প্রত্যক্ষণ কাদের ক্ষেত্রে ঘটে? ব্যাখ্যা করো।",
          "explanation": "মস্তিষ্কের বিকৃতি ও অস্বাভাবিক মানসিকতা সম্পন্ন ব্যক্তির ক্ষেত্রে অলীক প্রত্যক্ষণ ঘটে। নেশাগ্রস্ত ও মানসিক বিকারগ্রস্ত ব্যক্তিদের বেলায় এটা ঘটে থাকে। বাস্তবে কোনো উদ্দীপক নেই অথচ তাকে প্রত্যক্ষণ করা হয় এরূপ প্রত্যক্ষণই অলীক প্রত্যক্ষণ। অলীক প্রত্যক্ষণ আমাদের পঞ্চইন্দ্রিয়ের যেকোনো ইন্দ্রিয়ের মাধ্যমে ঘটতে পারে। এখানে কোনো উদ্দীপক বর্তমান থাকে না এবং এটা স্বল্পমেয়াদি প্রক্রিয়া। এর পুনরাবৃত্তি সম্ভব নয়। এটা শুধু দর্শনের বেলায় ঘটে তা নয়; বিভিন্ন শ্রবণ, স্পর্শ, গন্ধ ইত্যাদি ইন্দ্রিয়ের বেলাতেও ঘটে থাকে। তাছাড়া বিভিন্ন মাদকদ্রব্য সেবনের ফলেও অলীক প্রত্যক্ষণ ঘটে থাকে।"
        },
        {
          "label": "গ",
          "question": "দৃশ্যকল্প-১ এ মাহির প্রত্যক্ষণের প্রকৃতি এবং এর শ্রেণিবিভাগ ব্যাখ্যা করো।",
          "explanation": "দৃশ্যকল্প-১ এ মাহির প্রত্যক্ষণটি অধ্যাস যা সংবেদনের ভ্রান্ত বা ত্রুটিপূর্ণ প্রত্যক্ষণ। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস, প্রাকৃতিক অধ্যাস এবং মনস্তাত্ত্বিক অধ্যাস ইত্যাদি। জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায়। এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে. মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায়। অতএব বলা যায়, অধ্যাস প্রত্যক্ষণ ভুল এবং অস্বাভাবিক বিষয়।"
        },
        {
          "label": "ঘ",
          "question": "দৃশ্যকল্প-২ এ উল্লেখিত উপাদানটি ছাড়া প্রত্যক্ষণ সংগঠনের অন্যান্য উপাদানগুলো বিশ্লেষণ করো।",
          "explanation": "দৃশ্যকল্প-২ এ প্রত্যক্ষণের 'সাদৃশ্য উপাদানটি বুঝানো হয়েছে। এছাড়াও প্রত্যক্ষণের বিভিন্ন উপাদান রয়েছে। প্রত্যক্ষণকে দুই প্রকার উপাদান প্রভাবিত করে। যথা- বস্তুনিষ্ঠ উপাদান এবং ব্যক্তিনিষ্ঠ উপাদান। উপাদানে বস্তুনিষ্ঠ উপাদান সাদৃশ্যতাকে নির্দেশ করেছে। সাদৃশ্যতা ছাড়াও নৈকট্য, ধারাবাহিকতা, বিশেষ পরিচিতি, ফাঁকপূরণ, প্রতিসাম্য, সরলতাও প্রত্যক্ষণের বস্তুনিষ্ঠ শর্ত। আবার আবেগ, চাহিদা, মনোভাব, মূল্যবোধ, শিক্ষণ ব্যক্তিনিষ্ঠ উপাদান। এখানে প্রত্যক্ষণের কয়েকটি উপাদান বিশ্লেষণ করা হলো- নৈকট্য: যেসব উদ্দীপক পরস্পরের কাছাকাছি থাকে তাদেরকে একক হিসেবে প্রত্যক্ষণ করি। যেমন- রেললাইনের দুটি পাতকে আমরা কাছাকাছি একজোড়া লাইন হিসেবে প্রত্যক্ষণ করি। প্রতিসাম্য: একটি সামঞ্জস্য বস্তুকে একত্রে প্রত্যক্ষণ করা যায়। যেমন- একটি বৃত্তাকার বা বর্গাকার বস্তু সহজে প্রত্যক্ষিত হয়। বিশেষ পরিচিতি: অনেকগুলো উদ্দীপকের মধ্যে একটিতে বিশেষ পার্থক্য থাকলে সেটি প্রত্যক্ষ হওয়ার প্রবণতা বেশ। যেমন- অনেকগুলো অঞ্চলের মধ্যে একটি কমলা থাকলে সেটি প্রথমেই চোখে পড়বে।"
        }
      ]
    },
    {
      "number": "8",
      "uddipok": "লিমা, নিশা ও রিয়া তিন বন্ধু। লিমা পর্যাপ্ত পানি পান করার পরও তার বার বার পিপাসা পায়। তার বহুমূত্র রোগ দেখা দিয়েছে। নিশার প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। অন্যদিকে দিনের পর দিন রিয়া লম্বা হয়েই চলছে। বন্ধুরা তার শরীরের অতিরিক্ত বৃদ্ধির জন্য হাসাহাসি করে।",
      "tag": "DCC 24",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাহিরের পরিবেশের সাথে সমন্বয় সাধন এবং অজাসংস্থানিক কার্যকলাপকে নিয়ন্ত্রণ করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "থ্যালামাসকে কেন সংবাদ প্রেরক যন্ত্র বলা হয়?",
          "explanation": "থ্যালামাস বিভিন্ন অঙ্গ থেকে প্রাপ্ত সংবেদী তথ্য গুরুমস্তিষ্কে প্রেরক করে তাই একে সংবাদ প্রেরক যন্ত্র বলা হয়। থ্যালামাস মস্তিষ্কের তৃতীয় গহ্বরের পাশে অবস্থিত। সকল সংবেদী তথ্য (উদাহরণস্বরূপ- চক্ষু, কর্ণ এবং ত্বক থেকে) থ্যালামাসের মধ্য দিয়ে যায়। থ্যালামাস মস্তিষ্কের অন্যান্য অংশ হতে আগত তথ্যের সমন্বয় সাধন করে এবং লঘু মস্তিষ্ক ও সেতু মস্তিষ্কে পাঠিয়ে দেয়। তাই একে 'সংবাদ প্রেরণ, যন্ত্র' বা 'Relay station' বলা হয়।"
        },
        {
          "label": "গ",
          "question": "লিমার ক্ষেত্রে প্রভাববিস্তারকারী হরমোনটি ব্যাখ্যা করো।",
          "explanation": "লিমার ক্ষেত্রে প্রভাব বিস্তারকারী হরমোনটি হলো ভেসোপ্রেসিন (Vesoprecin) হরমোন। ভেসোপ্রেসিন হরমোন পিটুইটারী গ্রন্থির পশ্চাৎ অংশ থেকে নিঃসৃত হয়। পিটুইটারী গ্রন্থির পশ্চাৎ অংশ থেকে দুই ধরনের হরমোন নিঃসৃত হয়। একটি হলো ভেসোপ্রেসিন এবং অন্যটি হলো অক্সিটোসিন হরমোন। ভেসোপ্রেসিন হরমোন শরীরের কিডনিতে পানির আনুপাতিক হার বা পানি সঞ্চালনের পরিমাণ নিয়ন্ত্রণ করে। অর্থাৎ ভেসোপ্রেসিন হরমোন শরীরের তরল পদার্থের পরিমাণ নিয়ন্ত্রণ করে। এটি রক্তরসে উপস্থিত শর্করার হারও নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমূত্র রোগ দেখা দেয়। এটি এন্টিডিউরেটিক (Antidiuretic) হরমোন নামেও পরিচিত। উদ্দীপকে লিমা পর্যাপ্ত পানি পান করার পরও বার বার পিপাসা পায়। তার বহুমূত্র রোগ দেখা দিয়েছে। অর্থাৎ লিমার ক্ষেত্রে প্রভাব বিস্তারকারী হরমোনটি ভেসোপ্রেসিন বা এন্টিডিউরেটিক হরমোনকে নির্দেশ করে।"
        },
        {
          "label": "ঘ",
          "question": "নিশা ও রিয়ার শারীরিক অসুবিধার জন্য কি একই হরমোন দায়ী? বিশ্লেষণ করো।",
          "explanation": "না, নিশা ও রিয়ার শারীরিক অসুবিধার জন্য একই হরমোন দায়ী নয়। বরং থাইরয়েড হরমোন ও শরীরবর্ধক হরমোন নামক দুটি ভিন্ন হরমোন দায়ী। থাইরয়েড গ্রন্থি থেকে প্রয়োজনীয় রস বা থাইরয়েড হরমোন নিঃসৃত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম নামক রোগে আক্রান্ত হয়। সুষ্ঠু ও স্বাভাবিকভাবে বেড়ে উঠা এক প্রকার অসম্ভব হয়ে পড়ে। পরিণত বয়সে এই হরমোনের কমতি হলে মিক্সেডেমা নামক রোগের আবির্ভাব ঘটে। এ রোগ হলে রক্তের চাপ কমে যায়, চেহারায় লাবণ্য কমে যায়, কাজে অলসতা দেখা দেয় এবং উদ্যম কমে যায়। আলস্য, ঝিমুনি ভাব, যে কোনো কাজে অনীহা প্রভৃতি উপসর্গ দেখা দেয়। অন্যদিকে, পিটুইটারী গ্রন্থি থেকে নিঃসৃত শরীরবর্ধক হরমোন শারীরিক বৃদ্ধিতে সহায়তা করে। এ হরমোন প্রয়োজনের অতিরিক্ত ক্ষরিত হলে শরীরের অতি বৃদ্ধি ঘটে এবং মানুষ দৈত্যের আকৃতির হয়। এতে একটি অল্প বয়স্ক কিশোরকেও ৬ থেকে ৮ ফুট লম্বা একটা দৈত্য বলে মনে হয়। এ ধরনের মানুষকে পিটুইটারী দৈত্য বলে। আবার এ হরমোনের ক্ষরণ কম হলে দেহ খর্বাকৃতির হয় যাকে পিটুইটারী বামন বলে। উদ্দীপকে নিশার প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। তার এসব শারীরিক অসুবিধা থাইরয়েড হরমোনের কমতির কারণে হয়। এ সমস্যাগুলো মিক্সেডেমা নামক রোগের কারণে হয়। অন্যদিকে, রিয়া দিনের পর দিন লম্বা হয়েই চলেছে। তাকে পিটুইটারী দৈত্য বলা যায় এবং এ সমস্যাটি পিটুইটারী গ্রন্থির সম্মুখ অংশ থেকে নিঃসৃত শরীরবর্ধক হরমোনের অতিরিক্ত ক্ষরণের কারণে হয়। পরিশেষে বলা যায়, হরমোন নামক রাসায়নিক পদার্থ আমাদের শারীরিক সঠিক বৃদ্ধি এবং সুস্থতার জন্য আবশ্যকীয় উপাদান। তবে প্রয়োজনের তুলনায় কম বা বেশি ক্ষরণ হলে এই হরমোনই নানা ধরনের শারীরিক জটিলতা সৃষ্টি করে।"
        }
      ]
    }
  ]
}