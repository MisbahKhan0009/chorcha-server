{
  "title": "আইডিয়াল কলেজ, মতিঝিল ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "বিষয়-১: জনাব মুহিত একটি কলেজের অধ্যক্ষ। তিনি তার প্রতিষ্ঠানের মান বৃদ্ধির জন্য প্রায়ই শিক্ষক ও শিক্ষার্থীদের সাথে মত বিনিময় করেন। ভালো শিক্ষক ও শিক্ষার্থীদের পুরস্কৃত করেন। বিষয়-২: জনাব ইমরান একজন গবেষণা কর্মকর্তা। তিনি গবেষণা করার সময় নমুনা দল থেকে তথ্য সংগ্রহ করেন এবং যে সকল বিষয় গবেষণায় খারাপ প্রভাব বিস্তার করতে পারে তা দূরে সরিয়ে রাখেন। সুমন তার প্রতিষ্ঠানে উৎপাদিত পণ্যের মান যাচাই করার জন্য বার বার পরীক্ষা চালাচ্ছেন।",
      "tag": "ISCM 23",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও।",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "মনোবিজ্ঞানকে জৈব সামাজিক বিজ্ঞান বলা হয় কেন?",
          "explanation": "মানব আচরণ ও কার্যাবলি নিয়ন্ত্রণে জৈবিক ঘটনাবলি ও সামাজিক রীতি-নীতি এবং কৃষ্টির গুরুত্বপূর্ণ ভূমিকার কারণে মনোবিজ্ঞানকে জৈব- সামাজিক বিজ্ঞান বলা হয়। মানুষ ও প্রাণীর আচরণ বিভিন্ন জৈবিক ঘটনাবলির পাশাপাশি তার পারিপার্শ্বিক পরিবেশ দ্বারাও প্রভাবিত হয়। প্রতিটি মানুষই তার নিজস্ব সামাজিক রীতি-নীতি, কৃষ্টি ও সংস্কৃতির দ্বারা প্রভাবিত হয়। এসব রীতি- নীতি প্রত্যক্ষ ও পরোক্ষভাবে মানুষের আচরণকে নিয়ন্ত্রণ করে। মানুষ ও প্রাণীর আচরণের ওপর জৈবিক ঘটনাবলি ও সামাজিক পরিবেশের এরূপ প্রভাবের কারণেই মনোবিজ্ঞানকে জৈব-সামাজিক বিজ্ঞান বলা হয়।"
        },
        {
          "label": "গ",
          "question": "বিষয়-১ জনাব মুহিত এর বিষয়টি মনোবিজ্ঞানের যে শাখার অন্তর্গত তা ব্যাখ্যা করো।",
          "explanation": "উদ্দীপকে বিষয়-১ এর বিষয়বস্তু শিক্ষা মনোবিজ্ঞানের সাথে সম্পর্কিত। শিক্ষা মনোবিজ্ঞান মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা; শিক্ষার কার্যকর পদ্ধতি অনুসন্ধান, উদ্ভাবন ও প্রয়োগ করা; শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। প্রদত্ত উদ্দীপকের বিষয়-১ লক্ষ করলে দেখতে পাই, জনাব মুহিত একটি কলেজের অধ্যক্ষ। তিনি তার প্রতিষ্ঠানের মান বৃদ্ধির ওপর গুরুত্ব দেন। যার জন্য তিনি প্রায়ই শিক্ষক ও শিক্ষার্থীদের সাথে মত বিনিময় করেন। এবং ভালো শিক্ষক ও শিক্ষার্থীদের পুরস্কৃত করেন। যা শিক্ষা মনোবিজ্ঞানের সাথে সম্পর্কিত। কারণ শিক্ষা মনোবিজ্ঞানের তিনটা প্রধান উপাদান হলো শিক্ষার্থী, শিক্ষক ও শিক্ষার পরিবেশ। তাই উদ্দীপকের বিষয়-১ এর কাজটি মনোবিজ্ঞানের গুরুত্বপূর্ণ শাখা শিক্ষা মনোবিজ্ঞানের সাথে সম্পর্কিত।"
        },
        {
          "label": "ঘ",
          "question": "বিষয়-২ এ বৈজ্ঞানিক পদ্ধতির যে সকল নীতি অবলম্বন করা হয় সেগুলো বিশ্লেষণ করো।",
          "explanation": "উদ্দীপকের বিষয়-২ এ জনাব ইমরান এবং সুমন দুটি ভিন্ন নীতি অবলম্বন করেছেন। জনাব ইমরান বৈজ্ঞানিক পদ্ধতির সাধারণীকরণ এবং সুমন পুনরাবৃত্তি পদ্ধতি অবলম্বন করেন। অল্পসংখ্যক দৃষ্টান্ত থেকে সাধারণ সত্যে উপনীত হওয়াকে সাধারণীকরণ বলে। উদ্দীপকের বর্ণনায় দেখা যায়, জনাব ইমরান তার প্রতিষ্ঠানে উৎপাদিত একটি পণ্যের গুণাগুণ সম্পর্কে জানার জন্য কতগুলো নমুনাদলের কাছে থেকে মতামত সংগ্রহ করে একটি সিদ্ধান্তে আসেন। তিনি পণ্যের গুণগত মান যাচাইয়ের জন্য সমস্ত পণ্য না নিয়ে পণ্যের কতগুলো নমুনা নিয়ে উক্ত পণ্য সম্পর্কে একটি সিদ্ধান্তে আসেন। মনোবিজ্ঞানের গবেষণায় মানুষ বা প্রাণীর একটি প্রতিনিধিত্বমূলক দলের ওপর গবেষণা করেন এবং প্রাপ্ত তথ্যের ভিত্তিতে সব মানুষ বা প্রাণী সম্পর্কে সাধারণ তত্ত্ব বা সূত্র প্রণয়ন করেন। পূর্বে পরীক্ষিত কোন বস্তু বা ঘটনাকে ইচ্ছানুসারে নিয়ন্ত্রিত পরিবেশে পুনরায় সৃষ্টি করে গবেষণাকার্য পরিচালনা করাকে পুনরাবৃত্তি বলে। উদ্দীপকে দেখা যায়, সুমন তার প্রতিষ্ঠানে উৎপাদিত পণ্যের মান যাচাই করার জন্য বারবার পরীক্ষা চালাচ্ছেন। এভাবে বারবার পরীক্ষণকার্য পরিচালনাকে পুনরাবৃত্তি বলে। পরিশেষে বলা যায়, পুনরাবৃত্তি ও সাধারণীকরণ বৈজ্ঞানিক পদ্ধতির দুটি গুরুত্বপূর্ণ বৈশিষ্ট্য, যা জনাব ইমরান ও সুমন তাদের প্রতিষ্ঠানের উৎপাদিত পণ্যের গুণগত মান যাচাইয়ের জন্য গবেষণাকার্যে প্রয়োগ করেছে।"
        }
      ]
    },
    {
      "number": "2",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "সন্নিকর্ষ কী?",
          "explanation": "একটি স্নায়ুকোষের সাথে আরেকটি স্নায়ুকোষের সংযোগস্থল কে সন্নিকর্ষ বলে।"
        },
        {
          "label": "খ",
          "question": "জটিল প্রতিবর্তী ক্রিয়া বলতে কী বোঝায়?",
          "explanation": "একাধিক সংবেদী স্নায়ু, গতিবাহী স্নায়ু ও সংযোগীয় স্নায়ুর অংশগ্রহনে জটিল প্রতিবর্তী ক্রিয়া সংগঠিত হয়। প্রতিবর্তী ক্রিয়ার মাধ্যমেই শরীরের বেশিরভাগ আচরণ সংগঠিত হয়। যখন একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু একসাথে ক্রিয়া করে তখন তাকে জটিল প্রতিবর্তী ক্রিয়া বলে। যেমন- চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়ান। অর্থাৎ কতকগুলো সরল প্রতিবর্তী ক্রিয়ার সমন্বয়ে জটিল প্রতিবর্তী ক্রিয়ার সৃষ্টি হয়।"
        },
        {
          "label": "গ",
          "question": "উদ্দীপকে 'ক' চিহ্নিত অংশটি ব্যাখ্যা করো।",
          "explanation": "উদ্দীপকে 'ক' চিহ্নিত অংশটি স্নায়ুকোষের কার্যাবলির সংবেদী বা অন্তর্মুখী স্নায়ুকোষকে নির্দেশ করছে। কার্যানুসারে স্নায়ুকোষকে প্রধানত চার ভাগে ভাগ করা হয়। তাদের মধ্যে সংবেদী বা অন্তর্মুখী স্নায়ুকোষ অন্যতম। সংবেদী বা অন্তর্মুখী স্নায়ুকোষগুলোর কাজ হলো শরীরের বিভিন্ন ইন্দ্রিয় থেকে সংবেদন বা উদ্দীপনা বহন করে মস্তিষ্কে নিয়ে আসা। অন্তর্মুখী বা সমবেদী স্নায়ুকোষ দ্বিমের বিশিষ্ট হয়ে থাকে। এ ধরনের স্নায়ুকোষের স্নায়ুশাখা তুলনামূলক ছোট এবং স্নায়ুকোষ লম্বা হয়ে থাকে। এগুলো ইন্দ্রিয় থেকে উদ্দীপনা সংগ্রহ করে মস্তিষ্কে প্রেরণ করে। যার জন্য এগুলোকে অন্তর্মুখী স্নায়ু বলে। আবার এগুলো যেহেতু মস্তিষ্কে গিয়ে সংবেদন সৃষ্টি করে তাই এগুলোকে সংবেদী স্নায়ুও বলে। সুতরাং বলা যায়, উদ্দীপকে 'ক' চিহ্নিত স্থানটি সমবেদী বা অন্তর্মুখী স্নায়ুকোষকেই নির্দেশ করছে।"
        },
        {
          "label": "ঘ",
          "question": "উদ্দীপকে 'খ' ও 'গ' চিহ্নিত অংশটি ব্যাখ্যা করো।",
          "explanation": "উদ্দীপকে 'খ' ও 'গ' চিহ্নিত স্থানটি স্নায়ুকোষের কার্যবলির গতিবাহী বা বহির্মুখী স্নায়ুকোষ ও সংযোজক স্নায়ুকোষকে নির্দেশ করছে। কার্যাবলির ওপর ভিত্তি করে স্নায়ুকোষ প্রধানত চার ধরনের। যথা: ১. সংবেদী বা অন্তর্মুখী স্নায়ুকোষ, ২. গতিবাহী বা বহির্মুখী স্নায়ুকোষ, ৩. সংযোজক বা অন্তর্বর্তী স্নায়ুকোষ এবং ৪. ইন্দ্রিয় বা গ্রাহক স্নায়ুকোষ। গতিবাহী বা বহির্মুখী স্নায়ুকোষগুলোর কাজ হচ্ছে মস্তিষ্কের গতিকেন্দ্র থেকে গতীয় উদ্দীপনা বহন করে বিভিন্ন মাংসপেশিতে সঞ্চালন করা। এ ধরনের স্নায়ুকোষের স্নায়ুশাখা অনেক লম্বা কিন্তু স্নায়ুকেশ অনেক ছোট। গবেষণায় দেখা গেছে যে, প্রায় প্রতিটি স্বতন্ত্র মাংসপেশির জন্য মস্তিষ্কে কমপক্ষে একটি গতিকেন্দ্র, থাকে। কার্য অনুযায়ী এ কোষগুলো আবার তিন রকমের হতে পারে। যথা- কার্যবর্ধক স্নায়ুকোষ, ক্ষরণশীল স্নায়ুকোষ এবং অবদমনকারী স্নায়ুকোষ। সংযোজক বা অন্তর্বর্তী স্নায়ুকোষগুলো সাধারণত অন্তর্মুখী ও বহির্মুখী কোষগুলোর মধ্যে যোগাযোগ বা সমন্বয়সাধন করে থাকে। এগুলো বহুমের বিশিষ্ট স্নায়ুকোষ। এগুলোর শাখা বিন্যাস অত্যন্ত জটিল। সাধারণত মস্তিষ্কের সংযোজক স্তরে এগুলো অবস্থান করে। এগুলো উচ্চতর বুদ্ধিবৃত্তির কাজ পরিচালনা করে। এগুলো সম্মিলিতভাবে মস্তিষ্কের ধূসর পদার্থ সৃষ্টি করে। সকল প্রকার উন্নততর মানসিক কার্যাবলি এসব কোষের মাধ্যমে সৃষ্টি হয়।"
        }
      ]
    },
    {
      "number": "3",
      "uddipok": "বিষয়-১: রবিউল গ্রামের একটি স্কুল থেকে এসএসসি পাস করে ঢাকায় এসে একটি কলেজে ভর্তি হয়েছে। ঢাকায় এসে তার সহপাঠী ও অন্যদের দেখে তার আচার-আচরণ, কথা ও চাল-চলনে অনেক পরিবর্তন দেখা যায়। বিষয়-২: একদিন ক্লাসে ইংরেজি বিষয়ের শিক্ষক সেলিমকে পড়া ধরলে সেলিম পড়া বলতে পারেনি। সে বলল পড়া ভুলে গিয়েছে।",
      "tag": "ISCM 23",
      "sub_questions": [
        {
          "label": "ক",
          "question": "ক্ষণস্থায়ী স্মৃতি কী?",
          "explanation": "ক্ষণস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা।"
        },
        {
          "label": "খ",
          "question": "শিক্ষণকে অনুশীলনের ফল বলা হয় কেন?",
          "explanation": "অভ্যাস বা অনুশীলনের ফলে আচরণে তুলনামূলক স্থায়ী পরিবর্তন হয় বলে এর ফলে শিখন সংগঠিত হয়। শিক্ষণের বিভিন্ন সংজ্ঞা বিশ্লেষণ করলে আমরা দেখতে পাই, ব্যক্তির শিখন- তার অভিজ্ঞতার ফলে হয়ে থাকে; আচরণ পরিবর্তনশীল হয় এবং পরিবর্তনশীলতা তুলনামূলকভাবে স্থায়ী হয়। বারবার কোনো বিষয় চর্চা বা অনুশীলন করার ফলে তা আমাদের স্মৃতিতে দাগ কাটতে থাকে। এভাবে ধীরে ধীরে আমাদের স্মৃতিতে উক্ত বিষয়টি স্থায়ীভাবে আটকে পড়ার ফলে আমাদের শিখন হয়। অর্থাৎ শিখন হলো আচরণের তুলনামূলক স্থায়ী পরিবর্তন যা অনুশীলন বা অভিজ্ঞতার ফলে সঞ্চিত হয়ে থাকে।"
        },
        {
          "label": "গ",
          "question": "বিষয়-১ এ রবিউল এর শিক্ষণ প্রক্রিয়া বর্ণনা করেন।",
          "explanation": "উদ্দীপকে বিষয়-১ এ রবিউলের শিক্ষণ প্রক্রিয়াটি হলো অনুকরণ ও মডেলিং শিক্ষণ। অনুকরণ বা মডেলিং হলো এমন একটি জ্ঞানমূলক আচরণ, যার মাধ্যমে শিশু বা ব্যক্তি অন্যের আচরণ বা আদর্শকে নিজের মধ্যে ধারণ করার চেষ্টা করে। অনুকরণ অচেতন ও সচেতন দু'ভাবেই হতে পারে। যখন শিশু বা ব্যক্তি তার পারিবারিক ও সামাজিক পরিবেশ থেকে পারস্পরিক ক্রিয়া-প্রতিক্রিয়ার মধ্য দিয়ে যখন অন্যের আচরণ ও আদর্শকে সাধারণভাবে নিজের মধ্যে ধারণ করে, তখন তাকে অচেতন অনুকরণ বলে। অন্যদিকে, শিশু বা ব্যক্তি যখন তার পারিবারিক ও সামাজিক পরিবেশ থেকে অন্যের আচরণ বা আদর্শকে বিশেষভাবে নির্বাচিত করে নিজের মধ্যে ধারণ করে, তখন তাকে সচেতন অনুকরন বলে। উদ্দীপকে বিষয়-১ এ আমরা দেখতে পাই, রবিউল একটি গ্রামের স্কুল থেকে পাস করে ঢাকায় একটি কলেজে ভর্তি হয়। পরবর্তীতে সে এখানে এসে তার সহপাঠী ও অন্যদের দেখে তার আচার-আচারণ কথা ও চালচলনের পরিবর্তন আনে। এক্ষেত্রে অনুকরণ ও মডেলিং শিক্ষণের প্রভাব লক্ষ করা যায়। সুতরাং বলা যায়, অনুকরণ শিক্ষণ শিক্ষণের একটি গুরুত্বপূর্ণ প্রক্রিয়া। তবে এটি কখনো কখনো ইতিবাচক হওয়ার পরিবর্তে নেতিবাচকও হয়ে থাকে।"
        },
        {
          "label": "ঘ",
          "question": "বিষয়-২ এ সেলিনার পড়া ভুলে যাবার বিষয়টিকে মনোবিজ্ঞানের ভাষায় কি বলা হয়? এর কারণগুলো ব্যাখ্যা করো।",
          "explanation": "উদ্দীপকে বিষয়-২ এ সেলিনার পড়া ভুলে থাকার বিষয়টিকে মনোবিজ্ঞানের ভাষায় বিস্মৃতি বলে। বিস্মৃতির বিভিন্ন কারণ রয়েছে। এর মধ্যে অন্যতম একটি কারণ হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যাবে। নতুন বিষয় শিক্ষা করার ফলে পূর্বে শিক্ষণ করা বিষয় ভুলে যাই। যা অনুশিক্ষণ প্রতিবন্ধকতা নামে পরিচিত। অনেক সময় দেখা যায় পূর্বে শিক্ষণ করা বিষয় পরের শিক্ষণকৃত বিষয়ের ওপর প্রভাব বিস্তার করে। ফলে পরে শিক্ষণকৃত বিষয়টির কিছু অংশ বিস্মৃত হয়। এ ধরনের প্রতিবন্ধকতা পূর্ব শিক্ষণ প্রতিবন্ধকতা নামে পরিচিত। উদ্দীপকের বর্ণনানুযায়ী, ইংরেজি বিষয়ের শিক্ষক ক্লাসে সেলিনাকে পড়া ধরলে সে বলতে পাড়ে নি। কারণ সে পড়া ভুলে গিয়েছে। সাধারণত বিস্মৃতির কারণে এরকমটি ঘটে থাকে। বিস্মৃতির উল্লেখিত কারণগুলো ছাড়াও পরিবেশ, স্নায়ুবিক চাপ, আবেগজনিত প্রতিরোধ, অবদমন, আঘাত বিস্মৃতিতে ভূমিকা রাখে। পরিশেষে বলা যায়, বিস্মৃতির কারণে আমরা সহজ বিষয় মনে করতে পারি না। শিক্ষণকৃত বিষয়ের খুব সামান্য অংশই আমরা স্মৃতিতে ধরে রাখতে পারি।"
        }
      ]
    },
    {
      "number": "4",
      "uddipok": "বিষয়-১: জনাব জাহিদ সকলের সাথে মিলে মিশে থাকতে খুব পছন্দ করেন। বিষয়-২: সজল বিশ্ববিদ্যালয়ে যাবার পথে একটি সড়ক দুর্ঘটনা দেখে ভয়ে তার মুখ ফ্যাকাশে হয়ে যায়। বুক ধড়ফড় করতে থাকে। দ্রুত শ্বাস-প্রশ্বাস নিতে থাকে। চোখ বন্ধ হয়ে যায়। শরীর হতে ঘাম নিঃসৃত হতে থাকে।",
      "tag": "ISCM 23",
      "sub_questions": [
        {
          "label": "ক",
          "question": "প্রেষণার সংজ্ঞা দাও।",
          "explanation": "যে শক্তি মানুষ বা প্রাণীকে কোনো কাজের প্রেরণা জোগায় বা উদ্দীপিত করে বা চলিত করে তাই প্রেষণা।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য রক্ষা করা হয়। তাই প্রেধিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য রক্ষা করা হয়। যেমন- শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। এভাবে প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "জনাব জাহিদ এর মধ্যে কোন ধরনের সামাজিক প্রেষণা বিদ্যামান? ব্যাখ্যা করো।",
          "explanation": "উদ্দীপকে জাহিদের মধ্যে যে ধরনের সামাজিক প্রেষণা বিদ্যমান তা হলো যুথচারিতা। যে সকল প্রাণী সঙ্গপ্রিয় তারা দলবদ্ধ হয়ে বাস করে। এরূপ দলবদ্ধ হয়ে থাকার ইচ্ছাকে যুথচারিতা বলে। যুথচারিতা একটি অর্জিত প্রেষণা এবং সমাজে বাস করার ফলে আমরা এটি অর্জন করি। যেমন- ছোট্ট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তীতে সে তার আশপাশের লোকদের সঙ্গ কামনা করে। তাই যুথচারিতা একটি শক্তিশালী সামাজিক প্রেষণা। উদ্দীপকে বিষয়-১ এ দেখতে পাই, জনাব জাহিদ সকলের সাথে মিলে মিশে থাকতে পছন্দ করেন। যেটিই যুথচারিতাকেই নির্দেশ করে। যুথচারিতায় মানুষে দলবদ্ধ হয়ে থাকার ইচ্ছা পোষণ করেন। সুতরাং জনাব জাহিদের মধ্যে সামাজিক যে প্রেষণাটি লক্ষ করা যায় তা যুথচারিতা।"
        },
        {
          "label": "ঘ",
          "question": "সজল এর ক্ষেত্রে আবেগের সে সকল দৈহিক পরিবর্তন দেখা যায় সেগুলো বিশ্লেষণ করো।",
          "explanation": "উদ্দীপকে দৃশ্যকল্প-২ সজলের ঘটনাটির মধ্যে আবেগের শারীরিক পরিবর্তনের বিভিন্ন দিক লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হৃৎপিন্ডের ক্রিয়া দ্রুত থেকে দ্রুততর হয়। কোনো ব্যক্তি ক্রুদ্ধ হলে তার চক্ষু রক্তবর্ণ ধারণ করে; আবার বিস্ময়ে চক্ষুর তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কণ্ঠস্বর পরিবর্তিত হয়। অনেক কণ্ঠ বন্ধ হয়ে আসে। উদ্দীপকে বিষয়-২ এ দেখা যায়, সজল বিশ্ববিদ্যালয়ের যাবার পথে একটি দুর্ঘটনা দেখে ভয় পায়। তার মুখ ফ্যাকাশে হয়ে যায়, বুক ধড়ফড় করতে থাকে, দ্রুত শ্বাস-প্রশ্বাস নিতে থাকে এবং শরীর থেকে ঘাম নিঃসৃত হয়। মূলত এগুলো তীব্র আবেগের কারণে শারীরিক পরিবর্তনের প্রতিক্রিয়া। আবেগের কারণে এসব পরিবর্তন ব্যক্তির আচরণ ও মানসিকতায় ব্যাপক পরিবর্তনের ছাপ লক্ষ করা যায়। সুতরাং বলা যায়, উদ্দীপকের বিষয়-২ ঘটনাটিই হলো আবেগের শারীরিক পরিবর্তন। এই পরিবর্তন ব্যক্তির জীবনে গভীর ও সুদূরপ্রসারী প্রভাব ফেলে থাকে।"
        }
      ]
    },
    {
      "number": "5",
      "uddipok": "হাসান অন্ধকার রাতে গাছে সাপ বলে চিৎকার করে উঠে। সবাই লাঠি নিয়ে এসে দেখে গাছে দড়ি ঝুলছে। সাগর রাস্তা দিয়ে যাবার সময় বিলবোর্ডে বড় বড় লেখা বিজ্ঞাপনগুলো তাকে আকৃষ্ট করে।",
      "tag": "ISCM 23",
      "sub_questions": [
        {
          "label": "ক",
          "question": "প্রত্যক্ষণ সংগঠন কী?",
          "explanation": "এলোমেলো বা অবিন্যস্ত উদ্দীপনাকে সংঘবদ্ধরূপে প্রত্যক্ষণ করাই প্রত্যক্ষণের সংগঠন।"
        },
        {
          "label": "খ",
          "question": "প্রত্যক্ষণের ধ্রুবকতা বলতে কী বুঝায়?",
          "explanation": "প্রত্যক্ষণের ধ্রুবকতা হলো প্রত্যক্ষণের অন্যতম একটি বৈশিষ্ট্য। একই উদ্দীপক থেকে প্রাপ্ত সংবেদনের আলোকে যে প্রত্যক্ষণ সংগঠিত হয় তা স্থান, কালভেদে একইরূপ থাকে। প্রত্যক্ষণের এ প্রবণতাকে বলে প্রত্যক্ষণের অপরিবর্তনীয়তা বা ধ্রুবকতা। যার জন্য আমরা কোন উদ্দীপককে ভিন্ন ভিন্ন পরিস্থিতিতে একই রকম দেখতে পাই। যেমন- একজন পরিচিত লোককে অনেক দূর থেকে দেখলেও যেমন দেখায় নিকটে থেকে দেখলেও একই রকম দেখায়। প্রত্যক্ষণের ধ্রুবকতার জন্য এরকমটি হয়।"
        },
        {
          "label": "গ",
          "question": "হাসানের প্রত্যক্ষণ ব্যাখ্যা করো।",
          "explanation": "উদ্দীপকের হাসানের প্রত্যক্ষণটি হলো অধ্যাস বা ভ্রান্ত প্রত্যক্ষণ। উদ্দীপকের প্রতি প্রাণীর প্রাথমিক চেতনাই হলো সংবেদন। আর সংবেদনের যথার্থ ব্যাখ্যাই হলো প্রত্যক্ষণ। কিন্তু সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয়, তখন তাকে অধ্যাস বা ভ্রান্ত প্রত্যক্ষণ বলে। ভ্রান্ত প্রত্যক্ষণের জন্য আমাদের ইন্দ্রিয়কে দায়ী করা যায় না। মূলত ইন্দ্রিয় সংবেদনের ভ্রান্ত ব্যাখ্যা বা ত্রুটিপূর্ণ মূল্যায়নই ভ্রান্ত প্রত্যক্ষণের জন্য দায়ী। প্রকৃতপক্ষে কোনো বাস্তববস্তুর প্রত্যক্ষণ যখন ওই বস্তুর সত্যিকার আকৃতিগত বৈশিষ্ট্যের সাথে মিলে না তখন তাকে অধ্যাস বলে। উদ্দীপকের দিকে লক্ষ করলে দেখা যায়, হাসান অন্ধকারে রাতে গাছে সাপ মনে করে চিৎকার দেয়। পরবর্তীতে জানা যায় সেখানে একটি দড়ি ছিল। বাস্তব বস্তুর এ ধরনের ভুল ব্যাখ্যা করাকে ভ্রান্ত প্রত্যক্ষণ বা অধ্যাস বলে। এরূপ অধ্যাস আমাদের বাস্তব জীবনে প্রায়শই ঘটে থাকে। যেমন- দিগন্তের চাঁদকে মধ্য আকাশের চাঁদের চেয়ে বড় মনে হওয়া গাড়িতে বসে গাছপালা ছুটে যাচ্ছে মনে হওয়া ভ্রান্ত প্রত্যক্ষণের উদাহরণ।"
        },
        {
          "label": "ঘ",
          "question": "সাগরের মনোযোগ আকর্ষণের ক্ষেত্রে কোন উপাদান বা শর্ত কাজ করে সেগুলো আলোচনা করো।",
          "explanation": "উদ্দীপকে সাগরের মনোযোগ আকর্ষণের ক্ষেত্রে 'আকার' কাজ করেছে। মনোযোগের ক্ষেত্রে বস্তুর আকার একটি গুরুত্বপূর্ণ শর্ত। কারণ স্বাভাবিক বস্তুর তুলনায় বড় আকারের উদ্দীপক বা বস্তু যেমন মনোযোগ বেশি আকর্ষণ করে ঠিক তেমনিভাবে স্বাভাবিক উদ্দীপক বা বস্তুর তুলনায় ছোট আকারের উদ্দীপক কম মনোযোগ আকর্ষণ করে। উদ্দীপকে দেখা যায়, সাগর রাস্তা দিয়ে যাবার সময় বিলবোর্ডের বড় বড় লেখা বিজ্ঞাপনগুলো তাকে আকৃষ্ট করে। এখানে সাগরের মনোযোগের আকর্ষণের মূল কারণ বস্তুর আকার। কারণ রাস্তার বিলবোর্ডের লেখাগুলো বড় বড় হরফে ছিল। কেননা ক্ষুদ্রকায় বস্তুর তুলনায় বড় বস্তু সহজেই আমাদের দৃষ্টি আকর্ষণ করে। সুতরাং উদ্দীপকের আলোকে আমরা বলতে পারি, সাগরের মনোযোগ আকর্ষণের অন্যতম শর্ত বস্তুর আকার।"
        }
      ]
    },
    {
      "number": "6",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "হরমোন কী ?",
          "explanation": "অন্তঃক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "স্নায়ুতন্ত্র বলতে কী বোঝায়?",
          "explanation": "যে তন্ত্রের মাধ্যমে প্রাণী তার বাহিরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে নিয়ন্ত্রণ করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে। মানবদেহের সমস্ত স্নায়ুতন্ত্রটিকে প্রধান দুই ভাগে ভাগ করা হয়েছে। একটি কেন্দ্রীয় স্নায়ুতন্ত্র এবং আরেকটি প্রান্তীয় স্নায়ুতন্ত্র। কেন্দ্রীয় স্নায়ুতন্ত্রটি স্নায়ুতন্ত্রের সবচেয়ে গুরুত্বপূর্ণ অংশ। কারণ এটি মস্তিষ্ক ও মেরুরজ্জু নিয়ে গঠিত।"
        },
        {
          "label": "গ",
          "question": "উদ্দীপকে 'B' চিহ্নিত অংশটি মানব আচরণের উপর কী প্রভাব বিস্তার করে ব্যাখ্যা করা।",
          "explanation": "উদ্দীপকে \"B\" চিহ্নিত অংশটি হলো পিটুইটারী গ্রন্থির পশ্চাৎ অংশ। পিটুইটারি গ্রন্থির পশ্চাৎ অংশ থেকে দু'টি হরমোন বের হয়, যা মূলত হ্যাইপোথ্যালামাসের 'সুপ্রাঅপটিক কেন্দ্র' এবং 'প্যারাভেন্টিকুলার কেন্দ্র' থেকে উৎপন্ন হয়। এ হরমোন দুইটি নিম্নরূপ- ভেসোপ্রেসিন শরীরের কিডনিতে পানির আনুপাতিক হার বা পানি সঞ্চালনের পরিমাণ নিয়ন্ত্রণ করে। এটি রক্তরসে উপস্থিত শর্করার হারও নিয়ন্ত্রণ করে। অক্সিটোসিন মাতৃস্তনে দুগ্ধ উৎপাদন পরিচালনা করে। তাছাড়া এটি সন্তান প্রসবকালে জরায়ু সংকোচন প্রসারণমূলক কার্যাবলির সাথেও সংযুক্ত। পিটুইটারি গ্রন্থির সম্মুখ অংশের নিঃসৃত হরমোন যথাযথ পরিমাণে ক্ষরিত না হলে সায়মন্ড রোগ দেখা দেয়। পিটুইটারি গ্রন্থি নিঃসৃত হরমোন প্রাণিদেহের গঠন বিন্যাস ও আচরণকে দারুণভাবে প্রভাবিত করে। তাছাড়া দেহের অন্য কয়েকটি গুরুত্বপূর্ণ গ্রন্থির ক্ষরণও এ গ্রন্থির ক্ষরণের উপর নির্ভরশীল। আর এজন্যই পিটুইটারি গ্রন্থিকে 'অন্তঃক্ষরা সুইচ বোর্ড' বলে।"
        },
        {
          "label": "ঘ",
          "question": "উদ্দীপকে 'A' চিহ্নিত অংশটি মানব আচরণের উপর কি প্রভাব বিস্তার করে বিশ্লেষণ করো।",
          "explanation": "উদ্দীপকে 'A' চিহ্নিত অংশটি হলো পিটুইটারী গ্রন্থির সম্মুখ অংশ। এ অংশ থেকে যে হরমোন নিঃসৃত হয় তা আমাদের আচরণ নিয়ন্ত্রনে প্রভাব বিস্তার করে থাকে। সোমাটোট্রপিক বা শরীর বর্ধক হরমোন অস্বাভাবিক ক্ষরণ দৈহিক তথা মাংসপেশি ও রক্তচাপের উপরে প্রভাব ফেলে। এর ফলে আচরণের মধ্যেও অস্বাভাবিকতা দেখা যায়। এড্রিনোকটিকোট্রপিক হরমোনের অধিক ক্ষরণ পুরুষ এবং মহিলার দৈহিক বিকাশ ও আচরণের মধ্যে বিপরীত ক্রিয়া ও প্রভাব বিস্তার করে। প্রলেকটিন হরমোনের অধিক ক্ষরণ স্তনদুগ্ধের ক্ষরণ ক্রিয়াকে অধিকতর উদ্দীপিত করে এবং কম ক্ষরণ স্তনদুগ্ধের ক্ষরণ ক্রিয়াকে কমিয়ে দেয়। মাতার দৈহিক বিকাশ ও মাতৃসুলভ আচরণকে অনেকাংশে প্রভাবিত করে। উদ্দীপকে 'A' চিহ্নিত স্থানটি পিটুইটারী গ্রন্থি সম্মুখ অংশ নির্দেশ করে থাকে। এই সম্মুখ অংশ থেকে বেশ কতকগুলো হরমোন নিঃসৃত হয়। এ হরমোনগুলো প্রাণীর দেহে গুরুত্বপূর্ণ ভূমিকা পালন করে। ফলে প্রাণীর আচরণ ও মানসিক প্রক্রিয়ায় প্রভাব বিস্তার করে। পরিশেষে বলা যায়, মানব আচরণ ও দৈহিক বিকাশে পিটুইটারী গ্রন্থির ভূমিকা অনস্বীকার্য।"
        }
      ]
    },
    {
      "number": "7",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "কোন সালকে মনোবিজ্ঞানের জন্মদিন বলা হয়?",
          "explanation": "১৮৭৯ সালকে মনোবিজ্ঞানের জন্মদিন বলা হয়।"
        },
        {
          "label": "খ",
          "question": "ব্যক্তি নিরপেক্ষতা বলতে কী বোঝায়?",
          "explanation": "মনোবিজ্ঞানের গবেষণার বিষয়স্তু হচ্ছে প্রাণীর আচরণ এবং এই আচরণ ব্যক্তিনিরপেক্ষভাবে পর্যবেক্ষণ করা যায়। প্রাণীর এই আচরণ কোন গবেষক যেভাবে অনুসন্ধান করতে পারেন, অন্যরাও তদ্রুপ পারেন। এই ব্যস্তিরিপেক্ষতার কারণেই 'মন'-কে বাদ দিয়ে প্রাণীর আচরণকে মনোবিজ্ঞানের বিষয়বস্তু ঠিক করা হয়েছে। আনুষঙ্গিক নিয়মাবলি অভিন্ন থাকলে স্থান-কাল-পাত্র ও পরীক্ষনকারী ভেদে গবেষণালব্ধ ফল অভিন্ন রাখার দৃষ্টিভঙ্গি ও প্রয়াসের নামই ব্যক্তিনিরপেক্ষতা। অর্থাৎ, পরীক্ষণের পরিকল্পনা ও আয়োজন পরীক্ষণ ও পরীক্ষণকারী ভেদে অভিন্ন রেখে পরীক্ষণের ফলাফলকে পরীক্ষণকারীর প্রভাবমুক্ত রাখাই ব্যক্তি নিরপেক্ষতা।"
        },
        {
          "label": "গ",
          "question": "চিত্রে 'ক' চিহ্নিত অংশটি ব্যাখ্যা করো।",
          "explanation": "উদ্দীপকে 'ক' চিহ্নিত অংশটি আচরণের একটি দিক সামগ্রিক ও খণ্ডিত আচরণকে নির্দেশ করে। আচরণকে আমরা সামগ্রিকভাবে এবং খণ্ডিত বা বিচ্ছিন্নভাবে দেখে থাকি। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয়। আর খণ্ডিত বা আনবিক আচরণের ক্ষেত্রে আচরণকে সূক্ষ উপাদানে বিশ্লেষণ করা হয়। কোনো খেলোয়াড়দের খেলার মাঝে তার সমগ্র আচরণকে সামগ্রিক আচরণ আর খেলোয়াড়ের মাংসপেশি সঞ্চালনকে আচরণের একটি সূক্ষতম অংশ হিসেবে ধরা হয়। অথবা কোনো রাজনীতিবিদের জনসভার ভাষণকে সামগ্রিক আচরণ এবং তার মুখের পেশি সঞ্চালন, ঠোঁট নাড়া, চোখের পলক ফেলা প্রভৃতিকে খণ্ডিত বা আনবিক আচরণ বলা যায়। সুতরাং বলা যায়, উদ্দীপকে 'ক' চিহ্নিত স্থান আচরণের তিনটি ভাগের মধ্যে সামগ্রিক আচরণ ও খণ্ডিত আচরণকে নির্দেশ করছে।"
        },
        {
          "label": "ঘ",
          "question": "চিত্রে 'খ' ও 'গ' চিহ্নিত অংশটি ব্যাখ্যা করো।",
          "explanation": "উদ্দীপকের চিত্রে 'খ' ও 'গ' চিহ্নিত অংশটি আচরণের দুটি ভাগ 'ঐচ্ছিক ও অনৈচ্ছিক আচরণ' এবং 'বাহ্যিক ও অভ্যন্তরীণ আচরণ'কে নির্দেশ করছে। যেসব আচরণ ব্যক্তি সচেতনভাবে করে অর্থাৎ যেসব আচরণ ব্যক্তির ইচ্ছার ওপর নির্ভর করে তাকে ঐচ্ছিক আচরণ বলে। যেমন- কথা বলা, হাঁটা, খাবার খাওয়া ইত্যাদি। অন্যদিকে, যেসব আচরণ সংঘটিত হওয়ার পেছনে ব্যক্তির কোনো প্রকার ইচ্ছাশক্তি কাজ করে না তাঁকে অনৈচ্ছিক আচরণ বলে। যেমন- হৃৎপিন্ডের ক্রিয়া, আগুনে হাত লাগামাত্র হাত সরিয়ে নেওয়া ইত্যাদি। কারণ অনৈচ্ছিক আচরণ ব্যক্তির নিয়ন্ত্রণের বাহিরে হয়। বাইরে থেকে যে সকল আচরণ পর্যবেক্ষণ করা যায় তাকে বাহ্যিক আচরণ বলে। যেমন- কথা বলা, গান গাওয়া, চলা ফেরা, হাসা ইত্যাদি বাহ্যিক আচরণ। যেসকল আচরণ বাইরে থেকে পর্যবেক্ষণ করা যায় না তাকে অভ্যন্তরীণ আচরণ বলে। যেমন- হৃৎপিণ্ডের ক্রিয়া, শ্বাস-প্রশ্বাস, শারীরিক ব্যথা, মাথাধরা, চিন্তা করা, কবিতার ভাবনা প্রভৃতি। এছাড়া আবেগ, স্মৃতি, প্রত্যক্ষণ, অনুভূতি প্রভৃতি অভ্যন্তরীণ প্রক্রিয়াসমূহকে সরাসরি পর্যবেক্ষণ করা যায় না। এগুলো অভ্যন্তরীণ আচরণের উদাহরণ। পরিশেষে বলা যায়, উদ্দীপকের 'খ' ও 'গ' চিহ্নিত অংশটি আচরণের দুটি দিককেই নির্দেশ করছে।"
        }
      ]
    },
    {
      "number": "8",
      "uddipok": "শিউলি তার মেয়ের স্মৃতি পরিমাপের জন্য প্রথমে একটি বিষয় শিখতে দেন। পরবর্তীতে সেই বিষয়টি আবারও শিখতে দেন। শিক্ষক ক্লাসে পড়াতে গিয়ে বললেন, আমরা যদি কিছু কৌশল অবলম্বন করে থাকি তাহলে আমাদের স্মৃতি শক্তি বাড়াতে পারি।",
      "tag": "ISCM 23",
      "sub_questions": [
        {
          "label": "ক",
          "question": "শিক্ষণের সংজ্ঞা দাও।\"",
          "explanation": "পূর্ব অভিজ্ঞতা বা অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "স্বল্পস্থায়ী স্মৃতি থেকে দীর্ঘস্থায়ী স্মৃতি কীভাবে আলাদা?",
          "explanation": "স্বল্পস্থায়ী স্মৃতি ও দীর্ঘস্থায়ী স্মৃতি পরস্পর সম্পর্কযুক্ত হলেও এদের মধ্যে কিছু মৌলিক পার্থক্য বিদ্যমান। এই পার্থক্যসমূহ মূলত তাদের স্থায়িত্ব, ধারণ ক্ষমতা, বিস্মৃতির কারণ প্রভৃতি সম্পর্কিত। স্বল্পস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা। স্বল্পস্থায়ী স্মৃতি ক্ষণস্থায়ী। এটি ৩০ সেকেন্ড পর্যন্ত স্থায়ী হতে পারে। দীর্ঘস্থায়ী স্মৃতির স্থায়িত্ব অল্প সময় হতে অসীম পর্যন্ত এবং এটি বছরের পর বছর স্থায়ী হতে পারে। স্বল্পস্থায়ী স্মৃতি - ক্ষমতা অল্প কিন্তু দীর্ঘস্থায়ী স্মৃতির ক্ষমতা অসীম।"
        },
        {
          "label": "গ",
          "question": "শিউলি কোন পদ্ধতির মাধ্যমে তার মেয়ের স্মৃতি পরিমাপ করেন? সেটি ব্যাখ্যা করো।",
          "explanation": "উদ্দীপকে শিউলি তার মেয়ের স্মৃতির পরিমাপের জন্য পুনর্শিক্ষণ পদ্ধতি প্রয়োগ করেন। পুনশিক্ষণ পদ্ধতিকে সঞ্চয় পদ্ধতিও বলা হয়। এ পদ্ধতিতে পূর্বে শিক্ষা করা কোন বিষয় পুনরায় শিখতে দেয়া হয়। পুনরায় শিখবার সময় ব্যক্তির একটুও ভুল না হতে পারে; অথবা সে যদি তালিকাভুক্ত সকল জিনিস ভুলে যায়, তবুও পুনরায় শিখতে তার পূর্বের ন্যায় সময় নাও লাগতে পারে। যেটুকু সময় কম লাগবে বা ভুল কম হবে সেটুকুই তার সঞ্চয়। নিম্নলিখিত সূত্রের সাহায্যে সঞ্চয়ের পরিমাণ নির্ণয় করা যায়। সঞ্চয় =   ( শিক্ষণের চেষ্টা − পুনর্শিক্ষণের চেষ্টা ) শিক্ষণের চেষ্টা × ১০০ সঞ্চয়=\\ \\frac{\\left(শিক্ষণের\\ চেষ্টা-পুনর্শিক্ষণের\\ চেষ্টা\\right)}{শিক্ষণের\\ চেষ্টা}\\times১০০ সঞ্চয় =   শিক্ষণের   চেষ্টা ( শিক্ষণের   চেষ্টা − পুনর্শিক্ষণের   চেষ্টা ) ​ × ১০০ উদ্দীপকে আমরা দেখতে পাই, শিউলি তার মেয়ের স্মৃতি পরিমাপের জন্য প্রথমে একটি বিষয় শিখতে দেন। পরবর্তীতে সেই বিষয় আবারও শিখতে দেন। যা পুনর্শিক্ষণ পদ্ধতিকে নির্দেশ করে থাকে। কেননা পুনর্শিক্ষণ পদ্ধতিতে পূর্বে শিক্ষা করা কোন বিষয় পুনরায় শিখতে-দেয়া হয় যেন ভুল কম বা শিখতে সময় কম লাগে। সুতরাং বলা যায়, উদ্দীপকের শিউলির মেয়ের স্মৃতি পরিমাপের পদ্ধতি হলো পুনর্শিক্ষণ পদ্ধতি।"
        },
        {
          "label": "ঘ",
          "question": "শিক্ষক ক্লাসে কিসের কৌশলের কথা বলেছেন? বিশ্লেষণ করো।",
          "explanation": "উদ্দীপকে শিক্ষক ক্লাসে স্মৃতিকে উন্নত করার কৌশলের কথা বলেছেন। আমরা যা শিখি আর যা কিছু ভুলে যাই এ দুয়ের পার্থক্য হলো স্মৃতি। তবে আমাদের সবার স্মৃতিশক্তি এক রকম নয়। এক রকম না হলেও স্মৃতির বিভিন্ন উপাদান যথা: শিক্ষণ, সংরক্ষণ, পুনরুদ্রেক, প্রত্যভিজ্ঞা প্রভৃতিকে অনুশীলনের মাধ্যমে স্মৃতিকে উন্নত করা যায়। স্মৃতিকে উন্নত করার কিছু কৌশল রয়েছে যার মধ্যে আবৃত্তি, যুক্তিনিষ্ঠ শিক্ষণ, সামগ্রিক শিক্ষণ, যথাযথ অনুষঙ্গ, সময়ের ব্যবধানে পুনরাবৃত্তি, স্মৃতি, সংকেত, গভীর মনোযোগ, তাল ও ছন্দ প্রভৃতি উল্লেখযোগ্য। কোনো পাঠ মুখস্থ করার সময়ে একই সঙ্গে অনেকবার চেষ্টা না করে সময়ের ব্যবধানে পুনরাবৃত্তি করলে পাঠ-অভ্যাস দ্রুত হয় এবং দীর্ঘদিন মনে রাখা সম্ভব হয়। কোনো পাঠ্যবিষয়ের মধ্যে তাল ও ছন্দের উপস্থিতি থাকলে তার সাহায্যে শিখলেও শেখাটি দ্রুত হয়। উদ্দীপকে আমরা দেখতে পাই, শিক্ষক ক্লাসে পড়াতে গিয়ে ছাত্রদের স্মৃতিশক্তি বাড়ানোর কিছু কৌশলের কথা বলেন। অর্থাৎ যে পদ্ধতি বা কৌশল অবলম্বন করলে স্মৃতিশক্তি বাড়াতে পারি। মনোবিজ্ঞানী মরগ্যান স্মৃতিকে সমৃদ্ধ ও উন্নত করার ব্যাপারে যে বিষয়গুলোর সুপারিশ করেছেন সেগুলো শিক্ষণীয় বিষয় মনে রাখার ব্যাপারে বেশ কার্যকর। এগুলো হলো-১. বিষয়টির অর্থ ও তাৎপর্য হৃদয়ঙ্গম করতে হবে। ২. বিষয়টি শেখার পর বিশ্রাম নিতে হবে। ৩. পঠিত বিষয় পুনরাবৃত্তি করতে হবে। ৪. শিক্ষার জন্য প্রেষণা বা তাগিদ থাকতে হবে। ৫. গভীর মনোযোগ দিয়ে অধ্যয়ন করতে হবে। পরিশেষে বলা যায় যে, স্মৃতি আমাদের জীবনের মূল্যবান দিক। একে পুরোপুরি ধরে রাখা সম্ভব নয়। তবে বিশেষ পদ্ধতি অবলম্বন করলে স্মৃতিকে উন্নত করা সম্ভব।"
        }
      ]
    }
  ]
}