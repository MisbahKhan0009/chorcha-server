{
  "title": "হলি ক্রস কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "",
          "explanation": "আচরণকে বিভিন্নভাবে ভাগ করা যায়। যখন আচরণকে আমরা সামগ্রিকভাবে দেখে থাকি, তখন তা সামগ্রিক আচরণ। আবার, খন্ড খন্ড আচরণকে খণ্ডিত আচরণ বলা হয়। যেসব আচরণ ব্যক্তি তার সচেতনভাবে করে। সেগুলো ঐচ্ছিক আচরণ। যেমন: কথা বলা। আবার যেসব আচরণ ব্যক্তির ইচ্ছার উপর নির্ভর করে না, তখন তা অনৈচ্ছিক আচরণ। যেমন: হৃদপিন্ডের বাহির থেকে যেসব আচরণ পর্যবেক্ষণ করা যায় সেগুলো বাহ্যিক আচরণ। যেমন: কথা বলা। আবার যেসব আচরণ বাহির থেকে পর্যবেক্ষণ করা যায় না সেগুলো অভ্যন্তরীণ আচরণ। যেমন: চিন্তা করা।"
        },
        {
          "label": "গ",
          "question": "",
          "explanation": "ডায়াগ্রাম-১ এ মনোবিজ্ঞানের দুটি শাখা সমাজ মনোবিজ্ঞান ও শিল্প ও সাংগঠনিক মনোবিজ্ঞানকে নির্দেশ করছে। উদ্দীপকে ডায়াগ্রাম-১ এ 'ক' চিহ্নিত অংশে সমাজ মনোবিজ্ঞানের বিষয় তুলে ধরা হয়েছে। সেখানে মনোভাব, নেতৃত্ব, যৌথ আচরণ, দলীয় আচরণ বিষয়াদী উল্লেখ করা হয়েছে। সমাজ মনোবিজ্ঞান এই বিষয়গুলো নিয়ে কাজ করে থাকে। এছাড়াও সমাজ মনোবিজ্ঞান হলো মনোবিজ্ঞানের এমন একটি শাখা, যেখানে ব্যক্তির আচরণ দ্বারা সমাজের অন্যান্য ব্যক্তিবর্গ কীভাবে প্রভাবিত হয় এবং সমাজের বিভিন্ন নিয়ম-নীতি দ্বারা ব্যক্তির আচরণ কীভাবে প্রভাবিত হয় সে সম্পর্কে আলোচনা করা হয়। অর্থাৎ সমাজ মনোবিজ্ঞানে সমাজের ওপর ব্যক্তির আচরণের প্রভাব এবং ব্যক্তির জীবনে সমাজের রীতি-নীতি, প্রতিষ্ঠান প্রভৃতির প্রভাব পর্যালোচনা করা হয়। সমাজ মনোবিজ্ঞানের বিষয়বস্তুর মধ্যে সামাজিকীকরণ, মনোভাব, নেতৃত্ব, কৃষ্টি ও ব্যক্তিত্ব, দলীয় আচরণ, যৌথ আচরণ প্রভৃতি অন্যতম। অপরদিকে, 'খ' চিহ্নিত অংশে শিল্প মনেবিজ্ঞানকে নির্দেশ করে। যেখানে কর্মচারি নির্বাচন, কর্ম ও কর্ম বিশ্লেষণ কর্মদক্ষতা ও ক্লান্তি ইত্যাদি বিষয়াদি আলোচিত হয়। এছাড়াও শিল্পকারখানার নিয়োগ, কাজের প্রকৃতি অনুযায়ী লোক নির্বাচন, তাদের প্রশিক্ষণ, পদোন্নতি, মূল্যায়ন প্রভৃতি শিল্প মনোবিজ্ঞানের কাজ। এছাড়াও কর্মীদের মানসিক অবস্থা, শ্রম বন্টন, উৎপাদন ও বণ্টন কাজে শ্রমিক নিয়োগ ইত্যাদি সমস্যা সমাধানে শিল্প মনোবিজ্ঞান কাজ করে। কীভাবে কম শ্রমে অধিক উৎপাদন করা, যায়, কীভাবে উৎপাদন বৃদ্ধি করা যায়, কর্মদক্ষতা বৃদ্ধি করা যায়, কীভাবে শ্রমিকের অবসাদ ও ক্লান্তি দূর করে প্রফুল্ল মন ও উৎসাহ উদ্দীপনার সাথে কাজ করা যায় এসবই শিল্প মনোবিজ্ঞানের আওতাভূক্ত।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ 'গ' চিহ্নিত যুগটি হলো আধুনিক যুগ। বিজ্ঞান হিসেবে বিবেচিত হওয়ার পিছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা- প্রাচীনযুগ, মধ্যযুগ এবং আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। কিন্তু আধুনিক যুগে মনোবিজ্ঞানের কার্যাবলি বৈজ্ঞানিক ও গ্রহণযোগ্য। আধুনিক মনোবিজ্ঞানের সূত্রপাত হয় জার্মান মনোবিজ্ঞানী, উইলহেম উন্ড কর্তৃক ১৮৭৯ সালে লিপজিগ বিশ্ববিদ্যালয়ে মনোবিজ্ঞানের গবেষণাগার স্থাপনের মধ্য দিয়ে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করে এবং মনোবিজ্ঞানীদের আবিষ্কৃত মতবাদ বিশেষ ভূমিকা রাখে। আধুনিক কালে মনোবিজ্ঞানীরা আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। উইলহেম উন্ড, উইলিয়াম জেমস্, সিগমুন্ড ফ্রয়েড, আইভান প্যাভ্ প্রমুখ মনোবিজ্ঞানী মনোবিজ্ঞানকে বিকশিত করতে আধুনিক যুগে গুরুত্বপূর্ণ ভূমিকা রেখেছেন।"
        }
      ]
    },
    {
      "number": "2",
      "uddipok": "আচরণের জৈবিক ভিত্তি হলো স্নায়ুতন্ত্র ও অন্তঃক্ষরা গ্রন্থি। এর মধ্যে স্নায়ুতন্ত্রের দুটি বৈশিষ্ট্য হলো- ১. স্নায়ুতন্ত্রে এমন এক ধরনের কোষ রয়েছে যা স্নায়ুতন্ত্ররে তথ্যবহনকারী হিসেবে কাজ করে। ২. কোন বাহ্যিক উদ্দীপক যখন ইন্দ্রিয়কে উদ্দীপিত করে তখন প্রাণি স্নায়ুতন্ত্রের একটি ক্রিয়ার মাধ্যমে তার প্রতি স্বতঃস্ফূর্তভাবে প্রতিক্রিয়া করে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে, সেসব গ্রন্থিকে অন্তঃক্ষরা গ্রন্থি বলে।"
        },
        {
          "label": "খ",
          "question": "",
          "explanation": "সমবেদী স্নায়ুতন্ত্র বক্ষদেশ ও কটিদেশের স্বয়ংক্রিয় স্নায়ু নিয়ে গঠিত। সমবেদী স্নায়ুতন্ত্রের স্নায়ুগুলোর প্রধান বৈশিষ্ট্য হচ্ছে, এরা উত্তেজক। মেরুদণ্ড থেকে বের হয়ে সমবেদী স্নায়ুসমূহ হৃদপিণ্ড, ফুসফুস, গ্রন্থি, অন্ত্র, পেশী প্রভৃতিতে গিয়ে পৌঁছেছে। এর প্রধান কাজ হলো জীবকে জরুরী অবস্থা মোকাবিলার জন্য প্রস্তুত করা। সমবেদী স্নায়ুতন্ত্র দেহ শক্তিকে পরিচালনা করে কাজে লাগিয়ে থাকে। এভাবে সমবেদী স্নায়ুতন্ত্র কাজ করে থাকে।"
        },
        {
          "label": "গ",
          "question": "",
          "explanation": "উদ্দীপকে ১নং বৈশিষ্ট্যে যে কোষের কথা বলা হয়েছে তা হলো স্নায়ুকোষ বা নিউরন। স্নায়ুকোষ বা নিউরন হলো স্নায়ুতন্ত্রের তথ্যের বাহক। সব স্নায়ুকোষের গঠন ও আকৃতি একই রকম নয়। কতগুলোর দৈর্ঘ্য ও ঘনত্ব এতই ছোট যে দেখার জন্য শক্তিশালী অনুবীক্ষণ যন্ত্রের প্রয়োজন হয়। আবার কতকগুলো স্নায়ুকোষ তিনফুট পর্যন্ত লম্বা হয়। সাধারণ কোষের ন্যায় স্নায়ুকোষেরও তিনটি অংশ রয়েছে। যথা- কোষ দেহ, কোষ কেন্দ্র ও কোষ আবরণ। তবে সাধারণ কোষ থেকে স্নায়ুকোষের আরও দুটি অংশ বেশি রয়েছে তা হলো স্নায়ুকেশ ও স্নায়ুশাখা। কোষ দেহ: সাইটোপ্লাজম নামক অপেক্ষাকৃত তরল পদার্থ নিয়ে গঠিত অংশের নাম হলো কোষ দেহ। সাইটোপ্লাজমের মধ্যে রয়েছে ক্রোমোফিল, গলজিবডি, মাইটোকন্ড্রিয়া, ভ্যাকুউল, লাইসোজম ইত্যাদি। কোষ কেন্দ্র: কোষের মধ্যে অবস্থিত অপেক্ষাকৃত ঘন গোলাকার ক্ষুদ্র পিন্ডকে বলা হয় কোষ কেন্দ্র। কোষ কেন্দ্রের মধ্যে ক্ষুদ্র ক্ষুদ্র পদার্থকে বলা হয় নিউক্লিউলাই। কোষ আবরণ: কোষদেহের বাহ্যিক আবরণকে বলে কোষ প্রাচীর বা কোষ আবরণ। কোষের অন্যান্য অংশের তুলনায় অপেক্ষাকৃত শক্ত অংশ হলো কোষ আবরণ। এগুলো ছাড়াও প্রতিটি স্নায়ুকোষে এক বা একাধিক স্নায়ুকোষ থাকে। স্নায়ুকোষগুলো উদ্দীপনা গ্রহণ করে এবং কোষদেহে তা প্রেরণ করে। আবার প্রতিটি স্নায়ুকোষে রয়েছে স্নায়ুশাখা যা সাধারণত পেশি বা গ্রন্থি অথবা অন্য কোনো বার্তা গ্রহণকারী স্নায়ুকোষের সাথে সংযুক্ত থাকে। একে স্নায়ুকোষের প্রস্থান দ্বার বলা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে ২নং বৈশিষ্ট্যে প্রতিবর্তী ক্লিয়ার কথা বলা হয়েছে। কোন বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। উদাহরণস্বরূপ, চোখে আলো পড়লে চোখ বন্ধ হয়ে যাওয়া, হাঁচি দেয়া ইত্যাদি। প্রতিবর্তী ক্রিয়া দুই ধরনের হতে পারে। যথা- সরল ও জটিল প্রতিবর্তী ক্রিয়া। সরল প্রতিবর্তী ক্রিয়াতে একটি সংবেদী স্নায়ু, একটি গতিবাহী স্নায়ু ও একটি সংযোগীয় স্নায়ু অংশগ্রহণ করে। হাই তোলা, হাঁচি দেয়া প্রভৃতি হলো সরল প্রতিবর্তী ক্রিয়ার উদাহরণ। সরল প্রতিবর্তী ক্রিয়া সাধারণত মেরুরজ্জুতে সংঘটিত হয়। অপরদিকে, যখন একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু অংশগ্রহণ করে তখন তাকে জটিল প্রতিবর্তী ক্রিয়া বলে। যেমন- চলন্ত গাড়ির হর্ন শুনে, লাফ দিয়ে রাস্তা থেকে সরে দাঁড়ান। কতগুলো সরল প্রতিবর্তী ক্রিয়ার সমন্বয়ে জটিল প্রতিবর্তী ক্রিয়ার সৃষ্টি হয়। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংগঠিত হয়। স্নায়ুতন্ত্রে প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেকগুলো স্নায়ুকোষ, একটি ইন্দ্রিয় ও এক বা একাধিক পেশী বা গ্রন্থি অংশগ্রহণ করে। অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ুপ্রবাহের আকারে মস্তিষ্ক বা মেরুরজ্জুতে নিয়ে যায় এবং সেখান থেকে কর্মোদ্দীপনা পুনরায় বহির্মুখী বা গতিবাহী স্নায়ুর মাধ্যমে মাংসপেশীতে এসে পৌছলে প্রতিক্রিয়া সৃষ্টি হয়। প্রতিবর্তী ক্রিয়ার কতগুলো বৈশিষ্ট্য রয়েছে। যথা-প্রতিবর্তী ক্রিয়া সহজাত ঘটনা- শিক্ষালব্ধ নয়। প্রতিবর্তী ক্রিয়া হলো অনৈচ্ছিক আচরণ। এ ক্রিয়া প্রাণীকে ভারসাম্য রক্ষা করতে সাহায্য করে। প্রতিবর্তী ক্রিয়া খুব দ্রুত গতিতে সম্পন্ন হয়। পরিশেষে বলা যায়, উদ্দীপকের ২নং বৈশিষ্ট্য প্রতিবর্তী ক্রিয়ার কথা বলা হয়েছে। প্রতিবর্তী ক্রিয়া সংঘটিত হওয়ার পর ঠিক পরপরই মস্তিষ্ক দ্বারা বিশ্লেষিত হয় এবং যুক্তিযুক্ত ব্যাখ্যার দ্বারা অন্যান্য ক্রিয়ার সাথে সমন্বয় সাধন করে।"
        }
      ]
    },
    {
      "number": "3",
      "uddipok": "দৃশ্যকল্প-১: সেলিনা গ্রামের বাড়ি থেকে ফেরার সময় সড়ক দুর্ঘটনায় আহত হয়। চিকিৎসক পরীক্ষা-নিরীক্ষা করে দেখেন যে, সেলিনার সম্মুখ মস্তিষ্কের একটি অংশ ক্ষতিগ্রস্থ হওয়ায় সে চোখে দেখতে ও কানে শুনতে পাচ্ছে না। দৃশ্যকল্প-২: মানুষের পাকস্থলীর নিচে একটি গ্রন্থি রয়েছে। পাউল ল্যাঙ্গারহ্যান্স প্রথম এ গ্রন্থি আবিষ্কার করেন।",
      "tag": "HC 25",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "",
          "explanation": "মানবদেহের অন্তঃক্ষরা গ্রন্থি এড্রিনালগ্রন্থিকে 'আপদকালীন গ্রন্থি' বলা হয়। এ গ্রন্থি নিঃসৃত হরমোনগুলোর সাথে আবেগের নিবিড় যোগাযোগ রয়েছে। মানুষ অতিরিক্ত ভয় পেলে বা রাগান্বিত হলে এড্রিনাল গ্রন্থি থেকে এড্রিনালিন হরমোন অতিমাত্রায় ক্ষরিত হয়। ফলে মানবদেহে অতিরিক্ত শক্তি সৃষ্টি হয় যা মানুষকে আসন্ন বিপদের মোকাবেলা করতে প্রস্তুত করে। এ কারণে মনোবিজ্ঞানী ক্যানন এড্রিনাল গ্রন্থিকে \"আপদকালীন গ্রন্থি\" বলেন।"
        },
        {
          "label": "গ",
          "question": "",
          "explanation": "সেলিনার ক্ষেত্রে গুরুমস্তিষ্কের সংবেদন অঞ্চল দায়ী। সংবেদন অঞ্চলের ৩টি প্রধান অংশ রয়েছে। যথা- শিরকুম্ভ অঞ্চল, শিরনিম্ন অঞ্চল এবং পশ্চাৎ অঞ্চল। এদের মধ্যে শিরকুম্ভ অঞ্চলটি মানব শরীরের সোমাস্থেটিক ও কাইনেস্থেটিক অনুভূতির কাজ করে থাকে। কিন্তু শিরনিম্ন অঞ্চলটি শ্রবণের জন্য দায়ী। কোন কারণে এ অংশটি নষ্ট হয়ে গেলে মানুষ বধির হয়ে যায়। আবার পশ্চাৎ অঞ্চল মানুষের দর্শনের জন্য দায়ী। এ অঞ্চলটি অপসারণ করলে বা নষ্ট হয়ে গেলে মানুষ অন্ধ হয়ে যায়। উদ্দীপকে সেলিনা দুর্ঘটনা পরবর্তী সময়ে কানে শুনছে না ও চোখেও দেখছে না। তার কানে না শুনা এবং চোখে না দেখার ঘটনা থেকে বোঝা যায় সে গুরুমস্তিষ্কের সংবেদন অঞ্চলের শিরনিম্ন অঞ্চল ও পশ্চাৎ অঞ্চলে আঘাত পেয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ অগ্ন্যাশয় গ্রন্থির কথা বলা হয়েছে। অগ্ন্যাশয় একটি অপেক্ষাকৃত বৃহদাকার গ্রন্থি। এর অবস্থান পাকস্থলির ঠিক নিচে। এটি একদিকে যেমন অন্তঃক্ষরা গ্রন্থির 'কাজ করে ঠিক তেমনি আবার সনালি গ্রন্থির কাজও করে। এতে অবস্থিত সনালি গ্রন্থি থেকে নানারকমের এনজাইম বের হয়ে পাকস্থলীর অজম ক্রিয়ায় অংশগ্রহণ করে। অন্যদিকে এ অগ্ন্যাশয়েই রয়েছে আর একটি বিশেষ অংশ, যাকে বলে 'আইলেটস অব ল্যাঙ্গারহ্যান্স' এ অঙ্গটির মধ্যে একগুচ্ছ বিশেষ ধরনের কোষ রয়েছে। এসব কোষগুলোকে বলে আলফা ( α \\alpha α ) কোষ। এ কোষগুলোর প্রকৃতি অন্তঃক্ষরা ধরনের। এ কোষগুচ্ছ থেকে দুই ধরনের হরমোন নিঃসৃত হয়। যেমন- (১) ইনসুলিন (Insulin) এবং (২) গ্লুকোজেন (Glucogen) এ দুইটি হরমোনের প্রধান কাজ হচ্ছে রক্তে শর্করার প্রত্যাশিত মাত্রা রক্ষা করা। তাই এগুলো প্রাণিদেহের 'ভারসাম্য স্থিতিস্থাপকতা'-এর নীতি মেনে চলে। ফলে যদি কোনো কারণে এ হরমোন নিঃসরণের ক্ষেত্রে নিয়মের ব্যত্যয় ঘটে তাহলে রক্তে শর্করার মাত্রাতেও দেখা যায় অস্বাভাবিকতা। রক্তে ইনসুলিনের ক্ষরণ কমে গেলে শর্করার মাত্রা বৃদ্ধি পায়। শর্করার এরূপ বৃদ্ধিকেই বলে বহুমূত্র রোগ। আর সে কারণেই দেখা যায় যে, যাদের দেহে এ বহুমূত্র রোগের মাত্রা অত্যন্ত তীব্র তাদের, চিকিৎসায় সরাসরি ইনজেকশনের মাধ্যমে ইনসুলিন প্রয়োগ করা হয়। পরিশেষে বরা যায়, দৃশ্যকল্প-২ এ গ্রন্থটি অগ্ন্যাশয় গ্রন্থি। এটি একটি ভিন্ন প্রকৃতির গ্রন্থি।"
        }
      ]
    },
    {
      "number": "4",
      "uddipok": "দৃশ্যকল্প-১: রাফিজা ট্রেনের টিকিটের জন্য লাইনে দাঁড়িয়ে দীর্ঘক্ষণ ধরে ঘামছে। একসময় তার মনে হলো, তার গলা শুকিয়ে যাওয়ায় কথা বলতে পারছে না। দৃশ্যকল্প-২: নাবিলা ও সাহেদা দুই বোন। নাবিলা জনপ্রতিনিধি নির্বাচিত হওয়ার জন্য কঠোর পরিশ্রম করছে, আর সাহেদা সারাক্ষণ চোর ডাকাতের ভয়ে ভীত থাকে, বাড়ির বাহিরে যেতে চায় না।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "",
          "explanation": "যূথচারিতা একটি অর্জিত প্রেষণা এবং সমাজে বসবাস করার ফলে আমরা এ প্রেষণা অর্জন করি। এ জন্য যূথচারিতাকে সামাজিক প্রেষণা বলা হয়। যূথচারিতার কোনো জৈবিক ভিত্তি নেই এবং সব শ্রেণির প্রাণীতে এ প্রেষণাটি বর্তমান নেই। ছোট শিশুকে তার বাবা-মা আদর করে, সে তাদের সাথে মিশে আনন্দ পায়। ধীরে ধীরে সে খেলার সাথি এবং বন্ধুদের সাথে থাকতে পছন্দ করে। পরবর্তী সময়ে সে তার আশপাশের লোকদের সঙ্গ কামনা করে। যূথচারিতা জন্মগত না হলেও একটি শক্তিশালী সামাজিক প্রেষণা।"
        },
        {
          "label": "গ",
          "question": "",
          "explanation": "দৃশ্যকল্প-১ এ রাফিজার মধ্যে জৈবিক প্রেষণা 'তৃষ্ণা' ক্রিয়াশীল। তৃষ্ণা হল এক ধরনের তাড়না যা তরল পদার্থের অভাব বোধ থেকে সৃষ্টি হয়; বেশির ভাগ প্রজাতির জন্য এটি একটি মৌলিক তাড়না। পানি শরীরের একটি বিশেষ উপাদান। কয়েক ঘন্টা পানি না পেলে যে কোন প্রাণী তৃষ্ণার্ত হয়ে পড়ে। শরীরে জলীয় বস্তুর অভাবই তৃষ্ণার কারণ। মুখের অভ্যন্তর এবং কণ্ঠনালীর আশপাশ যখন শুকিয়ে যায় তখনই আমরা তৃষ্ণা অনুভব করি। শারীরবিদগণ পরীক্ষা করে দেখেছেন যে রক্তস্রোতে পানির অভাব ঘটলে তা মস্তিষ্কের একটা বিশেষ কেন্দ্রকে উত্তেজিত করে এবং মস্তিষ্ক স্নায়বিক প্রক্রিয়ার মাধ্যমে গলা ও জিহ্বার শুষ্কতা ঘটায়। ফলে প্রাণী তৃষ্ণার্ত হয়ে পড়ে। পরীক্ষা করে দেখা গেছে যে, হাইপোথ্যালামাসে 'Water region' নামে একটি স্থান আছে যা তৃষ্ণা বা পানি নিয়ন্ত্রণ করে থাকে। উদ্দীপকে দেখা যায়, রাফিজা ট্রেনের টিকিটের জন্য লাইনে দাঁড়িয়ে দীর্ঘক্ষণ ধরে ঘামছে। তার গলা শুকিয়ে আসছে। অর্থাৎ তার পানির পিপাসা পেয়েছে। উক্ত প্রেষণাটি হলো জৈবিক প্রেষণা। এটি জীবন ধারণের জন্য অপরিহার্য। শরীরের অভ্যন্তরীণ অবস্থা থেকে এটির উদ্ভব ঘটে। সুতরাং বলা যায়, দৃশ্যকল্প-১ এ রাফিজার প্রেষণাটি হলো জৈবিক প্রেষণা তৃষ্ণা।"
        },
        {
          "label": "ঘ",
          "question": "",
          "explanation": "নাবিলা ও সাহেদার প্রেষণাদ্বয় হলো সামাজিক প্রেষণার অন্তর্ভুক্ত পদমর্যাদার চাহিদা ও নিরাপত্তা। পদমর্যাদার প্রয়োজনবোধ যাদের তাড়িত করছে তারা কঠোর পরিশ্রমের মাধ্যমে অভীষ্ট লক্ষ্যে পৌঁছে যাচ্ছে। একজন ছাত্রের জন্য পদমর্যাদার। বিষয় হলো পরীক্ষায় খুব ভাল করা; ছোট শিশুর জন্য চাকচিক্যময় সুন্দর পোশাক পরিচ্ছদ; মধ্যবিত্ত মহিলার জন্য সুন্দর নকশাখচিত সোনার গহনা; মন্ত্রী, ঊর্ধ্বতন সরকারি কর্মচারীদের জন্য হাল-ফ্যাসানোর বাড়ি ও নতুন মডেলের গাড়ি থাকা। পদমর্যাদার প্রয়োজন যেমন মানুষকে পরিশ্রমী করে তোলে তেমনি আবার কোন কোন ক্ষেত্রে মানুষকে অসৎ ও বিপথগামীও করে তোলে। মানুষ স্বাভাবিক উপায়ে যখন লক্ষ্যে পৌঁছতে ব্যর্থহয় তখন মাত্রাধিক পদমর্যাদার বাসনা তাকে অবৈধভাবে তা করতে প্ররোচিত করে। উদ্দীপকের দৃশ্যকল্প-২ এ ঘটনায় নাবিলার জনপ্রতিনিধি হবার জন্য কঠোর পরিশ্রম করছেন। যাতে সে তার লক্ষ্যে পৌঁছাতে পারে। এই বিষয়টি পদমর্যাদার সাথে সম্পর্কিত। আবার, সুস্থ ও স্বাভাবিক জীবন-যাপন সকলেই কামনা করে। এর মূলে রয়েছে নিরাপত্তা বোধ। আমরা সকলেই নিরাপদে বসবাস করতে চাই। এই নিরাপত্তা ব্যক্তির জীবন রক্ষার জন্য হতে পারে, সম্পদ রক্ষার জন্য হতে পারে, অথবা গোষ্ঠী ঐক্য বজায় রাখার জন্যও হতে পারে। নিরাপত্তার অভাব একটি ভয়জনিত সামাজিক প্রেষণা। ব্যক্তির জীবন, তার ধনসম্পদ, মান-মর্যাদা, ক্ষমতা, যশ প্রভৃতি হারিয়ে যাবার ভয় থেকেই জন্ম নেয় নিরাপত্তার অভাববোধ। দৃশ্যকল্প-২ এ সাহেদার সৃষ্ট প্রেষণাটি নিরাপত্তার সাথেই সম্পর্কিত। সাহেদা সারাক্ষণ চোর ডাকাতের ভয়ে ভীত থাকে। বাড়ির বাহিরে যেতে চায় না। নিরাপত্তার অভাব থেকেই শাহেদার, এরকমটি ঘটেছে। তবে একথা স্পষ্ট বলা যায়, উক্ত প্রেষণাদ্বয় সামাজিক প্রেষণার অন্তর্ভুক্ত। কেননা এই প্রেষণা সৃষ্টি হয়েছে সমাজ জীবন থেকে। পারস্পরিক সম্পর্কের প্রেষণা হলো সামাজিক প্রেষণা। তাই বলা যায়, নাহিদা ও সাহেদার প্রেষণা ভিন্ন হলেই মূলত তারা একই শ্রেণির।"
        }
      ]
    },
    {
      "number": "5",
      "uddipok": "ফারিহাকে বলা হলো ১০টি শব্দ সে জোরে জোরে পড়বে আর রুমানা মুখস্ত করবে। তাহমিনাকে একটি গাণিতিক সমস্যা দেয়া হলো সমাধান করতে। তিনজনই তাদের কাজ করতে থাকলো। এমন সময় তাহমিনা কাজ করতে করতে হঠাৎ 'ইউরেকা' বলে চিৎকার করে উঠল অর্থাৎ সমস্যাটির সমাধান সে করতে পেরেছে। ফারিহা ও রুমানার পরীক্ষা নেয়া হলো, দেখা গেল রুমানা ভালোভাবে বলতে পারছে, আর ফারিহাও কয়েকটি শব্দ বলতে পেরেছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "অতীত অভিজ্ঞতা যথাসম্ভব অবিকল পুনরুৎপাদন করার ক্ষমতাকে স্মৃতি বলা হয়।"
        },
        {
          "label": "খ",
          "question": "",
          "explanation": "প্রকারগত পরিবর্তনের ফলে স্মৃতি শুধু হারিয়েই যায় না, বিকৃতিও হয়ে থাকে। বিকৃতি যদি বেশি হয় তাহলে প্রথমে যা শেখা হয়েছিল তার সাথে স্মৃতির একেবারেই মিল থাকে না। উদাহরণস্বরূপ, কয়েকজন লোক সারিবদ্ধভাবে দাঁড়িয়ে আছে। সারির প্রথম ব্যক্তি দ্বিতীয় জনের কানে কানে একটি গল্প বলল। দ্বিতীয় জন প্রথম জনের কাছে যে গল্পটি শুনেছিল তা তৃতীয় জনের কানে কানে বর্ণনা করল। এভাবে গল্প বলা ক্রমান্বয়ে শেষ ব্যক্তি পর্যন্ত পৌঁছল। এখন সর্বশেষ ব্যক্তির বর্ণনার সাথে যদি প্রথম ব্যক্তির বর্ণনার তুলনা করা যায়, তাহলে দেখা যাবে যে, গল্পটিতে অদ্ভুত বিকৃতি ও পরিবর্তন ঘটেছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'ক' চিহ্নিত শিক্ষণ সুপ্ত শিক্ষণকে নির্দেশ করে। সন্তুষ্টি বা বলবর্ধক ব্যতীত যে শিখন তাকে সুপ্ত বা প্রচ্ছন্ন শিক্ষণ বলে। অর্থাৎ প্রেষণা যখন খুবই ক্ষীণ অথবা প্রেষণা আছে, কিন্তু উপযুক্ত সন্তুষ্টির অভাব, তখন যে শিক্ষণ হয় তাকে সুপ্ত শিক্ষণ বলে। সুপ্ত শিক্ষণ বলতে আমরা সেই শিক্ষণ বুঝে থাকি, যা শিক্ষণের সময় আচরণের মধ্যে পরিলক্ষিত হয় না। পরে উপযুক্ত প্রেষণা বা সন্তুষ্টির উপস্থিতিতে আচরণের ভিতর শিক্ষণের উপস্থিতি দেখা যায়। পুরস্কার ছাড়াও যে শিক্ষণ হতে পারে তাই হলো সুপ্ত শিক্ষণের মূল প্রতিপাদ্য বিষয়। উদ্দীপকে বুদ্ধিবৃত্তিক শিক্ষণের শ্রেণিবিভাগকে নির্দেশ করা হয়েছে। এগুলো হলো- অন্তর্দৃষ্টিমূলক শিক্ষণ, সুপ্ত শিক্ষণ, প্রাসঙ্গিক শিক্ষণ এবং অনুকরণমূলক শিক্ষণ। সুতরাং 'ক' চিহ্নিত শিক্ষণটি সুপ্ত শিক্ষণকে নির্দেশ করে। পুরস্কার ছাড়াও যে শিক্ষণ হতে পারে, তাই হলো সুপ্ত শিক্ষণের মূল বিষয়।"
        },
        {
          "label": "ঘ",
          "question": "",
          "explanation": "উদ্দীপকে তাহমিনার শিক্ষণ প্রক্রিয়াটি হলো অন্তর্দৃষ্টিমূলক শিক্ষণ। সমস্যাসংকুল ঘটনার উপাদানগুলোর পারস্পরিক সম্পর্ক অনুধাবন করে সমস্যার সমাধানকরণকে অন্তর্দৃষ্টিমূলক বা পরিজ্ঞান বলে। পরিজ্ঞানমূলক শিক্ষণে শিক্ষার্থী কোনো কিছু শেখার সময় অন্ধের মতো বারবার ভুল সংশোধনের বদলে গোটা পরিবেশের তাৎপর্য সম্পর্কে অন্তর্দৃষ্টি লাভের মাধ্যমে নতুনকে আয়ত্ত করে। অর্থাৎ যে শিক্ষণে সমগ্র সমস্যাটিকে পুঙ্খানুপঙ্খরূপে পর্যালোচনা করে সমাধানের দিকে ধীরে অথচ সুনির্দিষ্টভাবে অগ্রসর হওয়া যায় এবং যেখানে সমাধান অন্ধ প্রচেষ্টার মাধ্যমে না এসে পরিপূর্ণ উপলব্ধির মাধ্যমে আসে তাকে পরিজ্ঞানমূলক শিক্ষণ বলা হয়। উদ্দীপকে দেখা যায়, তাহমিনা একটি গাণিতিক সমস্যা সমাধানের চেষ্টা করতে থাকে। হঠাৎ যে সমাধান করে ফেলে। ফলে বিষয়টি অন্তর্দৃষ্টিমূলক শিক্ষণকে নির্দেশ করে। কোহলার আবিষ্কৃত এই অন্তদৃষ্টিমূলক শিক্ষণে কিছু বৈশিষ্ট্যাবলী সহজেই পরিলক্ষিত হয়। এই শিক্ষণে সমস্যা সমাধানের চেষ্টার মধ্য দিয়েই প্রাণীর চেতনায় হঠাৎ করে সমাধানের উদ্ভব হয়। সাধারণত প্রেষণা দ্বারা তাড়িত হয়েই প্রাণী সমস্যা সমাধানে নিয়োজিত হয়। এক্ষেত্রে সমস্যার সমাধানটি হঠাৎ করেই উপস্থিত। যেমনটি আমরা দেখেছি তাহমিনার ক্ষেত্রে। সবশেষে বলা যায়, প্রাণীর এই অন্তর্দৃষ্টি' বিষয়টি পরিস্থিতির সার্বিকতার বিচারে উদ্ভব হয়।"
        }
      ]
    },
    {
      "number": "6",
      "uddipok": "ক খ ১. সব মানুষের বেলায় ঘটে থাকে ২. দীর্ঘমেয়াদী ঘটনা ১. শুধু ব্যক্তি বিশেষের বেলায় ঘটে ২. স্বল্পমেয়াদী ঘটনা",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "পারিপার্শ্বিক অবস্থা সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে।"
        },
        {
          "label": "খ",
          "question": "",
          "explanation": "উদ্দীপকের অবস্থান ও পুনরাবৃত্তি মনোযোগ আকর্ষণের গুরুত্বপূর্ণ বস্তুনিষ্ঠ শর্ত। কোন উদ্দীপক যদি বার বার উপস্থাপন করা যায়- তাহলে তা মনোযোগ আকর্ষণ করে থাকে। যেমন- ক্রেতা সাধারণের দৃষ্টি আকর্ষণের জন্য বিজ্ঞাপনদাতা একই পণ্যের প্রচার বার বার চালিয়ে থাকেন। আবার, উদ্দীপকের বিশেষ অবস্থান আমাদের মনোযোগ আকর্ষণ করে থাকে। ম্যাগাজিনের ভিতরের পৃষ্ঠার বিজ্ঞাপনের চেয়ে বাহিরের পৃষ্ঠার বিজ্ঞাপন বেশি আকর্ষণীয়।"
        },
        {
          "label": "গ",
          "question": "",
          "explanation": "উদ্দীপকে 'ক' অংশে যে বিষয়টির ইঙ্গিত করা হয়েছে সেটি হলো অধ্যাস। অধ্যাস বিভিন্ন প্রকার হয়ে থাকে। সাধারণত উদ্দীপক উপস্থিত থাকলেও উদ্দীপকের সংবেদনগত ত্রুটি থেকে আমরা উদ্দীপকের ভুল ব্যাখ্যা করলে যে প্রত্যক্ষণ ঘটে তাকে অধ্যাস বা ভ্রান্ত প্রত্যক্ষণ বলে। প্রাত্যহিক জীবনের অধ্যাস নানা ধরনের হতে পারে। যেমন অধ্যাস ব্যক্তিগত বা সবর্জনীন উভয়ই হতে পারে। উদাহরণ হিসেবে বলা যায় কেউ লাঠি দেখে সাপ মনে করলে তা তার ব্যক্তিগত অধ্যাস। কিন্তু দিগন্ত রেখায় আকাশ মাটিকে ছুঁয়েছে এমনটা সর্বজনীন অধ্যাস। এছাড়াও অধ্যাসের নানা ধরণ আছে। যথা- জ্যামিতিক অধ্যাস, গতি অধ্যাস, প্রাকৃতিক অধ্যাস এবং শারীরবৃত্তীর অধ্যাস। জ্যামিতিক আকৃতির জন্য উদ্দীপকের সঠিক প্রত্যক্ষণে যে ভ্রান্তি দেখা যায় তা 'জ্যামিতিক অধ্যাস'। যেমন- পালক ও তার চিহ্নিত জ্যামিতিক আকৃতির কারণে সম্পন্ন দুইটি রেখাকে ছোট-বড় দেখা। উদ্দীপক বস্তুর প্রত্যক্ষণে গতি সংক্রান্ত ভ্রান্তিগুলো হলো 'গতি অধ্যাস'। যেমন- চলন্ত ট্রেন থেকে দুই পাশের স্থির বস্তুকে গতিশীল মনে হওয়া। প্রাকৃতিক কারণে উদ্দীপক থেকে প্রাপ্ত ত্রুটিপূর্ণ সংবেদনের ফলে সৃষ্ট অধ্যাস হলো 'প্রাকৃতিক অধ্যাস'। যেমন আধা গ্লাস স্বচ্ছ পানিতে একটি সোজা কাঠি রাখলে তা বাঁকা মনে হওয়া। শারীরিক কারণেও অনেক সময় প্রত্যক্ষণের ভ্রান্তি দেখা দেয়। একে বলে শারীরিক অধ্যাস। যেমন- জ্বরের সময় স্বাভাবিক তাপমাত্রার পানিকে বেশি শীতল লাগে। এ আলোচনার পরিপ্রেক্ষিতে বলা যায়, নানা কারণে উদ্দীপকের ভ্রান্ত ব্যাখ্যাই অধ্যাসের সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে 'খ' চিহ্নিত অংশটি হলো- অলীক প্রত্যক্ষণ এবং 'ক' চিহ্নিত অংশটি হলো অধ্যাস। এই দুটি প্রত্যক্ষণ ভুল বিষয়ক হলেও এদের মধ্যে পার্থক্য বিদ্যমান। উদ্দীপকের 'ক' অংশে অধ্যাসের ক্ষেত্রে দেখা যাচ্ছে যে, এটি সব মানুষের বেলা ঘটে থাকে কিন্তু 'খ' অংশে অলীক প্রত্যক্ষণের বেলা দেখা যাচ্ছে এটি কেবল ব্যক্তি বিশেষ বেলায় ঘটে। আবার অধ্যাস একটি দীর্ঘমেয়াদী ঘটনা এবং অলীক প্রত্যক্ষণ একটি স্বল্পমেয়াদী ঘটনা। এছাড়াও এদের মধ্যে আরও যথেষ্ট পার্থক্য বিদ্যমান। প্রত্যক্ষণ সংক্রান্ত হওয়ায় অধ্যাস ও অলীক প্রত্যক্ষণ পরস্পর সম্পর্কযুক্ত। কিন্তু তা সত্ত্বেও এদের মধ্যে পার্থক্য রয়েছে। প্রথমত, ভ্রান্ত প্রত্যক্ষণে উদ্দীপকের উপস্থিতি থাকে, কিন্তু অলীক প্রত্যক্ষণে কোনো উদ্দীপক থাকে না। দ্বিতীয়ত, উদ্দীপকের গাঠনিক বৈশিষ্ট্য এবং অবস্থানের কারণে ভ্রান্ত প্রত্যক্ষণ ঘটে। কিন্তু প্রানীর স্নায়বিক বা মস্তিষ্কের অসুস্থতায় অলীক প্রত্যক্ষণ হয়। তৃতীয়ত, অধ্যাস ব্যক্তিগত ও সর্বজনীন দু ধরনের হতে পারে। অলীক প্রত্যক্ষন শুধু ব্যক্তিগত। চতুর্থত, অধ্যাস কোন অসুস্থতা নয়, একটি স্বাভাবিক ঘটনা। কিন্তু অলীক প্রত্যক্ষণ এক জাতীয় অসুস্থতা। পঞ্চমত, অধ্যাসের বিজ্ঞানসম্মত পরিমাপ করা যায়। কিন্তু অলীক প্রত্যক্ষণের বিজ্ঞানসম্মত পরিমাপ সম্ভব হয় না। ষষ্ঠত, দেহের, সংবেদী অংশ অপসারণ করা হলে অধ্যাস ঘটে না। কিন্তু দেহের সংবেদী অংশ অপসারণ করা হলেও অলীক প্রত্যক্ষণ ঘটতে পারে। এই আলোচনা থেকে যথার্থই বোঝা যায়, অধ্যাস ও অলীক প্রত্যক্ষণ পরস্পর সম্পর্কযুক্ত হলেও এদের মধ্যে পার্থক্য বিদ্যমান।"
        }
      ]
    },
    {
      "number": "7",
      "uddipok": "ক খ ১. অসংগঠিত প্রক্রিয়া ২. অনির্বাচনমূলক ১. সংগঠিত প্রক্রিয়া ২. নির্বাচনমূলক",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপকের প্রাথমিক চেতনা বা বোধ।"
        },
        {
          "label": "খ",
          "question": "",
          "explanation": "প্রত্যক্ষণ প্রেষণা ইচ্ছা এবং অনিচ্ছার দ্বারা প্রভাবিত হয়। প্রত্যক্ষণ এমন একটি সক্রিয় প্রক্রিয়া, যে প্রক্রিয়ায় অভিজ্ঞতার প্রভাব রয়েছে। আর অভিজ্ঞতার সাথে রয়েছে আমাদের ভালো লাগা, না লাগার সম্পর্ক। একটি মুদ্রাকে একজন ধনী ব্যক্তি যেভাবে প্রত্যক্ষণ করে দরিদ্র ব্যক্তি সেভাবে প্রত্যক্ষ করে না। তাই বলা যায়, প্রত্যক্ষণ প্রেষণা দ্বারা প্রভাবিত হয়।"
        },
        {
          "label": "গ",
          "question": "",
          "explanation": "উদ্দীপকের 'ক' অংশে সংবেদন প্রক্রিয়ার কথা বলা হয়েছে। সংবেদন হলো উদ্দীপনার চেতনা বা বোধ। উদ্দীপক হচ্ছে বাহ্যিক বিষয় বা বস্তু, যা গ্রাহক ইন্দ্রিয়ের ওপর আঘাত করে উদ্দীপনা সৃষ্টি করে। গ্রাহক ইন্দ্রিয় থেকে উদ্দীপনা স্নায়বিক প্রবাহ আকারে মস্তিষ্কে পৌঁছায় এবং প্রাণীকে উদ্দীপক সম্পর্কে সচেতন করে। এভাবে উদ্দীপক সম্পর্কে সচেতন করার প্রক্রিয়াকে সংবেদন বলে। যেমন- আলোর সংবেদন, শব্দের সংবেদন ইত্যাদি। সংবেদনের বিভিন্ন বৈশিষ্ট্য রয়েছে। এদের মধ্যে উল্লেখযোগ্য তিনটি বৈশিষ্ট্য হলো- উদ্দীপক, তীব্রতা, স্থায়িত্ব। উদ্দীপক: 'সংবেদন সৃষ্টির জন্য উদ্দীপকের প্রয়োজন। উদ্দীপক কোন ইন্দ্রিয়কে আঘাত করলে যে স্নায়ু প্রবাহের সৃষ্টি হয় তা মস্তিষ্কে পৌঁছা মাত্র সংবেদন হয়। আমাদের চারপাশে আলো, বাতাস, শব্দ, আগুন, বরসা প্রভৃতি হাজারো রকমের উদ্দীপক রয়েছে। তীব্রতা: সংবেদনের তীব্রতা নির্ভর করে মূলত উদ্দীপকের তীব্রতার উপর। সাধারণত উদ্দীপকের তীব্রতা বাড়ালে বা কমালে সংবেদনের তীব্রতাও বাড়বে বা কমবে। মুখ দিয়ে শিস্ দেয়া শব্দের চেয়ে রেলগাড়ির হুইসেলের শব্দ অনেক বেশি তীব্র। হুইসেলের তীব্র শব্দ কানের গভীরে প্রবেশ করলে ব্যথার সংবেদন অনুভূত হয়। স্থায়িত্ব: কোন সংবেদন কতটুকু স্থায়ী হবে তা নির্ভর করছে উদ্দীপকের স্থায়িত্বের উপর। সাধারণত কোন উদ্দীপক যতক্ষণ পর্যন্ত ইন্দ্রিয়কে উত্তেজিত রাখে ততক্ষণ পর্যন্ত সংবেদন স্থায়িত্ব লাভ করে। যেমন-স্কুল/কলেজ ছুটির ঘণ্টা একটু বেশি সময় ধরে এক নাগাড়ে বাজান হয়। ফলে সংবেদনের স্থায়িত্ব বৃদ্ধি পায়।"
        },
        {
          "label": "ঘ",
          "question": "",
          "explanation": "উদ্দীপকে বিষয়-১ এবং বিষয়-২ এর প্রক্রিয়াগুলোর নাম সংবেদন ও প্রত্যক্ষণ। যে সকল উদ্দীপক উপাদান দ্বারা সৃষ্ট হয়ে প্রত্যক্ষণকে প্রভাবিত করে তাদের প্রত্যেকটিকে এক একটি উদ্দীপক উপাদান বা বস্তুনিষ্ট শর্ত বলে। প্রত্যক্ষণের তিনটি বস্তুনিষ্ট শর্ত হলো, নৈকট্য, বিশেষ পরিচিত, প্রতিসাম্য। যে সকল বস্তু কাছাকাছি থাকে সেগুলোকে আমরা একত্রে প্রত্যক্ষণ করে থাকি। আর অপেক্ষাকৃত দূরে থাকা বস্তুগুলোকে একসাথে সামগ্রিক প্রত্যক্ষণ করা সম্ভব হয় না। তাই বলা যায়, নৈকট্য প্রত্যক্ষণ সংগঠনের গুরুত্বপূর্ণ উপাদান। এছাড়া ধারাবাহিক প্রত্যক্ষণ সংগঠনের একটি বিশেষ উপাদান। যেমন-যে রেখাটি বাঁকা পথে চলছে তাকে বাঁকা পথে দেখতে আর যে রেখাটি সরল পথে চলছে তাকে সরল পথে দেখার প্রবণতা রয়েছে। সংবেদন ও প্রত্যক্ষণ পরম্পর সম্পর্কযুক্ত প্রক্রিয়া হলেও এদের মধ্যে উল্লেখযোগ্য পার্থক্য বিদ্যমান। গ্রাহক উদ্দীপক থেকে উদ্দীপনা স্নায়ুবিক প্রবাহ আকারে মস্তিষ্কে পৌছে উদ্দীপকের প্রতি প্রাণীর যে প্রাথমিক চেতনা তৈরি করে তাকে সংবেদন বলে। অপরদিকে, পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভকরে তাকে প্রত্যক্ষণ বলে। সংবেদন একটি অসংগঠিত প্রক্রিয়া। স্নায়বিক উত্তেজনা অসংগঠিতভাবে মস্তিষ্কে পৌঁছায়। প্রত্যক্ষণ একটি সংগঠিত প্রক্রিয়া। কারণ এলোমেলো বা অসংগঠিত উদ্দীপনার সুসংগঠিত রুপই হল প্রত্যক্ষণ। সংবেদন হল অনিবার্চনমূলক। যেখানে ইন্দ্রিয়সমূহ উত্তেজিত হলে তা মস্তিষ্কে বাহিত হয়। আমরা প্রত্যক্ষণ প্রক্রিয়ায় উদ্দীপিত সকল বিষয় পর্যবেক্ষণ করি না। বহু সংখ্যক উদ্দীপক হতে আমরা দু, একটি বিষয় নির্বাচন করে তা প্রত্যক্ষণ করি। তাই বলা যায়, প্রত্যক্ষণের বিষয় নির্বাচনমূলক। তাই বলা যায়, 'ক' এবং 'খ' এর বিষয়গুলো তথা সংবেদন ও প্রত্যক্ষণের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক এবং শিক্ষা পরিবেশের ওপর জোর দেন। অন্যদিকে মিতার কোম্পানিতে কর্মসন্তুষ্টি এবং কাজের সঠিক মূল্যায়ন হওয়ায় উৎপাদন বেড়েছে। তাদের বন্ধু বিজয়ও মানসিক সমস্যাগ্রস্তদের সমস্যা সমাধানের জন্য নিয়মিত কাজ করেন।",
      "tag": "HC 25",
      "sub_questions": [
        {
          "label": "ক",
          "question": "মনোবিজ্ঞানের সংজ্ঞা দাও ।",
          "explanation": "মনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "মনোবিজ্ঞানের জ্ঞান কীভাবে মানুষকে সমাজে খাপ খাওয়াতে সাহায্য করে?",
          "explanation": "সমাজ মনোবিজ্ঞানের জ্ঞানকে বাস্তবজীবনে কাজে লাগিয়ে মানুষ সমাজে খাপ-খাইয়ে চলতে শেখে। সামাজিক জীব হিসেবে মানুষকে সমাজে বসবাস উপযোগী আচরণ করতে হয়। সমাজ মনোবিজ্ঞানী ব্যক্তির সাথে ব্যক্তির, ব্যক্তির সাথে দলের এবং সামাজিক প্রতিষ্ঠানের সাথে সমাজের মানুষের সম্পর্ক নিয়ে আলোচনা করে। সমাজের প্রচলিত রীতি-নীতি, আচার-অনুষ্ঠান ও সাংস্কৃতিক রীতি পদ্ধতি কীভাবে জীবনে প্রয়োগ করে সুন্দর সমাজ গঠন করা যায় তা মনোবিজ্ঞানের আলোচনা থেকে জানা যায় । আর মনোবিজ্ঞানের এই জ্ঞানকে কাজে লাগিয়ে মানুষ সমাজে খাপ-খাইয়ে চলতে শিখে।"
        },
        {
          "label": "গ",
          "question": "ছবির কাজটি মনোবিজ্ঞানের কোন শাখায় আলোচনা করা হয়— ব্যাখ্যা করো ।",
          "explanation": "উদ্দীপকের ছবির কাজটি মনোবিজ্ঞানের শিক্ষা মনোবিজ্ঞান শাখায় আলোচনা করা হয়। শিক্ষা মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা; শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা; শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক- শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। প্রদত্ত উদ্দীপকের দিকে লক্ষ করলে দেখতে পাই, ছবি একটি সরকারি প্রাইমারি স্কুলের প্রধান শিক্ষক। তিনি শিক্ষার্থী, শিক্ষক ও শিক্ষা পরিবেশের ওপর জোর দেন। মূলত শিক্ষা মনোবিজ্ঞানের তিনটি প্রধান উপাদান হলো শিক্ষার্থী, শিক্ষক ও শিক্ষা পরিবেশ। শিক্ষক ও শিক্ষার্থীর মধ্যকার সুন্দর সম্পর্ক শিক্ষা পরিবেশকে তরান্বিত করে। আবার সুন্দর শিক্ষাবান্ধব পরিবেশ শিক্ষক ও শিক্ষার্থীর মধ্যে ইতিবাচক গঠনমূলক সম্পর্ক তৈরিতে সহায়ক ভূমিকা পালন করে। কেননা, শিক্ষণের গতি-প্রকৃতি, ধরন, কলা- কৌশল, শর্তাবলি, উপকরণ, শিক্ষণে পুরস্কার ও শাস্তির প্রভাব, শিক্ষার পদ্ধতি, শিক্ষার পরিবেশ প্রভৃতি হলো শিক্ষা মনোবিজ্ঞানের মূল আলোচ্য বিষয়। তাই উদ্দীপকের ছবির কাজটি মনোবিজ্ঞানের গুরুত্বপূর্ণ শাখা শিক্ষা মনোবিজ্ঞানের আলোচ্য বিষয় তা খুব সহজেই অনুমেয়।"
        },
        {
          "label": "ঘ",
          "question": "মিতা এবং বিজয়ের কাজের মধ্যে কোনটি অধিকতর গুরুত্বপূর্ণ? বিশ্লেষণ করো ।",
          "explanation": "মিতা ও বিজয়ের কাজের মধ্যে বিজয়ের কাজটি অধিকতর গুরুত্বপূর্ণ। মনোবিজ্ঞানের একটি অতীব জরুরি শাখা হলো শিল্প ও সাংগঠনিক মনোবিজ্ঞান। শিল্প কারখানায় উৎপাদন বৃদ্ধিতে সহায়তা করার জন্য মনোবিজ্ঞানের এ শাখার উদ্ভব হয়েছে। শিল্প কারখানায় শ্রমিক নিয়োগ, কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি শিল্প মনোবিজ্ঞানের বিষয়বস্তু। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি অত্যন্ত ঘনিষ্ঠভাবে জড়িত। উদ্দীপকে বর্ণিত মিতার কোম্পানিতে কর্মসন্তুষ্টি ও কাজের সঠিক মূল্যায়ন হওয়ায় উৎপাদন বৃদ্ধি পেয়েছে। তাই বলা যায়, মিতার কোম্পানিতে শিল্প ও সাংগঠনিক মনোবিজ্ঞানের যথাযথ প্রয়োগ হয়েছে। উদ্দীপকে বর্ণিত ছবি ও মিতার বন্ধু বিজয় নিয়মিত মানসিক সমস্যাগ্রস্তদের নিয়ে কাজ করেন। বিজয়ের এ কাজটি অস্বভাবী মনোবিজ্ঞানের অন্তর্ভুক্ত হলেও তা কোনো না কোনোভাবে অন্যান্য প্রায় সব মনোবিজ্ঞানের শাখার সাথে ঘনিষ্ঠভাবে জড়িত। অস্বভাবী মনোবিজ্ঞানের কাজ হলো অস্বভাবী আচরণের স্বরূপ বিশ্লেষণ করা, বিজ্ঞানসম্মত উপায়ে তথ্য সংগ্রহ করে তার কারণ নির্ণয় করা এবং সবশেষে অস্বভাবী আচরণের প্রতিকার ও প্রতিরোধ করা। প্রত্যেক মানুষের ভিতরেই কোনো না কোনো মানসিক চাপ থাকে যা তার আচরণ ও কর্মপরিবেশকে প্রভাবিত করে। মানসিক সমস্যাগ্রস্ত ব্যক্তিদের যথাযথভাবে সাহায্য ও প্রশিক্ষণ দিয়ে স্বাভাবিক পরিবেশে ফিরিয়ে আনতে পারলে তারা অন্যের উপর বোঝা হয়ে থাকবে না। তারা আত্মনির্ভরশীল ও কর্মক্ষম জনগোষ্ঠীতে পরিণত হবে। এর ফলে পরিবার, সমাজ ও রাষ্ট্রের জন্য আর্থিক পরিকল্পনা গ্রহণ ও বাস্তবায়ন সহজ ও কার্যকরী হবে। পরিশেষে সার্বিক আলোচনার পরিপ্রেক্ষিতে বলা যায়, মিতা ও বিজয় উভয়ের কাজ গুরুত্বপূর্ণ হলেও মনোবিজ্ঞানের দৃষ্টিতে বিজয়ের কাজটি অধিকতর গুরুত্বপূর্ণ ও জরুরি ।"
        }
      ]
    }
  ]
}