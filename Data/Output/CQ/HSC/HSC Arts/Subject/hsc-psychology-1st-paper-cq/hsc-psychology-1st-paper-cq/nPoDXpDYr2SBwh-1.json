{
  "title": "বিএএফ শাহীন কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মরিয়ম বেগম রান্না করছেন। এমন সময় উনার একাদশ শ্রেণি পড়ুয়া মেয়ে তামান্না এসে ডাক দিল \"মা\"। মরিয়ম বেগম ডাকে সাড়া দিতে গিয়ে আগুনে হাত দিয়ে দিলেন। মুহূর্তের মধ্যে নিজের অজান্তে আবার হাত সরিয়ে নিলেন। তামান্না মাকে বললো যে, ইদানীং ওর পড়ায় মন বসছে না, বুক ধরফর করে, খুব টেনশন হয়-এ কথা শুনে তিনি তামান্নাকে মনোবিজ্ঞানীর কাছে নিয়ে গেলেন। মনোবিজ্ঞানীর সাহায্যে কিছুদিনের মধ্যেই তামান্নার সমস্যা কেটে গেল।",
      "tag": "BAFSC 24",
      "sub_questions": [
        {
          "label": "ক",
          "question": "ঐচ্ছিক আচরণ কী?",
          "explanation": "মানুষ ও প্রাণীর যেসব কার্যকলাপ তাদের ইচ্ছার ওপর নির্ভর করে সেগুলোকে ঐচ্ছিক আচরণ বলে।"
        },
        {
          "label": "খ",
          "question": "চিন্তন একটি মানসিক প্রক্রিয়া-ব্যাখ্যা করো।",
          "explanation": "চিন্তন বাইরে থেকে সরাসরি পর্যবেক্ষণ ও পরিমাপ করা যায় না। তাই চিন্তন মানসিক প্রক্রিয়া। চিন্তা, সংবেদন, প্রত্যক্ষণ, শিক্ষা, বুদ্ধি, স্মৃতি-বিস্মৃতি, আবেগ প্রভৃতি অভ্যন্তরীণ প্রক্রিয়া এবং এগুলো বাইরে থেকে সরাসরি দেখা যায় না বলে মানসিক প্রক্রিয়া বলা হয়! মানুষের কল্পনার জগতে এ অভ্যন্তরীণ বিষয়গুলো বিচরণ করে এবং পরবর্তীকালে কোনো কোনো আচরণের মাধ্যমে বহিঃপ্রকাশ ঘটে। সুতরাং চিন্তন একটি মানসিক প্রক্রিয়া।"
        },
        {
          "label": "গ",
          "question": "উদ্দীপকে মরিয়ম বেগমের হাত সরিয়ে নেয়া কোন ধরনের আচরণ ছিল? ব্যাখ্যা করো।",
          "explanation": "উদ্দীপকে মরিয়ম বেগমের আগুনে হাত লাগা মাত্র সরিয়ে নেওয়া অনৈচ্ছিক আচরণের প্রকাশ। যে সব আচরণ, ক্রিয়া-প্রতিক্রিয়া মনের অজান্তেই অনেকটা স্বয়ংক্রিয়ভাবে দেহ অভ্যন্তরে সংঘটিত হয় সেসব আচরণকে ঐচ্ছিক আচরণ বলে। অনৈচ্ছিক আচরণ ব্যক্তির ইচ্ছার উপর নির্ভরশীল নয়। যেমন- শ্বাস- প্রশ্বাস, হৃদপিণ্ডের ক্রিয়া, আগুনে হাত লাগামাত্র হাত সরিয়ে নেওয়া, রক্ত চলাচল, পেট ব্যাথা, মাথা ব্যাথা প্রভৃতি। এসকল আচরণ মানুষ বা প্রাণীর ইচ্ছা দ্বারা নিয়ন্ত্রিত হয় না। উদ্দীপকে মরিয়ম বেগম আগুনে হাত দেওয়ামাত্র মনের অজান্তে হাতটি সরিয়ে নিয়েছেন। অর্থাৎ এটি স্বয়ংক্রিয়ভাবে ঘটেছে। এটি তার মনের অজান্তে ঘটেছে বলে এটি অনৈচ্ছিক আচরণ। কাজটি তার দ্বারা নিয়ন্ত্রিত ছিল' না এবং ইচ্ছার ওপর নির্ভর করেনি।"
        },
        {
          "label": "ঘ",
          "question": "উদ্দীপকে উল্লেখিত তামান্নার সমস্যা এবং এর উত্তরণ মনোবিজ্ঞানের কোন শাখায় আলোচিত হয়-বিশ্লেষণ করো।",
          "explanation": "উদ্দীপকে উল্লিখিত তামান্নার সমস্যা এবং এর উত্তরণ মনোবিজ্ঞানের কাউন্সেলিং মনোবিজ্ঞানের শাখায় আলোচিত হয়। যেসব মনোবিজ্ঞানী মানসিক বিশৃঙ্খলা, বৃত্তি নির্বাচন, শিল্প সংকট পারিবারিক বিশৃঙ্খলা ইত্যাদি ব্যাপারে প্রার্থীকে পরামর্শ দেন ও কর্তব্য নির্ণয়ে সহায়তা করেন সেটা নির্দেশনা মনোবিজ্ঞান। নির্দেশনা মনোবিজ্ঞান মনোবিজ্ঞানের একটি গুরুত্বপূর্ণ শাখা। ব্যক্তি যখন কোনো সিদ্ধান্ত গ্রহণে ব্যর্থ হয় তখন কাউন্সেলিং মনোবিজ্ঞানী ব্যক্তিকে তার ব্যক্তিগত, পেশাগত অথবা শিক্ষাগত সমস্যার সমাধান দিয়ে থাকেন। পেশাগত সমস্যা, ব্যক্তিগত বা পারিবারিক সমস্যাসহ আরও অনেকরকম দ্বন্দ্বে পড়ে মানুষ মানসিকভাবে দুর্বল হয়ে পরে। আর এসব থেকে সুস্থ সমাধান দিতে কাউন্সেলিং মনোবিজ্ঞান উপদেশ ও নির্দেশনা দিয়ে থাকে। উদ্দীপকে তামান্নার পড়ায় মন বসছে না, বুক ধড়ফড় করে, খুব টেনশন হয়-এ সমস্যাগুলো হলো সিদ্ধান্ত গ্রহণে ব্যর্থতা এবং মানসিক দ্বন্দ্ব। তাই তার মা মনোবিজ্ঞানীর কাছে নিয়ে গেলেন। মনোবিজ্ঞানী কাউন্সেলিং এর মাধ্যমে তাকে সিদ্ধান্ত গ্রহণে সক্ষম করে তুলেছেন এবং এই ধরনের মানসিক দ্বন্দ্ব থেকে বের হয়ে আসার ক্ষেত্রে সক্ষম করেছেন। একজন কাউন্সেলিং মনোবিজ্ঞানী মূলত তিন ধরনের ভূমিকার মাধ্যমে ক্লায়েন্টকে পূর্বের চেয়ে উন্নতর সুখী জীবনযাপনে সক্ষম করেন। পরিশেষে বলা যায়, তামান্নার মানসিক দ্বন্দ্ব ও যাতনা থেকে বের হওয়ার জন্য কাউন্সেলিং মনোবিজ্ঞানী পরামর্শ ও উপদেশ দিয়েছেন যা কাউন্সেলিং মনোবিজ্ঞানের শাখায় আলোচিত হয়।"
        }
      ]
    },
    {
      "number": "2",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানাকর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "পিটুইটারি গ্রন্থিকে প্রভু গ্রন্থি বলা হয় কেন?",
          "explanation": "অন্তঃক্ষরা গ্রন্থিগুরোর মধ্যে পিটুইটারি গ্রন্থি সবচেয়ে গুরুত্বপূর্ণ হওয়ায় একে প্রভুগ্রন্থি বলা হয়। পিটুইটারি গ্রন্থির অবস্থান মস্তিষ্কের ঠিক কেন্দ্রে এবং হাইপো থ্যালামাসের নিচে। এক আকৃতি ক্ষুদ্র একটি মটর দানার মতো হলেও অন্যান্য অন্তঃক্ষরা গ্রন্থির উপর বিশেষ প্রভাব বিস্তার করে। এড্রিনাল, থাইরয়েড ও যৌন গ্রন্থির ক্ষরণকে নিয়ন্ত্রণ করে বিধায় একে প্রভুগ্রন্থি বলা হয়।"
        },
        {
          "label": "গ",
          "question": "B চিহ্নিত অংশটির কার্যাবলি বর্ণনা করো।",
          "explanation": "'B' চিহ্নিত অংশটি হলো পরাসমবেদী স্নায়ুতন্ত্র। পরাসমবেদী স্নায়ুতন্ত্র করোটিয় ও বস্তিদেশীয় স্বয়ংক্রিয় স্নায়ু দ্বারা গঠিত। একদিকে চক্ষু, লালাগ্রন্থি, হৃৎপিণ্ড, পাকস্থলী, অন্ত্র এরা উপরিভাগের সাথে যুক্ত অপরদিকে মূত্রনালি, মলনালি এবং যৌনতন্ত্রের সাথে এটি যুক্ত। শরীরে শক্তিকে সংরক্ষণ করা ও সঞ্চিত করা পরাসমবেদী স্নায়ুতন্ত্রের প্রধান কাজ। হৃৎপিণ্ডের গতিবেগ কমানো, রক্তচাপ কমানো, দৈহিক উত্তাপ হ্রাস করা, পরিপাক ক্রিয়ার সহায়তা করাও পরাসমবেদী স্নায়ুতন্ত্রের কাজ। এছাড়াও দেহ থেকে বর্জ্য নিষ্কাশন ও যৌন গ্রন্থির ক্রিয়ায় পরাসমবেদী স্নায়ুতন্ত্র ভূমিকা রাখে। সুতরাং বলা যায়, সমবেদী স্নায়ুতন্ত্রের বিপরীতে কাজ করে পরাসমবেদী স্নায়ুতন্ত্র বিভিন্ন শারীরিক কার্যাবলি নিয়ন্ত্রণ করে।"
        },
        {
          "label": "ঘ",
          "question": "A ও B চিহ্নিত অংশের কার্যাবলির মধ্যে পার্থক্য থাকলেও তারা একই শ্রেণিভুক্ত-বিশ্লেষণ করো।",
          "explanation": "Aও B চিহ্নিত অংশটি হলো যথাক্রমে সমবেদী স্নায়ুতন্ত্র এবং পরাসমবেদী স্বায়ুতন্ত্র। এদের কার্যাবলি বিপরীতমুখী হলেও এরা উভয়ই স্বয়ংক্রিয় স্নায়ুতন্ত্রের অংশ। স্বয়ংক্রিয় স্নায়ুতন্ত্র দুইভাগে বিভক্ত। এগুলো হলো-সমবেদী স্নায়ুতন্ত্র এবং পরাসমবেদী স্নায়ুতন্ত্র। সমবেদী স্বায়ুতন্ত্র বক্ষদেশ ও কটিদেশের স্নায়ুতন্ত্র দ্বারা গঠিত এবং পরাসমবেদী স্নায়ুতন্ত্র করোটিয় ও বক্ষদেশীয় স্নায়ুতন্ত্র দ্বারা গঠিত। স্বয়ংক্রিয় স্নায়ুতন্ত্র পুরোপুরি স্বশাসিত না হলেও অনেকটা স্বয়ংক্রিয়। আমরা যখন অভিজ্ঞতা লাভ করি তখন যে শারীরবৃত্তীয় পরিবর্তন ঘটে তার মূলে রয়েছে রয়েছে স্বয়ংক্রিয় স্নায়ুতন্ত্রের ভূমিকা। সমবেদী স্নায়ুতন্ত্র হূৎপিণ্ড, শ্বাসযন্ত্রের গতিবেগ বৃদ্ধি করে। অপরদিকে, অসমবেদী স্নায়ুতন্ত্র এটি হ্রাস করে। সমবেদী স্নায়ু ঘর্মগ্রন্থি, এড্রিনাল গ্রন্থি ও যৌনগ্রন্থির কাজ ত্বরান্বিত করে। অপরদিকে, অসমবেদী স্নায়ু এ কাজগুলোকে হ্রাস করে। দেহের শ্বাস-প্রশ্বাসের গতি বৃদ্ধি করে, দেহে শক্তি ও তাপ উৎপন্ন করে সমবেদী স্নায়ু ধনাত্মক প্রতিক্রিয়া সৃষ্টি করে অন্যদিকে এ কাজগুলোর ক্ষেত্রেই পরাসমবেদী স্নায়ুতন্ত্র ঋণাত্মক প্রতিক্রিয়া সৃষ্টি করে। তাই বলা যায়, সমবেদী স্নায়ুগুলো মূলত ধনাত্মক ও উত্তেজক হিসেবে ভূমিক রাখে। পরাসমবেদী স্নায়ুগুলো ঋণাত্মক ও প্রতিবন্ধকমূলক হিসেবে কাজ করে। এদের কার্যাবলি বিপরীতমুখী হলেও এরা উভয়ই মূলত স্বয়ংক্রিয় স্নায়ুতন্ত্রের অংশ হিসেবে কাজ করে।"
        }
      ]
    },
    {
      "number": "3",
      "uddipok": "গ্রীষ্মের দুপুর। কোথাও কোনো মানুষ দেখা যাচ্ছে না। এমন সময় একজন লোক ক্লান্ত হয়ে গাছের ছায়ায় বসে পড়লো। ক্ষুধায় তার প্রাণটা যেন যায় যায়। তখন সে আস্তে আস্তে হাঁটা শুরু করলো। কিছুদূর গিয়ে সে একটি ছোট হোটেল দেখতে পেলো এবং সেখানে গিয়ে খাবার খেয়ে শান্তি পেলো। পরবর্তীতে তার তৃষ্ণা পেলো এবং হোটেল থেকে পানি পান করলো।",
      "tag": "BAFSC 24",
      "sub_questions": [
        {
          "label": "ক",
          "question": "প্রেষণা কী?",
          "explanation": "যে শক্তি মানুষ বা প্রাণীকে কোনো কাজের প্রেরণা যোগায় বা উদ্দীপিত করে তাই প্রেষণা।"
        },
        {
          "label": "খ",
          "question": "প্রেষণা চক্র বলতে কী বোঝায়? ব্যাখ্যা করো।",
          "explanation": "মানুষের জীবনে অভাববোধ, তাড়না, করণ আচরণ, উদ্দেশ্য সাধন ও বিশ্রাম প্রক্রিয়া যে ক্রমান্বয়ে চক্রাকারে চলতে থাকে তাকে প্রেরণা চক্র বলে। প্রথমে শরীরাভ্যন্তরে অভাব বোধ দেখা দেয়। অভাববোধের ফলে অস্বস্তিকর অবস্থা প্রাণীকে অভাব মেটানোর জন্য তাড়না দেয়। এরপর প্রাণী তাড়না থেকে বিভিন্ন ধরণের আচরণ করে এবং সবশেষে উদ্দেশ্য সাধন হলে সে বিশ্রাম গ্রহণ করে। এভাবে এ ঘটনা পুনরাবৃত্তি ঘটতে থাকে। মানুষ ও প্রাণীর জীবনে চক্রাকারে আবর্তিত হওয়া এই ঘটনাকেই প্রেষণা চক্র বলে।"
        },
        {
          "label": "গ",
          "question": "উদ্দীপকের কোন প্রেষণার ফলে পথিক হোটেলে গিয়েছিল? বর্ণনা করো।",
          "explanation": "উদ্দীপকের পথিক ক্ষুধা নামক জৈবিক প্রেষণার ফলে হোটেলে গিয়েছিল। মানুষ ও অন্যান্য প্রাণীর জীবনধারণের জন্য যেসব প্রেষণা অবশ্যই পূরণ করতে হয় তাকে জৈবিক প্রেষণা বলে। এ প্রেষণা জন্মগত এবং মূলত প্রাণীর শারীরিক তাগিদ বা প্রয়োজন থেকে সৃষ্টি হয়ে থাকে। ক্ষুধা, তৃষ্ণা, নিদ্রা, কাম, মাতৃত্ব প্রভৃতি জৈবিক প্রেষণার অন্যতম উদাহরণ। ক্ষুধা একটি মৌলিক জৈবিক প্রেষণা। এ প্রেষণা উপশম করার জন্য মানুষ খাদ্য গ্রহণ করে। যখন আমাদের পাকস্থলী শূন্য হয়ে পড়ে এবং এর পেশিগুলো সংকুচিত হতে থাকে, তখন আমরা ক্ষুধার তাড়না অনুভব করি। দীর্ঘক্ষণ খাবার গ্রহণ না করলে আমাদের শারীরবৃত্তীয় নানাবিধ কার্যক্রম ব্যাহত হয়। উদ্দীপকে গ্রীষ্মের দুপুরে পথিক ক্ষুধার তাড়নায় হোটেলে গিয়ে খাবার খেলেন এবং শান্তি অনুভব করলেন। ঘটনাটি খাবার গ্রহণের অভাব বোধ থেকেই সৃষ্টি হয়েছে। তাই বলা যায়, পথিকের মধ্যে ক্ষুধা নাম জৈবিক প্রেষণার শারীরিক ও মানসিক আচরণ প্রকাশ পেয়েছে।"
        },
        {
          "label": "ঘ",
          "question": "পথিকের ক্ষুধা ও তৃষ্ণা দুটি ভিন্ন প্রেষণা হলেও তা একই শ্রেণির অন্তর্ভুক্ত-বিশ্লেষণ করো।",
          "explanation": "পথিকের মধ্যে সৃষ্ট ক্ষুধা ও তৃষ্ণা ভিন্ন প্রেষণা হলেও তা উভয়ই জৈবিক প্রেষণার অন্তর্ভুক্ত। প্রাণীর জৈবিক অস্তিত্ব থেকে যেসব প্রেষণার উদ্ভব হয় তাকে জৈবিক প্রেষণা বলে। প্রাণীর শরীরের বিপাক ক্রিয়ার ফলেই এসব প্রেষণার সৃষ্টি হয়। এগুলোকে সহজাত প্রেষণাও বলা হয়। ক্ষুধা, তৃষ্ণা, নিদ্রা, কাম, মাতৃত্ব ইত্যাদি জৈৱিক প্রেষণার উদাহরণ। এগুলো আমাদের দেহ রক্ষার জন্য অত্যন্ত প্রয়োজনীয়। উদ্দীপকে পথিকের ক্ষুধা লাগা এবং তৃষ্ণা পাওয়া দুটি আলাদা প্রেষণা হলেও দুটিই শারীরিক প্রেষণার অন্তর্ভুক্ত। ক্ষুধার সময় প্রাণীর মধ্যে শারীরিক ও মানসিক লক্ষণ প্রকাশ পায়। সাধারণত শারীরিক ও মানসিক কর্মকাণ্ডের ফলে দেহে ক্ষয় সাধিত হয় এটি খাদ্য গ্রহণের ফলে পূরণ হয়। এটি একটি জন্মগত ও সর্বজনীন প্রেষণা। আবার তৃষ্ণা হলো এমন একধরনের তাড়না যা তরল পদার্থের অভাব বোধ থেকে সৃষ্টি হয়, বেশির ভাগ প্রাণীর জন্য এটি মৌলিক তাড়না। মুখের অভ্যন্তর এবং কণ্ঠনালির আশপাশ শুকিয়ে গেলে তৃষ্ণা নামক জৈবিক তাড়নাটি সৃষ্টি হয়। সুতরাং ক্ষুধা ও তৃষ্ণা উভয় প্রেষণা জৈবিক প্রেষণার অন্তর্ভুক্ত।"
        }
      ]
    },
    {
      "number": "4",
      "uddipok": "শান্তা, স্নিখ্যা ও শোভন তিন ভাই-বোন। বড়বোন শান্তা প্রায়ই মা এর মতো করে ভাই-বোনদের সাথে কথা বলে। মাঝে মাঝে সে তার বন্ধুদের সাথে শিক্ষকদের মতো করে কথা বলে। একদিন শোভনের একটি বল আলমারীর উপর আটকে গেলে মা টুলের উপর উঠে বলটি নামিয়ে দেয়। কয়েকদিন পর মা ঘুমাচ্ছিলেন এমন সময় বাবা এসে দরজায় নক করলেন, মা শুনতে পেলেন না। শোভন দরজার সাথে চেয়ার যুক্ত করে তার উপর উঠে ছিটকিনি খুলে দেয়। মা সবসময় নিউমার্কেট যাওয়ার সময় স্নিখ্যাকে সাথে নিয়ে যান। স্নিখ্যার বিশ্ববিদ্যালয় ভর্তি পরীক্ষার সিট পরে ঢাকা কলেজে। লোকেশন চিনতে কোনো অসুবিধা হয় না।",
      "tag": "BAFSC 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "অভ্যাস বা অনুশীলনের ফলে আচরণের তুলনামূলক দীর্ঘস্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "বলবর্ধক শিক্ষণে কিভাবে ভূমিকা পালন করে?",
          "explanation": "লবর্ধক শিক্ষণকে শক্তিশালী করে তাই শিক্ষণে বলবর্ধক গুরুত্বপূর্ণ ভূমিকা পালন করে। বলবর্ধক শিক্ষণের জন্য সংঘটিত আচরণকে গতিশীল করে এবং প্রাণীর আচরণ এর দ্বারা প্রভাবিত হয়। ক্ষুধার্ত প্রাণীর ক্ষেত্রে কোনো বলবর্ধক দ্বারা প্রক্রিয়া শিখানো হলো উক্ত প্রক্রিয়াটি আরও বেশি করবে। বলবর্ধক উদ্দীপক বা উদ্দীপক প্রতিক্রিয়া সংযোগ প্রতিষ্ঠা ও শক্তিশালী করার মাধ্যমে শিক্ষণকে ত্বরান্বিত করে। তাই উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "স্নিগ্ধ্যার ক্ষেত্রে কোন ধরনের শিক্ষণের প্রকাশ ঘটেছে?",
          "explanation": "স্নিগ্ধ্যার ক্ষেত্রে শিক্ষণটি প্রাসঙ্গিক শিক্ষণের প্রকাশ ঘটেছে।, সাধারণত শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক ক্ষেত্র আছে যেখানে প্রেষণার অনুপস্থিতিতেও শিক্ষণ সম্ভব হয়। প্রেষণা ব্যতীত এরূপ শিক্ষণকে প্রাসঙ্গিক শিক্ষণ বলা হয়। উদাহরণস্বরূপ- কেউ শাহবাগ মোড় দিয়ে শহিদ মিনার যাওয়ার সময়ে ঢাকা বিশ্ববিদ্যালয় প্রাঙ্গণে কবি কাজী নজরুল ইসলামের কবর দেখল। পরবর্তীতে কোনো দিন তার বন্ধুরা কাজী নজরুলের কবর কোথায় জানতে চাইলে ঐ ব্যক্তি সহজেই তার বন্ধুদেরকে বলতে পারবে। এক্ষেত্রে দেখা যায়, ব্যক্তির শেখার ইচ্ছা বা উদ্দেশ্য না থাকলেও ঘটনাক্রমে শিখন হয়ে যায়। এক্ে প্রাসঙ্গিক শিক্ষণ বলে। উদ্দীপকে স্নিখ্যার ক্ষেত্রেও প্রেষণার অনুপস্থিতিতে, এরূপ শিক্ষণ সম্পন্ন হয়েছে। সে মায়ের সাথে নিউমার্কেট যাওয়ার পথে ঢাকা কলেজ 'চিনে ফেলে। পরবর্তীতে ভর্তি পরীক্ষার সময় তার ঢাকা কলেজ চিনতে কোনো অসুবিধা হয়নি। শেখার ইচ্ছা না থাকলেও তার ক্ষেত্রে এ প্রাসঙ্গিক শিক্ষণটি ঘটেছে।"
        },
        {
          "label": "ঘ",
          "question": "\"শান্ত ও শোভনের ক্ষেত্রে প্রযোজ্য বুদ্ধিভিত্তিক শিক্ষণ পদ্ধতি ভিন্ন হলেও শিক্ষণ উপাদান একই\"-তুলনামূলক বিশ্লেষণ করো।",
          "explanation": "উদ্দীপকে শোভনের ক্ষেত্রে সুপ্ত শিক্ষণ এবং শান্তার ক্ষেত্রে অনুকরণ ও মডেলিং শিক্ষণ পদ্ধতি লক্ষ করা যায়। দুটি পদ্ধতিই বুদ্ধিবৃত্তিক শিক্ষণের উদাহরণ। সন্তুষ্টি বা বলবর্ধক ব্যতীত যে শিক্ষণ তাকে সুপ্ত বা প্রচ্ছন্ন শিক্ষণ বলে। অর্থাৎ প্রেষণা যখন খুবই ক্ষীণ অথবা প্রেষণা আছে, কিন্তু উপযুক্ত সন্তুষ্টির অভাব, তখন যে শিক্ষণ হয় তাকে সুপ্ত শিক্ষণ বলে। সুপ্ত শিক্ষণ বলতে আমরা সেই শিক্ষণকে বুঝে থাকি, যা শিক্ষণের সময় আচরণের মধ্যে পরিলক্ষিত হয় না। পরে উপযুক্ত প্রেষণা বা সন্তুষ্টির উপস্থিতিতে আচরণের ভিতর শিক্ষণের উপস্থিতি দেখা যায়। পুরস্কার ছাড়াও যে শিক্ষণ হতে পারে তাই হলো সুপ্ত শিক্ষণের মূল প্রতিপাদ্য বিষয়। অনুকরণ ও মডেলিং হলো একটি বুদ্ধিবৃত্তিক শিক্ষণ প্রক্রিয়া। এটি এক ধরনের বিশেষ ধরনের ক্ষমতা। অনুকরণ এবং মডেলিং এর উদ্দেশ্য হলো অন্যের আচরণ ও আদর্শকে নিজের মধ্যে ধারণ করার চেষ্টা করা। প্রিয় ঘটনা বা ব্যক্তির আর্দশ ও কাজকর্ম অনুকরণ করে নিজের আচরণের পরিবর্তন আনা। উদ্দীপকে বড় বোন শান্তার ক্ষেত্রে এই বিষয়টি তুলে ধরা হয়েছে। উদ্দীপকে শোভন তার মায়ের টুলের ব্যবহার দেখে সুপ্ত শিক্ষণ সম্পন্ন করেছে এক্ষেত্রে বলবর্ধক কোনো কাজ করেনি। অপরদিকে শান্তা মা এর মতো ভাইবোনদের সাথে কথা বলে এবং বন্ধুদের সাথে শিক্ষকদের' মতো করে কথা বলে। এটি অনুকরণ এবং মডেলিং এর উদাহরণ। দুটি আলাদা শিক্ষণ প্রক্রিয়া হলেও এগুলো বুদ্ধিবৃত্তিক শিক্ষণ বা জ্ঞানগত শিক্ষণের উদাহরণ।"
        }
      ]
    },
    {
      "number": "5",
      "uddipok": "মনোয়ারা বেগমের স্বামী কিডনী ও হার্টসহ নানাবিধ জটিল রোগে ভুগে ২ মাস আগে মৃত্যুবরণ করেছেন। মনোয়ারা বেগম তার স্বামীর অক্লান্ত সেবা করেছেন। তার স্বামীর প্রতিটি ঔষধের নাম, পাওয়ার, জেনেরিক নাম, সেবন সময় সব তার মুখস্থ থাকতো। তার সহকর্মী জলিল সাহেবেরও ইদানীং হার্ট এবং কিডনীতে সমস্যা দেখা দিয়েছে। মনোয়ারা বেগমের স্বামী কখন, কী কারণে, কোন ঔষধ খেতেন তা জানার জন্য তিনি তার শরণাপন্ন হলেন। কিন্তু মনোয়ারা বেগম কিছুতেই মনে করতে পারলেন না। ঔষধের নাম সম্পূর্ণ ভুলে গেছেন। মন খারাপ করে একটি হোটেলে বসলেন। লক্ষ করলেন হোটেলের বেয়ারাটা কাস্টমারের সব হিসাব বলতে পারে, তবে বিল পরিশোধ হয়ে গেলে সব ভুলে যায়।",
      "tag": "BAFSC 24",
      "sub_questions": [
        {
          "label": "ক",
          "question": "শিক্ষণ কী?",
          "explanation": "পূর্ব অভিজ্ঞতা বা অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "শিক্ষণে বলবর্ধক কী ভূমিকা রাখে? ব্যাখ্যা করো।",
          "explanation": "বলবর্ধক শিক্ষণকে শক্তিশালী করে তাই শিক্ষণে বলবর্ধক গুরুত্বপূর্ণ ভূমিকা পালন করে। বলবর্ধক শিক্ষণের জন্য সংঘটিত আচরণকে গতিশীল করে এবং প্রাণীর আচরণ এর দ্বারা প্রভাবিত হয়। ক্ষুধার্ত প্রাণীর ক্ষেত্রে কোনো বলবর্ধক দ্বারা প্রক্রিয়া শিখানো হলো উক্ত প্রক্রিয়াটি আরও বেশি করবে। তাই উপযুক্ত বলবর্ধক শিক্ষণের একটি গুরুত্বপূর্ণ উপাদান।"
        },
        {
          "label": "গ",
          "question": "উদ্দীপকে মনোয়ারা বেগমের ভুলে যাওয়ার ঘটনাটি বিস্মৃতির কোন মতবাদকে প্রকাশ করেছে ব্যাখ্যা করো।",
          "explanation": "উদ্দীপকে মনোয়ারা বেগমের ভুলে যাওয়ার ঘটনাটি বিস্মৃতির অব্যবহারজনিত স্মৃতির অবক্ষয় তত্ত্বকে প্রকাশ করেছে। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। অর্থাৎ অব্যবহারজনিত কারণে কালের প্রবাহে স্মৃতি চিহ্নগুলো ধীরে ধীরে হারিয়ে যায়। ফলে আমরা শিক্ষণকৃত বিষয় বিস্মৃত হই। এই অব্যবহারজনিত বিস্মৃতির কারণেই আমরা অনেক জানা গল্প বা ঘটনা বিস্মৃত হই। মনোয়ারা বেগমের স্বামী দুই মাস আগে মারা গিয়েছেন। ফলে এ দুই মাস তাকে ওষুধ পত্রাদির নাম মুখস্থ রাখতে হয়নি কিংবা প্রয়োজন পড়েনি। তাই তার স্বামী কখন, কী কারণে, কোন ঔষধ খেতেন সেটি অনুশীলন না করার জন্য ভুলে গিয়েছেন। তাই বলা যায়, মনোয়ারা বেগমের ক্ষেত্রে স্মৃতিকে বার বার অনুশীলন না করার জন্য অব্যবহারজনিত স্মৃতির অবক্ষয় ঘটেছে।"
        },
        {
          "label": "ঘ",
          "question": "\"মনোয়ারা বেগমের ঔষধের নাম ভুলে যাওয়ার ক্ষেত্রে সৃষ্ট বিস্মৃতির মতবাদ এবং হোটেল বেয়ারার কাস্টমারের বিল ভুলে যাওয়ার ক্ষেত্রে বিস্মৃতির মতবাদ এর তুলনামূলক বিশ্লেষণ করো।",
          "explanation": "মনোয়ারা বেগমের ক্ষেত্রে ভুলে যাওয়ার বিষয়টি হলো অব্যবহারজনিত স্মৃতির অবক্ষয় এবং হোটেল বেয়ারার ক্ষেত্রে কাস্টমারের বিল ভুলে যাওয়ার বিষয়টি হলো অনুশিক্ষণ প্রতিবন্ধকতা। উদ্দীপকে মনোয়ারা বেগমের স্বামী মারা যাওয়ার পর তিনি দীর্ঘদিন তার শিক্ষণকৃত বিষয়গুলো অনুশীলন করেননি ফলে তিনি ওষুধের নাম ভুলে গিয়েছেন। শিক্ষণকৃত বিষয় বারবার অনুশীলন না করার জন্য তা কালের স্রোতে হারিয়ে গেছে। এই অব্যবহারজনিত স্মৃতির বিস্তৃতিকে ক্ষয় তত্ত্বও বলা হয়। মনোয়ারা বেগমের স্বামী মারা যাবার পর তাকে ওষুধের নাম মুখস্ত রাখতে হয়নি ফলে দিনে দিনে তিনি ভুলে গেছেন। অন্যদিকে, হোটেল বেয়ারার ক্ষেত্রে যেটি দেখা যায় সেটি অনুশিক্ষণ প্রতিবন্ধকতা। কোনো বিষয় শেখার পর সময় বিরতি দিয়ে দ্বিতীয় বিষয় শিক্ষণ করতে হয়। যদি বিরতি দিয়ে না শেখা হয় তাহলে দেখা যাবে প্রথম শিক্ষণকৃত বিষয়টি স্মৃতি থেকে হারিয়ে যায়। হোটেল বেয়ারার কাস্টমারের সব হিসাব বলতে পারার পর ভুলে যাওয়ার কারণ কোনো গ্যাপ না দিয়ে শিক্ষণ। তাই বিল পরিশোধ করার পরপরই সে ভুলে যাচ্ছে। সুতরাং বলা যায়, ভুলে যাওয়া মস্তিষ্কের স্বাভাবিক ধর্ম। এটি বিভিন্ন কারণে হতে পারে যা মনোয়ারা বেগমের ক্ষেত্রে এক কারণ আবার হোটেল বেয়ারার ক্ষেত্রে আরেক কারণ।"
        }
      ]
    },
    {
      "number": "6",
      "uddipok": "মামুন একাদশ শ্রেণির ছাত্র। লেখাপড়ায় আগ্রহ বা মনোযোগ কোনোটাই নেই। মামুনের বাবা শর্ত দিলেন পরীক্ষায় প্রথম হলে ল্যাপটপ কিনে দিবেন। এতে তার আগ্রহ বাড়লো, প্রচুর পড়াশোনা করলো এবং বার্ষিক পরীক্ষায় প্রথম স্থান অধিকার করলো। পক্ষান্তরে তার ছোট ভাই মিজান অনেক পড়াশোনা করেও পরীক্ষায় লিখতে পারে না। তার বাবা স্মৃতি উন্নত করার উদ্দেশ্যে মনোবিজ্ঞানীর শরণাপন্ন হোন। তিনি প্রশ্ন ও আবৃত্তির সাথে সম্পর্কিত একটি কৌশল শিখিয়ে দেন। পরবর্তীতে সে কৃতকার্য হয়।",
      "tag": "BAFSC 24",
      "sub_questions": [
        {
          "label": "ক",
          "question": "স্মৃতির সংজ্ঞা দাও।",
          "explanation": "অতীত অভিজ্ঞতার যথাসম্ভব অবিকল পুনৎপাদন করার ক্ষমতাকে স্মৃতি বলে।"
        },
        {
          "label": "খ",
          "question": "শিক্ষণকে আচরণের কোন ধরনের স্থায়ী পরিবর্তন বলা হয় কেন?",
          "explanation": "শিক্ষণকে আচরণের অপেক্ষাকৃত স্থায়ী পরিবর্তন বলা হয়। আচরণের পরিবর্তন বা নতুন আচরণ কম-বেশি স্থায়ী ধরনের। কোনো আচরণ শিক্ষা লাভ করার সাথে সাথে ভুলে গেলে শিক্ষণ বলা যাবে না। শিক্ষা এমন একটি প্রক্রিয়া যা অনুশীলনের মাধ্যমে অর্জিত হয় এবং অপেক্ষাকৃত স্থায়ী পরিবর্তন আনে।"
        },
        {
          "label": "গ",
          "question": "উদ্দীপকে মামুনের ক্ষেত্রে শিক্ষণের কোন উপাদান প্রভাব ফেলেছে? ব্যাখ্যা করো।",
          "explanation": "জাউদ্দীপকে মামুনের ক্ষেত্রে শিক্ষণের বলবর্ধক শর্তের প্রভাব ফেলেছে। শিক্ষণের ক্ষেত্রে বলবর্ধক একটি গুরুত্বপূর্ণ উপাদান। কারণ, বলবধর্কের প্রেক্ষিতে আচরণ গতিশীল হয় এবং সন্তুষ্টি লাভ বা নির্দিষ্ট বলবর্ধক প্রাপ্তির মধ্য দিয়ে এই শিক্ষণ প্রক্রিয়া সম্পন্ন হয়। বলবর্ধক হলো এমন একটি শর্ত বা অবস্থা যা সংযোগকে শক্তিশালী করে। আর শিক্ষণ হলো উদ্দীপক সংযোগ। যেসব শর্ত উপস্থিত থাকলে এসব সংযোগ শক্তিশালী হতে পারে সেসব শর্তকেই বলরর্ধক বলা যেতে পারে। সুতরাং বলবর্ধক শিক্ষণের একটি গুরুত্বপূর্ণ শর্ত। যেমন ক্লাসে শিক্ষার্থীর সামনে শিক্ষক যে প্রশ্নের অবতারণা করেন সেই প্রশ্নের সমাধানের ক্ষেত্রে শিক্ষার্থীদের যদি প্রশংসিত বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই প্রশ্ন সমাধানে অধিক অগ্রগামী হয়, যা শিক্ষণকে ত্বরান্বিত করে। উদ্দীপকে মামুনের ক্ষেত্রে দেখা যায়, তার বাবা ল্যাপটপ কিনে দিতে চাইলে মামুনের পড়াশোনার আগ্রহ বাড়ে এবং পরীক্ষার সে প্রথম স্থান অর্জন করে। এক্ষেত্রে ল্যাপটপটি বলবর্ধক হিসেবে কাজ করেছে।"
        },
        {
          "label": "ঘ",
          "question": "মিজানের ক্ষেত্রে মনোবিজ্ঞানীর পরামর্শ কতটা যৌক্তিক বলে তুমি মনে করো। মতামত দাও।",
          "explanation": "মিজানের ক্ষেত্রে মনোবিজ্ঞানীর পরামর্শটি ছিল রবিনসন-এর নিয়ম। অধ্যয়নের জন্য এটি একটি যৌক্তিক পরামর্শ বলে আমি মনে করি। রবিনসন অধ্যয়নের এক যুগান্তকারী নিয়ম প্রণয়ন করেছেন। তার এই পদ্ধতি 'Survey Q3 R' পদ্ধতি নামে পরিচিত। 'Survey Q3 R'-এর অর্থ হচ্ছে Survey- জরীপ কর, Questionnaire-প্রশ্ন কর, Read-পড়, Recite-আবৃত্তি কর এবং Review-পর্যালোচনা করো। অর্থাৎ বিষয়বস্তু সম্পর্কে জরিপ করে নিজে নিজে প্রশ্ন করতে হবে লেখক কী বলতে চেয়েছেন। নিজে নিজে যে প্রশ্নগুলো হল সেগুলোর উত্তরের জন্য পাঠ্য- বিষয়কে আবার গভীর মনোযোগ সহকারে পড়তে হবে এবং আবৃত্তি সহকারে পড়তে হবে। বিষয়বস্তু শেখা শেষ হয়ে গেলে পরে তা পর্যালোচনা করতে হবে। মিজান অনেক পড়াশোনা করেও পরীক্ষার লিখতে না পারায় মনোবিজ্ঞানী Survey 'Q & R' পদ্ধতির পরামর্শ দিয়েছেন। এক্ষেত্রে মিজান বিষয়বস্তু সম্পর্কে জরিপ করে নিজে নিজে প্রশ্ন করেছে এবং প্রশ্নের উত্তর করার চেষ্টা করেছে। এতে পাঠ্যবই-গভীর মনোযোগ দিয়ে আবৃত্তি সহকারে পড়ে বিষয়টি আয়ত্ব করেছে। বিষয়বস্তু শেখা শেষ হলে সে নিজে নিজে পর্যালোচনা করেছে। সুতরাং বলা যায়, মিজানের অধ্যয়নের জন্য মনোবিজ্ঞানী কর্তৃক পরামর্শটি একটি মূল্যবান পরামর্শ। এটি স্মৃতি উন্নত করার জন্য একটি উন্নত কৌশল।"
        }
      ]
    },
    {
      "number": "7",
      "uddipok": "সাজিয়া চিত্রনায়িকা ক্যাটরিনা কাইফ এর খুব ভক্ত। একদিন ঘর গুছানোর সময় টিভি অন করে দেখে নায়ক-নায়িকাদের সাক্ষাৎকার অনুষ্ঠান চলছে। সে রান্না করছে আর তা মাঝে মাঝে শুনছিলো। হঠাৎ সেই অনুষ্ঠানে ক্যাটরিনা কাইফ এর আগমন ঘটে। সাজিয়া রান্না ফেলে টিভির সামনে বসে পড়ে। অনুষ্ঠানটিতে যতক্ষণ ক্যাটরিনা ছিল ততক্ষণ একদৃষ্টে সে তাকে দেখে ও তার কথা শুনে। পাশের ঘর থেকে তার মা তাকে ডাকলেও সেদিকে সে খেয়াল করতে পারেনি।",
      "tag": "BAFSC 24",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "সংবেদন ও প্রত্যক্ষণ কীভাবে সম্পর্কিত?",
          "explanation": "সংবেদন প্রত্যক্ষণের একটি নীতি বা একক হিসেবে কাজ করে তাই সংবেদন ও প্রত্যক্ষণ একে অপরের সাথে সম্পর্কিত। সংবেদন মূলত বিচ্ছিন্ন, অস্পষ্ট প্রাথমিক চেতনা। এই প্রাথমিক চেতনার সুসংবদ্ধ রক্ষা হচ্ছে প্রত্যক্ষণ। অর্থাৎ আগে সংবেদন সৃষ্টি হয় এরপর প্রত্যক্ষণ ঘটে। বস্তুজগৎ থেকে আগত উদ্দীপনা মস্তিষ্কের সংবেদী অধঞ্চলে যে সংবেদনের সৃষ্টি করে তা থেকেই প্রত্যক্ষণের সৃষ্টি হয়।"
        },
        {
          "label": "গ",
          "question": "সাজিয়ার মধ্যে মনোযোগের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "সাজিয়ার মধ্যে মনোযোগের বস্তুনিষ্ঠ শর্তাবলির 'আবেগ' শর্তটি প্রকাশ পেয়েছে। মনোযোগ নির্ধারণ করার ব্যাপারে কয়েকটি অভ্যন্তরীণ ও ব্যক্তিগত বিষয় নির্ভর করে। এগুলোর মধ্যে একটি হলো আবেগ। প্রত্যেক মানুষের মধ্যেই ভালো লাগা, মন্দ লাগা এবং আবেগ দ্বারা নিয়ন্ত্রিত হবার সম্ভাবনা রয়েছে। মানুষ থাকে ভালোবাসে বা পছন্দ করে তার মনোযোগ তার দিকে ধাবিত হয়। অর্থাৎ মানুষের মনোযোগ তার আবেগ-অনুভূতি দ্বারা প্রভাবিত হয়। উদ্দীপকে সাজিয়া চিত্রনায়িকা ক্যাটরিনা কাইফের খুব ভক্ত। টিভিতে অনুষ্ঠান চলাকালে রান্না ফেলে চলে আসে এবং একদৃষ্টিতে তাকিয়ে থাকে। কাজের ঘর থেকে তার মায়ের ডাকও শুনতে পায় না। রাজিয়ার গভীর মনোযোগে তার ব্যক্তিগত আবেগ কাজ করেছে কারণ সে ক্যাটরিনা কাইফ এর খুব ভক্ত।"
        },
        {
          "label": "ঘ",
          "question": "\"উক্ত বৈশিষ্ট্যটিই মনোযোগের একমাত্র বৈশিষ্ট্য নয়\"-উক্তিটি বিশ্লেষণ করো।",
          "explanation": "উদ্দীপকে সাজিয়ার মনোযোগ আকর্ষণের ক্ষেত্রে ব্যক্তিনিষ্ট শর্তাবলি আবেগের প্রকাশ ঘটেছে। এছাড়াও আরো ব্যক্তিনিষ্ঠ শর্তাবলি রয়েছে। মনোযোগের ক্ষেত্রে যেসব অভ্যন্তরীণ ও ব্যক্তিনিষ্ঠ শর্তাবলি নির্ভর করে তা হলো অভিজ্ঞতা, সহজাত প্রবৃত্তি, আগ্রহ, কামনা, অভ্যাস, স্বাস্থ্য, প্রেষণা, ক্লান্তি ও অবসাদ। কোনো বিষয় বা ব্যক্তির মনোযোগ স্থাপনের ক্ষেত্রে ব্যক্তির জৈবিক ও মানসিক কিছু বিষয় রয়েছে। এগুলো ব্যক্তি, জাতি ও প্রজাতিভেদে আলাদা আলাদা হয়। কেননা প্রত্যেক মানুষই : কমবেশি তার মানসিক অবস্থা দ্বারা প্রভাবিত। যেসব বিষয়ের প্রতি যার বেশি আগ্রহ থাকে সেই ব্যক্তির তার প্রতি মনোযোগী হয়। কেউ গান শুনতে পছন্দ করলে পড়ার চেয়ে সে গানেই মনোযোগ দিবে এ ক্ষেত্রে আগ্রহের ভূমিকা রয়েছে। আবার কেউ যদি শারীরিকভাবে অসুস্থ থাকলে কোনো বিষয়ের প্রতি সহজে মনোযোগ দিতে পারবে না। অর্থাৎ স্বাস্থ্য এখানে নিয়ামক। কোনো ব্যক্তির যদি ঘুম থেকে উঠেই খবরের কাগজ পড়ার অভ্যাস থাকে সে ঘুম থেকে উঠে প্রথমে খবরের কাগজ খুঁজবে। সুতরাং বলা যায়, মনোযোগ আকর্ষণের ক্ষেত্রে ব্যক্তিগত ইচ্ছা, আকাঙ্ক্ষা। অভিব্যক্তি যা ব্যক্তিনিষ্ঠ শর্তাবলি হিসেবে পরিচিত- তা শুধু আবেগই নয়।"
        }
      ]
    },
    {
      "number": "8",
      "uddipok": "দৃশ্যকল্প-১: মালিহা তার বাবা মকবুল হোসেন এর সাথে সিলেট যাচ্ছে। হকারের কাছ থেকে খবরের কাগজ নিয়ে প্রথমেই ব্যবসা-বাণিজ্য এবং শেয়ার বাজারের পাতাটি পড়েন। মালিহা পাশে বসে লক্ষ করলো দূরে গাছপালা, ঘর-বাড়ি সব ওদের সাথে সাথে যাচ্ছে। হঠাৎ বান্ধবী আয়েশা ফোন করে ওকে জানালো, আকাশ থেকে কেউ একজন হুকুম করেছে ওর ফোনটা ফেলে দেয়ার জন্য। ও একটু পরে পাঁচতলা থেকে ওর ফোনটা ফেলে দেবে।",
      "tag": "BAFSC 24",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "পরিবর্তনশীল প্রতীক-পটভূমি বলতে কী বোঝায়?",
          "explanation": "প্রত্যক্ষণের সময় যা দেখা হয় তাই প্রতীক এবং যে পশ্চাদভূমির সাপেক্ষে প্রতীককে প্রত্যক্ষণ করা হয় তাই হচ্ছে পটভূমি। অনেক সময় প্রতীক ও পটভূমির সম্পর্ক পরিবর্তনশীল হয়ে থাকে। পরিবর্তনশীল প্রতীক পটভূমির ক্ষেত্রে প্রতীক পটভূমিতে এবং পটভূমি প্রতীকে পরিবর্তিত হয়। অর্থাৎ প্রতীককে কখনো পটভূমি এবং পটভূমিকে কখনো প্রতীক বলে মনে হয়। দু-ক্ষেত্রেই ভিন্ন ভিন্ন প্রত্যক্ষণ সংঘটিত হয়। যদিও উদ্দীপক একই থাকে।"
        },
        {
          "label": "গ",
          "question": "উদ্দীপকে জনাব মকবুল হোসেনের আচরণে মনোযোগের কোন উপাদানের প্রভাব দেখা যায়? ব্যাখ্যা করো।",
          "explanation": "উদ্দীপকে জনাব আবুল হোসেনের আচরণে মনোযোগের 'আগ্রহ' নামক ব্যক্তিনিষ্ঠ বা অভ্যন্তরীণ উপাদানের প্রভাব দেখা যায়। ব্যক্তির মনোযোগ কতগুলো অভ্যন্তরীণ বা ব্যক্তিগত শর্তের ওপর নির্ভরশীল। এগুলোকে মনোযোগের ব্যক্তিনিষ্ঠ উপাদানও বলা হয়। এই উপাদানগুলোর - মধ্যে ব্যক্তির 'আগ্রহ' উপাদানটি অন্যতম। যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়ামোদি খেলার খবর দেখেন, ব্যবসায়ী দেখেন বাজার দর। উদ্দীপকে ব্যবসায়ী আবুল হোসেন সকালের খবরের কাগজ পাওয়া মাত্র ব্যবসা-বাণিজ্য এবং শেয়ার বাজারের পাতাটি পড়েন। কারণ তার আগ্রহ ব্যবসা সম্পর্কিত বিষয়ের প্রতি। তাই বলা যায় যে, জনাব আবুল হোসেনের আচরণে মনোযোগের 'আগ্রহ' নামক ব্যক্তিনিষ্ঠ উপাদানের প্রভাব দেখা যায়।"
        },
        {
          "label": "ঘ",
          "question": "মালিহা এবং আয়েশার প্রত্যক্ষিত ঘটনার তুলনামূলক বিশ্লেষণ করো।",
          "explanation": "উদ্দীপকে মালিহা ও প্রত্যাশার প্রত্যক্ষিত ঘটনাদ্বয় যথাক্রমে অধ্যাস ও অলীক প্রত্যক্ষণ। উভয় ধরনের প্রত্যক্ষণের তুলনামূলক বিশ্লেষণ করা হলো। অধ্যাস ও অলীক প্রত্যক্ষণ, উভয়ের মধ্যেই কিছু সাদৃশ্য ও বৈসাদৃশ্য রয়েছে। এদের সাদৃশ্যসমূহ হলো- উভয়েই এক ধরনের ভুল প্রত্যক্ষণ। উভয় ক্ষেত্রেই কল্পনা কাজ করে এবং নির্ভুল জ্ঞান লাভ হয় না। উভয় ধরনের প্রত্যক্ষণই স্বাভাবিক ঘটনা থেকে ভিন্নতর হয়ে থাকে। অধ্যাস ও অলীক প্রত্যক্ষণের মধ্যে বৈসাদৃশ্যসমূহ হলো- অধ্যাস বাস্তব উদ্দীপকের সাপেক্ষে সংঘটিত দীর্ঘমেয়াদি সর্বজনীন ভুল প্রত্যক্ষণ। অর্থাৎ অধ্যাসে কোনো নির্দিষ্ট উদ্দীপকের সাপেক্ষে প্রত্যেক সুস্থ ব্যক্তির ক্ষেত্রে একইভাবে ঘটে থাকে। এক্ষেত্রে অনুশীলনের মাধ্যমে অধ্যাসের পরিমাণ কমানো যায়। অপরদিকে, অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। এক্ষেত্রে কোনো বাহ্যিক উদ্দীপক থাকে না। এই ধরনের ভুল প্রত্যক্ষণ ব্যক্তিকেন্দ্রিক, অবাস্তব, স্বল্পমেয়াদি ঘটনা বিধায় বিজ্ঞানসম্মতভাবে পরিমাপ করা যায় না। উদ্দীপকে মালিহা ট্রেনে ভ্রমণ করার সময় প্রত্যক্ষণ করলো যে দূরের ঘরবাড়ি, গাছপালা সবকিছু তার সাথে চলছে। যদিও এগুলো স্থির ছিলো, তবুও সে ট্রেনের গতির কারণে এগুলোকে গতিশীল হিসেবে প্রত্যক্ষণ করেছিল। তাই এটি ভুল প্রত্যক্ষণ ছিল যা সকল ব্যক্তিই প্রত্যক্ষণ করে থাকে। তাই তার প্রত্যক্ষিত ঘটনাটি অধ্যাস ছিল। কিন্তু প্রত্যাশার প্রত্যক্ষিত ঘটনাটির ক্ষেত্রে বাস্তব কোনো উদ্দীপক নেই। তবুও সে প্রায়ই শুনতে পায় তাকে কে যেন ডাকছে এবং সে একদিন ৫ তলা থেকে অজানা কারো নির্দেশ প্রত্যক্ষণ করে মোবাইল ফোন ফেলে দেয়। তাই বলা যায়, প্রত্যাশার ভুল প্রত্যক্ষণটি তার ব্যক্তিগত মানসিক ব্যাধি থেকে উদ্ভূত অবাস্তব ঘটনা যাকে অলীক প্রত্যক্ষণ বলা যায়।"
        }
      ]
    }
  ]
}