{
  "title": "ঢাকা কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রতনপুর গ্রামে বিভিন্ন ধরনের মানুষ বাস করে। তারা সবাই নির্বিঘ্নে সবার ধর্মীয় অনুষ্ঠান পালন করে। ঈদে, পূজায় ও বড়দিনে সবাই সব অনুষ্ঠানে অংশগ্রহণ করে। একবার গ্রামের বাঁধ ভেঙ্গে গেলে সবাই মিলে সেই বাঁধ নির্মাণ করে। দৃশ্যকল্প-২: বিজ্ঞানের ছাত্র রফিক খাদ্যে ফরমালিন আছে কিনা তা নির্ণয়ের একটি যন্ত্র আবিষ্কার করে। যন্ত্রটি রফিক ব্যবহার করে যে ফলাফল পান প্রিয়াংকা ব্যবহার করে একই ফলাফল পায়। সাব্বির রফিকের শর্তসমূহ অনুসরণ করে ফরমালিন পরিমাপের যন্ত্রটি আবিষ্কার করতে সক্ষম হলেন। বাংলাদেশ বিজ্ঞান গবেষণাগার যাচাই করেও যন্ত্রটির সত্যতা খুঁজে পেল।",
      "tag": "DC 24",
      "sub_questions": [
        {
          "label": "ক",
          "question": "মনোবিজ্ঞান বলতে কি বুঝ?",
          "explanation": "কমনোবিজ্ঞান হলো আচরণ ও অভিজ্ঞতার বিজ্ঞানসম্মত অনুধ্যান এবং মানুষের সমস্যায় সেই জ্ঞানের প্রয়োগ।"
        },
        {
          "label": "খ",
          "question": "চিন্তন কেন মানসিক প্রক্রিয়ার অংশ?",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে বিচরণ- এটিই হলো মানসিক কার্যকলাপ।"
        },
        {
          "label": "গ",
          "question": "দৃশ্যকল্প-১-এ রতনপুর গ্রামের মানুষের আচরণ মনোবিজ্ঞানের কোন শাখা আলোচনা করে? ব্যাখ্যা করো।",
          "explanation": "দৃশ্যকল্প-১ এ বর্ণিত রতনপুর গ্রামের মানুষের আচরণ মনোবিজ্ঞানের সমাজ মনোবিজ্ঞান শাখার আলোচ্য বিষয়। সমাজ মনোবিজ্ঞান হলো মনোবিজ্ঞানের এমন একটি শাখা, যেখানে ব্যক্তির আচরণ দ্বারা সমাজের অন্যান্য ব্যক্তিবর্গ কীভাবে প্রভাবিত হয় এবং সমাজের বিভিন্ন নিয়ম-নীতি দ্বারা ব্যক্তির আচরণ কীভাবে প্রভাবিত হয় সে সম্পর্কে আলোচনা করা হয়। অর্থাৎ সমাজ মনোবিজ্ঞানে সমাজের ওপর ব্যক্তির আচরণের প্রভাব এবং ব্যক্তির জীবনে সমাজের রীতি-নীতি, প্রতিষ্ঠান প্রভৃতির প্রভাব পর্যালোচনা করা হয়। সমাজ মনোবিজ্ঞানের বিষয়বস্তুর মধ্যে সামাজিকীকরণ, মনোভাব, নেতৃত্ব, কৃষ্টি ও ব্যক্তিত্ব, দলীয় আচরণ, যৌথ আচরণ প্রভৃতি অন্যতম। উদ্দীপকে দৃশ্যকল্প-১. এ বর্ণিত রতনপুর গ্রামে বিভিন্ন ধর্মের মানুষ নির্বিঘ্নে সবার ধর্মীয় অনুষ্ঠান পালন করে। বিভিন্ন অনুষ্ঠান সবাই মিলে উদ্যাপন করে। বিভিন্ন সামাজিক সমস্যা একত্রে মিলেমিশে সমাধান করে থাকে। এ থেকে তাদের সমাজের কৃষ্টি এবং তাদের দলীয় ও যৌথ আচরণ প্রকাশিত হয়, যা সমাজ মনোবিজ্ঞানের আলোচ্য বিষয়।"
        },
        {
          "label": "ঘ",
          "question": "দৃশ্যকল্প-২ এ \"রফিক, প্রিয়াংকা, সাব্বির ও বাংলাদেশ বিজ্ঞান গবেষণাগারের ক্ষেত্রে বৈজ্ঞানিক পদ্ধতির একই নীতি কার্যকরি\"-উক্তিটির যথার্থতা বিশ্লেষণ করো।",
          "explanation": "উদ্দীপকের দৃশ্যকল্প-২ এ রফিকের আবিষ্কৃত যন্ত্রটির কার্যকারিতা নির্ণয়ে প্রিয়াংকা, সাব্বির ও বাংলাদেশ বিজ্ঞান গবেষণাগার কর্তৃক গৃহীত পদ্ধতি বিজ্ঞানের যথার্থতা প্রমাণ ও সাধারনীকরণ নীতিকে সমর্থন করে। সুতরাং উক্তিটি যথার্থ। কোনো বিষয়কে বিজ্ঞানের মর্যাদা পেতে হলে কিছু সাধারণ বৈশিষ্ট্য থাকা আবশ্যক। যেমন- সুনির্দিষ্ট বিষয়বস্তু, কার্যকর সংজ্ঞা, নিয়ন্ত্রিত পর্যবেক্ষণ, গবেষণার পুনরাবৃত্তি, ফলাফলের বস্তুনিষ্ঠতা, যথার্থতা প্রমাণ। এসব এক পর্যায়ে যেকোনো গবেষনায় প্রাপ্ত ফলাফলকে স্থান-কাল পাত্রভেদে বারবার পুনরাবৃত্তি করার পর যদি ফলাফল অভিন্ন থাকে তাহলে গবেষণার ফল যথার্থ বলে প্রমাণিত হয়। আলোচ্য উদ্দীপকে রফিকের আবিষ্কৃত খাদ্যে ফরমালিন শনাক্তকারী যন্ত্রটি বাংলাদেশ বিজ্ঞান গবেষণাগারে পরীক্ষা করেও অভিন্ন ফল পাওয়ায় এর কার্যকারিতা যথার্থ বলে প্রমাণিত হয়। আবার বিজ্ঞানের বৈশিষ্ট্য হিসেবে সাধারণীকরণ পর্যবেক্ষণলব্ধ তথ্যের ভিত্তিতে একটি সাধারণ বা সার্বিক সিদ্ধান্তে উপনীত হওয়াকে বোঝায়। এখানে উদ্দীপকে বিভিন্ন পর্যায়ে পরীক্ষণলব্ধ ফলাফলের ভিত্তিতে ফলমালিন শনাক্তকরণ যন্ত্রটি কার্যকর বলে প্রতীয়মান হয়।"
        }
      ]
    },
    {
      "number": "2",
      "uddipok": "দৃশ্যকল্প-১: মেধাবী ছাত্র রাজীব ঢাকা বিশ্ববিদ্যালয়ে সিএসই এবং রংপুর মেডিকেল কলেজে ভর্তির জন্য চান্স পেয়েছে। কোথায় ভর্তি হবে সিদ্ধান্ত নিতে পারছে না। শিক্ষক তাকে মনোবিজ্ঞানীর পরামর্শ নিতে বলেন। দৃশ্যকল্প-২: জহির সাহেব প্রতিষ্ঠিত ব্যবসায়ী। তাঁর প্রতিষ্ঠানে শ্রমিক মালিক সুসম্পর্ক রয়েছে। সকলের বেতন ভালো। ইদানীং প্রায়ই দুর্ঘটনা ঘটছে। এতে উৎপাদন কমছে। এদিকে জহির সাহেবের বাবা জীবিত নেই। তাঁর প্রতিষ্ঠিত স্কুলটির এসএসসি পরীক্ষার ফলাফল আগের মতো ভালো হচ্ছে না। জানা গেল এখানে সঠিক পদ্ধতিতে শিক্ষা দেওয়া হচ্ছে না।",
      "tag": "DC 24",
      "sub_questions": [
        {
          "label": "ক",
          "question": "আচরণ কী?",
          "explanation": "মানুষ বা প্রাণীর অভ্যন্তরীণ ও বাহ্যিক যেকোনো কার্যকলাপ যাকে পর্যবেক্ষণ, রেকর্ড ও পরিমাপ করা যায় তাকেই আচরণ বলে।"
        },
        {
          "label": "খ",
          "question": "মানসিক প্রক্রিয়া গুরুত্বপূর্ণ কেন?",
          "explanation": "মানুষের দৈনন্দিন জীবনে মানসিক প্রক্রিয়ার কার্যকলাপের প্রভাব অপরিসীম। মানসিক প্রক্রিয়া বলতে আচরণ, চিন্তন, স্বপ্ন, বিশ্বাস, প্রেষণা, স্মৃতি, প্রত্যক্ষণ প্রভৃতি বোঝায়। এ সবই মনোবিজ্ঞানের পরিধিভুক্ত বিষয়। আচরণ ও মানসিক প্রক্রিয়া পরস্পর সম্পর্কযুক্ত। তাই আচরণের বিজ্ঞান হিসেবে মনোবিজ্ঞানে মানসিক প্রক্রিয়া অতীব গুরুত্বপূর্ণ একটি বিষয়।"
        },
        {
          "label": "গ",
          "question": "দৃশ্যকল্প-১-এ রাজীবের আচরণ মনোবিজ্ঞানের কোন শাখা আলোচনা করে? ব্যাখ্যা করো।",
          "explanation": "উদ্দীপকে দৃশ্যকল্প-১ এ রাজিবের আচরণ মনোবিজ্ঞানের কাউন্সেলিং মনোবিজ্ঞানের সাথে সম্পর্কিত। মনোবিজ্ঞানের যে শাখার ব্যক্তির মানসিক অশান্তি, বৃত্তি নির্বাচন, শিল্প সংকট, পারিবারিক বিশৃঙ্খলা প্রভৃতি বিষয়ে সঠিক দিক নির্দেশনা প্রদান করা হয় তাকে কাউন্সেলিং মনোবিজ্ঞান বলা হয়। কাউন্সেলিং সাহায্যকারী প্রক্রিয়া, যেখানে একজন কাউন্সেলর পেশাগত সম্পর্কের মাধ্যমে বিশেষ জ্ঞানের দ্বারা ক্লায়েন্টের আচরণ পরিবর্তনের উদ্যোগ নেন। এক্ষেত্রে তিনি ৩টি প্রধান ভূমিকা পালন করেন। যেমন- প্রতিকারমূলক ভূমিকা, নিবৃত্তমূলক ভূমিকা এবং শিক্ষা ও বিকাশমূলক ভূমিকা। উদ্দীপকে দৃশ্যকল্প-১ এ মেধাবী ছাত্র রাজীব ঢাকা বিশ্ববিদ্যালয় এবং রংপুর মেডিকেলে চান্স পায়। কিন্তু সে দ্বিধায় থাকে কোথায় ভর্তি হবে। সিদ্ধান্ত নিতে সে ব্যর্থ হয়। এমতাবস্থায় শিক্ষক তাকে মনোবিজ্ঞানীর পরামর্শ নিতে বলেন। এরূপ সমস্যায় কাউন্সেলিং মনোবিজ্ঞানে একজন ব্যক্তিকে তার ব্যক্তিগত সম্পর্ক ও সিদ্ধান্ত গ্রহণের ক্ষেত্রে পরামর্শ দেওয়া হয়।"
        },
        {
          "label": "ঘ",
          "question": "দৃশ্যকল্প-২-এ জহির সাহেবের প্রতিষ্ঠানের সমস্যা এবং তাঁর বাবার স্কুলের সমস্যা কি মনোবিজ্ঞানের একই শাখায় আলোচিত হয়? বিশ্লেষণ করো।",
          "explanation": "না, উদ্দীপকে দৃশ্যকল্প-২ এ জহির সাহেবের প্রতিষ্ঠানের সমস্যা এবং বাবার স্কুলের সমস্যা মনোবিজ্ঞানের একই শাখার বিষয় নয়। জহির সাহেবের প্রতিষ্ঠানের সমস্যা শিল্প মনোবিজ্ঞানের সাথে সম্পর্কিত। শিল্প মনোবিজ্ঞান শিল্প কারখানায় উৎপাদন বৃদ্ধি করার জন্য মনোবিজ্ঞানের জ্ঞানকে কাজে লাগায়। এক্ষেত্রে শিল্প মনোবিজ্ঞান শিল্প কারখানায় কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও মূল্যায়ন প্রভৃতি সম্পর্কে আলোচনা করে। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি জড়িত। তাই কর্মচারীর দক্ষতা ও মনোবল বৃদ্ধি এবং কর্মে সন্তুষ্টি বিধান শিল্প মনোবিজ্ঞানের লক্ষ্য। আবার শিক্ষা মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষা ব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিকাশ সাধনে সহায়তা করা, শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা, শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। জহির সাহেবের বাবার স্কুলের সমস্যা শিক্ষা মনোবিজ্ঞানের সাথে সম্পর্কিত। তাই বলা যায়, দুইজনের সমস্যা মনোবিজ্ঞানের দুটি ভিন্ন শাখার আলোচিত বিষয়।"
        }
      ]
    },
    {
      "number": "3",
      "uddipok": "রহিম, করিম ও কামাল তিন বন্ধু একই ক্লাসে পড়ে। রহিমের বাড়ি উত্তরাঞ্চলে। করিম ও কামালের বাড়ি দক্ষিণাঞ্চলে। রহিম খুবই খাটো প্রকৃতির। কামাল হালকা-পাতলা ধরনের। রহিমের গলায় মাংস পিন্ডের মতো একটা থলি তৈরী হয়েছে। কামাল শরীরের দুর্বলতার জন্য বাড়ির কাজে আগ্রহ হারিয়েছে। খেলাধুলার সময় অল্পতে ক্লান্ত হয়ে পড়ে।",
      "tag": "DC 24",
      "sub_questions": [
        {
          "label": "ক",
          "question": "অন্তঃক্ষরা গ্রন্থি কি?",
          "explanation": "কযেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে, সেসব গ্রন্থিকে অন্তঃক্ষরা গ্রন্থি বলে।"
        },
        {
          "label": "খ",
          "question": "হরমোন মানব আচরনে কী ভূমিকা পালন করে? ব্যাখ্যা করো।",
          "explanation": "হরমোন শরীরের গড়ন, বৃদ্ধি ও অন্যান্য বহু প্রয়োজনীয় কর্মসম্পাদন করে মানব আচরণের ওপর গভীর প্রভাব বিস্তার করে থাকে। অন্তঃক্ষরা গ্রন্থির ক্ষরণকেই হরমোন বলে। হরমোন সরাসরি রক্তের সাথে খুব অল্প পরিমাণে মিশে এবং শরীরের অন্যান্য কোষে তাৎক্ষণিকভাবে শারীরিক প্রতিক্রিয়া সৃষ্টি করে। স্নায়ুতন্ত্র যেমন বাইরের উদ্দীপকের পরিবর্তনের সংবাদ সরবরাহ করে হরমোনও তেমনি অভ্যন্তরীণ পরিবেশের পরিবর্তনের সংবাদ বিভিন্ন শরীরযন্ত্রে প্রেরণ করে সেগুলোকে সক্রিয় করে তোলে। আবার এসব হরমোন উৎপাদক গ্রন্থি বাহ্যিক পরিবেশের পরিবর্তনেও সাড়া দিতে সক্ষম হয়। এভাবে হরমোন সক্রিয়ভাবে খুব দ্রুত সময়ে মানব আচরণের ওপর নিয়ন্ত্রণ প্রতিষ্ঠা করতে পারে।"
        },
        {
          "label": "গ",
          "question": "রহিম যে রোগে আক্রান্ত তা কোন গ্রন্থির প্রভাব-ব্যাখ্যা করো।",
          "explanation": "উদ্দীপকে রহিম হালকা পাতলা ধরনের যা থাইরয়েড গ্রন্থির প্রভাবে হয়ে থাকে। আমাদের কণ্ঠনালির দুদিকে ঘাড়ের নিচে থাইরয়েড গ্রন্থি অবস্থিত। যে সকল গ্রন্থি দেহের গঠন, বুদ্ধির বিকাশ, দেহের সুস্থতা ও কর্মক্ষমতা এবং আমাদের ব্যক্তিত্বের ওপর বিশেষভাবে প্রভাব বিস্তার করে তাদের মধ্যে থাইরয়েড গ্রন্থি অন্যতম। এ গ্রন্থি থেকে থাইরক্সিন ও ট্রাই আয়োডো-থাইরনিন নামক দু'টি হরমোন নিঃসরণ হয়। থাইরক্সিন হরমোন শরীরের কোষ বিভাজন ও মৌল তাপ উৎপাদনের পরিমাণ নিয়ন্ত্রণ করে। মানব দেহে থাইরয়েড হরমোনের প্রায় ৯০ ভাগ থাইরক্সিন হরমোন। অপরদিকে, মাত্র ১০ ভাগ হরমোন ট্রাই-আয়োডো-থাইরনিন হলেও তা থাইরক্সিনের তুলনায় ৪ গুণ বেশি শক্তিশালী। থাইরক্সিনের আধিক্যে শরীরে চাঞ্চল্য ও উত্তেজনা বৃদ্ধি পায়। উদ্দীপকে রহিম হালকা পাতলা ধরনের এবং শারীরিকভাবে খুবই দুর্বল। আর থাইরয়েড গ্রন্থি থেকে নিঃসৃত থাইরক্সিন হরমোনের অভাবজনিত কারণে এসব লক্ষণ দেখা দেয়।"
        },
        {
          "label": "ঘ",
          "question": "করিম ও কামালের সমস্যার জন্য একই গ্রন্থি দায়ী- উক্তিটির যথার্থতা বিশ্লেষণ করো।",
          "explanation": "উদ্দীপকে রহিম ও কামালের সমস্যার জন্য একই গ্রন্থি তথা থাইরয়েড গ্রন্থিই দায়ী- উক্তিটি যথার্থ ও যথোপযোগী হয়েছে বলে আমি মনে করি। মানবদেহ ও মনের বিকাশ বহুলাংশে থাইরয়েড গ্রন্থির ওপর নির্ভর করে। থাইরয়েড গ্রন্থি থেকে নিঃসৃত থাইরক্সিন হরমোন মানব দেহের গঠন, হাড়ের গঠন ও ক্যালসিয়াম বিপাকে প্রধান ভূমিকা পালন করে। এ হরমোনের অভাবে শিশুরা ক্রেটিনিজম রোগে আক্রান্ত হয়ে পড়ে। থাইরক্সিনের অভাব ব্যক্তির অলসতা বাড়িয়ে দেয়, শারীরিক দুর্বলতা বৃদ্ধি পায়, ব্যক্তি অল্পতেই ক্লান্তিবোধ করে এবং দৈনন্দিন কাজে তার আগ্রহ কমে যায়। এছাড়াও প্রয়োজনীয় হরমোনের অভাবে শরীরের লোম খসখসে হয়, চামড়া শুষ্ক ও তামাটে রঙের হয় এবং কখনো কখনো গলার স্বরও কর্কশ হয়ে যায়। উদ্দীপকে লক্ষ করলে আমরা দেখতে পাই, কামাল খুবই হালকা গড়নের এবং শারীরিকভাবে সে খুব দুর্বল প্রকৃতির। সে বাড়ির কাজে অনাগ্রহী হয়ে উঠেছে এবং অল্প শারীরিক পরিশ্রমের ফলে ক্লান্ত হয়ে পড়ে। পক্ষান্তরে, রহিম খুবই খাটো প্রকৃতির এবং গলগন্ড রোগে আক্রান্ত। আমরা থাইরয়েড গ্রন্থি থেকে নিঃসৃত থাইরক্সিন হরমোনের অভাবজনিত সেসব লক্ষণ দেখতে পাই তার মধ্যে লিটন ও শান্তর ক্ষেত্রে বিদ্যমান সকল সমস্যাই অন্তর্ভুক্ত। উপরিউক্ত আলোচনা থেকে উদ্দীপকে বর্ণিত রহিম ও কামালের সমস্যার জন্য নির্দ্বিধায় থাইরয়েড গ্রন্থিকে দায়ী করা যায়। থাইরয়েড গ্রন্থির ক্ষরণ স্বাভাবিক হলে চেহারায় লাবণ্য বৃদ্ধি পায়, ব্যক্তি বুদ্ধিমান, অনুভূতিপ্রবণ ও কর্মঠ হয়ে ওঠে।"
        }
      ]
    },
    {
      "number": "4",
      "uddipok": "আদিব ও আকিব দুই ভাই। তাদের মা তাদের পড়াশুনা নিয়ে খুবই উদ্বিগ্ন থাকেন এবং প্রায়ই তাদের বকাঝকা করেন। আরাফ প্রায়ই কলেজ ছুটির পড়ে খাবার খাওয়ার জন্য বাসায় চলে আসে। কিন্তু আদিব ভালো ফলাফলের আশায় চুটির পর বাসায় না গিয়ে লাইব্রেরিতে পড়ার জন্য চলে যায়।",
      "tag": "DC 24",
      "sub_questions": [
        {
          "label": "ক",
          "question": "প্রেষণা কাকে বলে?",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "প্রেষণা জীবনব্যাপী প্রক্রিয়া কেন? ব্যাখ্যা করো।",
          "explanation": "মানুষ ও প্রাণীর জীবনে প্রেষণা বিভিন্ন স্তরে চক্রাকারে আবর্তিত হয় বলে একটি একটি জীবনব্যাপী প্রক্রিয়া। প্রেষণা শুরু হয় অভাববোধ থেকে। অর্থাৎ প্রথমে শরীরাভ্যন্তরে অভাববোধ দেখা দেয়। ফলে অভাববোধ থেকে উদ্ভূত অস্বস্তিকর অবস্থা প্রাণীকে অভাব মেটাবার জন্য তাড়িত বা প্রবৃত্ত করে। অতঃপর প্রাণী উদ্দেশ্য সাধনের জন্য বিভিন্ন ধরনের আচরণ করে এবং পরিশেষে তার উদ্দেশ্য সাধন হলে সে বিশ্রাম গ্রহণ করে। পরে আবার একই ঘটনার পুনরাবৃত্তি ঘটতে থাকে। মানুষ ও প্রাণীর জীবনে চক্রাকারে আবর্তিত হওয়া এই ঘটনাকে 'প্রেষণা চক্র' বলে।"
        },
        {
          "label": "গ",
          "question": "মায়ের ক্ষেত্রে কোন বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে আদিব ও আকিবের মায়ের মধ্যে জৈবিক প্রেষণা 'মাতৃত্বের' প্রেষণাটির বহিঃপ্রকাশ লক্ষ করা যায়। উদ্দীপকে দেখা যায় আদিব ও আকিব এর মা তাদের পড়াশোনা নিয়ে খুবই উদ্বিগ্ন থাকেন। এমনকি তাদের বকাঝকা করেন। কারণ তার- মধ্যে মাতৃত্ব গুণটি রয়েছে; যার জন্য তিনি সন্তানদের লালন-পালন ও রক্ষণাবেক্ষণে মনোযোগ দেন। মাতৃত্ব প্রেষনাটি স্ত্রী জাতীয় প্রাণীর মধ্যে বিদ্যমান থাকে। এ প্রেষণার কারণেই সন্তানের প্রতি বাৎসল্যবোধের সৃষ্টি হয় অর্থাৎ-মাতৃসুলভ আচরণ করতে প্রাণী উদ্দীপ্ত হয়। সন্তানের প্রতি ভালোবাসা ও সন্তান লালন পালনের জন্য মায়ের তীব্র আকাঙ্ক্ষাই হলো মাতৃত্ব। এটি একটি মৌলিক প্রেষণা। মস্তিষ্কের পিটুইটারি গ্রন্থি থেকে নিঃসৃত প্রোল্যাকটিন হরমোনের জন্য এ প্রেষণা সৃষ্টি হয়। স্ত্রী জাতীয় প্রাণীরা প্রাপ্ত বয়স্ক হবার সাথে সাথে এ প্রেষণার বিকাশ ঘটে। তবে গর্ভধারণের পর থেকে সন্তান প্রসবকালীন তা সর্বোচ্চ পর্যায়ে থাকে। মাতৃত্ব প্রেষণার বিকাশের সাথে সাথে মায়েদের শারীরিক অভিযোজনেও ব্যাপক পরিবর্তন হয়। অতএব আদিব ও আকিবের মায়ের আচরণ তার মাতৃত্ব প্রেষণারই বহিঃপ্রকাশ বলে আমরা বুঝতে পারি।"
        },
        {
          "label": "ঘ",
          "question": "আদিব ও আকিবের প্রেষণার তুলনামূলক আলোচনা করো।",
          "explanation": "উদ্দীপকে আদিবের প্রেষণাটি হলো সামাজিক এবং আকিবের প্রেষণাটি হলো জৈবিক। যে সব প্রেষণা সমাজজীবন থেকে তৈরি হয়, সেখানে একজন ব্যক্তি সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়, তাকে সামাজিক প্রেষণা বলে। যুথচারিতা, নিরাপত্তা, খ্যাতি স্বীকৃতির চাহিদা প্রভৃতি সামাজিক চাহিদার উদাহরণ। পক্ষান্তরে, যে সব প্রেষণা প্রাণীর শরীরের বিপাকে ক্রিয়ার ফলে সৃষ্টি হয়ে থাকে এবং যেগুলো জীবন ধারণের জন্য অপরিহার্য তাকে জৈবিক চাহিদা বলে। ঘুম, ক্ষুধা, তৃষ্ণ, কাম, মাতৃত্ব প্রভৃতি জৈবিক চাহিদার অন্যতম উদাহরণ। উদ্দীপকের দিকে লক্ষ করলে আমরা দেখতে পাই, আকিব স্কুল ছুটির পর বাড়ি চলে আসে খাবার খাওয়ার জন্য। তার এই খাদ্যগ্রহণ পূর্বক ক্ষুধা নিবৃত্তি হলো জৈবিক প্রেষণা। কেননা সকল প্রাণীর জীবনধারণের জন্য খাদ্য গ্রহণ করা অনিবার্য। আবার আদিবের প্রেষণাটি হলো সামাজিক। কারণ যে ভালো ফলাফলের আশায় স্কুল ছুটির পর বাসায় না গিয়ে লাইব্রেরিতে পড়তে যায়। তার মধ্যে সামাজিক প্রেষণায় কৃতি প্রেষণা বিদ্যমান। সুতরাং বলা যায়, আকিব ও আদিবের প্রেষণাটি দুটি ভিন্ন বিষয়কে নির্দেশ করে।"
        }
      ]
    },
    {
      "number": "5",
      "uddipok": "হিমু তার বাসার সামনে মহিলা কলেজ সংলগ্ন রাস্তায় পায়চারি করছিল। হঠাৎ চোখে পড়ে কয়েকটি ছেলে কলেজগামী মেয়েদের টিজ করছে। সে উত্তেজিত হয়ে ছেলেগুলোকে ধাওয়া দেয়। মেয়েরা নিরাপদে কলেজে চলে যায়। হিমুর বন্ধু দীপু অনার্স পরীক্ষায় ৩.৭০ পেয়ে প্রথম স্থান দখল করেছে। সে আনন্দে আত্মহারা। এ খবর শুনে বাবা-মা খুশি।",
      "tag": "DC 24",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাই আবেগ।"
        },
        {
          "label": "খ",
          "question": "মিশ্র আবেগ কী? ব্যাখ্যা করো।",
          "explanation": "আবেগের ইংরেজি প্রতিশব্দ হলো 'Emotion'। এ শব্দটি ল্যাটিন শব্দ 'Emovere' থেকে এসেছে। যার অর্থ বাইরে পরিচালিত করা। আমরা প্রায়শই আবেগ দ্বারা উত্তেজিত হয়ে পড়ি এবং বিভিন্ন আচরণের মধ্য দিয়ে তার বাহ্যিক প্রকাশ ঘটাই। আবার একই সাথে আমরা একাধিক আবেগ অনুভব করি বা করতে পারি। যা মিশ্র আবেগ নামে পরিচিত। আমাদের মনোযোগ এবং চিন্তাভাবনার পরিবর্তনের কারণে আমরা বিভিন্ন প্রকার আবেগ উপলব্ধি করতে পারি এবং সেই বিষয় অনুযায়ী আচরণ করতে পারি। এরকম বিভিন্ন প্রকার আবেগ উপলব্ধি ও আচরণ করাই মিশ্র আরেগ।"
        },
        {
          "label": "গ",
          "question": "হিমুর আচরণের সময় তার দৈহিক পরিবর্তনসমূহ ব্যাখ্যা করো।",
          "explanation": "উদ্দীপকে হিমুর দৈহিক পরিবর্তনের কারণ ছিল আবেগ। আবেগ হলো প্রাণীর দেহে, একটি আলোড়িত অবস্থা যা তার অভিজ্ঞতা; আচরণ ও শারীরিক পরিবর্তনের মাধ্যমে প্রকাশ পায়। আবেগের ফলে শরীরের অভ্যন্তরে অনেক পরিবর্তন ঘটে থাকে। আবেগকালীন এসব শারীরিক পরিবর্তনের মধ্যে রক্তের চাপ, হৎপিন্ডের ক্রিয়া, শ্বাস-প্রশ্বাস ও চোখের তারার পরিবর্তন, মাংসপেশির কঠিনতা, কম্পন, ঘর্ম নিঃসরণ, পাকাশয়ের ক্রিয়া, মুখভঙ্গি ও কন্ঠস্বরের পরিবর্তন অন্যতম। তবে সব ধরনের আবেগের উদ্দীপনা এলেই আমাদের শারীরিক পরিবর্তন হয় না। আবেগকালীন শারীরিক কী ধরনের বিশেষ পরিবর্তন হবে তা নির্ভর করে উদ্দীপকের প্রকৃতি এবং সৃষ্ট আবেগের ওপর। উদ্দীপকে দেখা যায়, হিমুর সামনে একজন কলেজ ছাত্রীকে টিজ করছিল কয়েকজন ছেলে। বিষয়টি দেখে সে উত্তেজিত হয়ে পরে এবং তাদের ধাওয়া দেয়। কারণ ঐ ছেলেগুলোর কার্যকলাপ হিমুকে উত্তেজিত করে তোলে। উত্তেজনার কারণে যে আবেগতাড়িত হয় এবং করণ আচরণ করে।"
        },
        {
          "label": "ঘ",
          "question": "দীপুর আবেগীয় প্রকাশ এবং হিমুর আবেগ নিয়ন্ত্রণ কৌশল বিশ্লেষণ করো।",
          "explanation": "উদ্দীপকে উল্লেখিত দীপুর আবেগীয় প্রকাশ এবং হিমুর আবেগ নিয়ন্ত্রণ কৌশল তুলে ধরা হলো- আপনজনের সাথে মতবিনিময়ের মাধ্যমে আবেগ নিয়ন্ত্রণ করা সম্ভব। এমন কিছু আবেগ আছে যে আবেগুলোকে মা-বাবা, ভাই-বোন, বন্ধু- বান্ধব বা নির্ভরযোগ্য কোনো আপনজনের কাছে বলা যেতে পারে, এতে অনেক অদমনীয় আবেগ নিয়ন্ত্রণ করা যায়। মনোযোগ বা স্বীয় বিচ্যুতির মাধ্যমে আবেগ নিয়ন্ত্রণ বা পরিশীলিত করা সম্ভব। আবেগীয় পরিবেশ বা পরিস্থিতি থেকে মনোযোগকে সরিয়ে নিলে অথবা নিজেই অন্যত্র সরে গেলে, অনেকাংশে অদমনীয় হিংসা, ক্রোধ নিয়ন্ত্রণ ও অবরুদ্ধ বা নিরুদ্ধ আবেগের বিমুক্তি ঘটে। মূল্যবোধের চর্চার মাধ্যমে আবেগ তথা আনন্দ, ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। অনেক অবদমনীয় আবেগের নিয়ন্ত্রণ ও অবরুদ্ধ বা নিরুদ্ধ আবেগের বিমুক্ত করা এবং আবেগীয় আচরণকে ও পরিশীলিত করার লক্ষ্যে, পরিশীলিতর ধর্মীয় জ্ঞান ও মূল্যবোধ চর্চার পাশাপাশি শখের কাজসহ স্বীয় প্রবণতা অনুযায়ী, পরিশীলিত শিল্প-সাহিত্য-সংগীতের মধ্যে অবগাহন করা। সমাজ সেবামূলক কাজের মাধ্যমে ভয়, ক্রোধ, হিংসা নিয়ন্ত্রণ বা পরিশীলিত করা সম্ভব। সমাজের বিভিন্ন সেবামূলক ও সহযোগিতামূলক কাজ, যেমন- আর্তমানবতার সেবা, ঝড়-বন্যায় ক্ষতিগ্রস্তদের সাহায্য-সহযোগিতা ও সেবামূলক কাজে নিজেকে নিয়োজিত রাখলে, সমাজ সমর্থিত বা পরিশীলিত আবেগীয় আচরণ অর্জন করা সম্ভব হয়, যা আবেগ নিয়ন্ত্রণের একটি অনন্য রূপ। পরিশেষে বলা যায়, আমাদের সামাজিক উপায়ে আবেগকে প্রকাশ করতে হবে। অসংযত আবেগকে নিয়ন্ত্রণ করে গঠনমূলক আবেগে পরিণত করতে হবে।"
        }
      ]
    },
    {
      "number": "6",
      "uddipok": "দৃশ্যকল্প-১: মনোবিজ্ঞানের একজন শিক্ষক তার গবেষণায় আবেগীয় শব্দের প্রতিক্রিয়াকাল ৩, ৫, ৭, ৬, ৪, ৮ এবং ১০ সেকেন্ড পেলেন। দৃশ্যকল্প-২: রোকসানা প্ররমে ২০টি ফুলের নামের একটি তালিকা মুখস্থ করলো। এরপরই নতুন করে আরও ২০টি ফুলের নামসহ আরেকটি তালিকা মুখস্থ করলো। মূল্যায়নে দেখা গেল প্রথম তালিকার ১৫টি এবং দ্বিতীয় তালিকার ৫টি রোকসানা লিখতে পারলো। অন্যদিকে একাদশ শ্রেণীর ছাত্রী আফসানাকে দশম শ্রেণীর ১০ লাইনের একটি কবিতা আবৃত্তি করতে বলা হলে সে মাত্র পাঁচ লাইন বলতে পারলো।",
      "tag": "DC 24",
      "sub_questions": [
        {
          "label": "ক",
          "question": "কেন্দ্রীয় প্রবণতার পরিমাপ কী?",
          "explanation": "কোনো পৌনঃপুন্যের বণ্টনের সাফল্যাঙ্কগুলির বণ্টনের মাঝামাঝি বিন্দুতে কেন্দ্রীভূত হবার প্রবণতাকে কেন্দ্রীয় প্রবণতা বলে।"
        },
        {
          "label": "খ",
          "question": "মনোযোগ স্মৃতিশক্তি বৃদ্ধিতে কিভাবে ভূমিকা রাখে।",
          "explanation": "স্মৃতিশক্তি বৃদ্ধিতে মনোযোগ গুরুত্বপূর্ণ ভূমিকা পালন করে থাকে। বিষয়বস্তুকে মনে রাখতে হলে তার উপর মনোযোগ স্থাপন করতে হবে। মনোযোগ গভীর হবে শিক্ষণ তত শক্তিশালী হবে। অমনোযোগী বা হাল্কা মনোযোগ দিলে কোনো বিষয় ভালোভাবে মুখস্ত হয় না এবং তা বেশি সময় স্মৃতিতে ধরে রাখা সম্ভব হয় না। তাই স্মৃতিশক্তি বৃদ্ধিতে মনোযোগ অবশ্যই দরকার।"
        },
        {
          "label": "গ",
          "question": "আবেগীয় শব্দের প্রতিক্রিয়াকালের মধ্যক নির্ণয় করো।",
          "explanation": "কেন্দ্রীয় প্রবণতা পরিমাপের একটি উল্লেখযোগ্য পরিমাপ হলো মধ্যমা। এটি একটি অবস্থানগত পরিমাপ। রাশিসমূহকে মানের ক্রম অনুসারে সাজালে এদের মাঝখানে যে মানটি থাকে তাই মধ্যক। উদ্দীপকের উল্লেখিত আবেগীয় শব্দের মধ্যক নির্ণয় :- সূত্র: Mdn = N + ১ ২ \\frac{N+১}{২} ২ N + ১ ​ তম সংখ্যা এখানে আবেগীয় শব্দের প্রতিক্রিয়াকালের সংখ্যাগুলো হলো = ৩, ৫, ৭, ৬, ৪, ৮, ১০ সংখ্যাগুলোকে ক্রমানুসারে সাজাই- ৩, ৪, ৫, ৬, ৭, ৮, ১০ এখানে N = ৭ আমরা জানি, মধ্যক = N + ১ ২ \\frac{N+১}{২} ২ N + ১ ​ তম সংখ্যা = ৭ + ১ ২ = ৪ \\frac{৭+১}{২}=৪ ২ ৭ + ১ ​ = ৪ এখন মধ্যক হচ্ছে প্রথম থেকে ৪র্থ সংখ্যা অর্থাৎ ৬।"
        },
        {
          "label": "ঘ",
          "question": "তুমি কি মনে করো রোকসানা এবং আফসানার বিস্মৃতির জন্য একই কারণ দায়ী? বিশ্লেষণ করো।",
          "explanation": "যদৃশ্যকল্প-২ এ রোকসানা এবং আফসানার বিস্মৃতির জন্য একই কারণ দায়ী নয়। অব্যবহারজনিত স্মৃতির অবক্ষয় হয় তখন, যখন শিক্ষণকৃত বিষয়টি দীর্ঘ সময়ের মধ্যে ব্যবহার বা অনুশীলন না করা হয়। অনুশীলন না করার ফলে স্মৃতি কালের স্রোতে হারিয়ে যায়। ফলে আমরা শিক্ষণকৃত বিষয় বিস্মৃত হই। এই অব্যবহারজনিত বিস্মৃতির কারণে আমরা অনেক জানা বিষয় বা ঘটনা মনে রাখতে পারি না। উদ্দীপকে আফসানার ক্ষেত্রে এই ঘটনাটিই দায়ী। কারণ আফসানা শিক্ষণকৃত বিষয় ব্যবহার না করায় সঠিকভাবে পুনরুদ্দেক করতে পারেনি। অনেক সময় দেখা যায় পূর্বের শিক্ষণকৃত বিষয় পরের শিক্ষণকৃত বিষয়ের ওপর প্রভাব বিস্তার করে। ফলে শিক্ষণকৃত বিষয় কিছু অংশ বিস্মৃত হয়। পূর্বের শিক্ষণকৃত বিষয় এক্ষেত্রে প্রতিবন্ধকতার সৃষ্টি করেছে। উদ্দীপকে দেখা যায়- দৃশ্যকল্প-২ এ রোকসানা প্রথমে ২০টি ফুলের নাম মুখস্ত করে। পরে নতুন করে আরও ২০টি নাম মুখস্ত করে। পরবর্তীতে পুনরুদ্রেক করতে গিয়ে সে প্রথম ২০টির মধ্যে ১৫টি এবং পরের ২০টি মধ্যে ৫টির নাম বলতে পারে। م সুতরাং, দেখা যাচ্ছে যে, পরে শিক্ষণকৃত বিষয় তুলনামূলকভাবে বেশি বিস্মৃত হয়েছে। তাহলে এর কারণ হিসেবে বলা যায় পূর্ব শিক্ষণকৃত বিষয়টি পরের শিক্ষণে বাঁধার সৃষ্টি করেছে।"
        }
      ]
    },
    {
      "number": "7",
      "uddipok": "কলেজের অনুষ্ঠান শেষে অডিটোরিয়ামের পিছনে বসা ছিল সুমন ও রাজন। সুমন দূর থেকে খেয়াল করে সামনে ডেস্কের উপর একটি বস্তু। রাজন কাছে গিয়ে দেখতে পায় এটি তার বন্ধু রফিকের পেন্সিল বক্স।",
      "tag": "DC 24",
      "sub_questions": [
        {
          "label": "ক",
          "question": "সংবেদন কী?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "অন্ধকার অভিযোজন গুরুত্বপূর্ণ কেন? ব্যাখ্যা করো।",
          "explanation": "অন্ধকারে চোখের অভ্যস্থ বা অভিযোজিত হওয়ার নাম অন্ধকার অভিযোজন। খুব কম আলোতে কারো দর্শনশক্তির পর্যায়ক্রমিক বৃদ্ধি বা উন্নতি ঘটলে অন্ধকার অভিযোজন সংঘটিত হয়। অন্ধকার অভিযোজন ঘটতে ত্রিশ (৩০) মিনিট সময় লাগে। তবে অভিযোজনের পূর্বে যে পরিমাণ আলোতে কারো চোখ অভ্যস্থ হয়েছিল তার ওপর নির্ভর করে এ অভিযোজন কত তাড়াতাড়ি বা দেরিতে হবে। নিক্ষিপ্ত আলোর তীব্রতার মাত্রা বেশি হলে অন্ধকার অভিযোজন ঘটতে বেশি সময় লাগে। যেমন- কোনো হলরুমে নাটক মঞ্চায়নের ক্ষেত্রে আলো নিভিয়ে দেওয়া হলে প্রথমে কিছুই দেখা যায় না। অল্প সময় পর সবকিছুই আমাদের দৃষ্টিগোচর হয়, যদিও তখন আলোর মাত্রার কোনো পরিবর্তন হয়নি। তাই বলা যায়, দর্শনের ক্ষেত্রে অন্ধকার অভিযোজনের ভূমিকা গুরুত্বপূর্ণ।"
        },
        {
          "label": "গ",
          "question": "সুমনের বস্তু দেখার ঘটনাটি কী? ব্যাখ্যা করো।",
          "explanation": "উদ্দীপকে সুমনের বস্তু দেখার ঘটনাটির কারণ হলো সংবেদন। সংবেদন হলো উদ্দীপনার চেতনা বা বোধ। উদ্দীপক হচ্ছে বাহ্যিক বিষয় বা বস্তু, যা গ্রাহক ইন্দ্রিয়ের ওপর আঘাত করে উদ্দীপনা সৃষ্টি করে। গ্রাহক ইন্দ্রিয় থেকে উদ্দীপনা স্নায়বিক প্রবাহ আকারে মস্তিষ্কে পৌঁছায় এবং প্রাণীকে উদ্দীপক সম্পর্কে সচেতন করে। এভাবে উদ্দীপক সম্পর্কে সচেতন করার প্রক্রিয়াকে সংবেদন বলে। যেমন- আলোর সংবেদন, শব্দের সংবেদন ইত্যাদি। উদ্দীপকে সুমন কলেজ অডিটোরিয়ামের পিছনে বসা ছিল। সে সামনের টেবিলের উপর একটি বস্তু খেয়াল করে কিন্তু বুঝতে পারে না বস্তুটি কী, দূরের বস্তুকে বুঝতে না পারার ঘটনাটি হলো সংবেদন। বহির্জগতের উদ্দীপক ইন্দ্রিয়ে আঘাত করলে সৃষ্ট উদ্দীপনা মস্তিষ্কে বাহিত হলে যে সহজ চেতনার উদ্ভব হয় তাকে সংবেদন বলে। সুতরাং সুমনের বস্তু দেখার ঘটনাটির কারণ হলো সংবেদন।"
        },
        {
          "label": "ঘ",
          "question": "উদ্দীপকে সুমন ও রাজনের আচরণে যেসব দিক ফুটে উঠেছে সেগুলোর সাদৃশ্য ও বৈসাদৃশ্য বিশ্লেষণ করো।",
          "explanation": "উদ্দীপকের সুমনের আচরণে সংবেদন এবং রাজনের আচরণে - প্রত্যক্ষণ বিষয়টি ফুটে উঠেছে। পারিপার্শ্বিক অবস্থাদি সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে। উত্তেজক পারিপার্শ্বিক বস্তু বা ঘটনার বার্তা মস্তিষ্কে বয়ে নিয়ে আসে এবং সাথে সাথে এর বিশ্লেষণ,. সমন্বয়সাধন ও একীভূতকরণ শুরু হয়। মস্তিষ্কে এর বিশ্লেষণ, সমন্বয়সাধন ও একীভূতকরণের পর অতীত অভিজ্ঞতার আলোকে উক্ত বস্তু বা ঘটনার একটা পরিচয় পাওয়া যায় এবং তখনই সৃষ্টি হয় প্রত্যক্ষণ। উদ্দীপকে সুমনের ঘটনাটির কারণ সংবেদন। কারণ সে বস্তুটি চিহ্নিত করতে পারেনি। কিন্তু রাজন ঐ বস্তুটি চিহ্নিত করতে পেরেছিল। যার জন্য তার ঘটনাটি প্রত্যক্ষণ। সংবেদন সেখানে প্রান্তীয় প্রক্রিয়া প্রত্যক্ষণ সেখানে কেন্দ্রীয় প্রক্রিয়া। সংবেদনের ক্ষেত্রে বস্তু বা বিষয়টি অসংগঠিত প্রক্রিয়া কিন্তু রাজন বস্তুটি পেন্সিল বলে চিহ্নিত করতে পারায় বিষয়টি একটি সংগঠিত প্রক্রিয়া বলা যায়। সংবেদনের জন্য সুমন বিষয়টি প্রাথমিকভাবে অনুভূতি লাভ করে কিন্তু রাজন প্রত্যক্ষণের জন্য বস্তুটির বিশেষ প্যাটার্ন উপলব্ধি করতে পারে বিধায় বস্তুটি চিহ্নিত করতে তার কোন সমস্যা হয় না। উপরিউক্ত আলোচনার প্রেক্ষিতে বলা যায়, সংবেদন এবং প্রত্যক্ষণের মধ্যে সাদৃশ্য ও বৈসাদৃশ্য যথেষ্ট বিদ্যমান। কারণ সংবেদনকে যখন অর্থবোধ বা ব্যাখ্যা করা হয় তখনই তা হয়ে উঠে প্রত্যক্ষণ।"
        }
      ]
    },
    {
      "number": "8",
      "uddipok": "দৃশ্যকল্প-১: দীপু ও রনি দুই বন্ধু। তারা বিকেলে মাঠে ফুটবল খেলছিল। হঠাৎ দীপ চিৎকার করে উঠল। সে পায়ে তীব্র ব্যথা। পেয়েছে? কিন্তু কিসে ব্যথা পেয়েছে তা বুঝতে পারল না। পরে দেখল একটা ভাঙা কাচ তার পায়ে আটকে আছে এবং পা দিয়ে রক্ত ঝরছে। দৃশ্যকল্প-২: করিম মামার সাথে কুয়াকাটায় বেড়াতে গেল। সমুদ্রসৈকতে ভ্রমণের সময় হঠাৎ একটা দড়ি দেখে সে ভয়ে সাপ বলে চিৎকার করল।",
      "tag": "DC 24,DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "সাধারণত কোনো নির্দিষ্ট বিষয়ের প্রতি ইন্দ্রিয়সমূহকে নিয়োজিত করার নামই হলো মনোযোগ ।"
        },
        {
          "label": "খ",
          "question": "",
          "explanation": "অলীক বীক্ষণ বিকৃত মস্তিষ্ক ও অস্বাভাবিক মানসিকতাসম্পন্ন লোকদের ক্ষেত্রে ঘটে থাকে। অলীক বীক্ষণ হলো এমন প্রত্যক্ষণীয় অভিজ্ঞতা যা একই সংবেদীয় পরিস্থিতিতে অন্যরা যেভাবে অভিজ্ঞতা লাভ করে তা থেকে সম্পূর্ণ আলাদা হয়ে থাকে। উদাহরণস্বরূপ- আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ইশারায় ডাকছে। অথচ বাস্তবে সেখানে কোনো মহিলার অস্তিত্ব নেই ।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-২ এ করিমের প্রত্যক্ষণের প্রভৃতি অধ্যাস বা ভ্রান্ত প্রত্যক্ষণ প্রকৃতির। বিভিন্ন ধরনের অধ্যাস রয়েছে। যেমন- জ্যামিতিক অধ্যাস, গতি অধ্যাস, চান্দ্র অধ্যাস, প্রাকৃতিক অধ্যাস এবং মনস্তাত্ত্বিক অধ্যাস ইত্যাদি । জ্যামিতিক রেখা, কোণ ইত্যাদি বিষয়ের পরিমাপ সম্পর্কে নানা ধরনের চাক্ষুষ ভ্রান্তি দেখা যায় । এ ধরনের ভ্রান্তিকে জ্যামিতিক অধ্যাস বলে। আবার গতি অধ্যাসের ক্ষেত্রে আমরা স্থির বস্তুকে গতিশীল বলে প্রত্যক্ষণ করে থাকি। ফাই-ঘটনা গতি অধ্যাসের উদাহরণ। আবার অনেক সময় দিগন্তের চাঁদকে মধ্য আকাশের চাঁদের চেয়ে বড় দেখায়। অবস্থানের জন্য একই চাঁদকে ছোট বা বড় দেখাচ্ছে। চান্দ্র অধ্যাসের জন্য এরকম দেখা যায় । ব্যক্তির নিজস্ব ভীতিমূলক কোনো মানসিক প্রবণতার কারণে মৃদু আলো অথবা অন্ধকারে কোনো উদ্দীপক সম্পর্কে শিক্ষণ ও অভিজ্ঞতাগত বিশ্লেষণ ও সমন্বয়সাধনে ব্যর্থ সংবেদীয় ও মানসিক প্রক্রিয়ায় একটি ত্রুটিপূর্ণ ব্যাখ্যাসম্পন্ন ধারণাকেই মনস্তাত্ত্বিক অধ্যাস বলে। যেমন- অন্ধকারে রাস্তায় পড়ে থাকা কোনো মোটা দড়িকে সাপ মনে করা । । অন্যদিকে প্রাকৃতিক অধ্যাসে অর্ধবালতি পরিষ্কার পানিতে একটি লাঠি স্থাপন করলে লাঠিটিকে বাঁকা দেখায়। সুতরাং বলা যায়, ভ্রান্ত প্রত্যক্ষণে ঘটনাটির বাস্তব ভিত্তি থাকলেও আমরা একে ভুলভাবে প্রত্যক্ষণ করি।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-১ এ দীপুর হঠাৎ চিৎকার করা এবং পরবর্তী সময়ে ভাঙা কাচ শনাক্ত করার বিষয় দু'টি ভিন্ন ঘটনা হলেও একসূত্রে গাঁথা। কোনো বিষয় বা বস্তু সম্বন্ধে প্রাথমিক 'চেতনাই হলো সংবেদন। আর সংবেদনকে যখন ব্যাখ্যা বা অর্থবোধক করা হয় তখনই তা হয়ে ওঠে প্রত্যক্ষণ। হেনরি এল. রডিজার ও তাঁর সহযোগীরা বলেন— 'সংবেদন বলতে পরিবেশ থেকে উদ্দীপনা গ্রহণকে বোঝায়, অপরপক্ষে প্রত্যক্ষণ ওই উদ্দীপনার ব্যাখ্যা ও অর্থবোধক বর্ণনা করে । দৃশ্যকল্প-১ এর বর্ণনায় দেখা যায়, দীপু যখন মাঠে ফুটবল খেলছিল তখন সে পায়ে তীব্র ব্যথা পেয়ে চিৎকার করে উঠল। তীব্র ব্যথার এই অনুভূতিই হলো সংবেদন। আর পরবর্তী সময়ে সে যখন বুঝতে পারল যে একটা ভাঙা কাচ তার পায়ে আটকে আছে এবং এই কাচ পায়ে ফুটতেই সে এ ব্যথা পেয়েছে, তখনই তা প্রত্যক্ষণে পরিণত হলো। উপরের আলোচনার প্রেক্ষিতে আমরা বলতে পারি যে, দৃশ্যকল্প-১ এ দীপুর হঠাৎ চিৎকার এবং পরবর্তী সময়ে ভাঙা কাচ শনাক্ত করার বিষয় দুটি ভিন্ন ঘটনা হলেও একই সূত্রে গাঁথা। কেননা সংবেদন ও প্রত্যক্ষণকে আলাদাভাবে নির্ণয় করা যায় না। সংবেদনের সাথে প্রত্যক্ষণের একটি অবিচ্ছেদ্য সম্পর্ক রয়েছে। সংবেদন ছাড়া প্রত্যক্ষণ কোনোভাবে সম্ভব হয় না। কারণ সংবেদনের কার্যকর ও অর্থপূর্ণ ব্যাখ্যার মধ্য দিয়েই প্রত্যক্ষণ সম্পন্ন হয়।"
        }
      ]
    }
  ]
}