{
  "title": "আইডিয়াল কলেজ, মতিঝিল ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "বিষয়-১: জনাব সোবহান বেশ কয়েকটি পোশাক কারখানার মালিক। তিনি তার প্রতিষ্ঠানে দক্ষ শ্রমিক নিয়োগ করেন। শ্রমিকদের তিনি মাঝে মাঝে পুরস্কৃত করেন। বিষয়-২:",
      "tag": "ISCM 24",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও।",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "চিন্তন কেন মানসিক প্রক্রিয়া?",
          "explanation": "চিন্তন মানসিক প্রক্রিয়ার অন্তর্ভুক্ত। মানসিক প্রক্রিয়া বলতে আবেগ, চিন্তন, স্মৃতি, স্বপ্ন, বিশ্বাস, প্রত্যক্ষণ প্রভৃতিকে বোঝায়। উদাহরণস্বরূপ বলা যায়, কোনো ব্যক্তি পত্রিকায় দেখতে পেল যে, সে চল্লিশ লক্ষ টাকার প্রথম পুরস্কারটি পেয়েছে। লটারি পাওয়ার প্রাথমিক আনন্দ প্রশমিত হবার পর ওই ব্যক্তি চিন্তা করছে সে চল্লিশ লক্ষ টাকা কীভাবে ব্যয় করবে। সে চিন্তা করছে গ্রামের দারিদ্র্যক্লিষ্ট সাধারণ মানুষের চিকিৎসাসেবা প্রদানে একটি আধুনিক হাসপাতাল তৈরি করবে। এ ধরনের চিন্তার সাথে সাথে সে কল্পনায় একটি হাসপাতালের কাঠামো দাঁড় করালো। এই যে কল্পনার জগতে বিচরণ- এটিই হলো মানসিক কার্যকলাপ।"
        },
        {
          "label": "গ",
          "question": "বিষয়-১-এ সোবহান সাহেবের বিষয়টি মনোবিজ্ঞানের যে শাখার অন্তর্গত সেটি ব্যাখ্যা করো।",
          "explanation": "উদ্দীপকে বিষয়-১ এ জনাব সোবহানের ঘটনা শিল্প ও সাংগঠনিক মনোবিজ্ঞানের সাথে সম্পর্কিত। শিল্প মনোবিজ্ঞান শিল্প কারখানায় উৎপাদন বৃদ্ধি করার জন্য মনোবিজ্ঞানের জ্ঞানকে কাজে লাগায়। এক্ষেত্রে শিল্প মনোবিজ্ঞান শিল্প কারখানায় কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও • মূল্যায়ন প্রভৃতি সম্পর্কে আলোচনা করে। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি জড়িত। তাই কর্মচারীর দক্ষতা ও মনোবল বৃদ্ধি এবং কর্মে সন্তুষ্টি বিধান শিল্প মনোবিজ্ঞানের লক্ষ্য। শিল্প মনোবিজ্ঞানীগণ কর্মচারীদের মান উন্নয়নের জন্য সুষ্ঠু প্রশিক্ষণ পদ্ধতি প্রবর্তন, কর্মচারীদের দক্ষতার উৎকর্ষের জন্য সঠিক কাজে সঠিক ব্যক্তিদের নির্বাচন করার কলাকৌশল উদ্ভাবন, কর্মপদ্ধতি ও কলাকৌশল উন্নয়ন প্রভৃতি করে থাকেন। এছাড়াও কর্মচারীদের মানসিক স্বাস্থ্য সংরক্ষণের জন্য কর্মের উপযুক্ত মানসিক ও প্রাকৃতিক পরিবেশ সৃষ্টি করা, শিল্পে দুর্ঘটনা হ্রাস করা, শ্রমিক-মালিক সম্পর্ক উন্নত করা প্রভৃতিও শিল্প মনোবিজ্ঞানের উদ্দেশ্য। উদ্দীপকে জনাব সোবহানের ঘটনায় জানা যায়, তিনি কয়েকটি পোশাক কারখানার মালিক। তিনি তার প্রতিষ্ঠানে দক্ষ শ্রমিক নিয়োগ করেন। এমনকি শ্রমিকদের মাঝেমধ্যে পুরস্কৃত করেন। উক্ত ঘটনাটি শিল্প মনোবিজ্ঞানের দিক আলোচনা করে থাকে।"
        },
        {
          "label": "ঘ",
          "question": "বিষয়-২ হতে ক ও খ অংশটি বিশ্লেষণ করো।",
          "explanation": "উদ্দীপকে বিষয়-২ এর 'ক' ও 'খ' অংশটি যথাক্রমে সামগ্রিক আচরণ ও খন্ডিত আচরণ এবং ঐচ্ছিক আচরণ ও অনৈচ্ছিক আচরণকে নির্দেশ করে। সামগ্রিক ও খণ্ডিত আচরণ' বলতে আমাদের আচরণের সামগ্রিক রূপ কিংবা বিচ্ছিন্ন রূপকে নির্দেশ করে। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয় আর খণ্ডিত বা আণবিক আচরণের ক্ষেত্রে আচরণকে ক্ষুদ্র ক্ষুদ্র বা খণ্ডাকারে বিশ্লেষণ করা হয়। যেমন- কোনো নেতার বক্তৃতা দেওয়া হলো সামগ্রিক আচরণ। আবার আমরা যখন বক্তৃতা দেওয়ার ঘটনাকে খণ্ডিত আকারে ব্যাখ্যা করি যেমন- বক্তার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো এগুলো একেকটি খণ্ডিত আচরণের উদাহরণ। আবার যেসব আচরণ ব্যক্তি সচেতনভাবে, করে বা ব্যক্তির ইচ্ছার উপর নির্ভরশীল সেগুলোকে ঐচ্ছিক আচরণ বলে। যেমন- কথা বলা, হাঁটা, খাবার গ্রহণ ইত্যাদি। এগুলো ব্যক্তির ইচ্ছার নিয়ন্ত্রণাধীন বিষয়। অনৈচ্ছিক আচরণ হলো সেসব আচরণ যেগুলো ব্যক্তির নিয়ন্ত্রণের বাইরে। যেমন- হৃদযন্ত্রের ক্রিয়া, শ্বাস-প্রশ্বাস, চোখের পলক পড়া ইত্যাদি। মানুষ চাইলেই এগুলো নিয়ন্ত্রণ করতে পারে না। উপরের আলোচনার পরিপ্রেক্ষিতে বলা যায়, সামগ্রিক ও খণ্ডিত আচরণ হলো ব্যক্তির আচরণের সামষ্টিক কিংবা বিচ্ছিন্ন বর্ণনা। অপরদিকে ঐচ্ছিক ও অনৈচ্ছিক আচরণ হলো ইচ্ছার সাথে সম্পর্কিত বিষয় যা মানুষের নিয়ন্ত্রণ কিংবা অনিয়ন্ত্রণের ওপর নির্ভরশীল।"
        }
      ]
    },
    {
      "number": "2",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তঃক্ষরা গ্রন্থি নিঃসৃত যে জৈব রাসায়নিক পদার্থ রক্তস্রোতের সাথে মিশে শরীরকে নানা কর্মে উদ্দীপ্ত করে তাকে হরমোন বলে।"
        },
        {
          "label": "খ",
          "question": "'জরুরী আপদকালীন গ্রন্থি' বলতে কী বুঝায়?",
          "explanation": "মানবদেহের অন্তঃক্ষরা গ্রন্থি এড্রিনালগ্রন্থিকে \"আপদকালীন গ্রন্থি' বলা হয়। এ গ্রন্থি নিঃসৃত হরমোনগুলোর সাথে আবেগের নিবিড় যোগাযোগ রয়েছে। মানুষ অতিরিক্ত ভয় পেলে বা রাগান্বিত হলে এড্রিনাল গ্রন্থি থেকে এড্রিনালিন হরমোন অতিমাত্রায় ক্ষরিত হয়। ফলে মানবদেহে অতিরিক্ত শক্তি সৃষ্টি হয় যা মানুষকে আসন্ন বিপদের মোকাবেলা করতে প্রস্তুত করে। এ কারণে মনোবিজ্ঞানী ক্যানন এড্রিনাল গ্রন্থিকে \"আপদকালীন গ্রন্থি\" বলেন।"
        },
        {
          "label": "গ",
          "question": "উদ্দীপকে 'ক' চিহ্নিত অংশটি মানব আচরণের উপর যে প্রভাব বিস্তার করে তা ব্যাখ্যা করো।",
          "explanation": "জাউদ্দীপকে উল্লেখিত 'ক' চিহ্নিত অংশটি হলো পিটুইটারী গ্রন্থির সম্মুখ অংশ। মানব আচরণের উপর এই গ্রন্থির যথেষ্ট প্রভাব বিদ্যমান। পিটুইটারী গ্রন্থির সম্মুখ অংশ থেকে ৬ ধরনের হরমোন নিঃসৃত হয়। এদের মধ্যে শরীরবর্ধক হরমোন শরীরের বৃদ্ধির জন্য দায়ী। প্রয়োজনের তুলনায় যদি বেশি ক্ষরিত হয় তবে মানব শরীর ৬ থেকে ৮ ফুট লম্বা হতে পারে। আবার কম ক্ষরিত হলে মানুষ খর্বাকৃতি হয়। থাইরোট্রপিক হরমোন থাইরয়েড গ্রন্থির ক্ষরণকে উদ্দীপিত করে। এড্রিনোকোটিকোট্রপিক হরমোন এড্রিনাল গ্রন্থির ক্ষরণ এবং বৃদ্ধিতে সহায়তা করে। ফলিকল হরমোন স্ত্রীর ডিম্বাশয়ের ফলিকল গঠন এবং পুরুষ জনন কোষের পূর্ণতা লাভে সহায়তা করে। এছাড়া লিউটিনাইজিং হরমোন স্ত্রীর ডিম্বাক্ষুরতা ও লিউটিয়াম গঠনে এবং পুরুষের ট্রেস্টোস্টেরণ ক্ষরণে গুরুত্বপূর্ণ ভূমিকা পালন করে থাকে। সর্বশেষ প্রোলেকটিন হরমোন ক্ষরণের ফলে গর্ভবতী মায়েদের স্তনে দুধের সঞ্চার হয় এবং মাতৃসুলভ আচরণ প্রকাশ ঘটাতে সাহায্য করে। আর এভাবে পিটুইটারী গ্রন্থির সম্মুখ অংশ থেকে নিঃসৃত হরমোন মানব আচরণের উপর প্রভাব বিস্তার করে থাকে।"
        },
        {
          "label": "ঘ",
          "question": "উদ্দীপকে খ ও গ চিহ্নিত অংশটি মানব আচরণের উপর যে প্রভাব বিস্তার করে তা ব্যাখ্যা করো।",
          "explanation": "উদ্দীপকে 'খ' ও 'গ' চিহ্নিত অংশটি হলো পিটুইটারী গ্রন্থির মধ্য অংশ এবং পশ্চাৎ অংশ। পিটুইটারী গ্রন্থির নিঃসৃত হরমোন প্রাণীদেহের গঠন বিন্যাস ও আচরণের উপর দারুণভাবে প্রভাব বিস্তার করে থাকে। দেহের অন্য গ্রন্থির ক্ষরণও এই গ্রন্থির উপর নির্ভরশীল। পিটুইটারী গ্রন্থির মধ্য অংশ থেকে খুব বেশি হরমোন নিঃসৃত হয় না। এই অংশ থেকে নিঃসৃত হরমোনের নাম মেলানোসাইট উদ্দীপক হরমোন। এটি ত্বকের বর্ণ তৈরিতে সাহায্য করে। পশ্চাৎ অংশ থেকে দুই ধরনের হরমোন নিঃসৃত হয়। এন্টিটিউরেটিক হরমোন শরীরের তরল পদার্থের পরিমাণ নিয়ন্ত্রণ করে। এ হরমোন কম নিঃসৃত হলে শরীর পানির অভাব দেখা দেয় এবং শর্করাহীন বহুমূত্র রোগ দেখা দেয়। এটি ভ্যাসোপ্রেসিন হরমোন নামে পরিচিত। এই গ্রন্থি নিঃসৃত একটি হরমোন হচ্ছে অক্সিটোসিন এই হরমোনটির কমতি ঘটলে গর্ভবতীদের সন্তান প্রসবে বিঘ্ন ঘটে। এই হরমোন জলবায়ু সংকোচন ও প্রসারণ ঘটায়। পিটুইটারী গ্রন্থির পশ্চাৎ অংশ সম্মুখ অপেক্ষা কম সক্রিয়। পশ্চাৎ অংশ থেকে যে রস ক্ষরিত হয় তা অন্যান্য গ্রন্থিকে উদ্দীপিত করে, অন্ত্র, মূত্রাশয় প্রভৃতিকে সক্রিয় করে তোলে; প্রসবকালে জরায়ুর পেশীকে সংকুচিত করে সন্তান প্রসব ক্রিয়ায় সহায়তা করে; যৌন শক্তিকে প্রভাবিত করে এবং দেহের চলন ভঙ্গিমাকে নিয়ন্ত্রণ করে। পিটুইটারী গ্রন্থির ব্যাপক কার্যকলাপের জন্য একে অন্তঃক্ষরা সুইচ বোর্ড নামেও অভিহিত করা হয়।"
        }
      ]
    },
    {
      "number": "3",
      "uddipok": "মিলি একাদশ শ্রেণিতে পড়ে। ক্লাসে শিক্ষক মিলিকে পড়া ধরলে সে বলতে পারেনি। মিলি বলল, ভুলে গিয়েছি। শিক্ষক তাকে এমন কিছু কৌশলের কথা বললেন, যার ফলে সে তার স্মৃতির বা মনে রাখার ক্ষমতা বাড়াতে পারে।",
      "tag": "ISCM 24",
      "sub_questions": [
        {
          "label": "ক",
          "question": "ক্ষণস্থায়ী স্মৃতি কী?",
          "explanation": "ক্ষণস্থায়ী স্মৃতি হলো কোনো তথ্য বা তথ্যসমূহকে খুব অল্প সময়ের জন্য সঞ্চয় করে রাখা।"
        },
        {
          "label": "খ",
          "question": "সঞ্চয় পদ্ধতি বলতে কী বুঝায়?",
          "explanation": "স্মৃতি পরিমাপের কতকগুলো পদ্ধতি বা সূচক রয়েছে। তাদের মধ্যে সঞ্চয় পদ্ধতি একটি। যে পদ্ধতিতে পূর্বে শেখা বিষয় আবার নতুন করে শিখতে দেওয়া হয় তাকে পুনর্শিক্ষণ পদ্ধতি বলে। এ ক্ষেত্রে পুনরায় শেখার সময় ব্যক্তির একটুও ভুল নাও হতে পারে বা পূর্বের ন্যায় সময় নাও লাগতে পারে। যেটুকু সময় কম লাগবে বা ভুল কম হবে সেটুকুই তার সঞ্চয়। এজন্য এ পদ্ধতিকে সঞ্চয় পদ্ধতিও বলা হয়। নিচের সূত্রের সাহায্যে সঞ্চয়ের পরিমাণ নির্ণয় করা যায়: সঞ্চয় = শিক্ষণেরচেষ্টা − পুনর্শিক্ষণেরচেষ্টা শিক্ষণেরচেষ্টা \\frac{শিক্ষণের চেষ্টা- পুনর্শিক্ষণের চেষ্টা}{শিক্ষণের চেষ্টা} শিক্ষণেরচেষ্টা শিক্ষণেরচেষ্টা − পুনর্শিক্ষণেরচেষ্টা ​ × ১০০"
        },
        {
          "label": "গ",
          "question": "মিলির বিষয়টিকে মনোবিজ্ঞানের ভাষায় কী বলা হয়? তার কারণগুলো ব্যাখ্যা করো।",
          "explanation": "উদ্দীপকে মিলির বিষয়টি মনোবিজ্ঞানের ভাষায় বলা হয় বিস্তৃতি। বিস্মৃতির বিভিন্ন কারণ রয়েছে। এর অন্যতম কারণ হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যাবে। নতুন বিষয় শিক্ষা করার ফলে পূর্বে শিক্ষণ করা বিষয় ভুলে যাই। যা অনুশিক্ষণ প্রতিবন্ধকতা নামে পরিচিত। অনেক সময় দেখা যায় পূর্বে শিক্ষণ করা বিষয় পরের শিক্ষণকৃত বিষয়ের ওপর প্রভাব বিস্তার করে। ফলে পরে শিক্ষণকৃত বিষয়টির কিছু অংশ বিস্মৃত হয়। এ ধরনের প্রতিবন্ধকতা পূর্ব শিক্ষণ প্রতিবন্ধকতা নামে পরিচিত। উদ্দীপকের বর্ণানুযায়ী, মিলি একাদশ শ্রেণিতে পড়ে। ক্লাসে শিক্ষক তাকে পড়া ধরলে সে বলতে পারেনি। কারণ সে পড়া ভুলে গিয়েছে। সাধারণত বিস্মৃতির কারণে এরকমটি ঘটে থাকে। বিস্তৃতির উল্লেখিত কারণ ছাড়াও পরিবেশ, স্নায়ুবিক চাপ, আবেগজনিত প্রতিরোধ, অবদান, আঘাত বিস্তৃতিতে ভূমিকা রাখে।'"
        },
        {
          "label": "ঘ",
          "question": "শিক্ষক মিলিকে যে কৌশলের কথা বলেছেন সেগুলো বিশ্লেষণ করো।",
          "explanation": "স্মৃতিকে উন্নত করতে বিভিন্ন কৌশল অবলম্বন করা যায়। নিম্নে কিছু কৌশল তুলে ধরা হলো- আমরা যা শিখি আর যা কিছু ভুলে যাই এ দুয়ের পার্থক্য হলো স্মৃতি। তবে আমাদের সবার স্মৃতিশক্তি এক রকম নয়। এক রকম না হলেও স্মৃতির বিভিন্ন উপাদান যথা- শিক্ষণ, সংরক্ষণ, পুনরুদ্রেক, প্রত্যভিজ্ঞা প্রভৃতিকে অনুশীলনের মাধ্যমে স্মৃতিকে উন্নত করা যায়। স্মৃতিকে উন্নত করার কিছু কৌশল রয়েছে যার মধ্যে আবৃত্তি, যুক্তিনিষ্ঠ শিক্ষণ, সামগ্রিক শিক্ষণ, যথাযথ অনুষঙ্গ, সময়ের ব্যবধানে পুনরাবৃত্তি স্মৃতি, সংকেত, গভীর মনোযোগ, তাল ও ছন্দ প্রভৃতি উল্লেখযোগ্য। কোনো পাঠ মুখস্থ করার সময়ে একই সঙ্গে অনেকবার চেষ্টা না করে সময়ের ব্যবধানে পুনরাবৃত্তি করলে পাঠ- অভ্যাস দ্রুত হয় এবং দীর্ঘদিন মনে রাখা সম্ভব হয়। কোনো পাঠ্যবিষয়ের মধ্যে তাল ও ছন্দের উপস্থিতি থাকলে তার সাহায্যে শিখলেও শেখাটি দ্রুত হয়। উদ্দীপকে বর্ণিত ঘটনায় শিক্ষক বিস্মৃতির কারণ এবং কীভাবে স্মৃতিকে উন্নত করা যায় সে সম্পর্কে ধারণা দেন। সেই ধারণা থেকে আমরা জানতে পারি স্মৃতি ও বিস্মৃতি আমাদের মস্তিষ্কের দুটি বিপরীতমুখী প্রক্রিয়া। মনোবিজ্ঞানী মরগ্যান স্মৃতিকে সমৃদ্ধ ও উন্নত করার ব্যাপারে যে বিষয়গুলোর সুপারিশ করেছেন সেগুলোর শিক্ষণীয় বিষয় মনে রাখার ব্যাপারে বেশ কার্যকর। এগুলো হলো- ১. বিষয়টির অর্থ ও তাৎপর্য হৃদয়ঙ্গম করতে হবে। ২. বিষয়টি শেখার পর বিশ্রাম নিতে হবে। ৩. পঠিত বিষয় পুনরাবৃত্তি করতে হবে। ৪. শিক্ষার জন্য প্রেষণা বা তাগিদ থাকতে হবে। ৫. গভীর মনোযোগ দিয়ে অধ্যয়ন করতে হবে। স্মৃতি আমাদের জীবনের মূল্যবান ব্যাপার। একে' পুরোপুরি ধরে রাখা সম্ভব নয়। তবে বিশেষ পদ্ধতি অবলম্বন করলে স্মৃতিকে উন্নত করা সম্ভব।"
        }
      ]
    },
    {
      "number": "4",
      "uddipok": "বিষয়-১: বিষয়-২: রেহানা রাতের আঁধারে দড়িকে সাপ ভেবে ভয়ে চিৎকার করে। কলি এখনও তার মৃত বাবার ডাক শুনতে পায়।",
      "tag": "ISCM 24",
      "sub_questions": [
        {
          "label": "ক",
          "question": "প্রত্যক্ষণের সংজ্ঞা দাও।",
          "explanation": "পারিপার্শ্বিক অবস্থা সম্পর্কে মানুষ ও প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে।"
        },
        {
          "label": "খ",
          "question": "পটভূমি বলতে কী বুঝায়?",
          "explanation": "কোনো একটি নির্দিষ্ট সময়ে আমরা যে বস্তুটি প্রত্যক্ষণ করে থাকি তাকে প্রতীক বলে। আর যার আলোকে চিত্রটি দেখে থাকি তাকে বলে পটভূমি। পটভূমির নির্দিষ্ট আকার বা সীমারেখা নেই। এটি প্রতীকের চেয়ে বড় এবং এর ক্ষেত্র ব্যাপক। পটভূমি অসংগতির প্রক্রিয়া। উদাহরণস্বরূপ, নীল আকাশে যখন উড়োজাহাজকে চলতে দেখি তখন উড়োজাহাজ প্রতীক এবং নীল আকাশ পটভূমি হিসেবে প্রত্যক্ষণ করি।"
        },
        {
          "label": "গ",
          "question": "বিষয়-১ প্রত্যক্ষণ সংগঠনের যে উপাদান বা শর্তকে নির্দেশ করে সে সকল উপাদান বা শর্তগুলো ব্যাখ্যা করো।",
          "explanation": "উদ্দীপকে বিষয়-১ এ প্রত্যক্ষণ সংগঠনের উদ্দীপক উপাদান বা বস্তুনিষ্ট শর্ত সাদৃশ্যকে নির্দেশ করে। বিভিন্ন ধরনের অনেকগুলো বস্তুর মধ্যে মিলযুক্ত একই ধরনের বস্তুগুলো আমরা একত্রে প্রত্যক্ষণ করি। অর্থাৎ প্রত্যক্ষণ সংগঠনের বস্তুর বস্তুর সাদৃশ্যও এক বিশেষ ভূমিকা পালন করে। উদ্দীপকের বিষয়-১ এর চিত্রে (+) চিহ্নিত বিষয়কে একত্রে প্রত্যক্ষণ করি এবং (-) চিহ্নিত বিষয়কে একত্রে প্রত্যক্ষণ করি। অর্থাৎ দুটি বিষয়গুলোকে একত্রে প্রত্যক্ষণ না করে ভিন্নভাবে প্রত্যক্ষণ করি। যা সাদৃশ্যকে নির্দেশ করে থাকে। প্রত্যক্ষণ সংগঠনের এই উপাদানটি ছাড়াও অনেক উপাদান রয়েছে। যেমন- নৈকট্য, ধারাবাহিকতা, বিশেষ পরিচিতি, ফাঁকপূরণ, প্রতিসাম্য সাধারণ ধর্ম বা বৈশিষ্ট্য ইত্যাদি। নৈকট্যের কারণে আমরা কাছাকাছি বস্তুকে একত্রে প্রত্যক্ষণ করি। বিশেষ পরিচিতির কারণে যে রূপটি আমাদের কাছে পরিচিত তা সহজেই আমাদের দৃষ্টি আকর্ষণ করে থাকে। আবার প্রতিসাম্যের কারণে সুষম বা সামঞ্জস্যপূর্ণ বস্তু সকলকে একত্রে প্রত্যক্ষণ করি। বস্তু বা ঘটনার সাধারণ ধর্ম বা বৈশিষ্ট্যের কারণে আমরা তা প্রত্যক্ষণ করে থাকি। সুতরাং বলা যায়, প্রত্যক্ষণ সংগঠনের বিভিন্ন বস্তুনিষ্ঠ উপাদান বিদ্যমান।"
        },
        {
          "label": "ঘ",
          "question": "বিষয়-২ এ রেহানা ও কলির প্রত্যক্ষণের তুলনামূলক বিশ্লেষণ করো।",
          "explanation": "উদ্দীপকে বিষয়-২ এ রেহানা ও কলির প্রত্যক্ষণ ছিল ভ্রান্তপ্রত্যক্ষণ ও অলীক প্রত্যক্ষণ। উদ্দীপকের প্রতি প্রাণীর প্রাথমিক চেতনা হলো সংবেদন। আর সংবেদনের যথার্থ ব্যাখ্যাই হলো প্রত্যক্ষণ। কিন্তু সংবেদনের ব্যাখ্যা যখন যথার্থ না হয়ে ভ্রান্ত বা ত্রুটিপূর্ণ হয়, তখন তাকে অধ্যাস ভ্রান্ত প্রত্যক্ষণ বলে। উদ্দীপকে বর্ণিত বিষয়ে দেখা যায়, রেহানা রাতের বেলায় আধারে দড়িকে সাপ ভেবে ভয়ে চিৎকার করে। এখানে রেহানার ঘটনাটি ভ্রান্ত প্রত্যক্ষণ। যার কারণে ভ্রান্তভাবে প্রত্যক্ষণ করা হয়। বাস্তবে কোনো উদ্দীপক নেই অথচ তাকে প্রত্যক্ষণ করা হয়- এরূপ প্রত্যক্ষণই অলীক প্রত্যক্ষণ বা অলীক বীক্ষণ। অর্থাৎ অবাস্তব উদ্দীপকের প্রত্যক্ষণই হচ্ছে অলীক প্রত্যক্ষণ। উদাহরণস্বরূপ, আবছা অন্ধকারে একজন দেখতে পেল সাদা কাপড় পরিহিত এক মহিলা তাকে ডাকছে। অথচ বাস্তবে সেখানে কোনো মহিলার অস্তিত্ব নেই। উদ্দীপকের বর্ণনায় দেখা যায়, কলি তার মৃত বাবার ডাক শুনতে পায়। এখানে তার বাবার বাস্তবে কোনো অস্তিত্ব ছিল না, কিন্তু সে বাবার ডাক শুনতে পায়। এরকম উদ্দীপকের অনুপস্থিতিতে ব্যক্তির প্রত্যক্ষণই হচ্ছে অলীক প্রত্যক্ষণ।"
        }
      ]
    },
    {
      "number": "5",
      "uddipok": "বিষয়-১: শিমু বিশ্ববিদ্যালয়ে যাবার পথে রাস্তায় একটি দুর্ঘটনা দেখে ভয়ে তার মুখ ফ্যাকাশে হয়ে যায়, দ্রুত শ্বাস-প্রশ্বাস হতে থাকে। বুক ধড়ফড় করতে থাকে। গায়ের লোম খাড়া হয়ে যায়। গা ঘামতে থাকে। বিষয়-২: ৭ম শ্রেণির শিক্ষার্থী জনি স্কুল থেকে বাসায় ফিরেই মায়ের কাছে খাবার চায়। জনির ভাই সোহাগ ভবিষ্যতে একজন বড় ডাক্তার হতে চায়।",
      "tag": "ISCM 24",
      "sub_questions": [
        {
          "label": "ক",
          "question": "প্রেষণার সংজ্ঞা দাও।",
          "explanation": "আকাঙ্ক্ষা বা চাহিদাবোধের ভিত্তিতে মানুষ বা প্রাণীকে কোনো নির্দিষ্ট কর্মে নিয়োজিত ও লক্ষ্য অর্জনে পরিচালিত করার প্রক্রিয়াকে প্রেষণা বলে।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য রক্ষা করা হয়। তাই প্রেষিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য রক্ষা করা হয়। আমাদের শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। - এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "বিষয়-১ হতে শিশুর মধ্যে আবেগের যে সকল দৈহিক পরিবর্তন দেখা দেয় সেগুলো ব্যাখ্যা করো।",
          "explanation": "উদ্দীপকে. বিষয়-১ শিমুর ঘটনাটির মধ্যে আবেগের শারীরিক পরিবর্তনের বিভিন্ন দিক লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হূৎপিন্ডের ক্রিয়া দ্রুত থেকে দ্রুততর হয়। কোনো ব্যক্তি ক্রুদ্ধ হলে তার চক্ষু রক্তবর্ণ ধারণ করে; আবার বিস্ময়ে চক্ষুর তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কণ্ঠস্বর পরিবর্তিত হয়। অনেক সময় কণ্ঠ বন্ধ হয়ে আসে। উদ্দীপকে বিষয়-১ এ দেখা যায়, শিমু বিশ্ববিদ্যালয়ের যাবার পথে একটি দুর্ঘটনা দেখে ভয় পায়। তার মুখ ফ্যাকাশে হয়ে যায়, বুক ধড়ফড় করতে থাকে, দ্রুত ত শ্বাস-প্রশ্বাস নিতে থাকে এবং শরীর থেকে ঘাম নিঃসৃত হয়। মূলত এগুলো তীব্র আবেগের কারণে শারীরিক পরিবর্তনের প্রতিক্রিয়া। আবেগের কারণে এসব পরিবর্তন ব্যক্তির আচরণ ও মানসিকতায় ব্যাপক পরিবর্তনের ছাপ লক্ষ করা যায়। সুতরাং বলা যায়, উদ্দীপকের বিষয়-২ ঘটনাটিই হলো আবেগের শারীরিক পরিবর্তন। এই পরিবর্তন ব্যক্তির জীবনে গভীর ও সুদূরপ্রসারী প্রভাব ফেলে থাকে।"
        },
        {
          "label": "ঘ",
          "question": "বিষয়-২ হতে জনি ও সোহাগের প্রেষণার তুলনামূলক বিশ্লেষণ করো।",
          "explanation": "উদ্দীপকের বিষয়-২ এ জনি ও সোহাগের প্রেষণার প্রকারভেদ - জৈবিক ও সামাজিক প্রেষণাকে নির্দেশ করে। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথাঃ জৈবিক বা শারীরবৃত্তীয় প্রেষণা এবং সামাজিক প্রেরষণা। জৈবিক প্রেষণার শারীরিক ভিত্তি আছে এবং জীবনধারণে জন্য অপরিহার্য। জৈবিক প্রেষণা জন্মগত এবং সব প্রাণীতে বিদ্যমান। জৈবিক প্রেষণা বিপাক ক্রিয়ার ফলে উদ্ভুত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে, সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাকে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বাদাই গন্তব্য স্থলাভিমুখী এবং উদ্দেশ্যমূলক। জৈবিক ও সামাজিক প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। উদ্দীপকে বিষয়-২ এ দেখা যায়, জনি ৭ম শ্রেণির শিক্ষার্থী। সে বাসায় ফিরে খাবার খেতে চায়। জনির মধ্যে জৈবিক প্রেষণা ক্ষুধা বিদ্যমান। অপরদিকে, সোহাগ ভবিষ্যতে ডাক্তার হতে চায়। তার মধ্যে সামাজিক প্রেষণা বিদ্যমান। সুতরাং বলা যায়, উদ্দীপকের বিষয়-২ এ জনি এবং সোহাগের প্রেষণাদ্বয় ভিন্ন। জনির প্রেষণা জীবন ধারণের জন্য অপরিহার্য কিন্তু সোহাগের প্রেষণা জীবন ধারণের জন্য অপরিহার্য নয়।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "মেরুরজ্জু কী?",
          "explanation": "কেন্দ্রীয় স্নায়ুতন্ত্রের সবচেয়ে নিচের ও সবচেয়ে 'সরল গঠনযুক্ত অংশ হলো মেরুরজ্জু। এটা আমাদের মেরুদণ্ডের মধ্যে অবস্থিত।"
        },
        {
          "label": "খ",
          "question": "জটিল প্রতিবর্তী ক্রিয়া বলতে কী বুঝায়?",
          "explanation": "একাধিক সংবেদী স্নায়ু, গতিবাহী স্নায়ু ও সংযোগীয় স্নায়ুর অংশগ্রহণে জটিল প্রতিবর্তী ক্রিয়া সংগঠিত হয়। 'প্রতিবর্তী ক্রিয়ার মাধ্যমেই শরীরের বেশিরভাগ আচরণ সংগঠিত হয়। যখন একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু একসাথে ক্রিয়া করে তখন তাকে জটিল প্রতিবর্তী ক্রিয়া বলে। যেমন- চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়ান। অর্থাৎ কতকগুলো সরল প্রতিবর্তী ক্রিয়ার সমন্বয়ে জটিল প্রতিবর্তী ক্রিয়ার সৃষ্টি হয়।"
        },
        {
          "label": "গ",
          "question": "উদ্দীপকে 'ক' চিহ্নিত অংশটি ব্যাখ্যা করো।",
          "explanation": "উদ্দীপকে 'ক' চিহ্নিত অংশটি স্নায়ুকোষের কার্যাবলির সংবেদী বা অন্তর্মুখী স্নায়ুকোষকে নির্দেশ করছে। কার্যানুসারে স্নায়ুকোষকে প্রধানত চার ভাগে ভাগ করা হয়। তাদের মধ্যে সংবেদী বা অন্তর্মুখী স্নায়ুকোষ অন্যতম। সংবেদী বা অন্তর্মুখী স্নায়ুকোষগুলোর কাজ হলো শরীরের বিভিন্ন ইন্দ্রিয় থেকে সংবেদন বা উদ্দীপনা বহন করে মস্তিষ্কে নিয়ে আসা। অন্তর্মুখী বা সমবেদী স্নায়ুকোষ দ্বিমেরু বিশিষ্ট হয়ে থাকে। এ ধরনের স্নায়ুকোষের স্নায়ুশাখা তুলনামূলক ছোট এবং স্নায়ুকোষ লম্বা হয়ে থাকে। এগুলো ইন্দ্রিয় থেকে উদ্দীপনা সংগ্রহ করে মস্তিষ্কে প্রেরণ করে। যার জন্য এগুলোকে অন্তর্মুখী স্নায়ু বলে। আবার এগুলো যেহেতু মস্তিষ্কে গিয়ে সংবেদন সৃষ্টি করে তাই এগুলোকে সংবেদী স্নায়ুও বলে। সুতরাং বলা যায়, উদ্দীপকে 'ক' চিহ্নিত স্থানটি সমবেদী বা অন্তর্মুখী স্নায়ুকোষকেই নির্দেশ করছে।"
        },
        {
          "label": "ঘ",
          "question": "উদ্দীপকে 'খ' ও 'গ' চিহ্নিত অংশটি ব্যাখ্যা করো।",
          "explanation": "উদ্দীপকে 'খ' ও 'গ' চিহ্নিত স্থানটি, স্নায়ুকোষের কার্যাবলির গতিবাহী বা বহির্মুখী স্নায়ুকোষ ও সংযোজক স্নায়ুকোষকে নির্দেশ করছে। কার্যাবলির ওপর ভিত্তি করে স্নায়ুকোষ প্রধানত চার ধরনের। যথা: ১. সংবেদী বা অন্তর্মুখী স্নায়ুকোষ, ২. গতিবাহী বা বহির্মুখী স্নায়ুকোষ, ৩. সংযোজক বা অন্তর্বর্তী স্নায়ুকোষ এবং ৪. ইন্দ্রিয় বা গ্রাহক স্নায়ুকোষ। গতিবাহী বা বহির্মুখী স্নায়ুকোষগুলোর কাজ হচ্ছে মস্তিষ্কের গতিকেন্দ্র থেকে গতীয় উদ্দীপনা বহন করে বিভিন্ন মাংসপেশিতে সঞ্চালন করা। এ ধরনের স্নায়ুকোষের স্নায়ুশাখা অনেক লম্বা কিন্তু স্নায়ুকেশ অনেক ছোট। গবেষণায় -দেখা গেছে যে, প্রায় প্রতিটি স্বতন্ত্র মাংসপেশির জন্য মস্তিষ্কে কমপক্ষে একটি গতিকেন্দ্র থাকে। কার্য অনুযায়ী এ কোষগুলো আবার তিন রকমের হতে পারে। যথা- কার্যবর্ধক স্নায়ুকোষ, ক্ষরণশীল স্নায়ুকোষ এবং অবদমনকারী স্নায়ুকোষ। সংযোজক বা অন্তর্বর্তী স্নায়ুকোষগুলো সাধারণত অন্তর্মুখী ও বহির্মুখী কোষগুলোর মধ্যে যোগাযোগ বা সমন্বয়সাধন করে থাকে। এগুলো বহুমের বিশিষ্ট স্নায়ুকোষ। এগুলোর শাখা বিন্যাস অত্যন্ত জটিল। সাধারণত মস্তিষ্কের সংযোজক স্তরে এগুলো অবস্থান করে। এগুলো উচ্চতর বুদ্ধিবৃত্তির কাজ পরিচালনা করে। এগুলো সম্মিলিতভাবে মস্তিষ্কের ধূসর পদার্থ সৃষ্টি করে। সকল প্রকার উন্নততর মানসিক, কার্যাবলি এসব কোষের মাধ্যমে সৃষ্টি হয়।"
        }
      ]
    },
    {
      "number": "7",
      "uddipok": "৪ বছরের লোপা কলিং বেলের শব্দ শুনে দরজা খুলতে যায়। সে একটি টেবিলের উপর ছোট টুল দিয়ে তার উপর দাঁড়িয়ে দরজা খুলে দিল। দীপা একদিন ঢাকা মেডিকেলে যাবার সময় শহিদমিনারের অবস্থান দেখতে পায়। ছোট্ট শিশু সোহানা তার মায়ের মতো করে অন্যদের শাসন করে।",
      "tag": "ISCM 24",
      "sub_questions": [
        {
          "label": "ক",
          "question": "শিক্ষণের সংজ্ঞা দাও।",
          "explanation": "পূর্ব অভিজ্ঞতা বা অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে।"
        },
        {
          "label": "খ",
          "question": "বলবর্ধক শিক্ষণের জন্য প্রয়োজনীয় কেন?",
          "explanation": "বলবর্ধক শিক্ষণ প্রক্রিয়াকে শক্তিশালী করে বলে শিক্ষণের জন্য এটি প্রয়োজনীয়। বলবর্ধক শিক্ষণের জন্য সংঘটিত আচরণকে গতিশীল করে। প্রাণীর আচরণও অনেকাংশে বলবর্ধকের দ্বারা নিয়ন্ত্রিত হয় এবং নির্দিষ্ট বলবর্ধক প্রাপ্তির মধ্য দিয়ে শিক্ষণ সম্পন্ন হয়। সুতরাং বলা যায়, বলবর্ধক হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। তাই প্রেষণার উপযুক্ত বর্ধনক্রিয়া শিক্ষণের একটি অপরিহার্য শর্ত।"
        },
        {
          "label": "গ",
          "question": "লোপার শিক্ষণ পদ্ধতি ব্যাখ্যা করো।",
          "explanation": "উদ্দীপকের লোপার শিক্ষণ পদ্ধতি ছিল প্রচেষ্টা ও ভুল সংশোধনের মাধ্যমে শিক্ষণ। প্রচেষ্টা ও ভুল সংশোধনের মাধ্যমে শিক্ষণ একটি বিশেষ ধরনের শিক্ষণ পদ্ধতি। কোনো সমস্যা সমাধানের ক্ষেত্রে এলোমেলোভাবে চেষ্টা করলে ভুল হবে। ভুল করা এবং চেষ্টা করা এভাবে বারবার প্রচেষ্টার মাধ্যমে একসময় সমস্যা সমাধানের কৌশল আয়ত্তে আসে। যাকে প্রচেষ্টা ও ভুল সংশোধনের মাধ্যমে শিক্ষণ বলা হয়। উদ্দীপকের ঘটনায় দেখা যায়, ৪ বছরের শিশু লোপা কলিং বেলের শব্দ শুনে দরজা খুলতে যায়। পরবর্তীতে সে একটি টেবিলের উপর ছোট টুল দিয়ে তার উপর দাঁড়িয়ে দরজা খুলে দেয়। বিষয়টি প্রচেষ্টা ও ভুল সংশোধনের মাধ্যমে শিক্ষণকে সমর্থন করে। কেননা প্রথম দিকে দরজা খুলতে গেলেও সে হয়তো পারেনি। এভাবে বারবার চেষ্টা করার পর এক সময় সে সফল হয়। কারণ সে চেষ্টা ভুল সংশোধনের মাধ্যমে সমাধান খোঁজার চেষ্টা করেছে। সুতরাং বলা যায়, উদ্দীপকের লোপার শিক্ষণ পদ্ধতি ছিল প্রচেষ্টা ও ভুল সংশোধনের মাধ্যমে শিক্ষণ।"
        },
        {
          "label": "ঘ",
          "question": "'দীপা ও সোহানার শিক্ষণ প্রক্রিয়া ভিন্ন'-উক্তিটি বিশ্লেষণ করো।",
          "explanation": "উদ্দীপকের দীপা ও সোহানের শিক্ষণ প্রক্রিয়া ভিন্ন। দীপার ক্ষেত্রে প্রাসঙ্গিক শিক্ষণ ও সোহানার ক্ষেত্রে অনুকরণ ও মডেলিং শিক্ষণ লক্ষ করা যায়। সাধারণত শিক্ষণের জন্য প্রেষণা একটি গুরুত্বপূর্ণ শর্ত। কিন্তু এমন অনেক ক্ষেত্র আছে যেখানে প্রেষণার অনুপস্থিতিতেও শিক্ষণ সম্ভব হয়। প্রেষণা ব্যতীত এরূপ শিক্ষণকে প্রাসঙ্গিক শিক্ষণ বলা হয়। উদ্দীপকের দীপা ঢাকা মেডিকেলে যাবার পথে শহিদ মিনার দেখতে পায়। যা ব্যক্তির শেখার ইচ্ছা না থাকলেও শিক্ষণ হয়ে যায়। সুতরাং, দীপার ঘটনাটি প্রাসঙ্গিক শিক্ষণ। অপরদিকে, সোহানার শিক্ষণ প্রক্রিয়ার ঘটনাটি হলো অনুকরণ ও মডেলিং শিক্ষণ। কারণ সে মায়ের মত অন্যদের শাসন করে। অনুকরণ বা মডেলিং হলো এমন একটি জ্ঞানমূলক আচরণ, যার মাধ্যমে শিশু বা ব্যক্তি 'অন্যের আচরণ বা আদর্শকে নিজের মধ্যে ধারণ করার চেষ্টা করে। অনুকরণ অচেতন ও সচেতন দু'ভাবেই হতে পারে। যখন শিশু বা ব্যক্তি তার পারিবারিক ও সামাজিক পরিবেশ থেকে পারস্পরিক ক্রিয়া-প্রতিক্রিয়ার মধ্য দিয়ে যখন অন্যের আচরণ ও আদর্শকে সাধারণভাবে নিজের মধ্যে ধারণ করে, তখন তাকে অচেতন অনুকরণ বলে। অন্যদিকে, শিশু বা ব্যক্তি যখন তার পারিবারিক ও সামাজিক পরিবেশ থেকে অন্যের আচরণ বা আদর্শকে বিশেষভাবে নির্বাচিত করে নিজের মধ্যে ধারণ করে, তখন তাকে সচেতন অনুকরন বলে। পরিশেষে বলা যায়, উদ্দীপকের দীপা এবং সোহানার শিক্ষণ প্রক্রিয়া দুটি ভিন্ন প্রকৃতির।"
        }
      ]
    },
    {
      "number": "8",
      "uddipok": "বিষয়-১: রাতের বেলা হঠাৎ বিদ্যুৎ চলে গেলে প্রথমে কিছুই দেখা যায় না। কিছু সময় পর আশেপাশের সবকিছু স্পষ্ট হতে থাকে। বিষয়-২: মনোবিজ্ঞানের শিক্ষক ক্লাসে পড়াতে গিয়ে বললেন, এক গ্লাস স্বচ্ছ পানিতে একটি মুদ্রা রাখলে মুদ্রাটিকে বড় দেখায়।",
      "tag": "ISCM 24",
      "sub_questions": [
        {
          "label": "ক",
          "question": "সংবেদন কাকে বলে?",
          "explanation": "সংবেদন হলো উদ্দীপনার প্রাথমিক চেতনা বা বোধ।"
        },
        {
          "label": "খ",
          "question": "মনোযোগের নির্বাচনমুখিতা বলতে কী বুঝায়?",
          "explanation": "মনোযোগ নির্বাচনধর্মী, কারণ মানুষ যা পর্যবেক্ষণ করতে চায় তা নির্বাচন করার প্রক্রিয়াই হলো মনোযোগ। উদ্দীপক নির্বাচন মনোযোগের একটি অন্যতম বৈশিষ্ট্য। একটি বিষয় নির্বাচন করা ও অপরগুলো বর্জন করা বা চেতনার ক্ষেত্র থেকে অপসারিত করাই হলো মনোযোগের ধর্ম। যেমন- ছাত্র যখন পাঠ্য বিষয়ের ওপর মনোযোগ দেয় বা চেতনাকে নিবদ্ধ করে, তখন সে অন্যান্য বিষয়কে (গাড়ির শব্দ, পাখির ডাক, নানা রকম শব্দ) চেতনার ক্ষেত্র থেকে বর্জন করে। অর্থাৎ, কোনো একটি একক বিষয়ে চেতনাকে নিবদ্ধ করার জন্যই মনোযোগ নির্বাচনধর্মী হয়।"
        },
        {
          "label": "গ",
          "question": "বিষয়-১-এ যে ধরনের সংবেদন সমতার কথা বলা হয়েছে সেটি সহ অন্যান্য আরও সংবেদন সমতা ব্যাখ্যা করো।",
          "explanation": "উদ্দীপকে বিষয়-১ এ অন্ধকার সমতা বা অভিযোজন এর কথা বলা হয়েছে। খুব কম আলোতে কারও দর্শন শক্তির পর্যায়ক্রমিক বৃদ্ধি বা উন্নতি ঘটলে অন্ধকার অভিযোজন সংঘটিত হয়। যেমন- নাটক মঞ্চায়নের সময় হলঘরের আলো নিভিয়ে দেয়া হলে প্রথমে কিছুই দেখা যায় না। কিন্তু অল্প সময় পরে ধীরে ধীরে সবকিছুই আমাদের দৃষ্টিগোচর হয়। যদিও তখন আলোর মাত্রার কোন পরিবর্তন হয় হয়নি। অথবা সিনেমা হলে নাটক শুরু হবার পূর্বমুহূর্তে আলো নিভিয়ে দিলেও অন্ধকার অভিযোজন প্রত্যক্ষ করা যায়। অন্ধকার অভিযোজনের ক্ষেত্রে প্রথমে কোন কিছু দেখা যায় না এবং পরে ধীরে ধীরে সব স্পষ্ট হয়ে ওঠে। কারণ দিবালোকের শংকু দর্শন থেকে আরও সবেদনশীল দণ্ড দর্শনে পরিবর্তিত হতে চোখের কিছুটা সময় লাগে। উদ্দীপকের উল্লিখিত অভিযোজনটি ছাড়াও আলো অভিযোর্জন, শব্দ অভিযোজন, গন্ধ অভিযোজন, তাপ ও শক্তি অভিযোজন রয়েছে। এগুলোর মধ্যে আলো অভিযোজন অধিক সংবেদনশীল। কেননা তীব্র আলোতে সংবেদনশীলতার ক্রমবনতিকে আলোক অভিযোজন বলে। অন্ধকার কক্ষে হঠাৎ আলো-তীব্র আলো জ্বলে উঠলে প্রথমে চোখ বন্ধ হয়ে আসে। কেছুই দেখা যায় না। ধীরে ধীরে দৃষ্টিগোচর হয়। যা আলো অভিযোজন নামে পরিচিত। পরিশেষে বলা যায়, সংবেদন সমতা একটি স্বয়ংক্রিয় প্রক্রিয়া। কোনো সংবেদনের প্রতিই আমরা স্থায়ী প্রতিক্রিয়া করি না; এটি পরিবর্তনযোগ্য।"
        },
        {
          "label": "ঘ",
          "question": "শিক্ষক ক্লাসে যে বিষয় নিয়ে আলোচনা করেছেন তার বিভিন্ন প্রকারভেদ আলোচনা করো।",
          "explanation": "উদ্দীপকে বিষয়-২ এ শিক্ষক ক্লাসে যে বিষয় নিয়ে আলোচনা করেছেন সেটি হলো অধ্যাস বা ভ্রান্ত প্রত্যক্ষণ,। এর বিভিন্ন প্রকারভেদ আলোচনা করা হলো- যখন উদ্দীপকের উপস্থিতি থাকা সত্ত্বেও একে ভুলভাবে ব্যাখ্যা করা হয় তখন তাকে অধ্যাস বা ভ্রান্ত প্রত্যক্ষণ বলে। উদ্দীপকের শিক্ষকের বর্ণনায় দেখা যায়, এক গ্লাস স্বচ্ছ পানিতে একটি মুদ্রা রাখলে মুদ্রাটিকে বড় দেখায়। যা ভ্রান্ত প্রত্যক্ষণকে নির্দেশ করে। যখন উদ্দীপকের উপস্থিতি থাকা সত্ত্বেও একে ভুলভাবে ব্যাখ্যা করা হয় তখন তাকে অধ্যাস বা ভ্রান্ত প্রত্যক্ষণ বলে। যেমন: অন্ধকারে দড়িকে সাপ মনে করা বা কলাগাছকে মানুষ মনে করা এ জাতীয় প্রত্যক্ষণের অন্তর্গত। উদ্দীপকে অনীশ বই কিনতে গিয়ে একটি ছেলেকে দেখে তার বন্ধু মনে করলেও কাছে গিয়ে বুঝতে পারে ছেলেটি তার বন্ধু নয়। অর্থাৎ, এক্ষেত্রে সে তার প্রত্যক্ষিত ব্যক্তিকে ভুলভাবে ব্যাখ্যা করেছে। তাই এটি এক প্রকার অধ্যাস বা ভ্রান্ত প্রত্যক্ষণ। অধ্যাস বা ভ্রান্ত প্রত্যক্ষণ ব্যক্তিগত হতে পারে আবার সর্বজনীনও হতে পারে। মনোবিজ্ঞানীগণ অধ্যাসের বিভিন্ন ধরনের কথা বলেন। এর মধ্যে উল্লেখযোগ্য হলো- (i) জ্যামিতিক অধ্যাস: জ্যামিতিক আকৃতির জন্য উদ্দীপকের সঠিক অবস্থার প্রত্যক্ষণে যে ভ্রান্তি দেখা যায় তাকে চিহ্নিত রেখাকে পালক চিহ্নিত রেখার তুলনায় বড় লাগে। (il) গতি অধ্যাস: উদ্দীপক বস্তুর প্রত্যক্ষণে গতি বিষয়ক ভ্রান্তিগুলোকে গতি অধ্যাস বলে। যেমন: চলন্ত ট্রেন থেকে পায়ের দু'পাশের স্থির গাছপালাকেও গতিশীল মনে হয়। (ii) শারীরবৃত্তীয় অধ্যাস: শারীরবৃত্তীয় কারণে অনেক ক্ষেত্রে প্রত্যক্ষণে যে ভ্রান্তি ঘটে তাকে শারীরবৃত্তীয় অধ্যাস বলে। যেমন- জ্বরের সময় স্বাভাবিক তাপমাত্রার পানিও বেশি ঠান্ডা মনে হয়। (iv) প্রাকৃতিক অধ্যাস: প্রাকৃতিক কারণে সৃষ্ট অধ্যাসকে প্রাকৃতিক অধ্যাস বলে। যেমন: প্রাকৃতিক আলোর প্রতিসরণের জন্য আধা গ্লাস পানিতে নিমজ্জিত সোজা কাঠিকে বাঁকা দেখায়।"
        }
      ]
    }
  ]
}