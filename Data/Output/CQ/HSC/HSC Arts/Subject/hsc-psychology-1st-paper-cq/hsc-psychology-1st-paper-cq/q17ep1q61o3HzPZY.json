{
  "title": "ঢাকা, রাজশাহী,দিনাজপুর, কুমিল্লা, যশোর,বরিশাল বোর্ড-২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "রবিন এ বছর বুয়েট ও ঢাকা মেডিকেল কলেজে চান্স পেয়েছে। কোথায় ভর্তি হবে সিদ্ধান্তহীনতায় ভগছে। পরিশেষে একজন মনোবিজ্ঞানীর পরামর্শে সে ভর্তি হলো। রাকিব সাহেবের শিল্প প্রতিষ্ঠানে শ্রমিক-কর্মচারী সুসম্পর্ক বজায় থাকলেও প্রায়ই দুর্ঘটনা ঘটে। অন্যদিকে তাঁর পিতার নামে প্রতিষ্ঠিত স্কুলটির এস.এস.সি. পরীক্ষার ফল আগের মতো ভালো হচ্ছে না।",
      "tag": "DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "মনোবিজ্ঞান কোন ধরনের বিজ্ঞান?",
          "explanation": "মনোবিজ্ঞানকে 'জৈব-সামাজিক বিজ্ঞান' বলা হয়।"
        },
        {
          "label": "খ",
          "question": "চিন্তনকে মানসিক প্রক্রিয়া বলা হয় কেন?",
          "explanation": "মানসিক প্রক্রিয়া বলতে বোঝায় আবেগ, চিন্তন, স্বপ্ন, স্মৃতি, প্রেষণা, প্রত্যক্ষণ, বিশ্বাস ইত্যাদি। মানুষ ও প্রাণীর কিছু অভ্যন্তরীণ প্রক্রিয়া বাহ্যিক আচরণের জন্য দায়ী এবং বাইরে থেকে সরাসরি এগুলো দেখা যায় না। এমন সব কার্যকলাপগত প্রক্রিয়াকেই মনোবিজ্ঞানীরা মানসিক প্রক্রিয়া হিসেবে আখ্যা দিয়েছেন। 'চিন্তন' প্রাণীর মধ্যে অভ্যন্তরীণভাবে সৃষ্টি হয় এবং বাইরে থেকে সরাসরি তা প্রত্যক্ষণ করা যায় না। 'চিন্তন যেহেতু কল্পনার জগতের বিষয় তাই একে মানসিক প্রক্রিয়া বলা হয়।"
        },
        {
          "label": "গ",
          "question": "উদ্দীপকে বর্ণিত রবিনের সমস্যার সাথে সম্পর্কিত মনোবিজ্ঞানের শাখাটি ব্যাখ্যা করো।",
          "explanation": "উদ্দীপকে বর্ণিত রবিনের সমস্যার সাথে মনোবিজ্ঞানের কাউন্সেলিং মনোবিজ্ঞান শাখাটি সম্পর্কিত। মনোবিজ্ঞানের যে-শাখায় ব্যক্তির মানসিক অশান্তি, বৃত্তি নির্বাচন, শিল্প সংকট, পারিবারিক বিশৃঙ্খলা প্রভৃতি বিষয়ে সঠিক দিক নির্দেশনা প্রদান করা হয় তাকে কাউন্সেলিং মনোবিজ্ঞান বলা হয়। কাউন্সেলিং সাহায্যকারী প্রক্রিয়া, যেখানে একজন কাউন্সেলর পেশাগত সম্পর্কের মাধ্যমে বিশেষ জ্ঞানের দ্বারা ক্লায়েন্টের আচরণ পরিবর্তনের উদ্যোগ নেন। এক্ষেত্রে তিনি ৩টি প্রধান ভূমিকা পালন করেন। যেমন- প্রতিকারমূলক ভূমিকা, নিবৃত্তমূলক ভূমিকা এবংশিক্ষা ও বিকাশমূলক ভূমিকা। উদ্দীপকে রবিন বুয়েট ও ঢাকা মেডিকেল কলেজে চান্স পায়। কিন্তু যে দ্বিধায় থাকে কোথায় ভর্তি হবে। সিদ্ধান্ত গ্রহণে ব্যর্থ হয়ে যে একজন মনোবিজ্ঞানীর পরামর্শ নেয়। মূলত এ ধরনের ব্যক্তিগত, পেশাগত অথবা শিক্ষাগত সমস্যার সমাধানে কাউন্সেলিং মনোবিজ্ঞানী পরামর্শ দিয়ে থাকেন। পরিশেষে বলা যায়, রবিনের সমস্যার সাথে সম্পর্কিত মনোবিজ্ঞানের শাখাটি কাউন্সেলিং মনোবিজ্ঞান।"
        },
        {
          "label": "ঘ",
          "question": "রাকিব এবং তার বাবার বিষয়গুলো মনোবিজ্ঞানের একাধিক শাখায় আলোচিত হয়বিশ্লেষণ করো।",
          "explanation": "রাকিব এবং তার বাবার বিষয়গুলো মনোবিজ্ঞানের একাধিক শাখায় আলোচিত হয়- উক্তিটি যথার্থ। রাকিবের প্রতিষ্ঠানের সমস্যা শিল্প মনোবিজ্ঞানের সাথে সম্পর্কিত। শিল্প মনোবিজ্ঞান শিল্প কারখানায় উৎপাদন বৃদ্ধি করার জন্য মনোবিজ্ঞানের জ্ঞানকে কাজে লাগায়। এক্ষেত্রে শিল্প মনোবিজ্ঞান শিল্প কারখানায় কাজের প্রকৃতি অনুযায়ী উপযুক্ত লোক নির্বাচন, তাদের প্রশিক্ষণ, পদোন্নতি ও. মূল্যায়ন প্রভৃতি সম্পর্কে আলোচনা করে। উৎপাদন বৃদ্ধির সাথে কর্মচারীদের দক্ষতা, মনোবল ও কর্মসন্তুষ্টি জড়িত। তাই কর্মচারীর দক্ষতা ও মনোবল বৃদ্ধি এবং কর্মে সন্তুষ্টি বিধান শিল্প মনোবিজ্ঞানের লক্ষ্য। আবার শিক্ষা মনোবিজ্ঞান মনোবিজ্ঞানের একটি অত্যন্ত গুরুত্বপূর্ণ শাখা। এখানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়। শিক্ষার্থীকে কেন্দ্র করে শিক্ষাব্যবস্থা আবর্তিত হয় এবং শিক্ষণ হলো শিক্ষা মনোবিজ্ঞানের মূল বিষয়বস্তু। সে দিক দিয়ে শিক্ষা মনোবিজ্ঞানের মূল লক্ষ্য হলো শিক্ষার্থীর জীবনের সার্বিক ও সুষম বিরাশ সাধনে সহায়তা করা, শিক্ষার কার্যকরী পদ্ধতি অনুসন্ধান, উদ্ভাবন ও প্রয়োগ করা, শিক্ষাক্ষেত্রে অনুকূল পরিবেশ সৃষ্টি করা। এছাড়াও কীভাবে শিক্ষক-শিক্ষার্থীর মধ্যে সুন্দর সম্পর্ক সৃষ্টি করা যায়, গঠনমূলক আচরণ শেখা যায় তাও মনোবিজ্ঞানের এই শাখায় আলোচিত হয়। রাকিবের বাবার স্কুলের সমস্যা শিক্ষা মনোবিজ্ঞানের সাথে সম্পর্কিত। সুতরাং বলা যায়, রাকিব ও তার বাবার বিষয়গুলো মনোবিজ্ঞানের ভিন্ন ভিন্ন শাখায় আলোচিত হয়।"
        }
      ]
    },
    {
      "number": "2",
      "uddipok": "",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনক কে?",
          "explanation": "পরীক্ষণ মনোবিজ্ঞানের জনক উইলহেম উন্ড।"
        },
        {
          "label": "খ",
          "question": "সামগ্রিক আচরণ বলতে কী বোঝায়?",
          "explanation": "মানুষ বা প্রাণীর কোনো কার্যকলাপের একটি পূর্ণাঙ্গ অর্থপূর্ণ রূপই হলো সামগ্রিক আচরণ। মনোবিজ্ঞানীরা আচরণকে পূর্ণাঙ্গ অর্থপূর্ণ রূপে বর্ণনা করার পাশাপাশি ক্ষুদ্র ক্ষুদ্র অংশে বিশ্লেষণ করেও বর্ণনা করে থাকেন। প্রতিটি ক্ষুদ্র ক্ষুদ্র অংশের সমন্বিত' বা পূর্ণাঙ্গ রূপ হলো সামগ্রিক আচরণ। যেমন- নেতার মজ্ঞে আগমন,লাউড স্পিকারের সামনে দাঁড়ানো, কথা বলা, হাত নাড়ানো প্রতিটি এক একটি খণ্ডিত আচরণ। এ সবগুলোর সমন্বয়ে 'নেতার বক্তৃতা দেওয়া' হলো সামগ্রিক আচরণ।"
        },
        {
          "label": "গ",
          "question": "উদ্দীপকে প্রদত্ত 'A' চিহ্নিত স্থানটি ব্যাখ্যা করো।",
          "explanation": "উদ্দীপকে প্রদত্ত 'A' চিহ্নিত স্থানটি হলো 'বিষয়বস্তু'। যেকোনো বৈজ্ঞানিক গবেষণা পরিচালনা করতে হলে সর্বপ্রথম তার বিষয়বস্তু নির্ধারণ করতে হবে। এরূপ নির্ধারিত বিষয়কে অবশ্যই সুনির্দিষ্ট হতে হবে। কাল্পনিক ও অস্পষ্ট কোনো বিষয়কে বৈজ্ঞানিকভাবে বিশ্লেষণ করা যায় না। আধুনিক মনোবিজ্ঞানের গবেষণায় বিষয়গুলো সুনির্দিষ্ট থাকে। যেমনশিক্ষণ, সংবেদন, প্রত্যক্ষণ ও প্রাণীর আচরণ। মনোবিজ্ঞান হলো মানুষ ও প্রাণীর আচরণ ও মানসিক প্রক্রিয়ার বিজ্ঞানসম্মত অধ্যয়ন। অর্থাৎ মনোবিজ্ঞানের মূল বিষয়বস্তু হলো মানুষ ও প্রাণীর আচরণ এবং' তাদের মানসিক প্রক্রিয়া'। মনোবিজ্ঞান বিজ্ঞানের বিষয়বস্তুর বৈশিষ্ট্যসমূহ ভালোভাবে পূর্ণ করে। তাই মনোবিজ্ঞানকে বিষয়বস্তুর দিক দিয়ে বিজ্ঞান বলা যায়।"
        },
        {
          "label": "ঘ",
          "question": "উদ্দীপকে প্রদত্ত 'C' ও 'D'চিহ্নিত স্থান দু'টির তুলনামূলক বিশ্লেষণ করো।",
          "explanation": "দৃশ্যকল্প-২ এ 'C' ও 'D' চিহ্নিত স্থান দুটি যথাক্রমে বৈজ্ঞানিক দৃষ্টিভঙ্গি ও প্রয়োগশীলতাকে নির্দেশ করে। বৈজ্ঞানিক দৃষ্টিভঙ্গি হলো বিজ্ঞানের একটি গুরুত্বপূর্ণ দিক। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণ করা। এতে তত্ত্ব ও তথ্যের পরিবর্তনের সাথে সাথে পরীক্ষা-নিরীক্ষার বিষয়কে গ্রহণ করার দৃষ্টিভঙ্গি বিজ্ঞানীর থাকতে হবে। এর মাধ্যমে মনোবিজ্ঞানীগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। বিজ্ঞানের আর একটি মাপকাঠি হলো এর প্রয়োগ বা ব্যবহার। যে জিনিল বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান বলা যায় না। মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরভাবে প্রয়োগ করা হচ্ছে। মনোবিজ্ঞানের আজ বহুমুখী ব্যবহার লক্ষ করা যায়। শিল্প-কারখানা, শিক্ষা, চিকিৎসা, সমাজ জীবন, ব্যক্তিগত জীবন, রাষ্ট্রীয় জীবন প্রভৃতি প্রায় সর্বক্ষেত্রেই মনোবিজ্ঞানের ব্যবহার লক্ষ করা যায় পরিশেষে বলা যায়, সুবিন্যস্ত ও সুপরিকল্পিত অবস্থায় কোনো বস্তু বা ঘটনাকেনিরপেক্ষভাবে বিশ্লেষণ করতে বৈজ্ঞানিক দৃষ্টিভঙ্গি ও প্রয়োগশীলতা অত্যন্ত গুরুত্বপূর্ণ নিয়ামক।"
        }
      ]
    },
    {
      "number": "3",
      "uddipok": "রেবা ও রেখা দুই বোন। রেবা দেখতে খর্বাকৃতির ও ক্ষীণদেহী। রেখা শরীরিকভাবে 'সুস্থ হলেও ছোট-খাট ঘটনায় প্রায়ই উত্তেজিত হয় এবং আক্রমণাত্মক আচরণ করে। অন্যদিকে, তাদের চাচাতো ভাই রুশো শারীরিক ও মানসিকভাবে সুস্থ এবং সে বরাবরই ক্লাসে প্রথম হয়।",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "অনালী গ্রন্থি কী?",
          "explanation": "যেসব গ্রন্থির ক্ষরণ কোনো নালীর ভিতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে সেসব গ্রন্থিকে অনালী গ্রন্থি বলে।"
        },
        {
          "label": "খ",
          "question": "ইনসুলিন শরীরের জন্য গুরুত্বপূর্ণ কেন?",
          "explanation": "রক্তে শর্করার প্রত্যাশিত মাত্রা রক্ষা করার জন্য ইনসুলিন শরীরের জন্য অত্যন্ত গুরুত্বপূর্ণ। ইনসুলিন রক্ত প্রবাহে শর্করার ভারসাম্য রক্ষা করে। অগ্ন্যাশয় হতে উপযুত্ত পরিমাণ হরমোন ক্ষরিত না হওয়ার ফলে রক্তের বাড়তি শর্করা মূত্রের সঙ্গে বের হয়ে যায়। ফলে রোগী দুর্বল হয়ে পড়ে। ইনসুলিন হরমোন বহুমূত্র রোগের নিরাময়ে বিশেষ ভূমিকা রাখে। বহুমূত্র উপশমের জন্য চিকিৎসায় সরাসরি ইনসুলিন ইনজেকশন প্রয়োগ করা হয়।"
        },
        {
          "label": "গ",
          "question": "উদ্দীপকে বর্ণিত রেবার শারীরিক সমস্যার জন্য কোন হরমোন দায়ী? ব্যাখ্যা করো।",
          "explanation": "উদ্দীপকে বর্ণিত রেবার শারীরিক সমস্যার জন্য দায়ী হরমোনটি হলো থাইরক্সিন যা থাইরয়েড গ্রন্থি থেকে নিঃসৃত হয়। থাইরক্সিন হরমোন মানবদেহের গঠনে, হাড়ের গঠনে, ক্যালসিয়াম বিপাকে প্রধান ভূমিকা পালন করে। থাইরয়েড গ্রন্থি থেকে প্রয়োজনীয় রস ক্ষরিত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম্ রোগে আক্রান্ত হয়। ক্রেটিনিজম্ রোগে আক্রান্ত শিশুর মস্তিষ্কের বিকাশ ঠিকমতো হয় না, বৃদ্ধিও সুষ্ঠু, স্বাভাবিক হয় না। এসব শিশুদের বেশিরভাগ হয় মানসিক প্রতিবন্ধী। এদের যৌন বিকাশও ঠিকমতো হয় না। সুষ্ঠু ও স্বাভাবিকভাবে বেড়ে ওঠা এক প্রকার অসম্ভব হয়ে ওঠে। এই রোগে আক্রান্ত শিশু খর্বাকৃতি, ক্ষীণদেহী, স্ফীতোদর ও ক্ষীণবুদ্ধির হয়। উদ্দীপকে দেখা যায়, রেবা খর্বাকৃতির, ক্ষীণদেহী ও স্ফীতোদর। তার এসব শারীরিক সমস্যার জন্য দায়ী থাইরয়েড গ্রন্থি থেকে নিঃসৃত থাইরক্সিন হরমোন।"
        },
        {
          "label": "ঘ",
          "question": "উদ্দীপকে উল্লিখিত রেখা ও রুশোর ভিতর প্রভাব বিস্তারকারী হরমোনগুলোর তুলনামূলক বিবরণ দাও।",
          "explanation": "উদ্দীপকে উল্লিখিত রেখা ও রুশোর ভিতর প্রভাব বিস্তারকারী হরমোনগুলো হলো যথাক্রমে এড্রিনাল হরমোন এবং থাইরয়েড হরমোন। মানবদেহের জন্য অতি জরুরি এ দুইটি গ্রন্থি নিঃসৃত হরমোন ও কার্যক্রম ভিন্নধর্মী। থাইরয়েড গ্রন্থি থেকে তিন ধরনের হরমোন নিঃসৃত হয়। যেমন- থাইরক্সিন, ট্রাইআয়ডো থাইরোনিন ও ক্যালসিটোলিন। এর মধ্যে থাইরক্সিন গ্রন্থির গুরুত্ব অপেক্ষাকৃত বেশি। অপরদিকে, এড্রিনাল গ্রন্থি থেকে নিঃসৃত হয় এড্রিনালিন, কর্টিন, কর্টিসোল ও কর্টিসোন নামক হরমোন। এর মধ্যে এড্রিনালিন হরমোন খুবই গুরুত্বপূর্ণ। শুধু অবস্থাগত ভিন্নতাই নয় উদ্দীপকে নির্দেশিত গ্রন্থি দুইটি নিঃসৃত হরমোন কাজের দিক থেকেও ভিন্ন। যেমন- থাইরয়েড গ্রন্থির নিঃসৃত হরমোন শিশুর বুদ্ধির স্বাভাবিক বিকাশে সহায়তা করে। এর ক্ষরণ স্বাভাবিক হলে চেহারায় লাবণ্য ও রুদ্ধির ছাপ পড়ে, ব্যক্তি বুদ্ধিমান, কর্মঠ ও অনুভূতিপ্রবণ হয়। রুশোর মধ্যে এ বিষয়টি লক্ষ করা যায়। পক্ষান্তরে, জরুরি হরমোন ক্ষরণের জন্য এড্রিনাল গ্রন্থিকে আপদকালীন হরমোন বলে। 'কারণ এড্রিনাল গ্রন্থি হতে নিঃসৃত হরমোনগুলোর সাথে আবেগের নিবিড় সম্পর্ক থাকে। মানুষের অতিরিক্ত ভয় বা ক্রোধের সময় এড্রিনাল গ্রন্থি থেকে ক্ষরিত হয় এড্রিনালিন হরমোন, যা মানবদেহে বাড়তি শক্তি সৃষ্টি করে মানুষকে বিপদ মোকাবিলায় প্রস্তুত করে। রেখার আচরণে এ বৈশিষ্ট্যগুলো দৃশ্যমান। এ আলোচনা থেকে স্পষ্টতই প্রমাণিত হয় যে, এড্রিনাল গ্রন্থি ও থাইরয়েড গ্রন্থির নিঃসৃত হরমোন এবং এদের কাজ ভিন্ন প্রকৃতির।"
        }
      ]
    },
    {
      "number": "4",
      "uddipok": "",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "স্নায়ুতন্ত্রের সবচেয়ে গুরুত্বপূর্ণ অংশ কোনটি?",
          "explanation": "স্নায়ুতন্ত্রের সবচেয়ে গুরুত্বপূর্ণ অংশ মস্তিষ্ক।"
        },
        {
          "label": "খ",
          "question": "পিটুইটারী-গ্রন্থিকে প্রভুগ্রন্থি বলা হয় কেন?",
          "explanation": "অন্তঃক্ষরা গ্রন্থিগুলোর মধ্যে পিটুইটারি গ্রন্থি সবচেয়ে গুরুত্বপূর্ণ। পিটুইটারি গ্রন্থির অবস্থান মস্তিষ্কের ঠিক কেন্দ্রস্থলে এবং হাইপোথ্যালামাসের নিচে। এর আকার অত্যন্ত ক্ষুদ্র একটি মটর দানার মতো। এটি অন্যান্য অন্তঃক্ষরা গ্রন্থির উপর বিশেষ প্রভাব বিস্তার করে। বিশেষ করে এড্রিনাল, থাইরয়েড ও যৌন গ্রন্থির ক্ষরণকে নিয়ন্ত্রণ করে বলে একে প্রভুগ্রন্থিও বলা হয়। সমগ্র শরীরের বিভিন্ন কর্মকাণ্ডে এ গ্রন্থির প্রভাব অত্যন্ত প্রকট।"
        },
        {
          "label": "গ",
          "question": "দৃশ্যকল্প-১ এর B চিহ্নিত অংশটির কার্যাবলি ব্যাখ্যা করো।",
          "explanation": "দৃশ্যকল্প-১ এ 'B' চিহ্নিত অংশটি হলো স্বয়ংক্রিয় স্নায়ুতন্ত্র। ان স্বয়ংক্রিয় স্নায়ুতন্ত্রকে দুইভাগে ভাগ করা যায়। যথা- সমবেদী স্নায়ুতন্ত্র ও পরাসমবেদী স্নায়ুতন্ত্র। স্বয়ংক্রিয় স্নায়ুতন্ত্রটি দুইভাগে বিভক্ত হয়ে পরস্পরবিরোধী কার্যাবলি সম্পন্ন করে। সমবেদী স্নায়ুতন্ত্রের প্রধান কাজ জীবকে জরুরি অবস্থা মোকারিলার জন্য প্রস্তুত করা। সমবেদী স্নায়ুতন্ত্র প্রাণীর স্পন্দন গতি বৃদ্ধি করে, শ্বাসযন্ত্রের ক্রিয়া বাড়িয়ে দেয়, রক্তের চাপ বৃদ্ধি করে, চোখের মণিকে বড় করে, শরীরের লোম খাড়া করে। সমবেদী স্নায়ুতন্ত্র মূলত উত্তেজক ও ধনাত্বকধর্মী হিসেবে কাজ করে। অপরদিকে পরাসমবেদী স্নায়ুতন্ত্রের প্রধান কাজ শরীরে শক্তিকে সংরক্ষণ করা এবং সঞ্চিত করা। তাছাড়া পরামসমবেদী স্নায়ুতন্ত্র হৃদপিণ্ডের গতিবেগ কমিয়ে দেয়। রক্তের চাপ কমায়। দৈহিক উত্তাপের হ্রাস ঘটায়। পরিপাক ক্রিয়ায় সহায়তা করে। চোখের মণিকে ছোট করে। এটি মূলত নিরোধক। ও ঋণাত্মকধর্মী হিসেবে কাজ করে।"
        },
        {
          "label": "ঘ",
          "question": "দৃশ্যকল্প-২ এর A চিহ্নিত অংশটির অবস্থান উল্লেখসহ এর গঠন বর্ণনা করো।",
          "explanation": "উদ্দীপকে দৃশ্যকল্প-২ এ 'A' চিহ্নিত অংশটি হলো মেরুরজ্জু। মেরুরজ্জু ও মস্তিষ্ক নিয়ে কেন্দ্রীয় স্নায়ুতন্ত্র গঠিত। মেরুরজ্জু কেন্দ্রীয় স্নায়ুতন্ত্রের সবচেয়ে নিচের ও সবচেয়ে সরল গঠনযুক্ত অংশ। এটা আমাদের মেরুদণ্ডের মধ্যে অবস্থিত। মেরুদণ্ডের বস্তিগহ্বরের একটু উপর থেকে শুরু করে মস্তিষ্কের নিম্নে স্কন্ধদেশ পর্যন্ত বিস্তৃত। মেরুদণ্ড মোট ৩৩ বা ৩৪টি কশেরুকা নিয়ে গঠিত। কশেরুকাগুলো ছিদ্র বিশিষ্ট এবং একটি অপরটির উপর সজ্জিত। ফলে মেরুদণ্ডের মাঝামাঝি দিয়ে একটা নিরবিচ্ছিন্ন ছিদ্র বা নালিকার সৃষ্টি হয়। এই নালিকাটির ভিতরেই মেরুরজ্জু রয়েছে। সাধারণত মেরুরজ্জুর দৈর্ঘ্য প্রায় ১৭ বা ১৮ ইঞ্চি লম্বা হয়। মেরুরজ্জুতে মোট ৩১ জোড়া মেরু স্নায়ু রয়েছে। আবার আড়াআড়ি ব্যবচ্ছেদ করলে দেখা যায়, মেরুরজ্জু দুটি ভিন্ন এলাকা নিয়ে গঠিত। একটি ভিতরের H-আকৃতির ধূসর পদার্থ (Gray matter) এবং অন্যটি ধূসর পদার্থের চারদিকের ঘেরা শ্বেত পদার্থ (White matter) । ধূসর পদার্থ অধিকভাবে কোষদেহ এবং আরবণবিহীন আন্তস্নায়ুকোষ দ্বারা গঠিত। অপরদিকে শ্বেত পদার্থ অধিকভাবে উর্ধ্বগামী ও নিম্নগামী মায়োলিন আবরণযুক্ত স্নায়ুশাখা দ্বারা গঠিত। এ মায়োলিনের কারণে শ্বেত পদার্থকে মসৃণ ও উজ্জ্বল দেখায়। পরিশেষে বলা যায়, মেরুরজ্জু পরিবহন ও প্রতিবর্তী ক্রিয়া নিয়ন্ত্রণে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "দৃশ্যকল্প-১:এবারের আন্তর্জাতিক গণিত অলিম্পিয়াডে চ্যাম্পিয়ন হবার জন্য রাফি খুবই পরিশ্রম করছে। দৃশ্যকল্প-২: সালমার স্কুলে যাবার পথে অনেকগুলো কুকুর থাকার কারণে সে ভয় পায়। এজন্য সে তার মাকে সাথে নিয়ে স্কুলে যেতে চায়। সালমার বান্ধবী শেফালী সকালে নাস্তা না খেয়ে স্কুলে আসার কারণে শ্রেণিকক্ষে হঠাৎ অজ্ঞান হয়ে পড়ল।",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "মাতৃত্ব কোন ধরনের প্রেষণা?",
          "explanation": "মাতৃত্ব হলো জৈবিক বা শারীরবৃত্তীয় প্রেষণা।"
        },
        {
          "label": "খ",
          "question": "প্রেষিত আচরণ কীভাবে দেহে ভারসাম্য সৃষ্টি করে?",
          "explanation": "প্রেষিত আচরণ শরীরের অভ্যন্তরে কোন বিঘ্ন ঘটলে বিভিন্ন আচরণ বা প্রক্রিয়ার মাধ্যমে ভারসাম্য সৃষ্টি করে। আমরা শরীরে পানির অভাব হলে পানি পান করে এবং খাদ্যের অভাব হলে খাবার খেয়ে শারীরিক ভারসাম্য বজায় রাখি। আবার শরীরের তাপমাত্রা স্বাভাবিক (৯৮.৪° ফারেনহাইট) থেকে বেড়ে গেলে আমরা প্রচুর ঘামি, ফলে শরীর শীতল হয় এবং কমে গেলে শরীরে কম্পনের মাধ্যমে তাপমাত্রা বেড়ে যায়। অভ্যন্তরীণ এই ভারসাম্য রক্ষার জন্য শরীরের প্রত্যেকটি উপাদান নির্দিষ্ট মাত্রায় থাকা দরকার। প্রেষিত আচরণ এ সকল আচরণের মাধ্যমেই দেহে ভারসাম্য সৃষ্টি করে।"
        },
        {
          "label": "গ",
          "question": "রাফির মধ্যে সৃষ্ট প্রেষণার বৈশিষ্ট্যগুলো কী কী?",
          "explanation": "রাফি মধ্যে সামাজিক প্রেয়ণার অন্তর্ভুক্ত কৃতি প্রেষণা লক্ষ করা যায়। কৃতি প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক সে খুব পরিশ্রমী হয় এবং সাফল্যের দ্বার তার জন্য উন্মুক্ত। এই প্রেষণায় সফলতা প্রতিষ্ঠা লাভের প্রাথমিক সোপান বলে মনে করা হয়। সফলতা অর্জন বা প্রতিষ্ঠা লাভের ইচ্ছাই হলো কৃতি প্রেষণা। যে সমাজের জনগণের মধ্যে এ প্রেষণার আধিক্য রয়েছে, সে সমাজ তত উন্নত। দৃশ্যকল্প-১ এ রাফি আন্তর্জাতিক রোবট অলিম্পিয়াডে চ্যাম্পিয়ন হওয়ার জন্য খুব পরিশ্রম করে যা কৃতি প্রেষণাকে নির্দেশ করে। কারণ রাফি সফলতা অর্জনের জন্য এই কর্মসম্পাদনে উচ্চমানের তাগিদ দেয়।"
        },
        {
          "label": "ঘ",
          "question": "সালমা ও শেফালির মধ্যে সৃষ্ট প্রেষণার তুলনামূলক বিশ্লেষণ করো।",
          "explanation": "সালমার মাঝে নিরাপত্তা প্রেষণা এবং সেফালির মধ্যে ক্ষুধা প্রেষণা সৃষ্টি হয়। নিরাপত্তা হলো সামাজিক প্রেষণা এবং ক্ষুধা হলো জৈবিক বা শারীরবৃত্তীয় প্রেষণা। নিরাপত্তার অভাব একটি ভয়জনিত সামাজিক প্রেষণা যা ব্যক্তির জীবন, তার ধনসম্পদ, মান-মর্যাদা,ক্ষমতা, যশ প্রভৃতি হারিয়ে যাবার ভয় থেকে জন্ম নেয়। অপরদিকে ক্ষুধা মৌলিক জৈবিক প্রেষণা জন্মের পর থেকেই মানুষ এর তাড়না অনুভব করে, এ কারণে মানুষ খাদ্য গ্রহণ করে। সুস্থ ও স্বাভাবিক জীবন-যাপনের মূলে রয়েছে নিরাপত্তাবোধ, এই নিরাপত্তা ব্যক্তির জীবন রক্ষার জন্য হতে পারে, সম্পদ রক্ষার জন্য হতে পারে, অথবা গোষ্ঠী-ঐক্য বজায় রাখার জন্যও হতে পারে। অন্যদিকে, যখন আমাদের পাকস্থলী শূন্য হয়ে পড়ে এবং এর পেশীগুলি সংকুচিত হতে থাকে, তখন আমরা ক্ষুধার তাড়না অনুভব করি। পাকস্থলী কেটে বাদ দিলেও প্রাণী ক্ষুধা অনুভব করে। সালমা স্কুলে যাওয়ার সময়ে কিছু কুকুর দেখে ভয় পেয়ে নিরাপত্তার অভাববোধ করে, তাই তার মাকে নিয়ে স্কুলে যায়। ফলে সালমার মাঝে নিরাপত্তা সামাজিক প্রেষণা দেখা যায়। অন্যদিকে সেফালি নাস্তা না খাওয়ার ফলে শ্রেণিকক্ষে অজ্ঞান হয়ে যায়। 'অর্থাৎ' খাবারের অভাবে তার ক্ষুধা জৈবিক বা শারীরবৃত্তীয় প্রেষণা পরিলক্ষিত হয়। পরিশেষে বলা যেতে পারে, সালমা এবং সেফালির মধ্যে সৃষ্ট প্রেষণার মধ্যে উল্লেখযোগ্য পার্থক্য বিদ্যমান"
        }
      ]
    },
    {
      "number": "6",
      "uddipok": "দৃশ্যকল্প-১: মনোবিজ্ঞানের শিক্ষক ড. রহমান বলেন, \"বলবর্ধক ও প্রেষণা ছাড়াই এক ধরনের শিক্ষণ সম্পন্ন হয় যা প্রচ্ছন্ন অবস্থায় চেতনায় অবস্থান করে এবং পরবর্তীতে প্রয়োজন হলে কার্যকরভাবে প্রকাশ পায়।\"",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "বলবর্ধক কী?",
          "explanation": "যেসব বস্তু বা বিষয়ের উপস্থাপন বা অপসারণের দ্বারা উদ্দীপকউদ্দীপক বা উদ্দীপক-প্রতিক্রিয়ার মধ্যে সংযোগ স্থাপিত হয় এবং স্থাপিত সংযোগের ফলে বলবৃদ্ধি ঘটে তাকে বলবর্ধক বলে।"
        },
        {
          "label": "খ",
          "question": "শিক্ষণ ও কার্যসম্পাদনের মধ্যে পার্থক্য লেখো।",
          "explanation": "শিক্ষণ ও কার্যসম্পাদন পরস্পর পরস্পরের সাথে সম্পর্কযুক্ত কিন্তু এক নয়। অভ্যাস ও অনুশীলনের ফলে আচরণের ধারার তুলনামূলক দীর্ঘস্থায়ী পরিবর্তনই হলো শিক্ষণ। অপরদিকে, আচরণের এ পরিবর্তন পরিমাপ করাই কার্যসম্পাদন। শিক্ষণ দৃশ্যমান বিষয় নয়, কিন্তু কার্যসম্পাদন দৃশ্যমান হয়। শিক্ষণের জন্য বলবর্ধকের প্রয়োজন না হলেও কার্যসম্পাদনের জন্য বলবর্ধকের প্রয়োজন হয় না। অর্থাৎ, শিক্ষণ পরিমাপের উপায় হলো কার্যসম্পাদন, যা পরস্পর আলাদা বিষয়।"
        },
        {
          "label": "গ",
          "question": "২ দৃশ্যকল্প-১ এ ড. রহমান উল্লিখিত শিক্ষণের ধরনটি ব্যাখ্যা করো।",
          "explanation": "দৃশ্যকল্প-১ এ ড. রহমান উল্লিখিত শিক্ষণ,সুপ্ত শিক্ষণকে নির্দেশ করে। সন্তুষ্টি বা বলবর্ধক ব্যতীত যে শিক্ষণ ঘটে তাকে সুপ্ত বা প্রচ্ছন্ন শিক্ষণ বলে। অর্থাৎ প্রেষণা যখন খুবই ক্ষীণ অথবা প্রেষণা আছে, কিন্তু উপযুক্ত সন্তুষ্টির অভাব, তখন যে শিক্ষণ হয় তাকে সুপ্ত শিক্ষণ বলে। সুপ্ত শিক্ষণ বলতে আমরা সেই শিক্ষণ বুঝে থাকি, যা শিক্ষণের সময় আচরণের মধ্যে পরিলক্ষিত হয় না। পরে উপযুক্ত প্রেষণা বা সন্তুষ্টির উপস্থিতিতে আচরণের, ভিতর শিক্ষণের উপস্থিতি দেখা যায়। পুরস্কার ছাড়াও যে শিক্ষণ হতে পারে তাই হলো সুপ্ত শিক্ষণের মূল প্রতিপাদ্য বিষয়। উদ্দীপকে দৃশ্যকল্প-১ এ মনোবিজ্ঞানের শিক্ষক ড. রহমান বলবর্ধক ও প্রেষণা ছাড়া যে শিক্ষণের কথা উল্লেখ করেছেন সেটি বুদ্ধিবৃত্তিক শিক্ষণের সুপ্ত শিক্ষণকে নির্দেশ করে। সুপ্ত শিক্ষণ শিক্ষণের সময় পরিলক্ষিত হয় না। 'পরে উপযুক্ত প্রেষণা বা সন্তুষ্টির উপস্থিতিতে আচরণের ভিতর দিয়ে এই শিক্ষণ প্রকাশ পায়।"
        },
        {
          "label": "ঘ",
          "question": "দৃশ্যবল্প-২ এর A ও B চিহ্নিত অংশ দু'টি উল্লেখপূর্বক সম্পূর্ণ প্রক্রিয়াটি বিশ্লেষণ করো।",
          "explanation": "দৃশ্যকল্প-২ এর 'A' ও 'B' চিহ্নিত অংশ দুটি যথাক্রমে সংকেতায়ন এবং সংরক্ষণকে নির্দেশ করে। উদ্দীপক দৃশ্যকল্প-২ এ স্মৃতির প্রক্রিয়া সম্পর্কিত তথ্যের প্রক্রিয়াজাতকরণ তত্ত্বকে নির্দেশ করা হয়েছে। তথ্যের প্রক্রিয়াজাতকরণ তত্ত্বানুসারে স্মৃতি তিনটি মৌলিক প্রক্রিয়া দ্বারা গঠিত বলে মনোবিজ্ঞানীরা মনে করেন। যথা— সংকেতায়ন, সংরক্ষণ ও প্রত্যাহ্বান। সুতরাং উদ্দীপকের প্রক্রিয়াটি সম্পন্ন করলে দাঁড়ায়, উদ্দীপক → সংকেতায়ন সংরক্ষণ→ প্রত্যাহ্বান পুনরুদ্ধার। 'সংকেতায়ন বা এনকোডিং হলো সেই প্রক্রিয়া যার দ্বারা বাইরের উদ্দীপক সম্পর্কিত কোনো তথ্য বা সংবাদকে স্মৃতিতে সঞ্চয় করে রাখার উপযোগী করে তৈরি করা যায়। যেমন- আমরা কোনো বক্তৃতা শোনার পর তার সবটুকু মনে না করে কেবল প্রয়োজনীয় কথাগুলো গ্রহণ করি, অন্যগুলো বর্জন করি। এর পরবর্তী মৌলিক প্রক্রিয়া হলো সংরক্ষণ। দীর্ঘদিন যাবত প্রক্রিয়াজাত তথ্যকে ধরে রাখার নাম হলো সংরক্ষণ। আর সবশেষ প্রত্যাহ্বান প্রক্রিয়ার মাধ্যমে আমরা স্মৃতির তথ্য ভাণ্ডার থেকে প্রয়োজনীয় তথ্য খুঁজে বের করে তা ব্যবহার করি। এটা খুব তাৎক্ষণিক ও সরাসরি প্রক্রিয়া। সুতরাং আলোচনার শেষে বলা যায়, অতীত অভিজ্ঞতাকে স্মৃতিতে ধরা রাখার একটি সার্বিক প্রচেষ্টা মস্তিষ্কের ক্রিয়ার মধ্যেই বিদ্যমান।"
        }
      ]
    },
    {
      "number": "7",
      "uddipok": "",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "প্রত্যক্ষণ কী?",
          "explanation": "পারিপার্শ্বিক অবস্থা সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে।"
        },
        {
          "label": "খ",
          "question": "সংবেদনে উদ্দীপকের তীব্রতা গুরুত্বপূর্ণ কেন?",
          "explanation": "সংবেদনের তীব্রতা নির্ভর করে মূলত উদ্দীপকের তীব্রতার উপর তাই সংবেদনে উদ্দীপকের তীব্রতা গুরুত্বপূর্ণ। উদ্দীপকের তীব্রতা বাড়লে সংবেদনের তীব্রতাও বাড়ে এবং বিপরীতক্রমে উদ্দীপকের তীব্রতা হ্রাস পেলে সংবেদনের তীব্রতার মানও কমে। যেমন- মুখ দিয়ে শিস্ দেওয়া শব্দের চেয়ে রেলগাড়ির হুইসেলের শব্দ অনেক বেশি তীব্র। হুইসেলের তীব্র শব্দ কানের গভীরে প্রবেশ করলে ব্যথার সংবেদন অনুভূত হয়। অর্থাৎ, সংবেদন উদ্দীপকের তীব্রতা বাড়ানো বা. কমানোর সাথে সম্পর্কিত হওয়ায় তীব্রতা সংবেদনের গুরুত্বপূর্ণ বৈশিষ্ট্য।"
        },
        {
          "label": "গ",
          "question": "দৃশ্যকল্প-১ এর A চিহ্নিত স্থানটি ব্যাখ্যা করো।",
          "explanation": "দৃশ্যকল্প-১ এ 'A' চিহ্নিত স্থানটি দ্বারা মনোযোগের বৈশিষ্ট্য কেন্দ্রীকরণকে নির্দেশ করে। মনোযোগের প্রান্ত ও কেন্দ্র রয়েছে। মনোযোগ প্রক্রিয়াটি ক্রমান্বয়ে প্রান্ত থেকে ধীরে ধীরে কেন্দ্রের দিকে কেন্দ্রীভূত হতে থাকে। বহুসংখ্যক উদ্দীপক একসঙ্গে আমাদের গ্রাহক ইন্দ্রিয়ে আঘাত করে। আমরা কেবল দু'একটি উদ্দীপকের প্রতি মনোযোগ স্থাপন করি। সে বস্তুটি আমাদের মনোযোগ আকর্ষণ করে সেটির অবস্থান কেন্দ্রে এবং অবশিষ্ট সকল উদ্দীপকের অবস্থান মনোযোগের প্রান্তে। মনোযোগের প্রান্তের উদ্দীপকের প্রতি আমরা মনোযোগ দেই না এবং দুরবর্তী প্রান্তে অবস্থিত উদ্দীপক সমন্ধে আমরা মোটেই সচেতন নই। উদ্দীপকে দৃশ্যকল্প-১ এ চেতনার প্রান্ত এবং 'A' দ্বারা চেতনার কেন্দ্র নির্দেশিত হয়েছে। মনোযোগের অন্যতম বৈশিষ্ট্য কেন্দ্রীকৃরণ। মনোযোগের প্রান্তের বস্তুর চাইতে কেন্দ্রের বস্তুসম্পর্কেশিক্ষণ ভালো হয়।"
        },
        {
          "label": "ঘ",
          "question": "দৃশ্যকল্প-২ এর B চিহ্নিত অংশটির চারটি শর্ত বর্ণনা করো।",
          "explanation": "দৃশ্যকল্প-২ এ 'B' চিহ্নিত অংশটি দ্বারা মনোযোগের ব্যক্তিনিষ্ঠ বা অভ্যন্তরীণ শর্তাবলিকে বুঝানো হয়েছে। মনোযোগ কতগুলো অভ্যন্তরীণ বা ব্যক্তিগত শর্তের উপর নির্ভরশীল। মনোযোগের অন্যতম ৪টি গুরুত্বপূর্ণ ব্যক্তিনিষ্ঠ শর্ত হলো- প্রেষণা, আগ্রহ, আবেগ ও পরিচিতি। যে বিষয়টির প্রতি ব্যক্তির বিশেষ প্রেষণা রয়েছে সেই বিষটির প্রতি তার মনোযোগ সহজেই আকৃষ্ট হয়। যেমন- ক্ষুধার্ত লোকের মনোযোগ সহজেই খাদ্যের প্রতি স্থাপিত হয়। আবার যেসব 'বিষয়ের প্রতি আগ্রহ বেশি তা সহজেই ব্যক্তির মনোযোগ আকর্ষণ করে। কবিতাপ্রেমীর কাছে কবিতা যত মনোযোগের বিষয় একজন ব্যবসায়ীর কাছে ততটা নয়। মনোযোগ নির্ধারণের ব্যাপারে আবেগও গুরুত্বপূর্ণ বিষয়। আমরা যাকে ভালোবাসি তার কোনো বিশেষ গুণ না থাকলেও তার প্রতি আমাদের মনোযোগ ধাবিত হয়। হাটবাজারে বহুসংখ্যক অপরিচিত লোকের মধ্যে হঠাৎ করে একজন পরিচিত লোককে দেখলে মনোযোগ তার দিকে নিবিষ্ট হয়। অর্থাৎ পরিচিত বস্তু বা ব্যক্তি প্রতি মনোযোগ আকৃষ্ট হয়। তাই পরিচিতি মনোযোগের অন্যতম ব্যক্তিনিষ্ঠ শর্ত। পরিশেষে বলা যায়, মনোযোগের অভ্যন্তরীণ বা ব্যক্তিনিষ্ট শর্তাবলি ব্যস্তিভেদে, জাতিভেদে এবং প্রজাতিভেদে আলাদা আলাদা হতে পারে।"
        }
      ]
    },
    {
      "number": "8",
      "uddipok": "রাতে হাঁটার সময় রফিকের চোখে হঠাৎ এক ঝলক আলো পড়ল। এতে সে দ্রত চোখ বন্ধ করল। কিছুক্ষণ পড়ে সে বুঝতে পারল এটা একটা মটরগাড়ির হেড লাইটের আলো। অন্যদিকে, মনোবিজ্ঞানী শিপোলা মনে করেন, কোনো বস্তু বা-ঘটনাকে বিশেষ দৃষ্টিভঙ্গিতে নির্দেশ বা উপদেশ দিয়ে প্রত্যক্ষণের উপর এক ধরনের প্রভাব নিরূপণ করা যায়।",
      "tag": "DB, RB, Din.B, CB, JB, BB 25,DB, RB, DIN.B, CB, JB, BB 25",
      "sub_questions": [
        {
          "label": "ক",
          "question": "সংবেদনের সংজ্ঞা দাও।",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন- চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "আবেগ কীভাবে প্রত্যক্ষণকে প্রভাবিত করে?",
          "explanation": "আবেগ ব্যক্তির অভ্যন্তরীণ কারণে সৃষ্ট হয় বলে অর্থাৎ জৈবিক উপাদান হিসেবে প্রত্যক্ষণকে গভীরভাবে প্রভাবিত করে। ব্যস্তির প্রত্যক্ষণ তার আবেগ দ্বারা প্রভাবিত হয়ে থাকে। আবেগের দ্বারা প্রভাবিত হলে ব্যক্তি পক্ষপাত দোষে দুষ্ট হতে পারে। ভাবাবেগের দ্বারা. পরিচালিত হলে কালো কুৎসিত রমণীও আকর্ষণীয় বলে মনে হয়। আবার, আবেগের কারণেই সুন্দরী ও গুণবতী রমণীকেও অসুন্দর বলে মনে হতে পারে এবং ঐ রমণীর সাথে সম্পর্কযুক্ত সকলকেই খারাপ বলে মনে হবে। আবেগের সময় যা ভালো মনে হয়, আবেগ প্রশমিত হলে তা ভালো নাও লাগতে পারে। এভাবে আবেগ প্রত্যক্ষণকে প্রভাবিত করে থাকে।"
        },
        {
          "label": "গ",
          "question": "উদ্দীপকে রফিকের চোখে আলো পড়া এরং আলোর উৎস উপলব্ধি করার প্রক্রিয়াটি ব্যাখ্যা করো।",
          "explanation": "উদ্দীপকে রফিকের চোখে আলো পড়ার প্রক্রিয়াটি সংবেদন এবং আলোর উৎস উপলব্ধি করার প্রক্রিয়াটি প্রত্যক্ষণ। সংবেদন হলো উদ্দীপনার প্রাথমিক বোধ বা অনুভূতি। আর সংবেদনকে যখন ব্যাখা ও অর্থবোধক করা হয় তখনই তা হয়ে উঠে প্রত্যক্ষণ। সংবেদনে আমরা উদ্দীপনার অর্থ জ্ঞাত হই না। প্রত্যক্ষণে উদ্দীপনার অর্থ সম্পর্কে জ্ঞাত হই। অর্থাৎ সংবেদনের মাধ্যমে প্রাপ্ত বস্তু বা ঘটনার অভিজ্ঞতাটুকু অসম্পূর্ণ থেকে য়ায়। এ অসম্পূর্ণ অভিজ্ঞতার সাথে যখন পূর্ণ ব্যাখ্যাদানে সক্ষম হয় তখন ওই বস্তু বা ঘটনা প্রত্যক্ষণে রূপান্তরিত হয়। প্রক্রিয়া হিসেবে প্রত্যক্ষণকে নিম্নোক্ত উপায়ে ব্যাখ্যা করা যায় - উদ্দীপকে রফিকের চোখে হঠাৎ আলো পড়ার প্রক্রিয়াটি সংবেদন কেননা এটি তা উদ্দীপনার প্রাথমিক চেতনা। কিছুক্ষণ পর যে যখন বুঝতে পারলো এটি একটি মোটরগাড়ির আলো অর্থাৎ সংবেদনের অর্থবোধক ব্যাখ্যা পেল সেটি তখন প্রত্যক্ষণ হয়ে উঠে।"
        },
        {
          "label": "ঘ",
          "question": "উদ্দীপকে মনোবিজ্ঞানী শিপোলা উদ্ধৃত প্রত্যক্ষণ সংগঠনের উপাদানটি উদাহরণসহ বিশ্লেষণ করো।",
          "explanation": "উদ্দীপকে মনোবিজ্ঞানী শিপোলা উদ্ধৃত প্রত্যক্ষণ সংগঠনের উপাদানটি হলো ঝোঁক বা প্রবণতা। যে সকল উপাদান ব্যক্তির অভ্যন্তরীণ কারণে সৃষ্টি হয়ে প্রত্যক্ষণকে প্রভাবিত করে তাকে জৈবিক উপাদান বা ব্যক্তিনিষ্ঠ উপাদান বলে। এরূপ একটি জৈবিক উপাদান হলো ব্যক্তির ঝোঁক বা প্রবণতা। কোনো বস্তু বা ঘটনাকে কোনো বিশেষ দৃষ্টিভঙ্গি নিয়ে প্রত্যক্ষণ করার ঝোঁক বা প্রবণতা সকলের মধ্যেই রয়েছে। সাধারণত নির্দেশ বা উপদেশ দিয়ে এই প্রবণতা তৈরি করে প্রত্যক্ষণের উপর তার প্রভাব নিরূপণ করা হয়। মনোবিজ্ঞানী শিপোলা তাঁর পরীক্ষণ পাত্রদেরকে দু'দলে ভাগ করেন। একদলকে নির্দেশ দেয়া হয় যে, তারা প্রাণীর নামযুক্ত শব্দ শনাক্ত করবে এবং অন্যদলকে নির্দেশ দেয়া হয় যে, তারা ভ্রমণ সম্পর্কিত শব্দ শনাক্ত করবে। এরপর তিনি ট্যাকিসটোস্কোপ যন্ত্রের সাহায্যে কতকগুলো অর্থহীন শব্দ দ্রুতগতিতে পরীক্ষণ পাত্রদের দেখান। পরীক্ষণের ফলাফল নিচের ছকে দেয়া হলো- অর্থহীন শব্দ প্রাণী সম্পর্কিত দল ভ্রমণ সম্পর্কিত দল Chack Chick Check Dack Duck Deck Pasrot Parrot Passport ফলাফলে দেখা যায় যে, নির্দেশের ফলে পরীক্ষণপাত্রদের মধ্যে যে প্রবণতা তৈরি হয়েছিল তার ফলেই অর্থহীন শব্দকে প্রাণী সম্পর্কিত দল প্রাণীর নাম এবং ভ্রমণ সম্পর্কিত দল ভ্রমণ সম্পর্কিত শব্দ হিসেবে প্রত্যক্ষণ করেছিল। পরিশেষে বলা যায়, ঝোঁক বা প্রবণতা আমাদের প্রত্যক্ষণকে প্রভাবিত করে।"
        }
      ]
    }
  ]
}