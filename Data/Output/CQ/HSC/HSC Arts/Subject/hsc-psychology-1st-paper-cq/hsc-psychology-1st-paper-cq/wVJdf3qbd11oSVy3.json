{
  "title": "রাজশাহী, চট্টগ্রাম, সিলেট, বরিশাল ২০১৯",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "রাহা, রুমা ও বেলী সমুদ্রতীরে বেড়াতে গিয়েছে। সৈকতে কিছু ছেলে বল খেলছে। রাহার দৃষ্টি বলের দিকে। কিন্তু সাইরেনের শব্দে সে সমুদ্রে জাহাজের দিকে তাকাল। অন্যদিকে, রুমাকে সমুদ্রতীরের ঝাউগাছ, বিভিন্ন রঙের ফেস্টুন ও হাতি বিমোহিত করছে। কিন্তু বেলী সৈকতের দোকানগুলো দেখছে। কারণ তার জামা ও পুঁতির মালা কিনতে হবে ।",
      "tag": "DCC 24 ,BMARPC 24,RB, CTG.B, SB, BB 19",
      "sub_questions": [
        {
          "label": "ক",
          "question": "",
          "explanation": "সংবেদন হলো এমন একটি প্রক্রিয়া যার সাহায্যে ইন্দ্রিয় যন্ত্র, যেমন- চক্ষু ও কর্ণ পরিবেশ সম্পর্কে তথ্য সংগ্রহ করে।"
        },
        {
          "label": "খ",
          "question": "",
          "explanation": "এলোমেলো উদ্দীপনাকে সংঘবদ্ধরূপে বা সুশৃঙ্খলভাবে প্রত্যক্ষণ করাকে প্রত্যক্ষণের সংগঠন বলে। সংগঠন হলো প্রত্যক্ষণের এক গুরুত্বপূর্ণ বৈশিষ্ট্য। আমরা যা প্রত্যক্ষণ করি | তা প্রকৃত বস্তু থেকে যে উদ্দীপকে লাভ করে তা থেকে সম্পূর্ণ ভিন্ন। বিভিন্ন বস্তু থেকে যে উদ্দীপনা লাভ করি তা এলোমেলো উদ্দীপনাকে সমন্বয়সাধন ও একত্রীকরণ করার পর এর একটি প্যাটার্ন দাঁড় করানো হয়। ফলে বস্তুটিকে আমরা অর্থপূর্ণভাবে প্রত্যক্ষণ করি। এভাবে প্রত্যক্ষণের সংগঠন হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে রাহার মধ্যে মনোযোগের নির্বাচন ধর্মীতা, পরিবর্তনশীলতা এবং প্রান্ত ও কেন্দ্র বৈশিষ্ট্যসমূহ ফুটে উঠেছে । আমাদের মনোযোগ সর্বদাই নির্বাচন ধর্মী। একই সময়ে একই স্থানে একাধিক জিনিস থাকলেও যে জিনিসটি বেশি আকর্ষণীয় তাকেই আমরা নির্বাচন করে থাকি। যেমন- ঝলমলে সুসজ্জিত কোনো মঞ্চে বিভিন্ন | নেতৃবৃন্দ উপবিষ্ট আছেন; কিন্তু যখন প্রধান নেতা আসেন এবং বক্তব্য রাখেন তখন সবকিছু বাদ দিয়ে আমরা তার বক্তব্য শুনে থাকি। একসাথে বহুসংখ্যক উদ্দীপক আমাদের গ্রাহক ইন্দ্রিয়ে আঘাত করে। তখন যে বস্তুটি আমাদের মনোযোগ আকর্ষণ করে সেটি কেন্দ্রে থাকে আর বাকি সকল উদ্দীপকের অবস্থান থাকে আমাদের মনোযোগের প্রান্তে । দৃশ্যমান উদ্দীপকের বর্ণনা থেকে দেখতে পাই, রাহা সমুদ্রতীরে বেড়াতে গিয়ে লক্ষ্য করে কিছু ছেলে বল খেলছে। রাহার দৃষ্টি বলের দিকে। সেক্ষেত্রে রাহার মনোযোগের পরিবর্তনশীলতা ফুটে উঠেছে তা বলা যায়, কেননা, খেলা চলাকালীন বল খুব দ্রুত একজনের পা থেকে অন্যজনের পায়ে চলে যায়। বল যখন যার পায়ে থাকে তার প্রতি আমরা মনোযোগ দেই। বলের অবস্থান পরিবর্তনের সাথে সাথে আমাদের মনোযোগও পরিবর্তিত হয়। উদ্দীপকের রাহার ক্ষেত্রে দেখা যায়, সমুদ্রতীরে অনেক ঘটনার মধ্যে সে খেলা দেখাকে পছন্দ করে। এটা হলো তার নির্বাচনধর্মীতা। খেলা দেখার সময়ে শুধু বলের সাথে তার চোখ থাকে এবং অন্যান্য খেলোয়াড় ও দর্শক থাকে মনোযোগ থেকে দূরে। একে বলে মনোযোগের কেন্দ্র ও প্রান্ত। রাহার ক্ষেত্রে মনোযোগের নির্বাচনধর্মীতার কেন্দ্র ও প্রান্ত এবং পরিবর্তনশীলতার বৈশিষ্ট্য ফুটে উঠেছে। বল খেলা দেখার সময়ে সাইরেনের শব্দে সমুদ্রের জাহাজের দিকে লক্ষ্য করা রাহার মনোযোগ পরিবর্তনের অন্যতম উদাহরণ।"
        },
        {
          "label": "ঘ",
          "question": "",
          "explanation": "রুমার মধ্যে আকার, নতুনত্ব, রঙিন বস্তু এবং বেলীর মধ্যে আগ্রহ ও প্রেষণার মতো মনোযোগের গুরুত্বপূর্ণ কিছু শর্তাবলি বিদ্যমান রয়েছে। নতুনত্ব তথা যে কোনো নতুন পরিবেশ আমাদের মনোযোগকে গভীরভাবে প্রভাবিত করে। আবার কোনো বস্তু বা প্রাণীর আকারও আমাদের মনোযোগ আকর্ষণের মূল কারণ হয়ে দাঁড়ায়। যেমন— একদল গরুর মাঝে একটি বিশাল আকৃতির হাতি থাকলে তা সহজেই আমাদের মনোযোগ আকর্ষণ করে। এছাড়া রঙিন বস্তুর আমাদের মনোযোগ আকর্ষণের তীব্র ক্ষমতা রয়েছে। এজন্য রাস্তার ট্রাফিক সিগনালের লালবাতি অনেকদূর থেকে দেখা যায়। উদ্দীপকের রুমাকে সমুদ্র তীরের ঝাউগাছ, বিভিন্ন রঙের ফেস্টুন ও হাতি বিমোহিত করেছে। এখানে ঝাউগাছ পরিবেশের নতুনত্ব সৃষ্টি করে । বিভিন্ন রঙের ফেস্টুন রঙিন বস্তু হিসেবে এবং বিশাল আকৃতির হাতি তার আকারের মাধ্যমে রুমার মনোযোগ আকর্ষণ করেছে। উদ্দীপকের দিকে লক্ষ করলে দেখা যায়, বেলী সমুদ্র সৈকতের দোকানগুলো মনোযোগ দিয়ে দেখছে। কারণ তার জামা ও পুঁতিরমালা কিনতে হবে। এক্ষেত্রে বেলীর আগ্রহ ও প্রেষণা তার মনোযোগ আকর্ষণ করেছে। কেননা, যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়াপ্রেমী ব্যক্তি খেলার খবর দেখেন, আর ব্যবসায়ী দেখেন দ্রব্যের বাজার দর। আবার, যার তৃষ্ণা পায় সে তৃষ্ণা মেটাবার পানি খুঁজে, খাবার নয়। একইভাবে বেলীর ইচ্ছা ছিল সমুদ্র পাড়ে দোকান থেকে জামা এবং পুঁথি কেনার । এজন্য সে আগ্রহ সহকারে দোকানগুলো দেখছে। বেলীর ক্ষেত্রে মনোযোগের আগ্রহ ও প্রেষণা শর্ত কাজ করছে। পরিশেষে বলা যায়, উদ্দীপকের রুমা ও বেলীর মনোযোগের ক্ষেত্রে ভিন্ন ভিন্ন শর্ত কাজ করেছে ।"
        }
      ]
    },
    {
      "number": "2",
      "uddipok": "৬ মাসের গর্ভবতী রহিমা রাসায়নিক পদার্থ উৎপাদনকারী কারখানায় কাজ করেন। সে তার গর্ভজাত সন্তানের স্বাস্থ্য নিয়ে চিন্তিত। অন্যদিকে তার ৭ বছরের সন্তান অর্ক বড় ভাইয়ের অভিন্ন যমজ সন্তানের সাথে পারিবারিক পরিবেশে বেড়ে উঠছে।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "বংশগতি কী?",
          "explanation": "বংশগতি হলো সেই প্রক্রিয়া যার মাধ্যমে জীব তার আকার-আকৃতি, চেহারা, বর্ণ ইত্যাদি তার বংশধরদের মধ্যে সঞ্চালিত করে।"
        },
        {
          "label": "খ",
          "question": "সন্তানের লিঙ্গ নির্ধারণ হয় কীভাবে?",
          "explanation": "গর্ভজাত সন্তান ছেলে না মেয়ে হবে, তা মূলত ক্রোমোসোমের ওপর নির্ভর করে। একটি পরিপক্ক ডিম্বাণুতে ২২টি সমরূপী ক্রোমোসোম এবং একটি 'X' ক্রোমোসোম থাকে। অপরদিকে, একটি পরিপক্ক শুক্রাণুতে ২২টি সমরূপী ক্রোমোসোম এবং একটি 'X' অথবা 'Y' ক্রোমোসোম থাকে। সমরূপী ক্রোমোসোমকে অটোসম এবং 'X' এবং 'Y' কে যৌন ক্রোমোসোম বলে। 'X' ক্রোমোসোম বহনকারী ডিম্বাণু যদি 'Y ক্রোমোসোম বহনকারী শুক্রাণুর সাথে মিলিত হয় তাহলে সন্তানটি হবে 'XY' বা ছেলে। আর যদি 'X' ক্রোমোসোম বহনকারী ডিম্বাণু, 'X' ক্রোমোসোম বহনকারী শুক্রাণুর সাথে মিলিত হয়, তবে সন্তানটি হবে 'XX' বা মেয়ে ।"
        },
        {
          "label": "গ",
          "question": "রহিমা গর্ভজাত সন্তানের কোন পরিবেশ নিয়ে চিন্তিত? ব্যাখ্যা করো ।",
          "explanation": "রহিমা গর্ভজাত সন্তানের জন্ম-পূর্ববর্তী পরিবেশ নিয়ে চিন্তিত। মাতার ডিম্বাণু এবং পিতার শুক্রাণু মিলিত হয়ে জাইগোট তৈরি হয়। এই ভুণ মাতৃগর্ভে বড় হতে থাকে এবং প্রায় ২৮০ দিন পর শিশু ভূমিষ্ঠ হয়। মাতৃগর্ভে থাকাকালীন যে সব উপাদান তার ওপর প্রভাব বিস্তার করে সেসব নিয়েই শিশুর জন্ম-পূর্ব পরিবেশ। মায়ের স্বাস্থ্য পুষ্টি, বয়স, আবেগ, কর্মপরিবেশ, ধূমপান ও মাদকাশক্তি, এক্স-রে, রক্তের Rh উপাদান জন্ম-পূর্ব পরিবেশে শিশুর ওপর প্রভাব বিস্তার করে। এজন্য গর্ভাবস্থায় মাতৃস্বাস্থ্য রক্ষায় সচেতনতা অত্যন্ত জরুরি। উদ্দীপকে বর্ণিত রহিমা ৬ মাসের গর্ভবতী। সে একটি রাসায়নিক পদার্থ উৎপাদনকারী কারখানায় কাজ করে। এ ধরনের পরিবেশ মা ও শিশু উভয়ের জন্যই ক্ষতিকর। হাসপাতাল রূপ চর্চা কেন্দ্র, ওষুধ পরীক্ষাগার ও কল-কারখানায় কর্মরত গর্ভবর্তী মহিলারা বিভিন্ন প্রকার রাসায়নিক পদার্থের সংস্পর্শে আসার কারণে সন্তানদের মধ্যে বেশি জন্মগত ত্রুটি দেখা যায়। এ ধরনের পরিবেশে মায়ের স্বাস্থ্য ও পুষ্টিনিরাপত্তা পর্যাপ্ত পরিমাণে না থাকার কারণে বিপর্যয় ঘটে থাকে, যা পরবর্তীতে শিশুর জন্মগত ত্রুটির অন্যতম কারণ হয়ে দাঁড়ায়। উদ্দীপকের রহিমা যেহেতু এখনো সন্তান প্রসব করেনি, সেহেতু বলা যায় সে সন্তানের জন্ম-পূর্ববর্তী পরিবেশ নিয়ে চিন্তিত।"
        },
        {
          "label": "ঘ",
          "question": "উদ্দীপকের আলোকে অর্ক ও অভিন্ন যমজ সন্তানের আচরণের ভিন্নতা আলোচনা করো ।",
          "explanation": "উদ্দীপকে অর্ক ও অভিন্ন যমজ সন্তানের আচরণের মাঝে উল্লেখযোগ্য পার্থক্য বিদ্যমান রয়েছে। বংশগতি ও পরিবেশের প্রভাব পর্যবেক্ষণ করতে গিয়ে দেখা যায়, অভিন্ন যমজ সন্তানদের মাঝে বংশগত বৈশিষ্ট্যের দিক দিয়ে হুবহু মিল রয়েছে। তাই এদের মধ্যে কোনো পার্থক্য পরিলক্ষিত হলে তার জন্য পরিবেশকে দায়ী করা যায়। গবেষণায় দেখা যায়, পরিবেশের ভিন্নতা থাকলেও অভিন্ন যমজদের ক্ষেত্রে তা তাদের বুদ্ধ্যঙ্কের ওপর খুব বেশি প্রভাব বিস্তার করে না। তবে পরিবেশের ভিন্নতা অভিন্ন যমজদের ব্যক্তিত্বের সংলক্ষণের ওপর বেশ প্রভাব বিস্তার করে। এজন্য ভিন্ন পরিবেশে বেড়ে ওঠার পরও অভিন্ন যমজদের মধ্যকার বৈশিষ্ট্যগত মিল একই সাথে বেড়ে ওঠা সহোদর ও যমজ মধ্যকার বৈশিষ্ট্যগত মিল অপেক্ষা বেশি হয়। উদ্দীপকের বর্ণনা থেকে দেখা যায়, রহিমার ৭ বছরের সন্তান তার বড় ভাইয়ের অভিন্ন যমজ সন্তানের সাথে পারিবারিক পরিবেশে বেড়ে উঠেছে। এভাবে একই পরিবেশে বেড়ে ওঠা সত্ত্বেও তাদের মধ্যে আচরণগত পার্থক্য রয়েছে। Teasdale এবং Owen (১৯৮৯) সহোদর ও সৎ ভাইবোন এবং একই সাথে বেড়ে ওঠা অন্যদের বুদ্ধ্যঙ্ক পরিমাপ করেছিলেন। এই গবেষণায় সহোদর ভাই-বোনের বুদ্ধ্যঙ্ক (IQ) সাফল্যাঙ্কের মধ্যে উচ্চমাত্রার সহসম্পর্ক পেয়েছিলেন এবং সৎ ভাইবোন বা একই সঙ্গে বেড়ে ওঠা অন্যদের সঙ্গে সহসম্পর্কের মাত্রা ছিল খুবই কম। Bouchard এবং Mcgue (১৯৮১) তাদের এক গবেষণার ফলাফলে গাণিতিক সহসম্পর্কের তুলনা করে। সেখানে তারা দেখেন চাচাত মামাত ও খালাত ভাইবোনদের মধ্যে অনুবন্ধের সহগমাত্র ০.১৫। তাহলে দেখা যায়, রক্তের সম্পর্কের ...বিভিন্ন জনের মধ্যে বৃদ্ধির সাদৃশ্য রয়েছে। পরিশেষে বলা যায়, বংশগতি ও পরিবেশ পরস্পর সম্পর্কযুক্ত হলেও একই পরিবেশে বেড়ে ওঠা অভিন্ন যমজ এবং অন্যদের মাঝে উল্লেখযোগ্য আচরণগত পার্থক্য বিদ্যমান রয়েছে।"
        }
      ]
    },
    {
      "number": "3",
      "uddipok": "",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "'Psyche' শব্দের অর্থ কী?",
          "explanation": "'Psyche' শব্দের অর্থ আত্মা।"
        },
        {
          "label": "খ",
          "question": "শিক্ষা মনোবিজ্ঞান গুরুত্বপূর্ণ কেন?",
          "explanation": "শিক্ষার্থীর জীবনের সার্বিক ও সুষম বিকাশের জন্য শিক্ষা মনোবিজ্ঞান অত্যন্ত গুরুত্বপূর্ণ। শিক্ষা মনোবিজ্ঞানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়ে থাকে। মনোবিজ্ঞানের গুরুত্বপূর্ণ এই শাখায় ছাত্র-ছাত্রীদের মানসিকতার বিকাশ ঘটানো, ছাত্র-শিক্ষক সম্পর্কের উন্নতিকরণ, লেখাপড়ার ব্যাপারে ছাত্র-ছাত্রীদের আগ্রহ ও মনোযোগ বাড়ানো, স্মৃতিশক্তি উন্নত করার কৌশল নির্ধারণ, কার্যকরী শিক্ষাদান প্রণালি প্রণয়ন ইত্যাদি বিষয় নিয়ে বিস্তারিত আলোচনা করা হয়। তাই শিক্ষার্থী ও শিক্ষক উভয়ের জন্যই শিক্ষা মনোবিজ্ঞান খুবই গুরুত্বপূর্ণ ।"
        },
        {
          "label": "গ",
          "question": "উদ্দীপকে প্রদত্ত 'A' চিহ্নিত অংশটি বর্ণনা করো ।",
          "explanation": "উদ্দীপকে প্রদত্ত 'A' চিহ্নিত অংশটি হলো আচরণ। মনোবিজ্ঞানের বিভিন্ন সংজ্ঞা বিশ্লেষণ করলে আমরা দেখতে পাই মনোবিজ্ঞান হলো এমন একটি বিজ্ঞান যা মানুষ ও প্রাণীর আচরণ ও মানসিক প্রক্রিয়া নিয়ে বিজ্ঞানসম্মত অনুধ্যান করে থাকে। অর্থাৎ মনোবিজ্ঞানের বিষয়বস্তু হলো আচরণ, মানসিক প্রক্রিয়া, মানুষ ও প্রাণী এবং বিজ্ঞান। প্রদত্ত চিত্রের ছকে মানসিক প্রক্রিয়া এবং মানুষ ও প্রাণীর উল্লেখ থাকলেও আচরণ ও বিজ্ঞানকে উল্লেখ করা হয়নি। তাই বলা যায়, মনোবিজ্ঞানের বিষয়বস্তুকে সম্পূর্ণভাবে উল্লেখ করার জন্য 'A' চিহ্নিত স্থানে আচরণ ও 'B' চিহ্নিত স্থানে বিজ্ঞানকে ইঙ্গিত করা হয়েছে। উদ্দীপকে প্রদত্ত 'A' চিহ্নিত স্থানে আচরণকে দেখানো হয়েছে। উদ্দীপকের প্রতি প্রতিক্রিয়া করা জীবের অন্যতম মৌলিক বৈশিষ্ট্য। প্রতিক্রিয়ার সামগ্রিক রূপই হলো আচরণ। মূলত কোনো বস্তু বা বিষয়ের সঙ্গে ইন্দ্রিয়ের সংযোগ ঘটলে স্নায়ুতন্ত্র উদ্দীপিত হয়, ফলে দেহে প্রতিক্রিয়া দেখা দেয়—এই প্রতিক্রিয়াই হলো আচরণ। আচরণ বাইরে থেকে পর্যবেক্ষণ করা যায় এবং গবেষণাগারে তা পরিমাপ করা যায়। উদাহরণস্বরূপ, কেউ বার্ষিক পরীক্ষায় A+ পেয়ে সে আনন্দে চিৎকার দিয়ে উঠল। তার এই খুশিতে অভ্যন্তরীণ শারীরিক পরিবর্তন ঘটেছে (যেমন- রক্তচাপ বেড়ে গেছে এবং স্বয়ংক্রিয় স্নায়ুতন্ত্র অধিক সক্রিয় হয়েছে) এবং বাহির থেকে মুখের অবয়বে, চাল- চলনে, কথা-বার্তায় প্রকাশ পরিলক্ষিত হয়। প্রতিক্রিয়ার এই সামগ্রিক রূপই হলো আচরণ ।"
        },
        {
          "label": "ঘ",
          "question": "উদ্দীপকে প্রদত্ত 'B' চিহ্নিত অংশটির আলোকে মনোবিজ্ঞানের স্থান মূল্যায়ন করো ।",
          "explanation": "উদ্দীপকে প্রদত্ত 'B' চিহ্নিত স্থানে বিজ্ঞানকে নির্দেশ করা হয়েছে। যার আলোকে মনোবিজ্ঞানকে বিজ্ঞান হিসেবে অভিহিত করা যায়। বিজ্ঞান শব্দের আভিধানিক অর্থ হলো বিশেষ জ্ঞান। যে কোনো বিশেষ শ্রেণির বস্তু বা ঘটন্ট সম্পর্কে যথাযথ ও সুসংবদ্ধ জ্ঞানকে বলা হয় বিজ্ঞান। অর্থাৎ সুবিন্যস্থ ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করে আমরা যে জ্ঞান লাভ করি তাই বিজ্ঞান। কোনো বিষয় বিজ্ঞান কি না তা নির্ভর করে বিষয়বস্তু, বৈজ্ঞানিক পদ্ধতি, বৈজ্ঞানিক দৃষ্টিভঙ্গি ও প্রয়োগশীলতা এ চারটি বিষয়ের ওপর। বিষয়বস্তু বলতে বিজ্ঞানের সাধারণ স্বীকার্য এই যে, বিজ্ঞান যে বস্তু বা ঘটনার অনুধ্যান করে তা নিয়ম সাপেক্ষ হবে। এর অর্থ হলো- বিজ্ঞানের বিষয়বস্তু পর্যবেক্ষণযোগ্য হবে, গবেষকগণ বিষয়বস্তু সম্পর্কে একে অপরের সাথে ভাষার সাহায্যে যোগাযোগ স্থাপন করতে পারবে এবং বিজ্ঞানের বিষয়বস্তুকে প্রমাণযোগ্য হতে হবে। উদ্দীপকে প্রদত্ত 'B' এর অংশে ইঙ্গিতকৃত বিজ্ঞানের সবচেয়ে বড় পরিচয় হলো এর গবেষণা পদ্ধতি, বিষয়বস্তু নয়। গবেষণা যদি বৈজ্ঞানিক পদ্ধতির নিয়ম মেনে হয় তাহলে তাকে বিজ্ঞান বলা যায়। বৈজ্ঞানিক পদ্ধতির কার্যকরী সংজ্ঞা, ব্যক্তি নিরপেক্ষতা, নিয়ন্ত্রণ পুনরাবৃত্তি, সাধারণীকরণ, যথার্থতা প্রমাণ প্রভৃতি নীতির ওপর প্রতিষ্ঠিত। এসব নীতি মনোবিজ্ঞানের গবেষণার ক্ষেত্রেও ব্যবহৃত হয়ে থাকে। বৈজ্ঞানিক দৃষ্টিভঙ্গির অন্যতম বক্তব্য হলো পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করা। মনোবিজ্ঞানেও প্রথম মন বা আত্মাকে বাদ দিয়ে আচরণ ও মানসিক প্রক্রিয়াকে গবেষণার বিষয়বস্তু হিসেবে ধরা হয়েছে। বিজ্ঞানের আরেকটি মাপকাঠি হলো অর্জিত জ্ঞানকে বাস্তব জীবনে প্রয়োগ করা। বর্তমানে মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরীভাবে প্রয়োগ করা হচ্ছে । পরিশেষে উপরিউক্ত আলোচনার পরিপ্রেক্ষিতে বলা যায়, মানব আচরণ ও কার্যাবলি নিয়ন্ত্রণে জৈবিক ঘটনাবলি যেমন গুরুত্বপূর্ণ ভূমিকা পালন করে, তেমনি সামাজিক রীতি-নীতি কৃষ্টির প্রভাবও কোনো অংশে কম নয়। তাই মনোবিজ্ঞানকে 'জৈব-সামাজিক বিজ্ঞান' হিসেবে আখ্যায়িত করা যায়।"
        }
      ]
    },
    {
      "number": "4",
      "uddipok": "দৃশ্যকল্প-১: ১৩/১৪ বছর বয়সি ইরাম তার শারীরিক বিভিন্ন পরিবর্তন বুঝতে পারে, যা দ্রুত দু-এক বছরের মধ্য সম্পন্ন হয়। দৃশ্যকল্প-২:",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "",
          "explanation": "বিশ্ব মানসিক স্বাস্থ্য দিবস পালিত হয় ১০ অক্টোবর।"
        },
        {
          "label": "খ",
          "question": "",
          "explanation": "বেকারত্ব হীনমন্নতা ও হতাশা সৃষ্টি করে মানসিক স্বাস্থ্যের প্রতি ঝুঁকি বাড়ায়। বাংলাদেশে শিক্ষিত বেকারের সংখ্যা অনেক বেশি। শিক্ষিত যুব সমাজের প্রতি পরিবার ও সমাজের চাওয়া বর্তমানে অনেক বেশি। কিন্তু তারা যখন যোগ্যতানুযায়ী কর্মপায় না, তখন তাদের মাঝে হতাশা দেখা দেয়। এই হতাশা থেকে সে নানা রকম অসামাজিক ও অপরাধমূলক কর্মকাণ্ডে জড়িয়ে পড়ে। ফলে পারিবারিক অশান্তি ও বিশৃঙ্খলা দেখা দেয় এবং শিশু ও অন্যান্য সদস্যদের মানসিক বিকাশ বাধাগ্রস্ত হয়। এভাবে বেকারত্ব মানসিক স্বাস্থ্যের ওপর নেতিবাচক প্রভাব বিস্তার করে থাকে।"
        },
        {
          "label": "গ",
          "question": "",
          "explanation": "দৃশ্যকল্প-১: এ ইরামের কণ্ঠস্বরের পরিবর্তন, প্রথম বীর্যপাতের শুরু, দাড়ি গজানোসহ নানা রকমের শারীরিক পরিবর্তন সাধিত হয়। বয়:সন্ধিকালে অর্থাৎ ১১ থেকে ১৬ বছর বয়স পর্যন্ত ছেলে ও মেয়ে উভয়ের মধ্যে বেশ কিছু উল্লেখযোগ্য শারীরিক পরিবর্তন লক্ষ্য করা যায়। এ সময়ের প্রধান বৈশিষ্ট্য হলো প্রজনন যন্ত্রের পূর্ণতা প্রাপ্তি। এ বয়সে ছেলেদের অণ্ডকোষের বৃদ্ধি শুরু হয়, বোগল ও গুপ্তস্থানে লোমের বৃদ্ধি হয়, কন্ঠস্বরের পরিবর্তন হয়, দাড়ি জন্মায়, প্রথম বীর্যপাতের শুরু হয় এবং অন্যান্য লোমেরও বৃদ্ধি হয়। বয়ঃসন্ধিকালের পূর্বে গোনাডোট্রপিক হরমোনের পরিমাণ ক্রমশ বৃদ্ধি পাওয়ায় যৌন গ্রন্থির তৎপরতা বেড়ে যায় বলে যৌন পরিবর্তন শুরু হয়। এ বয়সে যৌন গ্রন্থির আকৃতি ও ক্ষমতার পরিবর্তন শুরু হওয়ায় লিঙ্গের আকৃতি বড় হয় ও সঠিক কার্যক্ষমতা অর্জন করে এবং গৌন যৌন বৈশিষ্ট্যের বিস্তৃতি ঘটে। প্রদত্ত দৃশ্যকল্প-১'এ বর্ণিত ইরামের বয়স ১৩/১৪ বছর। এ সময়ে সে বেশকিছু শারীরিক পরিবর্তন বুঝতে পারে যা দ্রুত দু-এক বছরের মধ্যে সম্পন্ন হয়। বয়স থেকে বোঝা যায় ইরাম বয়:সন্ধিকালে অবস্থান করছে। এ বয়সে প্রজনন ব্যবস্থা ও যৌন বৈশিষ্ট্যের মধ্যে পরিবর্তন লক্ষ্য করা যায়। ছেলে সন্তানের মধ্যে সন্তান উৎপাদনকারী অঙ্গসমূহের মধ্যে অন্ডকোষ (যা শুক্রাণু তৈরি করে), পুংলিঙ্গ (যা দিয়ে শুক্রাণু বের হয়) ও অন্যান্য আন্তসংযোগকারী অঙ্গসমূহ ও নালি রয়েছে, যা বয়:সন্ধিকালে পরিবর্তন হয়ে থাকে। এসময়ে ছেলেদের গৌন যৌন বৈশিষ্ট্যের মধ্যে রয়েছে গুপ্তলোমের আবির্ভাব, মুখ ও শরীরের অন্যান্য অঙ্গে লোমের উপস্থিতি ও কণ্ঠস্বরের পরিবর্তন। গুপ্তলোমের আবির্ভাবের এক বৎসরের মধ্যে প্রথম বীর্যপাত শুরু হয়। তাই বলা যায়, বয়ঃসন্ধিকালে ইরামের মতো ছেলেদের উল্লেখযোগ্য শারীরিক পরিবর্তন লক্ষ করা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর 'A' ও 'B' চিহ্নিত স্থানে যথাক্রমে বয়:সন্ধিকালে সমবয়সী দল ও পারিবারিক প্রভাবের চিত্র ফুটে উঠেছে যার মধ্যে পরিবারের প্রভাব সবচেয়ে বেশি। বয়:সন্ধিকালকে বলা হয় সংকটকাল। এই সংকটকালে ছেলেমেয়েদের সবচেয়ে বেশি সাহায্য করে মা-বাবা। তারা সন্তানদের রক্ষণাবেক্ষণ ও সমর্থন করে, সন্তানদের প্রতি আবেগ প্রবণ হয় এবং সন্তানকে সামাজিক ও পারিবারিক মূল্যবোধের শিক্ষাদান করেন। এ সকল দায়িত্বপালন করা ছাড়াও মা সন্তানকে ভালোবাসেন এবং সে জন্য তাকে তার ইতিবাচক অনুভূতিগুলোকে প্রকাশ করেন। পরিবারেই শিশু শিক্ষার হাতেখড়ি লাভ করে এবং সামাজিকীকরণের ক্ষেত্রে এ শিক্ষা গুরুত্বপূর্ণ ভূমিকা পালন করে। বয়ঃসন্ধিকালে অনেক ছেলেমেয়ে হঠাৎ শারীরিক পরিবর্তনের সাথে খাপ-খাওয়াতে গিয়ে লজ্জায় পড়ে এবং বুঝে উঠতে পারে না তার কি করা প্রয়োজন। এক্ষেত্রে বাবা-মা তাদেরকে সর্বাত্মক সহযোগিতা করে থাকে। বলতে গেলে পারিবারিক সহযোগিতা ছাড়া বয়ঃসন্ধিকালে কোনো ছেলে-মেয়ের পক্ষে এই সংকটকাল উত্তোরণ করা সম্ভব নয়। প্রদত্ত চিত্রের 'A' চিহ্নিত স্থানে বয়ঃসন্ধিকালে সমবয়সী দলের প্রভাব তথা সাংস্কৃতিক প্রভাবকে দেখানো হয়েছে। বয়:সন্ধিকালে সমবয়সী দল একটি শক্তিশালী দল যাদের মর্যাদা সামাজিক শ্রেণিবিন্যাসের ওপর নির্ভরশীল বয়ঃসন্ধিকালে বিভিন্ন শ্রেণির ছেলে ও মেয়ের আত্ম আদর্শ যেহেতু আলাদা হয় সেজন্য তাদের সামাজিক মর্যাদা ও জনপ্রিয়তাও শ্রেণিভেদে তারতম্য হয়। বয়:সন্ধিকালে ছেলে-মেয়েদের মাঝে সাংস্কৃতিক কর্মকাণ্ডে মেতে ওঠার প্রবণতা লক্ষ করা যায়। বয়ঃসন্ধিকালে শিশুর মানসিক বিকাশের ক্ষেত্রেও সমবয়সী দল প্রভাব বিস্তার করে থাকে। সহযোগিতা, সহমর্মিতা, নেতৃত্ব, পরমতসহিষ্ণুতা ও পরোপকারীতার মতো নৈতিক ও মানবিক মূল্যবোধের শিক্ষাগুলো পরিবারে শুরু হলেও তা সমবয়সীদের মাধ্যমে চর্চার সুযোগ হয়। তাই দেখা যায়, পরিবার ও সমবয়সী দল উভয়ই বয়:সন্ধিকালে শিশুর ওপর সুদূরপ্রসারী প্রভাব বিস্তার করলেও এক্ষেত্রে পরিবারের প্রভাব সবচেয়ে বেশি । উপরের আলোচনা থেকে বলা যায়, প্রদত্ত দৃশ্যকল্প-২ এর 'A' ও 'B' চিত্র দুটির মধ্যে বয়:সন্ধিকালে 'B' চিত্রের তথা পরিবারে প্রভাব শিশুর ওপর সবচেয়ে বেশি হয়।"
        }
      ]
    },
    {
      "number": "5",
      "uddipok": "",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "পরিসর কী?",
          "explanation": "কোনো বণ্টনের সবচেয়ে বড় সংখ্যা থেকে সবচেয়ে ছোট সংখ্যার বিয়োগফলের সাথে ১ যোগ করলে যে মান পাওয়া যায় তাকে পরিসর বলে।"
        },
        {
          "label": "খ",
          "question": "শ্রেণিসংখ্যা কীভাবে নির্ণয় করা হয়?",
          "explanation": "পরিসরকে শ্রেণি ব্যবধান দ্বারা ভাগ করলে পাওয়া যাবে শ্রেণিসংখ্যা । পৌনঃপুন্য বণ্টনের দ্বিতীয় গুরুত্বপূর্ণ ধাপ হলো শ্রেণিরসংখ্যা নির্ণয় করা। শ্রেণিসংখ্যা নির্ণয়ের সূত্র হলো: শ্রেণিসংখ্যা = পরিসর শ্রেণিব্যবধান = \\frac{পরিসর}{শ্রেণি ব্যবধান} = শ্রেণিব্যবধান পরিসর ​ শ্রেণিসংখ্যা প্রাপ্ত তথ্যের ওপর নির্ভর করলেও সাধারণত ৫ থেকে ১০ এর মধ্যে হলে ভালো হয়।"
        },
        {
          "label": "গ",
          "question": "প্রদত্ত সারণি হতে 'B' এর মান নির্ণয় করো।",
          "explanation": "আমরা জানি, কেন্দ্রীয় প্রবণতার কেন্দ্রমুখী অংশসমূহকে ৩টি প্রধানভাগে ভাগ করা যায়। যথা- গড়, মধ্যক ও প্রচুরক। মূলত উদ্দীপকে বর্ণিত ছকে ‘A’, ‘B’ ও 'C' চিহ্নিত অংশে যথাক্রমে গড়, মধ্যক ও প্রচুরককে দেখানো হয়েছে। নিচে প্রদত্ত সারণি হতে 'B' এর মান নির্ণয় করে দেখানো হলোঃ শ্রেণি ব্যবধান পৌনঃপুন্য ক্রমবর্ধিষ্ণু পৌনঃপুন্য ৭০-৭৪ ৩ ৩০ ৬৫-৬৯ ৫ ২৭ ৬০-৬৪ ৮ ২২ ৫৫-৫৯ ৭ ১৪ ৫০-৫৪ ৪ ৭ ৪৫-৪৯ ৩ ৩ N=৩০ আমরা জানি, মধ্যক , M d n =   L + ( N 2 − c f l f ) × i Mdn=\\ L+\\left(\\frac{\\frac{N}{2}-cfl}{f}\\right)\\times i M d n =   L + ( f 2 N ​ − c f l ​ ) × i এখানে, L = মধ্যক যে শ্রেণিতে আছে সেই শ্রেণির প্রকৃত নিম্নসীমা । cfl = মধ্যক যে শ্রেণিতে আছে তার নিচের শ্রেণির ক্রমবর্ধিষ্ণু পৌনঃপুন্য । f= মধ্যক যে শ্রেণিতে আছে সেই শ্রেণির পৌনঃপুন্য । N = পৌনঃপুন্যের সমন্টি i = শ্রেণিসীমা । Mdn ⁡ = L + ( N 2 − c f l f ) × i = ৫৯ . ৫ + ( ৩০ ২ − ১৪ ৮ ) × ৫ = ৫৯ . ৫ + ( ১৫ − ১৪ ৮ ) × ৫ = ৫৯ . ৫ + ১ ৮ × ৫ = ৫৯ . ৫ + ৫ ৮ = ৫৯ . ৫ + ০ . ৬২৫ =  ৬०.১৩  \\begin{array}{l} \\operatorname{Mdn}=\\mathrm{L}+\\left(\\frac{\\frac{\\mathrm{N}}{2}-\\mathrm{cfl}}{\\mathrm{f}}\\right) \\times \\mathrm{i} \\\\ \\Large=৫৯.৫ +\\left(\\frac{\\frac{৩০}{২}-১৪}{৮}\\right) \\times ৫ \\\\ =৫৯.৫+\\left(\\frac{১৫-১৪}{৮}\\right) \\times ৫ \\\\ = ৫৯.৫+\\frac{১}{৮} \\times ৫ \\\\ =৫৯.৫+\\frac{৫}{৮} \\\\ =৫৯.৫+০.৬২৫ \\\\ =\\text { ৬०.১৩ } \\\\ \\end{array} Mdn = L + ( f 2 N ​ − cfl ​ ) × i = ৫৯ . ৫ + ( ৮ ২ ৩০ ​ − ১৪ ​ ) × ৫ = ৫৯ . ৫ + ( ৮ ১৫ − ১৪ ​ ) × ৫ = ৫৯ . ৫ + ৮ ১ ​ × ৫ = ৫৯ . ৫ + ৮ ৫ ​ = ৫৯ . ৫ + ০ . ৬২৫ =   ৬० . ১৩   ​ ∴ \\therefore ∴ নির্ণেয় মধ্যক= ৬০.১৩ (প্রায়)"
        },
        {
          "label": "ঘ",
          "question": "উদ্দীপকে A ও C এর মধ্যে তুলনা করো ।",
          "explanation": "উদ্দীপকে 'A' ও 'C' চিহ্নিত দ্বারা গড় ও প্রচুরককে দেখানো হয়েছে। নিচে গড় ও প্রচুরকের মধ্যে তুলনা দেখানো হলো— গাণিতিক গড় সহজে নির্ণয় করা যায়। এটি সহজবোধ্য, সর্বজনগ্রাহ্য এবং সবচেয়ে বহুল ব্যবহৃত কেন্দ্রমুখী অঙ্ক। তাছাড়া বিভিন্ন ধরনের উচ্চতর গাণিতিক বিশ্লেষণের জন্য গাণিতিক গড়কেই ভিত্তি হিসেবে ধরা হয়। গাণিতিক গড়ে বীজগণিতের নিয়মাবলি সহজেই প্রয়োগ করা যায় এবং সহজেই দুই বা ততোধিক তথ্য সারির তুলনা করা যায়। আর এসব কারণে গাণিতিক গড়কে সর্বোৎকৃষ্ট কেন্দ্রীয় প্রবণতার পরিমাপক হিসেবে বিবেচনা করা হয়। অন্যদিকে, প্রচুরক হলো কোনো বণ্টনের বেশি সংখ্যকবার বিদ্যমান সাফল্যাঙ্কের মান। এক্ষেত্রে বন্টনের সাফল্যাঙ্কগুলোকে সাজাতে হয় না, তাই সময়ও কম লাগে। এছাড়াও এটি সীমাহীন নিবেশন বা খোলা সীমাশ্রেণি ব্যপ্তির ক্ষেত্রেও নির্ণয় করা যায়। তবে প্রচুরকের ক্ষেত্রে সবচেয়ে বড় অসুবিধা হলো কম সংখ্যক সাফল্যাঙ্ক বিশিষ্ট সারিতে প্রচুরক নাও থাকতে পারে। এটি নমুনা বিচ্যুতি দ্বারা প্রভাবিত হয়। কোনো কোনো ক্ষেত্রে একই বণ্টনের একাধিক প্রচুরক থাকতে পারে। 'এটি বণ্টনের সকল সাফল্যাঙ্কের ওপর নির্ভর করে না বিধায় এটিকে উক্ত কটনের প্রতিনিধিত্বশীল কেন্দ্রীয় প্রবণতার পরিমাপ হিসেবে গণ্য করা ঝুঁকিপূর্ণ। পরিশেষে বলা যায়, 'গাণিতিক মান নির্ণয়ের ক্ষেত্রে গড় ও প্রচুরক দুটি ভিন্ন বিষয়। যার দৃষ্টান্ত উপর্যুক্ত আলোচনার প্রেক্ষাপটে সুস্পষ্ট হয় ।"
        }
      ]
    },
    {
      "number": "6",
      "uddipok": "আলেয়া ছেলেকে বারবার চেষ্টা করে 'ঋ' বর্ণটি শেখায় এবং সে স্কুলে বর্ণটি লিখতে পারে। আলেয়া কন্যা মিলিকে বিজ্ঞান পড়াতে গিয়ে লক্ষ করল অনেক বিষয় চর্চার অভাবে ভুলে গিয়েছে। মিলি। ভালো করে পড়লেও পরীক্ষায় ভালো লিখতে পারে না।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "অন্তঃদৃষ্টিমূলক শিক্ষণ কী?",
          "explanation": "অন্তর্দৃষ্টিমূলক শিক্ষণ হলো কোনো সমস্যা সমাধানে ক্ষেত্রে হঠাৎ করে সঠিক সমাধানের আবিষ্কার, যা প্রাথমিকভাবে প্রচেষ্টা ও ভুল সংশোধনের মাধ্যমে সম্পন্ন হয়।"
        },
        {
          "label": "খ",
          "question": "বলবর্ধক শিক্ষণকে ত্বরান্বিত করে কীভাবে?",
          "explanation": "বলবর্ধক উদ্দীপক বা উদ্দীপক প্রতিক্রিয়া সংযোগ প্রতিষ্ঠা ও শক্তিশালী। করার মাধ্যমে শিক্ষণকে ত্বরান্বিত করে। বলবৃদ্ধি বা বলবর্ধক শিক্ষণের অন্যতম গুরুত্বপূর্ণ শর্ত বা অবস্থা যা সংযোগকে শক্তিশালী করতে সাহায্য করে। সঠিক প্রতিক্রিয়া করার পরও যদি ক্ষুধার্ত প্রাণী খাবার না পায় তাহলে সে এই প্রতিক্রিয়াটি আর করবে না। আবার বলবর্ধক পেলে প্রাণীর সঠিকভাবে ওই প্রতিক্রিয়া পুনরায় করার প্রবণতা বৃদ্ধি পাবে। এভাবে সংযোগকে শক্তিশালী করার মাধ্যমে বলবর্ধক শিক্ষণকে ত্বরান্বিত করে থাকে।"
        },
        {
          "label": "গ",
          "question": "আলেয়ার ছেলেকে বর্ণ শেখার প্রক্রিয়াটি বর্ণনা করো।",
          "explanation": "উদ্দীপকে আলেয়ার ছেলের বর্ণ শেখার প্রক্রিয়াটি হচ্ছে প্রচেষ্টা ও ভুল সংশোধনের মাধ্যমে শিক্ষণ । প্রচেষ্টা ও ভুল সংশোধন শিক্ষণে প্রাণী ভুল করবে আবার চেষ্টা করবে এভাবে বার বার প্রচেষ্টা মাধ্যমে এক সময় সমস্যার সমাধানের কৌশল আয়ত্ত করবে। অর্থাৎ প্রাণী সমস্যা সমাধানের উপায় না জেনে বা না বুঝে চেষ্টা শুরু করে এবং ভুল করতে করতে শেষে সমাধান খুঁজে পায়। উদ্দীপকের বর্ণনায় দেখা যায়, আলোয়া ছেলেকে বারবার চেষ্টা করে ’ঋ’ বর্ণটি শেখায় এবং সে স্কুলে বর্ণটি লিখতে পারে। ভুল করা, আবার চেষ্টা করা- এভাবে বার বার প্রচেষ্টার মাধ্যমে একসময় সমস্যা সমাধানের কৌশল আয়ত্তে আসে। থর্নডাইক প্রচেষ্টা ও ভুল সংশোধনের মাধ্যমে শিক্ষণে একটি সূত্র প্রণয়ন করে যা 'ফল লাভের সূত্র' নামে পরিচিত। এ সূত্রে অনুযায়ী একটি কাজ, বার বার করলে উদ্দীপক ও প্রতিক্রিয়ার মধ্যে সংযোগ স্থাপিত হয় এবং এই সংযোগ শক্তিশালী হয়।"
        },
        {
          "label": "ঘ",
          "question": "উদ্দীপকের আলোকে আলেয়া ও মিলির বিস্তৃতির কারণ কি একই? বিশ্লেষণ করো।",
          "explanation": "উদ্দীপকের আলোকে বলা যায়, আলেয়া ও মিলির বিস্মৃতির কারণ এক নয় বরং ভিন্ন ভিন্ন কারণে তাদের বিস্তৃতি ঘটেছে। বিস্মৃতির বিভিন্ন কারণ রয়েছে। এর মধ্যে অন্যতম একটি হলো অব্যবহারজনিত স্মৃতির অবক্ষয়। শিক্ষণকৃত বিষয় যদি ব্যবহার না করি বা অনুশীলন না করি তাহলে কালের স্রোতে তা হারিয়ে যায়। ফলে আমরা শিক্ষণকৃত অনেক বিষয় ভুলে যাই। অব্যবহারজনিত কারণে বিস্মৃতি হলেও কোনো কোনো ক্ষেত্রে তা পুনর্জাগরিত হয়ে ওঠে। এজন্য বৃদ্ধ বয়সেও অনেকে ছোটবেলার কথা মনে করতে পারে। আবার দেখা যায় খুব সহ বিষয়ও আমরা দীর্ঘদিনের চর্চার অভাবে ভুলে যাই। উদ্দীপকে বর্ণিত মিলির মা আলেয়ার ক্ষেত্রেও দেখা যায়, মিলিকে বিজ্ঞান পড়াতে গিয়ে দীর্ঘদিন চর্চা না থাকার কারণে অনেক জানা বিষয় ভুলে গেছে। মূলত অব্যবহারজনিত স্মৃতির অবক্ষয়জনিত কারণে এটা হয়ে থাকে। উদ্দীপকের বর্ণনানুযায়ী মিলি খুব ভালো করে পড়লেও ভালো লিখতে পারে না। মিলির এই ভুলে যাওয়ার জন্য পরিবেশ, স্নায়ুবিক চাপ ও আবেগজনিত স্নায়ুবিকপ্রতিরোধ দায়ী।পরীক্ষার হলের পরিবেশ স্বাভাবিক পরিবেশ থেকে বেশি চাপ সৃষ্টি করে। এজন্য অনেক সহজ বিষয়ও আমরা মনে করতে পারি না। আবার, দ্রুত সময় শেষ হওয়ার কারণে অনেকে ভয়ে বা মানসিক চাপে পড়ে অনেক কিছু জানা থাকলেও লিখতে ভুলে যায়। পরিবেশের ভিন্নতার কারণে অনেক ছাত্র ঘরে বসে একাধিক প্রশ্নের উত্তর লিখতে পারলেও ক্লাসে বা পরীক্ষার হলে তা মনে করতে পারে না। উদ্দীপকের মিলির ক্ষেত্রেও তাই হয়েছে। পরিশেষে বলা যায়, উদ্দীপকের আলেয়া ও মিলির বিস্মৃতির পিছনে ভিন্ন ভিন্ন কারণ রয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১: চাকরির সাক্ষাৎকারের সময় সোহানের প্রচুর ঘাম নিঃসৃত হয়, বুক ধড়ফড় করে এবং কণ্ঠ রোধ হয়ে আসে। দৃশ্যকল্প-২: রহমান ও মিজান অফিসের কাজে ঢাকা হতে চট্টগ্রাম যাচ্ছেন। রহমান মনে করেন অফিসের কাজ ঠিকমতো করলে তার পদোন্নতিসহ অন্যান্য সুযোগ-সুবিধা বৃদ্ধি পাবে, তাই ৭/৮ ঘণ্টা ভ্রমণ শেষে চট্টগ্রাম পৌঁছে রহমান অফিসের কাজে ব্যস্ত থাকলেও মিজান খাবার খেয়ে হোটেলে বিশ্রাম নিচ্ছেন।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "জৈবিক প্রেষণা কাকে বলে?",
          "explanation": "প্রাণীর জৈবিক অস্তিত্ব থেকে যেসব প্রেষণার উদ্ভব হয় তাকে শারীরবৃত্তীয় প্রেষণা বা জৈবিক প্রেষণা বলে।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "বিভিন্ন ধরনের আচরণ বা প্রক্রিয়ার মাধ্যমে শরীরের অভ্যন্তরীণ ভারসাম্য রক্ষা করা হয় বলে, প্রেষিত আচরণ ভারসাম্য সংস্থাপক। প্রতিটি প্রাণী দেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য নষ্ট হলে প্রাণী অসুস্থ হয়ে পড়ে এবং স্বাভাবিক জীবনযাত্রা ব্যাহত হয়। শরীরে যখন খাদ্যের অভাব দেখা দেয়, তখন আমরা খাবার গ্রহণ করে ভারসাম্য বজায় রাখি। পিপাসা লাগলে আমরা পানি পান করি। স্বাভাবিক তাপমাত্রা বৃদ্ধি পেলে আমাদের শরীর ঘেমে যায় এবং তাপমাত্রা কমে গেলে আমাদের শরীরে কম্পন সৃষ্টি হয়। তাই অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা প্রয়োজন। প্রেষিত আচরণের মাধ্যমেই মূলত এই ভারসাম্য রক্ষা করা হয় বলে একে ভারসাম্য সংস্থাপক বলা হয়।"
        },
        {
          "label": "গ",
          "question": "সোহানের আচরণে শারীরিক পরিবর্তনসমূহ ব্যাখ্যা করো।",
          "explanation": "দৃশ্যকল্প-১ এ সোহানের ক্ষেত্রে ঘাম নিঃসরণ, হূৎপিণ্ডের ক্রিয়া ব্যাহত, কন্ঠস্বরের পরিবর্তনসহ নানা ধরনের শারীরিক পরিবর্তন লক্ষ করা যায়। আবেগ মানুষের শারীরিক ও মানসিক পরিবর্তনের ওপর অত্যন্ত গুরুত্বপূর্ণ প্রভাব বিস্তার করে থাকে। তীব্র আবেগে আমাদের রক্তের চাপ বেড়ে যায়। ফলে অনেক ক্ষেত্রে ফর্সা লোকের মুখমণ্ডল লজ্জায় লাল হয়ে যায়। আবেগের সময়ে ভয়ে আমাদের বুক ধড়ফড় করে; হূৎপিণ্ডের ক্রিয়া দ্রুত থেকে দ্রুততর হয়। কোনো ব্যক্তি ক্রুদ্ধ হলে তার চক্ষু রক্তবর্ণ ধারণ করে; আবার বিস্ময়ে চক্ষুর তারার প্রসারণ ঘটে। তীব্র আবেগে ঘর্মগ্রন্থির কার্য বেড়ে যায় এবং প্রচুর ঘাম নির্গত হয়। প্রচণ্ড মানসিক চাপ থাকলে অথবা রাগান্বিত হলে আমাদের কন্ঠস্বর পরিবর্তিত হয়। অনেক কণ্ঠ বন্ধ হয়ে আসে। উদ্দীপকের সোহানের ক্ষেত্রে দেখা, চাকরির সাক্ষাৎকারের সময়ে তার প্রচুর ঘাম নিঃসৃত হয়, বুক ধড়ফড় করে এবং কণ্ঠরোধ হয়ে আসে। মূলত এগুলো তীব্র আবেগের কারণে শারীরিক পরিবর্তনের প্রতিক্রিয়া। সাক্ষাৎকার প্রদানের সময়ে যেকোনো ব্যক্তি মানসিক চাপের ভেতরে থাকে। এ সময়ে তার রক্তচাপ বৃদ্ধি, অন্ত্রের ক্রিয়া ব্যাহত এবং ত্বকের ভিতর রাসায়নিক তড়িৎ প্রবাহের গতি বৃদ্ধি পায়। আবেগকালীন শারীরিক ও মানসিক পরিবর্তন উভয়ই ব্যক্তির জীবনে গভীর ও সুদূরপ্রসারী প্রভাব ফেলে থাকে। এজন্য দেখা যায়, অনেক সহজ ও জানা বিষয়ও পরীক্ষার রুমে বা সাক্ষাতকার প্রদানের সময়ে আমাদের মনে পড়ে না ।"
        },
        {
          "label": "ঘ",
          "question": "উদ্দীপকের আলোকে রহমান ও মিজানের মধ্যে উদ্ভূত প্রেষণার মধ্যে তুলনামূলক আলোচনা করো ।",
          "explanation": "প্রদত্ত উদ্দীপকের রহমান ও মিজানের মধ্যে যথাক্রমে সামাজিক ও জৈবিক প্রেষণার উপস্থিতি লক্ষ করা যায়, যার মধ্যে সুস্পষ্ট উল্লেখযোগ্য পার্থক্য বিদ্যমান রয়েছে। যে প্রেষণা মানুষের জীবনধারণের জন্য অপরিহার্য নয় এবং সমাজ জীবন থেকে যে প্রেষণার উদ্ভব হয় তাকে সামাজিক প্রেষণা বলে। তবে জীবনধারণের জন্য অপরিহার্য না হলেও সামাজিক প্রেষণা ব্যক্তির জীবনে গুরুত্বপূর্ণ প্রভাব ফেলে থাকে। যুথচারিতা, নিরাপত্তা লাভের অধিকার, খ্যাতি অর্জন, কৃতি প্রেষণা, স্বীকৃতির চাহিদা, ক্ষমতার লিপ্সা, পদমর্যাদার চাহিদা প্রভৃতি সামাজিক প্রেষণার অন্যতম উদাহরণ। প্রতিটি মানুষই চায় প্রতিষ্ঠা লাভ করতে। সফলতা অর্জন বা প্রতিষ্ঠা লাভ করার ইচ্ছাই হলো কৃতি প্রেষণা । এই প্রেষণা এমন একটি অভ্যন্তরীণ শক্তি যা প্রাণীকে ৪. কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক বর্তমান সে খুব পরিশ্রমী হয় এবং সাফল্যের দ্বার তার জন্য উন্মুক্ত। উদ্দীপকের রহমানও অধিক পরিশ্রমের মাধ্যমে সঠিকভাবে কাজ করে পদোন্নতি ও অন্যান্য সুযোগ-সুবিধা পাওয়ার ইচ্ছা পোষণ করে। তাহলে দেখা যায়, রহমান এর মাঝে সামাজিক প্রেষণা বিদ্যমান রয়েছে। প্রদত্ত দৃশ্যকল্প-২ এর শেষাংশের বর্ণনায় দেখা যায়, রহমান ও মিজান ঢাকা থেকে চট্টগ্রাম পৌছানোর পর রহমান অফিসের কাজে ব্যস্ত থাকলেও মিজান খাবার খেয়ে হোটেলে বিশ্রাম নেন। এক্ষেত্রে দেখা যায় মিজানের প্রেষণাটি জৈবিক প্রেষণার অন্তর্ভুক্ত। কেননা ক্ষুধা, নিদ্রা তথা বিশ্রাম, মাতৃত্ব, তৃষ্ণা, যৌন কামনা প্রভৃতি জৈবিক চাহিদার অন্তর্ভুক্ত। ক্ষুধা একটি মৌলিক জৈবিক চাহিদা। যখন আমাদের পাকস্থলি শূন্য হয়ে পড়ে, এর পেশিগুলো সংকুচিত হতে থাকে, তখন আমরা ক্ষুধার তাড়না অনুভব করি। প্রতিটি মানুষ বা প্রাণীর জন্যই ক্ষুধা নিবারণের জন্য খাদ্যগ্রহণ অপরিহার্য। খাদ্যগ্রহণ ব্যতীত কোনো প্রাণীই বেশি দিন জীবনধারণ করে থাকতে পারে না । পরিশেষে বলা যায়, সহকর্মী হলেও উদ্দীপকের বর্ণনা থেকে বোঝা যায় জনাব রহমান ও মিজানের প্রেষণা ভিন্ন প্রকৃতির এবং উভয় প্রেষণাই প্রাণীর জন্য গুরুত্বপূর্ণ।"
        }
      ]
    },
    {
      "number": "8",
      "uddipok": "নবম শ্রেণিতে পড়ুয়া রবি হীনমন্যতায় ভোগে। আকারে ছোট হওয়ায় বন্ধুরা তাকে 'বাবু' বলে ডাকে। রবির বড় বোন নাহার ৭ মাসের গর্ভবতী। ডাক্তারের কাছে পরীক্ষা-নিরীক্ষা করার পর জানতে পারলো, তার এমন 'একটি হরমোনের স্বল্পতা আছে, যা সন্তান প্রসবে বিঘ্ন ঘটায়। রবির অপর বোন সুমি গলগন্ড রোগে ভুগছে।",
      "tag": "BMARPC 24,RB, CTG.B, SB, BB 19",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে সুনিয়ন্ত্রিত করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে ।"
        },
        {
          "label": "খ",
          "question": "প্রতিবর্তী ক্রিয়া কীভাবে সংঘটিত হয়?",
          "explanation": "প্রতিবর্তী ক্রিয়া প্রাণীর ইচ্ছার দ্বারা নয়, বরং স্বতঃস্ফূর্তভাবে সংঘটিত হয়। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি যে স্বতঃস্ফূর্ত প্রতিক্রিয়া করে তাকে প্রতিবর্তী ক্রিয়া বলে। এ ধরনের ক্রিয়া প্রাণীকে ভারসাম্য রক্ষা করতে সাহায্য করে এবং খুব দ্রুত সম্পন্ন হয়। যেমন- আগুনে হাত লাগলে দ্রুত সরিয়ে নিয়ে যাওয়া, তীব্র আলোতে চোখ বন্ধ হয়ে যাওয়া প্রভৃতি। যেহেতু প্রাণীর ইচ্ছার ওপর এ ধরনের ক্রিয়ার নিয়ন্ত্রণ নেই, তাই একে স্বতঃস্ফূর্ত প্রতিক্রিয়াই বলা যায় ।"
        },
        {
          "label": "গ",
          "question": "রবির শারীরিক বৈশিষ্ট্যের ক্ষেত্রে কোন হরমোনের প্রভাব রয়েছে? ব্যাখ্যা করো ।",
          "explanation": "রবির শারীরিক বৈশিষ্ট্যের ক্ষেত্রে সোমাটোট্রপিক হরমোনের প্রভাব বিদ্যমান রয়েছে। পিটুইটারি গ্রন্থির সম্মুখ অংশ থেকে যে ছয় ধরনের হরমোন নিঃসৃত হয় তার মধ্যে দৈহিক গঠনে গুরুত্বপূর্ণ ভূমিকা রাখে সোমাটোট্রপিক হরমোন। এই হরমোন শরীরবর্ধক হরমোন নামেও পরিচিত। এই হরমোন যদি প্রয়োজনের অতিরিক্ত ক্ষরিত হয় তাহলে শরীরের অতিরিক্ত বৃদ্ধি ঘটে এবং মানুষ দৈত্যকৃতির হয়ে থাকে। এ ধরনের হরমোনের অতিরিক্ত ক্ষরণের ফলে একটি অল্প বয়স্ক কিশোরকেও ৬ থেকে ৮ ফুট লম্বা দেখায়। এদেরকে তখন পিটুইটারি দৈত্য বলে। আবার এ ধরনের হরমোনের ক্ষরণ কম হলে দেহ খর্বাকৃতির হয়। তখন ধরনের ব্যক্তিকে পিটুইটারি বামন বলা হয়ে থাকে। মূলত শারীরিক বৃদ্ধিকে নিয়ন্ত্রণের ক্ষেত্রে সোমাটোট্রপিক হরমোনের ভূমিকাই মুখ্য উদ্দীপকের বর্ণনা হতে জানা যায়, রবি নবম শ্রেণিতে পড়ে। দৈহিক আকৃতি ছোট হওয়ায় তার বন্ধুরা তাকে 'বাবু' বলে ডাকে। এ কারণে সে সর্বদা হীনমন্যতায় ভোগে। রবির এই ধরনের শারীরিক বৃদ্ধি না হওয়ার জন্য শরীরবর্ধক হরমোনই দায়ী। কেননা, কেবলমাত্র এই হরমোনের ক্ষরণ কম হওয়ার কারণেই দৈহিক বৃদ্ধি বাধাপ্রাপ্ত হয়। উপরের আলোচনা থেকে বলা যায়, প্রদত্ত উদ্দীপকে বর্ণিত রবির শারীরিক বৈশিষ্ট্যের ক্ষেত্রে সোমাটোট্রপিক বা শরীরবর্ধক হরমোনের প্রভাব বিদ্যমান রয়েছে।"
        },
        {
          "label": "ঘ",
          "question": "নাহার ও সুমির শারীরিক অবস্থার জন্য দায়ী হরমোনগুলোর তুলনামূলক আলোচনা করো।",
          "explanation": "নাহার ও সুমির শারীরিক অবস্থার জন্য যথাক্রমে অক্সিটোসিন হরমোন ও থাইরকসিন রস বা হরমোন দায়ী যেগুলোর কার্যক্রমের মধ্যে উল্লেখযোগ্য পার্থক্য বিদ্যমান রয়েছে। অক্সিটোসিন হরমোন পিটইটারি গ্রন্থির পশ্চাৎ অংশ থেকে নিঃসৃত হয়। এই হরমোনের কমতি ঘটলে গর্ভবতীদের সন্তান প্রসবে বিঘ্ন ঘটে। এই হরমোন জরায়ুর সংকোচন ও প্রসারণ ঘটায়। পিটুইটারি গ্রন্থির পশ্চাৎ অংশ সম্মুখ অংশ অপেক্ষা কম সক্রিয়। পশ্চাৎ অংশ থেকে যে রস ক্ষরিত হয় তা অন্যান্য গ্রন্থিকে উদ্দীপিত করে অস্ত্র, মূত্রাশয়, প্রভৃতিকে সক্রিয় করে তোলে; প্রসবকালে জরায়ুর পেশিকে প্রসারিত করে সন্তান প্রসবের ক্রিয়ায় সহায়তা করে, যৌনশক্তিকে প্রভাবিত করে এবং দেহের চলন ভংগিমাকে নিয়ন্ত্রণ করে। উদ্দীপকে গর্ভবর্তী নাহার ডাক্তারের কাছে গেলে পরীক্ষা-নিরীক্ষার পর জানতে পারে তার এমন একটি হরমোনের অভাব রয়েছে যা সন্তান প্রসবে বিঘ্ন ঘটায়। তাই নাহারের শারীরিক অবস্থার জন্য অক্সিটোসিন হরমোন দায়ী তা খুব সহজেই অনুমেয়। প্রদত্ত উদ্দীপকের শেষাংশের বর্ণনায় দেখা যায়, রবির বোন সুমি গলগণ্ড রোগে ভুগছে। সুমির মতো অনেক মানুষ আমাদের দেশে গলগণ্ড রোগে প্রতিবছর আক্রান্ত হয়ে থাকে। মূলত থাইরকসিন রস বা হরমোনের আধিক্য ঘটলে গলগন্ড বা ঘ্যাগ রোগ দেখা দেয়। এ হরমোন দেহের গঠনে, হাড়ের গঠনে, ক্যালসিয়াম বিপাকে প্রধান ভূমিকা পালন করে। শৈশবে এই থাইরকসিন হরমোনের অভাবে অস্থি ও দাঁতের গঠন ব্যাহত হয়। অনেক শিশু ক্রোটিনিজম নামক মারাত্মক রোগের কবলে পড়ে। আলস্য, ঝিমুনিভাব, যে কোনো কাজে অনীহা, দেহের প্রতিটি খড়ের সংযোগ স্থলে ব্যথা, চক্ষু স্ফীতি, গলগণ্ড, অত্যধিক কৃশতা, পায়ের তলায় ঝিমঝিমভাব প্রভৃতি নানারকম উপসর্গ দেখা দিতে পারে। উপরের আলোচনা থেকে বলা যায়, উদ্দীপকে নাহার ও সুমির শারীরিক অবস্থার জন্য দায়ী যথাক্রমে অক্সিটোসিন ও থাইরক্সিন হরমোন শারীরিক গঠন ও কার্যাবলির ক্ষেত্রে গভীর প্রভাব বিস্তার করে ।"
        }
      ]
    }
  ]
}