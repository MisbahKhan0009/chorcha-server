{
  "title": "ঢাকা, রাজশাহী, কুমিল্লা, চট্টগ্রাম, সিলেট, যশোর ২০১৭",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "কাপড় ইস্ত্রি করার সময় গরম ইস্ত্রিতে নদীর হাত লেগে যায় এবং তাৎক্ষণিক হাতটি সরে আসে। সাগর ও সৈকত দুই বন্ধু হেঁটে বাড়ি ফিরছে। ফাঁকা রাস্তায় ছিনতাইকারীরা তাদের পথরোধ করে। ঘড়ি, মোবাইল, মানিব্যাগসহ সবকিছু ছিনিয়ে নেয়ার চেষ্টা করে। ভয় পেয়ে সাগর দৌড়ে পালিয়ে যায় কিন্তু সৈকত পাল্টা আক্রমণ করে। তার শক্তি ও সাহসের কাছে ছিনতাইকারীরা পরাস্ত হয়ে পালিয়ে যায়।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "স্নায়ুতন্ত্র কী?",
          "explanation": "যে তন্ত্রের মাধ্যমে প্রাণী তার বাইরের পরিবেশের সাথে সমন্বয় সাধন এবং অঙ্গসংস্থানিক কার্যকলাপকে নিয়ন্ত্রণ করে সুসংবদ্ধ জীবনযাপনে সক্ষম হয় তাকে স্নায়ুতন্ত্র বলে।"
        },
        {
          "label": "খ",
          "question": "থ্যালামাসকে কেন রিলে কেন্দ্র বলা হয়?",
          "explanation": "দমস্তিষ্ক শাখার উপর অবস্থিত মাসা ইন্টারমিডিয়া দ্বারা সংযুক্ত দুই অংশবিশিষ্ট স্ফীত সম্মুখ মস্তিষ্কের অংশকে থ্যালামাস বলা হয়। এটিকে সংবাদ প্রেরক কেন্দ্রও বলা হয়। থ্যালামাস বিভিন্ন ইন্দ্রিয় থেকে সংবাদ গ্রহণ করে এবং মস্তিষ্কের উর্ধ্বতন কেন্দ্রসমূহে তা প্রেরণ করে থাকে। তাই একে রিলে কেন্দ্র বা সংবাদ প্রেরক কেন্দ্র বলা হয়।"
        },
        {
          "label": "গ",
          "question": "উদ্দীপকে নদীর হাত সরে আসার ঘটনাটি ব্যাখ্যা করো।",
          "explanation": "উদ্দীপকে নদীর হাত সরে আসার ঘটনাটি ছিল প্রতিবর্তী ক্রিয়ার ফলাফল। নদী, কাপড় ইস্ত্রি করার সময় গরম ইস্ত্রিতে হাতের স্পর্শ লাগার সাথে সাথেই হাতটি স্বয়ংক্রিয়ভাবে সরে আসে। তাই এটিকে প্রতিবর্তী ক্রিয়া হিসেবেই শনাক্ত করা যায়। এই ধরনের ক্রিয়ার বৈশিষ্ট্যসমূহ নিম্নে ব্যাখ্যা করা হলো। প্রতিবর্তী ক্রিয়াসমূহ ব্যক্তির সচেতন ইচ্ছা বহির্ভূত, তাৎক্ষণিক উপযোজন ক্ষমতা থেকে উদ্ভূত এবং বিশেষ উদ্দীপকের প্রতি অভিসম্ভাবীরূপেই সংঘটিত হয়। এগুলো সুনির্দিষ্ট উদ্দীপকের প্রতি সহজাত আচরণ এবং এদের প্রতিক্রিয়াকাল সংক্ষিপ্ত হয়ে থাকে। উদ্দীপকে নদীর আচরণটিতে উপরের বৈশিষ্ট্যাবলি লক্ষণীয়। তাই এটি নিঃসন্দেহে একটি প্রতিবর্তী ক্রিয়া ছিল।"
        },
        {
          "label": "ঘ",
          "question": "সাগরের পালিয়ে যাওয়া এবং সৈকতের পাল্টা আক্রমণের বিষয়টিতে কি একই গ্রন্থির হরমোনের প্রভাব বিদ্যমান? বিশ্লেষণ করো।",
          "explanation": "উদ্দীপকে সাগরের পালিয়ে যাওয়া এবং সৈকতের পাল্টা আক্রমণের বিষয়টিতে এড্রিনাল গ্রন্থির প্রভাব বিদ্যমান। একজন মানুষের প্রতিটি বৃত্তের উপরে একটি করে মোট দুটি এড্রিনাল গ্রন্থি রয়েছে। যার প্রতিটিতে 'এড্রিনাল কর্টেক্স' ও 'এড্রিনাল মেডুলা' নামে দুটি অংশ আছে । এড্রিনাল মেডুলা থেকে এড্রিনালিন ও নরএড্রিনালিন নামক হরমোন নিঃসৃত হয়। এড্রিনালিন হরমোন অত্যন্ত উত্তেজক। এই হরমোনটির প্রভাবে শরীরে তীব্র ভাবানুভূতি ও উত্তেজনার সমস্ত লক্ষণ প্রকাশ পায়। এটি সমবেদী স্নায়ুমণ্ডলীকে উত্তেজিত করে। এর সাথে আবেগের একটা নিবিড় সম্পর্ক রয়েছে। অত্যধিক ভয়, ক্রোধ, উদ্বেগ প্রভৃতি আবেগের ক্ষেত্রে এড্রিনালিন অতিরিক্ত মাত্রায় ক্ষরিত হয়। আবেগের ক্ষেত্রে এই রস অতিরিক্ত সক্রিয়তা ও শারীরিক শক্তি যুগিয়ে থাকে। ক্রোধে উন্মত্ত হয়ে আক্রমণ করার জন্য অথবা ভয়ে ভীত হয়ে আত্মরক্ষা করতে পলায়নের জন্য উপযুক্ত শক্তি সৃষ্টির কাজে এই গ্রন্থি সহায়তা করে থাকে। ছিনতাইকারী পথরোধ করলে সাগরের আত্মরক্ষার্থে পালিয়ে যাওয়া এবং সৈকতের ক্রোধে উন্মত্ত হয়ে পাল্টা আক্রমণ উভয় ক্ষেত্রে এড্রিনাল গ্রন্থির নিঃসৃত এড্রিনালিন হরমোনের প্রভাব বিদ্যমান ।"
        }
      ]
    },
    {
      "number": "2",
      "uddipok": "দৃশ্যকল্প-১: তছর একজন চাকরিজীবী। সুযোগ পেলেই নিজের স্বার্থে কাজ করে, ক্ষমতার অপব্যবহার করে, মাঝে মধ্যে ফাইল আটকিয়ে অবৈধ সুযোগ নেয়। মানুষ তাকে অপছন্দ করে। দৃশ্যকল্প-২: স্বল্প আয়ের সংসারে পরিবারের সদস্য সংখ্যা বেশি থাকার কারণে পারুল গর্ভাবস্থায় পর্যাপ্ত খাবার পায়নি। সে একটি অপুষ্ট সন্তানের জন্ম দেয়। স্বচ্ছল পরিবারের চম্পা গর্ভবতী। স্বামী ও শ্বশুরবাড়ির লোকজনের দুর্ব্যবহারে সবসময় সে মনমরা হয়ে থাকতো, আতঙ্কে দিন। কাটাতো, নিজেকে অসহায় ভাবতো। সেও একটি বিকলাঙ্গ শিশুর জন্ম দেয়।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "বংশগতি কী?",
          "explanation": "বংশগতি এক ধরনের শারীরবৃত্তীয় প্রক্রিয়া যা বংশ পরম্পরায় এক প্রজন্ম থেকে অন্য প্রজন্মে জীবের যাবতীয় মৌলিক বৈশিষ্ট্য সঞ্চালিত করে।"
        },
        {
          "label": "খ",
          "question": "কেন বাল্যকালকে 'দলগত বয়স' বলা হয়?",
          "explanation": "শিশুর বাল্যকাল অর্থাৎ ছয় বছর বয়স থেকে যৌন পরিপক্কতা অর্জন পর্যন্ত সময়কালকে মনোবিজ্ঞানীরা 'দলগত বয়স' নামে আখ্যায়িত করেছেন। বাল্যকালে ছেলেমেয়েরা অন্যান্য ছেলেমেয়েদের সাথে মিলেমিশে কাজ করতে বেশি আগ্রহী হয়। এই সময়ে শিশুর মধ্যে সমবয়সি দলে স্বীকৃতি লাভের জন্য প্রচণ্ড ইচ্ছা জন্মে। ফলে সে একা হলেই অসন্তোষ প্রকাশ করে। এজন্যই এ সময়কালকে 'দলগত বয়স' বলা হয়।"
        },
        {
          "label": "গ",
          "question": "তছরের ক্ষেত্রে আচরণের কোন দিকটি ফুটে উঠেছে তা বর্ণনা করো।",
          "explanation": "তছরের ক্ষেত্রে আচরণের দুর্নীতির দিকটি ফুটে উঠেছে। দুনীতি শব্দটি ল্যাটিন শব্দ Corruptus থেকে এসেছে, যার অর্থ ধ্বংস বা ক্ষতি সাধন। জাতিসংঘ ম্যানুয়াল অন এন্টি-করাপশন পলিসি অনুযায়ী ব্যক্তিগত স্বার্থোদ্ধারের জন্য ক্ষমতার অপব্যবহারই হলো দুর্নীতি। বাংলাদেশ দুর্নীতি দমন কমিশন আইন ২০০৪ এর ধারা ২(৩) অনুযায়ী দুর্নীতি বলতে বোঝায় ঘুষ গ্রহণ ও প্রদান, কোনো অপরাধে সহায়তা করা, অসৎ উদ্দেশ্যে ভুল নথিপত্র প্রস্তুত করা প্রভৃতি। উদ্দীপকের তছর সুযোগ পেলেই ক্ষমতার অপব্যবহার করে, মাঝেমধ্যে ফাইল আটকিয়ে অবৈধ সুযোগ নেয়। তাই বলা যায় যে, তছর একজন দুর্নীতিগ্রস্ত চাকরিজীবী।"
        },
        {
          "label": "ঘ",
          "question": "পারুল অপুষ্ট ও চম্পা বিকলাঙ্গ শিশুর জন্ম দেয়ার ক্ষেত্রে জন্ম পূর্ববর্তী কোন উপাদানের প্রভাব রয়েছে? ব্যাখ্যা করো।",
          "explanation": "উদ্দীপকে পারুল অপুষ্ট ও চম্পা বিকলাঙ্গ শিশুর জন্ম দেওয়ার ক্ষেত্রে যথাক্রমে গর্ভাবস্থায় 'মায়ের পুষ্টি' ও 'মায়ের আবেগ' এর প্রভাব লক্ষ করা যায়। মায়ের পুষ্টি গর্ভস্থ শিশুর বিকাশে গুরুত্বপূর্ণ ভূমিকা রাখে। মা পুষ্টিহীনতায় ভুগলে গর্ভস্থ শিশুর দৈহিক বৃদ্ধি ব্যাহত হয় এর ফলে শিশুর মস্তিষ্কের বৃদ্ধি ও বিকাশ যথাযথভাবে সম্পন্ন হয় না। তাই বলা যায়, অপুষ্ট শিশুর জন্ম হওয়ার পিছনে গর্ভাবস্থায় মায়ের পুষ্টির অভাব অন্যতম কারণ। মায়ের পুষ্টির মতো মায়ের আবেগও গর্ভস্থ শিশুর বিকাশে প্রভাব বিস্তার করে থাকে। গর্ভস্থ শিশুর স্বাভাবিক বিকাশের জন্য মাকে হাসি-খুশি ও আশঙ্কামুক্ত থাকতে হয়। মায়ের অতিরিক্ত আনন্দ, ক্রোধ বা ভয়, আশঙ্কা প্রভৃতির ফলে হূৎপিণ্ডের ক্রিয়া বেড়ে যায়, রক্তচাপ বেড়ে যায়, এড্রিনাল গ্রন্থির ক্ষরণ বেড়ে যায় যা গর্ভস্থ শিশুর বিকলাঙ্গতার কারণ হতে পারে। উদ্দীপকে পারুল দরিদ্রতার কারণে গর্ভকালীন সময়ে সে পুষ্টিকর খাবার খেতে পারেনি। তাই সে একটি অপুষ্ট সন্তান জন্ম দেয়। একইভাবে চম্পা গর্ভকালীন সময়ে শ্বশুরবাড়িতে আতঙ্কে দিন কাটিয়েছে। তাই তার সন্তান বিকলাঙ্গ হয়ে জন্মেছে।"
        }
      ]
    },
    {
      "number": "3",
      "uddipok": "জুঁই ক্লাস টেস্ট এর জন্য বাংলা কবিতা মুখস্থ করেছিল। পরীক্ষায় কবিতাটি হুবহু লিখে পূর্ণনম্বরও পেয়েছিল। কিন্তু বার্ষিক পরীক্ষার আগে দেখলো, কবিতাটি সে হুবহু স্মরণ করতে পারছে না। বারবার প্রচেষ্টার পর সম্পূর্ণ কবিতাটি সে আয়ত্ত করতে পারলো। জুই এর বান্ধবী চাপা অর্থনীতির প্রশ্ন উত্তর মুখস্থ করে এবং বিরতি না দিয়েই। মনোবিজ্ঞানের প্রশ্ন মুখস্থ করে। পরীক্ষায় অর্থনীতির প্রশ্ন উত্তর লিখতে গিয়ে চাঁপা বুঝতে পারলো উত্তরটি সে হুবহু লিখতে পারছে না।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "সুপ্ত শিক্ষণ কী?.",
          "explanation": "খুব সামান্য প্রেষণায় বা প্রেষণা ব্যতীত যে শিক্ষণ সম্পন্ন হয় এবং যা শিক্ষণের সময় আচরণের মধ্যে পরিলক্ষিত হয় না তাকে সুপ্ত শিক্ষণ বলা হয়।"
        },
        {
          "label": "খ",
          "question": "তাৎক্ষণিক স্মৃতির ধারণক্ষমতা ৭ ± ২ ৭\\pm২ ৭ ± ২ বলতে কী বোঝায়?",
          "explanation": "তাৎক্ষণিক স্মৃতি অর্থাৎ স্বল্পস্থায়ী স্মৃতি হচ্ছে সংবেদী স্মৃতির তথ্যকে দীর্ঘস্থায়ী স্মৃতিতে পরিণত করার পূর্বে প্রক্রিয়াজাত করার জন্য স্বল্পস্থায়ী স্মৃতি ভাণ্ডারে সংরক্ষিত স্মৃতি। স্বল্পস্থায়ী স্মৃতির ধারণক্ষমতা ৭ ± ২ ৭\\pm২ ৭ ± ২ । অর্থাৎ কোনো ব্যক্তি একবার দেখে বা শুনে ৫ থেকে ৯টির বেশি তথ্য মনে রাখতে পারে না।"
        },
        {
          "label": "গ",
          "question": "জুঁই কবিতা মুখস্থ করার ক্ষেত্রে কী কৌশল অবলম্বন করেছে? ব্যাখ্যা করো।",
          "explanation": "উদ্দীপকে জুঁই কবিতা মুখস্থ করার ক্ষেত্রে 'পুনরাবৃত্তি' কৌশল অবলম্বন করেছে। শিক্ষণীয় বিষয়টিকে পুনরাবৃত্তি করলে তা স্মৃতিতে অধিক সময় অবস্থান করতে পারে। বারবার অনুশীলন শিক্ষণ সংযোগকে আরও শক্তিশালী করে বলে এর সংরক্ষণকাল বেশি হয়। শিক্ষণের এরূপ পুনরাবৃত্তি সময়ের ব্যবধানে ও অবস্থানগত ভিন্নতায় বার বার করা দরকার। যাতে শিক্ষণ ও স্মৃতি উন্নততর হয় । উদ্দীপকে জুঁই পূর্বে মুখস্থ করা কবিতাটি সময়ের ব্যবধানে হুবহু স্মরণ করতে না পারলেও সে বারবার প্রচেষ্টার ফলে পুরো কবিতাটি আয়ত্ত করতে পেরেছিলো। তাই বলা যায় যে, জুঁই কবিতা মুখস্ত করার ক্ষেত্রে 'পুনরাবৃত্তি' কৌশল অবলম্বন করেছে।"
        },
        {
          "label": "ঘ",
          "question": "জুঁই এবং চাঁপার বিস্মৃতির কারণ কি একই? ব্যাখ্যা করো ।",
          "explanation": "উদ্দীপকে জুঁই এবং চাপার বিস্মৃতির কারণ এক নয়। এক্ষেত্রে টুই ও চাপার বিস্মৃতির কারণ যথাক্রমে 'অব্যবহারজনিত স্মৃতির অবক্ষ এবং 'অনুশীলন প্রতিবন্ধকতা'। অব্যবহারজনিত স্মৃতির অবক্ষয় হয় তখন, যখন শিক্ষণকৃত বিষয়টি দীর্ঘ সময়ের মধ্যে ব্যবহার বা অনুশীলন না করা হয়। উদ্দীপকে পূর্বে শিক্ষণকৃত কবিতা দীর্ঘদিন পর্যন্ত অনুশীলন না করার ফলে জুঁইয়ের বিস্তৃতি ঘটেছিল। বিস্মৃতির আরেকটি কারণ হলো অনুশিক্ষণ প্রতিবন্ধকতা। এক্ষেত্রে বিরতি না দিয়ে পরপর দুটি বিষয় মুখস্থ করলে, পরে মুখস্থ করা বিষয়টি পূর্বের মুখস্থ করা বিষয়টির পুনরুদ্রেকের সময় প্রতিবন্ধকতা সৃষ্টি করে। উদ্দীপকে চাপা অর্থনীতির প্রশ্ন উত্তর মুখস্থ করার পর বিরতি না নিয়েই মনোবিজ্ঞানের প্রশ্ন মুখস্থ করেছিল। তাই পরীক্ষায় অর্থনীতির প্রশ্ন উত্তর লিখতে গিয়ে সে উত্তরটি হুবহু লিখতে পারেনি। এক্ষেত্রে বিরতি না নিয়ে মনোবিজ্ঞানের প্রশ্ন মুখস্থ করায় প্রতিবন্ধকতা সৃষ্টি হয়েছিল। উপর্যুক্ত আলোচনা থেকে বলা যায় যে, জুই ও চাঁপার বিস্মৃতির কারণ একই নয় বরং ভিন্ন ভিন্ন।"
        }
      ]
    },
    {
      "number": "4",
      "uddipok": "সারোয়ার স্যার বহুনির্বাচনি প্রশ্নের উত্তর মূল্যায়ন করে। দেখলেন তার ছাত্রী ডালিয়া ২৫ নম্বরের মধ্যে ২৫ এবং মল্লিকা ৭ পেয়েছে। মল্লিকার আবেদনের প্রেক্ষিতে বিভাগীয় প্রধান খাতা পুনঃমূল্যায়ন করে দেখলেন সে ৭ নম্বরই পায়। এতে মল্লিকা মানসিকভাবে ভেঙ্গে পড়ে এবং চুপচাপ হয়ে যায়। কোথাও বেড়াতে যায় না এবং একাকী থাকতে চায়। এখন সে অল্পতেই রেগে যায়। অন্যদিকে উচ্চ মাধ্যমিক পাশ করার পর কোন বিষয়ে উচ্চশিক্ষা নিবে এ নিয়ে প্রীতি খুবই চিন্তিত। কি করবে কিছুই বুঝে উঠতে পারছে না। সিদ্ধান্ত নিতে তার সমস্যা হচ্ছে।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "মনোবিজ্ঞানের আধুনিক সংজ্ঞা দাও ।",
          "explanation": "মনোবিজ্ঞান হলো এমন একটি বিজ্ঞান যা বৈজ্ঞানিক পদ্ধতিতে মানুষ ও প্রাণীর আচরণ এবং মানসিক প্রক্রিয়া অনুধ্যান করে থাকে।"
        },
        {
          "label": "খ",
          "question": "মানুষের শ্বাস-প্রশ্বাস কোন ধরনের আচরণ? ব্যাখ্যা করো।",
          "explanation": "মানুষের শ্বাস-প্রশ্বাস অনৈচ্ছিক আচরণ। ব্যক্তির যে আচরণগুলো স্বয়ংক্রিয় এবং তার ইচ্ছার দ্বারা নিয়ন্ত্রিত নয় সেগুলো হলো অনৈচ্ছিক আচরণ। যেমন— হৃদপিণ্ডের ক্রিয়া, শ্বাস-প্রশ্বাস, আগুনে হাত লাগা মাত্র হাত সরিয়ে নেওয়া ইত্যাদি।"
        },
        {
          "label": "গ",
          "question": "মল্লিকার খাতা মূল্যায়নে বৈজ্ঞানিক পদ্ধতির কোন নীতির প্রয়োগ হয়েছে? ব্যাখ্যা করো।",
          "explanation": "মল্লিকার খাতা মূল্যায়নে বৈজ্ঞানিক পদ্ধতির 'যথার্থতা প্রমাণ' নীতির প্রয়োগ হয়েছে। বৈজ্ঞানিক পদ্ধতিতে সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করা হয়। এক্ষেত্রে কত গুলো নীতি মেনে চলা হয়। এসব নীতির মধ্যে 'যথার্থতা প্রমাণ' অন্যতম। এ নীতি অনুসারে কোনো বিজ্ঞানী তার গবেষণার ফলাফল প্রকাশ করার পর বিভিন্ন দেশের ভিন্ন ভিন্ন বিজ্ঞানীগণ তার হুবহু পুনরুৎপাদন করে ফলাফল যাচাই করতে পারেন। অর্থাৎ একজন মনোবিজ্ঞানী যখন কোনো গবেষণার ফলাফল' প্রকাশ করেন তখন পৃথিবীর অন্য যেকোনো মনোবিজ্ঞানী তা পরীক্ষা করে দেখতে পারেন। পরীক্ষার ফলাফল যদি পূর্ববর্তী মনোবিজ্ঞানীর গবেষণার সাথে সংগতিপূর্ণ হয় তবে তাকে যথার্থ বলা যায়। উদ্দীপকে মল্লিকার খাতা শ্রেণিশিক্ষক কর্তৃক মূল্যায়নের পর পুনরায় বিভাগীয় প্রধান খাতা পুনঃমূল্যায়ন করে একই ফলাফল পান। তাই এক্ষেত্রে মল্লিকার প্রাপ্ত নম্বরের যথার্থতা প্রমাণিত হয়। তাই বলা যায়, মল্লিকার খাতা মূল্যায়নে বৈজ্ঞানিক পদ্ধতির 'যথার্থতা প্রমাণ' নীতির প্রয়োগ হয়েছে।"
        },
        {
          "label": "ঘ",
          "question": "মল্লিকা ও প্রীতির সমস্যা সমাধানের বিষয়টি কি মনোবিজ্ঞানের একই শাখায় আলোচিত হয়? বিশ্লেষণ করো।",
          "explanation": "উদ্দীপকে মল্লিকা ও প্রীতির সমস্যা সমাধানের বিষয়টি মনোবিজ্ঞানের ভিন্ন ভিন্ন শাখায় আলোচিত হয়। মল্লিকা ও প্রীতির সমস্যা যথাক্রমে কাউন্সেলিং ও নির্দেশনা মনোবিজ্ঞানে আলোচিত হয়। মনোবিজ্ঞানের যে শাখায় ব্যক্তির মানসিক অশান্তি, বৃত্তি নির্বাচন, শিল্প সংকট, পারিবারিক বিশৃঙ্খলা প্রভৃতি বিষয়ে সঠিক দিক নির্দেশনা প্রদান করা হয় তাকে কাউন্সেলিং মনোবিজ্ঞান বলা হয়। কাউন্সেলিং সাহায্যকারী প্রক্রিয়া, যেখানে একজন কাউন্সেলর পেশাগত সম্পর্কের মাধ্যমে বিশেষজ্ঞ জ্ঞানের দ্বারা ক্লায়েন্টের আচরণ পরিবর্তনের উদ্যোগ নেন। এক্ষেত্রে তিনি ৩টি প্রধান ভূমিকা পালন করেন। যেমন- প্রতিকারমূলক ভূমিকা, নিবৃত্তমূলক ভূমিকা এবং শিক্ষা ও বিকাশমূলক ভূমিকা । অপরদিকে, নির্দেশনা মনোবিজ্ঞানে, একজন মনোবিজ্ঞানী জ্ঞান ও দক্ষতার মাধ্যমে ক্লায়েন্টের ছাত্রজীবনের পাঠক্রম নির্বাচন সমস্যা ও অকৃতকার্যতা, চাকরিগত সমস্যা, ব্যক্তিগত ও পারিবারিক সমস্যা প্রভৃতি ক্ষেত্রে নির্দেশনা প্রদান করেন । উদ্দীপকে মল্লিকা পরীক্ষার ফলাফল বিপর্যয়ের ফলে মানসিকভাবে ভেঙে পড়ে এবং চুপচাপ হয়ে যায়। তাকে একাকীত্ব পেয়ে বসে। এমতাবস্থায় সে কাউন্সেলিং মনোবিজ্ঞানীর সহায়তা নিতে পারে। অন্যদিকে প্রীতির উচ্চ মাধ্যমিক পাশের পর কোন বিষয়ে উচ্চশিক্ষা নেবে এ সম্পর্কিত সিদ্ধান্ত নিতে সমস্যা হচ্ছে তাই সে নির্দেশনা মনোবিজ্ঞানীর শরণাপন্ন হতে পারে।"
        }
      ]
    },
    {
      "number": "5",
      "uddipok": "অধ্যাপক নাফিস ৪০ জন ছাত্রের ৭৫ নম্বরের নির্বাচনী পরীক্ষা গ্রহণ করেন। উত্তরপত্র মূ্ল্যায়নের পর প্রাপ্ত নম্বরের ভিত্তিতে কেন্দ্রীয় প্রবণতার পরিমাপসমূহ নির্ণয় করেন। ছাত্রদের প্রাপ্ত নম্বরের বণ্টনটি নিম্নরূপঃ শ্রেণি ব্যবধান ছাত্র সংখ্যা(f) ৭০-৭৯ ২ ৬০-৬৯ ৩ ৫০-৫৯ ৭ ৪০-৪৯ ১২ ৩০-৩৯ ৮ ২০-২৯ ৫ ১০-১৯ ৩ N = ৪০",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "কেন্দ্রীয় প্রবণতা কী?",
          "explanation": "কেন্দ্রীয় প্রবণতার হলো কোনো তথ্য সারির এমন একটি মান যা ঐ তথ্য সারিকে প্রতিনিধিত্ব করে । অর্থাৎ একটি তথ্য সারির সাফল্যাঙ্কসমূহের কেন্দ্রের দিকে জমাট হওয়ার প্রবণতাকে কেন্দ্রীয় প্রবণতা বলে।"
        },
        {
          "label": "খ",
          "question": "চোখের রং, মেধা এসবকে গুণবাচক উপাত্ত বলা হয় কেন?",
          "explanation": "বৈশিষ্ট্য গত কারণে চোখের রং, মেধা এসবকে গুণবাবচক উপাত্ত বলা হয়। গুণবাচক উপাত্ত হলো এমন সব বৈশিষ্ট্য যা সংখ্যার সাহায্যে প্রকাশ করা যায় না বরং গুণগত মান দ্বারা প্রকাশ করা হয়। যেমন-চোখের রং, মেধা,গায়ের বর্ণ প্রভৃতিকে পরিমাপ করা যায় না, এগুলো শুধু গুণগত মান নির্দেশ করে। এ কারণে গুণগত উপাত্ত।"
        },
        {
          "label": "গ",
          "question": "উদ্দীপকের বণ্টনটি থেকে এমন একটি মান নির্ণয় কর যার উপরে এবং নিচে ঐ বণ্টনের শতকরা ৫০ ভাগ উপাত্ত রয়েছে।",
          "explanation": "উদ্দীপকের বণ্টনটি থেকে মধ্যক নির্ণয় করা যায়। যার উপরে এবং নিচে ঐ বণ্টনের শতকরা ৫০ ভাগ উপাত্ত রয়েছে। প্রদত্ত উপাত্ত নিম্নরূপঃ শ্রেণি ব্যবধান প্রকৃত শ্রেণি ব্যবধান পৌনঃপুন্য (f) ক্রমবর্ধিষ্ণূ পৌনঃপুন্য (cf) ৭০-৭৯ ৬৯.৫-৭৯.৫ ২ ৪০ ৬০-৬৯ ৫৯.৫-৬৯.৫ ৩ ৩৮ ৫০-৫৯ ৪৯.৫-৫৯.৫ ৭ ৩৫ ৪০-৪৯ ৩৯.৪-৪৯.৫ ১২ ২৮ ৩০-৩৯ ২৯.৫-৩৯.৫ ৮ ১৬ ২০-২৯ ১৯.৫-২৯.৫ ৫ ৮ ১০-১৯ ৯.৫-১৯.৫ ৩ ৩ N= ৪০ এখানে , N ২ \\frac{N}{২} ২ N ​ = ৪০ ২ \\frac{৪০}{২} ২ ৪০ ​ =২০ অর্থাৎ N ২ \\frac{N}{২} ২ N ​ (২০) ক্রমবর্ধিষ্ণু পৌনঃপুন্যের যে সংখ্যার (২৮) মধ্যে আছে, সেই সংখ্যাটি (২৮) যে শ্রেনিতে(৪০-৪৯) অবস্থিত সেই শ্রেণিতে মধ্যক আছে। এখানে, L = ৩৯.৫ f = ১২ c f 1 cf_1 c f 1 ​ =১৬ N ২ \\frac{N}{২} ২ N ​ = ৪০ ২ \\frac{৪০}{২} ২ ৪০ ​ i = ১০ আমরা জানি, মধ্যক: M d n =   L + ( N ২ − c f 1 f ) × i Mdn=\\ L+ \\Large\\left(\\frac{\\frac{N}{২}-cf_1}{f}\\right)\\times i M d n =   L + ( f ২ N ​ − c f 1 ​ ​ ) × i = ৩৯ . ৫ + ( ৪০ ২ − ১৬ ১২ ) × ১০ ৩৯.৫+ \\Large\\left(\\frac{\\frac{৪০}{২}-১৬}{১২}\\right)\\times ১০ ৩৯ . ৫ + ( ১২ ২ ৪০ ​ − ১৬ ​ ) × ১০ = ৩৯ . ৫ + ( ৪ ১২ ) × ১০ ৩৯.৫ + (\\frac{৪}{১২}) \\times ১০ ৩৯ . ৫ + ( ১২ ৪ ​ ) × ১০ = ৩৯.৫+০.৩৩৩৩ × \\times × ১০ = ৪২.৮৩৩(প্রায়) অর্থাৎ বণ্টনের মধ্যক হলো ৪২.৮৩৩(প্রায়)। অর্থাৎ ৪২.৮৩৩ এর উপরে ও নিচে ঐ বণ্টনের শতকরা ৫০ ভাগ উপাত্ত রয়েছে।"
        },
        {
          "label": "ঘ",
          "question": "Option D",
          "explanation": "অধ্যাপক নাফিসের নির্ণীত কেন্দ্রীয় প্রবণতার মধ্যে গাণিতিক গড় পরিমাপটি উত্তম। এর কারণ নিম্নে আলোচিত হলো— কেন্দ্রীয় প্রবণতার পরিমাপের ক্ষেত্রে উপাত্তের ধরনের ওপর নির্ভর করে সিদ্ধান্ত নিতে হয়। উদ্দীপকে প্রদত্ত উপাত্তগুলো সংখ্যাবাচক interval level উপাত্ত তাই এক্ষেত্রে গাণিতিক গড় সর্বোত্তম কেন্দ্রীয় প্রবণতার পরিমাপ। এছাড়াও গাণিতিক গড় এ ধরনের উপাত্তের ক্ষেত্রে অধিক প্রতিনিধিত্বশীল হওয়ায় তা সর্বোত্তম কেন্দ্রীয় প্রবণতার পরিমাপক হিসেবে গণ্য হয়। গাণিতিক গড় সহজে নির্ণয় করা যায়। এটি সহজবোধ্য, সর্বজনগ্রাহ্য এবং সবচেয়ে বহুল ব্যবহৃত কেন্দ্রমুখী অঙ্ক। তাছাড়া বিভিন্ন ধরনের উচ্চতর গাণিতিক বিশ্লেষণের জন্য গাণিতিক গড়কেই ভিত্তি হিসেবে ধরা হয়। গাণিতিক গড়ে বীজগণিতের নিয়মাবলি সহজেই প্রয়োগ করা যায় এবং সহজেই দুই বা ততোধিক তথ্য সারির তুলনা করা যায়। আর এসব কারণে গাণিতিক গড়কে সর্বোৎকৃষ্ট কেন্দ্রীয় প্রবণতার পরিমাপক হিসেবে বিবেচনা করা হয়।"
        }
      ]
    },
    {
      "number": "6",
      "uddipok": "১৩ বছর নাঈম, অভীক ও আতিক তিন বন্ধু। নাঈম ইদানিং লক্ষ করছে তার শরীরে নানা পরিবর্তন ঘটছে। মুখে দাড়ি গোঁফ উঠছে, গলার স্বরও বদলে যাচ্ছে। বড়দের সামনে যেতে তার লজ্জা লাগে । ঘরে একাকী চুপচাপ বসে থাকে। অভীক নিজের চেহারা ও পোশাকের ক্ষেত্রে আগের তুলনায় অনেক বেশি সচেতন ও যত্নশীল। অভীক এর বাবা-মা তার সম্পর্কে বেশ সচেতন। তারা অভীকের ইচ্ছা-অনিচ্ছার মূল্য দেন, ভুল-ত্রুটি শুধরে দেন। কোনো অবস্থাতেই বিরক্তি প্রকাশ করেন না। কিন্তু আতিকের একগুঁয়ে স্বাধীনচেতা মনোভাবের কারণে তার বাবা-মা সব সময় বিরক্তি প্রকাশ করেন ।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "জীবন প্রসারের বয়ঃসন্ধিকালকে অর্থাৎ ছেলেদের ক্ষেত্রে ১২ থেকে ১৬ বৎসর এবং মেয়েদের ক্ষেত্রে ১১ থেকে ১৫ বৎসর মধ্যবর্তী সময়কালকে 'সংকটকাল' বলা হয় ।"
        },
        {
          "label": "খ",
          "question": "",
          "explanation": "ক্লিফোর্ড বিয়ার্সের মানসিক স্বাস্থ্য আন্দোলনের ৩টি প্রধান উদ্দেশ্য নিম্নে ব্যাখ্যা করা হলো: ১. মানসিক রোগ সম্পর্কে জনসাধারণের মধ্যে ভ্রান্ত ধারণার অবসান ঘটিয়ে মানসিক ব্যাধিতে আক্রান্ত লোকদের প্রতি সমাজের লোকের বিরূপ মনোভাব দূর করা । ২. মানসিক রোগীদের সুচিকিৎসার ব্যবস্থা করা এবং মানসিক রোগের যথাযথ প্রতিরোধমূলক ব্যবস্থা নিশ্চিত করা। ৩. বৈজ্ঞানিক পদ্ধতি প্রয়োগ করে হাসপাতালের পরিবেশ সুষ্ঠু রাখা এবং রোগীদের প্রশিক্ষণের মাধ্যমে স্বনির্ভর করে তোলা ।"
        },
        {
          "label": "গ",
          "question": "",
          "explanation": "নাঈমের শারীরিক ও মানসিক পরিবর্তনে পিটুইটারি ও যৌন গ্রন্থিদ্বয় ক্রিয়াশীল। নিম্নে এগুলো সম্পর্কে আলোচনা করা হলো: পিটুইটারি গ্রন্থি নিঃসৃত শরীরবর্ধক হরমোন এবং গোনাডোট্রপিক হরমোন বয়ঃসন্ধিকালে ব্যক্তির শারীরিক ও মানসিক পরিবর্তনের জন্য দায়ী। শরীরবর্ধক হরমোন দেহের উচ্চতা ও আকৃতি নিয়ন্ত্রণ করে এবং গোনাডোট্রপিক হরমোন যৌনগ্রন্থির কর্মকাণ্ডের উপর প্রভাব বিস্তার করে। গোনাডোট্রপিক হরমোনের প্রভাবে যৌন গ্রন্থির তৎপরতা বেড়ে যায় যৌনগ্রন্থির কার্যকারিতার ফলে এর থেকে নিঃসৃত ছেলেদের ক্ষেত্রে এন্ড্রোজেন এবং মেয়েদের ক্ষেত্রে এস্ট্রোজেন হরমোনের প্রভাবে বিভিন্ন যৌন বৈশিষ্ট্য যেমন— ছেলেদের ক্ষেত্রে কণ্ঠস্বরের পরিবর্তন, দাড়িগোঁফ গজানো প্রভৃতি বিকাশ লাভ করে। এ সময়ে ছেলেমেয়েদের মধ্যে অতিরিক্ত লজ্জা, আবেগের আধিক্য, একাকী থাকার ইচ্ছা প্রভৃতি জন্মে । উদ্দীপকে নাঈমের বয়স ১৩ এবং তার মুখে দাড়িগোঁফ উঠছে, গলার স্বরও পরিবর্তিত হচ্ছে। তার মধ্যে অতিরিক্ত লজ্জা ও একাকী থাকার ইচ্ছা প্রবল, হয়ে উঠছে। তাই বলা যায়, তার এই শারীরিক ও মানসিক পরিবর্তনে পিটুইটারি ও যৌন গ্রন্থিদ্বয়ের প্রভাব ক্রিয়াশীল ।"
        },
        {
          "label": "ঘ",
          "question": "",
          "explanation": "উদ্দীপকে অভীক ও আতিক এর মানসিক স্বাস্থ্যের ক্ষেত্রে তাদের বাবা-মা'র আচরণ যথাক্রমে ইতিবাচক ও নেতিবাচক প্রভাব ফেলতে পারে। অভীকের বাবা-মা তার সম্পর্কে বেশ সচেতন। তারা তার ইচ্ছা-অনিচ্ছার মূল্য দেন। ভুল-ত্রুটি শুধরে দেন। কোনো অবস্থাতেই বিরক্তি প্রকাশ করেন না। তাই তার আচরণের ওপর এর ইতিবাচক প্রভাব পড়বে। এক্ষেত্রে তার মধ্যে সাহায্য-সহযোগিতার' মনোভাব, মূল্যবোধ সম্পর্কে সচেতনতা, সামাজিক দায়িত্ববোধ, আস্থাবান ও আশাবাদী মনোবৃত্তি, স্বাবলম্বী ও সহজে অন্যের সাথে মিশতে পারার বৈশিষ্ট্যসমূহ প্রকাশিত হবে।পক্ষান্তরে, আতিকের বাবা-মা তার একগুঁয়ে স্বাধীনচেতা মনোভাবের কারণে সবসময় বিরক্তি প্রকাশ করেন। তাই তার মধ্যে এরকম আচরণের নেতিবাচক প্রভাব পড়বে। আতিকের বাবা-মা'র আচরণে তাদের সাথে আতিকের সম্পর্কের দূরত্ব সৃষ্টি হবে। এক্ষেত্রে তার মধ্যে পরনির্ভরশীলতা, অবাধ্যতা প্রভৃতি বৈশিষ্ট্য প্রকাশ পেতে পারে। উপর্যুক্ত আলোচনা থেকে বলা যায় যে, অভীকের ক্ষেত্রে, তার বাবা-মা'র আবেগের ইতিবাচক এবং আতিকের ক্ষেত্রে তার বাবা-মা'র আচরণের নেতিবাচক প্রভাব পড়তে পারে।"
        }
      ]
    },
    {
      "number": "7",
      "uddipok": "ব্যবসায়ী জনাব আবুল হোসেন সকালে খবরের কাগজ পাওয়া মাত্র প্রথমেই ব্যবসা-বাণিজ্য এবং শেয়ার বাজারের পাতাটি পড়েন। তারপর অন্যান্য খবর পড়েন। বোনের বিয়ে উপলক্ষে মালিহা ট্রেনে সিলেট যাচ্ছিল। জানালার পাশে বসে সে লক্ষ করলো দূরের ঘরবাড়ি, গাছপালা সবকিছু তার সাথে চলছে। তার বান্ধবী প্রত্যাশা প্রায়ই শুনতে পায় তাকে কে যেন ডাকছে। একদিন সে তার বাবার দেয়া মোবাইলটি ৫ তলা থেকে ফেলে দেয়। কারণ জানতে চাইলে বলে ওকে আকাশ থেকে কেউ একজন হুকুম দিয়েছে ফোনটি নিচে ফেলে দিতে।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ ।"
        },
        {
          "label": "খ",
          "question": "",
          "explanation": "প্রত্যক্ষণের সময় যা দেখা হয় তাই প্রতীক এবং যে পশ্চাদভূমির সাপেক্ষে প্রতীককে প্রত্যক্ষণ করা হয় তাই হচ্ছে পটভূমি। অনেক সময় প্রতীক ও পটভূমির সম্পর্ক পরিবর্তনশীল হয়ে থাকে । পরিবর্তনশীল প্রতীক-পটভূমির ক্ষেত্রে প্রতীক পটভূমিতে এবং পটভূমি প্রতীকে পরিবর্তিত হয়। অর্থাৎ প্রতীককে কখনো পটভূমি এবং পটভূমিকে কখনো প্রতীক বলে মনে হয়। দু-ক্ষেত্রেই ভিন্ন ভিন্ন প্রত্যক্ষণ সংঘটিত হয় । যদিও উদ্দীপক একই থাকে ।"
        },
        {
          "label": "গ",
          "question": "",
          "explanation": "উদ্দীপকে জনাব আবুল হোসেনের আচরণে মনোযোগের 'আগ্রহ' নামক ব্যক্তিনিষ্ঠ বা অভ্যন্তরীণ উপাদানের প্রভাব দেখা যায় । ব্যক্তির মনোযোগ কতগুলো অভ্যন্তরীণ বা ব্যক্তিগত শর্তের ওপর নির্ভরশীল। এগুলোকে মনোযোগের ব্যক্তিনিষ্ঠ উপাদানও বলা হয়। এই উপাদানগুলোর মধ্যে ব্যক্তির 'আগ্রহ' উপাদানটি অন্যতম। যার যে বিষয়ে আগ্রহ তার মনোযোগ সেই বিষয়েই বেশি। এজন্য দৈনিক সংবাদপত্রে ক্রীড়ামোদি খেলার খবর দেখেন, ব্যবসায়ী দেখেন বাজার দর । উদ্দীপকে ব্যবসায়ী আবুল হোসেন সকালের খবরের কাগজ পাওয়া মাত্র ব্যবসা-বাণিজ্য এবং শেয়ার বাজারের পাতাটি পড়েন। কারণ তার আগ্রহ ব্যবসা সম্পর্কিত বিষয়ের প্রতি। তাই বলা যায় যে, জনাব আবুল হোসেনের আচরণে মনোযোগের 'আগ্রহ' নামক ব্যক্তিনিষ্ঠ উপাদানের প্রভাব দেখা যায়।"
        },
        {
          "label": "ঘ",
          "question": "",
          "explanation": "উদ্দীপকে মালিহা ও প্রত্যাশার প্রত্যক্ষিত ঘটনাদ্বয় যথাক্রমে অধ্যাস ও, অলীক প্রত্যক্ষণ। উভয় ধরনের প্রত্যক্ষণের তুলনামূলক বিশ্লেষণ করা হলো। অধ্যাস ও অলীক প্রত্যক্ষণ, উভয়ের মধ্যেই কিছু সাদৃশ্য ও বৈসাদৃশ্য রয়েছে। এদের সাদৃশ্যসমূহ হলো- উভয়েই এক ধরনের ভুল প্রত্যক্ষণ। উভয় ক্ষেত্রেই কল্পনা কাজ করে এবং নির্ভুল জ্ঞান লাভ হয় না। উভয় ধরনের প্রত্যক্ষণই স্বাভাবিক ঘটনা থেকে ভিন্নতর হয়ে থাকে। অধ্যাস ও অলীক প্রত্যক্ষণের মধ্যে বৈসাদৃশ্যসমূহ হলো- অধ্যাস বাস্তব উদ্দীপকের সাপেক্ষে সংঘটিত দীর্ঘমেয়াদি সর্বজনীন ভুল প্রত্যক্ষণ। অর্থাৎ অধ্যাসে কোনো নির্দিষ্ট উদ্দীপকের সাপেক্ষে প্রত্যেক সুস্থ ব্যক্তির ক্ষেত্রে একইভাবে ঘটে থাকে। এক্ষেত্রে অনুশীলনের মাধ্যমে অধ্যাসের পরিমাণ কমানো যায়। অপরদিকে, অলীক প্রত্যক্ষণ মানসিক ব্যাধিগ্রস্ত ও মাদকাসক্ত ব্যক্তির ক্ষেত্রে ঘটে থাকে। এক্ষেত্রে কোনো বাহ্যিক উদ্দীপক থাকে না। এই · ধরনের ভুল প্রত্যক্ষণ ব্যক্তিকেন্দ্রিক, অবাস্তব, স্বল্পমেয়াদি ঘটনা বিধায় বিজ্ঞানসম্মতভাবে পরিমাপ করা যায় না ৷ উদ্দীপকে মালিহা ট্রেনে ভ্রমণ করার সময় প্রত্যক্ষণ করলো যে দূরের ঘরবাড়ি, গাছপালা সবকিছু তার সাথে চলছে। যদিও এগুলো স্থির ছিলো, তবুও সে ট্রেনের গতির কারণে এগুলোকে গতিশীল হিসেবে প্রত্যক্ষণ করেছিল। তাই এটি ভুল প্রত্যক্ষণ ছিল যা সকল ব্যক্তিই প্রত্যক্ষণ করে থাকে । তাই তার প্রত্যক্ষিত ঘটনাটি অধ্যাস ছিল। কিন্তু প্রত্যাশার প্রত্যক্ষিত ঘটনাটির ক্ষেত্রে বাস্তব কোনো উদ্দীপক নেই। তবুও সে প্রায়ই শুনতে পায় তাকে কে যেন ডাকছে এবং সে একদিন ৫ তলা থেকে অজানা কারো নির্দেশ প্রত্যক্ষণ করে মোবাইল ফোন ফেলে দেয়। তাই বলা যায়, প্রত্যাশার প্রত্যক্ষণটি তার ব্যক্তিগত মানসিক ব্যাধি থেকে উদ্ভূত অবাস্তব ঘটনা ভুল যাকে অলীক প্রত্যক্ষণ বলা যায় ।"
        }
      ]
    },
    {
      "number": "8",
      "uddipok": "ছোট ছেলেটি ক্রিকেট খেলতে ভীষণ ভালোবাসে। সে স্বপ্ন দেখে বড় হয়ে সফল ও কৃতি ক্রিকেটার হবার। বাবার নিষেধ উপেক্ষা করে লুকিয়ে খেলতে যায়। বাবার বরুনীর ভয়ে সন্ধ্যার পূর্বেই বাসায় ফিরে আসে। সেই ছেলেটিই আজকের নন্দিত ক্রিকেটার মেহেদী হাসান মিরাজ। খবরের কাগলে ও টেলিভিশনে কয়েকজন ছাত্রীর ওপর বখাটের হামলার খবরে আতঙ্কিত মিসেস জামান মেয়ে অদিতিকে কোথাও একা যেতে দেন না। সাথে করে কলেজে আনা-নেওয়া করেন। কলেজের নবীনবরণ অনুষ্ঠানে নবীনদের পক্ষ থেকে কিছু বলতে অদিতি মাইক্রোফোনের সামনে দাঁড়ালে তার শ্বাস-প্রশ্বাস এবং হৃদপিণ্ডের গতি বৃদ্ধি পায় এবং সে ঘামতে থাকে।",
      "tag": "DB, RB, CB, CTG.B, SB, JB 17",
      "sub_questions": [
        {
          "label": "ক",
          "question": "আবেগ কী?",
          "explanation": "কোনো উদ্দীপকের প্রতি প্রতিক্রিয়া করতে গিয়ে প্রাণীর মধ্যে যে আলোড়িত বা উত্তেজিত অবস্থার সৃষ্টি হয়, যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলা হয় ।"
        },
        {
          "label": "খ",
          "question": "পরিপক্কতা আবেগ নিয়ন্ত্রণে কোন ধরনের ভূমিকা রাখে?",
          "explanation": "শিশুদের পরিপক্বতা আবেগ নিয়ন্ত্রণে গুরুত্বপূর্ণ ভূমিকা রাখে। শিশুরা বয়সের সাথে সাথে পরিপক্বতা অর্জন করে। প্রাক-শৈশবকালের শিশুর আবেগ তীব্র, ক্ষণস্থায়ী এবং সহজেই নিয়ন্ত্রণযোগ্য। শৈশবের প্রথম পর্যায়ে শিশুরা শারীরিক কারণের চেয়ে মানসিক কারণে বেশি মাত্রায় আবেগপ্রবণ হয়ে ওঠে। শৈশবের শেষ পর্যায়ে শিশুরা আবেগ সংযতভাবে প্রকাশ করার চেষ্টা করে। বয়ঃসন্ধিকালে ছেলেমেয়েদের মধ্যে তীব্র আবেগ দেখা যায় এবং প্রাপ্তবয়স্ক ব্যক্তি নিয়ন্ত্রিতভাবে আবেগের বহিঃপ্রকাশ ঘটায়। তাই বলা যায়, পরিপক্কতা আবেগ নিয়ন্ত্রণে গুরুত্বপূর্ণ ভূমিকা রাখে।"
        },
        {
          "label": "গ",
          "question": "নবীনবরণ অনুষ্ঠানে অদিতির শারীরিক পরিবর্তনের ক্ষেত্রে স্নায়ুতন্ত্রের কোন অংশের ভূমিকা রয়েছে? ব্যাখ্যা করো।",
          "explanation": "নবীনবরণ অনুষ্ঠানে অদিতির শারীরিক পরিবর্তনের ক্ষেত্রে সমবেদী স্নায়ুতন্ত্রের ভূমিকা রয়েছে। সমবেদী স্নায়ুতন্ত্র দেশ ও বহিঃদেশের স্বয়ংক্রিয় স্নায়ু নিয়ে গঠিত। এই স্নায়ুতন্ত্রের প্রধান কাজ হচ্ছে, 'জীবকে জরুরি অবস্থা মোকাবেলার জন্য প্রস্তুত করা। এই স্নায়ুতন্ত্রের কার্যকারিতায় হৃদপিণ্ড ও শ্বাসযন্ত্রের ক্রিয়া বেড়ে যায়। এছাড়াও এই স্নায়ুতন্ত্র রক্তের চাপ বাড়িয়ে দেয়, পরিপাক ক্রিয়ায় বাধা সৃষ্টি করে, চোখের মণিকে বড় করে, শরীরের লোম খাড়া করে, এড্রিনালিন হরমোন নিঃসরণ ঘটায়। ফলে ব্যক্তি ঘামতে শুরু করে। উদ্দীপকের অদিতি কলেজের নবীনবরণে মাইক্রোফোনের সামনে দাঁড়ালে তার সমবেদী স্নায়ুতন্ত্রের ক্রিয়াশীলতার কারণেই শ্বাস-প্রশ্বাস এবং হৃদপিণ্ডের গতি বৃদ্ধি পেয়েছিল এবং সে ঘামতে শুরু করেছিল।"
        },
        {
          "label": "ঘ",
          "question": "মিরাজের সাফল্যের প্রেষণা এবং মিসেস জামানের ক্ষেত্রে সৃষ্টি প্রেষণা ভিন্ন হলেও মূলত তা একই শ্রেণির। যুক্তি দাও।",
          "explanation": "উদ্দীপকে মিরাজের এবং মিসেস জামানের ক্ষেত্রে সৃষ্ট- প্রেষণাদ্বয় হচ্ছে যথাক্রমে কৃতি ও নিরাপত্তা প্রেষণা। কৃতি প্রেষণা এমন একটি অভ্যন্তরীণ শক্তি যা প্রাণীকে কর্মসম্পাদনে উচ্চমানের তাগিদ দেয়। যে ব্যক্তির মধ্যে কৃতি প্রেষণা অধিক সে খুব পরিশ্রমী হবে এবং সাফল্যের দ্বার তার জন্য উন্মুক্ত। আর এই প্রেষণার উপস্থিতির কারণেই মিরাজ কৃতি খেলোয়াড় হতে পেরেছে। অপরদিকে নিরাপত্তা প্রেষণার মূলে রয়েছে মানুষের নিরাপদে বসবাস করতে চাওয়ার ইচ্ছা। এই নিরাপত্তা যেমন ব্যক্তির জীবন, সম্পদ ও সম্ভ্রম রক্ষার জন্য হতে পারে, তেমনি গোষ্ঠীগত ঐক্য বজায় রাখার জন্যও হতে পারে। তাই, মিসেস জামানের মধ্যে মেয়ের নিরাপত্তার জন্য এই প্রেষণা ক্রিয়াশীল। কৃতি ও নিরাপত্তা প্রেষণাদ্বয় পরস্পর ভিন্ন প্রেষণা হলেও এগুলো একই শ্রেণির প্রেষণা। উভয় প্রেষণাই সমাজ জীবনের নানা অভিজ্ঞতার মাধ্যমে সৃষ্ট। এগুলো ব্যক্তির জীবনধারণের জন্য তাৎক্ষণিকভাবে অপরিহার্য নয় এবং এসব প্রেষণার ক্ষেত্রে ব্যক্তি বিশেষে ভিন্নতা দেখা যায়। এগুলোকে একত্রে সামাজিক প্রেষণা হিসেবে শ্রেণিভুক্ত করা হয়। এরকম আরও কিছু প্রেষণা হচ্ছে যুথচারিতা, খ্যাতি, পদমর্যাদার চাহিদা প্রভৃতি ।"
        }
      ]
    }
  ]
}