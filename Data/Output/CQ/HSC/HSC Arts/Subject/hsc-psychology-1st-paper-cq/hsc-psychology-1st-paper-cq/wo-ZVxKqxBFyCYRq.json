{
  "title": "ঢাকা কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "স্নিগ্ধা একটি সরকারি স্কুলের প্রধান শিক্ষক। তিনি শিক্ষার্থী, শিক্ষক এবং শিক্ষণ পরিবেশের উপর জোর দেন। অন্যদিকে সেলিমের কোম্পানিতে কর্মসন্তুষ্টি এবং কাজের সার্বিক মূল্যায়ন হওয়ায় উৎপাদন বেড়েছে তাদের বন্ধু সিনথিয়াও মানসিক সমস্যাগ্রস্তদের সমস্যা সমাধানের জন্য নিয়মিত কাজ করেন।",
      "tag": "DC 23",
      "sub_questions": [
        {
          "label": "ক",
          "question": "মনোবিজ্ঞানের সংজ্ঞা দাও।",
          "explanation": "মনোবিজ্ঞান হলো মানুষ ও প্রাণীর আচরণ ও মানসিক প্রক্রিয়ার বৈজ্ঞানিক অনুধ্যান ও মানসিক সমস্যার ক্ষেত্রে সেই জ্ঞানের প্রয়োগ।"
        },
        {
          "label": "খ",
          "question": "\"চিন্তন একটি মানসিক প্রক্রিয়া\" ব্যাখ্যা করো।",
          "explanation": "প্রাণীর যে বিষয় বাহির থেকে পর্যবেক্ষণ করা যায় না তবে অন্তর্নিহিতভাবে ক্রিয়াশীল থাকে তাকে মানসিক প্রক্রিয়া বলা যায়। সেদিক থেকে চিন্তন এক প্রকার মানসিক প্রক্রিয়া। আমরা জানি, মনোবিজ্ঞান মানুষ ও প্রাণীর আচরণ ও মানসিক প্রক্রিয়া সংক্রান্ত বৈজ্ঞানিক অনুধ্যান। এক্ষেত্রে আচরণ বাহির থেকে প্রত্যক্ষণ বা পর্যবেক্ষণ করা যায় কিংবা অভ্যন্তরীণ আচরণ পরিমাপ করা যায়। অপরদিকে মানসিক প্রক্রিয়া মস্তিষ্কজাত ক্রিয়াকলাপের ফল যা প্রত্যক্ষণ বা পর্যবেক্ষণ করা যায় না, চিন্তন এমনই একটি প্রক্রিয়া যা প্রশিক্ষণ বা পর্যবেক্ষণ করা না গেলেও ব্যক্তির মানসিক অবস্থার সাথে বিশেষভাবে সম্পর্কযুক্ত। তাই চিন্তন একটি মানসিক প্রক্রিয়া।"
        },
        {
          "label": "গ",
          "question": "স্নিগ্ধার কাজটি মনোবিজ্ঞানের কোন শাখায় আলোচনা করা হয়? ব্যাখ্যা করো।",
          "explanation": "উদ্দীপকে উল্লেখিত স্নিগ্ধার কার্যক্রম শিক্ষা মনোবিজ্ঞানের অন্তর্ভুক্ত। মনোবিজ্ঞানের গুরুত্বপূর্ণ একটি শাখা হলো শিক্ষা মনোবিজ্ঞান। শিক্ষণ উপযোগী পাঠ্যসূচি ও অনুকূল পরিবেশ সৃষ্টির মধ্য দিয়ে শিক্ষার্থীর সার্বিক ও সুষম বিকাশ সাধনে সহায়তা করাই শিক্ষা মনোবিজ্ঞানের মূল লক্ষ্য। সেই সাথে শিক্ষকের আচরণ ও শিক্ষক শিক্ষার্থীর সম্পর্কের বিষয়টিও শিক্ষা মনোবিজ্ঞানের আলোচনার অন্তর্গত। শিক্ষাদান কার্যক্রম শিক্ষার্থীকে কেন্দ্র করেই আবর্তিত হয়। যে কারণে শিক্ষা মনোবিজ্ঞানীরা শিক্ষক-শিক্ষার্থীর সম্পর্ক, শিক্ষার পরিবেশ ও শিক্ষার পদ্ধতি নিয়ে ব্যাপক অনুধ্যান করে। মনোবিজ্ঞানের জ্ঞানীয় প্রয়োগের মাধ্যমে শিক্ষাকে কার্যকর করে তোলাই শিক্ষা মনোবিজ্ঞানের উদ্দেশ্য। উদ্দীপকে প্রদত্ত স্নিগ্ধা একজন প্রধান শিক্ষক হিসেবে শিক্ষার্থী, শিক্ষক ও শিক্ষণ পরিবেশের প্রতি গুরুত্ব আরোপ করেন। অর্থাৎ তিনি শিক্ষা মনোবিজ্ঞানের কাজগুলো সম্পাদনের প্রতি জোর দেন। একারণে স্নিগ্ধার কাজটি শিক্ষা মনোবিজ্ঞানের আওতাভুক্ত।"
        },
        {
          "label": "ঘ",
          "question": "সেলিম ও সিনথিয়ার কাজের ক্ষেত্রগুলো কি একই না ভিন্ন? তোমার অধিক পছন্দনীয় ক্ষেত্রটি আলোচনা করো।",
          "explanation": "উদ্দীপকে সেলিমের কাজটি শিল্প মনোবিজ্ঞান এবং সিনথিয়ার কাজটি চিকিৎসা মনোবিজ্ঞানের আওতাভুক্ত। মনোবিজ্ঞানের বিভিন্ন শাখার মধ্যে উল্লেখযোগ্য দুইটি শাখা হলো শিল্প মনোবিজ্ঞান এবং চিকিৎসা মনোবিজ্ঞান। শিল্প মনোবিজ্ঞান আবার সাংগঠনিক মনোবিজ্ঞান নামেও পরিচিত। শিল্প ও বাণিজ্যের লক্ষ্যে সাংগঠনিক আচরণ পর্যালোচনা করাই এ মনোবিজ্ঞানের উদ্দেশ্য। অপরদিকে, চিকিৎসা মনোবিজ্ঞান ব্যক্তির মানসিক রোগ নির্ণয় ও চিকিৎসা পদ্ধতি নিয়ে আলোচনা ও গবেষণা করে থাকে। উল্লেখিত বর্ণনামতে দেখা যায়, সেলিমের কোম্পানিতে সার্বিক কর্মসন্তুষ্টি ও কাজের সার্বিক মূল্যায়ন হওয়ায় উৎপাদন বৃদ্ধি পেয়েছে। ঘটনাটি প্রকৃতপক্ষে শিল্প সাংগঠনিক আচরণ বিশ্লেষণের ভিত্তিতে উৎপাদন বৃদ্ধির দিকটি নির্দেশ করে। সেজন্য এটি শিল্প মনোবিজ্ঞানের অন্তর্ভুক্ত। পক্ষান্তরে, সিনথিয়া মানসিক সমস্যাগ্রস্তদের সমস্যা সমাধানে কাজ করে। তাই এটি চিকিৎসা মনোবিজ্ঞানের প্রতি নির্দেশ করে। এই দুই ধরনের আলোচনার মধ্যে চিকিৎসা মনোবিজ্ঞান বিষয়টি আমার বেশি পছন্দনীয়। কারণ ব্যক্তির মানসিক স্বাস্থ্যের সাথে মনোবিজ্ঞানের এ শাখাটি সরাসরি সংশ্লিষ্ট মনোবিজ্ঞানের এ শাখায় একজন মনোবিজ্ঞানী যা করেন তা হলো- ১. মানসিক রোগের কারণ ও লক্ষণ নির্ণয়। ২. উপযুক্ত চিকিৎসা পদ্ধতি উদ্ভাবন ও প্রয়োগ। অর্থাৎ মানসিক সমস্যাগ্রস্ত রোগীদের রোগের সঠিক কারণ অনুসন্ধানের প্রৈক্ষিতে প্রয়োজনীয় চিকিৎসা প্রদান এবং সুস্থতা অর্জনের সহায়তা করাই চিকিৎসা মনোবিজ্ঞানের লক্ষ্য। সুতরাং বলা যায়, চিকিৎসা মনোবিজ্ঞান মানসিক রোগ প্রতিকার ও প্রতিরোধে মনোবিজ্ঞানের একটি কার্যকর শাখা।"
        }
      ]
    },
    {
      "number": "2",
      "uddipok": "দৃশ্যকল্প-১: শিক্ষকের কঠোরতার কারণে সীমার আচরণে এক ধরনের অস্বাভাবিকতা দেখা দেয়। সে এখন বই খাতা দেখলে ভয় পায়। বিষয়টি নিয়ে তার বাবা-মা তাকে নিয়ে একজন মনোবিজ্ঞানীর শরণাপন্ন হন। এতে সীমা ধীরে ধীরে সুস্থ হয়ে ওঠে। দৃশ্যকল্প-২: বাবা ছেলেকে বললেন, \"সূর্য পৃথিবীর চারদিকে ঘোরে।\" পূর্বের এই ভুল স্বীকৃত ধারণাটি গ্যালিলিও সর্বপ্রথম প্রমাণ উপস্থাপন করে। বলেন, \"পৃথিবীই সূর্যের চারদিকে ঘোরে।\" ধারণাটি পরবর্তীতে সকলেই গ্রহণ করে স্বাভাবিক জীবনযাপনের পথকে সাবলীল করেছে।",
      "tag": "DC 23",
      "sub_questions": [
        {
          "label": "ক",
          "question": "বিজ্ঞান কী?",
          "explanation": "প্রকৃতির কোনো নির্দিষ্ট শাখা সম্পর্কে সুনিয়ন্ত্রিত ও সুশৃংঙ্খল আলোচনাই বিজ্ঞান।"
        },
        {
          "label": "খ",
          "question": "বৈজ্ঞানিক দৃষ্টিভঙ্গি গুরুত্বপূর্ণ কেন?",
          "explanation": "পুরাতন মতবাদ বা প্রতিষ্ঠিত মতকে প্রয়োজনীয় সংস্কার ও নতুন মতকে গ্রহণ করার মানসিকতাই বৈজ্ঞানিক দৃষ্টিভঙ্গি। বিজ্ঞানকে গতিশীল রাখতে এবং সামনের দিকে এগিয়ে যেতে বৈজ্ঞানিক দৃষ্টিভঙ্গি অত্যন্ত গুরুত্বপূর্ণ। যে কোনো বিষয়কে যথার্থ বিজ্ঞানের মর্যাদা দিতে হলে সে বিষয়ে অবশ্যই বৈজ্ঞানিক দৃষ্টিভঙ্গির প্রতিফলন থাকতে হবে। এজন্য বৈজ্ঞানিক দৃষ্টিভঙ্গির গুরুত্ব অনস্বীকার্য।"
        },
        {
          "label": "গ",
          "question": "সীমার বিষয়টি মনোবিজ্ঞানের কোন শাখায় আলোচিত হয়? ব্যাখ্যা করো।",
          "explanation": "সীমার বিষয়টি মনোবিজ্ঞানের গুরুত্বপূর্ণ শাখা কাউন্সেলিং বা পরামর্শ ও নির্দেশনা মনোবিজ্ঞানের অন্তর্গত। কাউন্সেলিং বা পরামর্শ ও নির্দেশনা মনোবিজ্ঞানে একজন প্রশিক্ষিত মনোবিদ একজন ব্যক্তির ব্যক্তিগত, পেশাগত, পারিবারিক বা সামাজিক জীবনের নানান মানসিক সংকট উত্তরণে সাহায্য করেন। ব্যক্তি জীবনের উপযোজনমূলক সমস্যা সমাধানে কাউন্সেলিং একটি প্রায়োগিক দিক। একজন কাউন্সেলর সমস্যাগ্রস্ত ব্যক্তির ক্ষেত্রে সমস্যা চিহ্নিত করে সম্ভাব্য সমাধান লাভে প্রতিকারমূলক ও সমস্যাগ্রস্ত ব্যক্তির ব্যক্তিত্ব বিকাশমূলক নির্দেশনা দিয়ে থাকেন যেন বর্তমান সমস্যার সমাধানের পাশাপাশি ভবিষ্যতে আবারও একই জাতীয় সমস্যার সৃষ্টি না হয়। উদ্দীপকে সীমা পারিপার্শ্বিক একটি ঘটনায় মানসিকভাবে সমস্যাগ্রস্ত হয়ে পড়ে। তখন একজন মনোবিজ্ঞানীর শরণাপন্ন হলে, তার সহায়তায় সীমা পুনরায় সুস্থ হয়ে ওঠে। এ ঘটনায় আমরা উল্লিখিত কাউন্সেলিং বা পরামর্শ ও নির্দেশনা মনোবিজ্ঞানের বৈশিষ্ট্যসমূহই লক্ষ করি।"
        },
        {
          "label": "ঘ",
          "question": "বাবার বক্তব্য বিজ্ঞানের কোন কোন বৈশিষ্ট্যের সাথে সম্পৃক্ত? বিশ্লেষণ করো।",
          "explanation": "উদ্দীপকে বাবার বক্তব্যে বিজ্ঞানের অন্যতম বৈশিষ্ট্য বৈজ্ঞানিক দৃষ্টিভঙ্গির বিষয়টি প্রকাশিত হয়েছে। মানুষের জ্ঞানের পরিধি ক্রমবর্ধমান। প্রতিদিনই মানুষের জ্ঞান ভান্ডারে নতুন নতুন তথ্য যুক্ত হয়। এতে পুরাতন অনেক প্রতিষ্ঠিত সত্যও অনেক সময় ভুল প্রমাণিত হতে পারে। তবে সাক্ষ্য প্রমাণের ভিত্তিতে নতুন জ্ঞানকে গ্রহণের যে মানসিকতা তা-ই বৈজ্ঞানিক দৃষ্টিভঙ্গি।\" 'সব জানা শেষ, নতুন নতুন আর কিছু জানার নেই\"-এই চিন্তা অবৈজ্ঞানিক দৃষ্টিভঙ্গির পরিচায়ক। তাই পুরাতন জ্ঞানকে ধ্রুব বা অপরিবর্তনীয় বলে আঁকড়ে ধরে না রেখে নতুনকে গ্রহণের প্রচেষ্টা বিজ্ঞানে অব্যাহত থাকে। আলোচ্য উদ্দীপকে আমরা দেখতে পাই বাবা বলেন গ্যালিলিও আবিষ্কার করেন, \"পৃথিবী সূর্যের চারদিকে ঘোরে\"। এর আগে মানুষের ধারণা ছিল ভূ-কেন্দ্রিক। অর্থাৎ, তারা মনে করত \"সূর্য পৃথিবীর চারিদিকে ঘোরে\"। তাই বদ্ধমূল ধারণার পরিবর্তন করেছিলেন বলেই তার সূর্যকেন্দ্রিক ধারণা থেকে পরবর্তীকালে আরো অনেক বৈজ্ঞানিক তত্ত্ব ও তথ্য প্রমাণ করা সম্ভব হয়েছে। এ থেকে স্পষ্টতই বোঝা যাচ্ছে, উদ্দীপকে উল্লেখকৃত বাবা আসলে বৈজ্ঞানিক দৃষ্টিভঙ্গির প্রতিই ইঙ্গিত করেছেন। বিজ্ঞানের পরিচয় নিহিত এর জ্ঞানের গতিশীলতার মধ্যে। এজন্য বিজ্ঞান হিসেবে মনোবিজ্ঞানও এমনই বৈজ্ঞানিক দৃষ্টিভঙ্গি সমর্থন করে। যেমন- প্রাচীনকালে মনোবিজ্ঞানের বিষয়বস্তু হিসেবে গৃহীত আত্মা বা চেতনার স্থলে আধুনিককালে আচরণ ও মানসিক প্রক্রিয়াকে মনোবিজ্ঞানের বিষয় হিসেবে গন্য করায় এর বৈজ্ঞানিক মর্যাদা আরো সুসংহত হয়েছে।"
        }
      ]
    },
    {
      "number": "3",
      "uddipok": "বীনার বয়স ১০। তার শারীরিক ও মানসিক বিকাশ নিয়ে বাবা-মা খুব চিন্তিত। ডাক্তারের কাছে নিয়ে গেলে বলা হয় তার ক্রেটিনিজম রোগ হয়েছে। বীনার বড় ভাই ফাহিমের বয়স ১৪। সে খুব খাটো। বন্ধুরা তাকে বামন ডাকে।",
      "tag": "DC 23",
      "sub_questions": [
        {
          "label": "ক",
          "question": "হরমোন কী?",
          "explanation": "অন্তঃক্ষরা গ্রন্থিসমূহ থেকে যে জৈব রাসায়নিক পদার্থ রক্তস্রোতের সাথে মিশে শরীরকে নানান কাজে উদ্দীপ্ত করে তাকে হরমোন বলে।"
        },
        {
          "label": "খ",
          "question": "অন্তঃক্ষরা গ্রন্থিকে অনালী গ্রন্থি বলা হয় কেন?",
          "explanation": "অন্তঃক্ষরা গ্রন্থির ক্ষরণ সরাসরি রক্তস্রোতে মিশে আমাদের আচরণকে নিয়ন্ত্রণ করে, তাই এদেরকে অনালি গ্রন্থি বলা হয়। আমাদের দেহের অভ্যন্তরে যেসব গ্রন্থির ক্ষরণ কোনো নালির ভেতর দিয়ে না গিয়ে সরাসরি রক্তস্রোতে মিশে আচরণকে নিয়ন্ত্রণ করে, সেসব গ্রন্থিকে অন্তঃক্ষরা বা অনালি গ্রন্থি বলে। যেমন- পিটুইটারি, থাইরয়েড ইত্যাদি।"
        },
        {
          "label": "গ",
          "question": "বীনার অসুস্থতার জন্য কোন গ্রন্থি দায়ী? ব্যাখ্যা করো।",
          "explanation": "উদ্দীপকে উল্লেখিত বীনার অসুস্থতার জন্য থাইরয়েড গ্রন্থিটি দায়ী। মূলত থাইরয়েড গ্রন্থি নিঃসৃত থাইরক্সিন হরমোনের প্রভাবেই ক্রেটিনিজম রোগ হয়। মানবদেহের গুরুত্বপূর্ণ অন্তঃক্ষরা গ্রন্থির সংখ্যা দুইটি। আমাদের গলার শ্বাসনালীর পাশ ঘেষে এ দুইটি গ্রন্থির অবস্থান। মানবদেহের জন্য এই গ্রন্থির গুরুত্ব অনেক। থাইরয়েড গ্রন্থি থেকে তিন ধরনের হরমোন নিঃসৃত হয়। যেমন- থাইরক্সিন, ট্রাই প্রায়োডা, থাইরনিন এবং ক্যালসিটোনিন। এই হরমোনগুলো পরস্পরের কাজকে প্রভাবিত করে থাকে। হরমোনগুলোর মধ্যে থাইরক্সিন-হরমোনের ক্ষরণ কম হলে শিশুদের \"ক্রেটিনিজম\" রোগ হয়। এ রোগের জন্য শিশুদের আকার খর্বাকৃতি হয়। পেট অস্বাভাবিক বড় হয়ে যায়। এ ছাড়াও এ রোগে আক্রান্ত শিশুদের পা গুলো ধনুকের মতো বেঁকে যায়, চোখ নিষ্প্রভ হয়, অস্বাভাবিক হারে মাথার চুল পড়ে যায়, চামড়া খসখসে হয়ে যায়। এ থেকে বুঝা যায়, উদ্দীপকের বীনার শারীরিক ও মানসিক বিকাশের বাধার জন্য থাইরক্সিনের অভাবজনিত ক্রেটিনিজম রোগই দায়ী'।"
        },
        {
          "label": "ঘ",
          "question": "ফাহিম ও বীনার ক্ষেত্রে একাধিক হরমোনের প্রভাব পড়েছে উক্তিটি- বিশ্লেষণ করো।",
          "explanation": "উদ্দীপকের বীনার ক্ষেত্রে থাইরয়েড গ্রন্থি নিঃসৃত থাইরক্সিন হরমোন এবং ফাহিমের ক্ষেত্রে পিটুইটারি গ্রন্থি নিঃসৃত শরীরবর্ধক হরমোন দায়ী। অর্থাৎ ফাহিম ও বীনার ক্ষেত্রে একাধিক হরমোনের প্রভাব পড়েছে। আলোচ্য উদ্দীপকে দেখা যায়, মানসিক ও দৈহিকভাবে সমস্যাগ্রস্ত বীনা ক্রেটিনিজম রোগে আক্রান্ত আবার ফাহিম বয়সের তুলনায় খাটো বলে তাকে \"বামন\" বলছে তার সহপাঠীরা। মূলত পিটুইটারি গ্রন্থির সম্মুখ ভাগ থেকে নিঃসৃত শরীরবর্ধক হরমোন শারীরিক বৃদ্ধির প্রক্রিয়া নিয়ন্ত্রণ করে। এ হরমোনের ক্ষরণ যার ক্ষেত্রে হ্রাস পায় তাদের দৈহিক আকার খর্বাকৃতির হয়। এ জাতীয় ব্যক্তিকে \"পিটুইটারি বামন\" বলা হয়। অর্থাৎ এই হরমোনটি ফাহিমের ক্ষেত্রে প্রভাব ফেলেছে। থাইরয়েড গ্রন্থি নিঃসৃত হরমোন থাইরক্সিনের প্রভাবে ক্রেটিনিজম রোগ হয়। মূলত থাইরক্সিন হরমোন ক্ষরিত হলেই ক্রেটিনিজম রোগ হয়, যে রোগে শিশুরা খর্বাকৃতি হয় এবং তাদের পেট অস্বাভাবিক বড় হয়। সাথে সাথে এদের পা ধনুকের মতো বেঁকে, যায়। চোখ নিষ্প্রভ হয়, ত্বক খসখসে হয়ে যায়। অর্থাৎ এই হরমোনটিই বীনার ক্ষেত্রে প্রভাব ফেলেছে। এই আলোচনা থেকে বুঝা যায়, ফাহিম ও বীনার ক্ষেত্রে একাধিক হরমোন কার্যকর হয়েছে।"
        }
      ]
    },
    {
      "number": "4",
      "uddipok": "স্কুল ছুটি হয় দুপুর ২টায়। শেষের ক্লাসে অনেক শিক্ষার্থীর মনোযোগ থাকে না। কেননা তারা ক্ষুধার্ত থাকে। মিরু ও হীরা ঘনিষ্ঠ বন্ধু। মিরু স্কুল মাঠে সকাল ১১টায় টিফিন পিরিয়ডে ২০ মিনিট ব্যাডমিন্টন খেলে পিপাসার্ত। ইদানিং হীরার কণ্ঠস্বর মোটা হচ্ছে। গোঁফ গজাচ্ছে। সে মেয়েদের সাথে কথা বলতে আগ্রহী হয়ে ওঠে।",
      "tag": "DC 23",
      "sub_questions": [
        {
          "label": "ক",
          "question": "প্রেষণা চক্রের প্রথম ধাপ কোনটি?",
          "explanation": "প্রেষণা চক্রের প্রথম স্তর হলো \"অভাববোধ\"।"
        },
        {
          "label": "খ",
          "question": "প্রেষিত আচরণ অভ্যন্তরীণ কেন?",
          "explanation": "প্রেষণা একটি মনোদৈহিক শক্তি যা অভ্যন্তরীণ উৎস থেকে উৎপন্ন হয়। কোনো প্রকার দৈহিক বা সামাজিক অভাববোধ থেকে আমাদের দেহের অভ্যন্তরে যে তাড়না সৃষ্টি হয় তা-ই প্রেষণার প্রাথমিক পর্যায়। পরবর্তীতে প্রেষণার নিবৃত্তির জন্য, প্রয়োজনীয় সহায়ক উপাদান আচরণ করে লক্ষ্য অর্জনের পর দৈহিকভাবে একটি ভারসাম্য স্থাপিত হয়। সম্পূর্ণ প্রক্রিয়াটি শরীরের অভ্যন্তরীণ উপাদানসমূহের মধ্যে প্রয়োজনীয় ভারসাম্য রক্ষায় ভূমিকা রাখে। তাই বলা হয়, প্রেষিত আচরণ অভ্যন্তরীণ।"
        },
        {
          "label": "গ",
          "question": "শেষের ক্লাসে শিক্ষার্থীদের মনোযোগ না থাকার সাথে সম্পর্কিত প্রেষণাটি ব্যাখ্যা করো।",
          "explanation": "শেষের ক্লাসে শিক্ষার্থীদের মনোযোগ না থাকার সাথে 'ক্ষুধা' প্রেষণাটি সম্পর্কযুক্ত। 'ক্ষুধা' একটি জৈবিক প্রেষণা। জীবনধারণের ক্ষেত্রে এ প্রেষণাটি অপরিহার্য বলে একে মুখ্য প্রেষণাও বলা হয়। সাধারণত শারীরিক ও মানসিক কর্মকাণ্ডের ফলে দেহের ক্ষয় সাধন হয়, এ ক্ষয় পূরণের জন্য প্রাণীর খাদ্য দরকার। খাদ্য গ্রহণের জন্য শরীরে যে অভাববোধ হয় তাকেই ক্ষুধা বলে। আমাদের রক্তে শর্করার নির্দিষ্ট মাত্রার উপস্থিতি দরকার হয়। দেহে খাদ্যের অভাব হলে রক্তে শর্করা হ্রাস পেলে মস্তিষ্কের হাইপোথ্যালামাস গ্রন্থি দ্বারা শনাক্ত হয়। এর মাধ্যমে সেই ঘাটতিজনিত সংকেত স্বয়ংক্রিয় স্নায়ুর মাধ্যমে পাকস্থলীতে যায়। এ ক্ষেত্রে পাকস্থলী খাদ্য গ্রহণের জন্য ক্ষুধার উদ্রেক করতে প্রয়োজনীয় ব্যবস্থা গ্রহণ করে। উদ্দীপকের আলোচিত শিক্ষার্থীরা সারাদিন ক্লাস করে দুপুরের শেষের ক্লাসের সময় ক্ষুধার্ত থাকে। এই ক্ষুধা প্রেষণাটি প্রেষণার স্বাভাবিক বৈশিষ্ট্যানুসারে তাদের সে সময় খাদ্য গ্রহণ সংক্রান্ত করণ আচরণের দিকে চালিত করে। এ কারণে তারা ক্লাসের পড়াশোনায় মনোযোগী থাকে না।"
        },
        {
          "label": "ঘ",
          "question": "মিরু ও হীরার প্রেষণার ক্ষেত্রে ভিন্নতা রয়েছে- বিশ্লেষণ করো।",
          "explanation": "উদ্দীপকের মিরুর ক্ষেত্রে 'তৃষ্ণা' প্রেষণাটি কার্যকর হয়েছে। আর হীরার ক্ষেত্রে 'যৌনতা\" প্রেষণাটি কার্যকর হয়েছে। এ দুটি প্রেষণাই মুখ্য যা জৈবিক প্রেষণা হলেও এদের মধ্যে ভিন্নতা আছে। উদ্দীপকে অনুসারে, মিরু স্কুল মাঠে ২০ মিনিট ব্যাডমিন্টন খেলার ফলে পিপাসা অনুভব করে। অর্থাৎ সে তৃষ্ণা প্রেষাণার দ্বারা তাড়িত হয়। অপরদিকে, হীরার বয়োবৃদ্ধির সাথে সাথে তার কণ্ঠস্বরে পুরুষালি ভাব আসছে। কণ্ঠস্বর মোটা হচ্ছে এবং বিপরীত লিঙ্গ অর্থাৎ মেয়েদের প্রতি সে আকর্ষণ বোধ করছে। এসব লক্ষণই যৌনতা প্রেষণায় বহিঃপ্রকাশ। দুই ধরনের প্রেষণার মধ্যে বস্তুত যেসব ভিন্নতা দেখা যায় সে বিষয়ে নিচে দেওয়া হলো। প্রথমত, তৃষা প্রেষণাটি ব্যক্তির জন্ম থেকেই শুরু হয় কিন্তু যৌনতা প্রেষণাটি বিকশিত ব্যক্তির যৌবনকাল থেকে শুরুর পর থেকে। দ্বিতীয়ত, তৃষ্ণা জীবের জীবনের এক প্রাত্যহিক অপরিহার্য ঘটনা। অপরদিকে, যৌনতা এমন প্রাত্যহিক বিষয় নয়। তৃতীয়ত, তৃষ্ণা প্রেষণাটির লিঙ্গ বা বয়সভেদে কোনো পরিবর্তন হয় না। কিন্তু যৌনতা প্রেষণাটি বয়স বা লিঙ্গভেদে ভিন্ন ভিন্ন হতে পারে। চতুর্থত, তৃষ্ণা প্রেষণার জন্য মস্তিষ্কের হাইপোথ্যালামাসের অংশ বিশেষ দায়ি। কিন্তু যৌনতা প্রেষণার জন্য যৌন গ্রন্থি নিঃসৃত হরমোন দায়ী। পঞ্চমত, তৃষ্ণা প্রেষণাটির তাৎক্ষণিক নিবৃত্তি সহজ হলেও যৌনতার তাৎক্ষণিক নিবৃত্তি সম্ভব হয় না। ষষ্ঠত, তৃষ্ণার সাথে বংশবৃদ্ধির কোনো সম্পর্ক নেই। কিন্তু যৌনতা প্রেষণাটি বংশবৃদ্ধির জন্য অপরিহার্য। এই আলোচনা থেকে উদ্দীপকে উল্লিখিত দুই ধরনের প্রেষণার পার্থক্যগুলো বুঝতে পারি।"
        }
      ]
    },
    {
      "number": "5",
      "uddipok": "দৃশ্যকল্প-১: রিয়াদ মনোবিজ্ঞানের বড় ভাই-এর থেকে জানতে পেরেছে স্নায়ুতন্ত্রের সক্রিয়তায় আবেগ সৃষ্টি হয়। এ সময় শরীরে নানা পরিবর্তন লক্ষ্য করা যায়। যেমন- সুখ, দুঃখ, ত্বকে রাসায়নিক বিদ্যুৎপ্রবাহ বৃদ্ধি, রক্তচাপ বৃদ্ধি, চোখের মণি বড় হওয়া, কণ্ঠস্বরের পরিবর্তন প্রভৃতি। দৃশ্যকল্প-২: ফরিদ স্যার এর থেকে জেনেছে, প্রাণীদেহের আলোড়িত অবস্থাই আবেগ। আবার রোকেয়া আপার নিকট থেকে ছাত্রীরা জেনেছে, অতিরিক্ত আবেগে আমরা অনেকসময় 'চিন্তাশক্তি হারিয়ে ফেলি আর অনুভূতি জীবনকে উপভোগ্য করে তোলে। আবেগ ও অনুভূতি পরস্পর সম্পর্কিত দুটি প্রত্যয়।",
      "tag": "DC 23",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আবরণ এবং শারীরিক পরিবর্তনের মধ্য দিয়ে প্রকাশ পায় তাকে আবেগ বলে।"
        },
        {
          "label": "খ",
          "question": "অনুভূতি গুরুত্বপূর্ণ কেন?",
          "explanation": "অনুভতি হলো আবেগের পরবর্তী একটি বিশেষ প্রক্রিয়া। অনুভূতি সম্পূর্ণরূপে মানসিক প্রক্রিয়া হলেও এর মাধ্যমে আবেগ প্রকাশের একটি শরীরবৃত্তীয় প্রস্তুতি থাকে। এর ব্যপ্তি অতিমাত্রায় গভীর। মানুষের প্রধান সহজাত প্রবৃত্তির সাথে একটি করে অনুভূতি জড়িত থাকে। আবেগ এসব প্রকৃতির সংমিশ্রিত ফল। আবেগের প্রকাশ ঘটে অনুভূতির মাধ্যমে। তাই অনুভূতি অত্যন্ত গুরুত্বপূর্ণ।"
        },
        {
          "label": "গ",
          "question": "রিয়াদ যেসব বিষয় জানতে পেরেছে সেগুলো কী? ব্যাখ্যা করো।",
          "explanation": "উদ্দীপকে রিয়াদ আবেগের শারীরবৃত্তীয় ভিত্তি সম্পর্কে জানতে পেরেছে। আবেগ একটি বিশেষ মনোদৈহিক অবস্থা। আবেগকে বৈজ্ঞানিক দৃষ্টিতে বিশ্লেষণ করলে দেখা যায়, বিশেষ কিছু উদ্দীপকের। দ্বারা উদ্দীপ্ত হলে প্রাণীর দেহের অভ্যন্তরে এক বিশেষ পরিবর্তন দেখা যায়। আবেগের শরীরবৃত্তীয় ভিত্তির অনুসন্ধানে দেখা গেছে, থ্যালামাসই আবেগের মূল কেন্দ্র। কোনো উদ্দীপক থেকে আগত সংবেদন থ্যালামাসে উত্তেজনা সৃষ্টি করলে থ্যালামাস থেকে একটি স্নায়ুপ্রবাহ স্থায়ংক্রিয় স্নায়ুতন্ত্রকে উদ্দীপ্ত 'করে। এর ফলে দৈহিক পরিবর্তন সাধিত হয়। যেমন- সুখ বা দুঃখের অনুভূতি, ত্বকে রাসায়নিক বিদ্যুৎ প্রবাহ বৃদ্ধি, রক্তচাপ বৃদ্ধি, চোখের মণি বড় হয়ে যাওয়া, কণ্ঠস্বরের পরিবর্তন ইত্যাদি। এ ছাড়াও আবেগকালীন দৈহিক পরিবর্তন হিসেবে পিটুইটারি বা এড্রিনালিন হরমোনের ক্ষরণ হয়, দেহে গ্লুকোজ ও তাপমাত্রার পরিবর্তন হয়, হৃদস্পন্দনের হ্রাস-বৃদ্ধি বা শ্বাস-প্রশ্বাসের পরিবর্তন ঘটে থাকে। উদ্দীপকে রিয়াদ তার মনোবিজ্ঞানের বড় ভাইয়ের কাছ থেকে এসব বিষয় সম্পর্কে জানতে পেরেছিল অর্থাৎ, সে আবেগের শারীরবৃত্তীয় ভিত্তিকে জেনেছিল।"
        },
        {
          "label": "ঘ",
          "question": "ফরিদ স্যার এবং রোকেয়া আপার সাথে কি তুমি একমত? বিশ্লেষণ করো।",
          "explanation": "উদ্দীপকে ফরিদ স্যার ও রোকেয়া আপার সাথে একমত পোষণ করি। উদ্দীপকের ফরিদ স্যার আবেগের প্রকৃতির সম্পর্কে বলেছেন। অন্যদিকে রোকেয়া আপা আবেগকালীন মানসিক অবস্থা এবং অনুভূতির সাথে আবেগের সম্পর্কে বিষয়টি তুলে ধরেছেন। প্রাণীর অনৈক সহজাত মানসিক প্রক্রিয়ার মধ্যে আবেগ অন্যতম। মনোবিজ্ঞানীদের মতে, আবেগ হলো একটি আলোড়িত অবস্থা, যার সাথে তিনটি উপাদান জড়িত। এগুলো হলো- একটি বৈশিষ্ট্যপূর্ণ অভিজ্ঞতা শারীরবৃত্তীয় উত্তেজনা এবং এক প্রকার বাহ্যিক অভিব্যক্তি। তাই ফরিদ স্যার যখন আবেগকে একটি আলোড়িত অবস্থা বলে অভিহিত করেন তখন তিনি আবেগের প্রকৃতিকেই তুলে ধরেন। অন্যদিকে, রোকেয়া আপার মতে, আবেগের সময় ক্ষেত্র বিশেষে প্রাণী তার স্বাভাবিক চিন্তাশক্তি হারিয়ে ফেলে। এক্ষেত্রে তিনি আবেগকালীন ব্যক্তির মনোজাগতিক পরিবর্তনের প্রতি ইঙ্গিত করেন। আবেগের সময় শরীরবৃত্তীয় পরিবর্তনের ব্যক্তির মনোজাগতেও পরিবর্তন ঘটে। তাই অতিরিক্ত আবেগের সময় ব্যক্তির চিন্তাক্ষমতা লোপ পেতে পারে। এ কারণে মনোবিজ্ঞানী গেটস্ ও জেরসিন্ড বলেন, \"আবেগের মধ্যে একটি অন্ধত্ব আছে\"। এ অন্ধত্ব বলতে মূলত চিন্তার অবলুপ্তিকেই বোঝানো হয়। এর পাশাপাশি উদ্দীপকের রোকেয়া আপা আবেগ ও অনুভূতির সম্পর্কে কথা বলেন। অনুভূতি হলো আবেগের পূর্ববর্তী অবস্থা, আর আবেগ হলো অনুভূতির প্রকাশ। মনোবিজ্ঞানীরা মনে করেন প্রতিটি মানুষের সহজাত প্রভৃতির সাথে একটি করে অনুভূতি যুক্ত থাকে। আমাদের ভালোলাগা, মন্দ লাগা, সুখ, দুঃখ, অভিমান, রাগ ইত্যাদি বিষয়গুলো অনুভূতির দ্বারাই প্রকাশ পায়। সেজন্য অনুভূতিই জীবনকে উপভোগ্য করে তোলে। এভাবেই আবেগ ও অনুভূতি মানুষ ও প্রাণীর জীবনের সাথে গভীরভাবে জড়িয়ে থাকে।"
        }
      ]
    },
    {
      "number": "6",
      "uddipok": "শাকিল এইচএসসি পরীক্ষার পর ঢাকা থেকে ট্রেনে চড়ে বাংলাদেশ কৃষি বিশ্ববিদ্যালয় অতিক্রম করে বন্ধু জারিফ এর বাড়ি বেড়াতে ময়মনসিংহ যায়। কিছুদিন পর ভর্তি পরীক্ষার জন্য কৃষি বিশ্ববিদ্যালয়ে যাওয়ার প্রয়োজন হলে শাকিল খুব সহজেই চিনতে পারে। ভর্তি পরীক্ষার পূর্ব প্রস্তুতির সময় জারিফ একটি গাণিতিক সমস্যা সমাধান করতে ব্যর্থ হচ্ছিল। কিন্তু হাল না ছেড়ে আহ বলে সে হঠাৎ সমাধান পেয়ে যায়। শাকিল বন্ধুর বাড়িতে থাকাকালীন খেয়াল করে জারিফের ছোট বোন তমা তার মায়ের মতো করে শাড়ি পরে।",
      "tag": "DC 23",
      "sub_questions": [
        {
          "label": "ক",
          "question": "",
          "explanation": "প্রাণী ও মানুষ নতুন অভিজ্ঞতা বা পরিস্থিতির সম্মুখীন হয়ে নতুন তথ্যের সঞ্চয় ও পুরাতন তথ্যের নতুন অর্থবোধ করার মাধ্যমে যে শিক্ষণ করে তাকে বুদ্ধিবৃত্তিক শিক্ষণ বলে।"
        },
        {
          "label": "খ",
          "question": "শিক্ষণে বলবৃদ্ধি গুরুত্বপূর্ণ কেন?",
          "explanation": "বলবৃদ্ধি বা বলবর্ধক হলো শিক্ষণের এমন শর্ত যা শিক্ষণকে শক্তিশালী করে। এজন্য শিক্ষণে বলবৃদ্ধি গুরুত্বপূর্ণ। বলবৃদ্ধি শিক্ষণের জন্য সংঘটিত আচরণকে গতিশীল করে। প্রাণীর আচরণ ও অনেকাংশে এর দ্বারা প্রভাবিত হয়। নির্দিষ্ট বলবৃদ্ধির মধ্য দিয়ে শিক্ষণ সম্পন্ন হয়। সুতরাং বলা যায়, বলবৃদ্ধি হলো এমন শর্ত যা শিক্ষণের সংযোগকে শক্তিশালী করতে সাহায্য করে। তাই বলবৃদ্ধি শিক্ষণের ক্ষেত্রে খুবই গুরুত্বপূর্ণ।"
        },
        {
          "label": "গ",
          "question": "শাকিল এর ক্ষেত্রে বুদ্ধিবৃত্তিক শিক্ষণের কোন ধরনটি প্রকাশ পেয়েছে? ব্যাখ্যা করো।",
          "explanation": "উদ্দীপকে উল্লেখিত শাকিলের ক্ষেত্রে বুদ্ধিবৃত্তিক শিক্ষণের প্রাসঙ্গিক শিক্ষণ ধরনটি প্রকাশ পেয়েছে। বুদ্ধিবৃত্তিক শিক্ষণের একটি বিশেষ ধারা হলো প্রাসঙ্গিক শিক্ষণ। প্রেষণা ছাড়াই অন্য কোনো অভিজ্ঞতা লাভের সময় প্রসঙ্গক্রমে যে শিক্ষণ সম্পন্ন হয় তাকে প্রাসঙ্গিক শিক্ষণ বলে। প্রাসঙ্গিক শিক্ষণের ক্ষেত্রে পুরাতন শিক্ষণকৃত বিষয় সরাসরি প্রকাশ পায়। এ শিক্ষণ খুব সচেতনভাবে সম্পন্ন না হলেও তা আমাদের বুদ্ধিবৃত্তিতে একটি জ্ঞানীয় ছাপ রেখে যায়। ফলে আমরা প্রয়োজন অনুসারে একে ব্যবহার করতে পারি। উদ্দীপকের বর্ণনানুসারে, শাকিল তার বন্ধুর বাড়ি যাবার সময় পথে কৃষি বিশ্ববিদ্যালয় দেখে। এর বেশ কিছু দিন পরে যখন তার কৃষি বিশ্ববিদ্যালয় যাওয়ার প্রয়োজন হয়, তখন সে সহজেই তা চিনতে পারে। অর্থাৎ বন্ধুর বাড়ি যাবার পথে কৃষি বিশ্ববিদ্যালয়ের অবস্থান সম্পর্কে তার প্রাসঙ্গিক শিক্ষণ সম্পন্ন হয়েছিল।"
        },
        {
          "label": "ঘ",
          "question": "জারিফ এবং তার ছোট বোনের শিক্ষণের ক্ষেত্রে পার্থক্য রয়েছে- বিশ্লেষণ করো।",
          "explanation": "উদ্দীপকের জারিফের ক্ষেত্রে বুদ্ধিবৃত্তিক শিক্ষণের সুপ্ত শিক্ষণ এবং তার বোনের ক্ষেত্রে অনুকরণ ও মডেলিং এর শিক্ষণ প্রতিফলিত হয়েছে। সুপ্ত শিক্ষণ বুদ্ধিবৃত্তিক শিক্ষণেরই একটি ধরন। এ শিক্ষণ প্রেষণাহীনভাবেই সম্পন্ন হয়। তবে স্বাভাবিক অবস্থায় এ শিক্ষণ প্রকাশ পায় না বরং প্রচ্ছন্ন অবস্থায় থাকে। পরবর্তীতে প্রয়োজনীয় বিশেষ পরিস্থিতিতে হঠাৎ এবং কার্যকরীভাবে এর প্রকাশ ঘটে। উদ্দীপক অনুসারে জারিফ একটি গাণিতিক সমাধান করতে ব্যর্থ হয়ে চেষ্টা করে এবং হঠাৎ সে সমাধানটি করতে সমর্থ হয়। অর্থাৎ এখানে তার সুপ্ত গাণিতিক জ্ঞানের প্রয়োজনীয় সময়ে কার্যকরী উম্মেষ ঘটেছে। অপরদিকে, জারিফের বোন তমা তার মায়ের মতো করে শাড়ি পরে যা অনুকরণ ও মডেলিং এর প্রভাবযুক্ত শিক্ষণকে নির্দেশ করে। বুদ্ধিবৃত্তি সম্পন্ন প্রাণী ও মানুষের শিক্ষণের ক্ষেত্রে অনুকরণ একটি 'মৌলিক প্রক্রিয়া। যে শিক্ষণ অন্যের আচরণ দেখে বা শুনে শেখা হয় তা-ই -অনুকরণমূলক শিক্ষণ। অনুকরণ মূলক শিক্ষণ তিনটি স্তরে সম্পন্ন হতে পারে। এর মধ্যে উল্লেখযোগ্য হলো মডেলিং। ব্যক্তি যার প্রতি বা যার কোনো বিশেষ গুণের প্রতি আকৃষ্ট হয় সে-ই আলোচ্য ব্যক্তির মডেল। যেমন- মা, বাবা, শিক্ষক কিংবা বিখ্যাত বা পরিচিত কোনো ব্যক্তি কারো মডেল হতে পারে। এখানে জারিফের বোনের বেলায় ও তার মা তার মডেল থাকে অনুকরণের মাধ্যমে সে শাড়ি পরে। এই আলোচনা থেকে আমরা বুঝতে পারি যে, জারিফ ও তার বোনের শিক্ষণ প্রক্রিয়া দুটির মধ্যে উল্লেখযোগ্য পার্থক্য রয়েছে।"
        }
      ]
    },
    {
      "number": "7",
      "uddipok": "নজরুল সাহেব ডাক্তারি পাস করে দুই বছর প্র্যাকটিস করেন। তার পিতা প্রতিষ্ঠিত ব্যবসায়ী। পিতা বার্ধক্যে উপনীত হলে বাধ্য হয়ে তিনি ব্যবসার হাল ধরেন। পাঁচ বছর পর দেখা যায় চর্চা না থাকায় চিকিৎসাবিদ্যার অনেক কিছু তিনি ভুলে গিয়েছেন। অন্যদিকে ক্লাসের পড়া শিখে না আসায় শিক্ষক তার ছাত্রী তুবাকে পরপর দুটি ইংরেজি কবিতা মুখস্থ করতে দেন। উভয়টি মুখস্থ হলে শিক্ষক দ্বিতীয় পর্যায়ে মুখস্থ করা কবিতাটি বলতে বলেন। দেখা যায় এখানে সে প্রথম কবিতার দুই লাইন বলে ফেলেছে। আবার বীনার বার্ষিক পরীক্ষা ১৫ দিন পর। তার ভাই বাস থেকে নামার সময় মস্তিষ্কে আঘাত পেয়েছে এবং অনেক কিছু মনে রাখতে পারছে না। তাকে হাসপাতালে ভর্তি করা হয়। সামনে পরীক্ষা তাই বীনা ইচ্ছাকৃতভাবে তার ভাই এর দুর্ঘটনার বিষয়টি ভুলতে চাইছে।",
      "tag": "DC 23",
      "sub_questions": [
        {
          "label": "ক",
          "question": "বিস্মৃতি = শিক্ষণ- ?",
          "explanation": "বিস্মৃতি = শিক্ষণ - স্মৃতি"
        },
        {
          "label": "খ",
          "question": "স্মৃতি কীভাবে ঘটে?",
          "explanation": "অতীতের শিক্ষণলব্ধ বিষয়কে সময়ের ব্যবধানে যথাসম্ভব পুনরুৎপাদনের প্রক্রিয়াকে স্মৃতি বলে। স্মৃতি প্রক্রিয়ার সার্বিক প্রচেষ্টা মস্তিষ্ক ক্রিয়ার মধ্যেই বিদ্যমান। আধুনিক মনোবিজ্ঞানীরা \"তথ্যের প্রক্রিয়াজাতকরণ তত্ত্ব\" অনুসারে স্মৃতির প্রক্রিয়াকে বিশ্লেষণ করেন। এ মতবাদ অনুসারে স্মৃতি তিনটি মৌলিক প্রক্রিয়ায় মাধ্যমে ঘটে। যথা- সংকেতায়ন, সংরক্ষণ ও প্রত্যাহ্বান। সংকেতায়ন প্রক্রিয়ায় বাইরের উদ্দীপক বা প্রাকৃতিক শক্তি সম্পর্কে কোন তথ্য স্মৃতিতে সংরক্ষণের উপযোগী করে রূপান্তরিত করা হয়। এরপর দীর্ঘদিন যাবৎ তথ্যগুলো ধারণ করে রাখাকে সংরক্ষণ বলে। স্মৃতি সংগঠনের তিনটি পর্যায়েই তথ্য সংরক্ষিত থাকে। প্রত্যাহ্বান বা পুনরুদ্ধার পর্যায়ে আমরা সংরক্ষিত তথ্য ভান্ডার থেকে তথ্য পুনরুদ্ধার করে পুনরায় ব্যবহার করি। এভাবেই স্মৃতি ঘটে।"
        },
        {
          "label": "গ",
          "question": "নজরুল সাহেবের বিস্মৃতির সাথে সম্পর্কিত মতবাদ ব্যাখ্যা করো।",
          "explanation": "উদ্দীপকে আলোচ্য নজরুল সাহেবের ক্ষেত্রে \"অব্যবহারজনিত স্মৃতির অবক্ষয়\" মতবাদটি কার্যকর হয়েছে। অর্থাৎ চর্চা বা অনুশীলনের অভাবই তার বিস্মৃতির জন্য দায়ী। পূর্ব শিক্ষণকৃত বিষয়কে যথাসময়ে পুনরুৎপাদন করার অক্ষমতাকেই বলা হয় বিস্মৃতি। মনোবিজ্ঞানীদের মতে, নানা কারণে বিস্মৃতি ঘটতে পারে। তবে এ বিষয়ে তাঁরা কিছু মতবাদের কথা বলেন। এর মধ্যে উল্লেখযোগ্য একটি মতবাদ হলো- অব্যবহারজনিত স্মৃতির অবক্ষয় মতবাদ। এ মতবাদ অনুসারে বহু দিন চর্চা বা অনুশীলনের অভাব পূর্ববর্তী শিক্ষণের পুনরুৎপাদনে বাধা সৃষ্টি করে। এভাবে বহু সংখ্যক শিক্ষণ প্রক্রিয়ার মধ্যে প্রত্যেক ক্ষেত্রেই পূর্ববর্তী শিক্ষণটি বাধাগ্রস্ত হয়ে বিস্মৃত হয়। উদ্দীপকের নজরুল সাহেব ডাক্তারি পাস করলেও পাঁচ বছর ব্যবসায় নিয়োজিত থাকায় তার ব্যবসায়ী জ্ঞান পূর্ব শিক্ষণকৃত ডাক্তারি বিদ্যার বিস্মৃতি ঘটিয়েছে। অর্থাৎ এক্ষেত্রে দীর্ঘদিনের চর্চা বা অনুশীলনের অভাবজনিত কারণে তার ভাস্তারিবিদ্যার স্মৃতিছাপ নষ্ট হয়ে বিস্মৃতি ঘটেছে।"
        },
        {
          "label": "ঘ",
          "question": "\"তুবা, বীনা এবং বীনার ভাই-এর বিস্মৃতির কারণ কি একই? বিশ্লেষণ করো।",
          "explanation": "ভিন্ন ভিন্ন ঘটনার কারণে তুবা, বীনা ও বীনার ভাইয়ের বিস্মৃতি ঘটায় তাদের বিস্মৃতির জন্য ভিন্ন ভিন্ন কারণ দায়ী। উদ্দীপক অনুসারে তুবার শেখা দ্বিতীয় কবিতাটি প্রথম কবিতার শিক্ষণের ফলে বিস্মৃত হয়েছে। এক্ষেত্রে পূর্বশিক্ষণ প্রতিবন্ধকতা কাজ করেছে। বিস্মৃতির কারণ নির্ণয়ে বিজ্ঞানীরা বলেন, যদি দুইটি বিষয় পর পর শিক্ষণ করা হয় তখন পূর্ববর্তী বিষয়টির শিক্ষণ বেশি শক্তিশালী হয় তা পরবর্তীতে শিক্ষণকৃত বিষয়ের পুনরুৎপাদনে বাধা দান করে। এটা পূর্ব শিক্ষণ প্রতিবন্ধকতা নামে পরিচিত। তুবার বিস্মৃতির পেছনে এ বিষয়টি ক্রিয়াশীল ছিল। আবার উদ্দীপকে উল্লেখিত বীনা তার পরীক্ষার প্রতি মনোযোগী হতে ইচ্ছাকৃতভাবে ভাইয়ের দুর্ঘটনার বিষয়টি ভুলে থাকতে চায়। এটি স্মৃতির অবদমনের সাথে জড়িত। মানুষ যখন ইচ্ছাকৃতভাবে তার দুঃখের বা কষ্টের কোনো অভিজ্ঞতা ভুলে থাকতে চায়, তখন তাকে স্মৃতির অবদমনজনিত কারণ হিসেবে অভিহিত করা হয়। মনোবিজ্ঞানী ক্রয়েড এ জাতীয় অবদমনজনিত বিস্মৃতির কথা বলেন। এছাড়া উদ্দীপকে উল্লেখিত বীনার ভাই দুর্ঘটনায় মস্তিষ্কে আঘাতপ্রাপ্ত হয়ে অনেক ঘটনা বিস্মৃত হয়েছে। এজন্য আঘাতজনিত স্মৃতিবিলোপের বিষয়টি দায়ী। কোনো প্রকার আঘাতের ফলে যদি মস্তিষ্কের কোনো অংশ অকেজো হয়ে যায় তাহলে সে স্থানে অবস্থিত স্মৃতিগুলো বিলুপ্ত হয়ে বিস্মৃতি - ঘটাতে পারে। এ আলোচনা থেকে সহজেই অনুমেয়, তুবা, বীনা ও বীনার ভাইয়ের বিস্মৃতির কারণ এক নয় বরং ভিন্ন ভিন্ন।"
        }
      ]
    },
    {
      "number": "8",
      "uddipok": "দৃশ্যকল্প-১: অনীশ একাদশ শ্রেণিতে ভর্তি হয়েছে। বই কিনতে বন্ধুদের সাথে সে দোকানে যায়। একটু দূরে দাঁড়ানো একজন ছেলেকে দেখে তার বন্ধুর মতো মনে হয়। এগিয়ে গিয়ে ভালো করে দেখতেই সে তার ভুল বুঝতে পারে। দৃশ্যকল্প-২:",
      "tag": "DC 23",
      "sub_questions": [
        {
          "label": "ক",
          "question": "প্রত্যক্ষণ সংগঠন কী?",
          "explanation": "এলোমেলো বা অবিন্যস্ত উদ্দীপনাকে সংঘবদ্ধরূপে প্রত্যক্ষণ করাই প্রত্যক্ষণের সংগঠন।"
        },
        {
          "label": "খ",
          "question": "প্রত্যক্ষণ সংগঠনে সাদৃশ্য গুরুত্বপূর্ণ কেন?",
          "explanation": "প্রত্যক্ষণ সংগঠনের জন্য যেসব উপাদান জরুরি তন্মধ্যে অন্যতম হলো সাদৃশ্য বা মিল সংক্রান্ত নীতি। যেসব বস্তু বা ঘটনার বৈশিষ্ট্যাবলি এক জাতীয় তাদেরকে একটি একক বা দল হিসেবে প্রত্যক্ষণ করা হয়। অন্যসব কিছু ঠিক রেখে যেসব উদ্দীপক, ঘটনা বা অবস্থা জ্যামিতিক বৈশিষ্ট্যে দিক থেকে এক জাতীয় তাদেরকে একত্রে একটি দল হিসেবে প্রত্যক্ষণ করার প্রবণতা সৃষ্টি হয়। উদ্দীপকের সাদৃশ্য বলতে জাগতিক বৈশিষ্ট্যের দিক থেকে বস্তুগুলোকে সমজাতীয় বোঝায়। এজন্যই প্রত্যক্ষণ সংগঠনে সাদৃশ্য গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ, অনীশ এর ঘটনাকে কি বলে? এর প্রকারভেদগুলো ব্যাখ্যা করো।",
          "explanation": "উদ্দীপকে অনীশের ঘটনাটি এক ধরনের ব্যক্তিগত ভ্রান্ত প্রত্যক্ষণ বা অধ্যাসের ফল। যখন উদ্দীপকের উপস্থিতি থাকা সত্ত্বেও একে ভুলভাবে ব্যাখ্যা করা হয় তখন তাকে অধ্যাস বা ভ্রান্ত প্রত্যক্ষণ বলে। যেমন: অন্ধকারে দড়িকে সাপ মনে করা বা কলাগাছকে মানুষ মনে করা এ জাতীয় প্রত্যক্ষণের অন্তর্গত। উদ্দীপকে অনীশ বই কিনতে গিয়ে একটি ছেলেকে দেখে তার বন্ধু মনে করলেও কাছে গিয়ে বুঝতে পারে ছেলেটি তার বন্ধু নয়। অর্থাৎ, এক্ষেত্রে সে তার প্রত্যক্ষিত ব্যক্তিকে ভুলভাবে ব্যাখ্যা করেছে। তাই এটি এক প্রকার অধ্যাস বা ভ্রান্ত প্রত্যক্ষণ। অধ্যাস বা ভ্রান্ত প্রত্যক্ষণ ব্যক্তিগত হতে পারে আবার সর্বজনীনও হতে পারে। মনোবিজ্ঞানীগণ অধ্যাসের বিভিন্ন ধরনের কথা বলেন। এর মধ্যে উল্লেখযোগ্য হলো- (i) জ্যামিতিক অধ্যাস: জ্যামিতিক আকৃতির জন্য উদ্দীপকের সঠিক অবস্থার প্রত্যক্ষণে যে ভ্রান্তি দেখা যায় তাকে চিহ্নিত রেখাকে পালক 'চিহ্নিত রেখার তুলনায় বড় লাগে। (ii) গতি অধ্যাস: উদ্দীপক বস্তুর প্রত্যক্ষণে গতি বিষয়ক ভ্রান্তিগুলোকে গতি অধ্যাস বলে। যেমন: চলন্ত ট্রেন থেকে পায়ের দু'পাশের স্থির গাছপালাকেও গতিশীল মনে হয়। (iii) শারীরবৃত্তীয় অধ্যাস: শারীরবৃত্তীয় কারণে অনেক ক্ষেত্রে প্রত্যক্ষণে যে ভ্রান্তি ঘটে তাকে শারীরবৃত্তীয় অধ্যাস বলে। যেমন- জ্বরের সময় স্বাভাবিক তাপমাত্রার পানিও বেশি ঠান্ডা মনে হয়। (iv) প্রাকৃতিক অধ্যাস: প্রাকৃতিক কারণে সৃষ্ট অধ্যাসকে প্রাকৃতিক অধ্যাস বলে। যেমন; প্রাকৃতিক আলোর প্রতিসরণের জন্য আধা গ্লাস পানিতে নিমজ্জিত সোজা কাঠিকে বাঁকা দেখায়।"
        },
        {
          "label": "ঘ",
          "question": "দৃশ্যকল্প-২ এর 'A' ও 'B' চিহ্নের মধ্যে তুলনামূলক বিশ্লেষণ করো।",
          "explanation": "দৃশ্যকল্প-২ এ 'A' চিহ্নিত স্থানে বস্তুনিষ্ঠ বা উদ্দীপক উপাদান ও 'B' চিহ্নিত স্থানে ব্যক্তিনিষ্ঠ বা জৈবিক উপাদান কে নির্দেশ করা হয়েছে। যেসব উপাদান উদ্দীপক দ্বারা সৃষ্ট হয়ে প্রত্যক্ষণকে প্রভাবিত করে। সেসব উপাদানকে উদ্দীপক উপাদান বলা হয়। এ উদ্দীপক সংবেদন সৃষ্টি করে এবং সেই সংবেদনের ধারাবাহিকতায় প্রত্যক্ষণ সম্পন্ন হয়। সংবেদন সৃষ্টিকারী উদ্দীপকগুলোর ধরনের বিচিত্র্য অনুযায়ী প্রত্যক্ষণ সংগঠিত হয়। অর্থাৎ উদ্দীপকের প্রকৃতির উপর প্রত্যক্ষণ প্রক্রিয়া বিশেষভাবে নির্ভরশীল। একত্রে একাধিক উদ্দীপকগুলো একত্রে প্রত্যক্ষণে ধরা দেয়। অপরদিকে প্রত্যক্ষণ সংগঠিত হওয়ার ক্ষেত্রে যেসব মানসিক বা জৈবিক শর্তগুলো প্রভাব বিস্তার করে তাই জৈবিক উপাদান। অর্থাৎ এরা শারীরবৃত্তীয় ও মনস্তাত্ত্বিক প্রক্রিয়াগুলোর সাথে সংশ্লিষ্ট থেকে কাজ করে। এগুলো ব্যক্তির দেহমনের অভ্যন্তরীণ প্রক্রিয়াগুলোর সাথে জড়িত। উদ্দীপক উপাদানের বৈশিষ্ট্য জৈবিক উপাদানকেও প্রভাবিত করতে পারে। এ আলোচনা থেকে বুঝতে পারি উদ্দীপক উপাদান ব্যক্তি বা বস্তুর নৈকট্য, সাদৃশ্য, উত্তম অগ্রগতি সাধারণ ধর্ম, মানুষের সরলতা প্রকাশ করে। আর জৈবিক উপাদানে ব্যক্তির চাহিদা, প্রেষণা, আবেগ, মূল্যবোধ, মনোভাব, শিক্ষণ, আগ্রহ ও ক্লান্তি প্রকাশ পায়। এর মাধ্যমে ব্যক্তির অভ্যন্তরীণ বৈশিষ্ট্য প্রকাশ পায়। যা উদ্দীপক উপাদান থেকে জৈবিক উপাদান ভিন্ন।"
        }
      ]
    }
  ]
}