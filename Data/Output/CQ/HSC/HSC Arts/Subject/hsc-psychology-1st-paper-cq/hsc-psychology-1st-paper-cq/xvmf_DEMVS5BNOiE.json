{
  "title": "ঢাকা, কুমিল্লা ২০২২",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রেগে গেলে রফিকের হাত পা কাঁপে, কণ্ঠস্বর। বড় হয় এবং চোখ লাল হয়ে যায়। দৃশ্যকল্প-২: নিলা এবং আলো ৮ ঘণ্টা ভ্রমণ করে কক্সবাজার পৌঁছাল । নিলা ফ্রেশ হয়ে খাবার খেতে গেল কিন্তু আলো খাবার না খেয়েই ঘুমিয়ে পড়ল ।",
      "tag": "DB, CB 22,MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "প্রেষণা চক্রের দ্বিতীয় উপাদান কোনটি?",
          "explanation": "প্রেষণা চক্রের দ্বিতীয় ধাপ হলো তাড়না ।"
        },
        {
          "label": "খ",
          "question": "প্রেষিত আচরণ ভারসাম্য সংস্থাপক কেন?",
          "explanation": "অভ্যন্তরীণ ভারসাম্য বজায় রাখার জন্য শরীরের প্রত্যেকটি উপাদানই নির্দিষ্ট মাত্রায় থাকা দরকার। প্রেষিত আচরণের মাধ্যমে এই ভারসাম্য , রক্ষা করা হয়। তাই প্রেষিত আচরণকে ভারসাম্য সংস্থাপক বলা হয়। আমাদের শরীরের অভ্যন্তরে যখন কোনো বিঘ্ন ঘটে বা কোনো কিছুর অভাব ঘটে তখন বিভিন্ন আচরণ বা প্রক্রিয়ার মাধ্যমে ভারসাম্য করা হয়। আমাদের শরীরে যখন পানির অভাব দেখা দেয় তখন আমরা পিপাসার্ত হই। পানি পান করে আমরা এ ভারসাম্য রক্ষা করি। প্রতিটি প্রাণীদেহের অভ্যন্তরীণ যন্ত্রমণ্ডলীর মধ্যে ভারসাম্য রক্ষা করা প্রয়োজন। এই ভারসাম্য বিনষ্ট হলে স্বাভাবিক জীবনযাত্রা ব্যাহত হয়।"
        },
        {
          "label": "গ",
          "question": "দৃশ্যকল্প-১ এ বর্ণিত আবেগের সময় রফিকের অন্যান্য দৈহিক পরিবর্তনগুলো বর্ণনা করো ।",
          "explanation": "আবেগ হলো প্রাণীর দেহে একটি আলোড়িত অবস্থা যা তার আচরণ ও শারীরিক পরিবর্তনের মাধ্যমে প্রকাশ পায়। আবেগের সৃষ্টি হলে শরীরের অভ্যন্তরে অনেক পরিবর্তন ঘটে। আবেগের সময় শরীরের মাংসপেশিগুলো অধিক হারে সক্রিয় হয় এবং কোনো কোনো সময় হাত-পা কাঁপতে থাকে। আবেগকালীন সময়ে মুখের লালাক্ষরণ কমে যাওয়ায় কন্ঠস্বরের পরিবর্তন ঘটে। কখনো কখনো চোখের মণি স্থির হয় এবং চোখ লাল হয়ে যায়। উদ্দীপকের রফিকের ক্ষেত্রে আবেগকালীন এসব শারীরিক পরিবর্তন লক্ষণীয়। এছাড়া আবেগকালীন সময়ে আরও কিছু শারীরিক পরিবর্তন ঘটে। আবেগের সময় হৃদক্রিয়া ও হৃদস্পন্দনের পরিবর্তন ঘটে। আবেগভেদে এই ক্রিয়া কম বা বেশি হতে পারে। অর্থাৎ হৃদস্পন্দনের স্বাভাবিক হার মিনিটে ৭০-৭২ থেকে কম বা বেশি হয়ে যায়। আবেগকালীন আরেকটি শারীরিক পরিবর্তন হলো শ্বাস-প্রশ্বাসের পরিবর্তন। আবেগকালীন সময়ে 'সকল প্রাণীর ক্ষেত্রেই নিঃশ্বাস ও প্রশ্বাসের মধ্যকার আনুপাতিক ধ্রুবকতা (Inspiration/Respiration = k) নষ্ট হয়ে যায়। এছাড়া আবেগকালীন সময়ে রক্তচাপের পরিবর্তন ঘটে। এক্ষেত্রে রক্তচাপের স্বাভাবিক মাত্রা (Systolic Pressure (SP) = 120 এবং Diastolic Pressure (DP) = 80, Marcary Level) কম বেশি হতে দেখা যায়।"
        },
        {
          "label": "ঘ",
          "question": "দৃশ্যকল্প-২ এ বর্ণিত নিলা এবং আলোর প্রেষণা কি একই না ভিন্ন? বিশ্লেষণ করো।",
          "explanation": "হ্যাঁ, নিলা এবং আলোর মধ্যে সৃষ্ট প্রেষণা ক্ষুধা ও নিদ্রাকে প্রতিফলিত করলেও উভয়ই একই ধরনের প্রেষণা অর্থাৎ জৈবিক বা শারীরবৃত্তিয় প্রেষণাকে নির্দেশ করে। যেসব প্রেষণা প্রাণীর জৈবিক অস্তিত্ব থেকে উদ্ভব হয় তাকে শারীরবৃত্তিয় প্রেষণা বা জৈবিক প্রেষণা বলে। মূলত প্রাণীর শরীরে বিপাক ক্রিয়ার ফলেই এসব প্রেষণার সৃষ্টি হয়ে থাকে। আবার, জৈবিক প্রেষণা যেহেতু প্রাণীর জন্মগত ও কোনোরূপ শিক্ষণ ব্যতীত উৎপন্ন হয়ে থাকে, তাই একে সহজাত প্রেষণাও বলা হয়ে থাকে। মানুষ ও প্রাণীর উভয়ের ক্ষেত্রেই জৈবিক তাগিত সমানভাবে কার্যকরী। এ তাগিদ এতটাই জরুরি থাকে যে, এর পরিতৃপ্তি অনেকটা বাধ্যতামূলক হয়ে পড়ে। ক্ষুধা, তৃষ্ণা, নিদ্রা, কাম, মাতৃত্ব প্রভৃতি জৈবিক প্রেষণার প্রকৃষ্ট উদাহরণ। উদ্দীপকে নিলা ও আলো-৮ ঘণ্টা ভ্রমণ করে কক্সবাজারে পৌঁছাল। নিলা ফ্রেশ হয়ে খাবার খেতে গেলেন। দীর্ঘ ভ্রমণ শেষে তার মধ্যে যে ক্ষুধা তাড়না জেগে ওঠেছিল, তা উপশম করার জন্য সে খাবার খেতে যায়। অন্যদিকে আলো খাবার না খেয়ে ঘুমিয়ে পড়ে। নিদ্রা তাকে ভ্রমণক্লান্তি দূর করে বিশ্রামের সুযোগ করে দেয়। দীর্ঘ ভ্রমণে তার যে অবসাদ সৃষ্টি হয়, ঘুমের মাধ্যমে তা দূর হয়। তাই নিলার ক্ষুধা এবং আলোর নিদ্রাকে জৈবিক প্রেষণার অন্তর্ভুক্ত বলা যায়। পরিশেষে বলা যাঁয়, জৈবিক প্রেষণা সকল প্রাণীর মধ্যে বিদ্যমান এবং তা জীবনধারণের জন্য অপরিহার্য। এ কারণে প্রতিটি প্রাণীর জন্য জৈবিক প্রেষণা পূরণ করা বাধ্যতামূলক।"
        }
      ]
    },
    {
      "number": "2",
      "uddipok": "দৃশ্যকল্প-১: রিপন মেলায় গিয়ে বড় বড় বাতি, উচ্চস্বরে গান এবং নতুন খেলনা দেখে আকৃষ্ট হলো। দৃশ্যকল্প-২: নৈকট্য, চাহিদা, সাদৃশ্য ইত্যাদির মাধ্যমে আমরা প্রত্যক্ষণের সুবিন্যস্তকরণ করে থাকি ।",
      "tag": "DB, CB 22",
      "sub_questions": [
        {
          "label": "ক",
          "question": "",
          "explanation": "সংবেদন হলো উদ্দীপনার প্রাথমিক চেতনা বা বোধ ।"
        },
        {
          "label": "খ",
          "question": "",
          "explanation": "চাহিদা প্রত্যক্ষণের ব্যক্তিনিষ্ঠ শর্ত বা জৈবিক উপাদান ৷ ব্যক্তির চাহিদা তার প্রত্যক্ষণকে বিশেষভাবে প্রভাবিত করে থাকে। অর্থাৎ ব্যক্তি যা দেখতে চায় তাই দেখে, যা শুনতে চায় তাই শুনে। তাই চাহিদা প্রত্যক্ষণের ব্যক্তিনিষ্ঠ শর্ত। মনোবিজ্ঞানী ব্রুনার ও গুডম্যানের পরীক্ষণটি এখানে উল্লেখযোগ্য। পরীক্ষণটিতে দেখা যায়, ধনীর ছেলের দৃষ্টিতে। একটি মুদ্রা অপেক্ষাকৃত ছোট দেখায়। কিন্তু গরিব শিশুদের দৃষ্টিতে সেই মুদ্রাটিকে বড় করে দেখায় ৷"
        },
        {
          "label": "গ",
          "question": "",
          "explanation": "মেলায় রিপনের মনোযোগের যে ধরনের শর্তের প্রকাশ পেয়েছে তা হলো মনোযোগের বস্তুনিষ্ঠ শর্তাবলি। বস্তুজগতের যেসব উপাদান কোনো বিশেষ বিষয় বা বস্তুর প্রতি মনোযোগ | স্থাপনে সহায়তা করে তাদেরকে বস্তুনিষ্ঠ শর্ত বলে। উদ্দীপকে বড় বড় বাতি, উচ্চস্বরে গান এবং নতুন নতুন খেলনা যথাক্রমে মনোযোগের আকার, তীব্রতা এবং নতুনত্ব শর্তগুলোকে প্রতিফলিত করে। এছাড়া আরও তিনটি লর্ড যেমন— পুনরাবৃত্তি, গতিশীলতা, গোপনীয়তা মনোযোগের বস্তুনিষ্ঠ শর্ত হিসেবে কাজ করে । যে উদ্দীপকগুলো চেতনায় বারবার উপস্থিত হয়, সেগুলো অধিকহারে মনোযোগ আকর্ষণ করে। যেমন— 'একটি ঘোষণা’, ‘একটি. ঘোষণা’, ‘একটি ঘোষণা'। তাই পুনরাবৃত্তি একটি কার্যকরী শর্ত। আবার যেসব বস্তু বা উদ্দীপক গতিশীল তারা স্থির বস্তুর চেয়ে অধিকতর মনোযোগ আকর্ষণ করে। যেমন— স্থির অবস্থা থেকে হঠাৎ গতিশীল কোনো গাড়ির প্রতি সহজেই মনোযোগ আকৃষ্ট হয়। যে সকল বস্তুকে গোপন করার চেষ্টা করা হয় সেগুলোই আমাদের মনোযোগকে বেশি আকর্ষণ করে। কেননা রহস্যাবৃত্ত ঘটনার প্রতি ব্যক্তির মনোযোগ বেশি আকৃষ্ট হয় ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ প্রত্যক্ষণের সুবিন্যস্তকরণে বস্তুনিষ্ঠ এবং ব্যক্তিনিষ্ঠ উভয় জাতীয় উপাদানের কথা বলা হয়েছে। প্রকৃত বস্তু বা ঘটনা পরিবর্তিত হয়ে প্রত্যক্ষণীয় বস্তু বা ঘটনাতে রূপান্তরিত হওয়াকে প্রত্যক্ষণের সুনিব্যস্তকরণ বলা হয়। প্রত্যক্ষণের সুবিন্যস্তকরণে দুই ধরনের উপাদান বা শর্ত কাজ করে। একটি হলো— বস্তুনিষ্ঠ উপাদান যা উদ্দীপকের দৃশ্যকল্প-২ এ নৈকট্য এবং সাদৃশ্য এর মাধ্যমে প্রতিফলিত হয়েছে। অন্যটি হলো— ব্যক্তিনিষ্ঠ উপাদান যা দৃশ্যকল্প-২ এর নির্দেশিত চাহিদার মাধ্যমে প্রতিফলিত হয়েছে। প্রত্যক্ষণের সুবিন্যস্তকরণে বস্তুনিষ্ঠ শর্তগুলোর মধ্যে নৈকট্য এবং সাদৃশ্য ছাড়াও আরও উপাদান রয়েছে। যেমন— ধারাবাহিকতা। অর্থাৎ যে রেখাটি বাঁকা পথে চলছে তাকে বাঁকা পথে এবং যে রেখাটি সরল পথে চলছে তাকে সরল পথে চলতে দেখার একটি সহজ প্রবণতা রয়েছে। আরেকটি বস্তুনিষ্ঠ শর্ত হলো বিশেষ পরিচিত। অর্থাৎ যে রূপটি আমাদের কাছে বিশেষ পরিচিত তা সহজেই \" আমাদের দৃষ্টি আকর্ষণ করে । প্রত্যক্ষণ সংগঠনের একটি গুরুত্বপূর্ণ বৈশিষ্ট্য হলো ফাঁকপূরণ। অর্থাৎ প্রত্যক্ষণের ক্ষেত্রে কোনো ফাঁক থাকলে আমরা তা পূরণ করে প্রত্যক্ষণ করি। এছাড়া প্রতিসাম্য, সাধারণ ধর্ম প্রতিসাম্য, সরলতা প্রত্যক্ষণ সুবিন্যস্তকরণের বস্তুনিষ্ঠ শর্ত হিসেবে কাজ করে । প্রত্যক্ষণ সুবিন্যস্তকরণে চাহিদা হলো ব্যক্তিনিষ্ঠ শর্ত। এছাড়া ব্যক্তিনিষ্ঠ শর্তের আরও কিছু উপাদান রয়েছে। যেমন— ঝোঁক বা প্রবণতা। অর্থাৎ কোনো বস্তু বা ঘটনাকে কোনো বিশেষ দৃষ্টিভঙ্গি নিয়ে প্রত্যক্ষণ করার | প্রবণতা সবার মধ্যেই রয়েছে। আবার ব্যক্তির প্রত্যক্ষণ তার আবেগ দ্বারা প্রভাবিত হয়ে থাকে। ব্যক্তিনিষ্ঠ শর্তের আরেকটি উপাদান মূল্যবোধ যা দ্বারা ব্যক্তির প্রত্যক্ষণ বিশেষভাবে প্রভাবান্বিত হয়ে থাকে। এছাড়া মনোভাব, আগ্রহ, শিক্ষণ, ক্লান্তি প্রভৃতি প্রত্যক্ষণ সুবিন্যস্তকরণের ব্যক্তিনিষ্ঠ শর্ত হিসেবে কাজ করে।"
        }
      ]
    },
    {
      "number": "3",
      "uddipok": "",
      "tag": "DB, CB 22",
      "sub_questions": [
        {
          "label": "ক",
          "question": "পরীক্ষণ মনোবিজ্ঞানের জনক কে?",
          "explanation": "পরীক্ষণ মনোবিজ্ঞানের জনক উইলহেম উন্ড।"
        },
        {
          "label": "খ",
          "question": "সামগ্রিক আচরণ বলতে কী বোঝায়?",
          "explanation": "মানুষ বা প্রাণীর কোনো কার্যকলাপের একটি পূর্ণাঙ্গ অর্থ পূর্ণ রূপই হলো সামগ্রিক আচরণ। মনোবিজ্ঞানীরা আচরণকে পূর্ণাঙ্গ অর্থ পূর্ণ রূপে বর্ণনা করার পাশাপাশি ক্ষুদ্র ক্ষুদ্র অংশে বিশ্লেষণ করেও বর্ণনা করে থাকেন। প্রতিটি ক্ষুদ্র ক্ষুদ্র অংশের সমন্বিত বা পূর্ণাঙ্গ রূপ হলো সামগ্রিক আচরণ। যেমন— নেতার মঞ্চে আগমন, লাউড স্পিকারের সামনে দাঁড়ানো, কথা বলা, হাত নাড়ানো প্রতিটি এক একটি খণ্ডিত আচরণ। এ সবগুলোর সমন্বয়ে 'নেতার বক্তৃতা দেওয়া' হলো সামগ্রিক আচরণ ।"
        },
        {
          "label": "গ",
          "question": "উদ্দীপকে প্রদত্ত 'C' কে ব্যাখ্যা করো ।",
          "explanation": "উদ্দীপকে প্রদত্ত 'C' অংশটি হলো বৈজ্ঞানিক দৃষ্টিভঙ্গি যা বিজ্ঞানের অত্যন্ত গুরুত্বপূর্ণ একটি দিক। বিজ্ঞানের আর একটি গুরুত্বপূর্ণ দিক হলো এর দৃষ্টিভঙ্গি। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণ করা। এতে তত্ত্ব ও তথ্যের পরিবর্তনের সাথে সাথে পরীক্ষা-নিরীক্ষার বিষয়কে গ্রহণ করার দৃষ্টিভঙ্গি বিজ্ঞানীর থাকতে হবে। পরীক্ষা-নিরীক্ষার মাধ্যমে মনোবিজ্ঞানিগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন। প্রাথমিক পর্যায়ে মনোবিজ্ঞানকে আত্মা বা মনের বিজ্ঞান বলা হত। কিন্তু পরীক্ষা-নিরীক্ষা সম্ভব নয় সেহেতু আত্মা বা মনকে বাদ দিয়ে বর্তমানে আচরণ ও মানসিক প্রক্রিয়াকে মনোবিজ্ঞানের বিষয়বস্তু হিসেবে গ্রহণ করা হয়েছে। কোনো বিষয় বিজ্ঞান কি না তা নির্ভর করে উদ্দীপকে নির্দেশিত চারটি ঘটনা বা বিষয়ের উপর। তার মধ্যে অন্যতম গুরুত্বপূর্ণ হলো বৈজ্ঞানিক দৃষ্টিভঙ্গি যা 'C' তে নির্দেশিত হয়েছে।"
        },
        {
          "label": "ঘ",
          "question": "উদ্দীপকে প্রদত্ত 'B' এবং 'D' কে বিশ্লেষণ করো ।",
          "explanation": "উদ্দীপকে প্রদত্ত 'B' এবং 'D' যথাক্রমে বৈজ্ঞানিক পদ্ধতি ও প্রয়োগশীলতাকে নির্দেশ করে। কোনো বিষয় বিজ্ঞান কি না তা নির্ভর করে চারটি বিষয়ের উপর। তার মধ্যে অন্যতম দুইটি হলো বৈজ্ঞানিক পদ্ধতি এবং প্রয়োগশীলতা। বৈজ্ঞানিক পদ্ধতি বা গবেষণা পদ্ধতি হলো বিজ্ঞানের সবচেয়ে বড় পরিচয়। পদ্ধতিগুলোর বৈজ্ঞানিক বৈশিষ্ট্য যত বেশি জোড়ালো হবে বিষয়টির ফলাফল তত বেশি বিজ্ঞানভিত্তিক হবে। তাই বৈজ্ঞানিক পদ্ধতির যথাযথ ব্যবহারই কেবল মূল ঘটনা অনুসন্ধানের ক্ষেত্রে সফলতা নিশ্চিত করতে পারে। বৈজ্ঞানিক পদ্ধতি কতগুলো নীতির উপর প্রতিষ্ঠিত। যেমন— কার্যকারী সংজ্ঞা, ব্যক্তি নিরপেক্ষতা, নিয়ন্ত্রণ, পুনরাবৃত্তি, সাধারণীকরণ এবং যথার্থতা প্রমাণ । বিজ্ঞানের আর একটি মাপকাঠি হলো এর প্রয়োগ বা ব্যবহার। যে জিনিস বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান বলা যায় না। মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরীভাবে প্রয়োগ করা হচ্ছে। মনোবিজ্ঞানের আজ বহুমুখী ব্যবহার লক্ষ করা যায়। শিল্প-কারখানা, শিক্ষা, চিকিৎসা, সমাজজীবন, ব্যক্তিগত জীবন, রাষ্ট্রীয় জীবন প্রভৃতি প্রায় সর্বক্ষেত্রেই মনোবিজ্ঞানের ব্যবহার লক্ষ করা যায়। পরিশেষে বলা যায়, সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করতে বৈজ্ঞানিক পদ্ধতি ও প্রয়োগশীলতা অত্যন্ত গুরুত্বপূর্ণ নিয়ামক।"
        }
      ]
    },
    {
      "number": "4",
      "uddipok": "দৃশ্যকল্প-১ঃ নিশা চলন্ত গাড়ির হর্ন শুনে লাফ দিয়ে রাস্তা থেকে সরে দাঁড়ালো। দৃশ্যকল্প-২ঃ",
      "tag": "DB, CB 22",
      "sub_questions": [
        {
          "label": "ক",
          "question": "মেরুরজ্জুর প্রধান কাজ কী?",
          "explanation": "মেরুরজ্জুর প্রধান কাজ সংবেদীয় স্নায়ুপ্রবাহ পরিবহন এবং প্রতিবর্তী ক্রিয়া।"
        },
        {
          "label": "খ",
          "question": "হরমোন প্রয়োজনীয় কেন?",
          "explanation": "হরমোন শরীরকে নানা কর্মে উদ্দীপ্ত করে বলে এটি প্রয়োজনীয়। অন্তঃক্ষরা গ্রন্থি নিঃসৃত রসকে হরমোন বলে। হরমোন নিঃসৃত হয়ে রক্তপ্রবাহের সাথে মিশে শরীরকে নানা কর্মে উদ্দীপ্ত করে। হরমোনগুলো শরীরের নির্দিষ্ট অঙ্গে পরিভ্রমণ করে এবং বিভিন্ন শরীর-বৃত্তিয় কার্যকলাপ নিয়ন্ত্রণ করে। এটি একটি রাসায়নিক সংবাদবাহক। সুতরাং বলা যায়, হরমোন শরীরের জন্য অতীত প্রয়োজনীয়।"
        },
        {
          "label": "গ",
          "question": "দৃশ্যকল্প-১ এ প্রদত্ত নিশার রাস্তা থেকে লাফ দিয়ে সরে দাঁড়ানোর ঘটনাটি ব্যাখ্যা করো।",
          "explanation": "দৃশ্যকল্প-১ এ প্রদত্ত নিশার রাস্তা থেকে লাফ দিয়ে সরে দাঁড়ানোর ঘটনাটি প্রতিবর্তী ক্রিয়াকে নির্দেশ করে। কোনো বাহ্যিক উদ্দীপক ইন্দ্রিয়কে উদ্দীপিত করলে প্রাণী তার প্রতি স্বতঃস্ফূর্তভাবে যে প্রতিক্রিয়া করে তাকে প্রতিবর্তী ক্রিয়া বলে। প্রতিবর্তী ক্রিয়ার মাধ্যমেই শরীরের বেশির ভাগ আচরণ সংঘটিত হয়। স্নায়ুতন্ত্র প্রক্রিয়ার মৌলিক একক হলো প্রতিবর্তী চক্র। প্রতিবর্তী চক্রে অনেক স্নায়ুকোষ একটি ইন্দ্রিয় ও এক বা একাধিক পেশি বা গ্রন্থি অংশগ্রহণ করে । অন্তর্মুখী বা সংবেদী স্নায়ু ইন্দ্রিয়ের উদ্দীপনা স্নায়ুপ্রবাহের আকারে মস্তিষ্ক বা মেরুরজ্জুতে নিয়ে যায় এবং সেখানে থেকে কর্মোদ্দীপনা পুনরায় বহিমুখী বা গতিবাহী স্নায়ুর মাধ্যমে মাংসপেশিতে এসে পৌঁছলে প্রতিক্রিয়া সৃষ্টি হয়। এটি একটি সহজাত ঘটনা। উদ্দীপকে দেখা যায়, নিশা রাস্তায় চলন্ত গাড়ির হর্ণ শুনে লাফ দিয়ে রাস্তা থেকে সরে দাঁড়াল। এটি একটি জটিল প্রতিবর্তী ক্রিয়ার উদাহরণ। যেখানে একাধিক সংবেদী স্নায়ু, গতিবাহী স্নায়ু ও সংযোগীয় স্নায়ু অংশগ্রহণ করে।"
        },
        {
          "label": "ঘ",
          "question": "দৃশ্যকল্প-২ এর প্রদর্শিত চিত্রের 'A' এবং 'B' বিষয়গুলোর বিবরণ দাও ।",
          "explanation": "দৃশ্যকল্প-২ এ প্রদর্শিত চিত্রে 'A' এবং 'B' সম্মুখ মস্তিষ্ক এবং মধ্য মস্তিষ্ককে নির্দেশ করে। মস্তিষ্ককে মোটামুটি তিন ভাগে ভাগ করা যায়। যথা— সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক। মস্তিষ্কের সবচেয়ে গুরুত্বপূর্ণ অংশ হচ্ছে সম্মুখ মস্তিষ্ক। সম্মুখ মস্তিষ্কের মধ্যে রয়েছে গুরুমস্তিষ্ক, সেরিব্রাল নিউক্লিয়াই বা বেসাল গ্যাংগালিয়া, থ্যালামাস ও হাইপোথ্যালামাস। সম্মুখ মস্তিষ্ক ডাইএনসেফেলন ও টেল এনসেফেলন নিয়ে গঠিত। এটি মস্তিষ্কের সবচেয়ে উন্নত স্তর। মধ্য মস্তিষ্ক মস্তিষ্কের উচ্চতর ও নিম্নতর পর্যায়ের মাঝামাঝি স্থানে অবস্থিত। মস্তিষ্কের অন্যান্য অংশের মতো মধ্য মস্তিষ্ক এতোটা গুরুত্বপূর্ণ নয়। এটি সম্মুখ ও পশ্চাৎ মস্তিষ্কের একটি সেতু বিশেষ। মধ্য মস্তিষ্ককে বলে মেস এনসেফেলন। এর প্রধান দুটি অংশ রয়েছে। যথা— ছাদ (Tectum) এবং মেঝে (Tegmentum)। এ মেঝের আবার তিনটি অংশ রয়েছে। যেমন- Periaqueductalgray, Substantiauigra এবং Red nucleus। মধ্য মস্তিষ্কের প্রধান কাজই হচ্ছে মস্তিষ্কের উপরের ও নিচের অংশের মধ্যে যোগাযোগ স্থাপন করা। অর্থাৎ এটি কেবল নিম্নস্তরের তথ্যগুলোকে সহজে উপরে প্রেরণ করে এবং উপরেরগুলোকে নিচে প্রেরণ করে। পরিশেষে বলা যায়, যেকোনো প্রাণীর স্নায়ুতন্ত্রের মধ্যে সবচেয়ে গুরুত্বপূর্ণ এবং মূল নিয়ন্ত্রক হচ্ছে মস্তিষ্ক। এ মস্তিষ্ক সম্মুখ মস্তিষ্ক, মধ্য মস্তিষ্ক এবং পশ্চাৎ মস্তিষ্ক এ তিনভাগে বিভক্ত।"
        }
      ]
    },
    {
      "number": "5",
      "uddipok": "দৃশ্যকল্প-১: রীতা মনে করে তার স্মৃতি দুর্বল তাই সে পড়ালেখা মনে রাখতে পারে না। এমতাবস্থায় তার শিক্ষক তাকে স্মৃতি উন্নয়নের জন্য কিছু কৌশল অবলম্বন করতে বলেন। দৃশ্যকল্প-২: সরকার গরিব শিশুদের ক্লাসমুখী করার জন্য “শিক্ষার বিনিময়ে খাদ্য” প্রকল্প চালু করে বেশ ভালো ফল পান ।",
      "tag": "DB, CB 22",
      "sub_questions": [
        {
          "label": "ক",
          "question": "বিস্মৃতি কী ?",
          "explanation": "একটি নির্দিষ্ট তথ্যকে সঠিকভাবে পুনরুৎপাদন করার অক্ষমতাকে বিস্মৃতি বলে ।"
        },
        {
          "label": "খ",
          "question": "শিক্ষণ ব্যতীত স্মৃতি অসম্ভব কেন ?",
          "explanation": "শিক্ষণ ব্যতীত স্মৃতি অসম্ভব, কারণ শিক্ষণ হচ্ছে স্মৃতির সর্বপ্রথম ও সর্বপ্রধান শর্ত। শিক্ষণ স্মৃতির প্রথম অঙ্গ বা স্তর। কেননা শিক্ষণ ব্যতীত স্মৃতিকে কল্পনাও করা যায় না। প্রথমে কোনো বিষয় সম্পর্কে শিক্ষা লাভ করতে হয়। অতঃপর তা মস্তিষ্কে ধারণ করার নাম স্মৃতি। আমরা প্রথমে কোনো কিছু শিখি। তারপর সেটি ভুলে গেছি না স্মরণ রেখেছি তার কথা বলি। আর তাই শিক্ষণকে স্মৃতির ভিত্তি উপাদানও বলা হয় ।"
        },
        {
          "label": "গ",
          "question": "দৃশ্যকল্প-২ এ বর্ণিত শিক্ষণের শর্তটি ব্যাখ্যা করো।",
          "explanation": "দৃশ্যকলপ-২ এ বর্ণিত শিক্ষণের শর্তটি হলো বলবৃদ্ধি (Reinforcement) । শিক্ষণের ক্ষেত্রে বলবৃদ্ধি একটি গুরুত্বপূর্ণ শর্ত। কারণ বলবৃদ্ধির প্রেক্ষিতে আচরণ গতিশীল হয় এবং সন্তুষ্টি লাভ হয়। নির্দিষ্ট বলবৃদ্ধি মধ্য দিয়ে এই শিখন প্রক্রিয়া সম্পন্ন হয়। বলবৃদ্ধি হলো এমন কোনো শর্ত বা অবস্থা যা সংযোগকে শক্তিশালী করতে সাহায্য করে। যেমন- ক্লাসে শিক্ষার্থীদের সামনে শিক্ষক যে সমস্যার অবতারণা বা উপস্থাপন করেন, সেই প্রশ্নের সমাধানের ক্ষেত্রে শিক্ষার্থীদের যদি প্রশংসা বা কোনো উপহার প্রাপ্তির সম্ভাবনা থাকে তবে শিক্ষার্থীরা সেই সমাধানে অধিক অগ্রগামী হয়, যা শিখনকে ত্বরান্বিত করে। উদ্দীপকে দৃশ্যকল্প-২ এ দেখা যায়, সরকার গরিব শিশুদের ক্লাসমুখী করার জন্য “শিক্ষার বিনিময়ে খাদ্য” প্রকল্প চালু করে। এতে করে ভালো ফল পাওয়া যায়। এ ভালো ফল কিংবা শিক্ষার প্রতি গরিব শিশুদের আগ্রহ সৃষ্টির পেছনে খাদ্য সরবরাহের শর্ত শিক্ষণের বলবৃদ্ধি উপাদানকে নির্দেশ করছে।"
        },
        {
          "label": "ঘ",
          "question": "দৃশ্যকল্প-১ এ মনোবিজ্ঞানীর ইঙ্গিতকৃত কৌশলগুলোর মধ্যে চারটি বিশ্লেষণ করো।",
          "explanation": "দৃশ্যকল্প-১ এ মনোবিজ্ঞানীর ইঙ্গিতকৃত কৌশলগুলো হলো স্মৃতিকে উন্নত করার কৌশল । স্মৃতিশক্তি হলো একটি মানসিক প্রক্রিয়া। একটি নির্দিষ্ট মস্তিষ্কের নির্দিষ্ট মাত্রার স্মৃতি ধারণ করার ক্ষমতা রয়েছে। সেই 'মাত্রার অধিক স্মৃতি সেখানে প্রবেশ করানো যাবে না। তবে কিছু কৌশল অবলম্বন করে স্মৃতিকে উন্নত করা সম্ভব। উদ্দীপকের দৃশ্যকল্প-১ এ এরূপ কিছু কথা নির্দেশ করা হয়েছে। তাদের মধ্যে অন্যতম চারটি কৌশল হলো- আবৃত্তি, শাব্দিক উচ্চারণ, সময়ের ব্যবধানে পুনরাবৃত্তি এবং শেখার সংকল্প । একটি বিষয় বার বার পড়ার পর বই না দেখে আবৃত্তি করলে বিষয়টি অধিকতর দৃঢ়ভাবে মনের মধ্যে সংরক্ষিত হয়। নির্ভুল আবৃত্তির মাধ্যমে আমরা বুঝতে পারি যে, বিষয়টি মুখস্ত হয়েছে। দ্বিতীয় কৌশলটি হলো শাব্দিক উচ্চারণ। নীরবে পড়ার চেয়ে শাব্দিক উচ্চারণ করে পড়া ভালো। এতে চক্ষু ও কর্ণ দুই-ই সমানভাবে ব্যবহৃত হয়। তৃতীয় কৌশলটি হলো সময়ের ব্যবধানে পুনরাবৃত্তি। কোনো নির্দিষ্ট পাঠ মুখস্ত করার সময় একই সাথে অনেকবার চেষ্টা না করে কিছুক্ষণ চেষ্টা করার পর বিরতি দিয়ে পুনরায় চেষ্টা করা ভালো । এতে পাঠ- অভ্যাস দ্রুত হয় এবং দীর্ঘদিন মনে রাখা সম্ভব হয়। স্মৃতিকে উন্নত করার আরেকটি কৌশল হলো শেখার সংকল্প। কোনো বিষয় শেখার সময় তা শিখতেই হবে এরূপ একটি সংকল্প নিয়ে অগ্রসর হলে বিষয়টি সহজেই আয়ত্ত করা যাবে। ইচ্ছার বিরুদ্ধে কোনো কিছু শেখার চেষ্টা করলে তা শেখা যায় না। পরিশেষে বলা যায়, স্মৃতি আমাদের জীবনের মূল্যবান ব্যাপার। একে পুরোপুরি ধরে রাখা সম্ভব নয়। তবে বিশেষ পদ্ধতি অবলম্বন করলে | স্মৃতিকে উন্নত করা সম্ভব।"
        }
      ]
    },
    {
      "number": "6",
      "uddipok": "মিরাজ, মারুফ ও আবির তিন বন্ধু। মিরাজ পর্যাপ্ত পানি) পান করার পর ও তার বার বার পিপাসা পায়। তার বহুমূত্র রোগ দেখা দিয়েছে। মারুফের প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। অন্যদিকে দিনের পর দিন আবির লম্বা হয়েই চলছে। বন্ধুরা তার শরীরের অতিরিক্ত বৃদ্ধির জন্য হাসাহাসি করে।",
      "tag": "DB, CB 22",
      "sub_questions": [
        {
          "label": "ক",
          "question": "মস্তিষ্ক কী?",
          "explanation": "জীবদেহের গঠন অনুযায়ী, মস্তিষ্ক হলো কেন্দ্রীয় স্নায়ুতন্ত্রের একটি অংশ যা মাথার খুলির ভেতরের উপরের অংশ পূরণ করে।"
        },
        {
          "label": "খ",
          "question": "থ্যালামাসকে কেন সংবাদ প্রেরক যন্ত্র বলা হয়?",
          "explanation": "থ্যালামাস বিভিন্ন অঙ্গ থেকে প্রাপ্ত সংবেদী তথ্য গুরুমস্তিষ্কে প্রেরণ করে তাই একে সংবাদ প্রেরক যন্ত্র বলা হয় । থ্যালামাস মস্তিষ্কের তৃতীয় গহ্বরের পাশে অবস্থিত। সকল সংবেদী তথ্য (উদাহরণস্বরূপ— চক্ষু, কর্ণ এবং ত্বক থেকে) থ্যালামাসের মধ্য দিয়ে যায়। থ্যালামাস মস্তিষ্কের অন্যান্য অংশ হতে আগত তথ্যের সমন্বয় সাধন করে এবং লঘু মস্তিষ্ক ও সেতু মস্তিষ্কে পাঠিয়ে দেয়। তাই একে 'সংবাদ প্রেরণ যন্ত্র' বা 'Relay station' বলা হয়।"
        },
        {
          "label": "গ",
          "question": "মিরাজের ক্ষেত্রে প্রভাব বিস্তারকারী হরমোনটি ব্যাখ্যা করো।",
          "explanation": "মিরাজের ক্ষেত্রে প্রভাব বিস্তারকারী হরমোনটি হলো ভেসোপ্রেসিন (Vesoprecin) হরমোন । ভেসোপ্রেসিন হরমোন পিটুইটারি গ্রন্থির পশ্চাৎ অংশ থেকে নিঃসৃত হয়। পিটুইটারী গ্রন্থির পশ্চাৎ অংশ থেকে দুই ধরনের হরমোন নিঃসৃত হয়। একটি হলো ভেসোপ্রেসিন এবং অন্যটি হলো অক্সিটোসিন হরমোন। ভেসোপ্রেসিন হরমোন শরীরের কিডনিতে পানির আনুপাতিক হার বা পানি সঞ্চালনের পরিমাণ নিয়ন্ত্রণ করে। অর্থাৎ ভেসোপ্রেসিন হরমোন শরীরের তরল পদার্থের পরিমাণ নিয়ন্ত্রণ করে। এটি রক্তরসে উপস্থিত শর্করার। হারও নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমূত্র রোগ দেখা দেয়। এটি এন্টিডিউরেটিক (Antidiuretic) হরমোন নামেও পরিচিত। উদ্দীপকে মিরাজ পর্যাপ্ত পানি পান করার পরও বার বার পিপাসা পায়। তার বহুমূত্র রোগ দেখা দিয়েছে। অর্থাৎ মিরাজের ক্ষেত্রে প্রভাব বিস্তারকারী হরমোনটি ভেসোপ্রেসিন বা এন্টিডিউরেটিক হরমোনকে নির্দেশ করে।"
        },
        {
          "label": "ঘ",
          "question": "মারুফ ও আবিরের শারীরিক অসুবিধার জন্য কি একই হরমোন দায়ী? বিশ্লেষণ করো।",
          "explanation": "না, মারুফ ও আবিরের শারীরিক অসুবিধার জন্য একই হরমোন দায়ী নয়। বরং থাইরয়েড হরমোন ও শরীরবর্ধক হরমোন নামক দুটি ভিন্ন হরমোন দায়ী । থাইরয়েড গ্রন্থি থেকে প্রয়োজনীয় রস বা থাইরয়েড হরমোন নিঃসৃত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম নামক রোগে আক্রান্ত হয়। সুষ্ঠু ও স্বাভাবিকভাবে বেড়ে উঠা এক প্রকার অসম্ভব হয়ে পড়ে। পরিণত বয়সে এই হরমোনের কমতি হলে মিক্সেডেমা নামক রোগের আবির্ভাব ঘটে। এ রোগ হলে রক্তের চাপ কমে যায়, চেহারায় লাবণ্য কমে যায়, কাজে অসলতা দেখা দেয় এবং উদ্যম কমে যায়। আলস্য, ঝিমুনি ভাব, যে কোনো কাজে অনীহা প্রভৃতি উপসর্গ দেখা দেয়। অন্যদিকে পিটুইচারী গ্রন্থি থেকে নিঃসৃত শরীরবর্ধক হরমোন শারীরিক বৃদ্ধিতে সহায়তা করে। এ হরমোন প্রয়োজনের অতিরিক্ত ক্ষরিত হলে শরীরের অতি বৃদ্ধি ঘটে এবং মানুষ দৈত্যের আকৃতির হয়। এতে একটি অল্প বয়স্ক কিশোরকেও ৬ থেকে ৮ ফুট লম্বা একটা দৈত্য বলে মনে হয়। এ ধরনের মানুষকে পিটুইটারী দৈত্য বলে। আবার এ হরমোনের ক্ষরণ কম হলে দেহ খর্বাকৃতির হয় যাকে পিটুইটারী বামন বলে । উদ্দীপকে মারুফের প্রায়ই রক্তচাপ কমে যায়। শরীর খুবই দুর্বল এবং ক্লান্ত থাকে। কাজে মনোযোগ থাকে না। তার এসব শারীরিক অসুবিধা থাইরয়েড হরমোনের কমতির কারণে হয়। এ সমস্যাগুলো মিক্সেডেমা নামক রোগের কারণে হয়। অন্যদিকে আবির দিনের পর দিন লম্বা হয়েই চলেছে। তাকে পিটুইচারী দৈত্য বলা যায় এবং এ সমস্যাটি পিটুইটারী গ্রন্থির সম্মুখ অংশ থেকে নিঃসৃত শরীরবর্ধক হরমোনের অতিরিক্ত ক্ষরণের কারণে হয়। পরিশেষে বলা যায়, হরমোন নামক রাসায়নিক পদার্থ আমাদের শারীরিক সঠিক বৃদ্ধি এবং সুস্থতার জন্য আবশ্যকীয় উপাদান। তবে প্রয়োজনের তুলনায় কম বা বেশি ক্ষরণ হলে এই হরমোনই নানা ধরনের শারীরিক জটিলতা সৃষ্টি করে।"
        }
      ]
    },
    {
      "number": "7",
      "uddipok": "",
      "tag": "DB, CB 22",
      "sub_questions": [
        {
          "label": "ক",
          "question": "আচরণ কী?",
          "explanation": "আচরণ হলো যেকোনো কার্যকলাপ যা পর্যবেক্ষণ, লিপিবদ্ধ এবং পরিমাপ করা যায়।"
        },
        {
          "label": "খ",
          "question": "কথা বলাকে ঐচ্ছিক আচরণ বলা হয় কেন ?",
          "explanation": "মানুষের ইচ্ছাধীন বিধায় কথা বলাকে ঐচ্ছিক আচরণ বলা হয়। মানুষ ও প্রাণীর যেসব কার্যকলাপ তাদের ইচ্ছাধীন বা ইচ্ছার ওপর নির্ভর করে তাদেরকে ঐচ্ছিক আচরণ বলা হয়। ঐচ্ছিক আচরণসমূহ মানুষ বা প্রাণীর সম্পূর্ণ নিয়ন্ত্রণাধীন। যেমন— কথা বলা, হাঁটা, খাবার খাওয়া, দৌড়ানো ইত্যাদি ।"
        },
        {
          "label": "গ",
          "question": "দৃশ্যকল্প-১ এ প্রদর্শিত 'A' কে ব্যাখ্যা করো।",
          "explanation": "দৃশ্য-১ এ প্রদর্শিত 'A' চিহ্নিত স্থানটি আচরণকে নির্দেশ করে । মনোবিজ্ঞান হলো মানুষ ও প্রাণীর আচরণ এবং মানসিক প্রক্রিয়ার বিজ্ঞানসম্মত অধ্যয়ন। মনোবিজ্ঞানের মূল বিষয়বস্তু হলো মানুষও প্রাণীর আচরণ ও তাদের মানসিক প্রক্রিয়া। প্রাণী যা কিছু করে তাই তার আচরণ। আচরণ হলো যেকোনো কার্যকলাপ যা পর্যবেক্ষণ করা যায়। লিপিবদ্ধ করা যায় এবং পরিমাপ করা যায় । উদ্দীপকে দৃশ্যকল্প-১ এ মনোবিজ্ঞানের বিষয়বস্তু হিসেবে মানসিক প্রক্রিয়াকে উল্লেখ করা হয়েছে। সুতরাং 'A' চিহ্নিত স্থানটি মনোবিজ্ঞানের অপর একটি বিষয়বস্তু আচরণকে নির্দেশ করে। উদ্দীপকের প্রতি প্রতিক্রিয়া করা জীবের অন্যতম মৌলিক বৈশিষ্ট্য। প্রতিক্রিয়ার সামগ্রিক রূপই হলো আচরণ। মূলত কোনো বস্তু বা বিষয়ের সঙ্গে ইন্দ্রিয়ের সংযোগ ঘটলে স্নায়ুতন্ত্র উদ্দীপিত হয়। ফলে দেহে প্রতিক্রিয়া দেখা দেয় এই প্রতিক্রিয়াই হলো আচরণ। সাধারণত সকল প্রকার আচরণ মনোবিজ্ঞানের আলোচ্য বিষয়াবলির মধ্যে অন্তর্ভুক্ত। যেমন— শিক্ষণ, ব্যক্তিত্ব, বুদ্ধি, স্মৃতি, প্রত্যক্ষণ ইত্যাদি ।"
        },
        {
          "label": "ঘ",
          "question": "দৃশ্যকল্প-২ এ প্রদর্শিত 'C' এবং 'E' এর বিবরণ দাও ।",
          "explanation": "দৃশ্যকল্প-২ এ প্রদর্শিত 'C' এবং 'E' মনোবিজ্ঞানের ক্রমবিবর্তনের প্রাচীন যুগ ও আধুনিক যুগকে নির্দেশ করে। বিজ্ঞান হিসেবে বিবেচিত হওয়ার পেছনে মনোবিজ্ঞানের একটি দীর্ঘ ইতিহাস আছে। এ ইতিহাস প্রধানত তিন ভাগে বিভক্ত। যথা— প্রাচীন যুগ, মধ্যযুগ ও আধুনিক যুগ। মনোবিজ্ঞানের প্রাচীন যুগের আলোচনা আত্মার ধারণাকে কেন্দ্র করে আবর্তিত হয়েছে। সে সময় তাত্ত্বিকরা আত্মা ও দেহের কার্যাবলি হিসেবে সংবেদন, প্রত্যক্ষণ, শিক্ষণ, ব্যক্তিত্ব প্রভৃতি বিষয় সম্পর্কে কল্পনাপ্রসূত ব্যাখ্যা প্রদান করেন। অন্যদিকে আধুনিক যুগে এসব কার্যাবলির বৈজ্ঞানিক ও গ্রহণযোগ্য ব্যাখ্যা প্রদান করা হয়েছে। মনোবিজ্ঞান বিকাশের প্রাচীন যুগে যেসব মনীষী অবদান রেখেছেন তাঁদের অন্যতম হলেন— হিপোক্রেটিস, সক্রেটিস, প্লেটো, এরিস্টটল প্রমুখ। গ্রিক চিকিৎসা বিজ্ঞানী হিপোক্রেটিস মানুষের ব্যক্তিত্বকে ব্যাখ্যা করার জন্য একটি মতবাদ প্রবর্তন করেন। গ্রিক দার্শনিক সক্রেটিস, প্লেটো এবং এরিস্টটল মানুষের আচরণ ব্যাখ্যা করার জন্য মূলত আত্মার ধারণা ব্যবহার করেন। এর পরবর্তীতে মধ্যযুগে তাত্ত্বিকরা আত্মা নির্ভর ধারণা থেকে কিছুটা বেরিয়ে আসলেও একে পুরোপুরি বর্জন করতে পারেননি। মনোবিজ্ঞানের আধুনিক যুগের সূত্রপাত হয় জার্মান মনোবিজ্ঞানী কর্তৃক ১৮৭৯ সালে লিপজিগ | বিশ্ববিদ্যালয়ে মনোবিজ্ঞান গবেষণাগার স্থাপনের পর থেকে। এ সময় মনোবিজ্ঞান যথার্থ বিজ্ঞান হিসেবে প্রতিষ্ঠা লাভ করেছে এবং মনোবিজ্ঞানীদের আবিষ্কৃত মতবাদ বিশেষ ভূমিকা রেখেছে। তারা মানুষের আচরণ ও মানসিক প্রক্রিয়াসমূহের ভিন্ন ভিন্ন ব্যাখ্যা প্রদান করলেও এগুলো একে অপরের পরিপূরক এবং সম্পর্কযুক্ত ছিল। পরিশেষে বলা যায়, আত্মা নির্ভর ধারণা থেকে আধুনিক মনোবিজ্ঞান হিসেবে পদার্পণের পথ পরিক্রমায় প্রাচীন যুগ, মধ্যযুগ এবং আধুনিক যুগ প্রতিটি সময়কালের অবদান অনস্বীকার্য।"
        }
      ]
    },
    {
      "number": "8",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "DB, CB 22",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায় তাই আবেগ ।"
        },
        {
          "label": "খ",
          "question": "যুথচারিতা জৈবিক প্রেষণা নয় কেন?",
          "explanation": "যুথচারিতার কোনো জৈবিক ভিত্তি নেই বিধায় এটি জৈবিক প্রেষণা নয়। সঙ্গপ্রিয় প্রাণীদের দলবদ্ধ হয়ে থাকার ইচ্ছাকে যুথচারিতা বলে। এটি একটি অর্জিত প্রেষণা এবং সমাজে বাস করার ফলে আমরা এটি অর্জন করি। এর কোনো জৈবিক ভিত্তি নেই এবং সকল শ্রেণির প্রাণীতে প্রেষণাটি বর্তমান নেই। ছোট্ট শিশুকে তার বাবা-মা আদর করে। ধীরে ধীরে সে খেলার সাথী, বন্ধু এবং অন্যান্যদের সঙ্গ কামনা করে। তাই যুথচারিতা একটি সামাজিক প্রেষণা, জৈবিক প্রেষণা নয় ।"
        },
        {
          "label": "গ",
          "question": "দৃশ্যকল্প-১ এ প্রদর্শিত চিত্রটি ব্যাখ্যা করো।",
          "explanation": "দৃশ্যকল্প-১ এর চিত্রটি প্রেষণা চক্রকে নির্দেশ করে । প্রেষণা একটি গতিশীল অবস্থা। এই অবস্থায় উদ্দেশ্য লাভের তীব্র ইচ্ছার উদয় এবং উদ্দেশ্য সাধন না হওয়া পর্যন্ত এই গতীয় অবস্থা চলতে থাকে। প্রেষণা চক্রের আকারে আবর্তিত হয়। উদ্দীপকে দৃশ্যকল্প-১ এ চিত্রের মাধ্যমে চারটি বিষয় নির্দেশিত হয়েছে যা প্রেষণা চক্রকে নির্দেশ করে। প্রেষণা চক্রের এ স্তরগুলো হলো- অভাববোধ, তাড়না, করণ আচরণ এবং উদ্দেশ্য সাধন। অর্থাৎ, প্রাণীর মধ্যে যখন কোনো অভাববোধ দেখা দেয়, তখন তার ভেতরে অস্বস্তিকর অবস্থা তৈরি হয়। যেমন— কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে ওঠে। এই অস্বস্তিকর অবস্থা প্রাণীকে অভাব মেটাতে প্রবৃত্ত করে। একে নোদনা বা তাড়না বলে। যেমন— ক্ষুধা লাগলে কোনো ব্যক্তি নিশ্চল বসে থাকতে পারে না। প্রেষণার তৃতীয় স্তর করণ আচরণ হলো অভাব মেটানোর জন্য প্রাণীর প্রদর্শিত আচরণ। প্রেষণা চক্রের সর্বশেষ স্তর হলো উদ্দেশ্য সাধন বা কাম্যবস্তু লাভ করা। এর মাধ্যমে প্রাণীর অস্বাভাবিক শারীরিক অবস্থা দূরীভূত হয় এবং বিশ্রাম নেয়। পরে আবার একই ঘটনার পুনরাবৃত্তি ঘটতে থাকে। এভাবে প্রতিটি প্রাণীর জীবনে যে চক্র ঘটে তাই 'প্রেষণা চক্র' নামে পরিচিত।"
        },
        {
          "label": "ঘ",
          "question": "দৃশ্যকল্প-২ এ প্রদত্ত চিত্রের 'A' এবং 'B' এর তুলনামূলক আলোচনা করো।",
          "explanation": "দৃশ্যকল্প-২ এ প্রদত্ত চিত্রে 'A' এবং 'B' দ্বারা প্রেষণার প্রকারভেদ জৈবিক প্রেষণা এবং সামাজিক প্রেষণাকে নির্দেশ করা হয়েছে। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথা: জৈবিক বা শারীরবৃত্তিয় প্রেষণা এবং সামাজিক প্রেষণা। জৈবিক প্রেষণার শারীরিক ভিত্তি আছে এবং জীবন ধারণের জন্য অপরিহার্য। অন্যদিকে সামাজিক প্রেষণার জৈবিক ভিত্তি নেই এবং জীবন ধারণের জন্য অপরিহার্য নয়। জৈবিক প্রেষণা জন্মগত এবং সব প্রাণীতে বিদ্যমান। অন্যদিকে সামাজিক প্রেষণা শিক্ষণের দ্বারা অর্জিত এবং সকল প্রাণীতে বিদ্যমান নেই। জৈবিক প্রেষণা বিপাক ক্রিয়ার ফলে উদ্ভূত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাকে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বদাই গন্তব্য স্থলাভিমুখী এবং উদ্দেশ্যমূলক। জৈবিক ও সামাজিক, প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। পরিশেষে বলা যায়, জৈবিক এবং সামাজিক প্রেষণার মধ্যে বৈসাদৃশ্যের পরিমাণ বেশি হলেও তারা উভয়ই গুরুত্বপূর্ণ। জৈবিক প্রেষণা যেমন আমাদের দেহ রক্ষা করে, সামাজিক প্রেষণা তেমনি সামাজিক মানুষ হিসেবে বেঁচে থাকতে সহায়তা করে।"
        }
      ]
    }
  ]
}