{
  "title": "ঢাকা, কুমিল্লা, চট্টগ্রাম, সিলেট, যশোর ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: মনোবিজ্ঞানের শিক্ষক জোহা সাহেব তাঁর ক্লাসে শিক্ষার্থীদেরকে বলেন, প্রেষণা শিক্ষণের অন্যতম শর্ত হলেও অনেক সময় প্রেষণা ছাড়াই শিক্ষণ সম্পন্ন হয়। দৃশ্যকল্প-২: একাদশ শ্রেণির ছাত্র রাকিব দেখেছে, কোথাও আগুন লাগলে ধোঁয়া উড়ে, আর গাড়ির চালক সড়কে লাল বাতি দেখলে গাড়ি থামিয়ে দেন।",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "শিক্ষণ কী?",
          "explanation": "পূর্ব অভিজ্ঞতা ও অনুশীলনের মাধ্যমে আচরণের অপেক্ষাকৃত স্থায়ী পরিবর্তনকে শিক্ষণ বলে ।"
        },
        {
          "label": "খ",
          "question": "শিক্ষণে বলবৃদ্ধি গুরুত্বপূর্ণ কেন?",
          "explanation": "বলবৃদ্ধি বা বলবর্ধক হলো শিক্ষণের এমন শর্ত যা শিক্ষণকে শক্তিশালী করে। এজন্য শিক্ষণে বলবৃদ্ধি গুরুত্বপূর্ণ । বলবৃদ্ধি শিক্ষণের জন্য সংঘটিত আচরণকে গতিশীল করে। প্রাণীর আচরণও অনেকাংশে এর দ্বারা প্রভাবিত হয়। নির্দিষ্ট বলবৃদ্ধির মধ্য দিয়ে শিক্ষণ সম্পন্ন হয়। সুতরাং বলা যায়, বলবৃদ্ধি হলো এমন শর্ত যা শিক্ষণের সংযোগকে শক্তিশালী করতে সাহায্য করে। তাই বলবৃদ্ধি শিক্ষণের ক্ষেত্রে খুবই গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ জোহা সাহেবের বক্তব্যে যে ধরনের শিক্ষণ প্রকাশ পেয়েছে তা বর্ণনা করো।",
          "explanation": "দৃশ্যকল্প-১ এ জোহা সাহেবের বক্তব্যে বুদ্ধিবৃত্তিক শিক্ষণের অন্তর্গত প্রাসঙ্গিক শিক্ষণ প্রকাশ পেয়েছে। বুদ্ধিবৃত্তিক শিক্ষণের একটি বিশেষ ধারা হলো প্রাসঙ্গিক শিক্ষণ। প্রেষণা, ছাড়াই অন্য কোনো অভিজ্ঞতা লাভের সময় প্রসঙ্গক্রমে যে শিক্ষণ সম্পন্ন হয় তাকে প্রাসঙ্গিক শিক্ষণ বলে। প্রাসঙ্গিক শিক্ষণের ক্ষেত্রে পুরাতন শিক্ষণকৃত বিষয় সরাসরি প্রকাশ পায়। এ শিক্ষণ খুব সচেতনভাবে সম্পন্ন না হলেও তা আমাদের বৃদ্ধিবৃত্তিতে একটি জ্ঞানীয় ছাপ রেখে যায়। ফলে আমরা প্রয়োজন অনুসারে একে ব্যবহার করতে পারি। যেমন— মিরপুর স্টেডিয়ামে বাংলাদেশ ও ইংল্যান্ডের খেলা দেখতে গিয়ে দুই বন্ধু সুলতান'স ডাইন রেস্টুরেন্টের সাইনবোর্ডটি দেখেছিল। এক্ষেত্রে জানার উদ্দেশ্য না থাকলেও ঘটনাক্রমে রেস্টুরেন্টটির অবস্থান জানা হয়েছিল। প্রেষণা ব্যতীত এ ধরনের শিক্ষণকে প্রাসঙ্গিক শিক্ষণ বলা হয়। উদ্দীপকে দৃশ্যকল্প-১ এ মনোবিজ্ঞানের শিক্ষক জোহা সাহেব তাঁর ক্লাসে শিক্ষার্থীদের বলেন, প্রেষণা শিক্ষণের অন্যতম শর্ত হলেও অনেক সময় প্রেষণা ছাড়াই শিক্ষণ সম্পন্ন হয়। সুতরাং বলা যায়, তার এ বক্তব্য প্রাসঙ্গিক শিক্ষণকে নির্দেশ করছে।"
        },
        {
          "label": "ঘ",
          "question": "দৃশ্যকল্প-২ এ রাকিবের দেখা দুটি ঘটনার মধ্যে নিহিত শিক্ষণের শর্ত বিশ্লেষণ করো।",
          "explanation": "দৃশ্যকল্প-২ এ রাকিবের দেখা দুটি ঘটনার মধ্যে নিহিত শিক্ষণের শর্তটি হলো সংযোগ বা অনুষঙ্গ । কোনো স্থান বা কালে' দুটি ঘটনার মধ্যে সম্পর্ক বা যোগাযাগ তৈরি হওয়াকে সংযোগ বা অনুষঙ্গ বলে। অনেক সময় দুটি সম্পর্কযুক্ত ঘটনা পাশাপাশি ঘটলে শিক্ষণ ত্বরান্বিত হয়। এই সংযোগ প্রতিরূপটি গুরু মস্তিষ্কের সংযোগী অঞ্চলের মধ্যে অবস্থিত। এর কাজ হচ্ছে উদ্দীপক প্রতিরূপ ও প্রতিক্রিয়া প্রতিরূপের মধ্যে সংযোগ স্থাপন করা। এরূপ সংযোগ মূলত দুই ধরনের হয়ে থাকে। যথা— উদ্দীপক-উদ্দীপক সংযোগ এবং উদ্দীপক-প্রতিক্রিয়া সংযোগ। উদ্দীপক-উদ্দীপক সংযোগে একটি উদ্দীপকের সাথে আরেকটি উদ্দীপকের সংযোগ সাধিত হয়। যেমন— দৃশ্যকল্প-২ এ রাকিবের দেখা প্রথম ঘটনাটি হলো— কোথাও আগুন লাগলে ধোঁয়া উড়ে। আগুনের সাথে ধোঁয়ার এরূপ সংযোগ পূর্ব অভিজ্ঞতালব্ধ শিক্ষণের ফল। আবার উদ্দীপক-প্রতিক্রিয়া সংযোগের ক্ষেত্রে উদ্দীপকটি অবিকল একই বা তার কাছাকাছি কোনো উদ্দীপক উপস্থিত হলে নির্দিষ্ট ধরণের প্রতিক্রিয়া সম্পন্ন হতে দেখা যায়। যেমন— রাকিবের দেখা দ্বিতীয় ঘটনাটি হলো চালক সড়কে লালবাতি দেখলে গাড়ি থামিয়ে দেন। অর্থাৎ এ ধরনের অনুষঙ্গে উদ্দীপকের সাথে প্রতিক্রিয়া সংযুক্ত হয়। পরিশেষে বলা যায়, সব ধরনের শিক্ষণেই কতকগুলো সাধারণ শর্ত বা উপাদান উপস্থিত থাকে। তন্মধ্যে অন্যতম একটি শর্ত হলো সংযোগ বা অনুষঙ্গ যা দৃশ্যকল্প-২ এ নির্দেশিত হয়েছে। ."
        }
      ]
    },
    {
      "number": "2",
      "uddipok": "",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "‘Psychology' শব্দটি কোন দুটি শব্দ হতে উৎপত্তি হয়েছে?",
          "explanation": "গ্রিক শব্দ 'Psyche' এবং 'Logos' থেকে 'Psychology' শব্দটির উৎপত্তি হয়েছে।"
        },
        {
          "label": "খ",
          "question": "শিক্ষা মনোবিজ্ঞান অধ্যয়ন প্রয়োজনীয় কেন ?",
          "explanation": "শিক্ষার্থীর জীবনের সার্বিক ও সুষম বিকাশের জন্য শিক্ষা মনোবিজ্ঞান অত্যন্ত গুরুত্বপূর্ণ । শিক্ষা মনোবিজ্ঞানে মানুষের শিক্ষা সম্পর্কিত আচরণের বিভিন্ন সমস্যার ব্যাখ্যা ও বিশ্লেষণ করা হয়ে থাকে। মনোবিজ্ঞানের গুরুত্বপূর্ণ এই শাখায় ছাত্র-ছাত্রীদের মানসিকতার বিকাশ ঘটানো, ছাত্র-শিক্ষক সম্পর্কের উন্নতিকরণ, লেখাপড়ার ব্যাপারে ছাত্র-ছাত্রীদের আগ্রহ ও মনোযোগ বাড়ানো, স্মৃতিশক্তি উন্নত করার কৌশল নির্ধারণ, কার্যকরী শিক্ষাদান প্রণালি প্রণয়ন ইত্যাদি বিষয় নিয়ে বিস্তারিত আলোচনা করা হয়। তাই শিক্ষার্থী ও শিক্ষক উভয়ের জন্যই শিক্ষা মনোবিজ্ঞান অধ্যয়ন প্রয়োজনীয়।"
        },
        {
          "label": "গ",
          "question": "চিত্রে 'A' চিহ্নিত স্থানটির বর্ণনা করো ।",
          "explanation": "চিত্রে 'A' চিহ্নিত অংশটি মানসিক প্রক্রিয়াকে নির্দেশ করে । মানসিক প্রক্রিয়া বলতে আবেগ, চিন্তন, স্বপ্ন, বিশ্বাস, প্রেষণা, স্মৃতি, প্রত্যক্ষণ প্রভৃতি প্রক্রিয়াকে বোঝায়। অর্থাৎ মানুষ বা প্রাণীর যে অভ্যন্তরীণ প্রক্রিয়াসমূহ বাহ্যিক আচরণ সৃষ্টির জন্য দায়ী এবং যা বাইরে থেকে সরাসরি পর্যবেক্ষণ ও পরিমাপ করা যায় না, এমন সব কার্যকলাপগত প্রক্রিয়াকেই মনোবিজ্ঞানীরা মানসিক প্রক্রিয়া হিসেবে চিহ্নিত করেন। এ প্রক্রিয়াগুলো উদ্দীপকের দ্বারা কীভাবে সৃষ্ট হয় এবং পরবর্তীতে কোন কোন আচরণের মাধ্যমে এর বহিঃপ্রকাশ ঘটে তা মনোবিজ্ঞানীরা বৈজ্ঞানিকভাবে বিশ্লেষণ করে থাকেন । উদ্দীপকে মনোবিজ্ঞানের বিষয়বস্তু হিসেবে আচরণ ও 'A' চিহ্নিত স্থানে মানসিক প্রক্রিয়াকে নির্দেশ করা হয়েছে। মনোবিজ্ঞানের বিষয়বস্তু হিসেবে এরা পরস্পর সম্পর্কযুক্ত। সব অভ্যন্তরীণ আচরণই মানসিক প্রক্রিয়া। কিন্তু সব মানসিক প্রক্রিয়া অভ্যন্তরীণ আচরণ নয়। মানুষের দৈনন্দিন জীবনে মানসিক কার্যকলাপের প্রভাব অপরিসীম।"
        },
        {
          "label": "ঘ",
          "question": "চিত্রে B, C ও D এর তুলনামূলক বিশ্লেষণ করো।",
          "explanation": "উদ্দীপকে B, C ও D দ্বারা যথাক্রমে সামগ্রিক ও খণ্ডিত আচরণ, ঐচ্ছিক ও অনৈচ্ছিক আচরণ এবং বাহ্যিক ও অভ্যন্তরীণ আচরণকে নির্দেশ করা হয়েছে। আচরণকে আমরা সামগ্রিকভাবে এবং খণ্ডিত বা বিচ্ছিন্নভাবে দেখে থাকি। সামগ্রিক আচরণের ক্ষেত্রে একটি পূর্ণাঙ্গ আচরণকে বিশ্লেষণের একক হিসেবে ধরা হয়। আর খণ্ডিত বা আনবিক আচরণের ক্ষেত্রে আচরণকে সূক্ষ্ম উপাদানে বিশ্লেষণ করা হয়। কোনো খেলোয়াড়ের খেলার মাঝে তার সমগ্র আচরণকে সামগ্রিক আচরণ আর মাংসপেশি সঞ্চালনকে আচরণের একটি সূক্ষ্মতম অংশ হিসেবে ধরা হয়। যেসব আচরণ ব্যক্তি সচেতনভাবে করে অর্থাৎ যেসব আচরণ ব্যক্তির ইচ্ছার ওপর নির্ভর করে তাকে ঐচ্ছিক আচরণ বলে। যেমন— কথা বলা, হাঁটা, খাবার খাওয়া ইত্যাদি। অন্যদিকে যেসব আচরণ সংঘটিত হওয়ার পেছনে ব্যক্তির কোনো প্রকার ইচ্ছাশক্তি কাজ করে না তাকে অনৈচ্ছিক আচরণ বলে। যেমন— হূৎপিণ্ডের ক্রিয়া, আগুনে হাত লাগামাত্র হাত সরিয়ে নেওয়া ইত্যাদি। কারণ অনৈচ্ছিক আচরণ ব্যক্তির নিয়ন্ত্রণের বাহিরে হয়। বাইরে থেকে যেসকল আচরণ পর্যবেক্ষণ করা যায় তাকে বাহ্যিক আচরণ বলে। যেমন- কথা বলা, গান গাওয়া, চলাফেরা, হাসা ইত্যাদি বাহ্যিক আচরণ। যেসব আচরণ বাইরে থেকে পর্যবেক্ষণ করা যায় না তাকে অভ্যন্তরীণ আচরণ বলে। যেমন— হূৎপিণ্ডের ক্রিয়া, শ্বাস-প্রশ্বাস, শারীরিক ব্যাথা, মাথাধরা, চিন্তা করা, কবিতার ভাবনা প্রভৃতি ।"
        }
      ]
    },
    {
      "number": "3",
      "uddipok": "রহিম ও করিম দুই ভাই। রহিম খর্বাকৃতির, ক্ষীণদেহী ও স্ফীতোদর। করিম শারীরিকভাবে সুস্থ হলেও উচ্চতায় ছোট-খাট হওয়ায় সে সব সময় মানসিকভাবে হীনম্মন্যতায় ভোগে। অন্যদিকে, তাদের চাচাত ভাই নিয়াজের একটি গ্রন্থির হরমোন যথেষ্ট পরিমাণে নিঃসৃত না হওয়ায় বহুমূত্র রোগ হয়েছে।",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "অনালী গ্রন্থি কী?",
          "explanation": "যেসব গ্রন্থির ক্ষরণ কোনো নালীর ভিতর দিয়ে না গিয়ে সরাসরি রক্তস্রোতে মিশে আমাদের আচরণকে নিয়ন্ত্রণ করে সেসব গ্রন্থিকে অনালী গ্রন্থি বলে।"
        },
        {
          "label": "খ",
          "question": "সন্নিকর্ষ গুরুত্বপূর্ণ কেন?",
          "explanation": "সন্নিকর্ষের মাধ্যমে এক কোষ থেকে অন্য কোষে স্নায়বিক উদ্দীপনা পরিবাহিত হয় বলে এটি গুরুত্বপূর্ণ! একটি স্নায়ুকোষের সাথে আরেকটি স্নায়ুকোষের সংযোগস্থলকে সন্নিকর্ষ বলে। সাধারণত স্নায়বিক উদ্দীপনা একটি স্নায়ুকোষের স্নায়ুশাখার প্রান্তদেশ থেকে অন্য একটি স্নায়ুকোষের গ্রহণকারী প্রান্তে বাহিত হয়। অর্থাৎ স্নায়ুকোষগুলোর মধ্যে যোগাযোগ স্থাপন করে সন্নিকর্ষ। আরও গুরুত্বপূর্ণ বিষয় হলো, কতকগুলো সন্নিকর্ষের ক্ষেত্রে সংকেত উভয় দিকে বাহিত হয়। তাই বলা যায়, সন্নিকর্ষ গুরুত্বপূর্ণ।"
        },
        {
          "label": "গ",
          "question": "রহিমের শারীরিক সমস্যার জন্য দায়ী হরমোনটি ব্যাখ্যা করো।",
          "explanation": "উদ্দীপকে রহিমের শারীরিক সমস্যার জন্য দায়ী হরমোনটি হলো থাইরক্সিন যা থাইরয়েড গ্রন্থি থেকে নিঃসৃত হয়। থাইরয়েড গ্রন্থি থেকে প্রয়োজনীয় রস ক্ষরিত না হলে শিশুর শারীরিক ও মানসিক বৃদ্ধি বিশেষভাবে ব্যাহত হয় এবং ক্রেটিনিজম্ রোগে আক্রান্ত হয়। ক্রেটিনিজম্ রোগে আক্রান্ত শিশুর মস্তিষ্কের বিকাশ ঠিকমতো হয় না, বৃদ্ধিও সুষ্ঠু, স্বাভাবিক হয় না। এসব শিশুদের বেশিরভাগ হয় মানসিক প্রতিবন্ধী। যৌন বিকাশও ঠিকমতো হয় না। সুষ্ঠু ও স্বাভাবিক ভাবে বেড়ে ওঠা এক প্রকার অসম্ভব হয়ে ওঠে। এই রোগে শিশু খর্বাকৃতি, ক্ষীণদেহী, স্ফীতোদর ও ক্ষীণবুদ্ধির হয়। উদ্দীপকে দেখা যায়, রহিম খর্বাকৃতির, ক্ষীণদেহী ও স্ফীতোদর। তার এসব শারীরিক সমস্যার জন্য দায়ী থাইরয়েড গ্রন্থি থেকে নিঃসৃত থাইরক্সিন হরমোন। পরিণত বয়সে এ হরমোনের কমতি হলে মিক্সেডেমা নামক রোগের আবির্ভাব ঘটে।"
        },
        {
          "label": "ঘ",
          "question": "করিম ও নিয়াজের ক্ষেত্রে প্রভাব বিস্তারকারী গ্রন্থি একই না ভিন্ন? যুক্তিসহ বিশ্লেষণ করো।",
          "explanation": "করিম ও নিয়াজের ক্ষেত্রে প্রভাব বিস্তারকারী গ্রন্থি একই যা পিটুইটারী গ্রন্থিকে নির্দেশ করে । অন্তঃক্ষরা গ্রন্থিগুলোর মধ্যে পিটুইটারী গ্রন্থির ভূমিকা সবচেয়ে গুরুত্বপূর্ণ। এ গ্রন্থির সম্মুখ অংশ থেকে নিঃসৃত একটি হরমোন হলো সোমাটোট্রপিক হরমোন বা শরীরবর্ধক হরমোন। এই হরমোন শারীরিক বৃদ্ধিতে সহায়তা করে। এই হরমোন যদি প্রয়োজনের অতিরিক্ত ক্ষরিত হয় তাহলে শরীরের অতিরিক্ত বৃদ্ধি ঘটে। আবার এ হরমোনের ক্ষরণ কম হলে দেহ খর্বাকৃতির হয়। এ ধরণের ব্যক্তিকে পিটুইটারী বামন বলা হয়। উদ্দীপকে দেখা যায় করিম উচ্চতায় ছোট-খাটো হওয়ায় মানসিক ভাবে হীনম্মন্যতায় ভোগে। সুতরাং করিমের এ সমস্যাটি শরীরবর্ধক হরমোনের কম ক্ষরণের ফলে তৈরি হয়েছে। পিটুইটারী গ্রন্থির পশ্চাৎ অংশ থেকে নিঃসৃত একটি হরমোন হলো এন্টিডিউরেটিক হরমোন। এ হরমোন শরীরের তরল পদার্থের পরিমাণ নিয়ন্ত্রণ করে। এ হরমোন কম নিঃসৃত হলে শরীরে পানির অভাব দেখা দেয় এবং শর্করাহীন বহুমুত্র রোগ দেখা দেয়। উদ্দীপকের নিয়াজের একটি গ্রন্থির হরমোন যথেষ্ট পরিমাণ নিঃসৃত না হওয়ায় বহুমুত্র রোগ হয়েছে। সুতরাং বলা যায়, পিটুইটারী গ্রন্থি থেকে নিঃসৃত এন্টিডিউরেটিক হরমোনের প্রভাবে নিয়াজের বহুমুত্র রোগ হয়েছে। পরিশেষে বলা যায়, সোমাটোট্রপিক হরমোন ও এন্টিডিউরেটিক হরমোন উভয়ই পিটুইটারী গ্রন্থি থেকে নিঃসৃত। সুতরাং বলা যায়, করিম ও নিয়াজের ক্ষেত্রে প্রভাব বিস্তারকারী গ্রন্থি একই।"
        }
      ]
    },
    {
      "number": "4",
      "uddipok": "দৃশ্যকল্প - ১ঃ ড. এনাম একজন প্রথিতযশা বিজ্ঞানী। তিনি তার গবেষণাগারে পরিপূর্ণ বস্তুনিষ্ঠার নীতি অনুসরণ করেন। দৃশ্যকল্প-২ঃ",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "কাউন্সেলিং মনোবিজ্ঞান কী?",
          "explanation": "মনোবিজ্ঞানের যে শাখায় মানসিক বিশৃঙ্খলা, বৃত্তি নির্বাচন, শিল্প সংকট, পারিবারিক বিশৃঙ্খলা প্রভৃতি বিষয়ে পরামর্শ প্রদান ও কর্তব্য নির্ণয়ে সহায়তা করা হয় তাকে কাউন্সেলিং মনোবিজ্ঞান বলে।"
        },
        {
          "label": "খ",
          "question": "মনোবিজ্ঞানকে জৈব-সামাজিক বিজ্ঞান বলা হয় কেন?",
          "explanation": "মানব আচরণ ও কার্যাবলি নিয়ন্ত্রণে জৈবিক ঘটনাবলি ও সামাজিক রীতি-নীতি এবং কৃষ্টির গুরুত্বপূর্ণ ভূমিকার কারণে মনোবিজ্ঞানকে জৈব- সামাজিক বিজ্ঞান বলা হয় । মানুষ ও প্রাণীর আচরণ বিভিন্ন জৈবিক ঘটনাবলির পাশাপাশি তার পারিপার্শ্বিক পরিবেশ দ্বারাও প্রভাবিত হয়। প্রতিটি মানুষই তার নিজস্ব সামাজিক রীতি-নীতি, কৃষ্টি ও সংস্কৃতির দ্বারা প্রভাবিত হয়। এসব রীতি- নীতি প্রত্যক্ষ ও পরোক্ষভাবে মানুষের আচরণকে নিয়ন্ত্রণ করে। মানুষ ও প্রাণীর আচরণের ওপর জৈবিক ঘটনাবলি ও সামাজিক পরিবেশের এরূপ প্রভাবের কারণেই মনোবিজ্ঞানকে জৈব-সামাজিক বিজ্ঞান বলা হয়।"
        },
        {
          "label": "গ",
          "question": "দৃশ্যকল্প-১ এ ড. এনামের গবেষণাগারে অনুসৃত বৈজ্ঞানিক পদ্ধতির আরো দুটি নীতি ব্যাখ্যা করো।",
          "explanation": "দৃশ্যকল্প-১ এ ড. এনামের গবেষণাগারে অনুসৃত বৈজ্ঞানিক পদ্ধতির নীতিটি হলো বস্তুনিষ্ঠতা। এছাড়া আরো দুটি নীতি হলো নিয়ন্ত্রণ এবং সাধারণীকরণ। বৈজ্ঞানিক পদ্ধতির একটি গুরুত্বপূর্ণ নীতি হলো পরীক্ষণ পরিবেশের নিয়ন্ত্রণ। পরীক্ষণ পরিবেশের নিয়ন্ত্রণ করতে না পারলে তাকে বিজ্ঞানসম্মত পদ্ধতি বলা যাবে না। পরীক্ষণ পদ্ধতিতে সাধারণত অনির্ভরশীল চল প্রয়োগ করে নির্ভরশীল চলে কী পরিবর্তন আসে তা লক্ষ করা হয় এবং পরীক্ষণ পরিস্থিতিকে বাহ্যিক চলের প্রভাবমুক্ত রাখা হয়। যেমন- বাইরের শব্দ বা কোলাহল, আলোর তীব্রতা, কক্ষের তাপমাত্রা প্রভৃতি বাহ্যিক চল যেন পরীক্ষণ পরিস্থিতিকে প্রভাবিত করতে না পারে তা লক্ষ রাখতে হবে। বৈজ্ঞানিক পদ্ধতির আরেকটি গুরুত্বপূর্ণ নীতি হলো সাধারণীকরণ। অল্প সংখ্যক দৃষ্টান্ত থেকে সাধারণ সত্যে উপনীত হওয়াকে সাধারণীকরণ বলে। মনোবিজ্ঞানের গবেষণায় গবেষক মানুষ বা প্রাণীর একটি প্রতিনিধিত্বমূলক দলের ওপর গবেষণা করে প্রাপ্ত তথ্যের ভিত্তিতে সব মানুষ বা প্রাণী সম্পর্কে সাধারণ তত্ত্ব বা সূত্র প্রণয়ন করেন।"
        },
        {
          "label": "ঘ",
          "question": "দৃশ্যকল্প-২ এ C ও D চিহ্নিত স্থান দুটি বিশ্লেষণ করো।",
          "explanation": "দৃশ্যকল্প-২ এ C ও D চিহ্নিত স্থান দুটি যথাক্রমে বৈজ্ঞানিক দৃষ্টিভঙ্গি ও প্রয়োগশীলতাকে নির্দেশ করে। বৈজ্ঞানিক দৃষ্টিভঙ্গি হলো বিজ্ঞানের একটি গুরুত্বপূর্ণ দিক। বৈজ্ঞানিক দৃষ্টিভঙ্গি বলতে বোঝায় পরীক্ষা-নিরীক্ষা বহির্ভূত জ্ঞানকে আঁকড়ে ধরে না থেকে পরীক্ষা-নিরীক্ষার বিষয়কে বিষয়বস্তু হিসেবে গ্রহণ করার মনোভাব পোষণ করা। এতে তত্ত্ব ও তথ্যের পরিবর্তনের সাথে সাথে পরীক্ষা-নিরীক্ষার বিষয়কে গ্রহণ করার দৃষ্টিভঙ্গি বিজ্ঞানীর থাকতে হবে। এর মাধ্যমে মনোবিজ্ঞানীগণ পুরাতনকে বর্জন করে নিত্য নতুন তথ্য আহরণে সদা নিয়োজিত থাকেন । বিজ্ঞানের আর একটি মাপকাঠি হলো এর প্রয়োগ বা ব্যবহার। যে জিনিস বা বিষয়কে বাস্তবে প্রয়োগ বা ব্যবহার করা যায় না তাকে বিজ্ঞান বলা যায় না। মনোবিজ্ঞানের গবেষণায় প্রাপ্ত তথ্য বা সূত্র জীবনের বিভিন্ন ক্ষেত্রে কার্যকরভাবে প্রয়োগ করা হচ্ছে। মনোবিজ্ঞানের আজ বহুমুখী ব্যবহার লক্ষ করা যায়। শিল্প-কারখানা, শিক্ষা, চিকিৎসা, সমাজ জীবন, ব্যক্তিগত জীবন, রাষ্ট্রীয় জীবন প্রভৃতি প্রায় সর্বক্ষেত্রেই মনোবিজ্ঞানের ব্যবহার লক্ষ করা যায়। পরিশেষে বলা যায়, সুবিন্যস্ত ও সুপরিকল্পিত অবস্থায় কোনো বস্তু বা ঘটনাকে নিরপেক্ষভাবে বিশ্লেষণ করতে বৈজ্ঞানিক দৃষ্টিভঙ্গি ও প্রয়োগশীলতা অত্যন্ত গুরুত্বপূর্ণ নিয়ামক।"
        }
      ]
    },
    {
      "number": "5",
      "uddipok": "দৃশ্যকল্প-১: প্রতিবেশীর বাড়িতে ডাকাতির ঘটনায় ভীত। সন্ত্রস্ত তুহিন ঘন ঘন শ্বাস-প্রশ্বাস ফেলে এবং তার মুখ শুকিয়ে যায়। দৃশ্যকল্প-২: কক্সবাজার বেড়াতে এসে মুনতাহা কিছু বখাটে ছেলের কবলে পড়ে। এরপর থেকে সে আর একাকী কোথাও বের হয় না।",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "আবেগ কী?",
          "explanation": "উদ্দীপকের সাহায্যে প্রাণীর মধ্যে যে আলোড়নের সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মাধ্যমে প্রকাশ পায় তাকে আবেগ বলে ।"
        },
        {
          "label": "খ",
          "question": "অনুভূতি এবং আবেগ এক নয় কেন?",
          "explanation": "অনুভূতি এবং আবেগ এক নয়। আবেগ হচ্ছে অনুভূতির একটা প্রকাশমান অবস্থা। আবেগ একটি মনোদৈহিক অবস্থা যেখানে শারীরিক প্রকাশ তীব্র থাকে। অন্যদিকে অনুভূতি সম্পূর্ণভাবে মানসিক প্রক্রিয়া। আবেগ হচ্ছে উদ্দীপকের সাহায্যে প্রাণীর মধ্যে যে আলোড়ন সৃষ্টি হয় যা তার অভিজ্ঞতা, আচরণ এবং শারীরিক পরিবর্তনের মধ্য দিয়ে প্রকাশ পায়। অপরদিকে অনুভূতি হলো নিতান্ত ব্যক্তিগত নিষ্ক্রিয় মানসিক অবস্থা যা অনুভবকারীর মনে উত্তেজনা বা অসাড়তা সৃষ্টি করে এবং যা সুখকর কিংবা দুঃখজনক। তাই বলা যায়, অনুভূতি ও আবেগ এক নয় ।"
        },
        {
          "label": "গ",
          "question": "দৃশ্যকল্প-২ এ উল্লেখিত মুনতাহার প্রেষণাটি ব্যাখ্যা করো।",
          "explanation": "দৃশ্যকল্প-২ এ উল্লিখিত মুনতাহার প্রেষণাটি হলো সামাজিক প্রেষণা। সামাজিক প্রেষণা তৈরি হয় সমাজ জীবন থেকে, যেখানে একজন ব্যক্তি। সমাজের অন্যান্য ব্যক্তির সঙ্গে পারস্পরিক সম্পর্কে অবতীর্ণ হয়। আর এই সামাজিক প্রেষণার অন্যতম দিক হলো নিরাপত্তা লাভ। নিরাপত্তার অভাব একটি ভয়জনিত সামাজিক প্রেষণা। ব্যক্তির নিজের জীবন, ধনসম্পদ, মান- মর্যাদা প্রভৃতি হারিয়ে যাবার ভয় থেকেই জন্ম নেয় নিরাপত্তার অভাববোধ । উদ্দীপকে দৃশ্যকল্প-২ এ দেখা যায়, কক্সবাজারে বেড়াতে এসে মুনতাহা কিছু বখাটে ছেলের কবলে পড়ে। এরপর থেকে সে আর একাকী কোথাও বের হয় না। তার এ ভয়ের পেছনে রয়েছে সামাজিক নিরাপত্তার অভাব । সুতরাং বলা যায়, মুনতাহার নিরাপত্তার অভাব একটি সামাজিক প্রেষণা।"
        },
        {
          "label": "ঘ",
          "question": "দৃশ্যকল্প-১ এ প্রদত্ত তুহিনের অনুভূত দৈহিক পরিবর্তনগুলো ছাড়া আরও চারটি দৈহিক পরিবর্তন পর্যালোচনা করো।",
          "explanation": "দৃশ্যকল্প-১ এ প্রদত্ত তুহিনের অনুভূত দৈহিক পরিবর্তনগুলো আবেগকালীন শারীরিক প্রকাশকে নির্দেশ করে। আবেগকালীন অন্যতম একটি শারীরিক প্রকাশ হলো রক্তের চাপের পরিবর্তন। আবেগের সময় রক্তবাহী নালীর সাহায্যে রক্ত ত্বকের দিকে প্রবাহিত হয়। ফলে লজ্জায় ফর্সা লোকের মুখমণ্ডল লাল হয়ে যায়। আবার রক্তবাহী নালীর সাহায্যে রক্ত ত্বক থেকে নিম্নাভিমুখীও হয়ে থাকে। আবেগকালীন আরেকটি দৈহিক পরিবর্তন হলো হৃৎপিণ্ডের স্বাভাবিক ক্রিয়া ব্যাহত হওয়া। ভয়ে আমাদের বুক ধড়ফড় করে। অর্থাৎ আবেগের সময় হৃৎপিণ্ডের ক্রিয়া দ্রুত হতে দ্রুততর হয়। আবেগের সময় ব্যক্তির চোখের তারার পরিবর্তন ঘটে। কোনো কোনো ক্ষেত্রে ব্যক্তি ক্রুদ্ধ হলে তার চক্ষু রক্তবর্ণ ধারণ করে। আবার ভয়ে বা বিস্ময়ে চক্ষুর তারার প্রসারণ ঘটে। এছাড়া আবেগের সময় ব্যক্তির আরেকটি শারীরিক পরিবর্তন হলো কণ্ঠস্বরের পরিবর্তন। তীব্র আবেগের ফলে ব্যক্তির কণ্ঠস্বরের পরিবর্তন ঘটে। রাগান্বিত হলে কন্ঠস্বর জোরালো ও উচ্চস্বর হয় এবং ভয় পেলে কণ্ঠ বন্ধ হয়ে আসে। পরিশেষে বলা যায়, আবেগের সময় দেহের অভ্যন্তরে এবং বাহ্যিকভাবেও নানা ধরনের পরিবর্তন সাধিত হয়। আবেগের শারীরতাত্ত্বিক এসব পরিবর্তন ব্যক্তির আচরণ ও মানসিকতায় ব্যাপক পরিবর্তনের ছাপ রেখে যায়।"
        }
      ]
    },
    {
      "number": "6",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "স্মৃতি কী?",
          "explanation": "অতীত অভিজ্ঞতা যথাসম্ভব অবিকল পুনরুৎপাদন' করার ক্ষমতাকে স্মৃতি বলে ।"
        },
        {
          "label": "খ",
          "question": "স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয় কেন?",
          "explanation": "স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয় । সংবেদী রেজিস্টারে রেকর্ডকৃত তথ্য দীর্ঘস্থায়ী স্মৃতি ভাণ্ডারে প্রেরণ করার পূর্বে প্রক্রিয়াজাত করার জন্য স্বল্পস্থায়ী স্মৃতি ভাণ্ডারে প্রেরণ করা হয়। আবার তাৎক্ষণিকভাবে ব্যবহারের জন্য তথ্যসমূহকে এখানে সংরক্ষণ করা হয়। তাই স্বল্পস্থায়ী স্মৃতিকে তথ্যের প্রক্রিয়াজাতকরণের কেন্দ্রবিন্দু বলা হয়। স্বল্পস্থায়ী স্মৃতির উদাহরণ হলো খুবই অল্প সময় পূর্বে প্রাপ্ত বা অব্যবহিত অতীতের তথ্য খুঁজে বের করা। কোনো বিষয় একবার দেখে বা শুনে তাৎক্ষণিকভাবে বলতে পারা স্বল্পস্থায়ী স্মৃতির উদাহরণ।"
        },
        {
          "label": "গ",
          "question": "দৃশ্যকল্প-১ এর প্রক্রিয়াটি সম্পন্ন করো এবং ব্যাখ্যা করো।",
          "explanation": "দৃশ্যকল্প-১ এ স্মৃতির প্রক্রিয়া সম্পর্কিত তথ্যের প্রক্রিয়াজাতকরণ - তত্ত্ব' কে নির্দেশ করা হয়েছে। তথ্যের প্রক্রিয়াজাতকরণ তত্ত্বানুসারে স্মৃতির প্রক্রিয়া তিনটি মৌলিক প্রক্রিয়া দ্বারা গঠিত বলে মনোবিজ্ঞানীরা মনে করেন। যথা— সংকেতায়ন, সংরক্ষণ ও প্রত্যাহ্বান। সুতরাং উদ্দীপকের প্রক্রিয়াটি সম্পন্ন করলে দাঁড়ায়, উদ্দীপক → সংকেতায়ন →সংরক্ষণ →প্রত্যাহ্বান → পুনরুদ্ধার। সংকেতায়ন বা এনকোডিং হলো সেই প্রক্রিয়া যার দ্বারা বাইরের উদ্দীপক সম্পর্কিত কোনো তথ্য বা সংবাদকে স্মৃতিতে সঞ্চয় করে রাখার উপযোগী করে তৈরি করা যায়। যেমন- আমরা কোনো বক্তৃতা শোনার পর তার সবটুকু মনে না করে কেবল প্রয়োজনীয় কথাগুলো গ্রহণ করি, অন্যগুলো বর্জন করি। এর পরবর্তী মৌলিক প্রক্রিয়া হলো সংরক্ষণ। দীর্ঘদিন যাবত প্রক্রিয়াজাত তথ্যকে ধরে রাখার নাম হলো সংরক্ষণ। আর সবশেষ প্রত্যাহ্বান প্রক্রিয়ার মাধ্যমে আমরা স্মৃতির তথ্য ভাণ্ডার থেকে প্রয়োজনীয় তথ্য খুঁজে বের করে তা ব্যবহার করি। এটা খুব তাৎক্ষণিক ও সরাসরি প্রক্রিয়া।"
        },
        {
          "label": "ঘ",
          "question": "দৃশ্যকল্প-২ এ C ও D শনাক্ত করো এবং বিশ্লেষণ করো।",
          "explanation": "দৃশ্যকল্প-২ এ C ও D দ্বারা স্মৃতির দুটি উপাদান পুনরুদ্রেক ও প্রত্যাভিজ্ঞাকে নির্দেশ করা হয়েছে। স্মৃতিকে বিশ্লেষণ করলে কতগুলো উপাদান পাওয়া যায়। যথা- শিক্ষণ, সংরক্ষণ, পুনরুদ্রেক, প্রত্যাভিজ্ঞা ও স্থান-কাল নির্দেশ। সুতরাং দৃশ্যকল্প-২ এ স্মৃতির উপাদানগুলোকে নির্দেশ করা হয়েছে, যেখানে C ও D যথাক্রমে পুনৰুদ্রেক ও প্রত্যাভিজ্ঞাকে নির্দেশ করছে। যা শিক্ষা করা হয়েছে এবং পরে সংরক্ষিত হয়েছে তা যদি পুনরায় ব্যক্ত করা যায় তাহলে আমরা তাকে স্মৃতি বলতে পারি। স্মৃতির প্রমাণ হল পুনরুদ্রেক বা পুনরুজ্জীবনের মধ্য দিয়ে। মনে সংরক্ষিত অব্যক্ত প্রতিরূপ ব্যক্ত করাকে বলে পুনরুদ্রেক। উদাহরস্বরূপ, একটি কবিতা মুখস্ত করে পরে যথাযথভাবে বলতে পারার নাম পুনরুদ্রেক। যে বিষয়টিকে পূর্বে জানা হয়েছিল, তাই পুনর্বার জ্ঞাত হচ্ছে, এরূপ জ্ঞানকে প্রত্যাভিজ্ঞা বলে। পুনান বা প্রত্যাভিজ্ঞা ছাড়া স্মরণক্রিয়া অসম্পূর্ণ থেকে যায়। হয়ত পূর্বজ্ঞাত বিষয়টি উপস্থাপন করা হল, অথচ তাকে পূর্বজ্ঞাত বলতে চিনতে পারা গেল না। এরূপক্ষেত্রে পূর্বজ্ঞাত বিষয়ের পুনরুদ্রেক হওয়া বা না হওয়া সমান কথা। তাই প্রত্যাভিজ্ঞা স্মরণের অপরিহার্য অঙ্গ। পরিশেষে বলা যায়, স্মৃতির প্রক্রিয়াটি দীর্ঘস্থায়ী হওয়ায় এর কতকগুলো ধাপ রয়েছে যা স্মৃতির উপাদানসমূহকে নির্দেশ করে।"
        }
      ]
    },
    {
      "number": "7",
      "uddipok": "নীপা শীতকালীন ছুটিতে বাবার সাথে সিঙ্গাপুর বেড়াতে যাবে বলে খুবই উৎফুল্ল। সে নীলক্ষেত-কাঁটাবন দিয়ে যাওয়ার সময় 'parrot' শব্দটিকে ‘passport' হিসেবে দেখল। নীপার বন্ধু তমাল হৈ চৈ শব্দ শুনে বাইরে এসে দেখল রঙ-বেরঙের পোশাক পরিহিত একজন বিশালদেহী ফেরিওয়ালা হাঁক ডাক দিতে দিতে দ্রুত সামনের দিকে অগ্রসর হচ্ছে।",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "পারিপার্শ্বিক অবস্থা সম্পর্কে মানুষ বা প্রাণী যে অর্থপূর্ণ ধারণা এবং অভিজ্ঞতা লাভ করে তাকে প্রত্যক্ষণ বলে ।"
        },
        {
          "label": "খ",
          "question": "",
          "explanation": "প্রত্যক্ষণের সংগঠনে সাদৃশ্য বিশেষ ভূমিকা পালন করে বিধায় একে প্রত্যক্ষণ সংগঠনের উপাদান বলা হয় । মস্তিষ্কে বিশৃঙ্খল অবস্থায় প্রাপ্ত উদ্দীপনাসমূহ সুশৃঙ্খলভাবে একত্রিত হবার পর যে কোনো বস্তুকে আমরা অর্থপূর্ণভাবে প্রত্যক্ষণ করি। অর্থাৎ প্রত্যক্ষণ সংগঠন প্রত্যক্ষণ প্রক্রিয়ার একটি বৈশিষ্ট্য । এই প্রত্যক্ষণ সংগঠনে বস্তুর সাদৃশ্যও এক বিশেষ ভূমিকা পালন করে। কেননা বিভিন্ন ধরণের অনেকগুলো বস্তুর মধ্যে মিলযুক্ত একই ধরণের বস্তুগুলো আমরা একত্রে প্রত্যক্ষণ করি । এ কারণে সাদৃশ্যকে প্রত্যক্ষণ সংগঠনের উপাদান বলা হয় ।"
        },
        {
          "label": "গ",
          "question": "",
          "explanation": "উদ্দীপকে নীপার মধ্যে প্রত্যক্ষণ সংগঠনের জৈবিক উপাদান ‘ঝোঁক বা প্রবণতা' কাজ করেছে। যে সকল উপাদান ব্যক্তির অভ্যন্তরীণ কারণে সৃষ্টি হয়ে প্রত্যক্ষণকে প্রভাবিত করে তাকে জৈবিক উপাদান বা ব্যক্তিনিষ্ঠ উপাদান বলে। এরূপ একটি জৈবিক উপাদান হলো ব্যক্তির ঝোঁক বা প্রবণতা। কোনো বস্তু বা ঘটনাকে কোনো বিশেষ দৃষ্টিভঙ্গি নিয়ে প্রত্যক্ষণ করার ঝোঁক বা প্রবণতা সকলের মধ্যেই রয়েছে। সাধারণত নির্দেশ বা উপদেশ দিয়ে এই প্রবণতা তৈরি করে প্রত্যক্ষণের উপর তার প্রভাব নিরূপণ করা হয় । উদ্দীপকে দেখা যায়, নীপা শীতকালীন ছুটিতে বাবার সাথে সিঙ্গাপুরে বেড়াতে যাবে বলে খুবই উৎফুল্ল। সে নীলক্ষেত কাঁটাবন দিয়ে যাওয়ার সময় 'Parrot' শব্দটিকে 'Passport' হিসেবে দেখল। এক্ষেত্রে শীপার মধ্যে ভ্রমণ সম্পর্কিত একটি ঝোঁক বা প্রবণতা আগে থেকেই ছিল। এই ঝোঁক বা প্রবণতার কারণেই 'Parrot' শব্দটিকে 'Passport' হিসেবে দেখেছিল। তার এই ঝোঁক বা প্রবণতা প্রত্যক্ষণ সংগঠনের জৈবিক উপাদানকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে তমালের ক্ষেত্রে, মনোযোগের কতকগুলো শর্ত যেমন- তীব্রতা, রঙিন বস্তু, আকার, পুনরাবৃত্তি ও গতিশীলতা শর্তগুলো প্রকাশ পেয়েছে । একই ধরণের উদ্দীপকের মধ্যে যেটি বেশি তীব্র, সেটি সহজেই মনোযোগ আকর্ষণ করে। যেমন— উজ্জ্বল আলো, উচ্চ স্বর, তীব্র গন্ধ প্রভৃতির দিকে সহজেই আমাদের, মনোযোগ ধাবিত হয়। রঙিন বস্তুর মনোযোগ আকর্ষণ। করার ক্ষমতা সাদামাটা বস্তুর তুলনায় অনেক বেশি। সাদা আলোয় আলোকিত বাড়ির তুলনায় রঙিন আলোয় সাজানো বাড়ি সহজেই মনোযোগ আকর্ষণ করে। এরপর মনোযোগ আকর্ষণ করার একটি গুরুত্বপূর্ণ শর্ত হলো আকার। বড় আকারের বস্তু সহজেই আমাদের দৃষ্টি আকর্ষণ করে। এছাড়া পুনরাবৃত্তি অর্থাৎ, কোনো উদ্দীপককে বার বার উপস্থাপন করা হলে তা মনোযোগ আকর্ষণ করে থাকে। এজন্য বিজ্ঞাপনদাতা একই পণ্যের প্রচার বার বার চালিয়ে থাকেন। মনোযোগ আকর্ষণের আরেকটি গুরুত্বপূর্ণ শর্ত হলো গতিশীলতা। কোনো কিছু। দেখার ক্ষেত্রে মানুষ চলমান বা গতিশীল বস্তুর প্রতি সংবেদনশীল হয় এবং তা সহজেই আমাদের দৃষ্টি আকর্ষণ করে। উদ্দীপকে তমালের শোনা হৈ চৈ শব্দ মনোযোগের শর্ত হিসেবে তীব্রতাকে, রং বেরঙের পোশাক রঙিন বস্তুকে, বিশালদেহী ফেরিওয়ালা আকারকে, হাঁক ডাক দিতে দিতে যাওয়া পুনরাবৃত্তিকে এবং দ্রুত সামনের দিকে অগ্রসর হওয়া গতিশীলতাকে নির্দেশ করছে। উল্লিখিত সবগুলো শর্তই মনোযোগের বাহ্যিক বা বস্তুনিষ্ঠ শর্তাবলী । পরিশেষে বলা যায়, বিভিন্ন প্রকার শর্ত বা কারণ মনোযোগ নির্ধারণের ক্ষেত্রে গুরুত্বপূর্ণ ভূমিকা পালন করে। তন্মধ্যে বস্তুনিষ্ঠ বা বাহ্যিক শর্তগুলো অন্যতম ।"
        }
      ]
    },
    {
      "number": "8",
      "uddipok": "দৃশ্যকল্প-১ঃ দৃশ্যকল্প-২ঃ",
      "tag": "DB, CB, CTG.B, SB, JB 23",
      "sub_questions": [
        {
          "label": "ক",
          "question": "প্রেষণা কী?",
          "explanation": "যা কিছু মানুষ বা প্রাণীকে কোনো অভাববোধের চাপ ও তাড়নার পরিস্থিতি বা পরিবেশ উপযোগী প্রতিক্রিয়ায় সক্রিয় করে লক্ষ্য অর্জনের প্রেরণা যোগায় তাই প্রেষণা।"
        },
        {
          "label": "খ",
          "question": "আবেগের ভারসাম্যতা প্রয়োজন কেন?",
          "explanation": "আবেগের গঠনমূলক ও ধ্বংসাত্মক দুটি দিকই রয়েছে। ধ্বংসাত্মক রূপের উপস্থিতির কারনে আবেগের ভারসাম্যতা প্রয়োজন । আবেগকালীন শারীরিক ও মানসিক কতকগুলো নেতিবাচক পরিবর্তন লক্ষ করা যায় যা অনেক ক্ষেত্রেই ব্যক্তির ক্ষতি সাধন করে। যেমন- আবেগের কারণে কেউ কেউ বিপদে কিংকর্তব্যবিমূঢ় হয়ে শত্রুর শিকারে পরিণত হতে পারে। আবার আবেগে আত্মহারা হয়ে নিয়ন্ত্রণ হারিয়ে মানসিক পরিবর্তন ঘটতে পারে। সুতরাং নিজেকে নিয়ন্ত্রণের মাধ্যমে ইতিবাচক মানসিকতা অর্জন করার জন্য আবেগের ভারসাম্যতা প্রয়োজন।"
        },
        {
          "label": "গ",
          "question": "দৃশ্যকল্প-১ এ প্রদত্ত চিত্রটি ব্যাখ্যা করো।",
          "explanation": "দৃশ্যকল্প-১ এর চিত্রটি প্রেষণা চক্রকে নির্দেশ করে। প্রেষণা একটি গতিশীল অবস্থা। এই অবস্থায় উদ্দেশ্য লাভের তীব্র ইচ্ছার উদয় হয় এবং উদ্দেশ্য সাধন না হওয়া পর্যন্ত এই গতীয় অবস্থা চলতে থাকে। প্রেষণা চক্রের আকারে আবর্তিত হয়। উদ্দীপকে দৃশ্যকল্প-১ এ চিত্রের মাধ্যমে চারটি বিষয় নির্দেশিত হয়েছে যা প্রেষণা চক্রকে নির্দেশ করে। প্রেষণা চক্রের এ স্তরগুলো হলো— অভাববোধ, তাড়না, করণ আচরণ এবং উদ্দেশ্য সাধন। অর্থাৎ প্রাণীর মধ্যে যখন কোনো অভাববোধ দেখা দেয়, তখন তার ভেতরে অস্বস্তিকর অবস্থা তৈরি হয়। যেমন- কোনো ব্যক্তি ক্ষুধায় পীড়িত হলে অশান্ত ও চঞ্চল হয়ে ওঠে। এই অস্বস্তিকর অবস্থা প্রাণীকে অভাব মেটাতে প্রবৃত্ত করে। একে নোদনা বা তাড়না বলে। যেমন— ক্ষুধা লাগলে কোনো ব্যক্তি নিশ্চল বসে থাকতে পারে না। প্রেষণার তৃতীয় স্তর 'করণ আচরণ' হলো অভাব মেটানোর জন্য প্রাণীর প্রদর্শিত আচরণ। প্রেষণা চক্রের সর্বশেষ স্তর হলো উদ্দেশ্য সাধন বা কাম্যবস্তু লাভ করা। এর মাধ্যমে প্রাণীর অস্বাভাবিক শারীরিক অবস্থা দূরীভূত হয় এবং বিশ্রাম নেয়। পরে আবার একই ঘটনার পুনরাবৃত্তি ঘটতে থাকে। এভাবে প্রতিটি প্রাণীর জীবনে যে চক্র ঘটে তাই 'প্রেষণা চক্র' নামে পরিচিত।"
        },
        {
          "label": "ঘ",
          "question": "দৃশ্যকল্প-২ এ প্রদত্ত 'A' এবং 'B' এর তুলনামূলক বিশ্লেষণ করো।",
          "explanation": "দৃশ্যকল্প-২ এ প্রদত্ত চিত্রে 'A' এবং 'B' দ্বারা প্রেষণার প্রকারভেদ জৈবিক প্রেষণা এবং সামাজিক প্রেষণাকে নির্দেশ করা হয়েছে। মনোবিজ্ঞানীগণ প্রেষণাকে প্রধানত দুই ভাগে ভাগ করেছেন। যথা: জৈবিক বা শারীরবৃত্তীয় প্রেষণা এবং সামাজিক প্রেষণা। জৈবিক প্রেষণার শারীরিক ভিত্তি আছে এবং জীবন ধারণের জন্য অপরিহার্য। অন্যদিকে সামাজিক প্রেষণার জৈবিক ভিত্তি নেই এবং জীবন ধারণের জন্য অপরিহার্য নয়। জৈবিক প্রেষণা জন্মগত এবং সব প্রাণীতে বিদ্যমান। অন্যদিকে সামাজিক প্রেষণা শিক্ষণের দ্বারা অর্জিত এবং সকল প্রাণীতে বিদ্যমান নেই। জৈবিক প্রেষণা বিপাক ক্রিয়ার ফলে উদ্ভূত হয় এবং পরিতৃপ্তি সাধনে বিলম্ব হলে শরীরের ক্ষতি হয়। অন্যদিকে সামাজিক প্রেষণার সাথে বিপাক ক্রিয়া কিংবা শারীরিক ক্ষতির কোনো সম্পর্ক নেই। জৈবিক প্রেষণা ও সামাজিক প্রেষণা উভয় প্রেষণাতে ব্যক্তি বা প্রাণীর সামনে একটি উদ্দেশ্য থাকে এবং উদ্দেশ্য চরিতার্থ করার জন্য সে সুনির্দিষ্ট আচরণ করে। জৈবিক ও সামাজিক প্রেষণার আচরণ সর্বদাই গ স্থলাভিমুখী এবং উদ্দেশ্যমূলক। জৈবিক ও সামাজিক প্রেষণা যত বেশি তীব্র হবে, ব্যক্তির কর্মচাঞ্চল্য তত বেশি হবে এবং উদ্দেশ্য লাভের চেষ্টাও তত বেশি স্থায়ী হবে। পরিশেষে বলা যায়, জৈবিক এবং সামাজিক প্রেষণার মধ্যে বৈসাদৃশ্যের পরিমাণ বেশি হলেও তারা উভয়ই গুরুত্বপূর্ণ। জৈবিক প্রেষণা যেমন আমাদের দেহ রক্ষা করে, সামাজিক প্রেষণা তেমনি সামাজিক মানুষ হিসেবে বেঁচে থাকতে সহায়তা করে।"
        }
      ]
    }
  ]
}