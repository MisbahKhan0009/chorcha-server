{
  "title": "ঢাকা সিটি কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "হিমু বেশ দুষ্ট। তার বয়স ৪। বাবা-মায়ের ইচ্ছায় তার বুদ্ধ্যঙ্ক যাচাই করতে মনোবিজ্ঞানীর নিকট যাওয়া হয়। তিনি প্রথমে ৪ বছরের উপযোগী প্রশ্নের উত্তর দিতে বলেন। সে সবকটির সঠিক উত্তর দেয়। পরবর্তীতে সে ৫ বছরের ৩টি প্রশ্নের সঠিক উত্তর দিতে পারে। মনোবিজ্ঞানী বলেন, সে উন্নত বৃদ্ধিসম্পন্ন। অপরদিকে হিমুর বোন রিমার বয়স ৭। তার চেহারায় বোকা বোকা ভাব। সে ঠিকমত কথা বলতে পারে না।",
      "tag": "DCC 23",
      "sub_questions": [
        {
          "label": "ক",
          "question": "কৃতি অভীক্ষা কী?",
          "explanation": "যে অভীক্ষা অবাচনিক এবং যার মাধ্যমে দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয় তাকে কৃতি অভীক্ষা বলে।"
        },
        {
          "label": "খ",
          "question": "স্ট্যানফোর্ড বিনে বুদ্ধি অভীক্ষাকে ভাষাভিত্তিক বুদ্ধি অভীক্ষা বলা হয় কেন?",
          "explanation": "যারা ভাষার ব্যবহার জানে তাদের বুদ্ধি পরিমাপের জন্য অধিক উপযোগী হওয়ার কারণে স্ট্যানফোর্ড-বিনে অভীক্ষাকে ভাষাভিত্তিক বুদ্ধি অভীক্ষা বলা হয়। স্ট্যানফোর্ড-বিনে অভীক্ষা বুদ্ধি পরিমাপের জন্য বহুল ব্যবহৃত অভীক্ষা। মূলত বুদ্ধি পরিমাপ করতে যেসব অভীক্ষায় ভাষাকে প্রাধান্য দেওয়া হয়, সেগুলোকে ভাষাভিত্তিক বুদ্ধি অভীক্ষা বলে। স্ট্যানফোর্ড-বিনে অভীক্ষাটি ২ থেকে ১৮ বছর বয়স্ক ব্যক্তির বুদ্ধি পরিমাপ করার জন্য প্রবর্তন করা হয়েছে। এখানে বিভিন্ন বয়সী ব্যক্তির জন্য ভাষা ব্যবহার করে প্রতিটি বয়স স্তরে ভিন্ন ভিন্ন প্রশ্ন সংযোজন করা হয়েছে। মূলত ভাষার ব্যবহারের প্রাধান্যের কারণে এ অভীক্ষাটিকে ভাষাভিত্তিক বুদ্ধি অভীক্ষা বলা হয়।"
        },
        {
          "label": "গ",
          "question": "হিমুর বুদ্ধ্যঙ্ক কত? ব্যাখ্যা করো।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, হিমুর প্রকৃত বয়স ৪ বছর বা ৪৮ মাস। তার মৌলিক মানসিক বয়স ৪ বছর। সে ৫ বছরের ৩টি এবং ৬ বছরের ৩টি প্রশ্নের সঠিক উত্তর দিতে পারে। তাহলে হিমুর অর্জিত মানসিক বয়স হলো- (৪×১২) + (৩২) + (৩ × ২) = ৬০ মাস সুতরাং, বুদ্ধ্যঙ্ক = \\(\\frac{মানসিক ~~বয়স}{প্রকৃত~~ বয়স}\\) × ১০০ = \\(\\frac{৬০ মাস}{৪৮ মাস}\\) × ১০০ = ১২৫ \\(\\therefore\\) হিমু একজন প্রতিভাশালী মানুষ।"
        },
        {
          "label": "ঘ",
          "question": "রিমার জন্য তার বাবা মা কী ধরনের পদক্ষেপ গ্রহণ করতে পারেন? সপক্ষে তোমার মতামত ব্যক্ত করো।",
          "explanation": "উদ্দীপকের রিমার জন্য তার বাবা-মা মনোচিকিৎসা প্রদান, সামাজিক ও পারিবারিক সহায়তা প্রভৃতি পদক্ষেপ গ্রহণ করতে পারেন। বৃদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বুদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। রিমার জন্য তার বাবা-মা বিভিন্ন পদক্ষেপ নিতে পারে। বুদ্ধি প্রতিবন্ধিতার সাথে কিছু শারীরিক ব্যাধি ও ত্রুটি জড়িত রয়েছে। এগুলোকে প্রাথমিক পর্যায়ে চিহ্নিত করে চিকিৎসার মাধ্যমে রোগের গতিকে রোধ করতে হবে। বুদ্ধি প্রতিবন্ধিতা নির্ণয়ের পর কাউন্সিলর কর্তৃক আক্রান্ত ব্যক্তি ও তার পরিবারকে অনুভূতি, চিন্তা, আচরণ এবং শিশুর শিক্ষা, প্রশিক্ষণ ও পুনর্বাসন বিষয়ে পরামর্শ গ্রহণ করতে হবে। কথা ও ভাষাগত ত্রুটি দূরীকরণের জন্য স্পিচ থেরাপি প্রদান করতে হবে। প্রতিবন্ধী ব্যক্তিকে আত্ম-পরিচর্যা মূলক দক্ষতা যেমন- হাঁটা, খাওয়া, বসা ইত্যাদির পাশাপাশি লেখা-পড়া ও হিসাব- নিকাশের কাজ শেখাতে হবে। মানসিক প্রতিবন্ধী শিশুদের শারীরিক ও মানসিক বিকাশের ক্ষেত্রে তাদের প্রায়শই আনন্দঘন পরিবেশে খেলাধুলার ব্যবস্থা করা উচিত। এতে তাদের শারীরিক ও মানসিক বিকাশ অনেকটা উন্নতি লাভ করে। উপরের পদক্ষেপ গুলো অবলম্বন করলে একটি স্বল্প বুদ্ধি সম্পন্ন শিশু উপযোজনশীল আচরণ করতে শিখবে।"
        }
      ]
    },
    {
      "number": "2",
      "uddipok": "কর্তৃপক্ষ ৫০০ জন ব্যক্তির মধ্য থেকে অধিক বুদ্ধিসম্পন্ন ৫০ জন কর্মচারী জরুরি ভিত্তিতে বাছাই করার জন্য মনোবিজ্ঞানীকে দায়িত্ব দেন। তিনি ২ ঘণ্টার মধ্যে ৫০ জন কর্মচারী নিয়োগের সুপারিশ করেন। কিছুদিন পর একই মনোবিজ্ঞানীকে ১০ জন প্রার্থীর মধ্য থেকে উচ্চপদস্থ ১ জন কর্মকর্তা নিয়োগের দায়িত্ব দেয়া হয়। তিনি দীর্ঘ সময় নিয়ে তাদের উপর একটি অভীক্ষা প্রয়োগ করেন যেখানে ৬টি ভাষাগত ও ৫টি কর্মসম্পাদনী মানক ছিলো এবং সবশেষে একজনকে নির্বাচিত করলেন।",
      "tag": "DCC 23",
      "sub_questions": [
        {
          "label": "ক",
          "question": "বুদ্ধি প্রতিবন্ধিতা কী?",
          "explanation": "কোনো শিশু বা ব্যাপ্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে।"
        },
        {
          "label": "খ",
          "question": "সৃজনশীলতা মানুষের জীবন মান উন্নয়নে সহায়ক ভূমিকা পালন করে কেন?",
          "explanation": "মেধার চূড়ান্ত অভিব্যক্তি প্রকাশ করে সৃজনশীলতা মানুষের জীবনমান উন্নয়নে সহায়ক ভূমিকা পালন করে থাকে। সৃজনশীলতা ব্যক্তির অন্যতম বৈশিষ্ট্য। কাজৈর অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের বৈশিষ্ট্য। সৃজনশীলতা ব্যক্তির কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। সৃজনশীল ব্যক্তি ঘটনার বিশুদ্ধ বিবরণ দান ও পুঙ্খানুপুঙ্খ বর্ণনা করে থাকে। সৃজনশীলতা ব্যক্তির মানসিক স্বাস্থ্য বিকাশে সহায়ক। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে।"
        },
        {
          "label": "গ",
          "question": "উচ্চপদস্থ কর্মকর্তা নিয়োগের ক্ষেত্রে কোন অভীক্ষা ব্যবহৃত হয়েছে? ব্যাখ্যা করো।",
          "explanation": "উদ্দপদস্থ কর্মকর্তা নিয়োগের ক্ষেত্রে ব্যবহৃত কৌশল হলো ওয়েক্সলার বৃদ্ধি অভীক্ষা। ওয়েক্সলার বুদ্ধি অভীক্ষায় ১১টি উপ-অভীক্ষা রয়েছে। এ ১১টি উপ- অভীক্ষাকে আবার দুভাগে ভাগ করা হয়েছে যথা- ভাষাগত এবং কর্মসম্পাদনমূলক। ভাষাগত মানকে ৬টি উপ-অভীক্ষা রয়েছে। যথা- সাধারণ তথ্য, বোধশক্তি, গাণিতিক যুক্তি, সাদৃশ্য, শব্দার্থ, সংখ্যা পরিসর। সাধারণ তথ্য উপ-অভীক্ষাতে ২৫টি প্রশ্ন আছে। কর্মসম্পাদনমূলক মানকে মোট ৫টি উপ-অভীক্ষা রয়েছে। যথা-ছবি পূরণ, ছবি সাজানো, ব্লক ডিজাইন, বস্তু গঠন, সংখ্যা প্রতীক। ছবি পূরণে প্রতিটি ছবিতে একটি অসম্পূর্ণ অংশ থাকে। ব্লক ডিজাইনে কতগুলো কাঠের ব্লকের সাহায্যে দ্রুততার সাথে একটি নির্দিষ্ট নকশার অনুরূপ নকশা তৈরি করতে বলা হয়। বস্তু গঠনে পরীক্ষার্থীর কাজ হচ্ছে ক্ষুদ্র ক্ষুদ্র অংশগুলোর সাহায্যে একটি পরিপূর্ণ বস্তু তৈরি করা। সংখ্যা প্রতীকে পরীক্ষার্থীকে সংখ্যা দেখানোর সাথে সাথে প্রতীকটির নাম বলতে বলা হয়। উদ্দীপকে দেখা যায়, উচ্চপদস্থ কর্মকর্তা নিয়োগে একটি অভীক্ষা প্রয়োগ করা হয় যেখানে ৬টি ভাষাগত মানক ও ৫টি কর্মসম্পাদনী মানক ছিল। যা ওয়েক্সলার বুদ্ধি অভীক্ষাকে নির্দেশ করে।"
        },
        {
          "label": "ঘ",
          "question": "\"কর্মচারী ও কর্মকর্তা নিয়োগে ব্যবহৃত অভীক্ষার মধ্যে পার্থক্য বিদ্যমান।\" উক্তিটির যথার্থতা বিশ্লেষণ করো।",
          "explanation": "উদ্দীপকে কর্মকর্তা ও কর্মচারী নিয়োগে ব্যবহৃত অভীক্ষাসমূহ হলো ভাষাগত বুদ্ধি অভীক্ষা ও কৃতি বৃদ্ধি অভীক্ষা। এদের মধ্যে যথেষ্ট পার্থক্য বিদ্যমান। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বুদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাংক বুদ্ধ্যকের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বুদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষাধীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়। সুতরাং বলা যায়, ভাষাগত ও কৃতি অভীক্ষার মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "দৃশ্যকল্প-১: দৃশ্যকল্প-২: পাভেল, বুবেল ও জুয়েল তিন ভাই। পাভেল দেখতে খাট, গোলগাল ও মিশুক প্রকৃতির। রুবেল লম্বা, হালকা-পাতলা গড়নের এবং নির্জনতাপ্রিয়। অন্যদিকে জুয়েল সুঠাম দেহের অধিকারী।",
      "tag": "DCC 23",
      "sub_questions": [
        {
          "label": "ক",
          "question": "অন্তর্মুখী ব্যক্তিত্ব কী?",
          "explanation": "আত্মকেন্দ্রিকতা, বাহ্য বস্তুর প্রতি উদাসীনতা, আত্মসচেতনতা এবং স্বার্থপরতা গুণগুলোকে একত্রে অন্তর্মুখী ব্যক্তিত্ব বলে।"
        },
        {
          "label": "খ",
          "question": "ক্লান্তিমূলক সাক্ষাৎকার কীভাবে নেয়া হয়?",
          "explanation": "যে ধরনের সাক্ষাৎকারে সাক্ষাৎকার প্রদানকারীকে বিভিন্ন ধরনের প্রশ্ন করে ব্যতিব্যস্ত রাখা হয় এবং ক্লান্ত করা হয় তাকে 'ক্লান্তিমূলক সাক্ষাৎকার' বলে। ক্লান্তিমূলক সাক্ষাৎকার বিশেষ উদ্দেশ্যকে সামনে রেখে করা হয়ে থাকে। কেননা, ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙে যায় এবং অসংগতিগুলো ধরা পড়ে। এভাবে ব্যক্তির বাহ্যিক আচরণের আড়ালে লুক্কায়িত তার প্রেষণা বা দৃষ্টিভঙ্গি অথবা মানসিক দুর্বলতা নির্ণয় করা যায়।"
        },
        {
          "label": "গ",
          "question": "দৃশ্যকল্প-১ অনুযায়ী 'A' চিহ্নিত ব্যক্তির ব্যক্তিত্ব ও মেজাজ ব্যাখ্যা করো।",
          "explanation": "দৃশ্যকল্প-১ অনুযায়ী 'A' হলো সাইক্লোয়েড শ্রেণির লোক। জার্মান মনোরোগ বিশারদ আর্নেস্ট ক্রেৎস্নার লক্ষ করেন যে, শরীরের গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তার মতে, শারীরিক গঠনের ভিত্তিতে মানসিক রোগীদের ক্ষেত্রে ব্যক্তিত্ব দুই ধরনের। একটি হলো সাইক্লোয়েড, অপরটি হলো সিজোয়েড। ব্যক্তির শারীরিক গঠনের সাথে তার সকল আচরণ ও মানসিক ক্রিয়া-প্রতিক্রিয়ার একটি সম্পর্ক রয়েছে। শারীরিক গঠনের দিক থেকে সাইক্লোয়েড ব্যক্তিরা খাটো, গোলগাল, মোটা এবং মেদবহুল দেহের অধিকারী। এই শ্রেণির ব্যক্তিরা আবেগকে স্বতঃস্ফূর্তভাবে প্রকাশ করে। এরা খুব সহজেই উৎফুল্ল হয়ে থাকে। আবার খুব সহজেই বিষাদগ্রস্ত বা অতি বিষণ্ণ হয়ে থাকে। চরম পর্যায়ে এদের মধ্যে ম্যানিক-ডিপ্রেসিভ লক্ষণ দেখা দেয়। সামাজিকতায় এরা অধিক সংবেদনশীল। তাছাড়া তারা কর্মে উত্তেজনাপ্রবণ ও বাস্তববাদী প্রকৃতির হয়ে থাকে। শেষ বয়সে এরা ম্যানিক-ডিপ্রেসিভ নামে এক ধরনের মানসিক বৈকল্যে ভুগতে পারে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত তিন ভাই এর বৈশিষ্ট্য শেলডনের শারীরিক গঠন মতবাদ অনুসারে তুলনা করো।",
          "explanation": "দৃশ্যকল্প-২ এ উল্লিখিত তিন ভাই শেলডনের শারীরিক গঠন মতবাদ অনুসারে যথাক্রমে এনডোমরফিক, এক্টোমরফিক ও মেসোমরফিক প্রকৃতির। এন্ডোমরফিক ব্যক্তিরা তুলনামূলক বড় ও স্ফীত পেট, গোলগাল, মোটা এবং মেদবহুল দেহের অধিকারী হয়ে থাকে। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। উদ্দীপকে দেখা যায়, পাভেল দেখতে খাটো, গোলগাল ও মিশুক প্রকৃতির। অর্থাৎ তার মধ্যে শেলডনের এনডোমরফিক ব্যক্তিত্ব পরিলক্ষিত হয়। একক্টোমরফিক ব্যক্তিরা লম্বা, হালকা-পাতলা ক্ষীণকায় দেহের অধিকারী হয়ে থাকে। এই শ্রেণির ব্যক্তিরা অন্তর্মুখী ও আত্মকেন্দ্রিক প্রকৃতির হয়ে থাকে এবং এরা নির্জনতা পছন্দ করে। উদ্দীপকে রুবেল লম্বা, হালকা- পাতলা গড়নের এবং নির্জনতাপ্রিয়। অর্থাৎ সে একক্টোমরফিক ব্যক্তিত্বের অধিকারী। মেসোমরফিক ব্যক্তিরা সুগঠিত পেশিবহুল, চওড়া কাঁধ ও সুঠাম দৈহিক গঠনের অধিকারী হয়ে থাকে। এই শ্রেণির ব্যক্তিরা খেলোয়াড়সুলভ মনোভাব, দুঃসাহসিক কর্মকাণ্ড ও শারীরিক তেজোদীপ্ততায় অন্যের ওপর কর্তৃত্ব প্রতিষ্ঠা করতে চায়- এমন প্রকৃতির হয়ে থাকে। উদ্দীপকের জুয়েল সুঠাম দেহের অধিকারী। অর্থাৎ সে মেসোমরফিক ব্যক্তিত্বের অধিকারী।"
        }
      ]
    },
    {
      "number": "4",
      "uddipok": "দৃশ্যকল্প-১: রেবা প্রায়ই অস্থির থাকে। কলেজে ক্লাসে গেলে মন খারাপ করে বসে থাকে। বাবা-মা মনোচিকিৎসকের নিকট নিয়ে যান। চিকিৎসক তাকে ৫০০টি বাক্য সম্বলিত একটি প্রশ্নমালার উত্তর দিতে নির্দেশনা দেন। রেবা সত্য, মিথ্যা এবং বলতে পারি না এই তিনভাবে উত্তর দেয়। দৃশ্যকল্প-২:",
      "tag": "DCC 23",
      "sub_questions": [
        {
          "label": "ক",
          "question": "পেপার পেন্সিল অভীক্ষা কী?",
          "explanation": "যে অভীক্ষায় সাধারণত কাগজ ও পেনসিল ব্যবহার করা হয় তাকে পেপার-পেন্সিল অভীক্ষা বলে।"
        },
        {
          "label": "খ",
          "question": "পৃথিবীর সকল মানুষই পরস্পর আলাদা কীভাবে?",
          "explanation": "ব্যক্তিস্বাতন্ত্র্যতার কারণে পৃথিবীর সকল মানুষ পরস্পর আলাদা। পৃথিবীর সকল মানুষেরই কিছু স্বতন্ত্র বৈশিষ্ট্য রয়েছে। সময় ও পরিবেশের মধ্য দিয়ে অতিক্রান্ত আচরণ, ও চিন্তার এক বিশেষ ধরন হলো ব্যক্তিত্ব, যা এক ব্যক্তিকে অন্য ব্যক্তি থেকে পৃথক করে। ব্যক্তির জীবনাচরণ বিশ্লেষণ করলে দেখা যায়, তার চিন্তার ধরন, প্রকাশভলি, মনোভাব, আগ্রহ কাজের প্রকৃতি ও জীবন দর্শন অন্য ব্যক্তি থেকে ভিন্ন প্রকৃতির। মূলত ব্যক্তিস্বাতন্ত্র্যতার কারণেই এরূপ হয়ে থাকে।"
        },
        {
          "label": "গ",
          "question": "দৃশ্যকল্প-১ এ রেবার ব্যক্তিত্ব যাচাই কৌশল ব্যাখ্যা করো।",
          "explanation": "উদ্দীপকে দৃশ্যকল্প-১ এ রেবার ব্যক্তিত্ব যাচাইয়ে মিনেসোটা বহুমুখী ব্যক্তিত্ব প্রশ্নমালা অভীক্ষা কৌশলটি প্রয়োগ করা হয়েছে। সম্ভবত সবচেয়ে প্রসিদ্ধ এবং ব্যাপক ব্যবহূত ব্যক্তিত্ব প্রশ্নমালা হলো মিনোসোটা বহুমুখী ব্যক্তিত্ব প্রশ্নমালা। যারা গুরুতর মানসিক রোগে ভুগছে তাদের শনাক্ত করার জন্য এ অভীক্ষাটি প্রণয়ন করা হ্যা। এতে ৫৫০টি বাক্য আছে। এগুলোকে অভীক্ষার্থী 'সত্য', 'মিথ্যা' এবং 'বলতে পারি না'- এ তিনটি শ্রেণিতে ভাগ করেন। উদ্দীপকের রেবার ব্যক্তিত্ব যাচাইয়ে ৫০০টি বাক্য সম্বলিত একটি প্রশ্নমালা দেয়া হয় এবং রেবা সত্য, মিথ্যা এবং বলতে পারিনা এই তিনভাবে উত্তর দেয়। অর্থাৎ এ কৌশলটি হলো মিনেসোটা ব্যক্তিত্ব প্রশ্নমালা অভীক্ষা। মিনেসোটা বহুমুখী ব্যক্তিত্ব প্রশ্নমালায় ব্যবহৃত বাক্যসমূহের প্রতিক্রিয়া দু'ধরনের মানরেখার সাহায্যে বিশ্লেষণ করা যায়। যথা- যথার্থতা মানক ও চিকিৎসা মানক। অনেক সময় ব্যক্তি নিজেকে বেশি করে প্রকাশ করার জন্য মিথ্যা উত্তর করে অথবা তারা বিক্ষিপ্ত উত্তর দেয়। এ প্রবণতা পরিমাপের জন্য যথার্থতা মানক ব্যবহার করা হয়। আর মানসিক প্রবণতা পরিমাপের জন্য ব্যবহার করা হয় চিকিৎসা মানক।"
        },
        {
          "label": "ঘ",
          "question": "দৃশ্যকল্প-২ 'A' ও 'B' ব্যক্তিত্ব সংলক্ষণের তুলনামূলক বিশ্লেষণ করো",
          "explanation": "দৃশ্যকল্প ২-এ 'A' ও 'B' হলো আলপোর্টের ব্যক্তিত্ব সংলক্ষণ মতবাদের মৌলিক ও কেন্দ্রীয় সংলক্ষণ। মার্কিন মনোবিজ্ঞানী আলপোর্ট-এর মতে মৌলিক সংলক্ষণ হলো ব্যক্তির স্বতন্ত্র ও অতি অনন্য বৈশিষ্ট্যপূর্ণ বা গুণাবলিভিত্তিক এক ধরনের সংলক্ষণ। যা একজন ব্যক্তিকে অন্য ব্যক্তি থেকে বিশেষভাবে পৃথক করে। মৌলিক সংলক্ষণ হলো একই সাথে একাধিক কাজ বা পরিস্থিতি মোকাবিলা করতে পারার মতো জাহিরকৃত বিশেষ বৈশিষ্ট্য বা গুণাবলি। যার ভিত্তিতেই ব্যক্তি সমাজে বিশেষভাবে পরিচিত ও বিখ্যাত হয়ে ওঠেন। কেন্দ্রীয় সংলক্ষণ হলো ব্যক্তির স্বতন্ত্র চারিত্রিক বৈশিষ্ট্য বা গুণাবলিভিত্তিক সংলক্ষণ। অর্থাৎ ব্যক্তিত্বের মূল প্রকৃতি বর্ণনা করে বা পরিচয় প্রদান করে এমন বিশেষ বৈশিষ্ট্য বা সংলক্ষণকেই কেন্দ্রীয় সংলক্ষণ বলে। এই সকল বৈশিষ্ট্য বা গুণাবলির ভিত্তিতেই ব্যক্তির পরিচয় প্রদান করা হয়ে থাকে। যেমন- প্রফুল্লতা, অন্তর্মুখিতা, লাজুকতা ইত্যাদি। উপরের আলোচনার পরিপ্রেক্ষিতে বলা যায়, মৌলিক সংলক্ষণ ও কেন্দ্রীয় সংলক্ষণের মধ্যে পার্থক্য রয়েছে।"
        }
      ]
    },
    {
      "number": "5",
      "uddipok": "দৃশ্যকল্প-১: জনাব আবদুল মতিন এর বয়স ৭০। প্রায়ই তিনি জটিল অসুস্থতায় ভোগেন। এতে প্রায়ই তিনি চাপের সম্মুখীন হন। দৃশ্যকল্প-২: রবীনের পড়ালেখা কিছুদিন পূর্বে সম্পন্ন হয়েছে। এরই মধ্যে তার দুটি চাকরি হয়েছে। একটি সরকারি হাইস্কুলে, অন্যটি বাড়ির পাশে বেসরকারি কলেজের প্রভাষক পদে। এখন তার মধ্যে দ্বন্দ্ব দেখা দিয়েছে। অন্যদিকে হিরা ৫ম শ্রেণির ছাত্রী। হোমওয়ার্ক তৈরি করেনি তাই স্কুলে যেতে ভয়। আবার বাড়িতে থাকলেও মা তাকে বকা দিবেন।",
      "tag": "DCC 23",
      "sub_questions": [
        {
          "label": "ক",
          "question": "হতাশার সংজ্ঞা দাও।",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "চাপ হ্রাসে সামাজিক সহায়তা গুরুত্বপূর্ণ কেন?",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমন- সামাজিকীকরণ প্রক্রিয়া, সামাজিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ হ্রাস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ জনাব আদুল মতিন এর বর্তমান অবস্থা ও এর কারণ ব্যাখ্যা করো।",
          "explanation": "দৃশ্যকল্প-১ এর জনাব আবদুল মতিন এর বর্তমান অবস্থা হলো রোগজনিত মানসিক চাপের কারণে সৃষ্ট হতাশা। বিভিন্ন সময় আমরা বিভিন্ন রোগে ভুগি। দীর্ঘ সময় কিংবা প্রায়ই অসুস্থ হলে, তখন চিন্তা করি আর হয়তো আগের মতো ভালো হতে পারবোনা। এই ভেবে মানসিক চাপমূলক পরিস্থিতি তৈরি হয়। এই মানসিক চাপ থেকে হতাশা সৃষ্টি হয়। উদ্দীপকে জনাব আব্দুল মতিন প্রায়ই অসুস্থতায় ভোগেন। এতে প্রায়ই তিনি চাপের সম্মুখীন হন। এতে তার মধ্যে হতাশা সৃষ্টি হয়। এখানে তার ব্যক্তিগত বৈশিষ্ট্যের কারণে হতাশার উদ্ভব ঘটে। ব্যক্তিগত বৈশিষ্ট্য বা গুণাবলির কারণ থেকেও হতাশার উদ্ভব হতে পারে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত জুটি প্রেষণার পরিতৃপ্তিতে বাধা দিলে হতাশার সৃষ্টি হয়। যেমন- সিনেমার নায়িকা হবার খুব ইচ্ছে, কিন্তু লম্বায় খুবই খাট, অথবা মোহাম্মদ আলীর মতো বিশ্ববিখ্যাত মুষ্টিযোদ্ধা হবার তীব্র বাসনা কিন্তু হাতের কব্জিতে জোর নেই। মানসিক অক্ষমতাও হতাশার কারণ হতে পারে। যেমন ক্লাসে প্রথম হবার দুর্দমনীয় আকাঙ্ক্ষা, কিন্তু স্মৃতিশক্তি খুবই কম অথবা নেতা হবার দারুণ ইচ্ছে, কিন্তু সবার সাথে খোলামেলা মিশতে পারে না।"
        },
        {
          "label": "ঘ",
          "question": "দৃশ্যকল্প-২ এ রবিন ও হিরার দ্বন্দ্বের তুলনামূলক বিশ্লেষণ করো।",
          "explanation": "উদ্দীপকে রবিন ও হিরার দ্বন্দ্ব যথাক্রমে আকর্ষণ-আকর্ষণ দ্বন্দ্ব এবং বিকর্ষণ-বিকর্ষণ দ্বন্দ্ব। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা যে দ্বন্দ্বের সম্মুখীন হই, তাকে আকর্ষণ-আকর্ষণ দ্বন্দ্ব বলে। অন্যদিকে যখন দুটি লক্ষ্যবস্তুই অপ্রীতিকর এবং ইচ্ছার বিরুদ্ধে হলেও একটি গ্রহণ না করে উপায় থাকে না, তখন যে দ্বন্দ্বের উদ্ভব ঘটে তাকে বিকর্ষণ-বিকর্ষণ দ্বন্দ্ব বলে। আকর্ষণ-আকর্ষণ দ্বন্দ্বে দুটি ধ্বনাত্মক লক্ষ্যবস্তু থাকে এবং দুটি লক্ষ্যবস্তুই একই সাথে সমান' আকর্ষণীয়। যেমন- উদ্দীপকের রবিনের দুটি চাকুরি হয়েছে। একটি সরকারি হাইস্কুলে এবং অন্যটি বাড়ির পাশে বেসরকারি কলেজের প্রভাষক পদে। এ অবস্থায় তার মধ্যে আকর্ষণ-আকর্ষণ দ্বন্দ্ব দেখা দেবে। অন্যদিকে বিকর্ষণ-বিকর্ষণ দ্বন্দ্বে দুটি ঋণাত্মক লক্ষ্যবস্তু থাকে। যার একটিকে গ্রহণ করতে হবে। যেমন- উদ্দীপকের ৫ম শ্রেণির ছাত্রী হিরা হোমওয়ার্ক তৈরি করেনি বলে স্কুলে যেতে ভয় পায়। আবার বাড়িতে থাকলেও মা তাকে বকা দিবেন। তবে তাকে অবশ্যই একটি গ্রহণ করতে হবে। এ ধরণের অবস্থায় বিকর্ষণ-বিকর্ষণ দ্বন্দ্ব তৈরি হয়। আকর্ষণ-আকর্ষণ দ্বন্দ্ব ততটা জটিল নয় এবং সহজে সমাধান করা যায়। তবে বিকর্ষণ-বিকর্ষণ দ্বন্দ্ব জটিল এবং চিন্তার দোদুল্যমানতা তৈরি হয়। পরিশেষে বলা যায়, আকর্ষণ-আকর্ষণ দ্বন্দ্ব এবং বিকর্ষণ-বিকর্ষণ দ্বন্দ্বের মধ্যে বৈসাদৃশ্য থাকলেও উভয়ই দ্বন্দ্বের প্রকার হিসেবে ব্যক্তির উপর মানসিক চাপ তৈরি করে।"
        }
      ]
    },
    {
      "number": "6",
      "uddipok": "দৃশ্যকল্প-১: দৃশ্যকল্প-২: রহিম অফিস সহকারী। কিছুদিন হলো অফিসে সকলের মুখে তার দুর্নীতির কথা শোনা যাচ্ছে। এ বিষয়ে তার বক্তব্য অন্যরা দুর্নীতি করে তাই আমিও করি। অন্যদিকে করিম তার ঘনিষ্ঠ বন্ধুর সাথে হঠাৎ মারামারি করেছে। পরে বুঝতে পারে এটি ঠিক হয়নি। সে বন্ধুর নিকট ক্ষমা চায় এবং উক্ত ঘটনা ইচ্ছাকৃতভাবে ভুলে যেতে চায়।",
      "tag": "DCC 23",
      "sub_questions": [
        {
          "label": "ক",
          "question": "দ্বন্দ্ব কী?",
          "explanation": "পরস্পর বিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অবস্থার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "‘শারীরিক প্রতিবন্ধকতা হতাশা সৃষ্টি করে।' ব্যাখ্যা করো।'",
          "explanation": "শারীরিক প্রতিবন্ধিতা হলো হতাশার ব্যক্তিগত উৎস। ব্যক্তিগত বৈশিষ্ট্য বা গুণাবলির কারণ থেকেও হতাশার উদ্ভব হতে পারে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। যেমন- সিনেমার নায়িকা হবার খুব ইচ্ছে, কিন্তু লম্বায় খুবই খাট, অথবা মোহাম্মদ আলীর মতো বিশ্ববিখ্যাত মুষ্টিযোদ্ধা হবার তীব্র বাসনা কিন্তু হাতের কব্জিতে জোর নেই।"
        },
        {
          "label": "গ",
          "question": "দৃশ্যকল্প-১ এ কর্মভার নিরসনে পদক্ষেপ 'B' কী প্রভাব ফেলতে পারে? ব্যাখ্যা করো।",
          "explanation": "দৃশ্যকল্প-১ এ কর্মভার নিরসনের পদক্ষেপ 'B' অর্থাৎ সঠিক কর্মানুসূচি ও কার্য-বিরতির ব্যবস্থা গুরুত্বপূর্ণ প্রভাব ফেলতে পারে। কর্মভার কর্মদক্ষতা ও উৎপাদন বৃদ্ধির অন্তরায়। তাই দক্ষতা ও উৎপাদন বৃদ্ধি করতে হলে কর্মভার নিরসনের কার্যকরী পদক্ষেপ গ্রহণ করা প্রয়োজন। কর্মভার নিরসনের তিনটি পদক্ষেপের মধ্যে সবচেয়ে গুরুত্বপূর্ণ পদক্ষেপ হলো সঠিক কর্মানুসূচি ও কার্য-বিরতির ব্যবস্থা করা। এই পদক্ষেপের ক্ষেত্রে তিনটি বিষয়ে নজর দিতে হয়। যথা- কর্মঘন্টা, কর্ম- বিরতি এবং পালাক্রমিক কাজ। সাধারণত মনে করা হয় যে, উৎপাদন বৃদ্ধির একটি সহজ উপায় হচ্ছে কর্মঘণ্টা বাড়ানো। কিন্তু দেখা যায়, কর্মঘণ্টা হ্রাস করলে উৎপাদন বৃদ্ধি পায়। কর্মঘণ্টা বাড়ালে বেশিক্ষণ কাজ করতে হবে বলে কর্মীরা ইচ্ছাকৃতভাবে কাজের গতি কমিয়ে দেয়, অনির্ধারিত বিশ্রাম, অনুপস্থিতি ও কাজে ভুলের সংখ্যা বেড়ে যায়। আবার ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্ম বিরতির প্রয়োজন অনস্বীকার্য। বিভিন্ন গবেষণায় প্রমাণিত হয়েছে যে, কর্ম বিরতির ফলে যে সময় ব্যয় হয় তাতে উৎপাদন হ্রাস পায় না বরং বৃদ্ধি পায়। আর বর্তমানে শিল্পকারখানায় কর্মানুসূচি বিন্যাসের একটি সাধারণ ব্যবস্থা হলো পালাক্রমিক কাজ। এই কাজ দুই ধরনের হতে পারে। যেমন- স্থায়ী পালাক্রমিক ব্যবস্থা ও আবর্তনশীল পালাক্রমিক কাজ। পালাক্রমিক কাজে কর্মীর দক্ষতা ও উৎপাদন অনেকটা নির্ভর করে পরিবেশের ধরন, কাজের প্রকৃতি এবং কর্মীর বৈশিষ্ট্যাবলি- এই তিন ধরনের পারস্পরিক ক্রিয়ার ওপর। সুতরাং দৃশ্যকল্প- ১ এ কর্মভার নিরসনের সঠিক কর্মানুসূচি ও কার্য-বিরতির ব্যবস্থা করা পদক্ষেপটি বিশেষ প্রভাব ফেলতে পারে।"
        },
        {
          "label": "ঘ",
          "question": "রহিম ও করিমের প্রতিরক্ষা কৌশলের তুলনা করো ও মতামত দাও।",
          "explanation": "রহিম ও করিমের প্রতিরক্ষা কৌশল হলো যথাক্রমে প্রতিপেক্ষণ এবং অবদমন। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমন কি দোষ করেছি, আমার আশে-পাশের সবাইতো নকল করছে। উদ্দীপকে রহিম দুর্নীতিগ্রস্ত একজন অফিস সহকারী। এ বিষয়ে তার বক্তব্য অন্যরা দুর্নীতি করে তাই আমিও করি। তার এ ধরণের কৌশল প্রতিক্ষেপণকে নির্দেশ করে। অন্যদিকে তীব্র মানসিক চাপের ফলে আমাদের মনের ইচ্ছাগুলো বা অসামাজিক ও নীতিবিরোধী কাজগুলো আমাদের নিজেদের কাছেই গ্রহণযোগ্য হয় না বা তৃপ্তি সাধন করা সম্ভব হয় না। এ ধরনের 4 অগ্রহণযোগ্য কামনা বাসনাকে ব্যক্তি স্বভাবতই জোরপূর্বক ভুলে থাকে বা সচেতন মনে দাবিয়ে রাখে। এ জোরপূর্বক ভুলে থাকা বা দাবিয়ে রাখার কাজটিকে অবদমন বলে। প্রকৃতির দিকে দিয়ে অবদমন হলো সঙ্গতি বিধানের চরমতম এবং নিকৃষ্টতম কৌশল। উদ্দীপকে করিম তার বন্ধুর সাথে মারামারি করে তার ভুল বুঝতে পারে। সে বন্ধুর নিকট ক্ষমা চায় এবং ইচ্ছাকৃতভাবে ভুলে যেতে চায়। তার এ ভুলে যাওয়ার চেষ্টাকে অবদমন বলে। পরিশেষে বলা যায়, কিছু কৌশল প্রয়োগ করে মানসিক চাপের কবল থেকে আত্মরক্ষা করার প্রচেষ্টাই হলো প্রতিরক্ষা কৌশল। প্রতিক্ষেপণ ও অবদমন হলো এরকম দুটি কৌশল।"
        }
      ]
    },
    {
      "number": "7",
      "uddipok": "মারুফ সহজ-সরল জীবযাপন করে। সে সৃষ্টি জগতের রহস্য খুঁজে বেড়ায় এবং স্রষ্টার প্রতি কৃতজ্ঞতা প্রকাশে নিয়োজিত থাকে। মারুফের বাবা সামাদ সাহেব একজন আদর্শ শিক্ষক। নীতি ও আদর্শের প্রশ্নে তিনি আপোষহীন। তিনি জ্ঞানীয় মনোভাব গ্রহণ করে অন্যের উপর প্রভাব বিস্তার করতে চান।",
      "tag": "DCC 23",
      "sub_questions": [
        {
          "label": "ক",
          "question": "মূল্যবোধ গঠনের প্রধান মাধ্যম কোনটি?",
          "explanation": "মূল্যবোধ গঠনের প্রধান মাধ্যম হলো পরিবার।"
        },
        {
          "label": "খ",
          "question": "মূল্যবোধ হলো সমাজের চালিকা শক্তি- ব্যাখ্যা করো।",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "উদ্দীপকে মারুফের আচরণে যে মূল্যাবোধের প্রকাশ ঘটেছে তার বর্ণনা দাও।",
          "explanation": "উদ্দীপকে মারুফের আচরণে ধর্মীয় মূল্যবোধের প্রকাশ ঘটেছে। ধর্মীয় মূল্যবোধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায় এবং তার সাথে স্বীয় সুসংহতিকে বিশেষভাবে প্রকাশ করে। এই ধর্মীয় মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার- বিশ্লেষণ দ্বারা পরিচালিত হয়। এখানে ব্যক্তির মনস্তাত্ত্বিক চাহিদা ও আবেগ অনেক বেশি প্রাধান্য পায়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্মিক শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। ধর্মীয় মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এ ধরনের মূল্যবোধের দ্বারা ব্যক্তি তার সুকুমার বৃত্তি ও প্রগতিশীল বিশ্বাসকে আধ্যাত্মিক তথা পরম সত্যের মাধ্যমে বিশ্লেষণ করতে চায়। যেখানে তার তাত্ত্বিক প্রয়োগের দিকটিকে তেমনভাবে বিবেচনায় রাখা হয় না। এ ধরনের মূল্যবোধের দ্বারা ব্যক্তি তার সকল চিন্তাভাবনাকে তথা নিজেকে অতীন্দ্রিয় আধ্যাত্মিক শক্তির কাছে পরিপূর্ণভাবে সমর্পণ করতে চায়।"
        },
        {
          "label": "ঘ",
          "question": "সামাদ সাহেবের মূল্যবোধগুলো বিশ্লেষণ করো।",
          "explanation": "সামাদ সাহেব তাত্ত্বিক মূল্যবোধ ও রাজনৈতিক মূল্যবোধ সম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ এবং আধিপত্য বিস্তারে ব্যাপক আগ্রহ থাকে। এ ধরনের মূল্যবোধসম্পন্ন ব্যক্তির জ্ঞান অভিজ্ঞতামূলক এবং এরা বিচারবুদ্ধিসম্পন্ন। তাই নীতি ও আদর্শের প্রশ্নে তারা আপোষহীন। প্রদত্ত উদ্দীপকে সামাদ সাহেবের বৈশিষ্ট্যে এ ধরনের মূল্যবোধ ফুটে উঠেছে। তাই তাকে তাত্ত্বিক মূল্যবোধসম্পন্ন ব্যক্তি হিসেবে চিহ্নিত করা যায়। উদ্দীপকের দিকে লক্ষ করলে দেখতে পাই, সামাদ সাহেব অন্যের ওপর প্রভাব বিস্তার করতে চান, যা রাজনৈতিক মূল্যবোধের অন্যতম বৈশিষ্ট্য। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা যা সামাদ সাহেবের মধ্যে দেখা যায়। উপরের আলোচনা থেকে সামাদ সাহেব তাত্ত্বিক ও রাজনৈতিক মূল্যবোধসম্পন্ন ব্যক্তিত্ব তা নিশ্চিত করে বলা যায়।"
        }
      ]
    },
    {
      "number": "8",
      "uddipok": "দৃশ্যকল্প-১: নিশা একটি শিশুর আচরণ পর্যবেক্ষণের জন্য তাকে গবেষণাগারে নিয়ে আসেন এবং কিছু শর্ত প্রয়োজন অনুসারে বাড়িয়ে কমিয়ে তার আচরণ পর্যবেক্ষণ করেন। দৃশ্যকল্প-২: একটি পরীক্ষণে গবেষক সমান বৈশিষ্ট্যের ভিত্তিতে ২০ জন করে দুটি দল গঠন করেন এবং তাদেরকে দুটি কক্ষে ক্লাসের ব্যবস্থা করেন। একটি কক্ষে মাইক, মিছিলসহ বিভিন্ন ধরণের শব্দ প্রবেশ করতো অন্যটিতে শব্দ নিয়ন্ত্রণ ব্যবস্থা ছিল।",
      "tag": "DCC 23",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "পরীক্ষণে কোন চলের প্রভাব দেখতে চাওয়া হয়? ব্যাখ্যা করো।",
          "explanation": "পরীক্ষণে পরীক্ষক অনির্ভরশীল চলের প্রভাব পর্যবেক্ষণ করেন। অনির্ভরশীল চল হলো এমন কোনো শর্ত বা অবস্থা যেখানে পরীক্ষক তার ইচ্ছানুযায়ী সকল শর্ত বা অবস্থার পরিবর্তন ঘটিয়ে পরীক্ষণপাত্রের আচরণের উপর এর প্রভাব লক্ষ করেন। উদাহরণস্বরূপ বৈদ্যুতিক বাতি বা পাখার সুইচ অন করলে বাতি জ্বলে ওঠে বা পাখা ঘুরতে থাকে এবং অফ করলে বাতি নিভে যায় বা পাখার ঘূর্ণন বন্ধ হয়। এখানে সুইচ হলো অনির্ভরশীল চল, কারণ সুইচের অন অথবা অফ এর উপর বাতির জ্বলে ওঠা বা পাখার ঘুরতে থাকা নির্ভর করে।"
        },
        {
          "label": "গ",
          "question": "দৃশ্যকল্প-১: এ নিশার ব্যবহৃত পদ্ধতিটি কী? এর বৈশিষ্ট্যসমূহ ব্যাখ্যা করো।",
          "explanation": "দৃশ্যকর-১ এ নিশার ব্যবহৃত পদ্ধতিটি হলো পরীক্ষণ পদ্ধতি। মনোবিজ্ঞানে ব্যবহৃত মূল পদ্ধতি হলো পরীক্ষণ পদ্ধতি। এ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে অনুসন্ধানকার্য পরিচালনা করা হয়। উদ্দীপকে নিশা গবেষণাগারে সুনিয়ন্ত্রিত পরিবেশে গবেষণা, পরিচালনা করেছেন। যাতে বোঝা যায়, তিনি পরীক্ষণ পদ্ধতিতেই গবেষণা পরিচালনা করেছেন। প্রায়োগিক, সংজ্ঞা প্রদান, বস্তুনিষ্ঠতা, প্রয়োজনানুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধান কার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে বর্ণনা করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। পুনরাবৃত্তি পরীক্ষণ পদ্ধতির অন্যতম গুরুত্বপূর্ণ বৈশিষ্ট্য। এখানে গবেষক ফলাফলের যথার্থতা প্রমাণের জন্য নিয়ন্ত্রিত পরিবেশে গবেষণাকার্যের পুনরাবৃত্তি করে থাকেন। এ পদ্ধতিতে পরিসংখ্যানিক বিশ্লেষণের মাধ্যমে গবেষণার ফলাফল প্রকাশ করা হয়। প্রাপ্ত ফলাফলের মাধ্যমে সাধারণীকরণ তথা ফলাফল সকলের জন্য সত্য ও প্রযোজ্য মনে করা হয়।"
        },
        {
          "label": "ঘ",
          "question": "দৃশ্যকল্প-২ এ চল নিয়ন্ত্রণের কৌশলসমূহ বিশ্লেষণ করো।",
          "explanation": "দৃশ্যকল্প-২ এ চল নিয়ন্ত্রণের কৌশল হিসেবে 'তুল্যমূলায়ন' এবং 'অপসারণ' কৌশল ব্যবহৃত হয়েছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়। উদ্দীপকে সমান বৈশিষ্ট্যের ভিত্তিতে ২০ জন করে দুটি দল গঠন করে দুটি কক্ষে ক্লাসের ব্যবস্থা করা তুল্যমূল্যায়ন বা ভারসাম্য সৃষ্টি করাকে নির্দেশ করে। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। উদ্দীপকে মাইক মিছিলসহ বিভিন্ন ধরনের শব্দ নিয়ন্ত্রণ করে একটি কক্ষে পরীক্ষণ পরিচালনা করা অপসারণ কৌশলকে নির্দেশ করে। পরিশেষে বলা যায়, চলের সুবিধাজনক ব্যবহার ও নিয়ন্ত্রণ পরীক্ষণকে যথার্থা ও গ্রহণযোগ্য করে তোলে। তাই চল নিয়ন্ত্রণের কৌশল হিসেকে তুল্যমূল্যায়ন এবং অপসারণ অত্যন্ত গুরুত্বপূর্ণ।"
        }
      ]
    }
  ]
}