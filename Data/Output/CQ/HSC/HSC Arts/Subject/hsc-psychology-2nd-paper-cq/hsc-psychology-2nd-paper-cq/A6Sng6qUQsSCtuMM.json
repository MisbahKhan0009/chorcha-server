{
  "title": "কুমিল্লা, সিলেট, যশোর, বরিশাল ২০১৭",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "জনাব ইসমাইল একজন মনোবিজ্ঞানের শিক্ষক। তিনি ছাত্রদের শিক্ষণের উপর গণ্ডগোলের প্রভাব দেখার জন্য তার ক্লাশের ছাত্রদের জোড়-বিজোড় রোল নম্বর এর ভিত্তিতে সমান সংখ্যক ছাত্র দিয়ে \"ক\" দল এবং \"খ\" দল গঠন করেন। তিনি \"ক\" দলকে গণ্ডগোলযুক্ত পরিবেশে এবং \"খ\" দলকে গণ্ডগোলমুক্ত পরিবেশে দুইটি ভিন্ন কক্ষে নির্দিষ্ট সময় পর্যন্ত কতগুলো অর্থহীন শব্দ তালিকা মুখস্থ করতে দেন। পরীক্ষণ শুরুর পূর্বে তিনি মন্তব্য করেন যে, গণ্ডগোলযুক্ত পরিবেশের শিক্ষণ গণ্ডগোলমুক্ত পরিবেশের শিক্ষণের তুলনায় কম হবে। পরীক্ষণ শেষে ফলাফল ইসমাইল সাহেবের মতামতের সাথে মিলে যায়।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা। কোনো বিষয়ে জ্ঞানের অভাব থেকেই সমস্যার সৃষ্টি হয়।"
        },
        {
          "label": "খ",
          "question": "অনির্ভরশীল চল ব্যাখ্যা করো।",
          "explanation": "পরীক্ষণকারী পরীক্ষণপাত্রের উপর যে চলের প্রভাব লক্ষ করেন তাই হলো অনির্ভরশীল চল। মার্কিন সমাজ মনোবিজ্ঞানী ওয়াইনী ওয়াইটেন (Wayne Weiten) এর মতে, \"অনির্ভরশীল চল (Independent Variable) হলো এমন একটি শর্ত বা ঘটনা যা একজন পরীক্ষণকারী পরিবর্তন করে অন্য চলের উপর এর প্রভাব লক্ষ করেন।\""
        },
        {
          "label": "গ",
          "question": "ইসমাইল সাহেবের পরীক্ষণ, সম্পর্কিত মতামতটি পাঠ্যবইয়ের আলোকে ব্যাখ্যা করো।",
          "explanation": "পরীক্ষণ সম্পর্কে ইসমাইল সাহেবের মতামতটি ছিল \"গণ্ডগোলযুক্ত পরিবেশের শিক্ষণ গণ্ডগোলমুক্ত পরিবেশের শিক্ষণের তুলনায় কম হবে।\" এটি একটি প্রকল্প। পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে একটি আনুমানিক ধারণা ঠিক করা হয়। এই আনুমানিক ধারণাই হলো প্রকল্প। পরীক্ষণ পরিচালনার অন্যতম প্রধান ধাপ হলো প্রকল্প প্রণয়ন (Framing of hypothesis)। এটি পরীক্ষণ পদ্ধতির দ্বিতীয় ধাপ। পরীক্ষণ পরিচালনার প্রথম ধাপ হচ্ছে সমস্যা শনাক্তকরণ, প্রকল্প প্রণয়ন, ধারণা গঠন, চল শনাক্তকরণ, পরীক্ষণপাত্র নির্বাচন ও বণ্টন, পরীক্ষণের নকশা প্রণয়ন, উপাত্ত সংগ্রহ, উপাত্ত বিশ্লেষণ, ফলাফল পর্যালোচনা এবং যথার্থতা প্রমাণ। ইসমাইল সাহেবের পরীক্ষণে অনির্ভরশীল চল হলো গণ্ডগোল এবং নির্ভরশীল চল হলো শিক্ষণ (মুখস্থকরণ)। তিনি পরীক্ষণ পাত্রকে দুটি দলে ভাগ করেন। এক দলকে গণ্ডগোলযুক্ত পরিবেশে রাখেন আরেক দলকে গণ্ডগোল মুক্ত পরিবেশে রাখেন। পরবর্তীতে উপাত্ত বিশ্লেষণ করে দেখেন পরীক্ষণের ফলাফল প্রকল্পের সাথে মিলে যায়। অর্থাৎ ফলাফল প্রকল্পকে সমর্থন করে। যদি ফলাফল প্রকল্পকে সমর্থন না করত তাহলে এর জন্য সঠিক কারণ খুঁজে বের করতে হবে এবং প্রকল্প পরিবর্তন করে নতুন করে পরীক্ষণ পরিচালনা করতে হয়।"
        },
        {
          "label": "ঘ",
          "question": "উদ্দীপকে ইসমাইল সাহেবের পরীক্ষণ পরিচালনায় চল নিয়ন্ত্রণের যে যে কৌশল অবলম্বন করেছেন সেগুলো আলোচনা করো।",
          "explanation": "পরীক্ষণ পদ্ধতি (Experimental Method) পরিচালনার জন্য চল নিয়ন্ত্রণের ক্ষেত্রে বেশ কিছু কৌশল অবলম্বন করা হয়। ইসমাইল সাহেব পরীক্ষণ পরিচালনায় চল নিয়ন্ত্রণের যে যে কৌশল অবলম্বন করেছেন তার মধ্যে তুল্যমূল্যায়ন বা ভারসাম্য সৃষ্টি এবং দৈবচয়ন উল্লেখযোগ্য। এগুলো নিম্নে আলোচনা করা হলো- তুল্যমূল্যায়ন বা ভারসাম্য সৃষ্টি (Balancing): এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়। দৈবচয়ন (Randomization): এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায় না এবং পূর্বোক্ত পদ্ধতিগুলোর সাহায্যেও নিয়ন্ত্রণ করা যায় না। সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর 'পক্ষপাতিত্ব' একটি অবাঞ্ছিত চল। পরীক্ষণপাত্র নির্বাচন, পরীক্ষণপাত্রদের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যবিহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। ঠিক যেমন উক্ত পরীক্ষণে ইসমাইল সাহেব জোড়- বিজোড় রোল নম্বরের ভিত্তিতে সমান সংখ্যক ছাত্রদের দুটি দলে ভাগ করে পরীক্ষণ পরিচালনা করেন।"
        }
      ]
    },
    {
      "number": "2",
      "uddipok": "হামিদ মিয়ার সাথে সম্পত্তি নিয়ে রশিদ মিয়ার অনেকদিন যাবৎ বিবাদ চলছিল। এক পর্যায়ে বিবাদটি এমন পর্যায়ে পৌছাল যে ক্ষুদ্ধ হামিদ মিয়া অপর পক্ষকে বললেন, \"আমি এর শেষ দেখে ছাড়ব\"। একথা শুনে রশিদ মিয়া চরম অপমান বোধ করেন এবং তার ভিতর রাগ ও ক্রোধের সৃষ্টি হয়। তাছাড়া হামিদ মিয়ার উক্তির সময় তার দেহভঙ্গি ও বাচনিক আচরণ ছিল উস্কানিমূলক ও আক্রমণাত্মক। তাই রশিদ মিয়াও ক্রোধে ঘোষণা করেন তিনিও সবকিছু দিয়ে এর মোকাবিলা করবেন।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "আগ্রাসন কী?",
          "explanation": "আগ্রাসন হলো এমন এক ধরনের আক্রমণাত্মক আচরণ, যেখানে একজন অপরজনকে শারীরিক বা মানসিকভাবে আঘাত করার উদ্দেশ্যে তার আচরণকে পরিচালিত করে।"
        },
        {
          "label": "খ",
          "question": "সামাজিকীকরণে পরিবারের ভূমিকা কী?",
          "explanation": "শিশু বা ব্যক্তির সামাজিকীকরণের প্রধান মাধ্যম হলো তার পরিবার। পরিবারই মূলত শিশুর মূল্যবোধ, বিশ্বাস, সামাজিক আদর্শ, পারিবারিক কৃষ্টি ও ঐতিহ্য এগুলোর বিকাশে মুখ্য ভূমিকা পালন করে থাকে। পরিবারের সকল সদস্য শিশুর সামাজিকীকরণে সমান ভূমিকা পালন করে না। মূলত পিতামাতা পরিবারের প্রধান সদস্য হওয়ায় তাদের প্রভাব সর্বাধিক। ফলে পিতামাতার আচরণগত প্রভাবের মাধ্যমেই শিশুর প্রাথমিক সামাজিকীকরণ শুরু হয়। পরিবারের পরবর্তী নিকটতম সদস্য হলো ভাইবোন। যাদের সংস্পর্শের মাধ্যমেই শিশুর পারিবারিক ও সামাজিক সম্পর্ক এবং বিভিন্ন উপযোজনমূলক মনোভাব তৈরির মাধ্যমে সামাজিকীকরণ প্রক্রিয়া সম্পন্ন হয়। এছাড়াও পরিবারের অন্যান্য সদস্য সামাজিকীকরণ-পানি, চাচা-চাচি শিশুর সামাজিকীকরণে, অন্যতম গুরুত্বপূর্ণ ভূমিকা পালন করেন।"
        },
        {
          "label": "গ",
          "question": "উদ্দীপকে হামিদ মিয়ার উত্তিতে আগ্রাসনের কোন ধরনের প্রবৃত্তি প্রকাশ পেয়েছে? ব্যাখ্যা করো।",
          "explanation": "উদ্দীপকে হামিদ মিয়ার আচরণে আগ্রাসনের কারণ হিসেবে জন্মগত প্রবৃত্তি (Instinct Act) এবং আধিপত্য ও উদ্দেশ্যগত (Dominate & Intended) বিশেষভাবে লক্ষণীয়। আগ্রাসন একটি জন্মগত প্রবৃত্তি। জন্মসূত্রে মানুষের মধ্যে আগ্রাসন এসেছে। প্রখ্যাত মনোবিজ্ঞানী সিগমুন্ড ফ্রয়েড (Sigmund Freud) এ মতবাদের একজন প্রবক্তা। ফ্রয়েডের মতে, প্রত্যেক মানুষের মধ্যে দু'প্রকারের প্রবৃত্তি রয়েছে- জীবন প্রবৃত্তি (Thanatos) Thanatos) ও মরণ প্রবৃত্তি (Eros)। আগ্রাসন মানুষের মরণ প্রবৃত্তি থেকে উৎসারিত। মরণ প্রবৃত্তির কারণে মানুষ আক্রমণাত্মক আচরণ, ভাঙচুর, অগ্নিসংযোগ, নিষ্ঠুরতা, ধর্ষণ, নির্যাতন- এককথায় সকল প্রকার ধ্বংসাত্মক কাজে লিপ্ত হয়। এ প্রবৃত্তির কারণে মানুষের মধ্যে প্রায় সময়ই আগ্রাসী তাড়না জমা হতে থাকে। জন্মসূত্রে প্রাপ্ত আগ্রাসন ক্রমবিবর্তনের মাধ্যমে লালিত ও সম্প্রসারিত হয়ে প্রবৃত্তির একটি গুরুত্বপূর্ণ বৈশিষ্ট্য হিসেবে কাজ করে। এই জিনগত বৈশিষ্ট্যের কারণেই বিভিন্ন সম্প্রদায়ের মধ্যে আগ্রাসনের তারতম্য লক্ষ্য করা যায়। আবার, হামিদ মিয়ার আগ্রাসনের পেছনে আধিপত্য ও উদ্দেশ্যগত প্রবৃত্তিও প্রকাশ পায়। উদ্দীপকে দেখা যায়, জমি নিয়ে বিবাদের এক পর্যায়ে হামিদ মিয়া অপর পক্ষকে বলেছেন যে তিনি এর শেষ দেখে ছাড়বেন। যা মূলত আধিপত্য ও উদ্দেশ্যগত প্রবৃত্তির প্রভাবেই ঘটেছে। সাধারণত ব্যক্তি তার আধিপত্যকে বজায় রাখার ক্ষেত্রে বিভিন্ন আগ্রাসন প্রকাশ করে থাকে। কখনও কখনও ব্যক্তি বিশেষ উদ্দেশ্য সাধনের জন্যও এ ধরনের আগ্রাসন প্রকাশ করে থাকে।"
        },
        {
          "label": "ঘ",
          "question": "উদ্দীপকে হামিদ মিয়ার আক্রমণাত্মক উক্তি ও রশিদ মিয়ার জবাবের পেছনের কারণ কি একই?- বিশ্লেষণ করো।",
          "explanation": "উদ্দীপকে হামিদ মিয়ার আক্রমণাত্মক উক্তি এবং রশিদ মিয়ার জবাবের পেছনে একই কারণ বিদ্যমান নয়। উদ্দীপকের হামিদ মিয়া এবং রশিদ মিয়ার আগ্রাসনের পেছনে সাধারণ কারণ হিসেবে সহজাত প্রবৃত্তি বিদ্যমান। হামিদ মিয়ার আগ্রাসনের পেছনে সাধারণ কারণ হিসেবে সহজাত প্রবৃত্তির পাশাপাশি আধিপত্য ও উদ্দেশ্যগত কারণও বিদ্যমান। অপর দিকে রশিদ মিয়ার জবাবের পেছনে সহজাত প্রবৃত্তির পাশাপাশি উস্কানি (Provocation) ও প্রভাব ফেলে। সামান্য বাচনিক (Verbal) বা শারীরিক (Physical) উস্কানি হতে আগ্রাসী আচরণের উদ্ভব হয়। অনেক সময় হাসি-ঠাট্টা বা বিদ্রূপ ও উস্কানিমূলক হতে পারে যা আগ্রাসন সৃষ্টি করতে পারে। উদ্দীপকে স্পষ্টই বলা আছে যে, হামিদ মিয়ার দেহভঙ্গি ও বাচনিক আচরণ ছিল উস্কানিমূলক। তাই বলা যায় যে, উদ্দীপকের হামিদ মিয়া এবং রশিদ মিয়ার আগ্রাসনের পেছনে কারণ পুরোপুরি এক নয়।"
        }
      ]
    },
    {
      "number": "3",
      "uddipok": "জনাব জায়েদ একজন শিক্ষক। তিনি লক্ষ করলেন তার ছাত্র রিয়াজ খুবই অমনোযোগী এবং প্রায়ই ক্লাসে অনুপস্থিত থাকে। জনাব, জায়েদ রিয়াজের মাকে একজন মনোবিজ্ঞানীর পরামর্শ নিতে বললেন। মনোবিজ্ঞানী ১ম পর্যায়ে রিয়াজকে বিভিন্ন রংয়ের কালি সম্বলিত কিছু কার্ড দেখান এবং কার্ডে কী দেখছে তা লিখতে বলেন। এ পর্যায়ে মনোবিজ্ঞানী রিয়াজকে ঠিকমত বুঝতে না পেরে ২য় পর্যায়ে ভিন্ন কতগুলো অস্পষ্ট দ্ব্যর্থবোধক ছবিসম্বলিত কার্ড দেখান এবং কী দেখছে তার ভিত্তিতে গল্প' লিখতে বলেন। এবার লিখিত গল্পগুলি ব্যাখ্যা করে মনোবিজ্ঞানী রিয়াজের সমস্যা বুঝতে পারেন।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন যা এক ব্যক্তিকে অপর ব্যক্তি থেকে পৃথক করে।"
        },
        {
          "label": "খ",
          "question": "ক্রেৎসমার কীসের ভিত্তিতে ব্যক্তিত্বের শ্রেণিবিভাগ করেছেন?",
          "explanation": "জার্মান মনোরোগ বিশারদ আর্নেস্ট ক্রেৎস্নার (Emst Krethschmer, -1952) লক্ষ করেন যে, শরীরের গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তিনি শারীরিক গড়নের ভিত্তিতে ব্যক্তিত্বের শ্রেণিবিভাগ করেছেন। তার মতে, শারীরিক গড়নের ভিত্তিতে মানসিক রোগীদের ক্ষেত্রে ব্যক্তিত্ব দুই ধরনের। যথা- সাইক্রোয়েড (Cycloid), এবং সিজোয়েড (Schizoid)। আবার সুস্থ স্বাভাবিক মানুষের ক্ষেত্রে এগুলো হলো- (১) পিকনিক (Pyknic) (২) এ্যাসথেনিক (Asthenic) (৩) এ্যাথলেটিক (Athletic) (৪) ডিসপ্লাস্টিক (Dysplastic) (৫) হাইপোপ্লাস্টিক (Hypoplastic) |"
        },
        {
          "label": "গ",
          "question": "উদ্দীপকে জনাব জায়েদের ব্যক্তিত্বের যে ধরনটি ফুটে উঠেছে তা ব্যাখ্যা করো।",
          "explanation": "জনাব জায়েদের মধ্যে বহির্মুখী ব্যক্তিত্বের বৈশিষ্ট্যাবলি ফুটে উঠেছে। সুইজারল্যান্ডের মনোচিকিৎসক কার্ল গুস্তাভ ইয়ং (Jung. C.G 1921) ব্যক্তিত্বের মনস্তাত্ত্বিক মতবাদ নামে একটি মতবাদ প্রকাশ করেন। যেখানে তিনি দুই ধরনের ব্যক্তিত্বের গুণাবলির কথা উল্লেখ করেন। এগুলো হলো ব্যক্তিত্বের অন্তর্মুখী (Introvert) এবং বহির্মুখী (Extrovert) দৃষ্টিভঙ্গি। অন্তর্মুখী দৃষ্টিভঙ্গির ব্যক্তিগণ মূলত নিজেকে নিয়ে ব্যস্ত থাকতে পছন্দ করেন। এজন্য তাদের চরিত্রে স্বার্থপরতা, অসামাজিকতা, অ-উপযোজনশীলতা এবং অতিমাত্রায় আত্মসচেতনতা দেখা যায়। অপরদিকে বহির্মুখী দৃষ্টিভঙ্গির ব্যক্তিগণ পরোপকারী, অত্যন্ত মিশুক, সামাজিক, অভিযোজনশীল এবং স্বতঃস্ফূর্ত হয়ে থাকেন। উদ্দীপকের জায়েদ সাহেবের ব্যক্তিত্বের বৈশিষ্ট্যাবলি পর্যালোচনা করলে দেখা যায় তিনি ছাত্র রিয়াজের কল্যাণে তার মাকে ডাকেন এবং রিয়াজকে নিয়ে একজন মনোবিজ্ঞানীর পরামর্শ নিতে বলেন। তিনি স্বতঃস্ফূর্তভাবেই ছাত্রের মঙ্গল কামনায় এগিয়ে আসেন। . উপরের আলোচনার পরিপ্রেক্ষিতে বলা যায় জনাব জায়েদ বহির্মুখী (Extrovert) ব্যক্তিত্বের অধিকারী।"
        },
        {
          "label": "ঘ",
          "question": "উদ্দীপকে রিয়াজের ব্যক্তিত্ব পরিমাপে ব্যবহৃত কার্যক্রম দুটি ভিন্ন ভিন্ন হলেও একই শ্রেণিভুক্ত তোমার মতামত দাও।",
          "explanation": "রিয়াজের ব্যক্তিত্ব পরিমাপে ব্যবহৃত কার্যক্রম দুটি ভিন্ন ভিন্ন হলেও মূলত দুটিই প্রক্ষেপণমূলক অভীক্ষা (Projective Test) | ব্যক্তিত্ব পরিমাপের ১ম পর্যায়ে রিয়াজকে বিভিন্ন রংয়ের কিছু কার্ড দেখানো হয়। সে কার্ডে কী দেখতে পাচ্ছে তা লিখতে বলা হয়। এর সাথে সুইজারল্যান্ডের প্রখ্যাত মনোচিকিৎসক ও বিশিষ্ট মনোবিজ্ঞানী হারম্যান রোশাক (Rorschach, H. 1921) প্রণীত রোশাক কালির ছাপ অভীক্ষা (Rorschach Ink Blot Test) এর মিল খুঁজে পাওয়া যায়। কারণ এই অভীক্ষায় বিভিন্ন রংয়ের ১০টি কার্ড দেখানো হয়েছে। আবার ২য় পর্যায়ে ভিন্ন কতগুলো অস্পষ্ট দ্ব্যর্থবোধক ছবি সম্বলিত কার্ড দেখিয়ে তার ভিত্তিতে গল্প লিখতে বলা হয়, যার সাথে মার্কিন মনোবিজ্ঞানী ক্রিস্টিয়ানা ডি, মর্গান ও হেরি এ. মারে (Morgan, C.D. & Murray, H.A. 1938) প্রণীত 'কাহিনি সংপ্রত্যক্ষণ অভীক্ষা' (Thematic Apperception Test, TAT) এর মিল পাওয়া যায়। কারণ এই অভীক্ষায় দ্ব্যর্থবোধক ও কিছুটা অস্পষ্ট ছবি সম্বলিত কার্ড দেখানো হয় এবং অভীক্ষার্থীকে তার স্বীয় চিন্তাধারার একটি গল্প লিখতে হয়। রিয়াজের ব্যক্তিত্ব পরিমাপের ক্ষেত্রে ১ম পর্যায়ে রোশক কালির ছাপ অভীক্ষা (Rorschach Ink Blot Test) এবং ২য় পর্যায়ে কাহিনি সংস্রত্যক্ষণ অভীক্ষা (Thematic Apperception Test) ব্যবহৃত হয়েছে। মূলত উভয় অভীক্ষাই প্রক্ষেপণমূলক অভীক্ষার (Projective Test) অন্তর্ভুক্ত এবং উভয় অভীক্ষা দিয়েই ব্যক্তিত্ব মূল্যায়ন করা হয়। তাই বলা যায় উদ্দীপকে রিয়াজের ব্যক্তিত্ব নির্ণয়ে ব্যবহৃত কার্যক্রম দুটি ভিন্ন ভিন্ন হলেও একই শ্রেণিভুক্ত।"
        }
      ]
    },
    {
      "number": "4",
      "uddipok": "আন্তঃকলেজ মেধা প্রতিযোগিতায় অংশগ্রহণের জন্য ১৪ বছর বয়সী কলেজ ছাত্র সজীব ও ফুয়াদের মধ্য থেকে একজনকে নির্বাচনের জন্য মনোবিজ্ঞানের শিক্ষক দায়িত্ব নেন। শিক্ষক তাদের উপর বুদ্ধি অভীক্ষা প্রয়োগ করেন। সজীবের বুদ্ধ্যঙ্ক ১০০ এবং ফুয়াদের মানসিক। বয়স ১৫ বৎসর ২ মাস। সজীব বেশ চটপটে বলে শিক্ষক তাকে। প্রতিযোগিতার জন্য মনোনীত করেন। সজীব প্রতিযোগিতায় অংশগ্রহণ করে ৩য় স্থান অধিকার করে। কিন্তু ফুয়াদ মনে করে প্রতিযোগিতায়। তাকে প্রেরণ করলে সে আরো ভালো ফলাফল করতে পারতো।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তব জগৎ সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হয়।"
        },
        {
          "label": "খ",
          "question": "বুদ্ধি প্রতিবন্ধিতা কীভাবে চিহ্নিত করবে?",
          "explanation": "বুদ্ধি প্রতিবন্ধিতা চিহ্নিতকরণের উপায়গুলি হলো- স্বাভাবিক গড় নিম্নবুদ্ধিতা, যোগাযোগ দক্ষতার অভাব, স্বাভাবিক গৃহস্থলির কাজকর্মে অদক্ষতা, সামাজিক দক্ষতার অভাব, শিল্পসংক্রান্ত কার্যাবলির অক্ষমতা, স্বাস্থ্য ও নিরাপত্তার বিষয়ে পরনির্ভরশীলতা, নিজের যত্ন নেয়া এবং আত্মপরিচালনায় পরনির্ভরশীলতা। একজন বুদ্ধি প্রতিবন্ধীকে উপরের অক্ষমতার মাধ্যমে চিহ্নিত করা যায়।"
        },
        {
          "label": "গ",
          "question": "সজীবের মানসিক বয়স কত?",
          "explanation": "সজীবের বুদ্ধ্যঙ্ক ১০০ এবং প্রকৃত বয়স ১৪ বছর। আমাদেরকে সজীবের মানসিক বয়স নির্ণয় করতে হবে। মনেকরি, সজীবের মানসিক বয়স MA = X আমরা জানি, বুদ্ধ্যঙ্ক (IQ) = মানসিকবয়স ( M A ) প্রকৃতবয়স ( C A ) × ১০০ \\frac{মানসিকবয়স(MA)}{প্রকৃতবয়স(CA)}\\times১০০ প্রকৃতবয়স ( C A ) মানসিকবয়স ( M A ) ​ × ১০০ সুতরাং সজীবের বুদ্ধ্যঙ্ক= সজীবেরমানসিকবয়স ( M A ) সজীবেরপ্রকৃতবয়স ( C A ) × ১০০ \\frac{সজীবেরমানসিকবয়স(MA)}{সজীবেরপ্রকৃতবয়স(CA)}\\times১০০ সজীবেরপ্রকৃতবয়স ( C A ) সজীবেরমানসিকবয়স ( M A ) ​ × ১০০ বা ,  ১০০ = X ১০০ × ১০০ বা ,   ১০০ X ১৪ = ১০০ বা ,   X = ১৪ বা,\\ ১০০=\\frac{X}{১০০}\\times১০০\\ বা,\\ \\frac{১০০X}{১৪}=১০০\\ বা,\\ X=১৪ বা ,   ১০০ = ১০০ X ​ × ১০০   বা ,   ১৪ ১০০ X ​ = ১০০   বা ,   X = ১৪ সজীবের মানসিক বয়স = ১৪ বছর।"
        },
        {
          "label": "ঘ",
          "question": "সজীবের পরিবর্তে ফুয়াদকে নির্বাচিত করলে ফলাফল কী আরো ভালো হতে পারত? তোমার মতামতের সপক্ষে যুক্তি দাও।",
          "explanation": "সজীবের পরিবর্তে ফুয়াদকে নির্বাচিত করলে ফলাফল কেমন হবে তা নির্ভর করে দুজনের বুদ্ধ্যঙ্কের উপর। উদ্দীপকে দেখা যায় সজীবের বুদ্ধ্যঙ্ক ১০০ এবং ফুয়াদের প্রকৃত বয়স ১৪ বছর কিন্তু মানসিক বয়স ১৫ বছর ২ মাস। তাহলে ফুয়াদের বুদ্ধ্যঙ্ক (IQ)= ফুয়াদেরমানসিকবয়স ( M A ) ফুয়াদেরপ্রকৃতবয়স ( C A ) × ১০০ = ১৫বছর২মাস ১৪বছর × ১০০ = ১৮২মাস ১৬৮মাস × ১০০ = ১ , ০৮৩ × ১০০  = ১০৮ . ৩৩ \\frac{ফুয়াদেরমানসিকবয়স(MA)}{ফুয়াদেরপ্রকৃতবয়স(CA)}\\times১০০=\\frac{১৫বছর২মাস}{১৪বছর}\\times১০০=\\frac{১৮২মাস}{১৬৮মাস}\\times১০০=১,০৮৩\\times১০০\\ =১০৮.৩৩ ফুয়াদেরপ্রকৃতবয়স ( C A ) ফুয়াদেরমানসিকবয়স ( M A ) ​ × ১০০ = ১৪বছর ১৫বছর২মাস ​ × ১০০ = ১৬৮মাস ১৮২মাস ​ × ১০০ = ১ , ০৮৩ × ১০০   = ১০৮ . ৩৩ ফুয়াদের বুদ্ধ্যঙ্ক = ১০৮.৩৩ আমরা দেখতে পাচ্ছি ফুয়াদের মানসিক বয়স এবং বুদ্ধ্যঙ্ক সজীবের চেয়ে বেশি। তাই বলা যায় যে, সজীবের পরিবর্তে ফুয়াদকে নির্বাচিত করলে ফলাফল আরো ভালো হওয়ার সম্ভাবনা বেশি ছিল। কারণ বুদ্ধ্যঙ্ক হচ্ছে বুদ্ধিমত্তার পরিচায়ক এবং প্রতিযোগিতার ক্ষেত্রে অধিক বুদ্ধিমত্তাসম্পন্ন | ব্যক্তি ভালো ফলাফল অর্জন করবে সেটাই স্বাভাবিক।"
        }
      ]
    },
    {
      "number": "5",
      "uddipok": "জনাব সালাম সাহেব একজন বয়স্ক পরহেজগার ব্যক্তি। অপরদিকে তার বন্ধু মিতব্যয়ী সামাদ সাহেব সবকিছু টাকার মানদণ্ডে বিচার করেন। তার সন্তান লিটন জাঁকজমকপূর্ণ ও বিলাসী জীবনযাপন করতে পছন্দ করেন।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "মূল্যবোধ গঠনে কৃষ্টির ভূমিকা কী?",
          "explanation": "মূল্যবোধ গঠনে কৃষ্টি গুরুত্বপূর্ণ ভূমিকা পালন করে। সমাজে গৃহীত মূল্যবোধ সমাজের সদস্যদের মাঝে উপস্থাপিত হয়। ব্যক্তি সেগুলো সামাজিকীকরণ প্রক্রিয়ার মাধ্যমে অর্জন করে। এভাবেই মূল্যবোধ সমাজ ও কৃষ্টির দ্বারা নির্ধারিত হয়। এজন্যই এক এক সমাজে কৃষ্টির পার্থক্যের জন্য মূল্যবোধেরও পার্থক্য দেখা যায়।"
        },
        {
          "label": "গ",
          "question": "জনাব সালাম সাহেবের মধ্যে কোন ধরনের মূল্যবোধ বর্তমান? ব্যাখ্যা করো।",
          "explanation": "সালাম সাহেবের মধ্যে ধর্মীয় মূল্যবোধ বর্তমান। ধর্মীয় মূল্যবোধ হলো ব্যক্তির এমন এক ধরনের বিশ্বাস, যা তার ধর্মীয় বিশ্বাস এর মাধ্যমে সৃষ্টিকর্তা এবং তার সৃষ্টির রহস্য ব্যক্তির অনুভূতি ও চিন্তাধারায় প্রতিষ্ঠিত হয়। এ ধরনের মূল্যবোধে ব্যক্তি তার ধর্মীয় রীতি- নীতির একটি বিশেষ প্রতিফলন ঘটায় এবং তার সাথে স্বীয় সুসংহতিকে বিশেষভাবে প্রকাশ করে। এই মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্মিক শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। ধর্মীয় মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এ ধরনের মূল্যবোধের দ্বারা ব্যক্তি তার সুকুমার বৃত্তি ও প্রগতিশীল বিশ্বাসকে ধারণ করে আধ্যাত্মিক তথা পরম সত্যকে উদ্‌ঘাটিত করতে চায়। যেখানে তার তাত্ত্বিক প্রয়োগের দিকটিকে তেমনভাবে বিবেচনায় রাখা হয় না। এ ধরনের মূল্যবোধের দ্বারা ব্যক্তি তার সকল চিন্তাভাবনাকে এবং নিজেকে অতিন্দ্রিয় আধ্যাত্মিক শক্তির কাছে পরিপূর্ণভাবে সমর্পণ করতে চায়।"
        },
        {
          "label": "ঘ",
          "question": "উদ্দীপকে জনাব সামাদ সাহেবের মূল্যবোধ ও তার পুত্র লিটনের মূল্যবোধের মধ্যে কোনো পার্থক্য আছে কি? তোমার মতামত দাও।",
          "explanation": "উদ্দীপকের সামাদ সাহেব এবং তার সন্তান লিটনের মূল্যবোধের মধ্যে বিস্তর পার্থক্য বিদ্যমান। যেমন- সামাদ সাহেব মিতব্যয়ী এবং সব কিছু টাকার মানদণ্ডে বিচার করেন। অর্থাৎ তিনি অর্থনৈতিক মূল্যবোধের অধিকারী। তিনি জাঁকজমকপূর্ণ বিলাসিতার সম্পূর্ণ বিরোধী। অপরদিকে তার সন্তান লিটন জাঁকজমকপূর্ণ ও বিলাসী জীবনযাপন করতে পছন্দ করে। অর্থাৎ তিনি সৌন্দর্যবোধ মূল্যবোধসম্পন্ন। কারণ সৌন্দর্যবোধ মূল্যবোধসম্পন্ন একজন ব্যক্তি শক্তিমত্তার বিশিষ্ট চিহ্ন বা সম্মানসূচক চিহ্নগুলোকে সবচেয়ে বেশি পছন্দ করে এবং সর্বদা জাঁকজমকপূর্ণ ও বিলাসী জীবনযাপন পছন্দ করে। সে দিক থেকে লিটনের জীবনযাপন সৌন্দর্যবোধ মূলবোধকে ইঙ্গিত করে। এ ছাড়া সৌন্দর্যবোধ ও বিলাসিতাসম্পন্ন ব্যক্তিরা নিজের চাকচিক্য বৃদ্ধি করে অন্যের দৃষ্টি আকষর্ণের জন্য বহু অর্থ ব্যয় করে থাকেন। কিন্তু বেহিসাবি মানুষ জীবনে যত আয় করুক না কেন, সে কখনোই অর্থকে গচ্ছিত সম্পদে পরিণত করতে পারে না এবং জীবনে স্বাবলম্বিতা অর্জন করাও তাদের পক্ষে সম্ভব হয় না। তাই পরিশেষে বলা যায় যে, সামাদ সাহেব এবং লিটনের মূল্যবোধ পরস্পর বিপরীতধর্মী।"
        }
      ]
    },
    {
      "number": "6",
      "uddipok": "রিতা সত্য কথা বললে বাবা তাকে পুরস্কৃত করে এবং মিথ্যা বললে তাকে শাসন করে। একসময় সে সত্যবাদী হয়ে উঠে। অপরদিকে রিতার বাবা তার দলের ব্যক্তিকে আগামী নির্বাচনে ভোট দেয়ার সিদ্ধান্ত নেয়। কয়েকদিন পর স্বতন্ত্র প্রার্থী তার নিকট ভোট চাইতে আসলে রিতার বাবা তার সততা ও আচরণে মুগ্ধ হয়ে পূর্বের সিদ্ধান্তের পরিবর্তন আনেন।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "পূর্ব সংস্কার কী?",
          "explanation": "কোন বিষয়ে যথার্থ বিচার বিবেচনা ছাড়াই যুক্তিহীন নেতিবাচক মনোভাবকে পূর্বসংস্কার বলে।"
        },
        {
          "label": "খ",
          "question": "ভিন্ন দল থেকে কীভাবে পূর্বসংস্কার জন্ম নেয়?",
          "explanation": "পূর্বসংস্কার বিকাশের ক্ষেত্রে ভিন্ন দল বিশেষ ভূমিকা পালন করে। দলীয় অনুরাগের প্রেক্ষিতে ব্যক্তির মধ্যে যে ধরনের পূর্বসংস্কার বিকাশ লাভ করে, তা অন্য দলের ক্ষেত্রে ভিন্নতর হয়। এক্ষেত্রে শেরিফ ও তার সহযোগীরা একটি গবেষণাকার্য পরিচালনা করেন যেখানে তারা ছাত্রদেরকে দুটি দলে বিভক্ত করেন এবং কিছু প্রতিযোগিতামূলক কাজে অংশগ্রহণ করান। ফলাফলে তারা লক্ষ করেন যে, ছাত্রদের মধ্যে নিজ দলের ক্ষেত্রে ইতিবাচক পূর্বসংস্কার এবং অন্য দলের ক্ষেত্রে নেতিবাচক পূর্বসংস্কার বিকাশ লাভ করেছে।"
        },
        {
          "label": "গ",
          "question": "রিতার আচরণ গঠনের শর্তসমূহ ব্যাখ্যা করো।",
          "explanation": "রিতার আচরণ, গঠনের জন্য করণ শিক্ষণ (Operant Learning) উল্লেখযোগ্য ভূমিকা পালন করে। নিচে এ সম্পর্কে আলোচনা করা হলো। করণ শিক্ষণ (Operant Learning): করণ শিক্ষণের মাধ্যমে শিশুর সামাজিক শিক্ষণ প্রক্রিয়া ঘটে থাকে। করণ শিক্ষণের মূল কথা হলো- যখন কোনো প্রতিক্রিয়ার বলবৃদ্ধি ঘটে তখন ঐ প্রতিক্রিয়া করার প্রবণতা বেড়ে যায়। অর্থাৎ বলবর্ধক দিলে প্রাণীর আচরণের দ্রুত পরিবর্তন ঘটে। বলবর্ধক ইতিবাচক ও নেতিবাচক হতে পারে। ইতিবাচক (ধনাত্মক) বলবর্ধকের ক্ষেত্রে কোনো প্রতিক্রিয়া পুরস্কৃত হয় বলে তার পুনরুদ্রেকের সম্ভাবনা বেড়ে যায়। আবার নেতিবাচক (ঋণাত্মক) বলবর্ধকের ক্ষেত্রে, কোনো স্বেচ্ছাপ্রণোদিত আচরণ বাধাপ্রাপ্ত হলে সেই শাস্তিমূলক পরিস্থিতি থেকে ব্যক্তি রক্ষা পাওয়ার জন্য ঐ আচরণ করা থেকে নিজেকে বিরত রাখে। উদাহরণস্বরূপ, কোনো শিশুকে বড়দের মতো আচরণ করার ফলে তাকে পুরস্কৃত করা হয় অর্থাৎ প্রশংসাসূচক অভিব্যক্তি করা হয় তাহলে ঐ শিশুটি বড়দের মতো আচরণ করবে। এটি ধনাত্মক বলবৃদ্ধির প্রভাব। ঠিক যেমনটি ঘটেছে রিতার ক্ষেত্রে, সে সত্যকথা বললে বাবা তাকে পুরস্কৃত করতেন। এক সময় সে বলবর্ধকের প্রভাবে সত্যবাদী হয়ে পড়ে এবং মিথ্যা বলা পরিহার করে।"
        },
        {
          "label": "ঘ",
          "question": "উদ্দীপকের আলোকে রিতার বাবার সিদ্ধান্ত পরিবর্তনের ক্ষেত্রে তোমার মতামত বিশ্লেষণ করো।",
          "explanation": "রিতার বাবার সিদ্ধান্ত পরিবর্তনের সাথে পূর্বসংস্কার ও তা হ্রাসের উপায় হিসেবে \"বিবাদমান দলের মধ্যে পারস্পরিক সংস্পর্শের\" লি পাওয়া যায়। রিতার বাবা নিজ দলের ব্যক্তিকে ভোট দিয়ে নির্বাচনে জয়ী করার সিদ্ধান্ত গ্রহণ করেন। যার সাথে পূর্বসংস্কারের বেশ মিল রয়েছে। কারণ পূর্বসংস্কারে তথ্যাদির যথোপযুক্ত বিচার না করেই সিদ্ধান্ত গ্রহণ করা হয়। ঠিক যেমনটি করেছিলেন রিতার বাবা। তিনি অন্যান্য প্রার্থীগণকে না যাচাই করেই সিদ্ধান্ত নেন যে নিজ দলের প্রার্থীকে ভোট দিবেন। পূর্বসংস্কারের মধ্যে আবেগীয় উপাদানও কাজ করে থাকে। এক্ষেত্রে নিজ গোষ্ঠীর প্রতি অনুকূল এবং অপর গোষ্ঠী সম্পর্কে প্রতিকূল মনোভাব বজায় থাকে। এজন্যই রিতার বাবা নিজ দলের প্রার্থীকে ভোট দেয়ার সিদ্ধান্ত গ্রহণ করেন। কিন্তু \"বিবাদমান দলের মধ্যে পারস্পরিক সংস্পর্শের\" মাধ্যমে সেই দূরত্ব কমে যায় এবং সিদ্ধান্তের ক্ষেত্রেও ব্যাপক পরিবর্তন সাধিত হয়। যেমন যখন স্বতন্ত্র প্রার্থী তার নিকট ভোট চাইতে আসে তখন তিনি প্রার্থীর সতন্ত্র ও আচরণে মুগ্ধ হয়ে পূর্বের সিদ্ধান্তের পরিবর্তন আনেন। পরিশেষে বলা যায় যে, রিতার বাবা পূর্বসংস্কারাচ্ছন্ন ছিলেন এবং \"বিবাদমান দলের মধ্যে পারস্পরিক সংস্পর্শের\" প্রভাবেই তিনি স্বতন্ত্র প্রার্থীকে নতুন করে চিনলেন, জানলেন এবং প্রার্থী বাছাই এর ক্ষেত্রে তার মতামত পরিবর্তন করলেন।"
        }
      ]
    },
    {
      "number": "7",
      "uddipok": "ছেলেবেলা থেকে মিজানের স্বপ্ন সে প্রকৌশলী হবে। কিন্তু যথেষ্ট প্রস্তুতি থাকা সত্ত্বেও ভর্তি পরীক্ষায় সে কৃতকার্য হতে পারে না। এ অবস্থায় সে মানসিকভাবে ভেঙে পড়ে। তার এ মানসিক অবস্থা বুঝতে পেরে তার বড় ভাই গঠনমূলক প্রতিক্রিয়া করার কথা বলে। এতে সে অনুপ্রাণিত হয়ে তার ব্যর্থতার কারণ মূল্যায়ন করে এবং যথাযথ প্রস্তুতি নিয়ে সে পুনরায় পরীক্ষা দেয় এবং সফলতা অর্জন করে।",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা ব্যক্তি মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "বিকর্ষণ-বিকর্ষণ দ্বন্দ্ব বলতে কী বোঝ?",
          "explanation": "বিকর্ষণ-বিকর্ষণ দ্বন্দ্ব (Avoidance-avoidance conflict) বলতে বোঝায় এমন একটি পরিস্থিতি যেখানে দুটি ঋণাত্মক লক্ষ্যবস্তু থাকে এবং তার মধ্য থেকে একটিকে গ্রহণ করতে হয়। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটিকে গ্রহণ না করে উপায় থাকে না তখনই বিকর্ষণ-বিকর্ষণ দ্বন্দ্বের উদ্ভব ঘটে। এ ধরনের দ্বন্দ্বের মূল কথা হলো \"জলে কুমির ডাঙায় বাঘ।\""
        },
        {
          "label": "গ",
          "question": "মিজানের মানসিক বিপর্যন্ত অবস্থার উৎস কী?",
          "explanation": "মিজানের মানসিক বিপর্যস্ত অবস্থার উৎস হচ্ছে প্রতিযোগিতায় ব্যর্থতা। ছেলেবেলা থেকেই মিজানের স্বপ্ন ছিল সে প্রকৌশলী হবে। কিন্তু যথেস্ট প্রস্তুতি থাকা সত্ত্বেও ভর্তি পরীক্ষায় সে কৃতকার্য হতে পারেনি। এ অবস্থায় সে মানসিকভাবে ভেঙে পড়ে। মানুষের চাওয়া পাওয়ার শেষ নেই। প্রেষণা মানুষকে কোন না কোন কাজ করতে চালিত করে। প্রেষণার কারণেই মানুষ লক্ষ্যবস্তু লাভ করার জন্য আপ্রাণ চেষ্টা করে। কিন্তু তা অর্জন করতে ব্যর্থ হলেই মানুষ অসহায়, হতাশ এবং বিপর্যস্ত হয়ে পড়ে। মনোবিজ্ঞানী James D. page তাঁর 'Abnormal Psychology' বইয়ে হতাশা বা বিপর্যস্ততার তিনটি উৎসের কথা বলেছেন। এগুলো হলো- প্রতিযোগিতা (Competition), অত্যধিক উচ্চাশা (Too High Goals) এবং সামাজিক বাধা (Social Obstacles) এর মধ্যে মিজানের বিপর্যন্ত অবস্থার উৎস হিসেবে প্রতিযোগিতাকে চিহ্নিত করা যায়। Page এর মতে, যারা প্রতিযোগিতায় হেরে যায় তাদের মধ্যে হতাশার সৃষ্টি হয়। একজন ছাত্র পরীক্ষায় অকৃতকার্য হলে তার মধ্যে হতাশা দেখা দেয় এবং সে বিপর্যস্ত হয়ে পড়ে।"
        },
        {
          "label": "ঘ",
          "question": "মিজান কীভাবে তার স্বাভাবিক জীবনে ফেরে তা পাঠ্যবইয়ের আলোকে আলোচনা করো।",
          "explanation": "মিজান যেভাবে তার স্বাভাবিক জীবনে ফেরে তার সাথে পাঠ্যপুস্তকের অন্তর্গত \"চাপমূলক পরিস্থিতির পুনর্মূল্যায়ন\" এর মিল পাওয়া যায়। ব্যর্থতার ফলে মানুষ হতাশাগ্রস্ত হয় এবং বিপর্যস্ত হয়ে পড়ে। এর থেকে বের হয়ে স্বাভাবিক জীবনে ফেরার জন্য চাপমূলক পরিস্থিতিকে পুঙ্খানুপুঙ্খভাবে পুনর্মূল্যায়নের ব্যবস্থা করতে হয়। প্রকৃত সমস্যাটিকে চিহ্নিত করে এবং নিজের মধ্যে প্রয়োজনীয় দক্ষতার উন্নয়ন সাধন করতে হবে। পরিশেষে নব উদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। অর্থাৎ চাপমূলক যে সমস্যা সৃষ্টি হয়েছে তা সরাসরি সমাধানের জন্য পদক্ষেপ নিতে হবে। উদ্দীপকে দেখা যায় মিজান প্রকৌশলী হওয়ার জন্য পরীক্ষা দিল। কিন্তু পরীক্ষায় উত্তীর্ণ হতে পারল না। তাই সে বিপর্যস্ত হয়ে পড়ে। পরবর্তীতে পরিস্থিতি যথাযথভাবে পর্যালোচনা করে সে বুঝতে পারল যে অপর্যাপ্ত প্রস্তুতিই তার ব্যর্থতার মূল কারণ। তখন সে নতুন উদ্যমে পরবর্তী ভর্তি পরীক্ষার জন্য প্রস্তুতি নেয় এবং সাফল্য অর্জন করে চাপমূলক পরিস্থিতির অবসান ঘটায়।"
        }
      ]
    },
    {
      "number": "8",
      "uddipok": "দ্বাদশ শ্রেণির নির্বাচনী পরীক্ষায় ইংরেজি বিষয়ে ৫০ জন ছাত্র অংশ নেয়। পরীক্ষার মোট নম্বর ছিল ১০০। ছাত্ররা নিম্নরূপ নম্বর পায়- প্রাপ্ত নম্বরের শ্রেণি ছাত্রসংখ্যা ৮০-৮৪ 3 ৭৫-৭৯ 6 ৭০-৭৪ 7 ৬৫-৬৯ 8 ৬০-৬৪ 10 ৫৫-৫৯ 7 ৫০-৫৪ 4 ৪৫-৪৯ 3 80-88 2 N=৫০",
      "tag": "CB, SB, JB, BB 17",
      "sub_questions": [
        {
          "label": "ক",
          "question": "",
          "explanation": "কোনো একটি বণ্টনের সাফল্যাঙ্কসমূহকে যদি মানের উচ্চক্রম অনুসারে সাজানো হয় তাহলে যে সাফল্যাঙ্কগুলো বণ্টনটিকে সমান চার ভাগে বিভক্ত করে তাকে চতুর্থাংশীয় বিচ্যুতি বলে।"
        },
        {
          "label": "খ",
          "question": "",
          "explanation": "পূর্বানুমান পরিসংখ্যান হলো পরিসংখ্যানে সংগৃহীত তথ্য বা উপাত্তসমূহের এমন এক ধরনের সংগঠন ও উপস্থাপন পদ্ধতি, যার মাধ্যমে অনির্ভরশীল ও নির্ভরশীল চলসমূহের কার্যকারণগত সম্পর্কের ক্ষেত্রে একটি অনুমান বা ভবিষ্যৎবাণী করা হয়। অর্থাৎ দুই বা ততোধিক চলের মধ্যকার সম্পর্ক পর্যালোচনায় বা বিশ্লেষণে এই পূর্বানুমান বা ভবিষ্যৎবাণীমূলক পরিসংখ্যান অতি গুরুত্বের সাথে ব্যবহৃত হয়। এ ধরনের পরিসংখ্যানের মাধ্যমে চলসমূহের মধ্যকার সম্পর্ক ধনাত্মক না ঋণাত্মক শক্তিশালী না দুর্বল সে সম্পর্কে একটি দিক নির্দেশনা পাওয়া যায়।"
        },
        {
          "label": "গ",
          "question": "",
          "explanation": "প্রদত্ত উপাত্ত থেকে ছাত্রদের প্রাপ্ত মানের গড় বিচ্যুতি নির্ণয়ের জন্য একটি সারণি তৈরি করা হলো।  এখানে,  N =  ৫০  Σ f x = 0200 ∴ x ‾ = Σ f x N = ৩ 200 80 = 48 \\begin{array}{l}\\text { এখানে, } \\mathrm{N}=\\text { ৫০ } \\\\ \\Sigma f \\mathrm{x} \\\\ =0200 \\\\ \\therefore \\overline{\\mathrm{x}}=\\frac{\\Sigma f \\mathrm{x}}{\\mathrm{N}} \\\\ =\\frac{৩ 200}{80}=48 \\\\\\end{array}   এখানে ,  N =   ৫০   Σ f x = 0200 ∴ x = N Σ f x ​ = 80 ৩ 200 ​ = 48 ​ আমরা জানি, গড় বিচ্যুতি MD = ∑ f ∣ x − x ˉ ∣ N = 828 60 = 6.86 \\begin{array}{l} =\\frac{\\sum f|x-\\bar{x}|}{N} \\\\ =\\frac{828}{60} \\\\ =6.86 \\end{array} = N ∑ f ∣ x − x ˉ ∣ ​ = 60 828 ​ = 6.86 ​ ∴ \\therefore ∴ ছাত্রদের প্রাপ্তমানের গড় বিচ্যুতি = ৮.৪৮"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বণ্টনটির সবচাইতে উৎকৃষ্ট বিচ্যুতি বা আদর্শ বিচ্যুতি SD = = ∑ f ( x − x ˉ ) 2 N = 8000 80 =  204  =  ১০.2৯৬  \\begin{aligned} & =\\sqrt{\\frac{\\sum f(x-\\bar{x})^{2}}{N}} \\\\ & =\\sqrt{\\frac{8000}{80}} \\\\ & =\\sqrt{\\text { 204 }}=\\text { ১০.2৯৬ } \\end{aligned} ​ = N ∑ f ( x − x ˉ ) 2 ​ ​ = 80 8000 ​ ​ =  204  ​ =   ১০ .2 ৯৬   ​ ∴ \\therefore ∴ নির্ণেয় আদর্শ বিচ্যুতি = ১০.৩০ (প্রায়)"
        }
      ]
    }
  ]
}