{
  "title": "মাইলস্টোন কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "পাভেল ও রুবেল মেধাবী ছাত্র। তাদের মেধা প্রতিযোগিতার জন্য নির্বাচন করা হলো। তার আগে পাভেলকে ১১টি উপ অভীক্ষার সাহায্যে বুদ্ধি পরিমাপের চেষ্টা করা হয়। আর রুবেলের বুদ্ধ্যঙ্ক নির্ণয়ে সূত্র ব্যবহার করা হয়। পরবর্তীতে তাদের বুদ্ধি সন্তোষজনকভাবে পরিমাপ করে তারপর মেধা প্রতিযোগিতায় পাঠানো হয়।",
      "tag": "MC 24",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো জগতকে অনুধাবন করার ক্ষমতা এবং বাধাসমূহকে মোকাবিলা করার যথার্থতা।"
        },
        {
          "label": "খ",
          "question": "মানসিক বয়স ও প্রকৃত বয়সের মাঝে পার্থক্য কী?",
          "explanation": "মানসিক বয়স ও প্রকৃত বয়স হলো ব্যক্তির বুদ্ধ্যঙ্ক নির্ণয়ের দুটি পৃথক উপাদান। জন্মের পর থেকে যে বয়স গণনা করা হয় তাকে প্রকৃত বয়স বলে। অন্যদিকে কেউ যে বয়সের উপযোগী প্রশ্নের উত্তর দিতে সক্ষম তাকে তার মানসিক বয়স বলে। ব্যক্তির প্রকৃত বয়স বেশি হলে তার বুদ্ধ্যঙ্ক কমে যায়, বিপরীতে বুদ্ধ্যঙ্ক বাড়ে। অন্যদিকে ব্যক্তির মানসিক বয়স বেশি হলে তার বুদ্ধ্যঙ্ক বেড়ে যায়, বিপরীতে বুদ্ধ্যঙ্ক কমে।"
        },
        {
          "label": "গ",
          "question": "রুবেলের ক্ষেত্রে যে সূত্র ব্যবহার করা হয়েছিল তার বৈশিষ্ট্য লিখ।",
          "explanation": "রুবেলের ক্ষেত্রে যে সূত্র ব্যবহার করা হয়েছিল তা হলো বুদ্ধাঙ্কের সূত্র। বুদ্ব্যঙ্ক নির্ণয়ের সূত্রটি হলো- IQ = মানসিকবয়স ( M . A ) প্রকৃতবয়স ( C . A ) \\frac{মানসিক বয়স (M.A)}{প্রকৃত বয়স (C.A) } প্রকৃতবয়স ( C . A ) মানসিকবয়স ( M . A ) ​ × ১০০। IQ সূচকটি প্রথম ব্যবহার করেন জার্মান মনোবিজ্ঞানী উইলিয়াম স্টার্ন। সূত্রটি একজন ব্যক্তির মানসিক বিকাশ তার বয়সের' অনুপাতে কী হারে ঘটছে তা প্রকাশ করে। এখানে প্রকৃত বয়স (C.A) বলতে বোঝায় সমানুক্রমিক বয়স অর্থাৎ জন্মের পর থেকে যে বয়স গণনা করা হয় এবং কেউ যে বয়সী প্রশ্নের উত্তর দিতে গারে সেটি হলো তার মানসিক বয়স (M.A)। এ দুয়ের আনুপাতিক রাশির সাথে ১০০ গুণ করে বুদ্ধ্যঙ্ক বা IQ নির্ণয় করা হয়। ভগ্নাংশকে এড়াবার জন্য ভাগফলকে ১০০ দ্বারা গুণ করা হয়। এ সূত্রটি একই বয়সের ছেলে- মেয়েদের বুদ্ধি পরিমাপের একটি সুবিধাজনক মাপকাঠি। উদ্দীপকে দেখা যায়, রুবেলের বুদ্ধ্যঙ্ক নির্ণয়ে সূত্র ব্যবহার করা হয়। সূত্রটি বুদ্ধ্যঙ্কের সূত্রকে নির্দেশ করে। এর মাধ্যমে একই মানসিক বয়স সম্পন্ন বিভিন্ন বয়সের লোকদের মধ্যে তুলনা করতে সহজ হয়।"
        },
        {
          "label": "ঘ",
          "question": "পাভেল ও রুবেলের বুদ্ধি পরিমাপে যে দুইটি অভীক্ষা ব্যবহৃত হয়েছে তার পার্থক্য লিখ।",
          "explanation": "পাভেল ও রুবেলের বুদ্ধি পরিমাপে যথাক্রমে ওয়েকসলার বুদ্ধি অভীক্ষা এবং স্ট্যানফোর্ড বিনে অভীক্ষা ব্যবহৃত হয়েছে। স্ট্যানফোর্ড বিনে অভীক্ষার মূল পদগুলো শিশুদের উপযোগী করে তৈরি করা হয়। অন্যদিকে ওয়েকসলার অভীক্ষার মূল পদগুলো বয়স্কদের উপযোগী করে তৈরি করা হয়। স্ট্যানফোর্ড বিনে অভীক্ষাটি বিভিন্ন বয়সের ২০টি পর্যায় অনুসারে সাজানো এবং এ অভীক্ষায় প্রথমে অভীক্ষার্থীর মানসিক বয়স নির্ণয় করে IQ নির্ণয় করা হয়। IQ M A C A × 100 \\frac{MA}{CA} \\times 100 C A M A ​ × 100 । IQ বা বুদ্ধ্যঙ্ক হলো আনুপাতিক রাশি। অন্যদিকে ওয়েকসলার অভীক্ষাটি ১১টি উপ অভীক্ষায় বিভক্ত এবং এ অভীক্ষায় মানসিক বয়স নির্ণয় না করে অভীক্ষার সাফল্যাঙ্ক থেকে সরাসরি বুদ্ধ্যঙ্ক নির্ণয় করা যায়। স্ট্যানফোর্ড বিনে অভীক্ষায় ভাষাগত ও কর্মসম্পাদনমূলক বুদ্ধ্যঙ্ক আলাদা পরিমাপ করা হয় না। ওয়েকসলার অভীক্ষায় ভাষাগত ও কর্মসম্পাদানমূলক বুদ্ধ্যঙ্ক আলাদাভাবে গণনা করা যায়। দৈনন্দিন জীবনের অভিজ্ঞতা, বিচারিক ক্ষমতা, মনোযোগ, সাধারণ জ্ঞান ইত্যাদি স্ট্যানফোর্ড বিনে অভীক্ষার মাধ্যমে পরিমাপ করা যায়। অন্যদিকে ওয়েকসলার অভীক্ষার মাধ্যমে স্মৃতি, মনোযোগ, বাস্তব জ্ঞান, বিচার-বুদ্ধি, যৌক্তিক চিন্তন, বিমূর্ত চিন্তন ইত্যাদি পরিমাপ করা যায়। পরিশেষে বলা যায়, স্ট্যানফোর্ড-বিনে ও ওয়েসলার অভীক্ষা উভয়ই ব্যক্তিভিত্তিক বৃদ্ধি অভীক্ষা হলেও সংগঠন, পরিমেয় ক্ষমতা ও উপযোগিতার দিক থেকে এদের মধ্যে পার্থক্য রয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: আয়েশার বয়স ৫ বছর। তার বাবা একজন মনোবিজ্ঞানীর কাছে নিয়ে গেল। প্রথমে সে ৫ বছর উপযোগী সবগুলো প্রশ্নের উত্তর দিল। পরবর্তীতে সে ৬ বছরের ৩টি, ৬.৫ বছরের ২টি এবং ৭ বছরের ২টি প্রশ্নের উত্তর দিল। মনোবিজ্ঞানী তাকে উন্নত বুদ্ধিসম্পন্ন বললেন। দৃশ্যকল্প-২: রীমা ও কনা প্রতিবেশী। রীমার শারীরিক অক্ষমতা ও কথা বলার জড়তা রয়েছে। অন্যদিকে কনা পড়তে ও লিখতে পারে, অল্প গান-বাজনা করতে পারে। কোন শারীরিক ত্রুটি নেই।",
      "tag": "MC 24",
      "sub_questions": [
        {
          "label": "ক",
          "question": "দলগত বুদ্ধি অভীক্ষা কী?",
          "explanation": "বুদ্ধি পরিমাপের যে অভীক্ষা একসাথে অনেক লোকের ওপর প্রয়োগ করা হয় তাকে দলগত বুদ্ধি অভীক্ষা বলে।"
        },
        {
          "label": "খ",
          "question": "মেধা ও সৃজনশীলতা কি একই না ভিন্ন? ব্যাখ্যা করো।",
          "explanation": "মেধা ও সৃজনশীলতা এক নয়। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনব উদ্ভাবনীমূলক কর্মকান্ড, যা তাকে অন্য ব্যক্তি থেকে আলাদা করে। মনোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        },
        {
          "label": "গ",
          "question": "আয়েশার বুদ্ধ্যঙ্ক নির্ণয় করো।",
          "explanation": "বুদ্ধ্যঙ্ক হলো ব্যক্তির মানসিক বয়স এবং প্রকৃত বয়সের অনুপাত। দৃশ্যকল্প-১ অনুসারে, আয়েশার প্রকৃত বয়স ৫ বছর। সে ৫ বছর বয়সের সবগুলো প্রশ্নের উত্তর দিল, যা তার মৌলিক মানসিক বয়স। পরবর্তীতে সে ৬ বছরের ৩টি, ৬.৫ বছরের ২টি এবং ৭ বছরের ২টি প্রশ্নের উত্তর দিল। সুতরাং তার অর্জিত মানসিক বয়স হলো- (৩×২) + (২×২) + (২×২) = ১৪ মাস।. এতএব, তার মানসিক বয়স ৫ বছর + ১৪ মাস = (৫×১২ মাস + ১৪ মাস) = ৭৪ মাস বুদ্ধ্যঙ্ক = মানসিকবয়স প্রকৃতবয়স \\frac{মানসিক বয়স}{প্রকৃত বয়স} প্রকৃতবয়স মানসিকবয়স ​ ×১০০ ৭৪ ৬০ \\frac{৭৪}{৬০} ৬০ ৭৪ ​ ×১০০ = ১২৩.৩৩ সুতরাং, আয়েশার বুদ্ধ্যঙ্ক ১২৩.৩৩।"
        },
        {
          "label": "ঘ",
          "question": "রীমা ও কনা কি একই শ্রেণির বুদ্ধি প্রতিবন্ধী? তোমার মতামত লিখ।",
          "explanation": "উদ্দীপকে কনা ও রীমা দুজন একই শ্রেণির বুদ্ধি প্রতিবন্ধী নয়। কনা মৃদু বুদ্ধি প্রতিবন্ধী ও রীমা মধ্যম বুদ্ধি প্রতিবন্ধী। মৃদু বুদ্ধি প্রতিবন্ধীদের সামাজিক অভিযোজন করার সামর্থ্য কিশোর- কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। মৃদু মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধীদের ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না। এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমে স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। উদ্দীপকে দেখা যায়, কনা সামান্য লিখতে ও পড়তে পারে, অল্প গান-বাজনা করতে পারে। কণার মধ্যে যেসব ক্ষমতা দেখা যায় সেসব দিক বিবেচনা করলে সে মৃদু বুদ্ধি প্রতিবন্ধী শ্রেণির পর্যায়ের অন্তর্ভুক্ত। মধ্যম বুদ্ধি প্রতিবন্ধীদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ। এদের মানসিক বয়স ৪ থেকে ৭ বছরের মধ্যে হয়। মধ্যম মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকে দেখা যায়, রীমার শারীরিক অক্ষমতা, কথা বলায় জড়তা রয়েছে। তার এ সমস্ত জড়তাগুলো মধ্যম বুদ্ধি প্রতিবন্ধিতার পর্যায়ে পড়ে। সুতরাং বলা যায়, রীমা ও কনা একই শ্রেণির নয়; বরং ভিন্ন শ্রেণির বুদ্ধি প্রতিবন্ধী।"
        }
      ]
    },
    {
      "number": "3",
      "uddipok": "আশরাফ সাহেব ও সুজন অবসর সময় কাটাচ্ছিলেন গান শুনে। গান শোনার শেষে আশরাফ সাহেব সুজনকে কিছু ছবিসহ কার্ড দেখিয়ে সম্পর্কে গল্প বলতে বলেন। সুজন ছবি অনুযায়ী বিভিন্ন গল্প বলা শুরু করল। গল্প শুনতে শুনতে হঠাৎ আশরাফ সাহেবের তার দুই ছেলে রাব্বি ও রকির কথা মনে পড়ল। রাব্বি খুব মিশুক ও সাহসী, সকলের সাথে মিলেমিশে থাকতে পছন্দ করে। কিন্তু রকি আবেগপ্রবণ, একা থাকতে বেশি পছন্দ করে।",
      "tag": "MC 24",
      "sub_questions": [
        {
          "label": "ক",
          "question": "ব্যক্তিত্ব কি?",
          "explanation": "ব্যক্তিত্ব হলো সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন যা এক ব্যক্তিকে অপর ব্যক্তি থেকে পৃথক করে।"
        },
        {
          "label": "খ",
          "question": "\"শারীরিক গঠনের উপর ব্যক্তিত্ব নির্ভরশীল-ব্যাখ্যা করো।",
          "explanation": "বিভিন্ন প্রকার ব্যক্তিত্বের মূলে রয়েছে জন্মগত জৈবিক উপাদানসমূহ। এর মধ্যে একটি হলো শারীরিক গঠন। গ্রিক দার্শনিকগণ মনে করতেন, মানুষের দেহের কতগুলো মৌলিক গঠন আছে এবং প্রতিটি গঠনের বিপরীতে একটি ব্যক্তিত্বের ধরনও আছে। আরনেস্ট ক্রেৎসমার এবং শেলডন শারীরিক গঠন অনুযায়ী ব্যক্তিত্বের শ্রেণিবিভাগ করেছেন। তারা দেখিয়েছেন ব্যক্তির শারীরিক গঠনের সাথে সাথে তার ব্যক্তিত্বের ধরনও পরিবর্তিত হয়। যেমন- পিকনিক শ্রেণির লোকেরা খাট, গোলগাল এবং মেদবহুল হয়। ব্যক্তিত্বের দিক থেকে এরা বহিমুখী প্রকৃতির হয়। সুতরাং বলা যায়, শারীরিক গঠনের উপর ব্যক্তিত্ব নির্ভরশীল।"
        },
        {
          "label": "গ",
          "question": "সুজনের উল্লেখিত কর্মকাণ্ডটি ব্যক্তিত্ব পরিমাপের কোন অভীক্ষার সমতুল্য? ব্যাখ্যা করো।",
          "explanation": "সুজনের উল্লিখিত কর্মকাণ্ডে সংক্রান্ত অভীক্ষা হলো কাহিনি সংপ্রত্যক্ষণ অভীক্ষা। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকে দেখা যায়, সুজনকে কিছু ছবিসহ কার্ড দেখিয়ে গল্প বলতে, বলা হয়। সুতরাং এটি কাহিনি সংপ্রত্যক্ষণ অভীক্ষাকে নির্দেশ করে।"
        },
        {
          "label": "ঘ",
          "question": "রাব্বি ও রকির ব্যক্তিত্ব বৈশিষ্ট্য কাল ইয়ং এর মতবাদ অনুযায়ী বিশ্লেষণ করো।",
          "explanation": "রাব্বি ও-রকির ব্যক্তিত্বকে কার্ল ইয়ুং বহির্মুখী ও অন্তর্মুখী এ দুভাবে ব্যাখ্যা করেছেন। রাব্বি খুব মিশুক ও সাহসী, সকলের সাথে মিলেমিশে থাকতে পছন্দ করে। এগুলো বহির্মুখী ব্যক্তিত্বের বৈশিষ্ট্যকে নিদের্শ করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। বিভিন্ন সামাজিক কর্মকাণ্ডে এরা সক্রিয়ভাবে অংশগ্রহণ করে। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। অপরদিকে রকি আবেগপ্রবণ, একা থাকতে বেশি পছন্দ করে। এদুটি অন্তর্মুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির হয়ে থাকে। এরা কাজের তুলনায় চিন্তার রাজ্যে বেশি বিচরণ করে। পরিশেষে বলা যায়, কার্ল ইয়ং রাব্বি ও রকির ব্যক্তিত্বকে বহির্মুখী ও অন্তর্মুখী হিসেবে ব্যাখ্যা করেছেন।"
        }
      ]
    },
    {
      "number": "4",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "প্রক্ষেপণমূলক অভীক্ষা কী?",
          "explanation": "প্রক্ষেপণমূলক অভীক্ষা এমন এক ধরণের অভীক্ষা যেখানে ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে তার প্রতিক্রিয়া পর্যবেক্ষণ করা হয়।"
        },
        {
          "label": "খ",
          "question": "পেপার-পেন্সিল অভীক্ষাকে মূল্যায়নের দক্ষ পদ্ধতি বলা হয় কেন?",
          "explanation": "ব্যক্তিত্ব মূল্যায়ন বা পরিমাপের ক্ষেত্রে পেপার-পেনসিল অভীক্ষা হলো বহুল ব্যবহৃত, অতিসহজ এবং সুবিধাজনক। পেপার-পেনসিল অভীক্ষায় কাগজ ও পেনসিল ব্যবহার করা হয় বলে একে পেপার-পেনসিল অভীক্ষা বলা হয়। এ অভীক্ষা হচ্ছে সাধারণত প্রশ্নমালা বা তালিকা যা প্রশ্ন করা অথবা সাধারণ কাজের মাধ্যমে হ্যাঁ বা না, সত্য বা মিথ্যা হিসেবে চিহ্নিত করা। এ অভীক্ষা চাকরি সংক্রান্ত জ্ঞান, সামর্থ্য, যোগ্যতা, দক্ষতা প্রভৃতি মূল্যায়নে ব্যবহৃত হয়। একই সময়ে বহুসংখ্যক প্রার্থীকে এর মাধ্যমে মূল্যায়ন করা যায়। এছাড়া এ অভীক্ষা সুনির্দিষ্ট কতগুলো ধাপ অনুসরণ করে তৈরি করা হয়। এ কারণে এ অভীক্ষাকে মূল্যায়নের দক্ষ পদ্ধতি বলা হয়।"
        },
        {
          "label": "গ",
          "question": "দৃশ্যকল্প-১ এ কোন ধরনের অপ্রক্ষেপণমূলক অভীক্ষা পরিলক্ষিত হয়েছে? : ব্যাখ্যা করো।",
          "explanation": "দৃশ্যকল্প-০১ এ যে অপ্রক্ষেপণমূলক অভীক্ষা পরিলক্ষিত হয়েছে তা হলো সাক্ষাৎকার অভীক্ষা। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অনত্যম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাতকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্কা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। সাক্ষাৎকার পদ্ধতি বিভিন্ন ধরনের হতে পারে। যেমন-পূর্ব নির্ধারিত সাক্ষাতকার, যেখানে কী কী প্রশ্ন করা হবে তা আগে থেকেই নির্ধারণ করা থাকে। অনির্ধারিত সাক্ষাৎকার যেখানে আলোচনার গতি আগে থেকে নির্ধারণ করা হয় না। আবার তীব্র চাপমূলক পরিস্থিতি তৈরি করা হয় চাপমূলক সাক্ষাৎকার পদ্ধাতিতে। এছাড়া ক্লান্তিমূলক সাক্ষাৎকার পদ্ধতিতে ব্যক্তিকে বিভিন্ন ধরনের প্রশ্ন করে ব্যস্ত এবং ক্লান্ত করা হয়।"
        },
        {
          "label": "ঘ",
          "question": "দৃশ্যকল্প-২ এ যে শেলডনের শারীরিক গঠন মতবাদের প্রকারভেদ (দৈহিক) উল্লেখ রয়েছে তার তুলনামূলক আলোচনা করো।",
          "explanation": "দৃশ্যকল্প-২ এর চিত্রটি শেলডনের শারীরিক গঠন মতবাদকে নির্দেশ করে। উইলিয়াম শেলডন দেহের গঠনকে তিনটি প্রধান বৈশিষ্ট্যের ভিত্তিতে ভাগ করেন। যথা- এন্ডোেমরফিক, এক্টোমরফিক ও মেসোমরফিক। দৈহিক গড়নের ভিত্তিতে এরা লম্বা-খাটো, মেদহীন-মেদবহুল, পেশিবহুল কিংবা স্বাভাবিক গড়নের হয়ে থাকে। এন্ডোেমরফিক ব্যক্তিরা তুলনামূলক বড় ও স্ফীত পেট, গোলগাল, মোটা এবং মেদবহুল দেহের অধিকারী হয়ে থাকে। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। এক্টোমরফিক ব্যক্তিরা লম্বা, হালকা-পাতলা ও ক্ষীণকায় দেহের অধিকারী হয়ে থাকে। এই শ্রেণির ব্যক্তিরা অন্তর্মুখী ও আত্মকেন্দ্রিক প্রকৃতির হয়ে থাকে এবং এরা নির্জনতা পছন্দ করে। মেসোমরফিক ব্যক্তিরা সুগঠিত পেশিবহুল, চওড়া কাঁধ ও সুঠাম দৈহিক গঠনের অধিকারী হয়ে থাকে। এই শ্রেণির ব্যক্তিরা খেলোয়াড়সুলভ মনোভাব, দুঃসাহসিক কর্মকাণ্ড ও শারীরিক তেজোদীপ্ততায় অন্যের ওপর কর্তৃত্ব প্রতিষ্ঠা করতে চায়।"
        }
      ]
    },
    {
      "number": "5",
      "uddipok": "সুমির সাহিত্য পড়ার খুব ইচ্ছা ছিল। অনার্সের বিসয় নির্বাচন করতে গিয়ে সে দেখা বাংলা ও ইংরেজি দুটো বিষয়েই সে সুযোগ পাচ্ছে। এমতাবস্থায় কোনটিতে পড়বে তা নিয়ে চিন্তায় পরে এবং দুই রাত ঘুমাতে • পারে না। শেষ পর্যন্ত ইংরেজি বিষয়টি নির্বাচন করে। কিন্তু বার্ষিক পরীক্ষায় সে - তেমন ভালো ফলাফল করতে পারেনি। সে তার বান্ধবী ইতিকে বলে শিক্ষক তাকে ইচ্ছাকৃতভাবে কম নম্বর দিয়েছেন। অন্যদিকে ইতিও তার বার্ষিক পরীক্ষার ফলাফলে সন্তুষ্ট ছিল না। কিন্তু সুমির ফলাফল খারাপ করেছে দেখে সে নিজেকে সান্ত্বনা দেয়।",
      "tag": "MC 24",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "উৎপাদন বৃদ্ধিতে প্রতিষ্ঠানে কর্ম বিরতির প্রয়োজন কেন?",
          "explanation": "কর্মবিরতি কর্মক্ষমতা সংরক্ষণ করে। ফলে উৎপাদন বৃদ্ধি পায়। দীর্ঘক্ষণ কাজ করার ফলে কর্মের প্রতি আগ্রহ বা ইচ্ছা হ্রাস পায়, ক্লান্তি ও বিরক্তিবোধ বৃদ্ধি পায়। ফলে কাজে গতি কমে যায়। এ জন্য কর্মঘন্টার মাঝে কর্মবিরতির প্রয়োজন হয়। কর্মবিরতির ফলে বা' বিশ্রাম গ্রহণ করলে কর্মে মনোযোগ দৃঢ় হয়, গতি বৃদ্ধি পায় এবং দীর্ঘক্ষণ কাজ করারও সামর্থ্য অর্জিত হয়। ফলে কর্মবিরতির কারণে যে সময় নষ্ট হয় তাতে উৎপাদন হ্রাস পায়না, বরং উৎপাদন বৃদ্ধি পায়।"
        },
        {
          "label": "গ",
          "question": "সুমির বিষয় নির্বাচনের ক্ষেত্রে যে দাল্বটি প্রকাশ পেয়েছে তা ব্যাখ্যা করো।",
          "explanation": "সুমির বিষয় নির্বাচনের ক্ষেত্রে আকর্ষণ-আকর্ষণ দ্বন্দ্বটি প্রকাশ পেয়েছে। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয়, তখন আমরা দ্বন্দ্বের সম্মুখীন হই। এ ধরনের দ্বন্দ্ব আকর্ষণ-আকর্ষণ দ্বন্দ্ব নামে পরিচিত। আকর্ষণ-আকর্ষণ দ্বন্দ্বে দুটি ধনাত্মক লক্ষবস্তু থাকে এবং দুটি লক্ষবস্তুই একই সাথে সমান আকর্ষণীয়। পহেলা বৈশাখে দুটি দাওয়াত এসেছে। বন্ধু দাওয়াত করেছে মাংস দিয়ে ভুনা খিচুড়ি খাওয়ার, আর এক বান্ধবী দাওয়াত করেছে বিভিন্ন ধরনের পিঠা খাওয়ার। সময় দুপুর ১:৩০ মিনিট। দুজনের সাথেই গভীর বন্ধুত্ব। দ্বন্দ্ব হলো কার দাওয়াত রক্ষা করবে-বন্ধুর না বান্ধবীর? উদ্দীপকে দেখা যায়, সুমির সাহিত্য পড়ার খুব ইচ্ছা ছিল। অনার্সের বিষয় নির্বাচন করতে গিয়ে সে দেখল, বাংলা ও ইংরেজি দুটো বিষয়েই পড়ার সুযোগ পাচ্ছে। এমতাবস্থায় যে কোনটিতে পড়বে তা নিয়ে চিন্তায় পরে যায়। অর্থাৎ বিষয় নির্বাচনের ক্ষেত্রে তার মধ্যে যে দ্বন্দ্বমূলক পরিস্থিতি তৈরি হয় তা আকর্ষণ-আকর্ষণ দ্বন্দ্বকে নির্দেশ করে।"
        },
        {
          "label": "ঘ",
          "question": "\"সুমি ও ইতি নিজেদের ব্যর্থতায় দায় এড়াতে একই কৌশলের আশ্রয় নিয়েছে\"-উক্তিটির সত্যতা বিশ্লেষণ করো।",
          "explanation": "সুমি ও ইতি নিজেদের ব্যর্থতার দায় এড়াতে একই কৌশল অর্থাৎ প্রতিক্ষেপণ কৌশলের আশ্রয় নিয়েছে। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে. হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমন কি দোষ করেছি, আমার আশে-পাশে সবাইতো নকল করছে। উদ্দীপকে দেখা যায়, সুমি বার্ষিক পরীক্ষায় তেমন ভাল ফলাফল করতে পারেনি। সে তার বান্ধবী ইতিকে বলে শিক্ষক তাকে ইচ্ছাকৃতভাবে কম নম্বর দিয়েছেন। নিজের ব্যর্থতা ঢাকতে সুমির গৃহীত এ কৌশলটি প্রতিক্ষেপণকে নির্দেশ করে। আবার ইতি তার বার্ষিক পরীক্ষার ফলাফলে সন্তুষ্ট ছিল না, কিন্তু সুমির ফলাফল খারাপ হয়েছে দেখে সে নিজেকে সান্ত্বনা দেয়। সুতরাং ইতির, কৌশলটিও প্রতিক্ষেপণকে নির্দেশ করে। উপরের আলোচনা শেষে বলা যায়, সুমি ও ইতি নিজেদের ব্যর্থতার দায় এড়াতে আত্মরক্ষামূলক কৌশলের অন্তর্গত একটি কৌশল প্রতিক্ষেপণের আশ্রয় নিয়েছে।"
        }
      ]
    },
    {
      "number": "6",
      "uddipok": "দৃশ্যকল্প-১: পরীক্ষায় ১টি বিষয়ে অকৃতকার্য হয় নাহিদ। অভিভাবক কারণ জানতে চাইলে বকা খাওয়ার ভয়ে নাহিদ বলে \"আমি তো মাত্র ১টি বিষয়ে অকৃতকার্য হয়েছি, আমার সব বন্ধুরা ৪ থেকে ৫টি বিষয়ে অকৃতকার্য হয়েছে। সেই তুলনায় আমি অনেক ভাল ফলাফল করেছি। দৃশ্যকল্প-২: পহেলা বৈশাখে রমনার বটমূলে এবং টি.এস.সিতে একই সময়ে দুইটি কনসার্টের আয়োজন করা হয়েছে। তরুণের পছন্দের দুই সঙ্গীতদল কনসার্ট দুটিতে সঙ্গীত পরিবেশন করবে। তরুণ কোন কনসার্টে যাবে সে নিয়ে চিন্তিত আবার তরুণের ছোট ভাই অরুণও কনসার্ট দেখতে ভাইয়ের সাথে যেতে আগ্রহী। কিন্তু পরবর্তী দিন তার পরীক্ষা। তাই তার মন ভীষণ খারাপ।",
      "tag": "MC 24",
      "sub_questions": [
        {
          "label": "ক",
          "question": "কর্মভার কী?",
          "explanation": "দীর্ঘসময় কাজ করার ফলে সাময়িকভাবে কর্মক্ষমতা হ্রাস পাওয়াকে কর্মভার বলে।"
        },
        {
          "label": "খ",
          "question": "পরিবেশগত প্রতিবন্ধকতা হতাশা সৃষ্টির অন্যতম কারণ কেন?",
          "explanation": "পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হলে ব্যক্তি হতাশাগ্রস্ত হতে পারে। সামাজিক পরিবেশের বিভিন্ন রীতি-নীতি ও বর্ণ-বৈষম্য অনেক ক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনী-দরিদ্রের কিংবা উচ্চবর্ণের সাথে নিম্ন বর্ণের বৈষম্যের কারণে কোনো কাজে ব্যর্থতা হতাশার জন্ম দিতে পারে। এছাড়াও বিভিন্ন প্রাকৃতিক কারণ রয়েছে। সুতরাং পরিবেশগত বিভিন্ন কারণে মানবিক চাহিদা বাধাপ্রাপ্ত হলে জীবনযাত্রা ভীষণভাবে বাধাগ্রস্ত হয়। এভাবে মানুষ হতাশার অতলে নিমজ্জিত হয়ে পড়ে।"
        },
        {
          "label": "গ",
          "question": "দৃশ্যকল্প-১ এ নাহিদ কোন ধরনের আত্মরক্ষামূলক কৌশল অবলম্বন করেছে? ব্যাখ্যা করো।",
          "explanation": "দৃশ্যকল্প-০১ এ নাহিদের আত্মরক্ষামূলক কৌশলটি হলো প্রতিক্ষেপণ। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপন বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমন কি দোষ করেছি, আমার আশে-পাশের সবাইতো নকল করছে। দৃশ্যকল্প-০১ দেখা যায়, নাহিদ পরীক্ষায় ১টি বিষয়ে অকৃতকার্য হয়। নিজের এই ব্যর্থতা ঢাকতে গিয়ে সে বলে, আমি তো মাত্র ১টি বিষয়ে অকৃতকার্য হয়েছি। আমার সব বন্ধুরা ৪ থেকে ৫টি বিষয়ে অকৃতকার্য হয়েছে। সেই তুলনায় আমি অনেক ভালো ফলাফল করেছি। নাহিদের এ ধরনের কৌশল প্রতিক্ষেপণকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ তরুণ ও অরুণের মধ্যে কি একই না ভিন্ন ধরনের দ্বন্দ্ব দেখা যায়? বিশ্লেষণ করো।",
          "explanation": "দৃশ্যকল্প-০২ এ তরুণ ও অরুণের মধ্যে যথাক্রমে আকর্ষণ-আকর্ষণ দ্বন্দ্ব এবং দ্বিগুণ আকর্ষণ-বিকর্ষণ দ্বন্দ্ব দেখা যায়, যারা ভিন্ন ধরনের। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা যে দ্বন্দ্বের সম্মুখীন হই তাকে আকর্ষণ-আকর্ষণ দ্বন্দ্ব বলে। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটিই' একই সাথে সমান আকর্ষণীয়। যেমন-দৃশ্যকল্প-০২ এ - পহেলা বৈশাখে দুটি ভিন্ন ভিন্ন স্থানে একই সময়ে দুইটি কনসার্টের আয়োজন করা হয়। তরুণের পছন্দের দুই সঙ্গীতদল কনসার্ট দুটিতে সঙ্গীত পরিবেশন করবে। সে কোনটিতে যাবে তা নিয়ে চিন্তিত। এটি আকর্ষণ-আকর্ষণ দ্বন্দ্বকে নির্দেশ করে। আবার অরুণের ক্ষেত্রে দেখা যায়, সেও কনসার্ট দেখতে যেতে আগ্রহী। কিন্তু পরের দিন তার পরীক্ষা। কেননা পরীক্ষায় ভালো ফল করতে হলে কনসার্টে যাওয়ার আনন্দ থেকে তাকে বঞ্চিত হতে হবে। আবার কনসার্টে গেলে পরীক্ষায় ভালো ফলের আনন্দ থেকে বঞ্চিত হতে হবে। অর্থাৎ দুটি লক্ষ্যবস্তু এবং প্রতিটি লক্ষবস্তুরই ধনাত্মক ও ঋণাত্মক অর্থাৎ ভালো ও মন্দ দুটি দিকই থাকে। একে দ্বিগুণ আকর্ষণ-বিকর্ষণ দ্বন্দ্ব বলে। এ দ্বন্দ্বে লক্ষ্যবস্তুর ভালো দিকটি ব্যক্তিকে আকর্ষণ করে এবং মন্দ দিকটি তাকে বিকর্ষণ করে। সুতরাং আলোচনা শেষে বলা যায়, তরুণের ক্ষেত্রে আকর্ষণ আকর্ষণ দ্বন্দ্ব' এবং অরুণের ক্ষেত্রে দ্বিগুণ আকর্ষণ-বিকর্ষণ দ্বন্দ্ব পরিলক্ষিত হয়।"
        }
      ]
    },
    {
      "number": "7",
      "uddipok": "সাকিবের বয়স ৫ বছর। সে ছোটবেলা থেকেই বাবা-মা, দাদা-দাদির সংস্পর্শে আদর ভালোবাসা পেয়ে বড় হচ্ছে। বাবা-মার কাছ থেকেই সে সামাজিকতা, ধর্মীয় বিষয় ইত্যাদি শিক্ষা লাভ করছে যা তার ভবিষ্যৎ জীবনের জন্য বিশাল প্রাপ্তি। অপর দিকে সাকিবের মামা আতিক অধিক ধন-সম্পদের অধিকারী একজন সফল ব্যবসায়ী। আরও সম্পদের আশায় সে এমন একটি নতুন ব্যবসা করার কথা ভাবে যেখানে ক্ষতির পরিমাণ কম হবে। এছাড়া আতিক একজন সফল চিত্রকরও বটে। 'সে প্রকৃতির বিভিন্ন মনোমুগ্ধকর উপকরণ দিয়ে ছবির মাধ্যমে মনের ভাব ফুটিয়ে তোলার চেষ্টা করে।",
      "tag": "MC 24",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো মানুষের ইচ্ছার একটি বিশেষ মানদণ্ড। যার দ্বারা মানুষের আচার-আচরণ ও রীতিনীতি নিয়ন্ত্রিত হয় এবং সমাজের মানুষের কাজের ভালো ও মন্দ বিচার করা হয়।"
        },
        {
          "label": "খ",
          "question": "\"মূল্যবোধ হল সমাজের চালিকা শক্তি\"-ব্যাখ্যা করো।",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকা শক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। একেক সমাজে একেক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়ম-শৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "সাকিবের বিশাল প্রাপ্তি-মূল্যবোধ গঠনের কোন মাধ্যমের প্রতিফলন? ব্যাখ্যা করো।",
          "explanation": "উদ্দীপকে সাকিবের বিশাল প্রাপ্তিতে মূল্যবোধ গঠনের প্রতিফলন মাধ্যম হলো পরিবার। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবার শিশুকে পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগত প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে। উদ্দীপকে দেখা যায়, ৫ বছর বয়সী সাকিব ছোটবেলা থেকেই বাবা-মা, দাদা-দাদীর সংস্পর্শে আদর-ভালোবাসা পেয়ে বড় হচ্ছে যা তার পরিবারকে নির্দেশ করছে। এখান থেকেই সে সামাজিকতা, ধর্মীয় বিষয় ইত্যাদি শিক্ষা লাভ করছে যা তার ভবিষ্যৎ জীবনের জন্য বিশাল প্রাপ্তি।"
        },
        {
          "label": "ঘ",
          "question": "আতিকের জীবনের সফল ২টি দিক কি একই মূল্যবোধের অন্তর্ভুক্ত? যৌক্তিকতা বিশ্লেষণ করো।",
          "explanation": "না, আতিকের জীবনের সফল ২টি দিক একই মূল্যবোধের অন্তর্ভুক্ত নয়। তার সফল ২টি দিক যথাক্রমে অর্থনৈতিক এবং নান্দনিক মূল্যবোধকে নির্দেশ করে। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত যা ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ থাকে নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে। এরা ব্যক্তি জীবনে বিলাসিতা ও সৌন্দর্যের প্রতি হতবুদ্ধিসম্পন্ন হয়ে ওঠে। অন্যদিকে, সৌন্দর্যপ্রিয় বা নান্দনিক মূল্যবোধসম্পন্ন ব্যক্তি তার মানসিকতা থেকে কোনটি বেশি আকর্ষণীয় তা খুঁজে বের করে। এসব ব্যক্তির সৌন্দর্যবোধ অত্যন্ত প্রবল। এরা জীবনে সৌন্দর্যপিপাসু হয়ে থাকে এবং প্রকৃতির মধ্যে সর্বদা সৌন্দর্য খুঁজে পেতে চায়। নান্দনিক মূল্যবোধসম্পন্ন ব্যক্তি 'সর্বদা জাঁকজমক, শক্তিমত্তার বিশিষ্ট পরিচয় চিহ্ন বা স্থানসূচক চিহ্নগুলোকে বেশি পছন্দ করে। উদ্দীপকে দেখা যায়, আতিক ধন-সম্পদের অধিকারী একজন সফল ব্যবসায়ী। আরও সম্পদের আশায় সে এমন একটি নতুন ব্যবসা করার কথা ভাবে যেখানে ক্ষতির পরিমাণ কম হবে। তার এ ধরনের মনোভাব অর্থনৈতিক মূল্যবোধকে নির্দেশ করে। আবার সে একজন সফল চিত্রকরও বটে। সে প্রকৃতির বিভিন্ন মনোমুগ্ধকর উপকরণ দিয়ে ছবির মাধ্যমে মনের ভাব ফুটিয়ে তোলার চেষ্টা করে। তার এ ধরনের মনোভাব নান্দনিক মূল্যবোধকে নির্দেশ করে। সুতরাং বলা যায়, আতিকের জীবনের সফল ২টি দিক একই মূল্যবোধের অন্তর্ভুক্ত নয়, বরং ভিন্ন ভিন্ন দুটি মূল্যবোধ তথা অর্থনৈতিক ও নান্দনিক মূল্যবোধকে নির্দেশ করে।"
        }
      ]
    },
    {
      "number": "8",
      "uddipok": "রিমা পরীক্ষার হলে মনোযোগ সহকারে পরীক্ষা দিচ্ছিল। হঠাৎ বিদ্যুৎ চলে গেলে কক্ষ অন্ধকারে পরিণত হয়। ফলে জেনারেটর অন না হওয়া পর্যন্ত সে লিখতে পারেনি। পরীক্ষা শেষে বিকেলে খেলার মাঠে রিমা ও তার ২২ জন বন্ধু গোল্লাছুট খেলার জন্য প্রস্তুতি গ্রহণ করে। ২২ জন বন্ধুর মধ্যে ১২ জন ছেলে ও ১০ জন মেয়ে বন্ধু রয়েছে। দল কীভাবে গঠন করবে তা নিয়ে সকলে চিন্তায় পড়লে পাড়ার এক বড় ভাই তাদের এমনভাবে দলে বণ্টন করে দেয় যেখানে উভয় দলে সমান সংখ্যক খেলোয়াড় অন্তর্ভুক্ত করা হয়।",
      "tag": "MC 24",
      "sub_questions": [
        {
          "label": "ক",
          "question": "অনির্ভরশীল চল কী?",
          "explanation": "যে চল অন্য উদ্দীপক বা আচরণের ওপর প্রতিক্রিয়া সৃষ্টি করতে বা পরিবর্তন আনতে সক্ষম তাকে অনির্ভরশীল চল বলে।"
        },
        {
          "label": "খ",
          "question": "পুনরাবৃত্তি পরীক্ষণ পদ্ধতির অন্যতম বৈশিষ্ট্য কেন?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণকার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোনো বিষয়কে পুনরায় পরীক্ষা- নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "রিমা পরীক্ষার হলে কিছু সময় না লেখার কারণ চলের কোন শ্রেণিবিভাগের অন্তর্ভুক্ত?-ব্যাখ্যা করো।",
          "explanation": "রিমা পরীক্ষার হলে কিছু সময় না লেখার কারণ হলো হঠাৎ বিদ্যুৎ চলে যাওয়ার ফলে সৃষ্ট অন্ধকার যা বাহ্যিক চলকে নির্দেশ করে। বাহ্যিক পরিবেশ থেকে যে চলের উদ্ভব হয়, তাকে বাহ্যিক চল বলে। এটি পরিবেশগত চল নামেও পরিচিত। এ চলগুলো পরীক্ষণকারী কর্তৃক আরোপিত নয় অথচ এগুলো ঘটনাক্রমে পরীক্ষণের সাথে সম্পর্কিত হয়ে পড়ে এবং আচরণের উপর প্রভাব বিস্তার করে। বাহ্যিক চল হলো অনির্ভরশীল ও নির্ভরশীল চল ব্যতীত অন্যান্য চল, যেগুলো কোনো না কোনোভাবে নির্ভরশীল চলকে প্রভাবিত করতে পারে। যেমন- গবেষণাগারের তাপমাত্রা, আলো, বাতাস ইত্যাদি। উদ্দীপকে দেখা যায়, রিমা পরীক্ষার হলে মনোযোগ সহকারে পরীক্ষা দিচ্ছিল। হঠাৎ বিদ্যুৎ চলে গেলে কক্ষ অন্ধকারে পরিণত হয়। ফলে জেনারেটর অন না হওয়া পর্যন্ত সে পরীক্ষা দিতে পারে নাই। কিছু সময় পরীক্ষা দিতে না পারার কারণ হলো আলো নিভে যাওয়া যা বাহ্যিক পরিবেশ থেকে সৃষ্ট। সুতরাং বলা যায়, এটি বাহ্যিক চলের অন্তর্ভুক্ত।."
        },
        {
          "label": "ঘ",
          "question": "পাড়ার বড় ভাইয়ের দল বণ্টনের পদ্ধতি চল নিয়ন্ত্রণের কোন কৌশলের প্রতিনিধিত্ব করে? বিশ্লেষণ করো।",
          "explanation": "পাড়ার বড় ভাইয়ের দল বন্টনের পদ্ধতি চল নিয়ন্ত্রণের তুল্যমূল্যায়ন বা ভারসাম্য সৃষ্টি কৌশলের প্রতিনিধিত্ব করে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল. এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতূল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমে ভারসাম্য প্রতিষ্ঠা করা হয়। উদ্দীপকে দেখা যায়, বিকেলে খেলার মাঠে রিমা ও তার ২২ জন বন্ধু গোল্লাছুট খেলার জন্য প্রস্তুতি গ্রহণ করে। ২২ জন বন্ধুর মধ্যে ১২ জন ছেলে ও ১০ জন মেয়ে বন্ধু রয়েছে। দল কিভাবে গঠন করবে তা নিয়ে সকলে চিন্তায় পড়লে পাড়ার বড় ভাই উভয় দলে সমান সংখ্যক খেলোয়াড় অন্তর্ভুক্ত করে দুটো দলে ভাগ করে দেয়। এটি চল নিয়ন্ত্রণের ভারসাম্য সৃষ্টি কৌশলকে নির্দেশ করে। পরিশেষে বলা যায়, পরীক্ষণে চল নিয়ন্ত্রণ করা গুরুত্বপূর্ণ একটি বিষয়। আর চল নিয়ন্ত্রণে অন্যতম একটি কৌশল হলো তুল্যমূল্যায়ন বা ভারসাম্য সৃষ্টি।"
        }
      ]
    }
  ]
}