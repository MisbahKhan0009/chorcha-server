{
  "title": "আইডিয়াল কলেজ, মতিঝিল ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "সাবিনা অষ্টম শ্রেণিতে পড়ে। তার ভালো মন্দের বিচার ক্ষমতা কম এবং পড়াশুনায়ও তেমন মনোযোগ নেই। তার বুদ্ধ্যংক পরিমাপ করে দেখা গেল সাবিনার বুদ্ধ্যংক ৬০।",
      "tag": "ISCM 25",
      "sub_questions": [
        {
          "label": "ক",
          "question": "মেধা কী?",
          "explanation": "মেধা হলো ব্যক্তির জ্ঞানগত মানসিক ক্রিয়াগুলোর একটি সমন্বিত রূপ।"
        },
        {
          "label": "খ",
          "question": "",
          "explanation": "কোনো মানুষের নিজস্ব চিন্তা-ভাবনার আলোকে কোনো কিছু নতুন করে তৈরি করা এবং কোনো একটি বিষয়কে নতুনভাবে উপস্থাপন করার চিন্তাকে সৃজনশীলতা বলে।.. সৃজনশীলতা হলো ব্যক্তি কর্তৃক সম্পাদিত এমন কিছু কর্ম যার মধ্যে অভিনবত্ব আছে। সৃজনশীলতা বলতে ব্যক্তির একটি নতুন উদ্ভাবনীমূলক কর্মকান্ডকে বোঝায়। অর্থাৎ সৃজনশীলতা হলো ব্যক্তির এমন একটি উদ্ভাবনীমূলক কর্মকাণ্ড যা তাকে অন্য ব্যক্তি থেকে আলাদা করে। সৃজনশীলতাকে মেধার চূড়ান্ত অভিব্যক্তি বলা হয়।"
        },
        {
          "label": "গ",
          "question": "",
          "explanation": "বুদ্ধ্যঙ্ক অনুযায়ী সাবিনাকে বুদ্ধি প্রতিবন্ধী বলা যায়। উদ্দীপকে দেখা যায় সাবিনার বুদ্ধ্যঙ্ক ৬০। আমরা জানি, ৫১-৬৯ পর্যন্ত বুদ্ধ্যঙ্ক বিশিষ্ট শিশু বা ব্যক্তিকে মৃদু প্রতিবন্ধী বলা যায়। বুদ্ধি প্রতিবন্ধিতার পেছনে কতগুলো কারণ রয়েছে। যেমন-বংশগত কারণ, মায়ের গর্ভাবস্থা, প্রসরকালীন জটিলতা, শৈশবকালীন সময়ে কিছু রোগ এবং দূর্ঘটনার জন্য শিশু বুদ্ধি প্রতিবন্ধী হয়। গর্ভাবস্থায় সংক্রমণ, জন্মের পর সংক্রমণ এবং যে কোনো সময় বিষাক্ত দ্রব্য দ্বারা ক্ষতিগ্রস্ত হলে বুদ্ধি প্রতিবন্ধী হয়ে থাকে। এছাড়া অন্তঃক্ষরা গ্রন্থির ত্রুটিপূর্ণ গঠন ও ক্রিয়া, অপুষ্টিজনিত সমস্যা, শৈশবকালীন মস্তিস্কে রোগ, ক্রোমোজোমের বিকৃতি বুদ্ধি প্রতিবন্ধিতার কারণ হিসেবে বিবেচিত হয়। বুদ্ধি প্রতিবন্ধিতার কারণ হিসেবে নিকট আত্মীয়ের বিবাহ, যেমন- খালাতো, মামাতো, চাচাতো, ফুপাতো ভাইবোনের মধ্যে বিবাহকে উল্লেখ করা হয়। এছাড়া পরিবেশ, আবেগমূলক সমস্যা ও স্বামী-স্ত্রী রক্তের জটিলতা প্রভৃতি কারণে বুদ্ধি প্রতিবন্ধিতা তৈরি হয়।"
        },
        {
          "label": "ঘ",
          "question": "",
          "explanation": "বুদ্ধ্যঙ্ক অনুযায়ী সাবিনা মৃদু বুদ্ধি প্রতিবন্ধী। উপযুক্ত পরিবেশ ও *প্রশিক্ষণের মাধ্যমে-সাবিনার উন্নতি করা সম্ভব। বুদ্ধি প্রতিবন্ধিতা একটি বিকাশজনিত ত্রুটি যা সম্পূর্ণ রূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বুদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। 'সাবিনার জন্য তার বাবা-মা বেশকিছু পদক্ষেপ নিতে পারে। বুদ্ধি প্রতিবন্ধিতার সাথে কিছু শারীরিক ব্যাধি ও ত্রুটি জড়িত রয়েছে। এগুলোকে প্রাথমিক পর্যায়ে চিহ্নিত করে চিকিৎসার মাধ্যমে রোগের গতিকে রোধ করতে হবে। বুদ্ধি প্রতিবন্ধিতা নির্ণয়ের পর কাউন্সেলর কর্তৃক আক্রান্ত ব্যক্তি ও তার পরিবারকে অনুভূতি, চিন্তা, আচরণ এবং শিশুর শিক্ষা, প্রশিক্ষণ ও পুনর্বাসন বিষয়ে পরামর্শ গ্রহণ করতে হবে। কথা ও ভাষাগত ত্রুটি দূরীকরণের জন্য স্পিচথেরাপি প্রদান করতে হবে। প্রতিবন্ধী ব্যক্তিকে আত্ম-পরিচর্যা মূলক দক্ষতা যেমন-হাঁটা খাওয়া বসা ইত্যাদির পাশাপাশি লেখা-পড়া হিসাব-নিকাশের কাজ শেখাতে হবে। মানসিক প্রতিবন্ধী শিশুদের শারীরিক ও মানসিক বিকাশের ক্ষেত্রে তাদের প্রায়শ আনন্দদায়ক পরিবেশ বিশেষ করে খেলাধুলার ব্যবস্থা করা ও আনন্দদায়ক পরিবেশে রাখা উচিত। এতে তাদের শারীরিক ও মানসিক বিকাশ অনেকটা উন্নতি লাভ করে। পরিশেষে বলা যায় উপরের পদক্ষেপগুলো অবলম্বন করলে সাবিনা সামাজিক অভিযোজনের সামর্থ্য অর্জন করতে পারে।"
        }
      ]
    },
    {
      "number": "2",
      "uddipok": "বিষয়-১: মিলির বয়স ৭ বছর। সে ৮ বছরের উপযোগী সকল প্রশ্নের উত্তর দিয়ে ১০ বছর উপযোগী ৩টি ও ১১ বছরের ১টি প্রশ্নের সঠিক উত্তর দেয়। বিষয়-২:",
      "tag": "ISCM 25",
      "sub_questions": [
        {
          "label": "ক",
          "question": "বুদ্ধির সংজ্ঞা দাও।",
          "explanation": "বুদ্ধি হলো ব্যক্তির সেই ক্ষমতা যা দ্বারা বাস্তব জগৎ সমন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হয়।"
        },
        {
          "label": "খ",
          "question": "",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে প্রকৃত বয়সের অনুপাত। বুদ্ধ্যঙ্ক নির্ণয়ে মানসিক বয়স অপরিহার্য কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স, দ্বারা ভাগ দিয়ে ১০০ দ্বারা গুণ দিতে এরপর প্রাপ্ত ফলাফলই বুদ্ধ্যঙ্ক। বুদ্ধ্যঙ্কের সূত্রটি, বৃদ্ধ্যঙ্ক =(মানসিক বয়স/ প্রকৃত বয়স) ×১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় সম্ভব নয়।"
        },
        {
          "label": "গ",
          "question": "",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে প্রকৃত বয়সের অনুপাত। -উদ্দীপকে মিলির প্রকৃত বয়স ৭ বছর ৭০ ১২ = ৮৪ মাস। বুদ্ধি অভীক্ষায় মিলি ৮ বছর উপযোগী সকল প্রশ্নের উত্তর দিয়ে ১০ বছর উপযোগী ৩টি ও ১১ বছরের ১টি প্রশ্নের উত্তর দিতে পারে। . . মিলির মানসিক বয়স = (৮×১২)+(৩০২)+(১১০২) = ১২৪ মাস মিলির বুদ্ধ্যঙ্ক =(মানসিক বয়স/ প্রকৃত বয়স) ×১০০=( ১২৪/৮৪) ×১০০ = ১৪৭.৬২ মিলির বুদ্ধ্যঙ্ক ১৩০ এর উর্ধ্বে। সুতরাং মিলি অতিশয় প্রতিভাশালী।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর 'গ' এবং 'ঘ' দ্বারা যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষাকে নির্দেশ করা হয়েছে। যেসব বুদ্ধি অভীক্ষার সাহায্যে কেবল একজন ব্যক্তির বুদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষার্থীকে কোনো সহযোগিতা করা সম্ভব হয় না। দলগত বুদ্ধি অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায় ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "3",
      "uddipok": "একাদশ শ্রেণির ছাত্র তপন তার ব্যক্তিত্ব পরিমাপের জন্য মনোবিজ্ঞানীর কাছে গেল। মনোবিজ্ঞানী তাকে কিছু অস্পষ্ট ও দ্ব্যর্থবোধক ছবি দিয়ে গল্প রচনা করতে বললেন। ইমরান দশম শ্রেণিতে পড়ে। সে ক্লাসে দলনেতা। ইমরানের ভাই ইরফান বেশ চিন্তাশীল এবং সামাজিক বোধের অভাব।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্যভাব প্রকাশ পায়।"
        },
        {
          "label": "খ",
          "question": "",
          "explanation": "যে সকল সাক্ষাৎকারে পূর্ব থেকেই পরিকল্পনা অনুযায়ী সাক্ষাৎকারমূলক কৌশলগুলো পরিকল্পনা তৈরি করা হয় তাকে পূর্ব নির্ধারিত সাক্ষাৎকার বলে। কী কী প্রশ্ন করা হবে তা আগে থেকেই নির্ধারণ করা হয়। অর্থাৎ সাক্ষাৎকার গ্রহণকারী সাক্ষাৎকার প্রদানকারী সবাইকে একটি নির্দিষ্ট তালিকা অনুযায়ী প্রশ্ন করেন। পূর্ব নির্ধারিত সাক্ষাৎকারে প্রশ্নগুলো সুসংগঠিত ও সুনির্দিষ্ট হয়। এ প্রক্রিয়ায় আলোচনার ধারা একটি সুনির্দিষ্ট গতিতে অগ্রসর হয়।"
        },
        {
          "label": "গ",
          "question": "",
          "explanation": "তপনের ব্যক্তিত্ব পরিমাপের পদ্ধতিটি হলো কাহিনি সংপ্রত্যক্ষণ অভীক্ষা। ১৯৩৫ সালে ক্রিস্টিয়ানা মরগান এবং এইচ.এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত' উত্তরগুলো বিশ্লেষণ করে 'পরীক্ষক পরীক্ষণপাত্রের ইচ্ছা, আশা আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরুপনের কোনো নির্দিষ্ট ধরাবাঁধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকে দেখা যায়, তপন তার ব্যক্তিত্ব পরিমাপের জন্য মনোবিজ্ঞানীর কাছে গেলে মনোবিজ্ঞানী সুমনকে কতগুলো কার্ডের মাধ্যমে ছবি দেখান এবং এর ভিত্তিতে একটি গল্প লিখতে বলেন। সুতরাং বলা যায়, তপনের ব্যক্তিত্ব পরিমাপে ব্যবহৃত পদ্ধতিটি হলো কাহিনি সংপ্রত্যক্ষণ অভীক্ষা।"
        },
        {
          "label": "ঘ",
          "question": "",
          "explanation": "নিম্নের অনুরূপ: ইমরানের ও ইরফানের আচরণে যথাক্রমে বহির্মুখী ও অন্তমুখী ব্যক্তিত্ব লক্ষ করা যায়। ইমরান দশম শ্রেণিতে পড়ে। সে ক্লাসের দলনেতা। ইমরানের আচরণে নেতৃত্বদানের মতো সামাজিক গুণাবলি লক্ষ করা যায়। এসব বহির্মুখী ব্যক্তিত্বের বৈশিষ্ট্যকে নির্দেশ করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। বিভিন্ন সামাজিক কর্মকাণ্ডে এরা সক্রিয়ভাবে অংশগ্রহণ করে। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। অপরদিকে, ইরফান বেশ চিন্তাশীল এবং সামাজিক বোধের অভাব। এদুটি গুণ অন্তর্মুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির হয়ে থাকে। এরা কাজের তুলনায় চিন্তার রাজ্যে বেশি বিচরণ করে। পরিশেষে বলা যায়, ইমরান ও ইরফানের ব্যক্তিত্বে কার্ল ইয়ং-এর মতামত অনুসারে বিপরীতধর্মী ব্যক্তিত্ব বিদ্যমান।"
        }
      ]
    },
    {
      "number": "4",
      "uddipok": "রফিক খুবই মেধাবী। কিন্তু দুর্ভাগ্যবশত সে বুয়েটে ভর্তি পরীক্ষায় অংশগ্রহণের যোগ্যতা অর্জন করতে পারেনি। সে মানসিকভাবে ভেঙ্গে পড়েছে। তার বড় ভাই শফিক একজন ব্যাংক কর্মকর্তা। তাকে অফিসে প্রচুর কাজ করতে হয়। বাসায় ফিরে প্রায়ই ক্লান্তি, মাথা ব্যথায় ভোগে এবং কোন কাজে ধৈর্য থাকে না।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "",
          "explanation": "সুস্থ পারিবারিক পরিবেশ শিশুর স্বাভাবিক বিকাশের জন্য অপরিহার্য। ত্রুটিপূর্ণ পারিবারিক পরিবেশ শিশুর স্বাভাবিক বিকাশে বাধার সৃষ্টি করে। আর্থিক, পারিবারিক বা সামাজিক কারণে বা দাম্পত্য কলহের কারণে সন্তান কোনো কোনো সময় মাতা-পিতার কাছে অবাঞ্চিত হয়ে পড়ে। মাতাপিতা কর্তৃক প্রত্যাখ্যাত শিশুদের কাছে সংসারটাই অত্যন্ত নিষ্ঠুর স্থান বলে মনে হয়। এরূপ মানসিক চাপমূলক অবস্থা তাদের মধ্যে দু রকম প্রতিক্রিয়ার উৎপত্তি ঘটায়। তারা চরমভাবে নিজেদেরকে খোলসের মধ্যে গুটিয়ে নেয় এবং সকল প্রকার সামাজিক সম্পর্ক ছিন্ন করে; নতুবা তারা অন্যদের প্রতি অত্যন্ত উগ্রমেজাজি ও আক্রমণাত্মক হয়ে উঠে।"
        },
        {
          "label": "গ",
          "question": "",
          "explanation": "রফিকের মধ্যে যে মানসিক চাপের সৃষ্টি হয়েছে মনোবিজ্ঞানের ভাষায় বিষয়টিকে হতাশা বলা হয়। হতাশার উৎসকে তিনটি প্রধান ভাগে ভাগ করা হয়। যথা- পরিবেশত, ব্যক্তিগত এবং দ্বন্দ্ব। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন-সমাজের বিভিন্ন রীতি-নীতি ও বর্ণ-বৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ হতে পারে। হতাশার দ্বিতীয় উৎস হলো ব্যক্তিগত। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি লক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক অক্ষমতা প্রভৃতিও হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একইসাথে উপস্থিত হয় তখন আমরা দ্বন্দ্বের সম্মুখীন হই। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। উদ্দীপকে রফিক মেধাবী শিক্ষার্থী হওয়া সত্ত্বেও বুয়েটে ভর্তি পরীক্ষায় অংশগ্রহণের যোগ্যতা অর্জন করতে না পারায় মানসিকভাবে ভেঙ্গে পড়েছে। রফিকের মধ্যে লক্ষ্যবস্তু অর্জনে ব্যর্থ হওয়ায় মানসিক চাপের সৃষ্টি হয়েছে। যা হতাশার ব্যক্তিগত উৎসের সাথে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "শফিকের ক্ষেত্রে কর্মভারের প্রভাব পরিলক্ষিত হয়। যা নিরসনে নিয়োগ কৌশলগুলো অবলম্বন করা যায়। ১. কর্মক্ষেত্রের প্রাকৃতিক পরিবেশের উন্নয়ন: কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। ২. সঠিক কর্মানুসূচি ও কার্যবিরতির ব্যবস্থা করা: সাধারণত মনে করা হয়, উৎপাদন বাড়াতে কর্মঘণ্টা বাড়াতে হয়। কিন্তু দেখা যায়, কর্মঘণ্টা হ্রাস করলে উৎপাদন বাড়ে। এছাড়া কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন। কর্মঘণ্টা কমানো এবং কর্মবিরতির পাশাপাশি পরিকল্পিত পালাক্রমিক কাজের মাধ্যমে কর্মভার নিরসন - করা সম্ভব। ৩. কর্ম পুনর্বিন্যাস: শিল্পক্ষেত্রে কর্ম পুনর্বিন্যাস প্রয়োজন রয়েছে। কর্মকে - এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি বীতস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়। উদ্দীপকের ব্যাংক কর্মকর্তা শফিকের ক্ষেত্রে যে সমস্যাটি সৃষ্টি হয়েছে তা নিরসনে উপযুক্ত কৌশলগুলো অবলম্বন করতে পারে। এ কৌশলগুলো বাস্তবায়নের মাধ্যমে সৃষ্ট মানসিক চাপ থেকে মুক্তি লাভ সম্ভব।"
        }
      ]
    },
    {
      "number": "5",
      "uddipok": "বাবা-মায়ের আদর্শে গড়ে ওঠা শিবলি সমাজে আজ প্রতিষ্ঠিত। আত্মীয়-স্বজন বন্ধু-বান্ধব সবাই তার প্রশংসা করে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "",
          "explanation": "উদ্দীপকে শিবলির মূল্যবোধ গঠনে প্রভাব বিস্তারকারী মাধ্যম' হলো পরিবার। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ' গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবার শিশুকে - পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগৎ প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে।উদ্দীপকে দেখা যায়, শিবলি বাবা-মা ভাইবোনের সান্নিধ্যে বেড়ে উঠেছে এবং যে আজ সমাজে প্রতিষ্ঠিত। সুতরাং বলা যায়, শিবলির মূল্যবোধ গঠনের মাধ্যম হলো তার পরিবার।"
        },
        {
          "label": "ঘ",
          "question": "",
          "explanation": "উক্ত মাধ্যম অর্থাৎ পরিবার ছাড়া অন্যান্য মাধ্যমগুলো হলো- বিদ্যালয় সমবয়সী দল, কমিউনিটি এবং সমাজ ও কৃষ্টি। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। একজন শিশু বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। এছাড়া শিশুর মূল্যবোধ গঠনে সহপাঠীরা শক্তিশালী ভূমিকা পালন করে। এখানেই সে ব্যক্তিত্ব ও নেতৃত্বগুণ অর্জন করে। অধিকতর আত্মবিশ্বাসী এবং নিজের সম্পর্কে ইতিবাচক মনোভাব তৈরি হয়। সমবয়সী দলের প্রভাবেই শিশুর পারস্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। আবার, ব্যক্তির কমিউনিটি বা পারিপার্শ্বিক পরিবেশ তার মূল্যবোধ গঠনে সহায়তা করে। শিশু তার পারিপার্শ্বিক পরিবেশ থেকে ধর্মীয় বিশ্বাস বা গুরুজনদের প্রতি ভক্তিশ্রদ্ধা, সহপাঠীদের প্রতি প্রীতি ভালোবাসা ইত্যাদি মূল্যবোধ গ্রহণ করে থাকে। সমাজের প্রচলিত কৃষ্টি, মূল্যবোধকে ধারণ করে। ব্যক্তি সামাজিকীকরণের মাধ্যমে কৃষ্টির সাথে সাথে মূল্যবোধগুলোও অর্জন করে থাকে। পরিশেষে বলা যায়, যেকোনো ব্যক্তির মূল্যবোধ গঠনে বিদ্যালয়, সমবয়সী দল, কমিউনিটি এবং সমাজ ও দৃষ্টি গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "জনাব সোহেল সবসময় নিজের পরিচিতি খুঁজে বেড়ায় এবং অন্যের সাথে নিজের পার্থক্য খুঁজে। বিপ্লব মানুষের সঙ্গে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি তার প্রবল ভালোবাসা। বিপ্লব আবার আধ্যাত্মিক প্রকৃতির। তিনি তার গ্রামের বাড়িতে একটি দৃষ্টিনন্দন মসজিদ , নির্মাণ করেছেন।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মূল্যবোধগুলো হলো তাত্ত্বিক মূল্যবোধ, অর্থনৈতিক মূল্যবোধ, সৌন্দর্যবোধ মূল্যবোধ, সামাজিক মূল্যবোধ, রাজনৈতিক মূল্যবোধ ও ধর্মীয় মূল্যবোধ।"
        },
        {
          "label": "খ",
          "question": "",
          "explanation": "মূল্যবোধের নিম্নলিখিত বৈশিষ্ট্যগুলো রয়েছে- ১. মূল্যবোধ হলো এক ধরনের আদর্শ। ২. মূল্যবোধ স্বাধীনভাবে গঠিত। ৩. মূল্যবোধ সুসংহত ও সুসংলগ্নভাবে গঠিত। ৪. মূল্যবোধ হলো সমাজের চালিকাশক্তি। ৫. মূল্যবোধ সংখ্যায় অল্প। ৬. মূল্যবোধ সামাজিক ঐক্য ও সংহতি রক্ষাকারী।"
        },
        {
          "label": "গ",
          "question": "",
          "explanation": "জনাব সোহেলের মূল্যবোধ হলো তাত্ত্বিক মূল্যবোধ। তাত্ত্বিক মূল্যবোধসম্পন্ন, ব্যক্তিরা সত্যানুসন্ধানী সত্যকে আবিষ্কার করাই এদের প্রধান লক্ষ্য। একজন তাত্ত্বিক মূল্যবোধসম্পন্ন ব্যক্তির জ্ঞান অভিজ্ঞতামূলক, সমালোচনামূলক এবং বিচারবুদ্ধিসম্পন্ন হয়ে থাকে। এক্ষেত্রে ব্যক্তি তার জ্ঞানমূলক মনোভাবের সাথে সমাজজীবনের ভালো-মন্দ, রীতি-নীতির বিচার করে। এরা ঘরে বন্দি থাকতে চায় না, অজানা জিনিস সম্পর্কে জানতে চায়। অধিক মূল্যবোধের ব্যক্তিরা অনেকটা বৈজ্ঞানিক ও দার্শনিকের মতো। এর নিজের পরিচিতি খুঁজে বেড়ায় এবং অন্যের সাথে পার্থক্য খোঁজে।জনাব সোহেল সব সময় নিজের পরিচিতি খুঁজে বেড়ায় এবং অন্যের সাথে নিজের পার্থক্য খুঁজে। জনাব সোহেলের আচরণে তাত্ত্বিক মূল্যবোধের বৈশিষ্ট্য দৃশ্যমান হয়। তাই তাকে তাত্ত্বিক মূল্যবোধসম্পন্ন ব্যক্তি হিসেবে চিহ্নিত করা যায়।"
        },
        {
          "label": "ঘ",
          "question": "",
          "explanation": "বিপ্লবের মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না।। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে। উদ্দীপকে বিপ্লব মানুষের সঙ্গে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি তার প্রবল ভালোবাসা। বিপ্লবের এরূপ আচরণে সামাজিক মূল্যবোধ লক্ষ করা যায়। আরার, বিপ্লব আধ্যাত্মিক প্রকৃতির। তিনি তার গ্রামের বাড়িতে একটি মসজিদ নির্মাণ করেছেন। তার এ কাজটি ধর্মীয় মূল্যবোধকে নির্দেশ করে। সুতরাং বলা যায়, বিপ্লবের মধ্যে একাধিক মূল্যবোধ অর্থাৎ সামাজিক ও ধর্মীয় মূল্যবোধ লক্ষণীয়।"
        }
      ]
    },
    {
      "number": "7",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বা ভেদ্য বলে।"
        },
        {
          "label": "খ",
          "question": "",
          "explanation": "মনোবিজ্ঞানের পরীক্ষণে কোনো ঘটনার কিছু শর্তকে যখন পরীক্ষকের ইচ্ছানুযায়ী এবং প্রয়োজনানুসারে পরিবর্তন করে পরীক্ষণের ওপর থেকে প্রভাবমুক্ত রাখা হয় তখন তাকে চলের নিয়ন্ত্রণ বলা হয়। চলের নিয়ন্ত্রণ পরীক্ষণ পদ্ধতির একটি গুরুত্বপূর্ণ বৈশিষ্ট্য। পরীক্ষণ পরিচালনায় গবেষককে অনির্ভরশীল চল ব্যতীত অন্য যেসব চল নির্ভরশীল চলকে প্রভাবিত করতে পারে সেগুলোকে নিয়ন্ত্রণ করতে হয়। চলসমূহ নিয়ন্ত্রণ করার উদ্দেশ্যে হলো যাতে কোনো বাহ্যিক চল পরীক্ষণপাত্রদের ওপর পৃথকভাবে প্রভাব সৃষ্টি করতে না পারে।"
        },
        {
          "label": "গ",
          "question": "",
          "explanation": "উদ্দীপকে 'গ' অংশ দ্বারা চল নিয়ন্ত্রণের অন্যতম কৌশল তুল্য মূল্যায়ন বা ভারসাম্য সৃষ্টিকে ইঙ্গিত করা হয়েছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উত্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়।"
        },
        {
          "label": "ঘ",
          "question": "",
          "explanation": "উদ্দীপকের 'ঘ' কৌশলটি প্রতি তুল্যমূল্যায়ন এবং 'ঙ' কৌশলটি দৈবচয়নকে নির্দেশ করে। কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনের প্রতিক্রিয়ার উপর প্রভাব বিস্তার করে থাকে। ফলশ্রুতিতে ফলাফলে ভ্রান্তি দেখা দিতে পারে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। প্রতিভারসাম্য পদ্ধতিতে অনুশীলন 'AB' 'BA' এই আকারে প্রকাশ করা হয়। এক্ষেত্রে পরীক্ষণাধীন একটি একবার পরীক্ষণ দলে এবং আবার নিয়ন্ত্রিত দলে রেখে বিপরীতক্রমে পরীক্ষণাদি পরিচালনা করা হয়। অন্যদিকে 'ঙ' কৌশলটি বা দৈবচয়ন পদ্ধতির ব্যবহার করা হয় সাধারণত পরীক্ষকের ব্যক্তিগত প্রভাব থেকে পরীক্ষণীয় ফলাফলকে মুক্ত করার জন্য। পরীক্ষকের নির্বাচন, মনোভাব, আবেগ, শিক্ষণ, অভিজ্ঞতা, প্রত্যক্ষণ, বুদ্ধি - ইত্যাদি মনোসামাজিক দিকগুলো যাতে পরীক্ষণের ফলাফলকে প্রভাবিত না করে সেজন্যই এই পদ্ধতি ব্যবহার করা হয়ে থাকে। এই পদ্ধতিটি অনেকটা লটারির মতো। এই পদ্ধতিতে ব্যক্তিগত ইচ্ছা, উদ্দেশ্য ও প্রবণতা - কাজ করতে পারে না। এই পদ্ধতিটি আসলে নির্বাচন নয় বরং দৈবভাবেই শর্ত বা উপাদান উপস্থাপন করতে পারে। কোনো ক্ষেত্রে দৈবচয়নে গাণিতিক পদ্ধতিও ব্যবহার করা হয়ে থাকে। পরিশেষে বলা যায়, প্রতি তুল্যমূল্যায়ন এবং দৈবচয়ন ভিন্ন ভিন্ন দুটি কৌশল হলেও উভয়ই চল নিয়ন্ত্রণের ক্ষেত্রে অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষা করে সেগুলোই হলো সমস্যা।"
        },
        {
          "label": "খ",
          "question": "",
          "explanation": "যে পদ্ধতিতে সাধারণত লিখিত প্রশ্ন বা মৌখিক প্রশ্নের উত্তরের মাধ্যমে তথ্য সংগ্রহ করা হয় তাকে জরিপ পদ্ধতি বলে। সামাজিক আচরণ অনুধ্যানের জন্য জরিপ পদ্ধতি ব্যবহৃত হয়। জরিপ পদ্ধতির ব্যাপক ব্যবহার লক্ষ করা যায়। জনমত যাচাইয়ের ক্ষেত্রে এ পদ্ধতির সাহায্যে বিভিন্ন ধরনের মৌলিক প্রশ্নের উত্তর অনুসন্ধান করা হয়। জরিপ পদ্ধতির সবচেয়ে বড় সুবিধা হলো এ পদ্ধতিতে যন্ত্রপাতির দরকার হয় না, কেবল কিছু প্রশ্নের মাধ্যমে এ গবেষণা পরিচালনা করা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত অংশটি সমস্যার প্রথম উৎস জ্ঞানের অভাব বা শূন্যতাকে নির্দেশ করে। কোনো বিষয় সম্পর্কে জ্ঞানের অভাব থেকে যেকোনো সমস্যার উৎপত্তি হয় বলে জ্ঞানের অভাব বা শূন্যতাকে সমস্যার উৎস বলা হয়। সাধারণত তিন ধরনের অবস্থা থেকে সমস্যার সৃষ্টি হতে পারে। যথা- জ্ঞানের অভাব বা শূন্যতা, পরস্পর বিরোধী ফলাফল ও তথ্যের ব্যাখ্যা। উদ্দীপকে সমস্যার উৎস 'ক' দ্বারা জ্ঞানের অভাবকে বুঝানো হয়েছে। কোনো ঘটনা সম্পর্কে হয়তো বহু তথ্যই উৎঘাটিত হয়েছে। কিন্তু একটি বিশেষ তথ্য সম্পর্কে এখনও আমাদের জ্ঞানের শূন্যতা রয়েছে। এ জ্ঞানের শূন্যতা আমাদের মনে বিভিন্ন প্রশ্নের জন্ম দেয়; আর এ প্রশ্নকেই সমস্যার রূপ দিয়ে তা সমাধানের জন্য পরীক্ষাকার্য পরিচালনা করা হয়। যেমন- স্মৃতি সংরক্ষণে কোন পদ্ধতি বেশি ফলপ্রসূ? প্রত্যাহ্বান পদ্ধতি না প্রত্যাভিজ্ঞা পদ্ধতি? বিভিন্ন ধরনের হাজারো সমস্যা নিয়ে গবেষক গবেষণা করেন। সমস্যাগুলোর সঠিক উত্তর না জানা পর্যন্ত সকল ক্ষেত্রের আমাদের সমস্যা হচ্ছে জ্ঞানের শূন্যতা।"
        },
        {
          "label": "ঘ",
          "question": "",
          "explanation": "উদ্দীপকে 'খ' ও 'গ' দ্বারা যথাক্রমে সমস্যার দুটি উৎস পরস্পর বিরোধী ফলাফল এবং তথ্যের ব্যাখ্যাকে নির্দেশ করে। পরীক্ষা বা গবেষণার মূলে যাকে কোনো সমস্যা বা প্রশ্ন উত্থাপন। সমস্যাকে কেন্দ্র করেই পরীক্ষণ পরিচালিত হয়। সাধারণত তিন ধরনের অবস্থা থেকে সমস্যার সৃষ্টি হতে পারে। যথা- ১. জ্ঞানের অভাব; ২. পরস্পর বিরোধী ফলাফল, ৩. তথ্যের ব্যাখ্যা। উদ্দীপকে সমস্যার উৎস হিসেবে 'খ' দ্বারা পরস্পর বিরোধী ফলাফল এবং 'গ' দ্বারা তথ্যের ব্যাখ্যাকে বুঝানো হয়েছে। পরস্পরবিরোধী ফলাফল বলতে বুঝায় পরীক্ষণে প্রাপ্ত ফলাফলের বৈপরিত্য। অনেক সময় একই বিষয়ে গবেষণা করে বিজ্ঞানী ভিন্ন ভিন্ন ফলাফল বা পরস্পর বিরোধী ফলাফল প্রকাশ করেন। তখন কোনো বিজ্ঞানীর ফলাফল যথার্থ এ প্রশ্নটি উত্থাপিত হয়। ফলে জন্ম নেয় নতুন সমস্যা। তখন ফলাফলগুলো সমস্যার উৎস হিসেবে কাজ করে। আবার তথ্যের ব্যাখ্যাও কখনো কখনো সমস্যার উৎস হিসেবে কাজ করে। কোনো বিষয়ে গবেষণা করতে গিয়ে বিভিন্ন তথ্য সংগ্রহ করা হয়। সংগৃহীত তথ্যকে ব্যাখ্যা ও বিশ্লেষণের জন্য আবার পরীক্ষণের প্রয়োজন হয়। অর্থাৎ, সংগ্রহকৃত যে তথ্য সমন্বে আমরা কিছু জানি না, সে সম্পর্কে জানার জন্য আবার পরীক্ষণের প্রয়োজন হয়। উপরের আলোচনা থেকে প্রতীয়মান হয়, পরস্পরবিরোধী ফলাফল এবং তথ্যের ব্যাখ্যাও সমস্যার অন্যতম উৎস।"
        }
      ]
    }
  ]
}