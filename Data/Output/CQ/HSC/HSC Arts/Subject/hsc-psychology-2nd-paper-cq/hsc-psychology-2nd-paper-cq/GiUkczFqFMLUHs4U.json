{
  "title": "চট্টগ্রাম ক্যান্টনমেন্ট কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "আফরিনের প্রকৃত বয়স ১৩ বছর। তার শ্রবণ ও বাকশক্তির ক্ষেত্রে যথেষ্ট সমস্যা বিদ্যমান। উচ্চারণে মারাত্মক ত্রুটিও লক্ষণীয়। শিক্ষণ প্রক্রিয়া বেশ শ্লথ এবং মন্থর। এ সমস্ত কারণে সামাজিকতাসহ অন্যান্য ক্ষেত্রে অস্বাভাবিক পরিস্থিতি লক্ষ করা যায়। পরিবারের সদস্যরাও এ ব্যাপারে বেশ উদাসীন।",
      "tag": "CCPC 23",
      "sub_questions": [
        {
          "label": "ক",
          "question": "সৃজনশীলতা কী?",
          "explanation": "সৃজনশীলতা হলো ব্যক্তি কর্তৃক এমন কিছু সম্পাদিত কর্ম, যার মধ্যে অভিনবত্ব আছে।"
        },
        {
          "label": "খ",
          "question": "সৃজনশীলতার বিভিন্ন দিক নির্দেশ করো।",
          "explanation": "উদ্ভাবনী ক্ষমতা মানব আচরণের অপেক্ষাকৃত দুর্বোধ্য দিক, তাই সৃজনশীলতাকে কয়েকটি তাত্ত্বিক ধারণার প্রেক্ষিতে পর্যালোচনা করা হয়েছে। গোয়ান সৃজনশীলতার পাঁচটি বিভিন্ন দিক নির্দেশ করেছেন। যথা- ১। বোধ সংক্রান্ত, যুক্তি সংক্রান্ত, সমস্যা সমাধান সংক্রান্ত গুণাবলি, ২। ব্যক্তিত্ব, পারিবারিক ও পরিবেশগত উৎস, ৩। মানসিক স্বাস্থ্য, উদারতা ও স্বকীয়তা, ৪। ফ্রয়েড প্রবর্তিত ধারণা, ৫। অস্তিত্বমূলক, মানসিক বিকাশ ও অযৌক্তিক দিকসমূহ।"
        },
        {
          "label": "গ",
          "question": "আফরিনের মধ্যে যে সমস্ত বৈশিষ্ট্য বিদ্যমান তা কিভাবে শনাক্ত করা যেতে পারে? মূল্যায়ন করো।",
          "explanation": "আফরিনের মধ্যে যে সমস্ত বৈশিষ্ট্য বিদ্যমান তা মানসিক প্রতিবন্ধিতাকে নির্দেশ করে। উদ্দীপকের আফরিনের প্রকৃত বয়স ১৩ বছর। তার শ্রবণ ও বাকশক্তির ক্ষেত্রে যথেষ্ট সমস্যা বিদ্যমান। উচ্চারণে মারাত্মক ত্রুটিও লক্ষণীয়। শিক্ষা প্রক্রিয়া বেশ শ্লথ এবং মন্থর। এ সমস্ত বৈশিষ্ট্যের ভিত্তিতে আফরিনকে মানসিক প্রতিবন্ধি হিসেবে অভিহিত করা যায়। মানসিক প্রতিবন্ধিদের শনাক্ত করার বেশ কিছু উপায় রয়েছে। এ ধরনের শিশুরা তাদের অক্ষমতার জন্য সদস্য, প্রতিবেশী, সমবয়সী ও অন্যদের সাথে যোগাযোগ স্থাপনে পশ্চাৎমুখী অথবা অক্ষম হয়। এমনকি এরা নিজেদের নিরাপত্তা বিষয়েও অন্যদের ওপর নির্ভর করে থাকে। আফরিনের মতো শিশুরা অভ্যসঞ্চালন অক্ষমতার দরুণ ঘরের কাজ, বাজার করা, হিসাব করা, ভাই-বোনের সেবা করা প্রভৃতি কাজে অক্ষম হয়। এদের বাকশক্তি ও শারীরিক দক্ষতার জড়তা দেখা যায়, শিশুসুলভ ভাষা ব্যবহার ও ত্রুটিপূর্ণ উচ্চারণ করে, শিক্ষণ প্রক্রিয়া অত্যন্ত শ্লথ ও কষ্টসাধ্য, চেহারাতে কিছু বোকা বোকাভাব থাকে।"
        },
        {
          "label": "ঘ",
          "question": "আফরিনের মত সমস্যাগুলোর প্রতিকার ও প্রতিরোধের জন্য সচেতনতামূলক পদক্ষেপগুলো বিশ্লেষণ করো।",
          "explanation": "আফরিনের ঘটনাগুলো প্রতিরোধের জন্য প্রতিরোধমূলক ব্যবস্থার ওপরই অধিক গুরুত্ব দেওয়া যায়। প্রতিরোধমূলক ব্যবস্থার মধ্যে রয়েছে জিন সংক্রান্ত উপদেশনা ও বৈবাহিক উপদেশনা। বৈবাহিক উপদেশের মাধ্যমে রক্তের অসংগতিজনিত বুদ্ধি প্রতিবন্ধিতা বা জ্ঞাতি বিবাহজনিত বৃদ্ধি প্রতিবন্ধিতা রোধ করা যায়। এছাড়াও মায়ের গর্ভকালীন পুষ্টিকর খাদ্যের ব্যবস্থা করা, গর্ভাবস্থায় ক্ষতিকর ড্রাগ (ওষুধ) ব্যবহার করা থেকে বিরত রাখা, গর্ভাবস্থায় মায়ের ওপর মানসিক নির্যাতন না করা, রক্তের সম্পর্কিতদের সাথে অর্থাৎ নিকট আত্মীয়দের মধ্যে বিবাহে নিরুৎসাহিত করা, প্রসবকালীন জটিল অবস্থার সৃষ্টি হলে দ্রুত হাসপাতালে ভর্তি করা। শিশু শৈশবকালীন রোগে আক্রান্ত হলে দ্রুত ডাক্তারের শরণাপন্ন হওয়া, শিশুকে মানসিক পীড়ন না করা, গর্ভবতী মা ও শিশুকে সম্ভাব্য আয়োডিনের অভাব দূর করার জন্য আয়োডিনযুক্ত লবণ খাওয়ার অভ্যাস করানো, আরএইচ নেগেটিভ রক্তযুক্ত নারীর সঙ্গে আরএইচ পজিটিভ রক্তের পুরুষের বিবাহ পরিহার করা, এরূপ রক্তযুক্ত স্বামী-স্ত্রীর সন্তান ধারণের ক্ষেত্রে প্রয়োজনীয় চিকিৎসা গ্রহণ। পরিশেষে বলা যায়, ওপরের ব্যবস্থাবলি গ্রহণ করা হলে আফরিনের ঘটনাগুলো প্রতিরোধ করা সম্ভব।"
        }
      ]
    },
    {
      "number": "2",
      "uddipok": "রাজশাহী বিশ্ববিদ্যালয়ের এক ছাত্র রাহাত পড়াশুনা শেষ করে চাকুরির যুদ্ধে অবতীর্ণ হয়ে এক পর্যায়ে প্রায় একই সময়ে দু'টি চাকুরির নিয়োগপত্র হাতে পান। একটি চাকুরি নিজ জেলা শহর রাজশাহীতে কিন্তু সুযোগ-সুবিধা বেতন ভাতা কম এবং অন্য, চাকুরী তেঁতুলিয়া সীমান্তবর্তী এলাকায় কিন্তু সুযোগ-সুবিধা বেতন ভাতা বেশ আকর্ষণীয়। এমতাবস্থায় রাহাত কোন কাজে যোগদান করবে তা নিয়ে বেশ দোলাচলে।",
      "tag": "CCPC 23",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "মানসিক চাপ মোকাবিলা করা গুরুত্বপূর্ণ কেনো?",
          "explanation": "মানসিক চাপ হচ্ছে এক ধরনের শরীর অভ্যন্তরীণ অবস্থা যা শরীরের চাহিদার কারণে সৃষ্টি হয় অথবা পরিবেশগত ও সামাজিক অবস্থা যা মারাত্মকভাবে ক্ষতিকর, নিয়ন্ত্রণ অযোগ্য বা যা সমাধানের অযোগ্য প্রভৃতি কারণে সৃষ্টি হয়। মানসিক চাপ যেমন ব্যক্তির ক্ষতি করে, তেমনি সেই ক্ষতিকর প্রতিক্রিয়ায় পরিবার ও সমাজ ক্ষতিগ্রস্ত হয়। মানসিক চাপ মানুষের আচরণে নেতিবাচক প্রভাব বিস্তার করে। অধিকাংশ ক্ষেত্রে মানসিক চাপ মানসিক বেদনা বা মর্মপীড়া সৃষ্টি করে ব্যক্তির জীবনকে দুর্বিষহ করে তোলে। এই দুর্বিষহ জীবন থেকে মুক্তি পাওয়ার জন্য মানসিক চাপ মোকাবিলা করা অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের রাহাত যে ধরনের দ্বন্দ্বের সম্মুখীন-তা ব্যাখ্যা করো।",
          "explanation": "উদ্দীপকের রাহাত দ্বিগুণ আকর্ষণ-বিকর্ষণ দ্বন্দ্বের সম্মুখীন। যখন কোনো ব্যক্তির সামনে দুটি লক্ষ্যবস্তু থাকে এবং দুটি বস্তুরই ধনাত্মক ও ঋণাত্মক দিক থাকে তখন তাকে দ্বিগুণ আকর্ষণ-বিকর্ষণ 'দ্বন্দ্ব বলে। লক্ষ্যবস্তু দুটির ভালো দিকটি ব্যক্তিকে আকর্ষণ করে এবং খারাপ দিকটি ব্যক্তিকে বিকর্ষণ করে। অথচ লক্ষ্যবস্তুর একটি তাকে গ্রহণ করতে হয়। আর তখনই গ্রহণ-বর্জনের সিদ্ধান্তহীনতায় ব্যক্তির মধ্যে দেখা দেয় দ্বিগুণ আকর্ষণ-বিকর্ষণ দ্বন্দ্ব। উদ্দীপকে রাহাত একই সময়ে দুটি চাকুরি পান। একটি নিজ জেলায় হলেও সুযোগ-সুবিধা ও বেতন ভাতা কম। অন্যটি তেঁতুলিয়া সীমান্তবর্তী এলাকায় হলেও বেতন-ভাতা ও সুযোগ-সুবিধা আকর্ষণীয়। অর্থাৎ দুটি লক্ষ্যবস্তুতেই ভালো ও মন্দ দিক রয়েছে। সুতরাং বলা যায়, রাহাতের মধ্যে সৃষ্ট দ্বন্দ্ব হলো দ্বিগুন আকর্ষণ-বিকর্ষণ দ্বন্দ্ব।"
        },
        {
          "label": "ঘ",
          "question": "উদ্দীপকে রাহাত কিভাবে এরূপ পরিস্থিতি মোকাবেলা করতে পারে- তা বিশ্লেষণ করো।",
          "explanation": "উদ্দীপকে রাহাত যে দ্বন্দ্বের সম্মুখীন হয়েছে তা চাপমূলক পরিস্থিতিকে নির্দেশ করে। কতগুলো কৌশল অবলম্বনের মাধ্যমে এরকম পরিস্থিতি মোকাবেলা করা সম্ভব। চাপমূলক পরিস্থিতিকে পুঙ্খানুপুঙ্খভাবে পুনর্মূল্যায়নের ব্যবস্থা করতে হবে। প্রকৃত সমস্যা চিহ্নিত এবং নিজের মধ্যে প্রয়োজনীয় দক্ষতার উন্নয়ন সাধন করতে হবে। নব উদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। অর্থাৎ চাপমূলক যে সমস্যা সৃষ্টি হয়েছে তা সরাসরি সমাধানের জন্য পদক্ষেপ নিতে হবে। যে সমস্যাজনক পরিস্থিতি ব্যক্তির জন্য মানসিক চাপের সৃষ্টি করেছে, তা সমাধান করা যদি ব্যক্তির পক্ষে সম্ভব না হয়, তবে নিজেকে সে ঐ পরিস্থিতি থেকে সরিয়ে নিতে পারে 'বা অপসারণ করতে পারে। ব্যক্তি পরিস্থিতি ও স্বীয় দক্ষতাকে বাস্তব দৃষ্টিতে যাচাই করে এই যথার্থ পদক্ষেপ গ্রহণ করে। সমঝোতার মাধ্যমে আমরা মানসিক চাপ থেকে রেহাই পেতে পারি। ব্যক্তি সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করতে পারে। এছাড়া চাপমূলক পরিস্থিতি মোকাবেলার কিছু আত্মরক্ষামূলক কৌশল রয়েছে। যেমন- অবদমন, অপব্যাখ্যান, প্রতিক্রিয়া সংগঠন, প্রত্যাবৃত্তি ইত্যাদি।"
        }
      ]
    },
    {
      "number": "3",
      "uddipok": "জাহাঙ্গীর এবং ফরিদ গাজীপুরের কোনাবাড়িতে অবস্থিত একটি সিরামিক তৈরীর কারখানায় কাজ করে। তাদের দু'জনকেই পালাক্রমিকভাবে কাজ করতে হয়। জাহাঙ্গীর পালাক্রমিক কাজে তেমন কোনো সমস্যা না হলেও ফরিদের নানা ধরনের শারীরিক ও মানসিক সমস্যা দেখতে পাওয়া যায়।",
      "tag": "CCPC 23",
      "sub_questions": [
        {
          "label": "ক",
          "question": "কর্মভার কী?",
          "explanation": "কর্মভার হলো এমন একটি বিষয়, যেখানে কোনো একটি উদ্দীপক তীব্র হয়ে ওঠে, যা আমাদের স্বাভাবিক কর্মপরিবেশকে যন্ত্রণাদায়ক করে তোলে"
        },
        {
          "label": "খ",
          "question": "কর্মভার কিভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাথে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "উদ্দীপকে উল্লিখিত' ফরিদের কর্মভার নিয়ন্ত্রনের জন্য কী কী বাস্তব পদক্ষেপ নেয়া যেতে পারে? স্বপক্ষে যুক্তি দাও।",
          "explanation": "উদ্দীপকে উল্লিখিত ফরিদের কর্মভার নিয়ন্ত্রণের জন্য কার্যকর পদক্ষেপ গ্রহণ করা দরকার। যেমন- ১. কর্মক্ষেত্রের প্রাকৃতিক পরিবেশের উন্নয়ন কর্মক্ষেত্রে আলো, বায়ু- চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। ২. সঠিক কর্মানুসূচি ও কার্যবিরতির ব্যবস্থা করা: সাধারণত মনে করা হয়, উৎপাদন বাড়াতে কর্মঘণ্টা বাড়াতে হয়। কিন্তু দেখা যায়, কর্মঘণ্টা হ্রাস করলে উৎপাদন বাড়ে। এছাড়া কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন। কর্মঘণ্টা কমানো এবং কর্মবিরতির পাশাপাশি পরিকল্পিত পালাক্রমিক কাজের মাধ্যমে কর্মভার নিরসন করা সম্ভব। ৩. কর্ম পুনর্বিন্যাস: শিল্পক্ষেত্রে কর্ম পুনর্বিন্যাসের প্রয়োজন রয়েছে। কর্মকে এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি, বীতস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়।"
        },
        {
          "label": "ঘ",
          "question": "উদ্দীপকে জাহাঙ্গীর ও ফরিদের কর্মস্থল এক হওয়া সত্ত্বেও দু'জনের মধ্যে শারীরিক ও মানসিক সমস্যার ভিন্নতার বিষয়ে বিশ্লেষণ করো।",
          "explanation": "উদ্দীপকের জাহাঙ্গীর ও ফরিদের কর্মস্থল এক হওয়ার সত্ত্বেও ফরিদের নানা ধরনের শারীরিক ও মানসিক সমস্যা দেখা দেয়। কিন্তু জাহাঙ্গীরের তেমন কোনো সমস্যা হয় না। কেননা কর্মভারের অনুভূতি সবার ক্ষেত্রে এক রকম হয়না। প্রধাণত ব্যক্তির তিনটি, অবস্থা বোঝাতে কর্মভার শব্দটি ব্যবহৃত হয়। যথা- ১. দীর্ঘক্ষণ কাজ করার ফলে সৃষ্ট অবসাদবোধ, ২. উৎপাদন হ্রাস পাওয়া, ৩. কর্মক্ষমতা হ্রাস পাওয়া ও শারীরবৃত্তিয় পরিবর্তন ঘটা। এগুলো কর্মভারের বহিঃপ্রকাশ হলেও এদের মধ্যে পারস্পরিক কোনো সম্পর্ক নেই। যেমন- অনেক ক্ষেত্রে দেখা গেছে, দীর্ঘক্ষণ কাজ করার ফলে ব্যক্তির ভিতরে কর্মভার সৃষ্টি হয়েছে কিন্তু তার উৎপাদন হ্রাস পায়নি বা কোনো শারীরবৃত্তিয় পরিবর্তনও ঘটেনি। আবার কারও ক্ষেত্রে উৎপাদনের হার কমেছে। কিন্তু তার ভিতরে কর্মভার সৃষ্টি হয়নি এবং শারীরবৃত্তিয় পরিবর্তনও ঘটেনি। তাছাড়া আবার কখনো শারীরবৃত্তিয় পরিবর্তন ঘটেছে কিন্তু কর্মভার সৃষ্টি হয়নি বা উৎপাদনও কমেনি। অর্থাৎ ব্যক্তিভেদে কর্মভার কিংবা কর্মভারের বহিঃপ্রকাশ এক নাও হতে পারে। উপরোক্ত শারীরিক ও মানসিক ভিন্নতা ছাড়াও আরও দুই ধরণের ভিন্নতা লক্ষ্য করা যায়। যথা- দৈহিক ও মানসিক। অর্থাৎ কর্মভারে কারও দৈহিক লক্ষণসমূহ আবার কারও মানসিক লক্ষণসমূহ প্রকাশিত হয়। উদ্দীপকের জাহাঙ্গীর ও ফরিদের ক্ষেত্রে কর্মভারের বহিঃপ্রকাশের এরূপ ভিন্নতা নির্দেশিত হয়েছে। সুতরাং বলা যায়, ব্যক্তিভেদে কর্মভারের অনুভূতি ও বহিঃপ্রকাশের ভিন্নতার কারণে উদ্দীপকের জাহাঙ্গীর ও ফরিদের ক্ষেত্রে ভিন্নতা পরিলক্ষিত হয়।"
        }
      ]
    },
    {
      "number": "4",
      "uddipok": "ভালো-মন্দ, ন্যায়-অন্যায়, সৎ-অসৎ, ঠিক-বেঠিক, সত্য-মিথ্যা প্রত্যাশিত- অপ্রত্যাশিত, কাঙ্ক্ষিত-অনাকাঙ্ক্ষিত ইত্যাদি বিষয় সম্পর্কে সমাজে বসবাসরত প্রতিটি সদস্যের ন্যূনতম ধারণা থাকা অত্যাবশ্যক। এগুলো আবার মনোভাবের সমন্বয়ে গঠিত অপেক্ষাকৃত স্থায়ী বিশ্বাস। যেমন- স্বাধীনতা, ন্যায়নীতি, সত্যবাদিতা, সহানুভূতি, মমত্ববোধ, সাম্য, সামাজিক মর্যাদা, সামাজিক ন্যায় বিচার, পরার্থপরতা, সততা ইত্যাদি। এগুলো একজন ব্যক্তিকে মারাত্মকভাবে প্রভাবিত 'করে।",
      "tag": "CCPC 23",
      "sub_questions": [
        {
          "label": "ক",
          "question": "ধর্মীয় মূল্যবোধ কী?",
          "explanation": "ধর্মীয় মূল্যবোধ হলো ব্যক্তির এমন এক ধরনের বিশ্বাস যা তার ধর্মীয় বিশ্বাস, সৃষ্টিকর্তা এবং সৃষ্টির রহস্য তথা অনুভুতি চিন্তাধারায় প্রতিষ্ঠিত্ব হয়।"
        },
        {
          "label": "খ",
          "question": "তাত্ত্বিক মূল্যবোধের লোকেরা জ্ঞান অন্বেষণে সবসময় আগ্রহী থাকে কেন?",
          "explanation": "তাত্ত্বিক মূল্যবোধের লোকেরা জ্ঞান অন্বেষণে সবসময় আগ্রহী থাকে। একজন তাত্ত্বিক মূল্যবোধসম্পন্ন ব্যক্তির জ্ঞান অভিজ্ঞতামূলক, সমালোচনামূলক এবং বিচার-বুদ্ধিসম্পন্ন হয়ে থাকে। এক্ষেত্রে ব্যক্তি তার জ্ঞানমূলক মনোভাবের সাথে সমাজ জীবনের ভালো-মন্দ, রীতি- নীতির বিচার করে। এরা প্রগতিশীল বিশ্বাসের মাধ্যমে জ্ঞান ও সৃজনশীলতামূলক সত্যকে উদ্‌ঘাটিত করতে চায়। এরা অজানা সম্পর্কে জানতে চায়। এই নতুন কিছু আবিষ্কার করার আকাঙ্ক্ষা থেকেই তাত্ত্বিক মূল্যবোধসম্পন্ন লোকেরা জ্ঞান অন্বেষণে সবসময় আগ্রহী হয়।"
        },
        {
          "label": "গ",
          "question": "উদ্দীপকে সমাজের যে মূল্যবোধসম্পন্ন মানুষের কথা বলা হয়েছে তা ব্যাখ্যা করো।",
          "explanation": "উদ্দীপকে তাত্ত্বিক ও সামাজিক মূল্যবোধসম্পন্ন মানুষের কথা বলা হয়েছে। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী সত্যকে আবিষ্কার করাই এদের প্রধান লক্ষ্য। এরা সুবিন্যস্ত জ্ঞান ও সুসংহত নিয়মের প্রতি আবন্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক এবং দার্শনিকের মতো। সামাজিক মূল্যবোধ হলো সামাজিক ঘটনা বা আচরণের গুণারোপিত, যা অংশীদারিত্বের মাধ্যমে সামাজিক সদস্যগণ মানসিকভাবে প্রতিষ্ঠিত করে। সামাজিক মূল্যবোধ গড়ে উঠে সমাজকে কেন্দ্র করে। সামাজিক মূল্যবোধসম্পন্ন ব্যক্তিদের কাছে জনগণের ভালোবাসাই সব। তাদের কছে। মূল্যবোধের অর্থ হলো পরার্থপরতা। এটি সামাজিক আচরণবিধির সাথে যুক্ত। কোনো জনগোষ্ঠী সামাজিক আচরণগুলোর মধ্যে কোনটি ভালো অথবা কোনটি মন্দ, সে সম্পর্কে এক ও অভিন্ন ধারণা পোষণ করে। আচরণের এ মান সম্পর্কিত অভিন্ন ধারণাটিই হলো সামাজিক মূল্যবোধ।"
        },
        {
          "label": "ঘ",
          "question": "উদ্দীপকের আলোকে মানব সমাজের উপর মূল্যবোধের প্রভাব বিশ্লেষণ করো।",
          "explanation": "উদ্দীপকের বিষয়বস্তুটি হলো মূল্যবোধ। মানব সমাজের উপর মূল্যবোধের প্রভাব বিশ্লেষণ করা হলো- মূল্যবোধ হচ্ছে ব্যক্তির ইচ্ছার মানদণ্ড। এই মূল্যবোধের প্রভাবেই ব্যক্তি তার ইচ্ছাকে ব্যক্তিজীবনে প্রতিফলিত করে। ব্যক্তির সামাজিক মূল্যবোধ ব্যক্তির জীবনাচরণকে সুন্দর করে তোলে। সামাজিকীকরণ প্রক্রিয়ার মাধ্যমে জাতি, ধর্ম, বর্ণ নির্বিশেষে কখনো ইতিবাচক আবার কখনো নেতিবাচক আচরণ গড়ে তুলতে সাহায্য করে। এ মূল্যবোধের প্রভাবে সামাজিক জীবনযাত্রা নিয়ন্ত্রিত ও সংশোধিত হয়। ব্যক্তির আচরণ তথা চরিত্র গঠনে তার নিজস্ব সমাজের মূল্যবোধ যথেষ্ট প্রভাব বিস্তার করে। এক্ষেত্রে ব্যক্তি ভালো-মন্দ ঠিক বা বেঠিক, স্থান-কাল-পাত্র ভেদে কীভাবে আচরণ করবে, কাকে স্নেহ, কাকে শ্রদ্ধা, কাকে সমীহ করবে এটা তার সমাজ থেকে অর্জিত মূল্যবোধের ওপর নির্ভর করে। মূল্যবোধ সামাজিক ঐক্য ও সংগতিকে রক্ষা করে। এ মূল্যবোধ শিশুর আচরণকে গভীরভাবে প্রভাবিত করে। যে সমাজে শিশুরা ধর্মীয় আচার- আচরণ ও ধর্মীয় অনুশাসনগুলো রপ্ত করে সে সমাজের শিশুরা সাম্প্রদায়িক ও সামাজিক ঐক্য ও সংহতি রক্ষা করতে শিখে। বাল্য ও কৈশোর সমাজ থেকে অর্জিত মূল্যবোধ দ্বারা পরিণত বয়সে ব্যক্তি তার জাতীয় ও আন্তর্জাতিক জীবনে কী ভূমিকা পালন করবে তা অনেকটা নির্ধারিত হয়ে যায়। পরিশেষে বলা যায়, বিভিন্ন ধরনের মূল্যবোধ রয়েছে আমাদের ব্যক্তি তথা সমাজজীবনে। আর এ বিভিন্ন ধরনের মূল্যবোধ ব্যক্তির আচরণকে বিভিন্নভাবে প্রভাবিত করে।"
        }
      ]
    },
    {
      "number": "5",
      "uddipok": "বর্তমান সমাজে তরুণ সম্প্রদায়ের সদস্যরা দিন দিন মাদক ও সন্ত্রাসের প্রতি ঝুঁকে পড়েছে। এমতাবস্থায় মাদকাসক্তি ও সন্ত্রাসের কারণ জানার জন্য মনোবিজ্ঞানের অধ্যাপক সানজিদা জোহুরা হাবিব তরুণদের উপর একটি গবেষণা পরিকল্পনা করার জন্য মনঃস্থির করেন এবং গবেষণা পরিচালনা শেষে ফলাফল জনসম্মুখে প্রকাশ করেন।",
      "tag": "CCPC 23",
      "sub_questions": [
        {
          "label": "ক",
          "question": "চল কী?",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বা ভেদ্য বলে।"
        },
        {
          "label": "খ",
          "question": "মাদকাসক্তি ও সন্ত্রাস কি ধরনের সমস্যা- ব্যাখ্যা করো।",
          "explanation": "মাদকাসক্তি ও সন্ত্রাস হলো সামাজিক সমস্যা। মাদকাসক্তি ও সন্ত্রাস পরস্পরের পরিপূরক। মাদকাসক্ত একজন ব্যক্তি মানসিকভাবে ভারসাম্যহীন হয়ে পড়লে আক্রমণাত্মক আচরণ করতে পারে। আক্রমণাত্মক আচরণ আগ্রাসনে পরিণত হয় এবং জনমনে আতঙ্ক সৃষ্টি করলে তাকে সন্ত্রাসী কার্যকলাপ বলা হয়। অর্থাৎ সন্ত্রাসী কার্যকলাপের একটি কারণ হলো মাদকাসক্তি এবং উভয়ই সামাজিক সমস্যা হিসেবে স্বীকৃত।"
        },
        {
          "label": "গ",
          "question": "অধ্যাপিকা সানজিদা জোহুরা হাবিব গবেষণা পরিচালনা করার জন্য যে পদ্ধতির সাহায্য নেবেন তার সংক্ষিপ্ত ব্যাখ্যা করো।",
          "explanation": "অধ্যাপিকা সানজিদা জোহুরা হাবিব গবেষণা পরিচালনার জন্য প্রাকৃতিক পর্যবেক্ষণ পদ্ধতির সাহায্য নেবেন। প্রাকৃতিক পরিবেশে সংঘটিত কোনো ঘটনাকে অনুরূপভাবে পর্যবেক্ষণ করাকে প্রাকৃতিক পর্যবেক্ষণ পদ্ধতি বলা হয়। প্রাকৃতিক পর্যবেক্ষণে পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করেন। পরীক্ষণপাত্রের স্বাভাবিক আচরণ যাতে বিঘ্নিত না হয় পর্যবেক্ষণকারী সেদিকে খেয়াল রাখেন। স্বাভাবিক পরিবেশে যা ঘটে তার ওপর খুব কম নিয়ন্ত্রণ প্রতিষ্ঠা করা যায়। পর্যবেক্ষণকালে যা কিছু ঘটছে, আমরা কেবলমাত্র সেসব আচরণই অনুধ্যান করতে পারি। এ পদ্ধতিকে বিষয়গত পদ্ধতি বলা হয়। কারণ এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করা হয়। উদ্দীপকে দেখা যায়, বর্তমান সমাজে তরুণ সম্প্রদায়ের সদস্যরা দিন দিন মাদক ও সন্ত্রাসের দিকে ঝুঁকে পড়ছে। এর কারণ জানার জন্য অধ্যাপিকা সানজিদা জোছুরা হাবিব গবেষণা পরিকল্পনা করেন। তার এ গবেষণার জন্য উপযুক্ত পদ্ধতি হলো প্রাকৃতিক পর্যবেক্ষণ পদ্ধতি।"
        },
        {
          "label": "ঘ",
          "question": "অধ্যাপিকা সানজিদা জোহুরা হাবিবের ব্যবহৃত পদ্ধতির সুবিধা- অসুবিধাগুলো বিশ্লেষণ করো।",
          "explanation": "উদ্দীপকে ব্যবহৃত পদ্ধতিটি হলো নিয়মতান্ত্রিক পর্যবেক্ষণ। নিয়ন্ত্রতান্ত্রিক পর্যবেক্ষণ পদ্ধতি মনোবিজ্ঞানের গবেষণা ক্ষেত্রে এক গুরুত্বপূর্ণ পদ্ধতি। এর কতগুলো সুবিধা এবং অসুবিধা রয়েছে। সুবিধাসমূহ হলো- প্রায় সব ধরনের আচরণই এ পদ্ধতির আয়ত্তাধীন। নির্ধারিত ঘটনা বা আচরণকে স্বাভাবিক পরিবেশে যখন ঘটনাটি ঘটছে তখন পর্যবেক্ষণ করা যায়। এ পদ্ধতির জন্য বিশেষ গাণিতিক দক্ষতা বা জটিল নকশা প্রণয়ের প্রয়োজন নেই। শিশু আচরণ বা প্রাণীদের আচরণ সম্পর্কে অনুসন্ধানের ক্ষেত্রে এ পদ্ধতি অধিক সুবিধাজনক। পরীক্ষণ পদ্ধতির মাধ্যমে প্রাপ্ত তথ্য বাস্তবে কতটুকু কার্যকর, তা পরীক্ষা করার জন্য এ পদ্ধতি ব্যবহৃত হয়ে থাকে। পর্যবেক্ষণের পুনরাবৃত্তি প্রায় অসম্ভব। কারণ, প্রাকৃতিক পরিবেশে সংঘটিত ঘটনাবলির পুনরাবৃত্তি সম্ভব নয়। পর্যবেক্ষণকারী দক্ষ না হলেও পর্যবেক্ষণে তেমন অসুবিধা হয় না। নিয়মতান্ত্রিক পর্যবেক্ষণ পদ্ধতির কতগুলো অসুবিধা রয়েছে। যেমন- এ পদ্ধতিতে প্রাপ্ত ফলাফল অনেকটা ব্যক্তিনিষ্ঠ হয়ে থাকে। পর্যবেক্ষকের ব্যক্তিগত সংস্কার, পূর্বধারণা, পক্ষপাতিত্ব ইত্যাদি পর্যবেক্ষণের ফলাফলের ওপর প্রভাব বিস্তার করে থাকে। ইচ্ছা করলেই যখন তখন ঘটনার সৃষ্টি বা পর্যবেক্ষণ করা যায় না। পর্যবেক্ষককে কোনো ঘটনার জন্য অপেক্ষা করতে হয়। এ পদ্ধতির একটা বড় দোষ হলো, প্রাপ্ত তথ্যের যথার্থতা যাচাই করা খুব কঠিন ব্যাপার। কারণ পর্যবেক্ষণ সহজে পুনরাবৃত্তি করা যায় না। প্রাপ্ত ফলাফলের চলসমূহের তেমন কোনো নিয়ন্ত্রণ ব্যবস্থা নেই। পরিশেষে বলা যায়, নিয়মতান্ত্রিক পর্যবেক্ষণ পস্তুতি ব্যবহারে বেশ কিছু অসুবিধা থাকলেও সামাজিক গবেষণায় এ পদ্ধতির ব্যাপক ব্যবহার রয়েছে।"
        }
      ]
    },
    {
      "number": "6",
      "uddipok": "পপ সম্রাট ফিরোজ স্যাই একজন আধ্যাত্মিক মানুষ ছিলেন। তিনি নিজের অন্তরের মধ্যে সুখ অনুভব করতেন এবং শান্তির মধ্যদিয়ে দিনাতিপাত করতেন। তিনি হলেন প্রাণচাঞ্চল্যে ভরপুর এবং স্বতঃস্ফূর্ত। চার পাশের জগৎ সম্পর্কে-সহজ সুন্দর ইতিবাচক দৃষ্টিভঙ্গি পোষণ করতেন। তিনি মানুষে মানুষে এত জাতভেদ পছন্দ করতেন না। একদিন বাসভবনের এক সাংস্কৃতিক সন্ধ্যায় জীবন ঘনিষ্ঠ সংগীত 'এক সেকেন্ডের নাই ভরসা বন্ধ হবে রং তামাশা' গাইতে গাইতেই মৃত্যুর কোলে ঢলে পড়েন।",
      "tag": "CCPC 23",
      "sub_questions": [
        {
          "label": "ক",
          "question": "বিশ্ব বিখ্যাত মানবতাবাদী মনোবিজ্ঞানী কার্ল-রোজার্স প্রদত্ত দৃষ্টিভঙ্গির নাম কী?",
          "explanation": "রোজার্সের প্রদত্ত দৃষ্টিভঙ্গির নাম ব্যক্তিকেন্দ্রিক মতবাদ।"
        },
        {
          "label": "খ",
          "question": "মানবতাবাদী মতবাদীদের দুইটি মৌলিক ধারণা কী কী?",
          "explanation": "মানবতাবাদী মতবাদীদের দুইটি মৌলিক ধারণা হলো- ১. আমরা আমাদের আদিম প্রাণী ঐতিহ্যের ঊর্ধ্বে যেতে পারি এবং আমাদের জৈবিক চাহিদা নিয়ন্ত্রণ করতে পারি। ২. আমরা ব্যাপকভাবে সচেতন এবং বিচারবুদ্ধি সম্পন্ন মানুষ; যাদের ওপর অচেতন, অযৌক্তিক চাহিদা এবং দ্বন্দ্ব কর্তৃত্ব করতে পারে না।"
        },
        {
          "label": "গ",
          "question": "আব্রাহাম মাসলোর আত্মোপলব্ধির মতবাদের আলোকে পপ সম্রাট ফিরোজ স্যাঁই এর ব্যক্তিত্ব ব্যাখ্যা করো।",
          "explanation": "আব্রাহাম মাসলোর ব্যক্তিত্বকে মাল্লোর আত্মোপলব্ধি মতবাদের আলোকে মূল্যায়ন করলে বলা যায় যে, তিনি ছিলেন একজন আত্মোপলব্ধিকারী ব্যক্তি। মাসূলোর মতে, 'আত্মোপলব্ধিকারী ব্যক্তি হলো তারা যারা ব্যতিক্রমধর্মী সুস্থ ব্যক্তিত্বের অধিকারী এবং যাদের ব্যক্তিগত বৃদ্ধির ধারা অব্যাহত থাকে।' তিনি দেখেছেন যে, আত্মোপলব্ধিকারীরা বাস্তবের সাথে সঠিকভাবে খাপ খাওয়াতে পারেন এবং তারা নিজেদের মধ্যে নিজেরা শান্তিতে থাকেন। খোলামেলা স্বতঃস্ফূর্ত এবং চারপাশের জগৎ সম্বন্দ্বে তাদের সুন্দর দৃষ্টিভঙ্গি রয়েছে। তারা খুবই সামাজিক, তাদের পারস্পরিক সম্পর্ক মধুর। তারা কারও ওপর নির্ভর করেন না। তাই তারা অন্যদের চেয়ে চূড়ান্ত অভিজ্ঞতা উপভোগ করেন। চূড়ান্তভাবে মাসলো দেখতে পান যে, ব্যক্তিত্বের বিভিন্ন মেরুর মধ্যে তারা সুন্দর ভারসাম্য বজায় রাখেন। আব্রাহাম মাসলোর ব্যক্তিত্বকে মাস্লোর আত্মোপলব্ধি মতবাদের আলোকে বিশ্লেষণ করলে দেখা যায়, তিনি ছিলেন স্বতঃস্ফূর্ত এবং চারপাশের জগৎ সম্বন্ধে সুন্দর দৃষ্টিভঙ্গি ছিল তার। পারস্পরিক সম্পর্কের ক্ষেত্রে তিনি জাতভেদের উর্ধ্বে চিন্তা করতেন।"
        },
        {
          "label": "ঘ",
          "question": "পপ সম্রাট ফিরোজ স্যাই এর ব্যক্তিত্বের ওপর ভিত্তি করে মাসলোর আত্মোপলব্ধির মতবাদের যৌক্তিকতা মূল্যায়ন করো।",
          "explanation": "আব্রাহাম মাসলোর ব্যক্তিত্বের আলোকে মাসলোর আত্মোপলব্ধি মতবাদের যৌক্তিক মূল্যায়ন নিম্নে প্রদান করা হলো। আব্রাহাম মাল্লো আত্মোপলব্ধি মতবাদ ব্যাখ্যায় বলেন যে, মনোবিজ্ঞানীদের উচিত বৈকল্যের কারণ নিয়ে বেশি চিন্তা না করে, মানব প্রকৃতির আশাবাদী দৃষ্টিভঙ্গি গ্রহণ করা। তার মতে, মানবিক চাহিদা পর্যায়ক্রমিকভাবে সংগঠিত হয়ে থাকে এবং উচ্চতর চাহিদা জাগরিত হবার আগে নিম্নতর চাহিদা অবশ্যই পূরণ হতে হবে। তিনি প্রস্তাব করেন যে, মানুষ আত্মোপলব্ধির চাহিদা দ্বারা তাড়িত হয়। যা একজন ব্যক্তির প্রচ্ছন্ন শক্তি পরিপূর্ণ করার জন্য প্রয়োজন। মাসূলোর প্রেষণা পর্যায়ক্রমিকতা তত্ত্বের (Motivational Hierarchy) সর্বোচ্চ চাহিদা মতে, পরিপূর্ণতা এবং ব্যক্তিগত বৃদ্ধির জন্য আমাদের একটি সহজাত তাড়না রয়েছে। তিনি আরও বলেন যে, এ পরিপূর্ণতা মনোবৈজ্ঞানিক স্বাস্থ্যের জন্য চূড়ান্তভাবে অপরিহার্য। মাসলোর মতবাদ বিশ্লেষণ করলে পাওয়া যায় যে, মানব আচরণের চূড়ান্ত প্রেষণা হচ্ছে আত্মোপলব্ধি অর্জন করা। কিন্তু এই আত্মোপলব্ধির জন্য তার প্রেষণা পর্যায়ক্রমিকতার নিম্নতর চাহিদা অবশ্যই পূরণ হতে হবে। কিন্তু আব্রাহাম মাসলোর ব্যক্তিত্ব বিশ্লেষণ করলে দেখা যায় যে, তাঁর প্রেষণার পর্যায়ক্রমিকতার নিম্নতর চাহিদা, যেমন- খাদ্যের চাহিদা পূরণ না হওয়া সত্ত্বেও আত্মোপলব্ধি অর্জন করেছেন। এ থেকে বলা যায় যে, অধিকাংশ মানুষের আত্মোপলব্ধির চাহিদা পূরণ হওয়ার পূর্বেই তার প্রেষণার পর্যায়ক্রমিকতার নিম্নতর চাহিদাসমূহ পূরণ হওয়া অপরিহার্য হলেও অব্রাহাম মাসলোর মতো ব্যক্তিদের জন্য মাল্লার আত্মোপলব্ধি মতবাদে এর ব্যতিক্রম দেখা যায়।"
        }
      ]
    },
    {
      "number": "7",
      "uddipok": "বিশ্ববিদ্যালয়ের মনোবিজ্ঞানের প্রফেসর ওয়াকিন আহমেদ শিক্ষার্থীদের উপর ভেষজের কোনো প্রভাব আছে কিনা তা জানার জন্য একটি গবেষণা পরিচালনা করলেন। তিনি ক্লাসের শিক্ষার্থীদের রোল নম্বরের জোড়-বিজোড় এর ভিত্তিতে সমান দু'দলে বিভক্ত করেন এবং A ও B দল গঠন করেন। A দলকে ভেষজযুক্ত ক্যাপসুল এবং ৪ দলকে ভেষজ এর পরিবর্তে স্যাকারিন যুক্ত ক্যাপসুল প্রয়োগ করে পরীক্ষা সম্পন্ন করলেন। পরীক্ষা শুরুর পূর্বে তিনি মন্তব্য করেন যে, ভেষজযুক্ত ক্যাপসুলের প্রভাব বেশি হবে।",
      "tag": "CCPC 23",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো সমস্যার কল্পিত সমাধানকে প্রকল্প বলে।"
        },
        {
          "label": "খ",
          "question": "প্রকল্পকে দাঁড়বিহীন নৌকার সাথে তুলনা করা হয় কেন?",
          "explanation": "প্রকল্প হচ্ছে পরীক্ষণের হালস্বরূপ। প্রকল্প ছাড়া পরীক্ষণ দাঁড়বিহীন নৌকার মতো। কোনো সমস্যার প্রেক্ষিতে যখন পরীক্ষণের উদ্যোগ নেয়া হয় তখন পরীক্ষণটির রূপরেখা কী হবে সে বিষয়ে সিদ্ধান্ত দেয়ার জন্য প্রকল্প গ্রহণ করা হয়। এ প্রকল্পের উপর ভিত্তি করেই পরীক্ষণকার্য পরিচালিত হয়। সুতরাং বলা যায়, পরীক্ষণকার্যে তথা মনোবিজ্ঞানের গবেষণায় প্রকল্পের প্রয়োজনীয়তা অনস্বীকার্য। এজন্য প্রকল্প ছাড়া পরীক্ষণকে দাঁড়বিহীন নৌকার সাথে তুলনা করা হয়।"
        },
        {
          "label": "গ",
          "question": "প্রফেসর ওয়াকিন আহমদের পরীক্ষণ পূর্বের মন্তব্য পাঠ্যবইয়ের আলোকে মূল্যায়ন করো।",
          "explanation": "প্রফেসর ওয়াকিন আহমদের পরীক্ষণ পূর্বের মন্তব্য প্রকল্পকে নির্দেশ করে। বিজ্ঞানের একটি জনপ্রিয় সংজ্ঞা হলো যে, বিজ্ঞান সুশৃঙ্খল জ্ঞানের সমষ্টি। যে কোনো বিজ্ঞানভিত্তিক অনুসন্ধান শুরু হয় একটি সমাধানযোগ্য সমস্যার পরিপ্রেক্ষিতে। সমস্যা স্থিরকরণের পর তার সমাধানের জন্য পরীক্ষণকারী পরীক্ষণ করার উদ্যোগ গ্রহণ করেন। কিন্তু পরীক্ষণটির রূপরেখা কী হবে সে বিষয়ে সিদ্ধান্ত নেয়ার জন্য প্রথমে সমস্যার একটি সম্ভাব্য সমাধান কল্পনা করে নিতে হয়। এ কল্পিত সমাধানকে প্রকল্প বা অনুমান বলা হয়। অন্যভাবে বলা যায়, যে প্রশ্নটি পরীক্ষণকারীকে পরীক্ষণে আগ্রহী করে তোলে তার একটি সম্ভাব্য উত্তর হচ্ছে প্রকল্প। উদ্দীপকে দেখা যায়, প্রফেসর ওয়াকিন আহমদ শিক্ষার্থীদের উপর ভেষজের প্রভাব নিয়ে গবেষণা শুরুর পূর্বে মন্তব্য করেন ভেষজযুক্ত ক্যাপসুলের প্রভাব বেশি হবে। তার এ মন্তব্য পরীক্ষণে ব্যবহৃত প্রকল্প নির্দেশ করে।"
        },
        {
          "label": "ঘ",
          "question": "প্রফেসর ওয়াকিন আহমদের পরীক্ষণের ফলাফলকে নির্ভরযোগ্য করার জন্য কী কী কৌশলের আশ্রয় নেয়া যায় বলে তুমি মনে কর? বিশ্লেষণ করো।",
          "explanation": "পরীক্ষণ পদ্ধতি পরিচালনার জন্য চল নিয়ন্ত্রণের ক্ষেত্রে বেশ কিছু কৌশল অবলম্বন করা হয়। ওয়াকিন আহমদ পরীক্ষণ পরিচালনায় চল নিয়ন্ত্রণের যে যে কৌশল অবলম্বন করেছেন তার মধ্যে তুল্যমূল্যায়ন বা ভারসাম্য সৃষ্টি এবং দৈবচয়ন উল্লেখযোগ্য। এগুলো নিম্নে আলোচনা করা হলো- তুল্যমূল্যায়ন বা ভারসাম্য সৃষ্টিঃ এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উত্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়। দৈবচয়ন: এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায় না এবং পূর্বোক্ত পদ্ধতিগুলোর সাহায্যেও নিয়ন্ত্রণ করা যায় না। সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর 'পক্ষপাতিত্ব' একটি অবাঞ্ছিত চল। পরীক্ষণপাত্র নির্বাচন, পরীক্ষণপাত্রদের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যবিহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। ঠিক যেমন উক্ত পরীক্ষণে ইসমাইল সাহেব জোড়-বিজোড় রোল নম্বরের ভিত্তিতে সমান সংখ্যক ছাত্রদের দুটি দলে ভাগ করে পরীক্ষণ পরিচালনা করেন।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: সোহেলীর প্রকৃত বয়স ৯ বছর ৮ মাস। কিন্তু সে ৬ বছরের বেশি উপযোগী প্রশ্নের উত্তর দিতে পারে না।",
      "tag": "CCPC 23",
      "sub_questions": [
        {
          "label": "ক",
          "question": "IQ কী?",
          "explanation": "IQ (Intelligence Quotient) বা বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত।"
        },
        {
          "label": "খ",
          "question": "বুদ্ধির বিকাশে বংশগতির ভূমিকা ব্যাখ্যা করো।",
          "explanation": "স্যার ফ্রান্সিস গ্যালটন এর মতে, বুদ্ধি হলো বংশগত সূত্রে প্রাপ্ত এবং যা এক বংশ থেকে পরবর্তী বংশে সঞ্চালিত হয়। বিভিন্ন পরীক্ষায় দেখা গেছে যে, বংশগতি মানবীয় বুদ্ধির ক্ষেত্রে খুবই গুরুত্বপূর্ণ ভূমিকা পালন করে। বংশগতি সূত্রে বুদ্ধি পরিমাপের ক্ষেত্রে দেখা গেছে যে, দুজন ব্যক্তির সম্পর্ক যদি খুব কাছাকাছি হয় তাহলে তাদের বুদ্ধ্যঙ্কও একই রকম হবে। উদাহরণস্বরূপ, একত্রে বসবাসরত দুজনের সহ-সম্পর্ক হচ্ছে ৯০, ভাই ও বোনের ক্ষেত্রে প্রায় ৫০ এবং চাচাতো/খালাতো ভাইয়ের মধ্যে প্রায় +.১৫।"
        },
        {
          "label": "গ",
          "question": "দৃশ্যকল্প-২ এ সূত্রের ব্যাখ্যাসহ সোহেলীর IQ নির্ণয় করো।",
          "explanation": "দৃশ্যকল্প-২ এ বুদ্ধ্যঙ্ক নির্ণয়ের সূত্রকে নির্দেশ করা হয়েছে। জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ যে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = \\(\\frac{মানসিক বয়স}{প্রকৃত বয়স}\\) × ১০০ উদ্দীপক অনুসারে, সোহেলীর প্রকৃত বয়স ৯ বছর ৮ মাস বা ১১৬ মাস। কিন্তু সে ৬ বছরের বেশি উপযোগী প্রশ্নের উত্তর দিতে পারেনা। সুতরাং তার মানসিক বয়স ৬ বছর বা ৭২ মাস। \\(\\therefore\\) সোহেলীর IQ = \\(\\frac{৭২}{১১৬}\\) × ১০০ = ৬২.০৭ সুতরাং, সোহেলীর IQ হলো ৬২.০৭।"
        },
        {
          "label": "ঘ",
          "question": "দৃশ্যকল্প-১ এর 'গ' ও 'ঘ' এর মধ্যে তুলনামূলক বৈসাদৃশ্য বিশ্লেষণ করো।",
          "explanation": "উদ্দীপকে 'গ' ও 'ঘ' বুদ্ধি পরিমাপে প্রযোজ্য অভীক্ষাসমূহ হলো ভাষাগত বুদ্ধি অভীক্ষা ও কৃতি বুদ্ধি অভীক্ষা। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বৃদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাঙ্ক বুদ্ধ্যঙ্কের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বুদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষার্থীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়।"
        }
      ]
    }
  ]
}