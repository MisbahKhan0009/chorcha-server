{
  "title": "রাজশাহী কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: মনোবিজ্ঞানী ড. আব্দুস সাত্তার ১২ বছর বয়সের ষষ্ঠ বয়সের শ্রেণির একজন ছাত্রের বৃদ্ধি পরিমাপ করলেন। ছাত্রটির বুদ্ধ্যঙ্ক পাওয়া গেল ১২৫। দৃশ্যকল্প-২: নাসিফ বিশ্ববিদ্যালয়ের মাস্টার্স পরীক্ষায় কৃতিত্বের স্বাক্ষর রেখে ১ম স্থান দখর করেছে। সে বরাবরই বিভিন্ন পরীক্ষায় ১ম স্থান দখল করে থাকে। অন্যদিকে সমবয়সী বুয়েটে শিক্ষার্থী আফিফও বিশ্ববিদ্যালয়ের মাস্টার্স ফাইনাল পরীক্ষায় ১ম স্থান অধিকার করেছে। আফিফের নতুন নতুন গবেষণা ও আবিষ্কারের প্রতি প্রচণ্ড আকর্ষণ রয়েছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "কারও প্রকৃত বয়স যাই হোক না কেন, সে যে বয়সের উপযোগী সবগুলো প্রশ্নের উত্তর দিতে সক্ষম তাই মৌলিক মানসিক বয়স।"
        },
        {
          "label": "খ",
          "question": "",
          "explanation": "কর্মসম্পাদনী অভীক্ষার মাধ্যমে বধির ব্যক্তির বুদ্ধি পরিমাপ করা যায়। শিশু, নিরক্ষর কিংবা মুক ও বধির অর্থাৎ যারা ভাষা ব্যবহারে অসুবিধাবোধ করে অথবা যেসব বিদেশি অপরের ভাষা জানে না তাদের জন্য ব্যবহার করা হয় কৃতি বা কর্মসম্পাদনী অভীক্ষা। কার্যসম্পাদনী অভীক্ষায় সমস্যা সমাধানের জন্য ভাষার তেমন কোনো প্রয়োজন হয় না। হাত বা পা ধারা সম্পাদিত কর্মের মাধ্যমে বুদ্ধির এ অভীক্ষা নেওয়া হয়। ডিয়ার বর্ণের ফর্ম বোর্ড অভীক্ষা, আলেকজান্ডারের পাস এলোং অভীক্ষা, ব্লক ডিজাইন অভীক্ষা, কর্মসম্পাদনী অভীক্ষার উদাহরণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ ষষ্ঠ শ্রেণির শিক্ষার্থীর প্রকৃত বয়স ১২ বছর ছাত্রটির বুদ্ধ্যঙ্ক ১২৫। মানসিক বয়স নির্ণয় করতে হবে। আমরা জানি, বুদ্ধ্যঙ্ক = (মানসিক বয়স/ প্রকৃত বয়স)×১০০ বা, ১২৫ = (মানসিক বয়স/ ১২)×১০০ বা, ১২৫/১০০= মানসিক বয়স/ ১২ বা, মানসিক বয়স/১২ =১২৫/১০০ বা, মানসিক বয়স= (১২৫ ×১২) /১০০ মানসিক বয়স ১৫ বছর। সূতরাং, দৃশ্যকল্প-১ এ ছাত্রটির মানসিক বয়স ১৫ বছর।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ নাসিফকে মেধাবী এবং আসিফকে মেধাবী ও সৃজনশীল শিক্ষার্থী বলা যায়। কিছু কিছু শিশুর আচরণ স্বাভাবিক মানের নয়। স্বাভাবিক গড় মানের চেয়ে অনেক উপরে অর্থাৎ বুদ্ধির দিক থেকে এরা মেধাবী। মেধাবী ছাত্র-ছাত্রীরা একাডেমিক, বৈজ্ঞানিক, সামাজিক এবং সাহিত্যিক দক্ষতার ক্ষেত্রে বিশেষ অবস্থান গ্রহণ করে থাকে। মেধার সাথে সৃজনশীলতা জড়িত। সৃজনশীলতাকে মেধার চূড়ান্ত অভিব্যক্তি বলা যায়। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের ব্যক্তিত্বের বৈশিষ্ট্য। যে সব শিশু সমস্যা বুঝতে পারে, সমস্যা সমাধানের নানারকম পন্থা অবলম্বন করতে সক্ষম, প্রয়োজনীয় বিষয়ের পুঙ্খানুপুঙ্খ জ্ঞান রাখে এবং এর মধ্যে সবচেয়ে সম্ভাবনাময় বিষয় নিয়ে কাজ করে তাকে সৃজনশীল হিসেবে শনাক্ত করা যায়। উদ্দীপকে দেখা যায়, নাফিস বরাবরই বিভিন্ন পরীক্ষায় ১ম স্থান দখল করে থাকে। নাফিসের কৃতিত্বের ভিত্তিতে তাকে একজন মেধাবী শিক্ষার্থী বলা যায়। আবার আফিফ মাস্টার্স ফাইনাল পরীক্ষায় ১ম স্থান অধিকার করার পাশাপাশি গবেষণায় ও আবিষ্কারের প্রতি প্রচন্ড আকর্ষণবোধ করে। তার এসকল বৈশিষ্ট্য সৃজনশীলতাকে নির্দেশ করে। কারণ কোনো কিছু নতুন করে তৈরি করা এবং কোনো একটি বিষয়কে নতুনভাবে উপস্থান করার। চিন্তাই সৃজনশীলতা। কাজের অদম্য স্পৃহা, অধ্যবসায়সহ যাবতীয় প্রেষণা। এবং বহু গুণাবলি সৃজনশীল লোকের ব্যক্তিত্বে দৃশ্যমান হয়। পরিশেষে বলা যায়, নাফিস ও আফিফ দুইজন মেধাবী তবে আফিফের মধ্যে সৃজনশীলতাও বিদ্যমান।"
        }
      ]
    },
    {
      "number": "2",
      "uddipok": "শিশু রিহাতের বয়স ৭। তার চেহারায় বোকা বোকা ভাব। ঠিকমতো কথা বলতে পারে না। বাবা-মা মনোচিকিৎসকের কাছে নিয়ে গেলে এক পর্যায়ে চিকিৎসক বলেন গর্ভবস্থায় মায়ের ভাইরাসে আক্রান্ত হওয়ার দরুন শিশুর আচরণে অসঙ্গতি দেখা দিয়েছে। চিকিৎসক রিহাতের উন্নতির ক্ষেত্রে দুটি পরামর্শ দেন। প্রথমত- প্রশিক্ষণ প্রাপ্ত কর্মীর দ্বারা নিজের বাড়িতে রেখ রিহাতের বিষেশ চাহদা পূরণে ও আদব-কায়দা শিখনের ব্যবস্থা নেয়া। দ্বিতীয়তা- প্রশিক্ষণপ্রাপ্ত শিক্ষকের সাথে রিহাতের সম্পর্ক স্থাপন ও প্রশিক্ষণের ব্যবস্থা নেয়া।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তব জগৎ সমন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হয়।"
        },
        {
          "label": "খ",
          "question": "",
          "explanation": "বিনে-সিমো বৃদ্ধি অভীক্ষায় এক সঙ্গে একাধিক লোকের বৃদ্ধি পরিমাপ করা যায় না তাই একে ব্যক্তিভিত্তিক বুদ্ধি অভীক্ষা বলা হয়। বিনে-সিমো বৃদ্ধি অভীক্ষা বহুল ব্যবহৃত বুদ্ধি অভীক্ষা। এ অভীক্ষার বড় বুবিধা হলো এতে বৃদ্ধ্যঙ্ক নির্ণয়ের মাধ্যমে বুদ্ধি পরিমাপ করা যায় বিনে-সিমো বুদ্ধি অভীক্ষার উদ্দেশ্য ছিলেন, স্বল্প বৃদ্ধিসম্পন্ন ছাত্র-ছাত্রীরা কয়টি প্রশ্নের উত্তর দিতে পারে তার ভিত্তিতে মানসিক বিকাশ নির্ধারণ করা। এ অভীক্ষায় এক সঙ্গে অনেক লোকের বৃদ্যি পরিমাপ করা যায় না বিধায় এটিকে ব্যক্তিভিত্তিক বুদ্ধি অভীক্ষা বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: আরাফের বুদ্ধি প্রতিবন্ধিতার কারণ সংক্রমণ ও বিষাক্ততা। বংশগত কারণ, মায়ের গর্ভবস্থায় সংক্রমণ, প্রসবকালীন জটিলতা শৈশবকালীন সময়ে কিছু রোগ এবং দুর্ঘটনার জন্য শিশু বুদ্ধি প্রতিবন্ধী হয়। শিশু গর্ভাবস্থায় সংক্রমণ, জন্মের পর সংক্রমণ এবং যেকোনো সময় বিষাক্ত দ্রব্য দ্বারা ক্ষতিগ্রস্ত হলে শিশুর মধ্যে বুদ্ধি প্রতিবন্ধকতা দেখা যায়। গর্ভবস্থায় মায়ের রুবেলা বা জার্মান হাম, সিফিলিস ও টক্সোপ্লাজমোসিস হলে শিশু ক্ষতিগ্রস্ত হয়। এছাড়া শৈশবকালে শিশু বিভিন্ন রকম মস্তিষ্ক প্রদাহ রোগে আক্রান্ত হতে পারে। এসব রোগাক্রান্ত শিশুরা বেঁচে থাকলে তার ভিতর বুদ্ধি প্রতিবন্ধিতা জন্ম নিয়ে থাকে। উদ্দীপকে আরাফের চিকিৎসক বলেন গর্ভাবস্থায় মায়ের ভাইরাসে আক্রান্ত হওয়ার দরুন শিশুর আচরণে অসঙ্গতি দেখা দিয়েছে। উপরের আলোচনার ভিত্তিতে বলা যায়, মায়ের গর্ভাবস্থায় রিহাত সংক্রমণের শিকার হওয়ার কারণে বুদ্ধি প্রতিবন্ধী হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: আরাফের উন্নতির ক্ষেত্রে চিকিৎসক প্রদত্ত দুটি পরামর্শ ছিল বিশেষ শিক্ষা ও প্রশিক্ষণ কৌশল এবং স্পিচথেরাপি কৌশল। আরাফের উন্নতির জন্য মনোচিকিৎসক প্রথমত যে পরামর্শ দিয়েছেন তা হলো প্রশিক্ষণপ্রাপ্ত কর্মীর দ্বারা নিজের বাড়িতে রেখে আরাফের বিশেষ চাহিদা পূরণে ও আদব-কায়দা শিখনের ব্যবস্থা নেয়া। এটি বুদ্ধি প্রতিবন্ধীদের উন্নতিকল্পে বিশেষ শিক্ষা ও প্রশিক্ষণের কৌশলকে নির্দেশ করে। দৈনন্দিন জীবনে মৌলিক দক্ষতা, লেখাপড়া ও বৃত্তিমূলক শিক্ষা ও প্রশিক্ষণের মাধ্যমে বুদ্ধি প্রতিবন্ধী ব্যক্তিকে তুলনামূলকভাবে স্বনির্ভর জীবনযাপনে প্রস্তুত করার একপ্রকার কৌশল এটি। এ শিক্ষায় আত্ম-পরিচর্যামূলক দক্ষতা যেমন- হাঁটা, বলা, দাঁড়াতে শিক্ষানো ও জ্ঞানগত দক্ষতা শিক্ষা দেওয়া হয়। পাশাপাশি অপ্রীতিকর পরিস্থিতি থেকে আত্মরক্ষা, সামাজিক কায়দা-কানুন এবং নিজ ধর্ম অনুযায়ী প্রয়োজনীয় প্রাথমিক শিক্ষা দেওয়া হয়। মনোচিকিৎসা প্রদত্ত দ্বিতীয় পরামর্শ হলো প্রশিক্ষণপ্রাপ্ত শিক্ষকের সাথে আরাফের সম্পর্ক স্থাপন ও প্রশিক্ষণের ব্যবস্থা নেওয়া। শিশু আরাফ যেহেতুে ঠিকমতো কথা বলতে পারে না তাই চিকিৎসক স্পিচথেরাপি প্রদানের কথা বলেছেন। স্পিচথেরাপির কাজ হলো- কথা ও ভাষাগত সমস্যা নির্ণয়, কথা ও ভাষাগত সমস্যার জন্য স্পিচথেরাপি প্রদান, কথা ও ভাষা উন্নয়নের জন্য শিক্ষক ও পিতা-মাতাদের নির্দেশনা প্রদান। পরিশেষে বলা যায়, বুদ্ধি প্রতিবন্ধিতাকে সম্পূর্ণরূপে দূর করা যায় না তবে উপযুক্ত প্রশিক্ষণের মাধ্যমে বুদ্ধি প্রতিবন্ধতার নির্ভরশীলতাকে অনেকাংশে হ্রাস করা যায়।"
        }
      ]
    },
    {
      "number": "3",
      "uddipok": "রনি ও রাকিব দুই ভাই। রনি খুবই স্বাধীনচেতা, সক্রিয় ও সাহসী। সে বিভিন্ন সামাজিক কর্মকান্ডে অংশ নিতে পছন্দ করে। রাকিব ছিপ ছিপে লম্বা, হালকা পাতলা গড়নের। সে আত্মকেন্দ্রিক এবং নির্জনতাপ্রিয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যর সামগ্রিক রূপ, যার ভেতর দিয়ে প্রকাশ পায় স্বাতন্ত্র্য ভাব।"
        },
        {
          "label": "খ",
          "question": "",
          "explanation": "ব্যক্তিস্বাতন্ত্র্যতার কারণে পৃথিবীর সকল মানুষ পরস্পর আলাদা। পৃথিবীর সকল মানুষেরই কিছু স্বতন্ত্র বৈশিষ্ট্য রয়েছে। সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন হলো ব্যক্তিত্ব, যা এক ব্যক্তিকে অন্য ব্যক্তি থেকে পৃথক করে। ব্যক্তিস্তর জীবনাচরণ বিশ্লেষণ করলে দেখা যায়, তার চিন্তার ধরন, প্রকাশভঙ্গি, মনোভাব, আগ্রহ কাজের প্রকৃতি ও জীবন দর্শন অন্য ব্যক্তি থেকে ভিন্ন প্রকৃতির। মূলত ব্যক্তিস্বাতন্ত্র্যতার কারণেই এরূপ হয়ে থাকে।"
        },
        {
          "label": "গ",
          "question": "",
          "explanation": "শেলডনের মতবাদ অনুযায়ী রাকিবকে একক্টোমরফিক ব্যক্তিত্বের অধিকারী বলা যায়। একটোমরফিক ধরনের লোকদের দেহ হালকা, পাতলা ও লম্বা প্রকৃতির। দেহের ওজন অনেক কম থাকে এবং শরীর অধিক মাত্রায় সংবেদনশীল হয়। সামাজিক মেলামেশা করতে পারে না সেজন্য এরা আত্মকেন্দ্রিক এবং নির্জনতাপ্রিয়। অনেক ক্ষেত্রে এরা উত্তেজিত অবস্থায় থাকে এবং ভবিষ্যৎ নিয়ে বেশি চিন্তা করে। উদ্দীপকে রাকিব ছিপছিপে লম্বা, হালকা পাতলা গড়নের। সে আত্মকেন্দ্রিক এবং নির্জনতাপ্রিয়। রাকিবের মধ্যে উপরের বর্ণিত বৈশিষ্ট্যগুলো লক্ষ করা যায়। এসকল বৈশিষ্ট্যের ভিত্তিতে রাকিবকে একটোমরফিক ব্যক্তিত্বের অধিকারী বলা যায়।"
        },
        {
          "label": "ঘ",
          "question": "",
          "explanation": "রনি ও রাকিবের ব্যক্তিত্বকে কার্ল ইয়ং বহির্মুখী ও অন্তর্মুখী এ দুভাবে ব্যাখ্যা করেছেন। রনি খুবই স্বাধীনচেতা, সক্রিয় ও সাহসী। সে বিভিন্ন সামাজিক কর্মকান্ডে অংশ নিতে এবং বন্ধু-বান্ধবদের সাথে আড্ডা দিতে বেশি পছন্দ করে। এগুলো বহির্মুখী ব্যক্তিত্বের বৈশিষ্ট্যকে নিদের্শ করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকাণ্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। বিভিন্ন সামাজিক কর্মকাণ্ডে এবা সক্রিয়ভাবে অংশগ্রহণ করে। মুক্ত বিহঙ্গের মতো স্বাধীনভাবে বিচরণই এদের কাম্য। বহিমুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। অপরদিকে, রাকিব আত্মকেন্দ্রিক ও নির্জনতাপ্রিয়। এদুটি গুণ অন্তমুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির হয়ে থাকে। এরা কাজের তুলনায় চিন্তার রাজ্যে বেশি বিচরণ করে। পরিশেষে বলা যায়, কার্ল ইয়ং রনি ও রাকিবের ব্যক্তিত্বকে বহির্মুখী ও অন্তর্মুখী হিসেবে ব্যাখ্যা করেছেন।"
        }
      ]
    },
    {
      "number": "4",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "সংলক্ষণ বলতে ব্যক্তির এমন কিছু গুণ বা বৈশিষ্ট্যকে বোঝায় যার সাহায্যে আমরা এক ব্যক্তিকে অন্য ব্যক্তি থেকে পৃথক করি।"
        },
        {
          "label": "খ",
          "question": "",
          "explanation": "ক্রেৎস্নারের শারীরিক গঠন মতবাদটিতে তিনি বর্ণনা করেন যে, শারীরিক গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তার গবেষণায় তিনি দেখতে পান যে, হালকা পাতলা গড়নের ব্যক্তিদের মধ্যে সিজোফ্রেনিয়া বেশি হয় এবং যারা মোটা ও গোলগাল ধরনের তাদের মধ্যে ম্যানিক ডিপ্রেসিভ নামক মানসিক ব্যাধি বেশি হয়। ক্রেৎসমার মতবাদের বড় ত্রুটি হলো যে, তিনি বয়সের সঙ্গে সঙ্গে যে শারীরিক পরিবর্তন হয়, সে বিষয়টি এড়িয়ে গেছেন। সেদিক বিবেচনা করলে ক্রেৎমারের টাইপ তত্ত্বটি বিজ্ঞানসম্মত নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'খ' চিহ্নিত অংশটি দ্বারা ব্যক্তিত্বের উপাদান অহমকে নির্দেশ করে। অহম এর কাজ হলো ইদম বা আদিসত্তার কামনা ও বাস্তব জগতের মধ্যে সমন্বয় সাধন। আদিসত্তা চায় তার আকাঙ্ক্ষার পরিতৃপ্তি। কিন্তু আদিসভা নিজে তা পুরণ করতে পারে না। অহম ই তা পূরণ করে থাকে। অহম হলো বাস্তব জ্ঞানের সমষ্টি এবং বাস্তব নিয়মের সেবায় নিয়োজিত। অহম মানুষকে সামাজিক উপায়ে এবং বাস্তব সম্মতভাবে তার প্রেষণাগুলোকে পূরণ করতে প্রেরণা দেয়। অর্থাৎ অহম ব্যক্তির ইদমকে নিয়ন্ত্রণের মধ্যে রাখতে চেষ্টা করে। ফ্রয়েডের মতে, ব্যক্তিত্ব তিনটি উপাদান নিয়ে গঠিত। যথা- আদিসভা, অহম এবং অতি অহম। এ তিনটি সত্তার সমন্বিত ক্রিয়া-প্রতিক্রিয়ার ফলই হলো ব্যক্তির স্বাভাবিক আচরণ এবং এগুলোর মাধ্যমেই মানুষের ব্যক্তিত্বের বহিঃপ্রকাশ ঘটে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ প্রদর্শিত 'A' ও 'B' অংশে যথাক্রমে রোশাক কালির ছাপ অভীক্ষা ও কাহিনি সংপ্রত্যক্ষণ অভীক্ষাকে ইঙ্গিত করা হয়েছে। রোশাক কালীর ছাপ অভীক্ষা ১৯২১ সালে মনোচিকিৎসক হারম্যান রোশাক তৈরি করেছিলেন। এ অভীক্ষায় ১০টি ভিন্ন ভিন্ন কালীর ছাপযুক্ত কার্ড ব্যবহৃত হয়ে থাকে। ১০টি কালীর ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং ৩টি অন্যান্য বর্ণের কার্ড। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কালীর ছাপগুলো প্রকৃতপক্ষে অর্থহীন, কিন্তু এমন প্রকৃতির যে সেগুলোকে যেমন খুশি তেমন প্রত্যক্ষণ করা যায়। পরীক্ষণপাত্রকে একটি করে কার্ড দেওয়া হয় এবং কার্ডে সে কী দেখছে তা বলতে বলা হয়। কার্ডগুলো পরীক্ষণ পাত্র তার ইচ্ছানুযায়ী সময় নিয়ে দেখতে পারে। প্রতিটি কার্ড দেখার পর পরীক্ষণ পাত্রের উত্তর হুবহু লিখে রাখা হয়। এভাবে ১০টি কার্ড দেখানো শেষ হলে তাকে আবার দ্বিতীয়বার কার্ডগুলো দেখিয়ে জিজ্ঞাসাবাদ করা হয়। এভাবে সে কার্ডে যা দেখেছে তা কার্ডের কোন কোন অংশে দেখেছে তা নির্দেশ করতে বলা হয়। তার উত্তরের ভিত্তিতে তার ব্যক্তিত্ব মূল্যায়ন করা হয়। উদ্দীপর্কের 'B' অংশে নির্দেশিত গুরুত্বপূর্ণ প্রক্ষেপণমূলক অভীক্ষা হলো কাহিনি সংপ্রত্যক্ষণ অভীক্ষা। এ অভীক্ষায় ১৯টি অস্পষ্ট ও দ্ব্যর্থবোধক এবং ১টি ফাঁকা বা সাদা কার্ড ব্যবহার করা হয়। পরীক্ষণ পাত্রকে একটি ছবিযুক্ত কার্ড দিয়ে একটি করে গল্প লিখতে বলা হয়। এভাবে ১৯টি কার্ড থেকে ১৯টি গল্প লেখার পর তাকে সাদা কার্ডটি দেওয়া হয়। পরীক্ষণপাত্রকে সাদা কার্ডে একটি ছবি বা চিত্র কল্পনা করে নিয়ে সে সম্পর্কে তাকে একটি গল্প লিখতে বলা হয়। পরীক্ষক গল্পের মূল বিষয়বস্তু উদ্‌ঘাটন করতে চেষ্টা করেন। পরীক্ষণপাত্র ছবিগুলো দেখে যে সকল কাহিনি রচনা করে তার মাধ্যমে পরীক্ষক পরীক্ষণ পাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করেন এবং তার সাহায্যে ব্যক্তির ব্যক্তিত্ব নিরূপণ করে থাকেন। পরিশেষে বলা যায়, ব্যক্তির ব্যক্তিত্ব পরিমাপের জন্য রোশাক কালীর ছাপ অভীক্ষা ও কাহিনি সংপ্রত্যক্ষণ অভীক্ষা দুটি গুরুত্বপূর্ণ অভীক্ষা।"
        }
      ]
    },
    {
      "number": "5",
      "uddipok": "দৃশ্যকল্প-১: সোহান একটি বেসরকারি সংস্থায় চাকরি করে। সম্প্রতি সে প্রত্যাশিত সরকারি চাকরি পেলেও কর্মস্থল লালমনিরহাট হওয়ায় যোগদান করবে কিনা তা নিয়ে সংশয়ে আছে। দৃশ্যকল্প-২: রফিক ও শফিক দুই বন্ধু এইচএসসি পরীক্ষায় অকৃতকার্য হয়ে মানসিক চাপের সম্মুখীন হয়। অতঃপর রফিক পড়াশোনা বাদ দিয়ে মধ্যপ্রাচ্যের একটি দেশে কাজ করতে চলে যায়। অন্যদিকে শফিক বুঝতে পারে নিয়মিত পড়াশোনা না করার জন্য সে ফেল করেছে। তাই সে পুনরায় পড়াশোনায় মনোনিবেশ করেন।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "",
          "explanation": "দীর্ঘসময় কাজ করার ফলে মার্নসিকভাবে কর্মক্ষমতা হ্রাস পাওয়াকে কর্মভার বলে। কর্মভার মানুষের কর্মদক্ষতার একটি গুরুত্বপূর্ণ প্রতিবন্ধক। গবেষণায় দেখা গেছে, কাজের অতিরিক্ত চাপের অনুভূতি শারীরিক স্বাস্থ্য দুর্বলতা এবং মানসিক যন্ত্রণার সাথে শক্তিশালী সম্পর্ক প্রদর্শন করে থাকে। কর্মভারের প্রধান বৈশিষ্ট্য হচ্ছে এর ফলে কতগুলো শারীরবৃত্তীয় পরিবর্তন ঘটে, সেগুলো ব্যক্তি নিজে এবং অন্যরাও প্রত্যক্ষ করতে পারে। তাই কর্মভার বলতে কর্মের প্রতি আগ্রহ হ্রাস পাওয়া, শান্তি ও ক্লান্তিবোধ বৃদ্ধি পাওয়া এবং দীর্ঘক্ষণ করার করার ফলে সৃষ্ট মানসিক অবস্থাকে বোঝায়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সোহানের ক্ষেত্র আকর্ষণ-বিকর্ষণ দ্বন্দ্বের সৃষ্টি হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে। লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। দৃশ্যকল্প-১ এ সোহান প্রত্যাশিত চাকরি পেলেও কর্মস্থল লালমনিরহাট হওয়ায় যোগদান করা নিয়ে সংশয় আছে। চাকরি করতে চাওয়া তাকে আকর্ষণ করছে তেমনি দূরের কর্মস্থল তাকে বিকর্ষণ করছে। তাই বলা যায়, সোহানের ক্ষেত্রে আকর্ষণ-বিকর্ষণ দ্বন্দ্ব উদ্ভব হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ রফিকের ও শফিকের ক্ষেত্রে মানসিক চাপ মোকাবেলায় ভিন্ন ভিন্ন কৌশল অবলম্বন লক্ষ করা যায়। উদ্দীপকে রফিক পশ্চাদপসারণ কৌশল অবলম্বন করেছে। যে সমস্যাজনক পরিস্থিতি ব্যক্তির জন্য মানসিক চাপের সৃষ্টি করেছে, তা যদি সমাধান ব্যক্তির পক্ষে সম্ভব না হয়, তবে নিজেকে ঐ পরিস্থিতি থেকে সরিয়ে নিতে পারে বা অপসারণ করতে পারে। এটি মানসিক চাপ মোকবেলার পশ্চাদপসারণ কৌশল। ব্যক্তি পরিস্থিতি ও স্বীয় দক্ষতা বাস্তব দৃষ্টিতে যাচাই করে এই যথার্থ পদক্ষেপ গ্রহণ করে। রফিক পরীক্ষায় অকৃতকার্য হয়ে পড়াশোনা বাদ দিয়ে মধ্যপ্রাচ্যের দেশে কাজ করতে গিয়ে মানসিক চাপ থেকে নিজেকে রক্ষা করেছে। এটি পশ্চাদপসারণকে নির্দেশ করে। অপরদিকে শফিক সমঝোতা কৌশল অবলম্বন করেছে। সমঝোতা হলো ব্যক্তির সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করা। এক্ষেত্রেও ব্যক্তি স্বীয় দক্ষতা, যোগ্যতা ও বিরাজমান পরিস্থিতিকে বাস্তব দৃষ্টিতে বিবেচনা করে এ সমঝোতার পদক্ষেপ গ্রহণ করে। শফিক নিয়মিত পড়াশোনা না করার জন্য ফেল করেছে তাই সে যখন বুঝতে পারে তখন পুনরায় পড়াশোনায় মনোনবেশ করে। এটি মানসিক চাপ মোবাবিলার অন্যতম কৌশল সমঝোতাকে নির্দেশ করে। উপরের আলোচনা থেকে বলা যায়, দৃশ্যকল্প-২ এ রফিক ও শফিক মানসিক চাপ মোকাবিলার একই কৌশল অবলম্বন করেনি। তাদের ক্ষেত্রে ভিন্ন ভিন্ন কৌশল লক্ষ করা যায়।"
        }
      ]
    },
    {
      "number": "6",
      "uddipok": "করিম সাহেব একজন ব্যবসায়ী। সে প্রচুর অর্থ উপার্জন করে। তার কাছে নৈতিকতার চেয়ে অর্থের মূল্য অনেক বেশি। অপরদিকে করিমের বন্ধু সুমন সাহেবও একজন ব্যবসায়ী। সেও অর্থ উপার্জনে বিশ্বাসী, তবে ধর্মীয় মূল্যবোধকে কেন্দ্র করে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকা শক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "",
          "explanation": "উদ্দীপকে করিমের মধ্যে অর্থনৈতিক মূল্যবোধের পরিচয় পাওয়া যায়। অর্থনৈতিক মূল্যবোধ ব্যক্তির অর্থনৈতিক বিশ্বাসের উপর প্রতিষ্ঠিত। এতে ব্যক্তি তার অর্থ উপার্জন, সঞ্চয় ও মিতব্যয়িতা ইত্যাদি অর্থনৈতিক প্রবণতার মাঝে সীমাবদ্ধ থাকে। সে বিশ্বের ব্যবসা-বাণিজ্য, উৎপাদন, বাজারজাতকরণ, দ্রব্যের ভোগ সাধন ইত্যাদির প্রতি আগ্রহী হয়ে উঠে। এরূপ ব্যক্তিরা সবসময়ই মিতব্যয়ী হয়। যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে। উদ্দীপকের করিম একজন ব্যবসায়ী। সে প্রচুর অর্থ উপার্জন করে। তার কাছে নৈতিকতার চেয়ে অর্থের মূল্য বেশি। অর্থাৎ করিম অর্থনৈতিক বিশ্বাসের উপর প্রতিষ্ঠিত। তার কাছে সবকিছুর আগে অর্থ গুরুত্বপূর্ণ।' সুতরাং করিমের উক্ত বৈশিষ্ট্যের মাধ্যমে তার মাঝে অর্থনৈতিক মূল্যবোধের পরিচয় পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকের সুমনের মূল্যবোধটি হলো ধর্মীয় মূল্যবোধ। ধর্মীয় মূল্যবোধ সম্পন্ন ব্যক্তিরা সাধারণত ধার্মিক হয়। এদের মূল্যবোধ। নৈর্ব্যক্তিক। আধ্যাত্ম্য শক্তিসম্পন্ন ব্যক্তি সবসময় উচ্চমার্গের সাথে সংযুক্ত, হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে, পায়। ধর্মীয় মূল্যবোধের জন্য বিভিন্ন ধর্মের সৃষ্টি হয়েছে। ব্যক্তি নিজ নিজ ধর্মের প্রতি তার মূল্যবোধের প্রতিফলন ঘটায়। তারা অন্য কোনো কাজ করতে গেলেও তাদের কাছে প্রধান আকর্ষণে থাকে ধর্ম। উদ্দীপকের সুমন একজন ব্যবসায়ী। সে অর্থ উপার্জনে বিশ্বাসী, তবে ধর্মীয় মূল্যবোধকে কেন্দ্র করে। তার প্রধান আকর্ষণ হলো ধর্মীয় নীতিবোধ। এখানে সুমনকে অর্থ উপার্জনে বিশ্বাসী বলে মনে হতে পারে যে, সুমন। অর্থনৈতিক মূল্যবোধের অধিকারী। কিন্তু সুমন অর্থনৈতিক মূল্যবোধের নয় বরং ধর্মীয় মূল্যবোধের অধিকারী। কারণ সে একজন ব্যবসায়ী এবং অর্থ উপার্জনে বিশ্বাসী হলেও তার প্রধান আকর্ষণে থাকে ধর্মীয় নীতিবোধ। সে ধর্মীয় মূল্যবোধকে কেন্দ্র করে মূলত অর্থ উপার্জন করে। তার কাছে প্রথম হলো ধর্মীয় মনোভাব ও রীতিনীতি। তারপর সে অর্থ উপার্জনে বিশ্বাসী। উপর্যুক্ত আলোচনার পরিপ্রেক্ষিতে বলা যায়, সুমন ধর্মীয় মূল্যবোধের অধিকারী।"
        }
      ]
    },
    {
      "number": "7",
      "uddipok": "রাশেদ ও আতিক মনোবিজ্ঞানের ছাত্র। তারা শিশুদের আচরণ নিয়ে গবেষণা করছে। রাশেদ শিশুর স্বাভাবিক আচরণ যাতে বিঘ্নিত না হয় সেদিকে সতর্ক দৃষ্টি রেখে স্বাভাবিক পরিবেশে শিশুর আচরণ অবলোকন করেছেন। অন্যদিকে আতিক শিশুর আচরণ পর্যবেক্ষণের জন্য তাকে গবেষণাগারে নিয়ে আসেন এবং কিছু শর্ত প্রয়োজন অনুসারে বাড়িয়ে বা কমিয়ে তার আচরণ পর্যবেক্ষণ করেন। সবশেষে প্রাপ্ত উপাত্ত বিশ্লেষণ ও সরণীকরণের মাধ্যমে সিদ্ধান্ত গ্রহণ করেন।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষা করে সেগুলোই হলো সমস্যা।"
        },
        {
          "label": "খ",
          "question": "",
          "explanation": "পরীক্ষণ পদ্ধতি হলো এমন একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি, যার মাধ্যমে অনির্ভরশীল চল ও নির্ভরশীল চলসমূহের কার্যকারণগত সম্পর্ক নির্ণয় ও পরিমাপ করা হয়। মনোবৈজ্ঞানিক গবেষণার ক্ষেত্রে পরীক্ষণ পদ্ধতি হলো মানুষ বা প্রাণীর আচরণ ও মানসিক ক্রিয়া-প্রতিক্রিয়া নির্ণয়ের একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি। পরীক্ষণ পদ্ধতিতে বৈজ্ঞানিক বৈশিষ্ট্যাবলি বর্তমান থাকে। এ কারণেই পরীক্ষণ পদ্ধতিকেই বৈজ্ঞানিক পদ্ধতি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "রাশেদের ব্যবহৃত গবেষণা পদ্ধতির নাম হলো নিয়মতান্ত্রিক পর্যবেক্ষণ পদ্ধতি। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে থাকে নিয়মতান্ত্রিক পর্যবেক্ষণ পদ্ধতির একটি ভাগ হলো প্রাকৃতিক পর্যবেক্ষণ প্রাকৃতিক পর্যবেক্ষণের অন্যতম দুটি বৈশিষ্ট্য হলো প্রথমত পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না জয়া. পর্যবেক্ষণকারী সেদিকে বিশেষভাবে খেয়াল রাখেন। 4 উদ্দীপকে রাশেদ গবেষণায় শিশুর দ্বাভাবিক আচরণ যাতে বিঘ্নিত না হর সেদিকে সর্তক দৃষ্টি রেখে স্বাভাবিক পরিবেশ বজায় রেখে শিশুর আচরণ অবলোকন করেছেন। যা গবেষণার অন্যতম পদ্ধতি নিয়মতান্ত্রিক পর্যবেক্ষণ পদ্ধতিকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে আতিকের ব্যবহৃত পদ্ধতি দুটো হলো পরীক্ষণ পদ্ধতি ও পরিসংখ্যান পদ্ধতি। পরীক্ষণ পদ্ধতি হলো সর্বাধিক ব্যবহৃত ও বিজ্ঞানসম্মত পদ্ধতি। এ পদ্ধতিতে গবেষণাগারে উপযুক্ত পরিবেশ সৃষ্টি করে পরীক্ষণপাত্রের আচরণ পর্যবেক্ষণ করা হয়। এখানে পরীক্ষক তার প্রয়োজন মতো চলের পরিবর্তন করে তথা শর্ত বাড়িয়ে কমিয়ে পরীক্ষণপাত্রের আচরণ পর্যবেক্ষণ করে থাকেন। সে দিক দিয়ে দেখা যায় উদ্দীপকের আতিক পরীক্ষণ পদ্ধতিতে গবেষণাকার্য সম্পাদন করেছেন। আবার আমরা জানি পরিসংখ্যান পদ্ধতিতে অন্যান্য পদ্ধতির মতো তথ্য সংগ্রহ করা হয় না। বরং অন্যান্য পদ্ধতিতে প্রাপ্ত তথ্যকে বিশ্লেষণ করাই হলো এ পদ্ধতির কাজ। আতিকও তার গবেষণায় প্রাপ্ত তথ্য-উপাত্ত বিশ্লেষণ ও সরলীকরণের মাধ্যমে সিদ্ধান্ত গ্রহণ করেন। তাই বলা যায়, উদ্দীপকের আতিক পরিসংখ্যান পদ্ধতিরও সাহায্য নিয়েছেন। উদ্দীপকের বর্ণনায় আতিক কর্তৃক পরীক্ষণ ও পরিসংখ্যান পদ্ধতি দুটির ব্যবহার করা হয়েছে, যা গবেষণাকার্যে পরস্পর সম্পর্কযুক্ত। আমরা জানি, সর্বজনস্বীকৃত ও বহুল ব্যবহৃত পরীক্ষণ পদ্ধতির উপাত্ত সংগ্রহ ও বিশ্লেষণে পরিসংখ্যানের বিভিন্ন পরিমাপ ব্যবহার করা হয়। প্রাপ্ত উপাত্ত কেন্দ্রীয় প্রবণতা, বিচ্যুতির পরিমাপ নির্ভরণ প্রভৃতির সাহায্যে বিশ্লেষণ করা যায়। পরিসংখ্যানগত পরিমাপসমূহের মাধ্যমে বিচার-বিশ্লেষণ করার জন্য পরীক্ষণ পদ্ধতি প্রয়োগপূর্বক সংগৃহীত উপাত্ত ব্যবহারের সুবিধা অন্যান্য পদ্ধতিতে সংগৃহীত উপাত্ত ব্যবহারের সুবিধা অপেক্ষা বেশি এবং তা বেশি নির্ভরযোগ্য। আর এরূপ নির্ভরযোগ্যতার মাধ্যমেই পরীক্ষণ পদ্ধতিতে সাধারণীকরণ করা হয়ে থাকে। উপরিউক্ত আলোচনার পরিপ্রেক্ষিতে বলা যায়, আতিকের ব্যবহৃত পরীক্ষণ পদ্ধতি ও পরিসংখ্যান পদ্ধতি খুবই গুরুত্বপূর্ণ দুটি পদ্ধতি এবং পরস্পর সম্পর্কযুক্ত।"
        }
      ]
    },
    {
      "number": "8",
      "uddipok": "দৃশ্যকল্প-১: মিজান সাহেব মনোবিজ্ঞানের শিক্ষক। যে সকল শিক্ষার্থী ১০০% ক্লাসে উপস্থিত থাকে তাদের তিনি পুরস্কার প্রদান করেন এবং লক্ষ করেন পুরস্কার প্রদান করলে শিক্ষার্থীদের উপস্থিতির হার বৃদ্ধি পায়। দৃশ্যকল্প-২: মাহি পরীক্ষণের জন্য সমান বৈশিষ্ট্যের ভিত্তিতে ১০ জন করে ২টি দলের উপর গবেষণা করে বাহ্যিক চল নিয়ন্ত্রণ করতে সক্ষম হন। অন্যদিকে তার বন্ধু জয়া শব্দ নিয়ন্ত্রিত কক্ষ ব্যবহার করে সঠিক ফলাফল পায়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বলে।"
        },
        {
          "label": "খ",
          "question": "",
          "explanation": "পরীক্ষণ অনির্ভরশীল চলের প্রভাব দেখতে চান। অনির্ভরশীল চল হলো এমন কোনো শর্ত বা অবস্থা যেখানে পরীক্ষক তার ইচ্ছানুযায়ী সকল শর্ত বা অবস্থার পরিবর্তন ঘটিয়ে পরীক্ষণপাত্রের আচরণের উপর এর প্রভাব লক্ষ করেন। উদাহরণস্বরূপ, বৈদ্যুতিক বাতি বা পাখার সুইচ অন করলে বাতি জ্বলে ওঠে বা পাখা ঘুরতে থাকে এবং অফ করলে বাতি নিভে যায় বা পাখার ঘূর্ণন বন্ধ হয়। এখানে সুইচ হলো অনির্ভরশীল চল, কারণ সুইচের অন অথবা অফ এর উপর বাতির জ্বলে ওঠা বা পাখার ঘুরতে থাকা নির্ভর করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পুরস্কার' মধ্যবর্তী চলকে নির্দেশ করে। অনির্ভরশীল চল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী চল বা অন্তবর্তী চল বলে। আবার কোনো কোনো ক্ষেত্রে এই চলকে যোগ সাধনকারী চল হিসেবেও উল্লেখ করা হয়। পরীক্ষণ পরিচালনার সময় এই মধ্যবর্তী চল কিছুটা অন্য রকমের হয়। এক্ষেত্রে মধ্যবর্তী চল দুই রকমের হতে পারে। যথা: ১. মনস্তাত্ত্বিক চল, যেমন-বুদ্ধি, শিক্ষণ, ব্যক্তিত্ব, প্রেষণা, চিন্তন, আবেগ ইত্যাদি এবং ২. শরীরবৃত্তীয় চল, যেমন- বয়স, লিঙ্গ, স্বাস্থ্যগত অবস্থা ইত্যাদি। সাপেক্ষ চলের ওপর অনির্ভরশীল চলের প্রভাব মধ্যবর্তী চলের প্রভাব দ্বারা প্রভাবিত হয়। এ কারণে মধ্যবর্তী চলগুলো পরীক্ষণে অবাস্তব উপাদান হিসেবে পরিচিত। তাই একটি ভালো পরীক্ষণ চালাতে এসব চলকে এমনভাবে নিয়ন্ত্রণ করতে হবে যাতে এদের প্রভাব সাপেক্ষ চলে পড়তে না পারে। উদ্দীপকে মিজান সাহেব ক্লাসে শিক্ষার্থীদের পুরস্কার প্রদান করায় উপস্থিতি বৃদ্ধি পেয়েছে। এক্ষেত্রে পুরস্কার শিক্ষার্থীদের প্রেষণা হিসেবে কাজ করেছে। কেননা পুরস্কারের জন্য শিক্ষার্থীদের ক্লাসের প্রতি আগ্রহ বৃদ্ধি পেয়েছে। তাই বলা যায়, উদ্দীপকে, উল্লিখিত পুরষ্কার মধ্যবর্তী চলের উদাহরণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ মাহি চল নিয়ন্ত্রণের কৌশল ভারসাম্য সৃষ্টি এবং জয়া চল নিয়ন্ত্রণের কৌশল অপসারণ প্রয়োগ করেছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দ্বলকে পরীক্ষণ দল অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে, পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। উদ্দীপকে মাহি পরীক্ষণ পাত্রদের এমন দুটো দলে ভাগ করলেন যাতে দুটো দল সবদিক থেকে সমান হয়। এ কৌশলটি ভারসাম্য সৃষ্টিকে নির্দেশ করে। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে অর্জন বা অপসারণ করে নির্ভরশীল চলকে ঐ চলের প্রভাব মুক্ত রাখা হয়। এ কৌশলকে অপসারণ বলে। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। উদ্দীপকে জয়া তার পরীক্ষণ দলকে একটি শব্দ নিয়ন্ত্রিত কক্ষে বসান যা অপসারণ কৌশলকে নির্দেশ করে। পরিশেষে বলা যায়, উদ্দীপকের মাহি ও জয়া চল নিয়ন্ত্রণের পৃথক পৃথক কৌশল প্রয়োগ করে গবেষণা সম্পন্ন করেছে।"
        }
      ]
    }
  ]
}