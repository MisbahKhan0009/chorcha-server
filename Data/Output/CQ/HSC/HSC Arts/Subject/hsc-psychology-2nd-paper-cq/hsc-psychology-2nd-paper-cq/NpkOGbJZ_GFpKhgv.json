{
  "title": "ঢাকা সিটি কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "আন্তঃকলেজ মেধা প্রতিযোগিতায় অংশগ্রহণের জন্য ১৪ বছর ৮ মাস বয়সী কলেজ ছাত্র সজীব ও রিয়াদের মধ্যে একজনকে নির্বাচনের জন্য তাদের উপরে বুদ্ধি অভীক্ষা প্রয়োগ করা হয়। অভীক্ষণে সঙ্গীবের মানসিক বয়স নির্ণীত হয় ১৫ বছর ২ মাস। অপরদিকে রিয়াদের বুদ্ধি অভীক্ষায় প্রাপ্ত মৌলিক মানসিক বয়স হয় ১৪ বছর। সে ১৫টি বছরের ৪টি, ১৬ বছরের ২টি, ১৭ বছরের ১টি প্রশ্নের উত্তর করতে পারে। বৃদ্ধ্যকক নির্ণয়ের শেষে সজীব বেশ চটপটে ও প্রত্যুৎপন্নমতি বলে সার্বিক বিবেচনায় তাকে নির্বাচিত করে প্রতিযোগিতা প্রেরণ করা হয় এবং সে ৩য় স্থান অধিকার করে। কিন্তু রিয়াদ মনে করে তাকে প্রেরণ করলে সে আরো ভালো ফলাফল করতে পারতো।",
      "tag": "DCC 25",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো ব্যক্তির সেই ক্ষমতা- যা দ্বারা সে বাস্তব জগত সম্বন্দ্বে অবগত, হতে পারে বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "দলগত অভীক্ষার প্রয়োজন হয় কেন?",
          "explanation": "দলগত বৃদ্ধি অভীক্ষা অল্প সময়ে বহু সংখ্যক লোকের উপর প্রয়োগ করা যায়। ব্যক্তিভিত্তিক অভীক্ষার সাহায্যে একবারে কেবল একজন লোকের বুদ্ধি পরিমাপ করা যায়। তাই স্বল্প সময়ে বহু লোকের বুদ্ধি পরিমাপ করার প্রয়োজনীয়তা থেকে দলগত অভীক্ষার প্রয়োজন অনুভূত হয়। আর এটির বিশেষ প্রয়োজন দেখা দেয় প্রথম মহাযুদ্ধের সময়। দলগত অভীক্ষার সাহায্যে সহজে স্বল্প সময়ে বহু সংখ্যক লোকের বুদ্ধি পরিমাপ করা যায়। এটির প্রক্রিয়া তুলনামূলক সহজ, বায় কম এবং তুলনামূলক তাড়াতাড়ি ফলাফল পাওয়া যায়। তাই দলগত বুদ্ধি অভীক্ষা একটি প্রয়োজনীয় অভীক্ষা।"
        },
        {
          "label": "গ",
          "question": "রিয়াদের বুদ্ধ্যঙ্ক নির্ণয় করো।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপক অনুযায়ী, রিয়াদের মৌলিক মানসিক বয়স ১৪ বছর। এরপর সে ১৫ বছরের ৪টি, ১৬ বছরের ২টি, ১৭ বছরের ১টি প্রশ্নের উত্তর করতে পারে। এক্ষেত্রে তার অর্জিত মানসিক বয়স হলো- (১৪×১২)+(৪×২)+(২×৪)+(১×৪) = ১৮৮ মাস রিয়াদের প্রকৃত বয়স = ১৪ বছর ৮ মাস বা ১৭৬ মাস। সুতরাং তার বুদ্ধ্যঙ্ক =(মানসিক বয়স/প্রকৃত বয়স) ×১০০= (১৮৮ /১৭৬)×১০০ = ১০৬.৮১ (প্রায়) সুতরাং বলা যায়, রিয়াদ সাধারণ বুদ্ধিসম্পন্ন।"
        },
        {
          "label": "ঘ",
          "question": "উদ্দীপকে বর্ণিত আন্তঃকলেজ মেধা প্রতিযোগিতায় সজীবের পরিবর্তে রিয়াদকে প্রেরণ করলে ফলাফল কি আরো ভালো হতে পারতো? তোমার মতামত দাও।",
          "explanation": "উদ্দীপক অনুযায়ী, সজীবের প্রকৃত বয়স ১৪ বছর ৮ মাস বা ১৭৬ মাস। তার মানসিক বয়স নির্ণীত হয় ১৫ বছর ২ মাস বা ১৮০ মাস সুতরাং সজীবের বুদ্ধ্যঙ্ক =(মানসিক বয়স/প্রকৃত বয়স) ×১০০= (১৮০ /৬০)×১০০ = ১০২.২৭ (প্রায়) অর্থাৎ সজীব সাধারণ বুদ্ধিসম্পন্ন একজন মানুষ। অন্যদিকে রিয়াদ ও সাধারণ বুদ্ধিসম্পন্ন একজন মানুষ হিসেবে পূর্বেই প্রমানিত হয়েছে। তাদের দু'জনের বুদ্ধ্যকই ৯০ থেকে ১০৯ এর মধ্যে বা সাধারণ বুদ্ধিসম্পন্নতাকে নির্দেশ করে। তবে কলেজে দু'জনেরই বুদ্ধ্যঙ্ক পরিমাপ করে দেখা যায়, সজীব বেশ চটপট ও প্রত্যুৎপন্নমতি। ফলে সার্বিক বিবেচনায় সজীবকেই মেধা প্রতিযোগিতায় পাঠানো হয়। আমি মনে করি, সজীবের পরিবর্তে রিয়াদকে প্রেরণ করলে ফলাফল আরো অলো হতো না। কেননা দুজনই সাধাণ বুদ্ধিসম্পন্ন হলেও সজীবের ক্ষেত্রে বাড়তি কিছু বিষয়, যেমন- চটপটে ও প্রত্যুৎপন্নমতি দেখা যায়। সুতরাং রিয়াদের কথার সাথে দ্বিমত পোষণ করে বলতে চাই, আন্তঃকলেজ মেধা প্রতিযোগিতায় সজীবকে প্রেরণ করাই সঠিক সিদ্ধান্ত ছিল।"
        }
      ]
    },
    {
      "number": "2",
      "uddipok": "দৃশ্যকল্প-১: ১০ বছর বয়সী স্কুলছাত্র মাহিন। লেখাপড়ায় তেমন ভালো ফলাফল করতে পারছে না। তবে সে অন্যের উপর নির্ভরশীল নয়। সে নিজের কাজ নিজে করতে পারে। তাকে প্রশিক্ষণ দিলে সে তা গ্রহণ করতে পারে। গান বাজনাও অল্প-স্বল্প করতে পারে। দৃশ্যকল্প-২: জনি ও রকি দুই ভাই। জনি সাবলীল ভাষায় কথা বলে, লেখাপড়াতেও ভালো। বিভিন্ন শিক্ষা সহায়ক কার্যক্রম ও বিতর্ক প্রতিযোগিতয় অংশগ্রহণ করে। অন্যদিকে রকি লেখাপড়ায় তেমন উন্নতি করতে পারেনি। ভাষাগত দক্ষতা কম। তবে কম্পিউটার ইন্টারনেটসহ বিভিন্ন প্রযুক্তিগত কাজে বেশ পারদর্শী।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত।"
        },
        {
          "label": "খ",
          "question": "",
          "explanation": "মেধা ও সৃজনশীলতা এক নয়। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনব উদ্ভাবনীমূলক কর্মকান্ড, যা তাকে অন্য ব্যক্তি থেকে আলাদা করে। মনোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        },
        {
          "label": "গ",
          "question": "",
          "explanation": "দৃশ্যকর-১ অনুযায়ী, মাহিন মৃদু বুদ্ধি প্রতিবন্ধী। যেসব শিশু বা ব্যক্তির বুদ্যঙ্ক ৫১ থেকে ৬৯ এর মধ্যে তারা মৃদু প্রতিবন্ধি শ্রেণির অন্তর্গত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। এদের ভালোমন্দের বিচার ক্ষমতা কম তবে সাধাণত শারীরিক বৈকল্য দেখা যায় না। এরা সামান্য লেখাপড়া করতে পারে এবং গাণিতিক হিসাব করতে পারে। কোনো তত্ত্বাবধান ছাড়াই দায়িত্বপূর্ণভাবে জীবনযাপন করতে পারে। আনন্দদায়ক শিক্ষার মাধ্যমে তাদের উন্নতি করা সম্ভব। এছাড়া বিশেষ শিক্ষা ও প্রশিক্ষণের মাধ্যমে এদেরকে স্বনির্ভর করা সম্ভব হয়। উদ্দীপকে দেখা যায়, মাহিন লেখাপড়ায় তেমন ভালো না, তবে সে অন্যের উপর নির্ভরশীল নয়। সে নিজের কাজ নিজে করতে পারে। তাকে প্রশিক্ষণ দিলে তা সে গ্রহণ করতে পারে। গান-বাজনাও অল্প-স্বল্প করতে পারে। মাহিনের এ সকল শারীরিক বৈশিষ্ট্যসমূহ মৃদু বুদ্ধি প্রতিবন্ধিতাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে জনি ও রকির বুদ্ধি পরিমাপে প্রযোজ্য অভীক্ষাসমূহ হলো ভাষাগত বুদ্ধি অভীক্ষা ও কৃতি বুদ্ধি অভীক্ষা। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বৃদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু, নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাজক বুদ্ধ্যকের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বৃদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বৃদ্ধি অভীক্ষায় অভীক্ষার্থীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী বা কৃতি অভীক্ষায় অভীক্ষার্থীকে বিশেষভাবে নির্দেশ দিতে হয়।"
        }
      ]
    },
    {
      "number": "3",
      "uddipok": "রিয়া খুব সহজেই উৎফুল্ল হয়, দেখতে ছোট খাটো গোলগাল ও মেদবহুল শরীরের অধিকারী। রিয়া আবেগকে স্বতস্ফূর্তভাবে প্রকাশ করে। সে সামাজিক। লিমা বাইরে বেড়াতে খুব পছন্দ করে ও অন্যের সাথে মিশে আনন্দ করতেও তার ভালো লাগে। সে সামাজিক কর্মকাণ্ডে সক্রিয় অংশগ্রহণ করে ও যেকোনো পরিবেশে খাপ খাইয়ে চলতে পারে। অন্যদিকে তার বোন নিশা বাইরের বস্তুর প্রতি উদাসীন এবং কোলাহল একেবারেই পছন্দ করে না। একা একা ও চুপচাপ থাকতে তার ভালো লাগে, সে সৃষ্টিশীল কাজে বেশ পারদর্শী।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "MMPI অভীক্ষায় মোট ৫৫০টি প্রশ্ন বা বাক্য থাকে।"
        },
        {
          "label": "খ",
          "question": "",
          "explanation": "বিভিন্ন ব্যক্তির মধ্যে পার্থক্য নির্ণয় করার জন্য ব্যক্তিত্বের সংলক্ষণ খুবই গুরুত্বপূর্ণ। ব্যক্তিত্বের সংলক্ষণ বলতে বোঝায় ব্যক্তির এমন কতকগুলো গুণ বা বৈশিষ্ট্য যার সাহায্যে আমরা এক ব্যক্তিকে অন্য ব্যক্তি থেকে সহজে পৃথক করতে পারি। সংলক্ষণ ব্যক্তির আচরণকে বিশেষভাবে প্রভাবিত করে থাকে। সংলক্ষণসমূহ সাধারণত বিশেষণ হিসেবে ব্যবহৃত হয়ে থাকে। প্রফুল্লতা, আত্মনির্ভরতা, উদারতা প্রভৃতি সংলক্ষণের উল্লেখযোগ্য উদাহরণ। এসব বৈশিষ্ট্য বা গুণসম্পন্ন ব্যক্তিদের অন্যান্য ব্যক্তি থেকে খুব সহজে পৃথক করা যায় বলেই ব্যক্তিত্বের সংলক্ষণ অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ রিয়ার মধ্যে ব্যক্তিত্বের সাইক্লোয়েড বা খেদোন্মত্তরূপ শ্রেণিটি লক্ষণীয়। সাইক্লোয়েড বা খেদোন্মভরূপ শ্রেণির লোক খুব সহজেই উৎফুল্ল হয়, আবার সহজেই বিষাদগ্রন্থ হয়ে পড়ে। এ টাইপের লোকেরা আবেগকে স্বতঃস্ফূর্তভাবে প্রকাশ করে এবং এরা হলো সামাজিক উত্তেজনাপ্রবণ, বাস্তববাদী ও সহিষ্ণু। এরা খাটো, গোলগাল ও মেদবহুল দেহের অধিকারী হয়। চরম পর্যায়ে এসে ম্যানিক-ডিপ্রেসিভ লক্ষণ দেখা দেয়। উদ্দীপকে দৃশ্যকল্প-১ এ বলা হয়েছে, রিয়া গোলগাল ও মেদবহুল দেহের অধিকারী। সে সহজেই আনন্দিত হয় আবার বিষাদগ্রস্ত হয়ে পড়ে। সুতরাং বলা যায়, রিয়ার মধ্যে সাইক্লোয়েড বা খেদোন্মত্তরূপ ব্যক্তিত্ব লক্ষণীয়।"
        },
        {
          "label": "ঘ",
          "question": "",
          "explanation": "লিমা ও তার বোনের ব্যক্তিত্বকে কার্ল ইয়ং বহির্মুখী ও অন্তর্মুখী এ দুভাবে ব্যাখ্যা করেছেন। লিমা বাইরে ঘোরাফেরা করতে খুব পছন্দ করে। অন্যের সাথে মিশে আমদ করতে তার ভালো লাগে। এগুলো বহির্মুখী ব্যক্তিত্বের বৈশিষ্ট্যকে নিদের্শ করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকাণ্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী'। বিভিন্ন সামাজিক কর্মকাণ্ডে এরা সক্রিয়ভাবে অংশগ্রহণ করে। মুক্ত বিহজ্যের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। অপরদিকে নিশা আত্মকেন্দ্রিক ও কোলাহল একেবারেই পছন্দ করে না। এসব অন্তর্মুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির। হয়ে থাকে। এরা কাজের তুলনায় চিন্তার রাজ্যে বেশি বিচরণ করে। পরিশেষে বলা যায়, কার্ল ইয়ং লিমা ও নিশার ব্যক্তিত্বকে বহির্মুখী ও অন্তর্মুখী হিসেবে ব্যাখ্যা করেছেন।"
        }
      ]
    },
    {
      "number": "4",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "",
          "explanation": "শেলডন মানুষের শারীরিক গঠন বৈচিত্র্যের ওপর ভিত্তি করে ব্যক্তিত্বকে শ্রেণিকরণ করার চেষ্টা করেন। তার এ মতবাদকে 'শেলডনের শারীরিক গড়ন তত্ত্ব' বলা হয়। তবে এ তত্ত্বটি বিজ্ঞানসম্মত নয়। শেলডনের ব্যক্তিত্বের শারীরিক গঠন মতবাদে শুধু শরীরের গঠন কাঠামোর দিক বিবেচনা করে শ্রেণি বিভাগ করা হয়েছে। ব্যক্তিত্বের সামাজিক উপাদানগুলো এতে উপেক্ষা করা হয়েছে। ব্যক্তিত্ব গঠনে শিক্ষণের ভূমিকা এ তত্ত্বে বিবেচনা করা হয়নি। এসব সমালোচনার কারণে শেলডনের শারীরিক গঠন মতবাদটিকে বিজ্ঞানসম্মত মতবাদ বলা যায় না।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'ক' অভীক্ষাটি প্রক্ষেপণমূলক অভীক্ষাকে নির্দেশ করে। এটির অন্তর্গত একটি অভীক্ষা হলো কাহিনি সংপ্রত্যক্ষণ অভীক্ষা। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। কিছু অসুবিধা থাকা সত্ত্বেও কাহিনি সংপ্রত্যক্ষণ অভীক্ষার সাহায্যে ব্যক্তির আশা-আকাঙ্ক্ষা, ব্যর্থতা, দ্বন্দ্ব, কর্তৃত্ব প্রভৃতি জানা যায়, যা ব্যক্তির মানসিক সমস্যা চিহ্নিতকরণে গুরুত্বপূর্ণ নিয়ামক হিসেবে ব্যবহৃত হয়।"
        },
        {
          "label": "ঘ",
          "question": "",
          "explanation": "উদ্দীপকের 'ক' ও 'খ' দ্বারা যথাক্রমে প্রক্ষেপণমূলক অভীক্ষা এবং অপ্রক্ষেপণমূলক অভীক্ষাকে নির্দেশ করা হয়েছে। ব্যক্তিত্ব মূল্যায়ন বা পরিমাপের ক্ষেত্রে, বিভিন্ন মনোবিজ্ঞানী বিভিন্ন ধরনের অভীক্ষা তৈরি করেছেন যা মূলত দুইটি ভাগে বিভক্ত। যথা-প্রক্ষেপণমূলক অভীক্ষা এবং অপ্রক্ষেপণমূলক অভীক্ষা। প্রক্ষেপণমূলক অভীক্ষায় ব্যক্তিকে কোনো অস্পষ্ট, দ্ব্যর্থবোধক ৰা অসংগঠিত উদ্দীপক উপস্থাপন করে তাকে এর প্রতি প্রতিক্রিয়া প্রকাশ করতে বলা হয়। অন্যদিকে যে অভীক্ষায় কোনো ব্যক্তিকে বিভিন্ন সাক্ষাৎকার, প্রশ্নমালা বা বিভিন্ন পরিস্থিতির সম্মুখীন করে তার ব্যক্তিত্ব মূল্যায়নের চেষ্টা করা হয় তাকে অপ্রক্ষেপণমূলক অভীক্ষা বলে। প্রক্ষেপণমূলক অভীক্ষার দুটি সাধারণ বৈশিষ্ট্য হলো- পরীক্ষণপাত্রদের এক দুর্বোধ্য বা জটিল পরিস্থিতির সম্মুখীন করা হয় যে পরিস্থিতি সকলের পক্ষে সমান কিন্তু যা বিভিন্ন ধরনের একাধিক প্রতিক্রিয়া সৃষ্টি করে। এ অভীক্ষায় পরীক্ষণপাত্রদের আত্মপ্রকাশের জন্য প্রণোদিত করা হয় যদিও তারা নিজেরা সেটা টের পায় না। অন্যদিকে অপ্রক্ষেপণমূলক অভীক্ষায় কখনো প্রত্যক্ষ কথোপকথনের মাধ্যমে ব্যক্তি সম্পর্কে প্রয়োজনীয় তথ্য সংগ্রহ করা হয়, কখনো 'হ্যাঁ-না' বা 'সত্য-মিথ্যা' ইত্যাদির সাহায্যে প্রশ্নের উত্তর নেয়া হয়, আবার কখনো ব্যক্তিকে কোনো বিশেষ পরিস্থিতিতে ফেলে তার ব্যক্তিত্ব যাচাই করা হয়। এর উপর ভিত্তি করে অপ্রক্ষেপণমূলক কয়েকটি অভীক্ষা হলো- সাক্ষাৎকার, ব্যক্তিত্ব প্রশ্নমালা এবং পরিস্থিতিমূলক অভীক্ষা। অন্যদিকে বহুল ব্যবহৃত প্রক্ষেপণমূলক দুটি অভীক্ষা হলো- রোশাক কালির ছাপ অভীক্ষা এবং কাহিনি সংপ্রত্যক্ষণ অভীক্ষা। পরিশেষে বলা যায়, প্রক্ষেপণমূলক এবং অপ্রক্ষেপণমূলক অভীক্ষা দুটি ভিন্ন ভিন্ন বৈশিষ্ট্যসম্পন্ন অভীক্ষা হলেও উভয়ই ব্যক্তিত্ব পরিমাপের ক্ষেত্রে বহুল ব্যবহৃত দুটি অভীক্ষা।"
        }
      ]
    },
    {
      "number": "5",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা রা পীড়নের সম্মুখীন হয়।"
        },
        {
          "label": "খ",
          "question": "",
          "explanation": "শৈশবকালে স্নেহ ভালোবাসার বঞ্চনা বিভিন্নভাবে মানসিক চাপ সৃষ্টি করে। ছোট শিশুরা স্নেহ ভালোবাসা চায়। শিশুর স্বাভাবিক বিকাশের জন্য স্নেহ প্রীতি ঘেরা পরিবেশ একান্ত প্রয়োজন। স্নেহ বঞ্চিত শিশুদের মধ্যে অন্যদের প্রতি হৃদ্যতাবোধের এবং আনুগত্যবোধের সৃষ্টি হয় না। মাতৃস্নেহের বঞ্চনা শিশুদের জন্য গুরুতর সমস্যার সৃষ্টি করে। মায়ের সঙ্গে শিশুর যে অন্তরঙ্গ সম্পর্ক, সেটিই পরবর্তী জীবনে তার সকল প্রকার মানবিক সম্পর্কের ভিত্তিরূপে গণ্য হয়। ফলে এরা পরবর্তী জীবনে সমাজবিরোধী হতে পারে অথবা অপরাধপ্রবণ হতে পারে।"
        },
        {
          "label": "গ",
          "question": "",
          "explanation": "দৃশ্যকল্প-১ এর চিত্রটি অসহায়ত্ব বা হতাশাকে নির্দেশ করে। হতাশার উৎসকে ৩ ভাগ যায় যথা-১: পরিবেশগত, ২. ব্যক্তিগত, ৩. দ্বন্দ্ব। পরিবেশগত প্রতিবন্ধকতার কারণে ব্যক্তি হতাশাগ্রস্ত হতে পারে। প্রাকৃতিক এবং সামাজিক দুই ধরনের কারণ পরিবেশগত হতাশা সৃষ্টি করে। উদাহরণস্বরূপ, বনভোজনে যাবার সময় মাঝপথে গিয়ে গাড়ির ইঞ্জিন নষ্ট হওয়া, কন্যাদায়গ্রস্ত পিতা কন্যঅকে সৎপাত্রে দান করতে ব্যর্থা, যুদ্ধ বা বন্যায় জীবনযাপন বাধাগ্রস্ত হওয়া হতাশার পরিবেশগত উৎসকে নির্দেশ করে। আবার, ব্যক্তিগত বৈশিষ্ট্য বা গুণাবলির কারণ থেকে যে হতাশা সৃষ্টি হয় তাকে ব্যক্তিগত উৎস বলা হয়। যেমন- ক্লাসে প্রথম হবার দুদর্শনীয় আকাঙ্ক্ষা কিন্তু স্মৃতিশক্তি কম থাকা, নেতা হবার দারুণ ইচ্ছে কিন্তু সবার সাথে মেলামেশা করতে না পারা। যখন দুটি শক্তিশালী পরস্পর বিপরীত প্রেষণা একই সময়ে উপস্থিত হয় তখন যে অবস্থার সৃষ্টি হয় তাই দ্বন্দ্ব। যেমন- একজন ব্যক্তি দুটি সমান বেতনের চাকরি পেয়েছে একই সাথে। কিন্তু সে স্থির করতে পারছে না কোন চাকরিতে সে জয়েন করবে। এ ধরনের দ্বন্দ্বের সমাধান করতে না পারলে হতাশার সৃষ্টি হয়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সবার ক্ষেত্রে দ্বিগুণ আকর্ষণ-বিকর্ষণ দ্বন্দ্ব এবং সাকিবের ক্ষেত্রে আকর্ষণ-বিকর্ষণ দ্বন্দ্ব সংগঠিত হয়েছে। এ দুয়ের মধ্যে দ্বিগুণ আকর্ষণ-বিকর্ষণ দ্বন্দ্ব অধিক জটিল। আকর্ষণ-ৰিকৰ্ষণ দ্বন্দ্বের ক্ষেত্রে একটি লক্ষ্যবস্তুতে আকর্ষণীয় ও বর্জনীয় গুণ উভয়ই থাকে। তবে ব্যক্তি ইচ্ছা করলেই লক্ষ্যবস্তু অর্জনের সিদ্ধান্ত থেকে সরে আসলে দ্বন্দ্ব থেকে মুক্তি পায়। কিন্তু দ্বিগুণ আকর্ষণ-বিকর্ষণ দ্বন্দ্বে তা সম্ভব নয়। যেমন- শরতের ছুটিতে কারো সামনে দুটি লক্ষ্যবস্তু আছে। ঘুরতে যাওয়া এবং ছুটি শেষে শুরু হওয়ার পরীক্ষার প্রস্তুতি নেওয়া। ঘুরতে গেলে আনন্দ হবে কিন্তু পরীক্ষায় খারাপ করার সম্ভাবনা রয়েছে এবং বাড়িতে পড়াশোনা করলে ভালো ফলাফলের সম্ভাবনা থাকলেও ঘুরতে যাওয়ার আনন্দ থেকে বঞ্চিত হবে। এক্ষেত্রে ব্যক্তি যে কোনো একটি বেছে নিলেও আনন্দ ও দুঃখ উভয়ই রয়েছে। অন্যদিকে দ্বিগুণ আকর্ষণ-বিকর্ষণ দ্বন্দ্বের ক্ষেত্রে দুটি লক্ষ্যবস্তু থাকে এবং প্রতিটি লক্ষ্যবস্তুরই ধণাত্মক ও ঋণাত্মক অর্থাৎ ভালো ও মন্দ দুটি দিকই থাকে। ভালো দিকটি ব্যক্তিকে আকর্ষণ করে এবং মন্দ দিকটি তাকে বিকর্ষণ করে। কিন্তু এই দুটি লক্ষ্যবস্তুও একটি তাকে গ্রহণ করতে হয়। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। সুতরাং আলোচনা শেষে বলা যায়, উদ্দীপকে নির্দেশিত আকর্ষণ-বিকর্ষণ দ্বন্দ্ব এবং দ্বিগুণ আকর্ষণ-বিকর্ষণ দ্বন্দ্বের মধ্যে দ্বিগুণ আকর্ষণ-বিকর্ষণ দ্বন্দ্ব অধিক জটিল।"
        }
      ]
    },
    {
      "number": "6",
      "uddipok": "দৃশ্যকল্প-১: দৃশ্যকল্প-২: মিজান অফিস সহকারী। কিছুদিন হলো অফিসে সকলের মুখে তার দুর্নীতির কথা শোনা যাচ্ছে। এ বিষয়ে তার বক্তব্য হলো অন্যরা দুর্নীতি করে তাই আমিও করি। অন্যদিকে করিম তার ঘনিষ্ঠ বন্ধুর সাথে হঠাৎ মারামারি করে। পরে সে বুঝতে পারে কাজটি ঠিক হয়নি। ঘটনাটি বন্ধু মহলে জানাজানি হলে সে লজ্জায় পড়বে এতে সে চরমভাবে অনুশোচনায় ও মনোঃকষ্টে ভোগে। তাই সে বিষয়টি জোর করে ভুলে যেতে চায় এবং ভুলে যায়।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "পরস্পরবিরোধী দুটি বা দুয়ের অধিক প্রেষণ একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতা সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "",
          "explanation": "কর্মক্ষেত্রে মানসিক কর্মভার গুরুত্বপূর্ণ। মানসিক কর্মভার হচ্ছে কর্মভারের অনুভূতি বা অবসাদবোধ, যা শুধু ব্যক্তি নিজে উপলব্ধি করে। কর্মভারের মানসিক লক্ষণসমূহ হচ্ছে চিন্তা করার আসক্তি থাকা, মনোযোগ ও আগ্রহ না থাকা, প্রেষণা হ্রাস পাওয়া, ধৈর্য্য না থাকা, সজীবতা ও সতর্কতা হ্রাস পাওয়া, আগ্রহ উৎসাহ হ্রাস পাওয়া। কাজে খেয়াল না থাকা, ভুলের পরিমাণ বৃদ্ধি পাওয়া ইত্যাদি কর্মভারের ফলে কর্মীদের উৎপাদন ক্ষমতা হ্রাস পায়। সুতরাং দেখা যায়, কর্মক্ষেত্রে মানসিক কর্মভার গুরুত্বপূর্ণ বিষয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'খ' দ্বারা কর্মভার নিরসনের পদক্ষেপ সঠিক কর্মানুসূচি ও কর্মবিরতির ব্যবস্থাকে নির্দেশ করা হয়েছে। সাধারণত মনে করা হয়, উৎপাদন বৃদ্ধির একটি সহজ উপায় হচ্ছে কর্মঘণ্টা বাড়ানো। কিন্তু গবেষণায় দেখা যায় যে, কর্মঘণ্টা হ্রাস করলে উৎপাদন বৃদ্ধি পায়। কর্মঘণ্টা বাড়ালে উৎপাদন হ্রাসের কারণ হচ্ছে কর্মীরা ইচ্ছাকৃতভাবে কাজের গতি কমিয়ে দেয় যাতে সে তাড়াতাড়ি ক্লান্ত না হয়। ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির আবশ্যকতা অনস্বীকার্য। কর্ম বিরতির ফলে যে সময় ব্যয় হয়, তাতে উৎপাদন হ্রাস পায় না বরং উৎপাদনের পরিমাণ বৃদ্ধি পায়। আবার শিল্প কারখানায় কর্মভার নিরসনে পালাক্রমিক কাজের প্রচলনও দেখা যায়। পালাক্রমিক পদ্ধতিতে একজন কর্মী স্থায়ীভাবে পালায় কাজ করে থাকে এবং আরেক পদ্ধতিতে সাপ্তাহিক, পাক্ষিক বা মাসিক বিভিন্ন পালায় (সকাল, বিকাল বা রাতে) কাজ করে থাকে। পালাক্রমিক কাজে কর্মীর দক্ষতা ও উৎপাদন অনেকটা নির্ভর করে কাজের ধরন, পালার ধরন, কর্মীর বৈশিষ্ট্য- এ তিন বিষয়ের ওপর। পরিশেষে বলা যায়, কর্মভার কর্মদক্ষতা ও উৎপাদন বৃদ্ধির অন্তরায়। তাই পদক্ষেপ গ্রহণ করে দক্ষতা ও উৎপাদন বৃদ্ধি করা যায়।"
        },
        {
          "label": "ঘ",
          "question": "",
          "explanation": "মিজান ও করিমের প্রতিরক্ষা কৌশল হলো যথাক্রমে প্রতিপেক্ষণ এবং অবদমন। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলেন, আমি এমন কি দোষ করেছি, আমার আশ-পাশের সবাইতো নকল করছে। উদ্দীপকে মিজান দুর্নীতিগ্রস্ত একজন অফিস সহকারী। এ বিষয়ে তার বক্তব্য অন্যরা দুর্নীতি করে তাই আমিও করি। তার এ ধরনের কৌশল প্রতিক্ষেপণকে নির্দেশ করে। অন্যদিকে তীব্র মানসিক চাপের ফলে আমাদের মনের ইচ্ছাগুলো বা অসামাজিক ও নীতিবিরোধী কাজগুলো আমাদের নিজেদের কাছেই গ্রহণযোগ্য হয় না বা তৃপ্তি সাধন করা সম্ভব হয় না। এ ধরনের অগ্রহণযোগ্য কামনা বাসনাকে ব্যক্তি স্বভাবতই জোরপূর্বক ভুলে থাকে বা সচেতন মনে দাবিয়ে রাখে। এ জোরপূর্বক ভুলে থাকা বা দাবিয়ে রাখার কাজটিকে অবদমন বলে। প্রকৃতির দিক দিয়ে অবদমন হলো সঙ্গতি বিধানের চরমতম এবং নিকৃষ্টতম কৌশল। উদ্দীপকে করিম তার ঘনিষ্ঠ বন্ধুর সাথে মারামারি করে তার ভুল বুঝতে পারে। সে বন্ধুর নিকট ক্ষমা চায় এবং ইচ্ছাকৃতভাবে ভুলে যেতে চায়। তার এ ভুলে যাওয়ার চেষ্টাকে অবদমন বলে। পরিশেষে বলা যায়, কৌশল প্রয়োগ করে মানসিক চাপের কবল থেকে আত্মরক্ষা করার প্রচেষ্টাই হলো প্রতিরক্ষা কৌশল। প্রতিক্ষেপণ ও অবদমন হলো এরকম দুটি কৌশল।"
        }
      ]
    },
    {
      "number": "7",
      "uddipok": "মিজান সাহেব একজন শিক্ষিত ব্যক্তি। তিনি জীবনের উৎস ও সত্য সম্বন্ধে জানতে চান। জগতের বিচিত্র বিষয় উপলব্ধি করার ও জানার প্রচণ্ড ইচ্ছা তাকে সর্বদা পরীক্ষা-নিরীক্ষার দিকে ধাবিত করে। অন্যদিকে রহিম সাহেবের বাবা জনাব করিম খুব হিসাব করে জীবনযাপন করেন। সে যে কোন পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলেন। অনেকে তাকে কৃপণ ভাবে। রহিম সাহেব যে অঞ্চলে বসবাস করে সেখানে ব্যবসায়ী লোকের বসবাস। তারা কোন দ্রব্য ক্রয়ে বস্তুর চাকচিক্য ও জাঁকজমকের চাইতে বস্তুটির ব্যবহার লাভজনক হবে কি-না তার উপর বেশি জোর দেয়। তা দেখে রহিম সাহেবও একজন ব্যবসায়ী হিসাবী ও মিতব্যয়ী হিসেবে বেড়ে ওঠে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো মানুষের ইচ্ছার একটি বিশেষ মানদণ্ড। যার দ্বারা মানুষের আচার-আচরণ ও রীতিনীতি নিয়ন্ত্রিত হয় এবং সমাজের মানুষের কাজের ভালো ও মন্দ বিচার করা হয়।"
        },
        {
          "label": "খ",
          "question": "",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "",
          "explanation": "রহিম সাহেবের মূল্যবোধ গঠনের মাধ্যমগুলো হলো পরিবার ও কমিউনিটি। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম মানসিক জগত প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। আবার মূল্যবোধ গঠনের অন্য একটি গুরুত্বপূর্ণ মাধ্যমে হচ্ছে কমিউনিটি। পরিবেশের অধিকাংশ বিষয়বস্তুর প্রতি শিশু মনের জিজ্ঞাসা থেকে একজন শিশুর নানা প্রকার মূল্যবোধ গটিত হয়। সে তার পারিপার্শ্বিক পরিবেশ থেকে ধর্মীয় বিশ্বাস, সংগীতের প্রতি আকর্ষণ, গুরুজনের প্রতি ভক্তি, শ্রদ্ধা, সহপাঠীদের প্রতি প্রীতি, ভালোবাসা ইত্যাদি জাতীয় মূল্যবোধ গ্রহণ করে থাকে। উদ্দীপকে দেখা যায়, জনাব রহিম সাহেবের বাবা জনাব করিম খুব হিসাব-নিকাশ করে জীবনযাপন করেন। রহিম সাহেবের মূল্যবোধ গঠনের মাধ্যমে হিসেবে এটি পরিবারকে নির্দেশ করে। আবার জনাব রহিম সাহেব যে অঞ্চলে বসবাস করেন সেখানে ব্যবসায়ী লোকের বসবাস। এই বিষয়টিও রহিম সাহেবের মূল্যবোধ গঠনে ভূমিকা রেখেছে। এটি মলাবোধ গঠনের মাধ্যম হিসেবে কমিউনিটিকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে মিজান সাহেব ও করিম সাহেবের মূল্যবোধ যথাক্রমে তাত্ত্বিক মূল্যবোধ ও অর্থনৈতিক মূল্যবোধকে নির্দেশ করে। তাত্ত্বিক মূল্যবোধের ব্যক্তিরা নিজেকে বাস্তব প্রয়োগ। সত্য ঘটনা উদঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। সত্যকে আবিষ্কার করাই এদের প্রধান লক্ষ্য। সুবিন্যস্ত জ্ঞান ও সুসংহত নিয়মের প্রতি এরা আবদ্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক, এবং দার্শনিকের মতো। অন্যদিকে অর্থনৈতিক মূল্যবোধের ব্যক্তিরা আগাগোড়াই বাস্তববাদী। এরা অর্থ উপার্জন, অর্থ সঞ্চয় ও মিত্যব্যয়িতার মাধ্যমে অর্থনৈতিক সঞ্চয় করে। ব্যক্তিগত জীবনে এরা বিলাসিতা ও সৌন্দর্যের প্রতি হতবুদ্ধিসম্পন্ন হয়ে ওঠে। এরা সবসময়ই মিতব্যয়ী হয়। যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে। অর্থনৈতিক সমৃদ্ধি অর্জন করাই এদের মূল লক্ষ্য। উদ্দীপকে দেখা যায়, মিজান সাহেব একজন শিক্ষিত ব্যক্তি। তিনি জীবনের উৎস ও সত্য সম্বন্ধে জানতে চায়। জগতের বিচিত্র বিষয় উপলব্ধি করার ও জানার প্রচণ্ড ইচ্ছা তাকে সর্বদা পরীক্ষা নীরিক্ষার দিকে ধাবিত করে। সুতরাং বলা যায়, মিজান সাহেব তাত্ত্বিক মূল্যবোধসম্পন্ন ব্যক্তি। অন্যদিকে করিম সাহেব খুব হিসাব করে জীবনযাপন করেন। যেকোনো পরিস্থিতিতে প্রয়োজনীয়তা অপ্রয়োজনীয়তা চিন্তা করেন। কোনো দ্রব্য ব্রুয়ে বস্তুর চাকচিক্য ও জাঁকজমকের চাইতে বস্তুটি লাভজনক কিনা তার উপর বেশি জোর দেন। এ বৈশিষ্ট্যগুলো তার অর্থনৈতিক মূল্যবোধকে নির্দেশ করে। পরিশেষে বলা যায়, তাত্ত্বিক মূল্যবোধ ও অর্থনৈতিক মূল্যবোধের মধ্যে ব্যাপক পার্থক্য রয়েছে।"
        }
      ]
    },
    {
      "number": "8",
      "uddipok": "জনাব ইসহাক একজন মনোবিজ্ঞানের শিক্ষক। তিনি ছাত্রদের শিক্ষণের উপর গন্ডগোলের প্রভাব দেখার জন্য ক্লাসের ছাত্রদের জোড় বিজোড় রোল নম্বর এর ভিত্তিতে সমান সংখ্যক ছাত্র দিয়ে ক দল এবং খ দল গঠন করেন। তিনি ক দলকে গন্ডগোলমুক্ত পরিবেশে দুটি ভিন্ন কক্ষে নির্দিষ্ট সময় পর্যন্ত কতগুলো অর্থহীন শব্দ তালিকা মুখস্ত করতে দেন। জনাব ইসহাক সাহেব পরীক্ষণ শুরুর পূর্বে গন্ডগোলযুক্ত পরিবেশের শিক্ষণ গন্ডগোলমুক্ত পরিবেশের শিক্ষণের তুলনায় কম হবে বলে মন্তব্য করেন। পরীক্ষণ শেষে প্রাপ্ত ফলাফল ইসহাক সাহেবের মতামতের সাথে মিলে যায়।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা।"
        },
        {
          "label": "খ",
          "question": "",
          "explanation": "কোনো সমস্যার প্রমাণ সাপেক্ষ সম্ভাব্য সমাধানই হচ্ছে প্রকল্প-। কোনো সমস্যার পরিপ্রেক্ষিতে যখন পরীক্ষণের উদ্যোগ নেয়া হয়, তখন পরীক্ষণটির রূপরেখা কী হবে সে বিষয়ে সিদ্ধান্ত নেওয়ার জন্য প্রকল্প গ্রহণ করা হয়। এ প্রকল্পের উপর ভিত্তি করেই পরীক্ষণকার্য পরিচালনা করা হয়। প্রকল্প হচ্ছে পরীক্ষণের হালস্বরূপ। পরীক্ষণে কোন কোন চলের প্রভাব পরিমাপ করতে হবে, আবার কোন কোন চল নিয়ন্ত্রণ করতে হবে, পরীক্ষণের নক্শা কেমন হবে এ সবকিছুই নির্ভর করে প্রকল্পের ওপর। এ কারণে পরীক্ষণে প্রকল্প গুরুত্বপূর্ণ।"
        },
        {
          "label": "গ",
          "question": "",
          "explanation": "ইসহাক সাহেব গবেষণা পরিচালনায় পরীক্ষণ পদ্ধতি প্রয়োগ করেছেন।। পরীক্ষণ হলো এমন একটি প্রক্রিয়া যেখানে একজন বিজ্ঞানী একটি নির্দিষ্ট পথে অধ্যয়নের একটি বস্তুকে ব্যবহার করেন এবং তারপর আচরণের ফলাফল প্রত্যক্ষ করেন। পরীক্ষণ পদ্ধতির একটি অন্যতম বৈশিষ্ট্য হলো এটি একাধিক চলের মধ্যে কার্যকরণ সম্পর্ক ব্যাখ্যা করে। পরীক্ষণাধীন সময়ে প্রয়োজন চলসমূহ নিয়ন্ত্রণ করে। এ পদ্ধতিতে গবেষণাগারের অবস্থা বজায় রেখে প্রাকৃতিক পরিবেশে অনুসন্ধানকার্য সম্পাদন করা হয়। ঘটনার পুনরাবৃত্তি পরীক্ষণ পদ্ধতির অন্যতম বৈশিষ্ট্য। এ পদ্ধতিতে তথ্য সংগ্রহের জন্য পরীক্ষণকারীকে সরাসরি উপস্থিত থাকতে হয়। অনেক সময় নমুনায় অন্তর্ভুক্ত ব্যক্তিদের দু'ভাবে ভাগ করা হয়। একটি পরীক্ষণ দল অন্যটি নিয়ন্ত্রিত দল। উপাত্তগুলো পরিসংখ্যানের ভাষায় প্রকাশ করা যায়। বিজ্ঞানীগণ বারবার একই পরীক্ষণ সম্পাদন করে ফলাফলের সত্যতা যাচাই করতে পারেন। এছাড়া পরীক্ষণ পদ্ধতিতে বস্তুনিষ্ঠভাবে অনুসন্ধান কার্য পরিচালনা করা হয়।"
        },
        {
          "label": "ঘ",
          "question": "",
          "explanation": "উদ্দীপকে ইসহাক সাহব চল নিয়ন্ত্রণে অপসারণ কৌশলটি অবলম্বন করেছেন। পরীক্ষণ পরিচালনার সময় যে সকল অবাঞ্ছিত চলের নির্ভরশীল চলের ওপর প্রভাব বিস্তারের সম্ভাবনা থাকে। সেসব চলের প্রভাব থেকে পরীক্ষণকে মুক্ত রাখার কতগুলো ব্যবস্থা বা কৌশল রয়েছে। এরকম একটি কৌশল হলো অপসারণ। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব মুক্ত রাখা হয়। যেমন- গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার অথবা আলো যদি কোনো পরীক্ষণের ফলাফলের উপর প্রভাব বিস্তার করে তাহলে আলোকিত কক্ষ বর্জন করে পরীক্ষণটি অন্ধকার কক্ষে পরিচালনা করা যেতে পারে। উদ্দীপকে দেখা যায়, মনোবিজ্ঞানের শিক্ষক জনাব ইসহাক সাহবে ছাত্রদের শিক্ষণের উপর গণ্ডগোলের প্রভাব দেখার জন্য দুটি দল গঠন করেন। তিনি 'ক' দলকে গণ্ডগোলযুক্ত এবং 'খ' দলকে গণ্ডগোলমুক্ত পরিবেশে দুটি ভিন্ন কক্ষে নির্দিষ্ট সময় পর্যন্ত কতগুলো অর্থহীন শব্দ তালিকা মুখস্ত করতে দেন। এখানে তিনি তার সুবিধামতো শব্দ বা গণ্ডগোল যুক্ত করেছেন। আবার পরীক্ষণের প্রয়োজনে তো অপসারণও করেছেন। সুতরাং বলা যায়, তার প্রয়োগকৃত কৌশলটি হলো অপসারণ। পরিশেষে বলা যায়, পরীক্ষণে নির্ভরযোগ্য ফলাফল আনতে চলসমূহের নিয়ন্ত্রণ অত্যন্ত গুরুত্বপূর্ণ বিষয়।"
        }
      ]
    }
  ]
}