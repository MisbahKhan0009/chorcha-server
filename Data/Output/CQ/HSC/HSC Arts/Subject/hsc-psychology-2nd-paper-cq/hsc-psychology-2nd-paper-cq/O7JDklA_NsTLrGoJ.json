{
  "title": "রাজউক উত্তরা কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "রাহুল দ্বাদশ শ্রেণির ছাত্র। ক্লাসে শিক্ষক বুদ্ধি পরিমাপের জন্য একটি মানসিক অভীক্ষা প্রয়োগ শিখাচ্ছিলেন যেটি ১৯০৫ সালে প্রথম প্রণীত হয়েছিলো। অভীক্ষাটি শ্রেণিতে নেহাল নামক ৪ বছরের শিশুর উপর প্রয়োগ করা হয়। নেহাল সাড়ে ৫ বছরের প্রশ্নের উত্তর দিতে পেরেছিল।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ব্যক্তির প্রকৃত বয়স যাই হোক না কেন, কোনো বুদ্ধি অভীক্ষায় সে যে বয়সের উপযোগী প্রশ্নের উত্তর দিতে পারে তাকে তার মানসিক বয়স বলে।"
        },
        {
          "label": "খ",
          "question": "",
          "explanation": "মেধা হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা। আর সৃজনশীলতা হলো ব্যক্তির অভিনর কর্মকাণ্ড। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনব ও উদ্ভাবনীমূলক কর্মকাণ্ড, যা তাকে অন্য ব্যক্তি থেকে আলাদা করে। মানোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা হয়।"
        },
        {
          "label": "গ",
          "question": "",
          "explanation": "বুদ্ধ্যত্তক হলো ব্যক্তির মানসিক বয়স ও প্রকৃত বয়সের অনুপাত। উদ্দীপক অনুসারে নেহালের প্রকৃত বয়স ৪ বছর বা ৪৮ মাস। বুদ্ধি অভীক্ষায় সে ৫ (১/২ )বছরের প্রশ্নের উত্তর দিতে পারে যা তার মৌলিক মানসিক বয়সকে নির্দেশ করে। নেহালের মানসিক বয়স =৫ (১/২ ) বছর বা ৬৬ মাস। আমরা জানি, বৃদ্ধ্যঙ্ক IQ=(মানসিক বয়স/প্রকৃত বয়স) ×১০০ =( ৬৬/৪৮)×১০০= ১৩৭.৫ অর্থাৎ নেহালের বুদ্ধ্যঙ্ক হলো ১৩৭.৫। সুতরাং বুদ্ধ্যঙ্ক অনুসারে, নেহাল অতিশয় প্রতিভাশালী শিশু।"
        },
        {
          "label": "ঘ",
          "question": "",
          "explanation": "নেহালের প্রয়োগকৃত বিনে-সিমোঁ বৃদ্ধি অভীক্ষার কতগুলো সুবিধা ও অসুবিধা রয়েছে। বিনে-সিমোঁ বুদ্ধি অভীক্ষাটির একটি সুবিধা হলো, অভীক্ষাটি বিভিন্ন ধরনের সমস্যা ও প্রশ্নভিত্তিক পদসমূহের দ্বারা প্রণীত। অভীক্ষাটি বিভিন্ন বয়স স্তরের ভিত্তিতে প্রণীত। এছাড়াও অভীক্ষাটিতে মানসিক বয়সের ধারণা ব্যবহার করা হয়। অভীক্ষাটির একটি বিশেষ সুবিধা হলো, অভীক্ষাটির পদগুলো সহজ থেকে কঠিন ক্রমানুসারে সাজানো থাকে বা অনুরূপভাবে অভীক্ষার্থীর সম্মুখে উপস্থাপন করা হয়। এর ফলে অভীক্ষার্থীর বুদ্ধিমত্তার স্তর নির্ণয় করা সহজ হয়। অন্যদিকে, এ অভীক্ষাটির একটি অসুবিধা হলো, অভীক্ষাটি ভাষাভিত্তিক পদসমূহের সমন্বয়ে গঠিত হওয়ার কারণে, অভীক্ষাটি শুধু নির্দিষ্ট ভাষাভিত্তিক জ্ঞান বা দক্ষতাসম্পন্ন ব্যক্তির ওপর প্রয়োগ ও পরিচালনা করা যায়। একই কারণে এটির দ্বারা বোবা, বধির ও নিরক্ষরদের বুদ্ধি পরিমাপ করা যায় না। অভীক্ষাটি দলভিত্তিকভাবে প্রয়োগের অনুপযোগী হওয়ায় এর দ্বারা বহুসংখ্যক ব্যক্তিদের বুদ্ধি পরিমাপ করা সময়সাপেক্ষ ও ব্যয়বহুল। এছাড়াও এই অভীক্ষাটি প্রয়োগ ও ফলাফল বিশ্লেষণে অভীক্ষকের বিশেষ দক্ষতার প্রয়োজন হয়। বিনে-সিমোঁ অভীক্ষাটি প্রথম সত্যিকার অর্থে ব্যবহার উপযোগী বুদ্ধি অভীক্ষা বিধায়, একে আধুনিক বুদ্ধি অভীক্ষাসমূহের আদিরূপ হিসেবে গণ্য করা যায়। তাছাড়া এই অভীক্ষায় ব্যবহৃত মানসিক বয়স সম্পর্কিত ধারণাটি বুদ্ধি পরিমাপের জন্য ব্যাপকভাবে ব্যবহৃত হচ্ছে। এছাড়াও পদসমূহকে বয়স স্তরভিত্তিক দলবদ্ধকরণ এবং কাঠামোর ক্রমানুযায়ী সজ্জিতকরণ প্রভৃতি আধুনিক বুদ্ধি অভীক্ষায় ব্যাপকভাবে ব্যবহৃত হচ্ছে। তাই বিনে-সিমোঁ বুদ্ধি অভীক্ষার গুরুত্ব অপরিসীম।"
        }
      ]
    },
    {
      "number": "2",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "প্রকৃত বয়স কী?",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলে।"
        },
        {
          "label": "খ",
          "question": "বুদ্ধির ক্ষেত্রে মানসিক বয়স গুরুত্বপূর্ণ কেন?",
          "explanation": "কারও প্রকৃত বয়স যাই হোক না কেন, সে যে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স। জার্মান মনোবিজ্ঞানী, উইলিয়াম স্টার্ন মানসিক বয়সের সঙ্গে প্রকৃত বয়সের একটি সম্পর্কযুক্ত অনুপাত হিসেবে বুদ্ধ্যঙ্কের সূচক সম্পর্কে ধারণা দেন। অধ্যাপক টারম্যান বুদ্ধি পরিমাপের জন্য বুদ্ধ্যঙ্ক ব্যবহার করেন। এটি নির্ণয়ের ক্ষেত্রে ব্যবহার করা হয় ব্যক্তির মানসিক বয়স ও তার প্রকৃত বয়সের অনুপাত, গুণ ১০০। বুদ্ধি পরিমাপের ক্ষেত্রে মানসিক বয়স অবশ্য প্রয়োজনীয়। তাই বুদ্ধির ক্ষেত্রে মানসিক বয়স গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ বুদ্ধির ক্ষেত্রে A ও B এর কারণ ব্যাখ্যা করো।",
          "explanation": "দৃশ্যকল্প-১ এ A ও B দ্বারা যথাক্রমে বুদ্ধির ক্ষেত্রে আন্তঃব্যক্তিক-পার্থক্য ও আন্তঃদলীয় পার্থক্যকে নির্দেশ করা হয়েছে। বুদ্ধির ক্ষেত্রে আন্তঃব্যক্তির পার্থক্যের কারণ হিসেবে কেউ কেউ বলেন, আমাদের পিতামাতা থেকে প্রাপ্ত বংশগতির সূত্রে আমরা বৃদ্ধি পেয়ে থাকি। আবার অনেকে বলেন, আমাদের চারপাশের পরিবেশ বুদ্ধির বিকাশকে প্রভাবিত করছে। আসলে বুদ্ধির মূলে উভয় উপাদানই কাজ করছে। মানবীয় বুদ্ধি হলো- জন্মসূত্রে প্রাপ্ত উপাদান এবং পরিবেশগত শর্তের যৌথ ফলাফল। অর্থাৎ বংশগতি এবং পরিবেশই হচ্ছে বুদ্ধির ক্ষেত্রে আন্তঃব্যক্তির পার্থক্যের কারণ। আবার দৃশ্যকল্প-১ এ. 'B' দ্বারা বুদ্ধির ক্ষেত্রে 'আন্তঃদলীয় পার্থক্যকে নির্দেশ করা হয়েছে। বর্তমানে বেশির ভাগ মনোবিজ্ঞানী আদর্শ বুদ্ধি অভীক্ষায় দলীয় পার্থক্য আরোপ করেন। মনোবিজ্ঞানীরা এর কারণ হিসেবে কতগুলো বিষয়কে বিহ্নিত করেন। যেমন- অর্থনৈতিক অবস্থা, পিতামাতার পেশা, লিঙ্গ পার্থক্য আবাসন ও বংশগতি প্রভৃতি।"
        },
        {
          "label": "ঘ",
          "question": "দৃশ্যকল্প-২ এর B ও C এর মত বুদ্ধি প্রতিবন্ধীদের চিকিৎসা ব্যবস্থা সম্পর্কে আলোচনা কর।",
          "explanation": "দৃশ্যকল্প-২ এ B ও C দ্বারা যথাক্রমে মধ্যম বুদ্ধি প্রতিবন্ধিতা ও গুরুতর বুদ্ধি প্রতিবন্ধিকতাকে নির্দেশ করা হয়েছে। যাদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ তারা মধ্যম বুদ্ধি প্রতিবন্ধী। সাধারণত এদের মানসিক বয়স ৪ থেকে ৭ বছরের মধ্যে হয়। এরা কিছু পড়তে ও লিখতে পারে। তবে শিক্ষণ-প্রক্রিয়া অভ্যস্ত শ্লথ ও কষ্টসাধ্য। বিশেষ প্রশিক্ষণের মাধ্যমে এদের শারীরিক দক্ষতার কিছুটা উন্নতি করা যায়। প্রশিক্ষণের মাধ্যমে এদেরকে দৈনন্দিন জীবন যাপনে স্বনির্ভরশীল করে তোলা যায় এবং বৃত্তিমূলক প্রশিক্ষণের মাধ্যমে কিছুটা উপার্জনশীল নাগরিক পরিণত করা যায়। এ কারণে মধ্যম বুদ্ধি প্রতিবন্ধিদের \"প্রশিক্ষণ লাভের যোগ্য\" (Trainable) বলে আখ্যায়িত করা হয়। এদের ক্ষেত্রে কাউন্সেলিং, ফিজিওথেরাপি, স্পিচথেরাপির মতো চিকিৎসা প্রদান করে ব্যক্তিকে কিছুটা স্বাভাবিক করে তোলা যায়। দৃশ্যকল্প-২ এ 'C' দ্বারা গুরুতর বুদ্ধি প্রতিবন্ধিকতাকে নির্দেশ করা হয়েছে। যাদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ তারা এই শ্রেণির অন্তর্ভুক্ত। অন্যের সহায়তা ছাড়া নিজেদের যত্ন নিতে পারেনা এরা। এমনকি দৈনন্দিন স্বাভাবিক ক্রিয়াকলাপেও অন্যের সাহায্য নিতে হয়। এ জন্য এদের \"পরনির্ভরশীল প্রতিবন্ধী\" (dependent Deficiency) বলে আখ্যায়িত করা হয়। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায় এবং অত্যন্ত সরলভাবে পেশা গ্রহণের উপযোগী করে গড়ে তোলা যায়। দীর্ঘকালীন প্রশিক্ষণের মধ্যে বিশেষ প্রশিক্ষণ, মনোচিকিৎসা ও পুনর্বাসনকে উল্লেখ করা যেতে পারে। এছাড়া পরিস্থিতি মোতাবেক ফিজিওথেরাপি বা স্পিচথেরাপিও প্রদান করা যেতে পারে। পরিশেষে বলা যায়, উপযুক্ত ব্যবস্থা গ্রহণের মাধ্যমে বুদ্ধি প্রতিবন্ধীর নির্ভরশীলতাকে অনেকাংশে হ্রাস করা যায়। অন্যদিকে পাশাপাশি দীর্ঘকালীন প্রশিক্ষণের মাধ্যমে সমাজে পুনর্বাসিতও করা যায়।"
        }
      ]
    },
    {
      "number": "3",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্বের সংলক্ষণ বলতে বোঝায় ব্যক্তির এমন কতগুলো গুণ বা বৈশিষ্ট্য যার সাহায্যে আমরা এক ব্যক্তি থেকে অন্য ব্যক্তিকে পৃথক করতে পারি।"
        },
        {
          "label": "খ",
          "question": "",
          "explanation": "উভয়মুখী ব্যস্তিত্ব যেকোনো পরিস্থিতি ও পরিবেশের সাথে সঙ্গতি বজায় রাখতে পারে বলে তারা গুরুত্বপূর্ণ। ব্যক্তি তার আচরণ ও অভিজ্ঞতার পার্থক্যজনিত কারণে অন্তর্মুখী, বহির্মুখী আবার কখনো কখনো উভয়মুখী ব্যক্তিত্বের শ্রেণিভুক্ত বলে গণ্য হয়ে থাকে। উভয়মুখী ব্যক্তিত্বের অধিকারী বা ব্যক্তি একই সাথে সম্পূর্ণভাবে অন্তর্মুখী নয় আবার বহির্মুখীও নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'খ' ও 'গ' দ্বারা যথাক্রমে একটোমরফিক ও মেসোমরফিক ব্যক্তিত্বকে নির্দেশ করা হয়েছে। এক্টোমরফিক ব্যক্তিত্বের অধিকারী লোকদের দেহ ছিপছিপে লম্বা হালকা-পাতলা গড়নের হয়। এরা যেকোনো কাজে দ্রুত প্রতিক্রিয়া করতে পারে। সামাজিক মেলামেশা এরা পছন্দ করে। এই ব্যক্তিত্বের অধিকারী। লোকেরা আত্মকেন্দ্রিক এবং নির্জনতাপ্রিয় হয়ে থাকে। আবার মেসোমরফিক ব্যক্তিত্বের অধিকারী লোকেরা সুঠাম দেহের অধিকারী এদের কাঁধ ও বুক চওড়া, পেশি মাংসল ও ক্ষুদ্র ক্ষুদ্র তরঙ্গবিশিষ্ট এবং নিতম্ব চাপা। এদের শরীর খেলোয়াড় ধরনের। এরা খেলাধুলা পছন্দ করে এবং অন্যের উপর কর্তৃত্ব প্রতিষ্ঠা করতে চায়। এরা তেজোদীপ্ত শারীরিক ও মানসিক শক্তির অধিকারী, দুঃসাহসিক কাজে এরা আনন্দ অনুভব করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর 'ক' চিহ্নিত অংশটি সাক্ষাৎকার পদ্ধতিকে নির্দেশ করে। ১৯৩৫ সালে ক্রিস্টিয়ানা মরগান এবং এইচ.এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরুপনের কোনো নির্দিষ্ট ধরাবাঁধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। হইয়া সাক্ষাৎকার পদ্ধতি ব্যক্তিত্ব পরিমাপের কোনো আদর্শায়িত পন্থা নয়। এটি একটি অনুভবসিদ্ধ ব্যক্তিকেন্দ্রিক পদ্ধতি। তবে ব্যক্তিত্ব পরিমাপের ক্ষেত্রে এই পদ্ধতির গুরুত্ব অপরিসীম। এটি পক্ষপাতদোষে দুষ্টি হবার সম্ভাবনা থাকে। তবে সাক্ষাৎকার গ্রহণকারী যদি বিচক্ষণ ও প্রশিক্ষণ প্রাপ্ত হন এবং তিনি যদি নিরপেক্ষতা বজায় রাখতে পারেন তাহলে সাক্ষাৎকারের মাধ্যমে প্রাপ্ত তথ্য অনেক বেশি নির্ভরযোগ্য নয়। পরিশেষে বলা যায়, ব্যক্তিত্বের পরিমাপে সাক্ষাৎকার পদ্ধতি অত্যন্ত গুরুত্বপূর্ণ। অপ্রক্ষেণমূলক অভীক্ষার সাক্ষাৎকার পদ্ধতি বহুলাংশে ব্যবহৃত হয়ে থাকে।"
        }
      ]
    },
    {
      "number": "4",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যর সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "",
          "explanation": "জার্মান মনোরোগ বিশারদ আর্নেস্ট ক্রেৎস্নার লক্ষ করেন যে, শরীরের গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তিনি শারীরিক গড়নের ভিত্তিতে ব্যক্তিত্বের শ্রেণিবিভাগ করেছেন। তার মতে, শারীরিক গড়নের ভিত্তিতে মানসিক রোগীদের ক্ষেত্রে ব্যক্তিত্ব দুই ধরনের। যথা- সাইক্লোয়েড এবং সিজোয়েড। আবার সুস্থ স্বাভাবিক মানুষের ক্ষেত্রে এগুলো হলো- (১) পিকনিক (২) এ্যাসথেনিক (৩) এ্যাথলেটিক (৪) ডিসপ্লাস্টিক (৫) হাইপোপ্লাস্টিক।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'খ' চিহ্নিত স্থানটি বহির্মুখী ব্যক্তিত্বকে নির্দেশ করে। কার্ল ইয়ং তার 'Psychological Types' নামক গ্রন্থে মানুষের অভিজ্ঞতার ওপর ভিত্তি করে তাদেরকে বহির্মুখী ও অন্তর্মুখী এ দু দলে ভাগ করেন। তিনি দেখান যে বহির্মুখী ব্যক্তিত্বসম্পন্ন সকল মানুষ বাইরের জগতের প্রতি খুব বেশি আকৃষ্ট হয়। এরা অন্যের সাথে সদা হাসি-খুশি থাকে এবং সামাজিক গঠনমূলক কাজে অংশগ্রহণ করে থাকে। বহির্মুখী ব্যক্তিত্বের অধিকারীরা যেকোনো প্রতিকূল পরিস্থিতিতে খাপ খাইয়ে নিতে পারে এবং এরা সর্বদাই অন্যকে নিয়ে চিন্তা করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশে নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী।"
        },
        {
          "label": "ঘ",
          "question": "",
          "explanation": "ছক-১ ও ছক-২ এ নির্দেশিত অভীক্ষাগুলো যথাক্রমে রোশ্যক কালির ছাপ অভীক্ষা এবং কাহিনী সংপ্রত্যক্ষণ অভীক্ষাকে নির্দেশ করে। হারম্যান রোশাক কর্তৃক ১৯২১ সালে প্রণীত রোশাক কালির ছাপ অভীক্ষাটি হলো সবচেয়ে বেশি ব্যবহৃত অভীক্ষা। ১০টি কালির ছাপবিশিষ্ট কার্ড নিয়ে এ অভীক্ষা গঠিত। এ অভীক্ষায় তিনটি বৈশিষ্ট্যের ভিত্তিতে ব্যক্তিত্ব মূল্যায়ন করা হয়। যথা- ১. পরীক্ষণপাত্র কালির ছাপগুলোকে সামগ্রিকভাবে বর্ণনা করেছে না অংশবিশেষ বর্ণনা করেছে। ২. ছবির আকৃতি, রং বা অন্য কিছুর দ্বারা তার প্রতিক্রিয়া প্রভাবিত হয়েছে কি না এবং ৩. পরীক্ষণের প্রত্যক্ষণে কী গতি লক্ষণীয়? অথবা সে ছবিগুলোকে মানুষ বা জন্তু হিসেবে দেখেছে; না অন্য কিছু দেখেছে। ক্রিস্টিয়ানা মরগান এবং এইচ. এ. মারে ১৯৩৫ সালে কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষায় মোট ২০টি কার্ড ব্যবহার করা হয় এবং প্রতিটি কার্ডের বিপরীতে গল্প রচনা করতে হয়। গল্প লেখার ধারার উপর ভিত্তি করে ব্যক্তিত্ব মূল্যায়ন করা হয়। গল্প লেখার ধারা হলো- ছবিটিতে কী দেখা যাচ্ছে, কী ঘটছে, ছবিতে লোকগুলো কী ভাবছে। কীভাবে কাহিনীর সৃষ্টি হয়েছিল, এর পরিণতিই বা কী ইত্যাদি। ব্যক্তিত্ব মূল্যায়নের ক্ষেত্রে ব্যক্তি ছবিগুলো দেখে যে সকল গল্প রচনা করেন তার দৈর্ঘ্য, স্টাইল, বক্তব্য, নায়ক নির্বাচন, ব্যর্থতা ইত্যাদি বিষয় বিশ্লেষণ করা হয়। পরিশেষে বলা যায়, রোশাক কালির ছাপ অভীক্ষায় এবং কাহিনী সংপ্রত্যক্ষণ অভীক্ষায় ব্যক্তিত্ব মূল্যায়নের বৈশিষ্ট্যসমূহ আলাদা হলেও এরা উভয়ই প্রক্ষেপণমূলক অভীক্ষা বা প্রতিফলন অভীক্ষার অন্তর্ভুক্ত।"
        }
      ]
    },
    {
      "number": "5",
      "uddipok": "উদ্দীপক-২: নবম শ্রেণির ফারহান এবার বার্ষিক পরীক্ষার ফলাফল দেখে খুবই হতাশ। সে বুঝতে পারলো যে তার পড়াশোনায় ঘাটতি ছিল। এবার সে খুব ভালোভাবে পড়াশোনার প্রস্তুতি নিল। অন্যদিকে ফারহান এর বড় বোন ফারাবী এবার মেডিকেলের ভর্তি পরীক্ষায় অকৃতকার্য হবার পর পরিস্থিতি বিবেচনায় বুঝলো ডাক্তারী পড়া আর তার দ্বারা হবে না। সে নতুন করে ঢাকা বিশ্ববিদ্যালয়ে ভর্তির জন্য নতুন উদ্যোমে পড়াশোনা শুরু করলো",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "দীর্ঘসময় কাজ করার ফলে সাময়িকভাবে কর্মক্ষমতা হ্রাস পাওয়াকে কর্মভার বলে।"
        },
        {
          "label": "খ",
          "question": "",
          "explanation": "আত্মরক্ষার কৌশল হিসেবে সঙ্গতি বিধানের চরমতম ও নিকৃষ্টতম কৌশল হলো অবদমন। তীব্র মানসিক চাপের ফলে ব্যক্তির মনের ইচ্ছাগুলো বা অসামাজিক ও নীতিবিরোধী কাজগুলো ব্যক্তির নিজের কাছেই গ্রহণযোগ্য হয় না বা তার দ্বারা ব্যক্তির তৃপ্তি সাধন হয় না। এ ধরনের অগ্রহণযোগ্য কামনা-বাসনাকে ব্যক্তি স্বভাবতই জোরপূর্বক ভুলে থাকে বা অচেতন মনে দাবিয়ে রাখে। ব্যক্তির এই জোরপূর্বক ভুলে থাকা বা দাবিয়ে রাখার কাজটিকে অবদমন বলে।"
        },
        {
          "label": "গ",
          "question": "",
          "explanation": "উদ্দীপক-১ এ উল্লেখিত বিষয়টি হলো হতাশা। হতাশার একটি গুরুত্বপূর্ণ উৎস হচ্ছে পরিবেশগত উৎস। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। উদাহরণস্বরূপ, বনভোজনে যাবার সময় মাঝপথে গিয়ে গাড়ির ইঞ্জিন বিকল হয়ে যাওয়া, অথবা জুয়েল আইচ এর যাদু দেখার জন্য টিকিটের লাইনে দুঘণ্টা দাঁড়িয়ে থেকেও টিকিট না পাওয়া প্রভৃতি পরিবেশগত কারণে ব্যক্তির মাঝে হতাশার সৃষ্টি হয়। উদ্দীপক-১ এর চিত্রটিতে দেখা যায়, ব্যক্তি এবং লক্ষ্যবস্তুর মধ্যে একটি প্রতিবন্ধক রয়েছে। এভাবে লক্ষ্যবস্তু অর্জনে কোনো ব্যক্তি প্রতিবন্ধকতার সম্মুখীন হলে তার যে মানসিক চাপমূলক পরিস্থিতি তৈরি হয় সেটিই হতাশা। হতাশার পরিবেশগত উৎস ছাড়াও আরও দুটি উৎস রয়েছে। যথা- ব্যক্তিগত উৎস ও দ্বন্দ্ব।"
        },
        {
          "label": "ঘ",
          "question": "",
          "explanation": "উদ্দীপক-২ এ ফারহান ও ফারাবী চাপ মোকাবেলার কৌশল হিসেবে যথাক্রমে চাপমূলক পরিস্থিতির পুনর্মূল্যায়ন এবং সমঝোতা কৌশল দুটি অবলম্বন করেছে। চাপমূলক পরিস্থিতি পুনর্মূল্যায়ন হলো- প্রকৃত সমস্যাটি চিহ্নিত করে নিজের মধ্যে প্রয়োজনীয় দক্ষতার উন্নতি সাধন করা। এরপর নব উদ্যমে সর্বশক্তি প্রয়োগ করে সমস্যার সমাধানে আত্মনিয়োগ করা। অর্থাৎ চাপমূলক যে সমস্যা সৃষ্টি হয়েছে তা সরাসরি সমাধানের জন্য পদক্ষেপ নিতে হবে। উদাহরণস্বরূপ উদ্দীপক-২ এর ফারহানের কথা উল্লেখ করা যায়। সে বার্ষিক পরীক্ষার ফলাফল দেখে খুবই হতাশ। সে বুঝতে পারলো যে তার পড়াশোনায় ঘাটতি ছিলো। এবার সে খুব ভালোভাবে পড়াশোনার প্রস্তুতি নিল। এটি চাপ মোকাবেলার কৌশল হিসেবে চাপমূলক পরিস্থিতির পুনর্মূল্যায়নকে নির্দেশ করে। চাপমূলক পরিস্থিতি মোকাবেলায় আরেকটি গুরুত্বপূর্ণ কৌশল হলো সমঝোতা। সমঝোতার মাধ্যমে আমরা মানসিক চাপ থেকে রেহাই পেতে পারি। ব্যক্তি সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছুটা পরিবর্তন এনে পরস্পরের মধ্যে সমন্বয় সাধন করতে পারে। এক্ষেত্রে ব্যক্তির স্বীয় দক্ষতা ও যোগ্যতা এবং বিরাজমান পরিস্থিতিকে বাস্তব দৃষ্টিতে করে এ সমঝোতার পদক্ষেপ নেয়া হয়। উদাহরণস্বরূপ- উদ্দীপকের ফারাবীর কথা উল্লেখ করা যায়। ফারাবী মেডিকেল ভর্তি পরীক্ষায় অকৃতকার্য হবার পর পরিস্থিতি বিবেচনায় বুঝলো ডাক্তারী পড়া তার দ্বারা হবে না। সে নতুন করে ঢাকা বিশ্ববিদ্যালয়ের ভর্তির জন্য নবোদ্যমে পড়াশোনা শুরু করলো। এটি সমঝোতা কৌশলকে নির্দেশ করে। পরিবেশে বলা যায়, চাপ সামলানোর ক্ষেত্রে বিভিন্ন কৌশল অবলম্বন করা অত্যন্ত গুরুত্বপূর্ণ। তন্মধ্যে চাপমূলক পরিস্থিতি পুনর্মূল্যায়ন এবং সমঝোঅ অন্যতম দুটি কৌশল।"
        }
      ]
    },
    {
      "number": "6",
      "uddipok": "দৃশ্যকল্প-২: ইদানীং অফিসের কাজের চাপে সালমান সাহেবের কাজের প্রতি আগ্রহ কমে যাচ্ছে, মাঝে মাঝে ধৈর্যও থাকছে না। অপরদিকে কারখানার শ্রমিক সজলের ইদানীং মাথা ভার লাগে, শরীর অবশ লাগে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাথে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'বিকর্ষণ-বিকর্ষণ দ্বন্দ্ব' পরিলক্ষিত হয়। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকেনা তখন যে দ্বন্দ্বের উদ্ভব ঘটে। তাকে 'বিকর্ষণ-বিকর্ষণ দ্বন্দ্ব বলে। এ প্রকৃতির দ্বন্দ্ব সবচেয়ে বেশি হতাশা সৃষ্টি করে। উদাহরণস্বরূপ, একজন শিক্ষিত যুবক চাকরির বয়স শেষ হওয়ার পূর্ব মুহূর্তে একটি চাকরিতে যোগদানের জন্য চিঠি পেলেন যে চাকরিটি তিনি মোটেই পছন্দ করেন না। এদিকে পরিবারের সকলেই তার উপার্জনের দিকে তাকিয়ে আছে। এ চাকরিতে যোগদান না করলে তার সরকারি চাকরির বয়সও শেষ হয়ে যাবে। এ ধরনের পরিস্থিতি 'বিকর্ষণ-বিকর্ষণ' দ্বন্দ্বের উদ্ভব ঘটায়। দৃশ্যকল্প-১ এ বর্ণিত চিত্রের দিকে লক্ষ করলে দেখতে পাই যে, সেখানে দুটি ঋণাত্মক লক্ষ্যবস্তু রয়েছে, যার একটিকে ব্যক্তিকে অবশ্যই গ্রহণ করতে হবে। এ ধরনের দ্বন্দ্ব ব্যক্তিকে সর্বাধিক মানসিকভাবে হতাশাগ্রস্ত করে ফেলে। এখানে প্রথমত একটি লক্ষ্যবস্তু যতই কাছে আসতে থাকে ততই ব্যক্তির বিতৃষ্ণা বাড়তে থাকে। ব্যক্তি তখন এটা ছেড়ে অন্য লক্ষ্য বস্তুর প্রতি ধাবিত হয় এবং যতই এর কাছাকাছি হতে থাকে ততই বিরক্তির সীমা ছাড়িয়ে যেতে থাকে। এখানে দুটি ঋণাত্মক লক্ষ্যবস্তু থেকে একটি গ্রহণ করলেও দ্বন্দ্বের সম্পূর্ণ পরিতৃপ্তি ঘটে না যা দৃশ্যকল্প-১ এর চিত্রের মাধ্যমে প্রকাশ করা হয়েছে।"
        },
        {
          "label": "ঘ",
          "question": "",
          "explanation": "জনাব সালমান ও সজলের ক্ষেত্রে কর্মভারের প্রভাব পরিলক্ষিত হয় যা কতগুলো কৌশল অবলম্বনের মাধ্যমে সমাধান করা যায়। কর্মভার দক্ষতা ও উৎপাদনকে স্থবির করে। তাই এ সমস্যা সমাধানে নিম্নোক্ত পদক্ষেপ গ্রহণ করা প্রয়োজন- ১. কর্মক্ষেত্রের প্রাকৃতিক পরিবেশের উন্নয়ন: কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। ২. সঠিক কর্মানুসূচি ও কার্যবিরতির ব্যবস্থা করা: সাধারণত মনে করা হয়, উৎপাদন বাড়াতে কর্মঘণ্টা বাড়াতে হয়। কিন্তু দেখা যায়, কর্মঘণ্টা হ্রাস করলে উৎপাদন বাড়ে। এছাড়া কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন। কর্মঘণ্টা কমানো এবং কর্মবিরতির পাশাপাশি পরিকল্পিত পালাক্রমিক কাজের মাধ্যমে কর্মভার নিরসন করা সম্ভব। ৩. কর্ম পুনর্বিন্যাস: শিল্পক্ষেত্রে কর্ম পুনর্বিন্যাস প্রয়োজন রয়েছে। কর্মকে এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি বীতস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়। উদ্দীপকে সালমান ও সজল কাজের চাপে নানারকম শারীরিক ও মানসিক সমস্যা লক্ষ করছে। তারা প্রায়ই মাথাব্যথা, ক্লান্তি, অমনোযোগ ও ধৈর্যহীনতায় ভোগে। তাদের এ সমস্যাকে মনোবিজ্ঞানের ভাষায় কর্মভার বলা হয়। কতগুলো কৌশল বাস্তবায়নের মাধ্যমে এ ধরনের সমস্যা সমাধান করা সম্ভব।"
        }
      ]
    },
    {
      "number": "7",
      "uddipok": "দৃশ্যকল্প-১: সাজিদ স্কুল জীবন থেকেই সৌন্দর্যপ্রিয়। সে বিশ্বাস করে- 'A thing of beauty is a joy forever'. দৃশ্যকল্প-২: জনাব মতিন সাহেব একেবারেই বিমূর্ত ধারণার অধিকারী। পরম সত্যকে উপলব্ধি করার প্রচণ্ড ইচ্ছা তার মধ্যে বিদ্যমান।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "",
          "explanation": "মূল্যবোধ গঠনের মাধ্যম হিসেবে পরিবার গুরুত্বপূর্ণ ভূমিকা পালন করে। শিশুর প্রথম আশ্রয়স্থল এবং স্কুল হলো তার পরিবার। এই পরিবারের মাধ্যমেই প্রথম শিশুর বোধশক্তিগুলোর উন্নতি সাধিত হয়। এই পরিবারের মধ্যেই শিশু প্রথম তার মা-বাবা, ভাই-বোন, দাদা-দাদির সংস্পর্শে আসে। পরিবারের এই সদস্যদের আদর-ভালোবাসা, আচার-আচরণ, বংশমর্যাদা, অনুশাসন ইত্যাদির মধ্য দিয়ে শিশুর স্বাভাবিক মূল্যবোধ যেমন-সামাজিক, ধর্মীয় মূল্যবোধ বিকাশ লাভ করে। তাই পরিবারকে মূল্যবোধ গঠনের শক্তিশালী মাধ্যম বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ অনুযায়ী সাজিদের মধ্যে সৌন্দর্যবোধ বা নান্দনিক মূল্যবোধ লক্ষ করা যায়। মানুষ মাত্রই সৌন্দর্যপ্রিয়, অর্থাৎ সৌন্দর্য সত্য, সত্যই সুন্দর। নান্দনিক বা সৌন্দর্য মূল্যবোধসম্পন্ন ব্যক্তি তাত্ত্বিক দৃষ্টিভঙ্গি বা বিচার বিশ্লেষণ দ্বারা পরিচালিত না হয়ে তার মনস্তাত্ত্বিক চাহিদা ও আবেগ দ্বারা নিয়ন্ত্রিত হয়। সৌন্দর্যপ্রিয় ব্যক্তি তার মানসিকতা থেকে কোনটি বেশি আকর্ষণীয় তা খুঁজে পায়। এরা প্রকৃতির মধ্যে সর্বদা সৌন্দর্য খুঁজে পেতে চায়। যেমন-চিত্রশিল্পী প্রকৃতি থেকে বিভিন্ন উপকরণ দিয়ে ছবি আঁকার মাধ্যমে তার মনের ভাব ফুটিয়ে তোলে। তবে এরা সৃজনশীল নয়, কোনো নতুন উদ্ভাবনী কৌতূহল তাদের নেই। সবই সৌন্দর্য বলে প্রত্যক্ষ করে। উদ্দীপকে দৃশ্যকল্প-১ এ দেখা যায়, সাজিদ স্কুল জীবন থেকেই সৌন্দর্যপ্রিয়। সে বিশ্বাস করে- \"A thing of beauty is a joy forever\"। তার এ ধরনের বিশ্বাস সৌন্দর্যবোধ বা নান্দনিক মূল্যবোধকে ধারণ করে।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও দৃশ্যকল্প-২ এ যথাক্রমে নান্দনিক মূল্যবোধ ও ধর্মীয় মূল্যবোধকে নির্দেশ করা হয়েছে। নান্দনিক মূল্যবোধ বা সৌন্দবোধ মানুষকে সৌন্দর্যপ্রিয় করে তোলে। এই মূল্যবোধের অধিকারী ব্যক্তি কোনটি বেশি আকর্ষণীয় তা তার মানসিকতা থেকে খুঁজে পায়। এদের সৌন্দর্যবোধ অত্যন্ত প্রবল। এরা জীবনে সৌন্দর্য পিপাসু হয়ে থাকে এবং প্রকৃতির মধ্যে সর্বদা সৌন্দর্য খুঁজে পেতে চায়। এই মূল্যবোধপ্রাপ্ত ব্যক্তিরা সর্বদা জাঁকজমক, শক্তিসত্তার বিশিষ্ট পরিচয় চিহ্ন বা সম্মানসূচক চিহ্নগুলোকে সবচেয়ে বেশি পছন্দ করে। নান্দনিক মূল্যবোধের ব্যক্তিদের মতে সৌন্দর্যের সত্য চিরকাল আনন্দের। উদ্দীপকে দেখা যায়, সাজিদ স্কুল জীবন থেকেই সৌন্দর্যপ্রিয়। ইংরেজ কবি Keat এর বিখ্যাত উক্তি- \"A thing of beauty is a joy forever\"- সে বিশ্বাস করে। সুতরাং বলা যায়, তার আচরণ ও বিশ্বাসের পেছনে নান্দনিক মূল্যবোধ কাজ করছে। আবার দৃশ্যকল্প-২ এ দেখা যায়, জনাব মতিন সাহেব একেবারেই বিমূর্ত ধারণা অধিকারী। পরম সত্যকে উপলব্ধি করার প্রচণ্ড ইচ্ছা তার মধ্যে বিদ্যমান। এটি জনাব মতিন সাহেবের ধর্মীয় মূল্যবোধকে নির্দেশ করে। এই মূল্যবোধের অধিকারী ব্যক্তিরা সৃষ্টির উৎস সম্বন্ধে জানতে আগ্রহী হন। নিজ নিজ ধর্মের প্রতি তার মুল্যবোধের প্রতিফলন ঘটায়। এরা ধার্মিক হয়। এদের মূল্যবোধ নৈর্ব্যক্তিক এবং এরা প্রত্যেকটা ঘটনার মধ্যে স্বর্গীয় ইঙ্গিত খুঁজে পায়। এ ধরনের ব্যক্তিরা সাধারণত ঐশ্বরিক ক্ষমতার উপর নির্ভরশীল। সুতরাং বলা যায়, নান্দনিক মূল্যবোধ এবং ধর্মীয় মূল্যবোধ উভয়ই মানব আচরণের উপর গুরুত্বপূর্ণ প্রভাব বিস্তার করে। প্রথমটি মানুষকে সৌন্দর্যপ্রিয় করে তোলে এবং দ্বিতীয় মানুষকে ধার্মিক করে তোলে।"
        }
      ]
    },
    {
      "number": "8",
      "uddipok": "দৃশ্যকল্প-২: মনোবিজ্ঞানী জনাব কামাল তার গবেষণার জন্য সমান বৈশিষ্ট্যের দুটি দল নেন। তিনি জোড়-বিজোড় পদ্ধতিতে ২টি দলে পরীক্ষ নির্বাচন করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষা করে সেগুলোই হলো সমস্যা।"
        },
        {
          "label": "খ",
          "question": "",
          "explanation": "প্রকল্পের উদ্দেশ্য হলো কোনো অনুসন্ধান কার্যের দিক নির্দেশনা প্রদান এবং সমস্যা সমাধানের যুক্তিসংগত ইঙ্গিত প্রদান। তাই যে কোনো পরীক্ষণ পরিচালনা করতে গেলে একটি ভালো প্রকল্প প্রণয়ন করা প্রয়োজন। একটি ভালো প্রকল্পের কতগুলো বৈশিষ্ট্য রয়েছে। যেমন-১. কোনো প্রকল্পের প্রথম ও প্রধান বৈশিষ্ট্য হলো প্রকল্পকে প্রমাণ সাপেক্ষ হতে হবে। ২. বাস্তব এবং সত্য ঘটনার ওপর ভিত্তি করে প্রকল্প প্রণয়ন করতে হবে, কল্পিত বিষয়ের ওপর ভিত্তি করে নয়।"
        },
        {
          "label": "গ",
          "question": "",
          "explanation": "এ চিহ্নিত পদ্ধতিটি হলো পরীক্ষণ পদ্ধতি। এর কতগুলো সুবিধা এবং অসুবিধা রয়েছে। পরীক্ষণ একটি কার্যকরী গবেষণা পদ্ধতি। এর সুবিধাগুলো হলো- এ পদ্ধতিতে বৈজ্ঞানিক নিয়ম-নীতি সবচেয়ে বেশি মানা হয়। এর প্রধান সুবিধা হলো এর নিয়ন্ত্রণ ব্যবস্থা। গবেষণাগারের কৃত্রিম পরিবেশ পরীক্ষকের সম্পূর্ণ নিয়ন্ত্রণাধীন থাকে। এ পদ্ধতিতে পরীক্ষণকার্যের পুনরাবৃত্তি করা যায়। পরীক্ষণ পদ্ধতিতে প্রাপ্ত তথ্য নির্ভুল, যথার্থ ও সংক্ষিপ্ত হয়। এর ফলাফল অধিক নির্ভরযোগ্য হয়। নিয়ন্ত্রণের মাধ্যমে অনেক উপাদানের মধ্যে কোনটি কারণ আর কোনটি ফলাফল তা জানা যায়। পরীক্ষণ পদ্ধতির বেশ কিছু অসুবিধা রয়েছে। যেমন- যে সকল ঘটনা গবেষণাগারে পরীক্ষা করা যায় না সেগুলো পরীক্ষার জন্য গবেষককে অনিশ্চিতভাবে অপেক্ষা করতে হয়। এছাড়া সামাজিক অবস্থার প্রেক্ষাপটে যে সব আচরণের সৃষ্টি হয় সে সব ক্ষেত্রে পরীক্ষণ পদ্ধতি ব্যবহার করা খুবই অসুবিধাজনক। এ পদ্ধতির আর একটা অসুবিধা হলো, পরীক্ষণপাত্র সব সময় পরীক্ষণকারীকে সহযোগীতা নাও করতে পারে। পরীক্ষণ পদ্ধতির অন্যতম প্রধান ত্রুটি হলো কৃত্রিম পরিবেশ।"
        },
        {
          "label": "ঘ",
          "question": "",
          "explanation": "দৃষ্যকল্প-২ এ মনোবিজ্ঞানী জনাব কামাল তল নিয়ন্ত্রণে তুল্যমূল্যায়ন বা ভারসাম্য সৃষ্টি ও দৈবচয়ন কৌশল ব্যবহার করেছেন। এমন কতগুলো অবাঞ্চিত চল রয়েছে, যেগুলোকে অপমারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক দিয়ে সমান সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক দিয়ে সমান বা সমতুল্য থাকবে। পার্থক্য শুধু এই যে, পরীক্ষা দলে নির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। দৃশ্যকল্প-২ এ মনোবিজ্ঞানী তার গবেষণার জন্য সমান বৈশিষ্ট্যের দুটি দল নেন। যা তুল্যমূল্যায়ন কৌশলকে নির্দেশ করে। অপরদিকে কোনো মনোবৈজ্ঞানিক পরীক্ষা বা গবেষণায় পরীক্ষাপাত্রের শিখন, অভিজ্ঞতা, ব্যক্তিগত অভিজ্ঞতা, প্রেষণার মাত্রা ইত্যাদি অবাঞ্ছিত চলের প্রভাব নিয়ন্ত্রণের জন্য দৈবায়ন পদ্ধতি ব্যবহৃত হয়। আবার পরীক্ষণ দল ও নিয়ন্ত্রিত দলকে অবাঞ্ছিত চলের প্রভাব থেকে মুক্ত রাখার জন্য এই পদ্ধতির ব্যবহার করা হয়। উদ্দীপকে মনোবিজ্ঞানী দল গঠনের ক্ষেত্রে দৈবায়নের জোড়-বিজোড় পদ্ধতি অবলম্বন করেছেন। সাধারণত পক্ষপাতহীনভাবে বা বিক্ষিপ্তভাবে নমুনা নির্বাচনের ক্ষেত্রে জোড়-বিজোড় পদ্ধতি অনুসৃত হয়। পরিশেষে বলা যায়, মনোবিজ্ঞানী জনাব কামাল গবেষণায় অবাঞ্ছিত চলের প্রভাববিচার রোধে তুল্যমূল্যায়ন ও দৈবায়ন কৌশল ব্যবহার করেছেন ।"
        }
      ]
    }
  ]
}