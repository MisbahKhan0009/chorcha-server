{
  "title": "মুন্সী আব্দুর রউফ কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "কামাল ও রিতা দম্পতির আপন খালাতো ভাইবোন। তাদের মেয়ে সোমার বাকশক্তি ও শারীরিক দক্ষতার অভাব রয়েছে। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। কামাল ও রিতা মেয়ের সমস্যা নিরসনের জন্য নিয়মিত মনোবিজ্ঞানী ও ডাক্তারের পরামর্শ নিচ্ছেন।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "কমেধা হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা বা সামর্থ্য।"
        },
        {
          "label": "খ",
          "question": "",
          "explanation": "বংশগত প্রভাব ও পরিবেশের প্রভাবের কারণে ব্যক্তিতে ব্যক্তিতে বুদ্ধির পার্থক্য হয়। প্রত্যেক ব্যক্তির বুদ্ধি এক রকম নয়। বুদ্ধির আন্তঃব্যক্তিক বা ব্যক্তিতে ব্যক্তিতে পার্থক্যে দুই ধরনের প্রভাব লক্ষ করা যায়। যথা- বংশগত প্রভাব ও পরিবেশের প্রভাব। পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি আবার পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে কাজলের সমস্যাকে বুদ্ধি প্রতিবন্ধিতা বলে। - কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে। এদের বুদ্ধিগত বিষয়ে সীমাবদ্ধতা থাকে এবং দীর্ঘমেয়াদী স্মৃতির তুলনায় স্বল্পমেয়াদি স্মৃতিশক্তি দুর্বল। এদের প্রচলিত লেখাপড়ায় সমস্যা থাকে এবং সমবয়সীদের তুলনায় ভাষাগত দক্ষতায় পিছিয়ে থাকে। বুদ্ধি প্রতিবন্ধীরা অনেক সময় নিজেদের ভালো-মন্দ বুঝতে পারে না। এরা অধিক মাত্রায় ব্যর্থতা বা হতাশার শিকার হয়। ফলে ব্যক্তিত্বে সমস্যা দেখা দেয়। উদ্দীপকে দেখা যায়, কাজলের বাকশক্তি ও শারীরিক দক্ষতার অভাব আছে। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। সুতরাং বলা যায় কাজল বুদ্ধি প্রতিবন্ধী। আরও সুনির্দিষ্ট ভাবে বললে সে একজন মধ্যম বুদ্ধি প্রতিবন্ধি। তবে বিশেষ প্রশিক্ষণের মাধ্যমে এদেরকে জীবন-যাপনে স্বনির্ভরশীল করে তোলা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: কাজলের সমস্যা নিরসনের জন্য বাবা-মা মনোচিকিৎসা, কাউন্সেলিং, থেরাপি প্রভৃতি পদক্ষেপ নিয়েছেন। বৃদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বুদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। উদ্দীপকে দেখা যায়, মধ্যম বুদ্ধি প্রতিবন্ধী কাজলের সমস্যা নিরসনের জন্য বাবা-মা নিয়মিত ডাক্তার ও মনোবিজ্ঞানীর পরামর্শ নিচ্ছেন। কাজলের শারীরিক দক্ষতার যে ত্রুটি রয়েছে তা প্রাথমিক পর্যায়েই শনাক্ত করে রোগের গতিরোধ করা যায়। এক্ষেত্রে ডাক্তারি চিকিৎসা ফলপ্রসূ বলে কাজলের বাবা-মা ডাক্তারের পরামর্শ নিচ্ছেন। এছাড়া শারীরিক সমস্যার ক্ষেত্রে ফিজিওথেরাপিও নিয়ে থাকতে পারেন। বাকশক্তির সমস্যা নিরসনে তারা স্পিচথেরাপি নিতে পারেন। এছাড়া বোকা বোকা ভাব ও পড়ালেখায় পিছিয়ে থাকার মতো সমস্যাগুলো নিরসনে মনোবিজ্ঞানীর মাধ্যমে কাউন্সেলিং করেছেন। পরিশেষে বলা যায়, উপরের পদক্ষেপগুলো গ্রহণ করায় কাজল উপযোজনশীল আচরণ করতে শিখবে।"
        }
      ]
    },
    {
      "number": "2",
      "uddipok": "সীমা, জরিনা ও রুনা তিন বান্ধবী। তারা বৃদ্ধি পরিমাপের জন্য মনোবিজ্ঞানীর নিকট গেল। মনোবিজ্ঞানী সীমাকে লাল ও সাদা রঙের তৈরি বেশ কিছু নকশা সম্বলিত কার্ড এবং আয়তাকার ও বর্গাকার কিছু গুটি নিলেন। এলোমেলো গুটিগুলোকে কার্ডের নকশা অনুযায়ী সাজাতে বললেন। অন্যদিকে জরিনাকে ছবি সম্বলিত কিছু কার্ড দিলেন। কার্ডগুলো এমনভাবে সাজাতে বললেন যেন একটি অর্থপূর্ণ গল্প হয়। আর রুনাকে সংখ্যার সাতটি সারি সামনের দিকে এবং সাতটি সারি পেছনের দিকে পুনরাবৃত্তি করতে বললেন। তারা সকলেই কাজগুলো করতে পেরে বেশ মজা পেল।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির সেই ক্ষমতা যা দ্বারা সে, বাস্তবজগত সমন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = (মানসিক বয়স/প্রকৃত বয়স) × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "",
          "explanation": "বুনার ক্ষেত্রে ভাষাভিত্তিক বুদ্ধি অভীক্ষার কথা বলা হয়েছে। যেসব বুদ্ধি অভীক্ষায় ভাষার ব্যবহার রয়েছে তাকে ভাষাভিত্তিক বুদ্ধি অভীক্ষা বলা হয়। এটা একটা ব্যক্তিভিত্তিক অভীক্ষা এবং যারা শিক্ষিত ও ভাষা ব্যবহারে পটু কেবল তাদের জন্যই এ অভীক্ষা প্রযোজ্য। এ অভীক্ষায় লিখিত বা মৌখিকভাবে প্রশ্নের উত্তর সংগ্রহ করা হয়। অর্থাৎ ভাষাগত বুদ্ধি অভীক্ষার ক্ষেত্রে মূল উপজীব্য বিষয় হলো ভাষা। বিনে-সিমোঁ অভীক্ষা কিংবা স্ট্যানফোর্ড-বিনে অভীক্ষা অথবা আর্মি আলফা অভীক্ষা হলো ভাষাভিত্তিক বুদ্ধি অভীক্ষা। উদ্দীপকে রুনাকে সংখ্যার সাতটি সারি সামনের দিকে এবং সাতটি সারি পেছনের দিকে পুনরাবৃত্তি করতে বলা হয়। অর্থাৎ রাখির বুদ্ধি পরিমাপে ভাষাগত মানকে ব্যবহার করা হয়েছে। তাকে কথিত অষার সাহায্যে অভীক্ষায় অংশগ্রহণ করতে হয়েছিল। সুতরাং বলা যায়, রুনার ক্ষেত্রে ভাষাভিত্তিক বুদ্ধি অভীক্ষার কথাই বলা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, সীমা ও জরিনার উপর আরোপিত অভীক্ষা একই, যা কার্যসম্পাদনী অভীক্ষাকে নির্দেশ করে। শিশু, নিরক্ষর কিংবা মূক ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানে না, তাদের জন্য ব্যবহার করা হয় কৃতি বা কর্মসম্পাদনী অভীক্ষা। ডিয়ার বর্ণের 'ফর্ম বোর্ড অভীক্ষা' আলেকজান্ডারের 'পাস এলোং অভীক্ষা' 'ব্লক ডিজাইন অভীক্ষা' 'ছবি সম্পূর্ণকরণ অভীক্ষা' প্রভৃতি কৃতি বা কর্মসম্পাদনী অভীক্ষার উদাহরণ। অবাচনিক বুদ্ধি অভীক্ষায় নানা আকার ও রঙের কাঠের বা প্লাস্টিকের টুকরার সাহায্যে প্রদত্ত কোনো বিশেষ নকশার অনুকরণে নকশা তৈরি করতে হয়। প্রধানত দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয় বলে এসব অবাচনিক বুদ্ধি অভীক্ষা কৃতি বা কর্মসম্পাদনী অভীক্ষা নামে পরিচিত। কর্মসম্পাদনী অভীক্ষায় সমস্যাটির সমাধানে বা প্রদত্ত নকশা গঠনের সাফল্য ও দ্রুততার নিরিখে অভীক্ষার্থীর বুদ্ধি পরিমাপ করা হয়।উদ্দীপকে দেখা যায়, মনোবিজ্ঞানী সীমাকে লাল ও সাদা রঙের তৈরি বেশকিছু নকশাসম্বলিত কার্ড এবং আয়তাকার ও বর্গাকার কিছু গুটি দিলেন। এলোমেলো গুটিগুলোকে কার্ডের নকশা অনুযায়ী সাজাতে বললেন। এ অভীক্ষাটি কর্মসম্পাদনমূলক আলেকজান্ডার পাস এলং বুদ্ধি অভীক্ষাকে নির্দেশ করে। অন্যদিকে মনোবিজ্ঞানী জরিনা ছবিসম্বলিত বেশকিছু কার্ড দিলেন এবং এমনভাবে সাজাতে বললেন যেন একটি অর্থপূর্ণ গল্প হয়। এ অভীক্ষাটি ওয়েক্সলার এর কর্মসম্পাদনমূলক মানককেই নির্দেশ করে। সুতরাং সার্বিক আলোচনার ভিত্তিতে বলা যায়, সীমা ও জরিনার উপর আরোপিত উভয় অভীক্ষা হলো কার্যসম্পাদনমূলক অভীক্ষা।"
        }
      ]
    },
    {
      "number": "3",
      "uddipok": "জনাব কলিম তার অফিসের জন্য ১০ জন আবেদনকারীর মধ্য থেকে সামনাসামনি বসে পারস্পরিক কথোপকথনের মাধ্যমে রিফাত ও সিয়ামকে নির্বাচন করলেন। কিছুদিন পর কলিম লক্ষ্য করলেন বৈশিষ্ট্যের দিক থেকে রিফাত ও সিয়াম দুধরনের ব্যক্তিত্বের অধিকারী। রিফাত খুব চিন্তাশীল ও সৃজনশীল। পক্ষান্তরে সিয়াম খুব সহজে অন্যদের সাথে মিশতে পারে, অন্যের উপকারে ঝাঁপিয়ে পড়ে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "",
          "explanation": "ব্যক্তিস্বাতন্ত্র্যতার কারণে পৃথিবীর সকল মানুষ পরস্পর আলাদা।। পৃথিবীর সকল মানুষেরই কিছু স্বতন্ত্র বৈশিষ্ট্য রয়েছে। সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন হলো ব্যক্তিত্ব, যা এক ব্যক্তিকে অন্য ব্যক্তি থেকে পৃথক করে। ব্যক্তির জীবনাচরণ বিশ্লেষণ করলে দেখা যায়, তার চিন্তার ধরন, প্রকাশভঙ্গি, মনোভাব, আগ্রহ কাজের প্রকৃতি ও জীবন দর্শন অন্য ব্যক্তি থেকে ভিন্ন প্রকৃতির। মূলত ব্যক্তিস্বাতন্ত্র্যতার কারণেই এরূপ হয়ে থাকে।"
        },
        {
          "label": "গ",
          "question": "",
          "explanation": "জনাব কলিম তার অফিসের জন্য সিয়াম ও রিফাতকে অপ্রক্ষেপণমূলক অভীক্ষার অন্তর্ভুক্ত সাক্ষাৎকার পদ্ধতির সাহায্যে নির্বাচন করলেন। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ-আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। প্রদত্ত উদ্দীপকের দিকে লক্ষ করলে দেখতে পাই, জনাব কলিম তার অফিসের জন্য ১০ জন আবেদনকারীর মধ্য থেকে সামনাসামনি বসে পারস্পরিক কথোপকথনের মাধ্যমে রিফাত ও সিয়ামকে নির্বাচন করলেন। আমরা ব্যক্তিত্ব পরিমাপের সাক্ষাৎকারমূলক পদ্ধতির দিকে লক্ষ করলে দেখতে পাই, সেখানেও সাক্ষাৎকার প্রদানকারী সাক্ষাৎকার গ্রহণকারীর সামনাসামনি বসে প্রশ্নের উত্তর প্রদান করেন। তাই বলা যায় জনাব কলিম তার অফিসের জন্য সিয়াম ও রিফাতকে সাক্ষাৎকার পদ্ধতিতে নির্বাচন করেন ।"
        },
        {
          "label": "ঘ",
          "question": "",
          "explanation": "উদ্দীপকের রিফাত এবং সিয়াম যথাক্রমে অন্তর্মুখী ও বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক খুব আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা মূলত এই শ্রেণির অন্তর্ভুক্ত। উদ্দীপকের রিফাতও খুব চিন্তাশীল ও সৃজনশীল ব্যক্তিত্বের অধিকারী হওয়ায় বলা যায়, তিনিও অন্তর্মুখী ব্যক্তিত্বের অধিকারী। প্রদত্ত উদ্দীপকের বর্ণনানুযায়ী সিয়াম খুব সহজে অন্যের সাথে মিশতে পারে এবং অন্যের বিপদে ঝাঁপিয়ে পড়ে। আমরা বহির্মুখী ব্যক্তিত্বের দিকে লক্ষ করলে দেখতে পাই, এরা অন্যের সাথে প্রাণ খুলে মিশতে এবং আনন্দ প্রকাশে অগ্রগ্রহী। এ ধরনের লোকেরা নানাবিধ সামাজিক কর্মকাণ্ডে অংশগ্রহণ করে এবং নিজেদের নিয়ে এদের বিশেষ কোনো মাথাব্যথা নেই। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ ও পরিস্থিতিতে এরা নিজেদের খাপ-খাইয়ে নিতে পারে। পরোপকারিতাই এদের মূল লক্ষ্য। বহির্মুখী ব্যক্তির এ সকল বৈশিষ্ট্য উদ্দীপকের সিয়ামের সাথে সামঞ্জস্যপূর্ণ হওয়ায় সিয়ামকে নিঃসন্দেহে বহির্মুখী ব্যক্তিত্বের অধিকারী বলা যায়। উপরের আলোচনার পরিপ্রেক্ষিতে বলা যায়, উদ্দীপকের রিফাত ও সিয়াম যথাক্রমে অন্তর্মুখী ও বহির্মুখী ব্যক্তিত্বের অধিকারী।"
        }
      ]
    },
    {
      "number": "4",
      "uddipok": "রায়ান গোলগাল ও মেদবহুল দেহের অধিকারী। সে সহজেই আনন্দিত হয় আবার বিষাদগ্রস্ত হয়ে পড়ে। তাদের দুইজনেই একবার একটি চাকরির পরীক্ষায় অংশগ্রহণ করলো। উক্ত পরীক্ষায় তাদের ব্যক্তিত্ব পরিমাপে অপ্রক্ষেপণমূলক অভীক্ষা ব্যবহার করা হলো। তাদের দুজনের ব্যক্তিত্ব পরিমাপের জন্য সাক্ষাৎকার গ্রহণের পাশাপাশি B এবং C পদ্ধতি অবলম্বন করা হলো।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "মৌলিক সংলক্ষণ হলো কোনো ব্যক্তির এমন প্রধান গুণাবলি যার মাধ্যমে তিনি বিশেষভাবে পরিচিতি হন।"
        },
        {
          "label": "খ",
          "question": "",
          "explanation": "অন্তর্মুখী ব্যক্তিত্বের অধিকারীরা খুব চিন্তাশীল এবং সৃজনশীল প্রতিভার অধিকারী হয়ে থাকে বলে তারা গুরুত্বপূর্ণ। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। এরা উদাসীন, চিন্তাশীল, আবেগপ্রবণ ও সংবেদনশীল হয়। এরা কাজের তুলনায় চিন্তার রাজ্যে বিচরণ করতে বেশি ভালোবাসে। কবি, সাহিত্যিক, শিল্পী, বিজ্ঞানীরা অন্তর্মুখী ব্যক্তিত্বের হয়ে থাকেন। সুতরাং অন্তর্মুখী ব্যক্তিত্ব গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে রায়ানের মধ্যে এনডোমরফিক ব্যক্তিত্ব লক্ষণীয়। এনডোমরফিক ধরনের ব্যক্তিদের শারীরিক গঠন গোলগাল, মেদ বহুল এবং নরম প্রকৃতির। এদের সারাদেহে মেদের আধিক্য থাকে। পেশি ও অস্থি থাকে অপরিপুষ্ট। এদের চেহারা হয় গোলগাল এবং ত্বক খুব নরম প্রকৃতির। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। এরা সবসময় আনন্দপ্রিয় এবং অন্যের কাছে আদর ও ভালোবাসা পেতে চায়। ফলে সহজেই আনন্দিত হয় আবার বিষাদগ্রস্ত হয়ে পড়ে। উদ্দীপকে রায়ানের শারীরিক গঠন গোলগাল ও মেদবহল। সে সহজেই আনন্দিত হয় আবার বিষাদগ্রস্ত হয়ে পড়ে। রায়ানের ব্যক্তিত্বে যেসব বৈশিষ্ট্য প্রকাশ পেয়েছে তা সবই এন্ডোমরফিক ব্যক্তিত্বের অন্তর্ভুক্ত। তাই বলা যায়, রায়ানের শারীরিক গঠন এনডোমরফিক শ্রেণির অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ব্যক্তিত্ব পরিমাপে 'B' ও 'C' অভীক্ষা যথাক্রমে ব্যক্তিত্ব প্রশ্নমালা পদ্ধতি এবং পরিস্থিতিমূলক অভীক্ষা পদ্ধতিকে নির্দেশ করে।ব্যক্তিত্ব পরিমাপে ব্যক্তিত্ব প্রশ্নমালা পদ্ধতি একটি অপ্রেক্ষপণমূলক পদ্ধতি। এটি সবচেয়ে বেশি ব্যবহৃত একটি অভীক্ষা। ব্যক্তিত্ব নির্ণায়ক বহু সংখ্যক প্রশ্নমালার সমন্বয়ে এ অভীক্ষা গঠিত হয়। ব্যক্তি ঋণ বা সত্য-মিথ্যার সাহায্যে প্রশ্নমালার উত্তর দিয়ে থাকে। এ পদ্ধতির সাহায্যে কোনো ব্যক্তির বাহ্যিক ও অভ্যন্তরীণ গুণাবলির মূল্যায়ন করা হয়। ব্যক্তির আত্মবিশ্বাস, অনুভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজিকতা প্রভৃতি গুণাবলি এ অভীক্ষার সাহায্যে পরিমাপ করা যায়। মনোবিজ্ঞানীগণ অন্যান্য পদ্ধতির চেয়ে ব্যক্তিত্ব প্রশ্নমালাকে বেশি মূল্যায়ন করেন। যে অভীক্ষায় কোনো ব্যক্তিকে বিশেষ কোনো পরিস্থিতির সম্মুখীন করে ব্যক্তিত্ব নিরূপণ করা হয় তাকে পরিস্থিতিমূলক অভীক্ষা বলে। ব্যস্তিত্বের গুণাবলি বাস্তব পরিস্থিতির নিরিখে যাচাই করে ব্যক্তিত্বের মূল্যায়ন এ অভীক্ষার লক্ষ্য। দ্বিতীয় বিশ্বযুদ্ধের সময় আমেরিকার সামরিক বিভাগের লোক নিয়োগের ক্ষেত্রে এ ধরনের অভীক্ষা ব্যবহৃত হয়েছিল। ব্যক্তির সততা সম্পর্কে এবং নেতৃত্ব গ্রহণের ক্ষমতা সম্পর্কে এ অভীক্ষার সাহায্যে জানা সম্ভব। পরিস্থিতিমূলক অভীক্ষার কোনো ব্যক্তি বিশেষ এক পরিস্থিতিতে অন্য ব্যক্তির সাথে কীভাবে আচরণ করে তার মাধ্যমে তার ব্যক্তিত্ব নির্ধারণ করা হয়। পরিশেষে বলা যায়, ব্যক্তিত্ব পরিমাপের জন্য ব্যক্তিত্ব প্রশ্নমালা অভীক্ষা এবং পরিস্থিতিমূলক অভীক্ষা ব্যক্তিত্ব পরিমাপের জন্য দুটি গুরুত্বপূর্ণ অভীক্ষা।"
        }
      ]
    },
    {
      "number": "5",
      "uddipok": "সাকিব ও আকিব সহপাঠী। অসচ্ছল পরিবারে সাকিব বহু চেষ্টা করেও কোনো চাকরি পাচ্ছে না। তাছাড়া তার কিছু শারীরিক সমস্যায় বিদ্যমান অন্যদিকে লেখাপড়া শেষে আকিব একত্রে দুইটি চাকরির নিয়োগপত্র পায়। এর একটি তার নিজ জেলায় কিন্তু বেতন কম। অন্যটি দুর্গম এলাকায় তবে বেতন ও সুযোগ সুবিধা বেশি। কিন্তু সে কোনটিতে যোগদান করবে এ নিয়ে বেশ চিন্তিত।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "কপ্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমন-সামাজিকীকরণ প্রক্রিয়া, সামাজিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ হ্রাস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "সাকিবের মধ্যে সৃষ্ট সমস্যার কারণসমূহ হলো পরিবেশগত ও ব্যক্তিগত উৎস। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হলে তাকে হতাশার পরিবেশগত উৎস বলে। উদাহরণস্বরূপ, বনভোজনে যাবার সময় পথে গিয়ে গাড়ির ইঞ্জিন বিকল হয়ে যাওয়া। আবার ব্যক্তিগত বৈশিষ্ট্য বা গুণাবলির কারণে ব্যক্তির মধ্যে হতাশা সৃষ্টি হলে সেগুলোকে হতাশার ব্যক্তিগত উৎস বলে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। উদ্দীপকের সবুজ অসচ্ছল পরিবারের সন্তান। বহু চেষ্টা করেও সে কোনো চাকরি পাচ্ছে না। এ সমস্যাটির কারণ হিসেবে পরিবেশগত উৎসকে দায়ী করা যায়। তাছাড়া তার কিছু শারীরিক সমস্যাও বিদ্যমান। এক্ষেত্রে সমস্যার কারণ হলো ব্যক্তিগত উৎস। পরিবেশগত ও ব্যক্তিগত কারণে সৃষ্ট সমস্যাসমূহ সবুজের ক্ষেত্রে হতাশাকে নির্দেশ করে।"
        },
        {
          "label": "ঘ",
          "question": "",
          "explanation": "আকিবের মধ্যে সৃষ্ট সমস্যা দ্বিগুণ আকর্ষণ-বিকর্ষণ দ্বন্দ্বকে নির্দেশ করে। যখন কোনো ব্যক্তি এমন দুটি লক্ষ্যের মাঝখানে উপস্থিত হয় যে দুটি লক্ষ্যেরই ধনাত্মক ও ঋণাত্মক আকর্ষণ ক্ষমতা আছে- এ অবস্থায় দ্বিগুণ আকর্ষণ- বিকর্ষণ দ্বন্দ্ব সৃষ্টি হয়। ব্যক্তিকে এমন দুটি লক্ষ্যবস্তুর মধ্যে একটিকে বেছে নিতে হবে যে, দুটি লক্ষ্যেরই আকর্ষণীয় ও খারাপ দিক উভয়ই আছে। উদাহরণস্বরূপ বলা যায়- জায়েদের বাবা-মা কক্সবাজার বেড়াতে যাবে। আবার কিছুদিন পরেই জায়েদের বার্ষিক পরীক্ষা শুরু হবে। তাকে তাই বাড়িতে থেকে পড়াশুনা করতে হবে। দুইটি কাজের প্রত্যেকটির সাথেই আনন্দ ও কষ্ট জড়িত আছে। সুতরাং এ পরিস্থিতিতে জায়েদের মধ্যে দ্বৈত আকর্ষণ-বিকর্ষণ দ্বন্দ্বের সৃষ্টি হয়েছে। উদ্দীপকে দেখা যায়, আকিবের একত্রে দুটি চাকরির নিয়োগপত্র পায়। একটি তার নিজ জেলায় কিন্তু বেতন-ভাতা কম। অন্যটি দুর্গম এলাকায় তবে বেতন ও সুযোগ-সুবিধা বেশি। এ দুটি চাকরির প্রত্যেকটির সাথে সুবিধা ও অসুবিধা জড়িয়ে আছে। নিজ জেলায় থাকার সুবিধা নিতে গেলে বেতন কম হওয়ার দুশ্চিন্তা রয়েছে। আবার বেশি বেতনের আশায় দুর্গম এলাকায় চাকরি করতে গেলে নিজ জেলা ছেড়ে যাওয়ার দুঃখও রয়েছে। সুতরাং দেখা যাচ্ছে, আকিবের এরূপ পরিস্থিতিতে দ্বিগুণ আকর্ষণ-বিকর্ষণ দ্বন্দ্বের সৃষ্টি হয়েছে। পরিশেষে বলা যায়, দ্বিগুণ আকর্ষণ-বিকর্ষণ দ্বন্দ্বের ক্ষেত্রে যেকোনো একটিকে বেছে নিলেও সুবিধা ও অসুবিধা উভয়কেই গ্রহণ করতে হয়।"
        }
      ]
    },
    {
      "number": "6",
      "uddipok": "রহমত গ্রামবাসীর সবার প্রিয়। সে প্রতিবেশীদের প্রয়োজনে সবার আগে এগিয়ে আসে। রহমতের বাবা জাহিদ আলম একজন আদর্শবান শিক্ষক। নীতি ও আদর্শের প্রশ্নে তিনি আপোসহীন। তিনি জ্ঞানীয় মনোভাব গ্রহণ করে অন্যের উপর প্রভাব বিস্তার করতে চান।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "এডওয়ার্ড স্প্রেনজার (১৯২৮) মূল্যবোধকে ছয় ভাগে ভাগ করেছেন।"
        },
        {
          "label": "খ",
          "question": "",
          "explanation": "শিশুর মূল্যবোধ, নৈতিকতা ও সামাজিকীকরণ শিক্ষার প্রথম মাধ্যম হিসেবে কাজ করে বলে পরিবারকে মূল্যবোধ গঠনের প্রধান মাধ্যম বলা হয়। পরিবারকে শিশুর শাশ্বত বিদ্যালয় বলা হয়। শিশুর শিক্ষার হাতেখাড়ি হয় পরিবারেই। পরিবারে শিশু মা-বাবা, ভাই-বোন, নানা-নানি, দাদা-দাদির সংস্পর্শে আসে। সেখানে স্নেহ-মায়া-মমতা, ভালোবাসার পাশাপাশি নেতৃত্ব ও নৈতিক গুণাবলির শিক্ষা লাভ করে থাকে। এভাবে তার মানসিক বিকাশ সাধিত হয়। সমাজ কর্তৃক স্বীকৃত নিয়মনীতি ও আদর্শের শিক্ষাও শিশুরা পরিবারেই শিখে থাকে। তাই পরিবারকে মূল্যবোধ গঠনের প্রধান মাধ্যম বলা হয়।"
        },
        {
          "label": "গ",
          "question": "",
          "explanation": "উদ্দীপকের রহমত সামাজিক মূল্যবোধসম্পন্ন ব্যক্তিত্ব। সামাজিক মূল্যবোধসম্পন্ন ব্যক্তিদের কাছে জনগণের ভালোবাসাই সব। তাদের কাছে মূল্যবোধের অর্থ হলো পরার্থপরতা। এ ধরনের মূল্যবোধসম্পন্ন ব্যক্তিরা সহজেই সকল ধরনের মানুষের সাথে 'বন্ধুত্বপূর্ণ ও সম্প্রীতির সম্পর্ক গড়ে তোলে। মানুষের প্রতি এদের প্রবল ভালোবাসা থাকে। এরা ভালোবাসার মধ্যে জীবনের মূল্যবোধ খোঁজে। এরা ভালোবাসাকে নিজস্ব বিশেষত্বে বেছে নেয় এবং মানুষে মানুষে নিবিড় সম্পর্ক গড়তে ভালোবাসাকেই উপযুক্ত গঠন হিসেবে ধরে নেয়। উদ্দীপকের দিকে লক্ষ করলে দেখতে পাই, জনাব রহমত গ্রামবাসীর সবার প্রিয়। সে প্রতিবেশীদের তথা গ্রামবাসীদের প্রয়োজনে সবার আগে এগিয়ে আসে। এর দ্বারা দেখা যায় রহমত বহির্মুখী ব্যক্তিত্বের অধিকারী। পরোপকার ও সৃষ্টিকারী সহযোগিতামূলক কার্যক্রম এ ধরনের ব্যক্তিত্বের অন্যতম বৈশিষ্ট্য। উদ্দীপকের বর্ণনায় সোহেলের আচরণও এ ধরনের পরোপকারিতা স্পষ্টভাবে লক্ষণীয়। তাই বলা যায়, উদ্দীপকের রহমত সামাজিক মূল্যবোধসম্পন্ন ব্যক্তি।"
        },
        {
          "label": "ঘ",
          "question": "",
          "explanation": "জনাব জাহিদ আলম তাত্ত্বিক মূল্যবোধ ও রাজনৈতিক মূল্যবোধ সম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ এবং আধিপত্য বিস্তারে ব্যাপক আগ্রহ থাকে। এ ধরনের মূল্যবোধসম্পন্ন ব্যক্তির জ্ঞান অভিজ্ঞতামূলক এবং এরা বিচারবুদ্ধিসম্পন্ন। তাই নীতি ও আদর্শের প্রশ্নে তারা আপোষহীন। প্রদত্ত উদ্দীপকে জনাব জাহিদ আলম বৈশিষ্ট্যে এ ধরনের মূল্যবোধ ফুটে উঠেছে। তাই তাকে তাত্ত্বিক মূল্যবোধসম্পন্ন ব্যক্তি হিসেবে চিহ্নিত করা যায়। উদ্দীপকের দিকে লক্ষ করলে দেখতে পাই, জনাব জাহিদ অন্যের ওপর প্রভাব বিস্তার করতে চান, যা রাজনৈতিক মূল্যবোধের অন্যতম বৈশিষ্ট্য। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা, যা জনাব জাহিদ আলম মধ্যে দেখা যায়। উপরের আলোচনা থেকে জাহিদ আলম তাত্ত্বিক ও রাজনৈতিক মূল্যবোধসম্পন্ন ব্যক্তি তা নিশ্চিত করে বলা যায়।"
        }
      ]
    },
    {
      "number": "7",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "চল কী?",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বলে।"
        },
        {
          "label": "খ",
          "question": "নিয়ন্ত্রণ' পরীক্ষণ পদ্ধতির অন্যতম বৈশিষ্ট্য কেন?",
          "explanation": "পরীক্ষণের একটি অত্যাবশ্যকীয় শর্ত হলো নিয়ন্ত্রণ। পরীক্ষণের নিয়ন্ত্রণ বলতে এমন এক কৌশলকে বোঝায় যা সম্ভাব্য ভীতিসমূহকে দূর করে। গবেষণার ক্ষেত্রে ভীতি প্রদানকারী শর্তগুলো দূর করে একটি নিরপেক্ষ অবস্থান অর্জন করার প্রক্রিয়াকে নিয়ন্ত্রণ বলে। অর্থাৎ পরীক্ষণকারী যখন কোনো ব্যক্তির বিশেষ আচরণের উপর একটি চলের প্রভাব দেখতে চান তখন অনির্ভরশীল চল ছাড়া অন্য কোনো চল যাতে প্রভাব বিস্তার করতে না পারে তা নিশ্চিত করতে হয়। কাজেই নিয়ন্ত্রণ হলো পরীক্ষণের অন্যতম বৈশিষ্ট্য।"
        },
        {
          "label": "গ",
          "question": "চল নিয়ন্ত্রণে 'খ' অংশটির গুরুত্ব আলোচনা করো।",
          "explanation": "উদ্দীপকে 'খ' অংশটি চল নিয়ন্ত্রণে 'অবস্থার ধ্রুবকতা বা সমতা' কৌশলকে নির্দেশ করে। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীল ভাবে ক্রিয়াশীল থাকে। যেমন- পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। আবার পরীক্ষণে 'সময়' একটি বাহ্যিক চল এবং সময়কে বাদ দেওয়া যায় না। তাই সব পরীক্ষণপাত্রের জন্য একটি নির্দিষ্ট সময়ে পরীক্ষণ, পরিচালনা করা উচিত। সুতরাং বলা যায়, চল নিয়ন্ত্রণে 'খ' অংশ অর্থাৎ অবস্থার ধ্রুবকতা বা সমতা কৌশলটি অত্যন্ত গুরুত্বপূর্ণ।"
        },
        {
          "label": "ঘ",
          "question": "চল নিয়ন্ত্রণে 'গ' ও 'ঘ' অংশের তুলনামূলক বিশ্লেষণ করো।",
          "explanation": "উদ্দীপকে 'গ' ও 'ঘ' অংশ যথাক্রমে ভারসাম্য ও প্রতিভারসাম্যকে নির্দেশ করে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। পরীক্ষণ দলে অনির্ভরশীল চল প্রয়োগ করা হয়, কিন্তু নিয়ন্ত্রিত দলে উত্ত চল প্রয়োগ করা হয় না। অন্যদিকে কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনে প্রতিক্রিয়ার উপর প্রভাব বিস্তার করে থাকে। ফলশ্রুতিতে ফলাফলে ভ্রান্তি দেখা দিতে পারে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। পরিশেষে বলা যায়, চলের নিয়ন্ত্রণ হলো পরীক্ষণের একটি অপরিহার্য শর্ত। ভারসাম্য এবং প্রতিভারসাম্য হলো চল নিয়ন্ত্রণের দুটি কৌশল মাত্র।"
        }
      ]
    },
    {
      "number": "8",
      "uddipok": "দৃশ্যকল্প-২: জনাব হাসান শিক্ষণে বলবর্ধকের প্রভাব যাচাইয়ের জন্য গবেষণাগারে সুনিয়ন্ত্রিত পরিবেশে গবেষণা পরিচালনা করছেন।",
      "tag": "BMARPC 25",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উত্ত পরীক্ষণের সম্যস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকেই প্রকল্প বলে।"
        },
        {
          "label": "খ",
          "question": "জ্ঞানের অভাবকে সমস্যার উৎস বলা হয় কেন?",
          "explanation": "কোনো বিষয় সম্পর্কে জ্ঞানের অভাব থেকে যেকোনো সমস্যার উৎপত্তি হয় বলে একে সমস্যার উৎস বলা হয়। পরীক্ষণ পদ্ধতির প্রথম ধাপ হলো সমস্যা শনাক্তকরণ। সত্যিকার অর্থে সমস্যা শনাক্ত করার পরই কোনো পরীক্ষণ কার্যক্রম শুরু হয়। একজন পরীক্ষক যে সকল প্রশ্নের সমাধানের জন্য পরীক্ষণ পরিচালনা করেন সেগুলোর প্রত্যেকটিই একেকটি সমস্যা। সমস্যা ব্যতীত কোনো পরীক্ষণই কল্পনা করা যায় না। আর এসব সমস্যার উৎপত্তিই হয় কোনো বিষয়ে জ্ঞানের সীমাবদ্ধতা বা অভাব থেকে। এ কারণে জ্ঞানের অভাবকে সমস্যার উৎস বলা হয়।"
        },
        {
          "label": "গ",
          "question": "দৃশ্য-১ এ 'A' চিহ্নিত চলের ব্যাখ্যা দাও।",
          "explanation": "দৃশ্যকল্প-১ এর 'A' চিহ্নিত স্থানে অনির্ভরশীল চলের প্রতি ইঙ্গিত। করা হয়েছে। পরীক্ষণে চল একটি গুরুত্বপূর্ণ বিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, নির্ভরশীল, মধ্যবর্তী যা বাহ্যিক এই চার ভাগে ভাগ করা যায়। যে চলকে তার উপস্থিতি বা সৃষ্টির জন্য অন্য কারো ওপর নির্ভর করতে হয় তাকে নির্ভরশীল চল বলের নির্ভরশীল ও অনির্ভরশীল চলের মধ্যে সংযোগ স্থাপনকারী চলকে মধ্যবর্তী চল এবং বাহ্যিক পরিবেশ থেকে যে চল উদ্ভব হয় তাকে বাহ্যিক চল বলে।। দৃশ্যকল্প-১ এ বর্ণিত ছকে বিভিন্ন প্রকার চলের প্রকারভেদ দেখানো। হয়েছে। অতএব বলা যায় 'A' চিহ্নিত স্থানে অনির্ভরশীল বা স্বাধীন চলকেই নির্দেশ করা হয়েছে। দৃশ্যকল্প-১-এ নির্দেশিত অনির্ভরশীল চল 'উদ্দীপক চল' বা নিরপেক্ষ চল নামেও পরিচিত। মূলত গবেষক প্রাণীর আচরণের ওপর যে সকল চলের। প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন, এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে। এ অর্থে বলা যায়, যে চলকে তার উপস্থিতি বা সৃষ্টির জন্য অন্য চলের ওপর নির্ভর করতে হয় না তাকে অনির্ভরশীল বা স্বাধীন চল বলা হয়ে থাকে।"
        },
        {
          "label": "ঘ",
          "question": "জনাব হাসান কোন পদ্ধতির সাহায্যে গবেষণা পরিচালনা করছেন? এ পদ্ধতির বৈশিষ্ট্যগুলো বিশ্লেষণ করো।",
          "explanation": "জনাব হাসান পরীক্ষণ পদ্ধতির সাহায্যে গবেষণা পরিচালনা করছেন যার কতকগুলো সুনির্দিষ্ট বৈশিষ্ট্য রয়েছে। মনোবিজ্ঞানে ব্যবহৃত মূল পদ্ধতি হলো পরীক্ষণ পদ্ধতি। এ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে অনুসন্ধানকার্য পরিচালনা করা হয়। উদ্দীপকে জনাব হাসান গবেষণাগারে সুনিয়ন্ত্রিত পরিবেশে গবেষণা পরিচালনা করেছেন। যাতে বোঝা যায়, তিনি পরীক্ষণ পদ্ধতিতেই গবেষণা পরিচালনা করেছেন। প্রায়োগিক সংজ্ঞা প্রদান, বস্তুনিষ্ঠতা, প্রয়োজনানুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধানকার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে বর্ণনা করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী, চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। প্রদত্ত দৃশ্যকল্প-২-এ ইঙ্গিতকৃত জনাব হাসান যে পদ্ধতির সাহায্যে গবেষণা করেছেন তা হলো পরীক্ষণ পদ্ধতি। পুনরাবৃত্তি এ পদ্ধতির অন্যতম গুরুত্বপূর্ণ বৈশিষ্ট্য। এখানে গবেষক ফলাফলের যথার্থতা প্রমাণের জন্য নিয়ন্ত্রিত পরিবেশে গবেষণাকার্যের পুনরাবৃত্তি করে থাকেন। এ পদ্ধতিতে পরিসংখ্যানিক বিশ্লেষণের মাধ্যমে গবেষণার ফলাফল প্রকাশ করা হয়। প্রাপ্ত ফলাফলের মাধ্যমে সাধারণীকরণ তথা ফলাফল সকলের জন্য সত্য ও প্রযোজ্য মনে করা হয়। বৈজ্ঞানিক পদ্ধতির সস্কল বৈশিষ্ট্য উপস্থিত থাকার কারণে পরীক্ষণ পদ্ধতিকে বিজ্ঞানসম্মত পদ্ধতি বলা হয়ে থাকে। এসব বৈশিষ্ট্যজনিত কারণে পরীক্ষণ পদ্ধতি অন্যান্য পদ্ধতির তুলনায় সর্বাধিক ব্যবহৃত হয়। উপরের আলোচনার পরিপ্রেক্ষিতে বলা যায়, বিজ্ঞানভিত্তিক ও সর্বাধিক গ্রহণযোগ্য পদ্ধতি হলো পরীক্ষণ পদ্ধতি। আর পরীক্ষণ পদ্ধতির এই গ্রহণযোগ্যতা এনে দিয়েছে এর অনন্য বৈশিষ্ট্যসমূহ।"
        }
      ]
    }
  ]
}