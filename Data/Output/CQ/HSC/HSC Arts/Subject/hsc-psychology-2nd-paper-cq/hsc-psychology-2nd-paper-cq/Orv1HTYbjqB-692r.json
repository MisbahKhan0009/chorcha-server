{
  "title": "ঢাকা, ময়মনসিংহ, রাজশাহী, চট্টগ্রাম, সিলেট, বরিশাল ২০২২",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: আলী হালকা পাতলা গড়নের। সে আত্মকেন্দ্রিক ও নির্জনতাপ্রিয়। দৃশ্যকল্প-২:",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "সংলক্ষণ কী?",
          "explanation": "সংলক্ষণ বলতে ব্যক্তির এমন কিছু গুণ বা বৈশিষ্ট্যকে বোঝায় যার সাহায্যে আমরা এক ব্যক্তিকে অন্য ব্যক্তি থেকে পৃথক করি।"
        },
        {
          "label": "খ",
          "question": "ক্রেৎমারের শারীরিক মতবাদটি কেন বিজ্ঞানসম্মত নয়?",
          "explanation": "ক্রেৎস্মারের শারীরিক গঠন মতবাদটিতে তিনি বর্ণনা করেন যে, শারীরিক গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তার গবেষণায় তিনি দেখতে পান যে, হালকা পাতলা গড়নের ব্যক্তিদের মধ্যে সিজোফ্রেনিয়া বেশি হয় এবং যারা মোটা ও গোলগাল ধরনের তাদের | মধ্যে ম্যানিক ডিপ্রেসিভ নামক মানসিক ব্যাধি বেশি হয়। ক্রেৎমার মতবাদের বড় ত্রুটি হলো যে, তিনি বয়সের সঙ্গে সঙ্গে যে শারীরিক পরিবর্তন হয়, সে বিষয়টি এড়িয়ে গেছেন। সেদিক বিবেচনা করলে ক্রেৎমারের টাইপ তত্ত্বটি বিজ্ঞানসম্মত নয়।"
        },
        {
          "label": "গ",
          "question": "দৃশ্যকল্প-১ এ আলীর মধ্যে শেলডনের কোন ধরনের ব্যক্তিত্ব প্রকাশ পেয়েছে? ব্যাখ্যা করো।",
          "explanation": "দৃশ্যকল্প-১ এ আলীর মধ্যে শেলডনের 'Ectomorphic শ্রেণিভুক্ত ব্যক্তিত্ব প্রকাশ পেয়েছে। শারীরিক গঠনের ভিত্তিতে ১৯৪০ সালে উইলিয়াম শেলডন বহুসংখ্যক ব্যক্তির নগ্ন দেহের ছবি পর্যবেক্ষণ করে দেহের গঠনকে তিন ভাগে ভাগ করেছেন। এর মধ্যে একটি ভাগ হলো একটোম রফিক। এ ধরনের লোকদের দেহ হালকা-পাতলা ও লম্বা প্রকৃতির হয়। দেহের ওজন অনেক কম থাকে এবং শরীর অধিক মাত্রায় সংবেদনশীল হয়। এদের কর্মস্পৃহা বেশি থাকে এবং কাজ করার জন্য এক ধরনের অস্থিরতা প্রকাশ পায়। সামাজিক মেলামেশা এদেরকে আকৃষ্ট করতে পারে না। এজন্য এরা আত্মকেন্দ্রিক এবং নির্জনতাপ্রিয়। অনেকক্ষেত্রে এরা উত্তেজিত অবস্থায় থাকে এবং ভবিষ্যৎ নিয়ে বেশি চিন্তা করে। উদ্দীপকে দৃশ্যকল্প-১ এ দেখা যায়, আলী হালকা-পাতলা গড়নের। সে আত্মকেন্দ্রিক এবং নির্জনতা প্রিয়। আলীর এ ধরনের শারীরিক গঠন ও চারিত্রিক বৈশিষ্ট্য উইলিয়াম হারবার্ট শেলডনের নির্দেশিত শ্রেণির একটোমরফিক ব্যক্তিত্বকেই নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' চিহ্নিত ব্যক্তিত্বের তুলনামূলক বিশ্লেষণ করো।",
          "explanation": "দৃশ্যকল্প-২ এ 'ক' ও 'খ' চিহ্নিত অংশ দ্বারা অন্তর্মুখী ব্যক্তিত্ব ও বহির্মুখী ব্যক্তিত্বকে নির্দেশ করা হয়েছে। সুইজারল্যান্ডের মনোচিকিৎসক কার্ল গুস্তাভ ইয়ং ১৯২১ সালে তার \"Psychological Types\" নামক গ্রন্থে ব্যক্তিত্বের মনোবৈজ্ঞানিক প্রকারভেদ মতবাদ প্রকাশ করেন। মানসিক গুণাবলির ভিত্তিতে তিনি এ মতবাদে ব্যক্তিত্বকে দুই ভাগে ভাগ করেন। যথা: অন্তর্মুখী ব্যক্তিত্ব এবং বহির্মুখী ব্যক্তিত্ব। এ দুই ধরনের ব্যক্তিত্ব সম্পূর্ণ ভিন্ন দুই ধরনের চারিত্রিক বৈশিষ্ট্যকে ধারণ করে। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা এই শ্রেণির অন্তর্ভুক্ত। অন্যদিকে, বহির্মুখী ব্যক্তিত্বের লোকেরা নানাবিধ সামাজিক কর্মকাণ্ডে অংশগ্রহণ করে। এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদেরকে মানিয়ে নেয়। পরোপকারিতা এদের মূল লক্ষ্য। পরিশেষে বলা যায়, কার্ল ইয়ং সম্পূর্ণ ভিন্ন মানসিক সংলক্ষণের ভিত্তিতে ব্যক্তিত্বের উল্লিখিত শ্রেণিবিভাগ করেছেন। এজন্য এদের মধ্যে বৈসাদৃশ্য পরিলক্ষিত হয়।"
        }
      ]
    },
    {
      "number": "2",
      "uddipok": "দৃশ্যকল্প-১: মুহিব সবসময় নিজেকে নিয়ে ব্যস্ত থাকে। সে সহজে কারো সাথে মিশতে পারে না। তার বন্ধুর সংখ্যা খুবই কম। তার ভাই শহীদ বন্ধুমহলে খুবই জনপ্রিয়। কারো সাথে রাগ করে সে বেশিক্ষণ থাকতে পারে না। দৃশ্যকল্প-২: বেলা বেশ কিছুদিন যাবৎ অস্বাভাবিক আচরণ করছে। এ জন্য তার বাবা তাকে নিয়ে একজন মনোবিজ্ঞানীর কাছে গেলেন। মনোবিজ্ঞানী বেলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী। বেলার সমস্যা চিহ্নিত করলেন এবং পরামর্শ দিলেন।",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা 'দাও।",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ কেন?",
          "explanation": "ব্যক্তিত্ব পরিমাপের প্রাচীনতম ও সবচেয়ে বেশি ব্যবহৃত পদ্ধতি হলো সাক্ষাৎকার পদ্ধতি। সাক্ষাৎকার পদ্ধতিতে সাক্ষাৎকার গ্রহণকারী এবং সাক্ষাৎকার প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। সাক্ষাৎকার গ্রহণকারী সাক্ষাৎকার প্রদানকারীকে সামনাসামনি বসিয়ে তার সাথে সরাসরি কথা বলেন এবং তার ব্যক্তিগত বিষয়ের উপর নানা ধরনের আলোচনা করেন। নিরপেক্ষতা বজায় রেখে সাক্ষাৎকার গ্রহণ করতে পারলে প্রাপ্ত তথ্য অনেক বেশি, নির্ভরযোগ্য হয়। তাই সাক্ষাৎকার পদ্ধতি গুরুত্বপূর্ণ।"
        },
        {
          "label": "গ",
          "question": "মুহিব ও শহীদের ব্যক্তিত্বের ধরনের পার্থক্য লেখো।",
          "explanation": "উদ্দীপকের মুহিব ও শহীদ যথাক্রমে অন্তর্মুখী ও বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্যবস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতাবোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা এই শ্রেণির অন্তর্ভুক্ত। অন্যদিকে, বহির্মুখী ব্যক্তিত্বের লোকেরা নানাবিধ সামাজিক কর্মকান্ডে অংশগ্রহণ করে। এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদের মানিয়ে নেয়। পরোপকারিতা এদের মূল লক্ষ্য। উদ্দীপকে দেখা যায়, মুহিব সবসময় নিজেকে নিয়ে ব্যস্ত থাকে। সে সহজে, কারো সাথে মিশতে পারে না এবং তার বন্ধুর সংখ্যা খুবই কম। তার এ ধরনের বৈশিষ্ট্য অন্তর্মুখী ব্যক্তিত্বকে নির্দেশ করে। অন্যদিকে তার ভাই শহীদ বন্ধুমহলে খুবই জনপ্রিয়। সে কারো সাথে রাগ করে বেশিক্ষণ থাকতে পারে না। তার এ ধরনের বৈশিষ্ট্য বহির্মুখী ব্যক্তিত্বকেই নির্দেশ করে।"
        },
        {
          "label": "ঘ",
          "question": "বেলার সমস্যা চিহ্নিত করতে মনোবিজ্ঞানী কোন অভীক্ষা। ব্যবহার করেছেন? বিশ্লেষণ করো।",
          "explanation": "বেলার সমস্যা চিহ্নিত করতে মনোবিজ্ঞানী কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে 'সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকের অস্বাভাবিক আচরণের কারণে বেলাকে তার বাবা একজন মনোবিজ্ঞানীর কাছে নিয়ে যান। মনোবিজ্ঞানী বেলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী বেলার সমস্যা চিহ্নিত করলেন। সুতরাং বলা যায়, মনোবিজ্ঞানীর ব্যবহৃত এ পদ্ধতিটি হলো কাহিনি সংপ্রত্যক্ষণ অভীক্ষা। পরিশেষে সার্বিক আলোচনার ভিত্তিতে বলা যায়, কিছু অসুবিধা থাকা সত্ত্বেও কাহিনি সংপ্রত্যক্ষণ অভীক্ষার সাহায্যে ব্যক্তির আশা-আকাঙ্ক্ষা, ব্যর্থতা, দ্বন্দ্ব, কর্তৃত্ব প্রভৃতি জানা যায়, যা ব্যক্তির মানসিক সমস্যা চিহ্নিতকরণে গুরুত্বপূর্ণ নিয়ামক হিসেবে ব্যবহৃত হয়।"
        }
      ]
    },
    {
      "number": "3",
      "uddipok": "দৃশ্যকল্প-১: শরীফ এইচএসসি পরীক্ষার্থী। কয়েকদিন ধরে সে পড়াশোনায় মনোযোগ দিতে পারছে না। তার ভীষণ ক্লান্তি লাগে, ঘুমঘুম ভাব আসে, মাথাব্যথা করে। এজন্য সে ডাক্তারের কাছে যায়। দৃশ্যকল্প-২: ঈদের ছুটিতে বাড়ি যাবার জন্য দুই ঘণ্টা লাইনে দাঁড়িয়ে থেকেও 'টিকিট না পাওয়ায় আরিফের মন খারাপ হয়ে গেল। অন্যদিকে সোমার নায়িকা হওয়ার স্বপ্ন থাকলেও অতিরিক্ত মোটা হবার জন্য তার সেই স্বপ্ন আর পূরণ হলো না।",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "বাবা-মায়ের বিচ্ছেদ কীভাবে সন্তানের মধ্যে মানসিক চাপ সৃষ্টি করে?",
          "explanation": "বাবা-মায়ের বিচ্ছেদ সন্তানের স্বাভাবিক বিকাশে বাধার সৃষ্টি করে। ফলে তার মধ্যে মানসিক চাপ সৃষ্টি হয়। সন্তান সবসময় মা-বাবার কাছ থেকে স্নেহ, মমতা, ভালোবাসা প্রত্যাশা করে। কিন্তু বাবা-মার দ্বন্দ্ব-কলহ বা কোনো কারণে বিবাহবিচ্ছেদ ঘটলে অথবা আলাদা আলাদা বসবাস করলে সন্তানকে যে কোনো একজনের কাছে অথবা ডে-কেয়ার সেন্টারে থাকতে হয়। ফলে সবকিছুই তার কাছে নিষ্ঠুর। বলে মনে হয়। সে চরমভাবে নিজেকে খোলসের মধ্যে গুটিয়ে নেয়। এভাবে তার মধ্যে মানসিক চাপমূলক পরিস্থিতি সৃষ্টি হয়।"
        },
        {
          "label": "গ",
          "question": "দৃশ্যকল্প-১ এ শরীফের এই অবস্থাকে মনোবিজ্ঞানের ভাষায় কী বলে? ব্যাখ্যা করো।",
          "explanation": "দৃশ্যকল্প-১ এ শরীফের এই অবস্থাকে মনোবিজ্ঞানের ভাষায় কর্মভারের প্রতিফলন বলা যায়। কর্মভার হচ্ছে দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস পাওয়া। এর ফলে কর্মের প্রতি আগ্রহ বা ইচ্ছা গ্রস পায়। ক্লান্তি ও বিরক্তিবোধ বৃদ্ধি পায়। কর্মভারকে দুই ভাগে বিভক্ত করা হয়। যথা- মানসিক বা ব্যক্তিনিষ্ঠ কর্মভার এবং দৈহিক বা বস্তুনিষ্ঠ কর্মভার। মানসিক কর্মভারের অনুভূতি হচ্ছে ক্লান্তি, অবসাদবোধ, চিন্তা করার আসক্তি না থাকা, মনোযোগ ও একাগ্রতা নষ্ট হওয়া, প্রেষণা কমে যাওয়া, ধৈর্য না থাকা, সজিবতা-সক্রিয়তা ও সতর্কতা হ্রাস পাওয়া, আগ্রহ-উৎসাহ ও উদ্দীপনা কমে যাওয়া ইত্যাদি। আবার দৈহিক কর্মভারের অনুভূতি হচ্ছে কতগুলো শারীরিক পরিবর্তন, যেমন- শরীর অবশ লাগা, তন্দ্রাচ্ছন্ন হওয়া, মাথা ভার লাগা ও ব্যথা করা, হাই তোলা, চোখ ব্যথা করা, দাঁড়িয়ে থাকতে কষ্ট হওয়া, তৃষ্ণা অনুভব করা, শরীর ঘামা, হৃদস্পন্দন বেড়ে যাওয়া ইত্যাদি। দৃশ্যকল্প-১ এ দেখা যায়, এইচএসসি পরীক্ষার্থী শরীফ পড়াশোনায়। মনোযোগ দিতে পারছেনা। তার ভীষণ ক্লান্তি লাগে, ঘুমঘুম ভাব আসে এবং মাথাব্যথা করে। তার শারীরিক এই অবস্থাসমূহকে মনোবিজ্ঞানের ভাষায় কর্মভার বলে।"
        },
        {
          "label": "ঘ",
          "question": "দৃশ্যকল্প-২ এ আরিফ ও সোমার সমস্যার উৎস কী একই না ভিন্ন? তোমার মতামত দাও।",
          "explanation": "দৃশ্যকল্প-২ এ আরিফ ও সোমার সমস্যার উৎস ভিন্ন। তাদের সমস্যার উৎস যথাক্রমে পরিবেশগত এবং ব্যক্তিগত উৎসকে নির্দেশ করে। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হলে তাকে হতাশার পরিবেশগত উৎস বলে। উদাহরণস্বরূপ, বনভোজনে যাবার সময় পথে গিয়ে গাড়ির ইঞ্জিন বিকল হয়ে যাওয়া। সামাজিক পরিবেশের বিভিন্ন রীতি-নীতি ও কর্ণবৈষম্য অনেকক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনীশ্রেণির সাথে দরিদ্রশ্রেণির প্রেমের ব্যর্থতা, হতাশার জন্ম দিতে পারে। দৃশ্যকল্প-২ এ আরিফ ঈদের ছুটিতে বাড়ি যাবার জন্য দুই ঘণ্টা লাইনে, দাঁড়িয়ে থেকেও টিকেট না পাওয়ায় তার মন খারাপ হলো। তার এ মন খারাপ বা হতাশা পরিবেশগত উৎস থেকে উদ্ভূত। ব্যক্তিগত বৈশিষ্ট্য বা গুণাবলির কারণে ব্যক্তির মধ্যে হতাশা সৃষ্টি হলে সেগুলোকে হতাশার ব্যক্তিগত উৎস বলে। শারীরিক বিকৃতি, পঙ্গুত্ব, ফুসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। এছাড়া মানসিক অক্ষমতাও হতাশার কারণ হতে পারে। দৃশ্যকল্প-২ এ সোমার নায়িকা হওয়ার স্বপ্ন থাকলেও অতিরিক্ত মোটা হবার জন্য তার সেই স্বপ্ন পূরণ হলো না। অর্থাৎ তার ব্যক্তিগত ত্রুটির কারণে এই সমস্যার সৃষ্টি হয়েছে। সুতরাং সার্বিক আলোচনার ভিত্তিতে বলা যায়, আরিফের সমস্যার সৃষ্টি হয়েছে হতাশার পরিবেশগত উৎস থেকে এবং সোমার সমস্যা সৃষ্টি হয়েছে হতাশার ব্যক্তিগত উৎস থেকে।"
        }
      ]
    },
    {
      "number": "4",
      "uddipok": "দৃশ্যকল্প-১: বিসিএস পরীক্ষায় পরীক্ষক সানজিদাকে সামনাসামনি বসিয়ে কথোপকথনের মাধ্যমে তার ব্যক্তিগত বিষয়ের উপর নানা ধরনের প্রশ্ন জিজ্ঞাসা করেন। দৃশ্যকল্প-২: ছক-১ ছক-২ (i) সবচেয়ে বেশি ব্যবহৃত অভীক্ষা। (ii) সুইজারল্যান্ডের মনোচিকিৎসক দ্বারা প্রণয়ন। (iii) অর্থহীন ছাপযুক্ত কিন্তু অর্থহীন ১০টি কার্ড। (i) ১৯৩৫ সালে প্রণয়ন। (ii) ১৯টি অস্পষ্ট, ১টি ফাঁকা কার্ডসহ মোট ২০টি কার্ড। (iii) প্রতিটি কার্ডের বিপরীতে গল্প রচনা করতে হবে।",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "পেপার পেন্সিল অভীক্ষা কী?",
          "explanation": "যে অভীক্ষায় সাধারণত কাগজ ও পেন্সিল ব্যবহার করা হয় তাকে পেপার পেন্সিল অভীক্ষা বলে।"
        },
        {
          "label": "খ",
          "question": "সংলক্ষণ ব্যক্তির আচরণকে কীভাবে প্রভাবিত করে?",
          "explanation": "সংলক্ষণ ব্যক্তির আচরণকে প্রভাবিত করে এবং বিভিন্ন ব্যক্তির মধ্যে পার্থক্য নির্ণয়ে ভূমিকা পালন করে। সংলক্ষণ বলতে এমন কতগুলো গুণ বা বৈশিষ্ট্যকে বোঝায় যার সাহায্যে আমরা এক ব্যক্তি থেকে অন্য ব্যক্তিকে সহজে পৃথক করতে পারি। সংলক্ষণসমূহ সাধারণত বিশেষণ হিসেবে ব্যবহৃত হয়ে থাকে। এগুলো ব্যক্তির ব্যক্তিত্বকে বিশেষভাবে প্রভাবিত করে এবং তার বাহ্যিক আচরণকে নিয়ন্ত্রণ করে। যেমন- আশঙ্কাগ্রস্ততার দ্বারা ব্যক্তির বহু আচরণের প্রকৃতি নির্ধারিত হয়ে থাকে। অর্থাৎ ব্যক্তির আচরণের, ক্ষেত্রে সংরক্ষণ প্রভাবকের ভূমিকা পালন করে।"
        },
        {
          "label": "গ",
          "question": "সানজিদাকে কোন পদ্ধতির সাহায্যে মূল্যায়ন করা হয়েছে? ব্যাখ্যা করো।",
          "explanation": "সানজিদাকে অপ্রক্ষেপণমূলক, অভীক্ষার অন্তর্ভুক্ত সাক্ষাৎকার পদ্ধতির সাহায্যে মূল্যায়ন করা হয়েছে। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ- আলোচনার মাধ্যমে ব্যক্তির, ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। দৃশ্যকল্প-১ এ দেখা যায়, বিসিএস পরীক্ষায় পরীক্ষক সানজিদাকে সামনাসামনি বসিয়ে কথোপকথনের মাধ্যমে তার ব্যক্তিগত বিষয়ের উপর নানা ধরনের প্রশ্ন জিজ্ঞাসা করেন। সাক্ষাৎকার পদ্ধতিতে এভাবে সামনাসামনি বসিয়ে প্রশ্ন জিজ্ঞাসা করা হয়। তাই বলা যায়, সানজিদাকে সাক্ষাৎকার পদ্ধতির মাধ্যমে মূল্যায়ন করা হয়েছে।"
        },
        {
          "label": "ঘ",
          "question": "ছক-১ ও ছক-২ এ নির্দেশিত অভীক্ষাগুলোতে যেসব বৈশিষ্ট্যের ভিত্তিতে ব্যক্তিত্ব মূল্যায়ন করা হয় তা আলোচনা করো।",
          "explanation": "ছক-১ ও ছক-২ এ নির্দেশিত অভীক্ষাগুলো যথাক্রমে রোশাক কালির ছাপ অভীক্ষা এবং কাহিনী সংপ্রত্যক্ষণ অভীক্ষাকে নির্দেশ করে। হারম্যান রোশাক কর্তৃক ১৯২১ সালে প্রণীত রোশাক কালির ছাপ অভীক্ষাটি হলো সবচেয়ে বেশি ব্যবহৃত অভীক্ষা। ১০টি কালির ছাপবিশিষ্ট কার্ড নিয়ে এ অভীক্ষা গঠিত। এ অভীক্ষায় তিনটি বৈশিষ্ট্যের ভিত্তিতে ব্যক্তিত্ব মূল্যায়ন করা হয়। যথা- ১. পরীক্ষণপাত্র কালির ছাপগুলোকে সামগ্রিকভাবে বর্ণনা করেছে না অংশবিশেষ বর্ণনা করেছে। ২. ছবির আকৃতি, রং বা অন্য কিছুর দ্বারা তার প্রতিক্রিয়া প্রভাবিত হয়েছে কি না এবং ৩. পরীক্ষণের প্রত্যক্ষণে কী গতি লক্ষণীয়? অথবা সে ছবিগুলোকে মানুষ বা জন্তু হিসেবে দেখেছে; না অন্য কিছু দেখেছে। ক্রিস্টিয়ানা মরগান এবং এইচ. এ. মারে ১৯৩৫ সালে কাহিনী সংপ্রত্যক্ষণ অভীক্ষা প্রণয়ন করেন। এ অভীক্ষায় মোট ২০টি কার্ড ব্যবহার করা হয় এবং প্রতিটি কার্ডের বিপরীতে গল্প রচনা করতে হয়। গল্প লেখার ধারার উপর ভিত্তি করে ব্যক্তিত্ব মূল্যায়ন করা হয়। গল্প লেখার ধারা হলো- ছবিটিতে কী দেখা যাচ্ছে, কী ঘটছে, ছবিতে লোকগুলো কী ভাবছে। কীভাবে কাহিনীর সৃষ্টি হয়েছিল, এর পরিণতিই বা কী ইত্যাদি। ব্যক্তিত্ব মূল্যায়নের ক্ষেত্রে ব্যক্তি ছবিগুলো দেখে যে সকল গল্প রচনা করেন তার দৈর্ঘ্য, স্টাইল, বক্তব্য, নায়ক নির্বাচন, ব্যর্থতা ইত্যাদি বিষয় বিশ্লেষণ করা হয়। পরিশেষে বলা যায়, রোশাক কালির ছাপ অভীক্ষায় এবং কাহিনী সংপ্রত্যক্ষণ অভীক্ষায় ব্যক্তিত্ব মূল্যায়নের বৈশিষ্ট্যসমূহ আলাদা হলেও এরা উভয়ই প্রক্ষেপণমূলক অভীক্ষা বা প্রতিফলন অভীক্ষার অন্তর্ভুক্ত।"
        }
      ]
    },
    {
      "number": "5",
      "uddipok": "",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "পরীক্ষণ পদ্ধতি কী?",
          "explanation": "পরীক্ষণ হলো এমন একটি গবেষণা পদ্ধতি যেখানে কতগুলো নির্দিষ্ট চল প্রয়োগ করা হয় এবং অন্যান্য চলের উপর তাদের প্রভাব পরিমাপ করা হয়।"
        },
        {
          "label": "খ",
          "question": "পুনরাবৃত্তিকে কেন পরীক্ষণ পদ্ধতির গুরুত্বপূর্ণ বৈশিষ্ট্য বলা হয়?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার প্রীক্ষণকার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোনো বিষয়কে পুনরায় পরীক্ষা- নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "ক' চিহ্নিত চলের ব্যাখ্যা দাও।",
          "explanation": "উদ্দীপকে 'ক' চিহ্নিত স্থানটি অনির্ভরশীল চলকে নির্দেশ করে। পরীক্ষণে চল একটি গুরুত্বপূর্ণ বিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, মধ্যবর্তী ও বাহ্যিক- এই চার ভাগে ভাগ করা যায়। উদ্দীপকের ছকে বিভিন্ন প্রকার চলের প্রকারভেদ দেখানো হয়েছে। অতএব বলা যায়, 'ক' চিহ্নিত স্থানে অনির্ভরশীল বা স্বাধীন চলকেই নির্দেশ করা হয়েছে। 'ক' চিহ্নিত স্থানে নির্দেশিত অনির্ভরশীল চল 'উদ্দীপক চল' বা 'নিরপেক্ষ চল' নামেও পরিচিত। মূলত গবেষক প্রাণীর আচরণের ওপর যে সকল চলের প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন। এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে। এ অর্থে বলা যায়, যে চলকে তার উপস্থিতি বা সৃষ্টির জন্য অন্য চলের ওপর নির্ভর করতে হয় না তাকে অনির্ভরশীল বা স্বাধীন চল বলা হয়ে থাকে।"
        },
        {
          "label": "ঘ",
          "question": "পরীক্ষণে 'গ' ও 'ঘ' চলের গুরুত্ব আলোচনা করো।",
          "explanation": "উদ্দীপকে 'গ' ও 'ঘ' চিহ্নিত স্থান দুটি যথাক্রমে মধ্যবর্তী চল ও বাহ্যিক চলকে নির্দেশ করে। অনির্ভরশীল চল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী চল বা অন্তবর্তী চল বলে। আবার কোনো কোনো ক্ষেত্রে এই চলকে যোগ সাধনকারী চল হিসেবেও উল্লেখ করা হয়। পরীক্ষণ পরিচালনার সময় এই মধ্যবর্তী চল কিছুটা অন্য রকমের হয়। এক্ষেত্রে মধ্যবর্তী চল দুই রকমের হতে পারে। যথা: ১. মনস্তাত্ত্বিক চল, যেমন- বুদ্ধি, শিক্ষণ, ব্যক্তিত্ব, প্রেষণা, চিন্তন, আবেগ ইত্যাদি এবং ২. শরীরবৃত্তীয় চল, যেমন- বয়স, লিঙ্গ, স্বাস্থ্যগত অবস্থা ইত্যাদি। সাপেক্ষ চলের ওপর অনির্ভরশীল চলের প্রভাব মধ্যবর্তী চলের প্রভাব দ্বারা প্রভাবিত হয়। এ কারণে মধ্যবর্তী চলগুলো পরীক্ষণে অবাস্তব উপাদান হিসেবে পরিচিত। তাই একটি ভালো পরীক্ষণ চালাতে এসব চলকে এমনভাবে নিয়ন্ত্রণ করতে হবে যাতে এদের প্রভাব সাপেক্ষ চলে পড়তে না পারে। অন্যদিকে, পরীক্ষণের ফলাফলের ওপর যেসব চল অবাঞ্ছিতভাবে প্রভাব বিস্তার করে সেসব চলকে বাহ্যিক চল বলে। যেমন- গবেষণাগারের পরিবেশ, আলো, বাতাস, তাপমাত্রা, শব্দ ইত্যাদি যদি গবেষণা কাজে সমস্যা সৃষ্টি করে তবে এগুলোকে বাহ্যিক চলা বলা যাবে। উদাহরণস্বরূপ, মুখস্থ করার সময় যদি কক্ষের তাপমাত্রা খুব বেশি থাকে অথবা কক্ষের বাইরে যদি তখন তুমুল হট্টগোল চলতে থাকে, তাহলে তা মুখস্থ করার ক্ষেত্রে প্রভাব বিস্তার করতে পারে। তাই এই চলটিকেও এমনভাবে নিয়ন্ত্রণ করতে হবে যাতে পরীক্ষণের উপর এর কোনো ক্ষতিকর প্রভাব না পড়ে। পরিশেষে বলা যায়, মধ্যবর্তী চল ও বাহ্যিক চল উভয়ই অবান্তর ও ক্ষতিকর চল। পরীক্ষণের ক্ষেত্রে এরা নেতিবাচক গুরুত্ব বহন করে।"
        }
      ]
    },
    {
      "number": "6",
      "uddipok": "দৃশ্যকল্প-১: দৃশ্যকল্প-২: ছবি ও দিবা দুই বোন। ছবি বাস্তববাদী। তার কাছে অর্থ উপার্জন নৈতিকতার চেয়েও বেশি। অন্যদিকে দিবা সৌন্দর্যপিপাসু এবং সে সবকিছুর মধ্যেই সৌন্দর্য খুঁজে পায়।",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো মানুষের ইচ্ছার একটি বিশেষ মানদণ্ড। যার দ্বারা মানুষের আচার-আচরণ ও রীতিনীতি নিয়ন্ত্রিত হয় এবং সমাজের মানুষের কাজের ভালো ও মন্দ বিচার করা হয়।"
        },
        {
          "label": "খ",
          "question": "কেন মূল্যবোধকে সমাজের চালিকাশক্তি বলা হয়?",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "দৃশ্যকল্প-১ এর চিহ্নিত চিত্রটি কীভাবে ব্যক্তির মূল্যবোধ গঠনে ভূমিকা রাখে?",
          "explanation": "দৃশ্যকল্প-১ এর চিহ্নিত চিত্রটি পরিবারকে নির্দেশ করে যা ব্যক্তির সামাজিক শিক্ষণের প্রথম ও সর্বপ্রধান মাধ্যম। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক - আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিস্থা, আবেগ ও কর্মপ্রচেস্টার রীতিও শেখে। পরিবার শিশুকে পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগত প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে। একজন ব্যক্তির মূল্যবোধের ভিত্তি রচিত হয় শিশুকালে আর এজন্য পরিবারের ভূমিকাই মুখ্য। পরিবারের বিশ্বাস, ঐতিহ্য ও রীতির উপর নির্ভর করে ব্যক্তিভেদে মূল্যবোধের পার্থক্য পরিলক্ষিত হয়। সুতরাং বলা যায়, দৃশ্যকল্প-১ এর চিহ্নিত চিত্রটি অর্থাৎ পরিবার ব্যক্তির মূল্যবোধ গঠনে সর্বপ্রধান ভূমিকা পালন করে।"
        },
        {
          "label": "ঘ",
          "question": "দৃশ্যকল্প-২ এ ছবি ও দিবার মূল্যবোধগুলোর তুলনামূলক বিশ্লেষণ করো।",
          "explanation": "দৃশ্যকল্প-২ এ ছবি ও দিবার মূল্যবোধগুলো যথাক্রমে অর্থনৈতিক মূল্যবোধ এবং নান্দনিক মূল্যবোধকে নির্দেশ করে। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। যা ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ থাকে নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে। এরা ব্যক্তি জীবনে বিলাসিতা ও সৌন্দর্যের প্রতি হতবুদ্ধিসম্পন্ন হয়ে ওঠে। অন্যদিকে, সৌন্দর্যপ্রিয় বা নান্দনিক মূল্যবোধসম্পন্ন ব্যক্তি তার মানসিকতা থেকে কোনটি বেশি আকর্ষণীয় তা খুঁজে বের করে। এসব ব্যক্তির সৌন্দর্যবোধ অত্যন্ত প্রবল। এরা জীবনে সৌন্দর্যপিপাসু হয়ে থাকে এবং প্রকৃতির মধ্যে সর্বদা সৌন্দর্য খুঁজে পেতে চায়। নান্দনিক মূল্যবোধসম্পন্ন ব্যক্তি সর্বদা জাঁকজমক, শক্তিমত্তার বিশিষ্ট পরিচয় চিহ্ন বা স্থানসূচক চিহ্নগুলোকে বেশি পছন্দ করে। উদ্দীপকে দৃশ্যকল্প-২ এ ছবি বাস্তববাদী এবং তার কাছে তাই উপার্জন নৈতিকতার চেয়েও বেশি। তার এ ধরণের মনোভাব অর্থনৈতিক মূল্যবোধকে নির্দেশ করে। অন্যদিকে ছবির বোন দিবা সৌন্দর্যপিপাসু এবং সে সবকিছুর মধ্যেই সৌন্দর্য খুঁজে পায়। তার এ বৈশিষ্ট্যগুলো নান্দনিক মূল্যবোধ বা সৌন্দর্যবোধকেই নির্দেশ করে। সর্বোপরি বলা যায়, ছবির অর্থনৈতিক মূল্যবোধ এবং দিবার নান্দনিক মূল্যবোধ প্রকৃতিগতভাব সম্পূর্ণ ভিন্ন।"
        }
      ]
    },
    {
      "number": "7",
      "uddipok": "সন্তানসম্ভবা মিলি একটি বিউটি পার্লারে কাজ করে। নির্দিষ্ট সময়ের পূর্বে সে একটি অপুষ্ট সন্তান জন্ম দেয়। এখন তার সন্তানের বয়স ১০ বছর। অথচ এই বয়সেও সে অন্যের সাহায্য ছাড়া নিজের কোনো কাজই করতে পারে না। তার শারীরিক অক্ষমতা ও কথা বলার জড়তা আছে।",
      "tag": "DC 24,DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "ভাষাগত বুদ্ধি অভীক্ষা কী?",
          "explanation": "যেসব বুদ্ধি অভীক্ষা ভাষা ব্যবহারের মাধ্যমে পরিচালনা করা হয় তাকে ভাষাগত বুদ্ধি অভীক্ষা বলে।"
        },
        {
          "label": "খ",
          "question": "সৃজনশীলতাকে মেধার চূড়ান্ত অভিব্যক্তি বলা হয় কেন?",
          "explanation": "মেধার সাথে সৃজনশীলতা ওতপ্রোতভাবে জড়িত। সৃজনশীলতাকে মেধার চূড়ান্ত অভিব্যক্তি বলা হয়। কোনো মানুষের নিজস্ব চিন্তাভাবনার আলোকে কোনো কিছু নতুন করে তৈরি করা এবং কোনো একটি বিষয়কে নতুনভাবে উপস্থাপন করার চিন্তাকে সৃজনশীলতা বলে। ব্যক্তির মধ্যে এই সৃজনশীলতা প্রকাশিত হয়। তার মেধার ভিত্তিতে। অধিক মেধাবী শিশু বেশি সৃজনশীল হয় এবং কম মেধাবী শিশু কম সৃজনশীল হয়ে থাকে। মনোবিজ্ঞানীদের মতে, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। তাই সৃজনশীলতাকে মেধার চূড়ান্ত অভিব্যক্তি বলা হয়।"
        },
        {
          "label": "গ",
          "question": "মিলির সন্তান কোন ধরনের বুদ্ধি প্রতিবন্ধী? ব্যাখ্যা করো।",
          "explanation": "মিলির সন্তানের অক্ষমতাসমূহ গুরুতর বুদ্ধি প্রতিবন্ধিতাকে নির্দেশ করে। গুরুতর বুদ্ধি প্রতিবন্ধীদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। এদের আচরণগত যোগ্যতা সর্বোচ্চ ৪ বছরের শিশুর মতো। এদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। অন্যের সাহায্য ব্যতীত এরা সাধারণ ক্রিয়াকলাপেও অংশগ্রহণ করতে পারেনা, এমনকি নিজেদের যত্নও নিতে পারে না। এদের শব্দ উচ্চারণে অস্পষ্টতা থাকে। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায় এবং অত্যন্ত সরলভাবে পেশা গ্রহণের উপযোগী করে গড়ে তোলা যায়। উদ্দীপকে দেখা যায়, মিলির সন্তান ১০ বছর বয়সেও অন্যের সাহায্য ছাড়া নিজের কোনো কাজই করতে পারেনা। তার শারীরিক অক্ষমতা ও কথা বলার জড়তা আছে। মিলির সন্তানের এসব শারীরিক প্রতিবন্ধকতা গুরুতর বুদ্ধি প্রতিবন্ধিতাকেই নির্দেশ করে।"
        },
        {
          "label": "ঘ",
          "question": "মিলির সন্তান বুদ্ধি প্রতিবন্ধী হবার কারণসমূহ আলোচনা করো।",
          "explanation": "উদ্দীপকের মিলির সন্তানের বুদ্ধি প্রতিবন্ধিতার কারণ হিসেবে সংক্রমণ ও বিষাক্ততা, গর্ভধারণ সংক্রান্ত সমস্যা ইত্যাদিকে দায়ী করা যায়। গর্ভাবস্থায় সংক্রমণ, জন্মের পর সংক্রমণ প্রভৃতি কারণে শিশু প্রতিবন্ধী হতে পারে। কার্বন মনোক্সাইড, পারদ, দস্তা, সিসা ইত্যাদি বিষাক্ত পদার্থ অথবা টিটেনাস, জলাতঙ্ক, গুটিবসন্ত প্রভৃতি ভ্যাকসিনের প্রতিক্রিয়ার ফলে মস্তিষ্কে স্থায়ী ক্ষতি হওয়ার জন্য বুদ্ধি প্রতিবন্ধিতা প্রকাশ পেতে পারে। গর্ভাবস্থায় বিভিন্ন প্রকার মাদকদ্রব্য সেবন; যেমন- হেরোইন, মরফিন, প্যাথেড্রিন, নিকোটিন এবং অতিরিক্ত এক্সরে করার জন্যেও বুদ্ধি প্রতিবন্ধিতা সৃষ্টি হতে পারে। উদ্দীপকে মিলি সন্তানসম্ভবা অবস্থায় বিউটি পার্লারে কাজ করে। বিউটি পার্লারে বিভিন্ন প্রকার রাসায়নিক দ্রব্যের সংস্পর্শে থাকায় তার সন্তান বুদ্ধি প্রতিবন্ধী হতে পারে। গর্ভধারণ সংক্রান্ত সমস্যা, যেমন- অপুষ্ট সন্তান প্রসব হলে, নবজাতক শিশুর, ওজন যথেষ্ট কম হলে, নির্দিষ্ট সময় অতিবাহিত হবার পরও শিশু প্রসব না হলে বুদ্ধি প্রতিবন্ধিতা দেখা দিতে পারে। উদ্দীপকে মিলির ক্ষেত্রে অপুষ্ট সন্তান জন্ম দেয়া প্রতিবন্ধিতার কারণ হতে পারে। এছাড়া বংশগত কারণ, অপুষ্টিজনিত সমস্যা, হরমোনাল গোলযোগ, নিকটাত্মীয়দের মধ্যে বিবাহ প্রভৃতিও বুদ্ধি প্রতিবন্ধিতার কারণ হিসেবে কাজ করে। পরিশেষে বলা যায়, শিশুর বুদ্ধি প্রতিবন্ধী হবার পেছনে বেশিরভাগ ক্ষেত্রেই মনুষ্যসৃষ্ট কারণসমূহ দায়ী। তাই বুদ্ধি প্রতিবন্ধিতা প্রতিরোধের জন্য পূর্ব সতর্কীকরণমূলক ব্যবস্থা গ্রহণ করা উচিত।"
        }
      ]
    },
    {
      "number": "8",
      "uddipok": "মিতা, মিনা ও রাখি তিন বান্ধবী। তারা বুদ্ধি পরিমাপের জন্য মনোবিজ্ঞানীর নিকট গেল। মনোবিজ্ঞানী মিতাকে লাল ও সাদা রঙের তৈরি বেশকিছু নকশাসম্বলিত-কার্ড এবং আয়তাকার ও বর্গাকার কিছু গুটি দিলেন। এলোমেলো গুটিগুলোকে কার্ডের নকশা অনুযায়ী সাজাতে বললেন। অন্যদিকে মিনা ক ছবি সম্বলিত বেশকিছু কার্ড দিলেন। কার্ডগুলোকে এমনভাবে সাজাতে বললেন যেন একটি অর্থপূর্ণ গল্প হয়। আর রাখিকে সংখ্যার সাতটি সারি সামনের দিকে এবং সাতটি সারি পেছনের দিকে পুনরাবৃত্তি করতে বললেন। তারা সকলেই কাজগুলো করতে পেরে বেশ মজা পেল।",
      "tag": "DB, MB, RB, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তবজগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = মানসিক বয়স প্রকৃত বয়স × ১০০ \\frac{মানসিক\\ বয়স}{প্রকৃত\\ বয়স}\\times১০০ প্রকৃত   বয়স মানসিক   বয়স ​ × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "",
          "explanation": "রাখির ক্ষেত্রে ভাষাভিত্তিক বুদ্ধি অভীক্ষার কথা বলা হয়েছে। যেসব বুদ্ধি অভীক্ষায় ভাষার ব্যবহার রয়েছে তাকে ভাষাভিত্তিক বুদ্ধি অভীক্ষা বলা হয়। এটা একটা ব্যক্তিভিত্তিক অভীক্ষা এবং যারা শিক্ষিত ও ভাষা ব্যবহারে পটু কেবল তাদের জন্যই এ অভীক্ষা প্রযোজ্য। এ অভীক্ষায় লিখিত বা মৌখিকভাবে প্রশ্নের উত্তর সংগ্রহ করা হয়। অর্থাৎ ভাষাগত বুদ্ধি অভীক্ষার ক্ষেত্রে মূল উপজীব্য বিষয় হলো ভাষা। বিনে-সিমোঁ অভীক্ষা কিংবা স্ট্যানফোর্ড-বিনে অভীক্ষা অথবা আর্মি আলফা অভীক্ষা হলো ভাষাভিত্তিক বুদ্ধি অভীক্ষা। উদ্দীপকে রাখিকে সংখ্যার সাতটি সারি সামনের দিকে এবং সাতটি সারি পেছনের দিকে পুনরাবৃত্তি করতে বলা হয়। অর্থাৎ রাখির বুদ্ধি পরিমাপে ভাষাগত মানক ব্যবহার করা হয়েছে। তাকে কথিত ভাষার সাহায্যে অভীক্ষায় অংশগ্রহণ করতে হয়েছিল। সুতরাং বলা যায়, রাখির ক্ষেত্রে ভাষাভিত্তিক বুদ্ধি অভীক্ষার কথাই বলা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, মিতা ও মিনার উপর আরোপিত অভীক্ষা একই যা কার্যসম্পাদনী অভীক্ষাকে নির্দেশ করে। শিশু, নিরক্ষর কিংবা মূক ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানে না, তাদের জন্য ব্যবহার করা হয় কৃতি বা কর্মসম্পাদনী অভীক্ষা। ডিয়ার বর্ণের 'ফর্ম বোর্ড অভীক্ষা' আলেকজান্ডারের' 'পাস এলোং অভীক্ষা' 'ব্লক ডিজাইন অভীক্ষা' 'ছবি সম্পূর্ণকরণ অভীক্ষা' প্রভৃতি কৃতি বা কর্মসম্পাদনী অভীক্ষার উদাহরণ। অবাচনিক বুদ্ধি অভীক্ষায় নানা আকার ও রঙের কাঠের বা প্লাস্টিকের টুকরার সাহায্যে প্রদত্ত কোনো বিশেষ নকশার অনুকরণে নকশা তৈরি করতে হয়। প্রধানত দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয় বলে এসব অবাচনিক বুদ্ধি অভীক্ষা কৃতি বা কর্মসম্পাদনী অভীক্ষা নামে পরিচিত। কর্মসম্পাদনী অভীক্ষায় সমস্যাটির সমাধানে বা প্রদত্ত নকশা গঠনের সাফল্য ও দ্রুততার নিরিখে অভীক্ষাথীর বৃদ্ধি পরিমাপ করা হয়। উদ্দীপকে দেখা যায়, মনোবিজ্ঞানী মিতাকে লাল ও সাদা রঙের তৈরি বেশকিছু নকশাসম্বলিত কার্ড এবং আয়তাকার ও বর্গাকার কিছু গুটি দিলেন। এলোমেলো গুটিগুলোকে কার্ডের নকশা অনুযায়ী সাজাতে বললেন। এ অভীক্ষাটি কর্মসম্পাদনমূলক আলেকজান্ডার পাস এলং বুদ্ধি অভীক্ষাকে নির্দেশ করে। অন্যদিকে মনোবিজ্ঞানী মিনাকে ছবিসম্বলিত বেশকিছু কার্ড দিলেন এবং এমনভাবে সাজাতে বললেন যেন একটি অর্থপূর্ণ গল্প হয়। এ অভীক্ষাটি ওয়েক্সলার এর কর্মসম্পাদনমূলক মানককেই নির্দেশ করে। সুতরাং সার্বিক আলোচনার ভিত্তিতে বলা যায়, মিতা ও মিনার উপর আরোপিত উভয় অভীক্ষা হলো কার্যসম্পাদনমূলক অভীক্ষা।"
        }
      ]
    }
  ]
}