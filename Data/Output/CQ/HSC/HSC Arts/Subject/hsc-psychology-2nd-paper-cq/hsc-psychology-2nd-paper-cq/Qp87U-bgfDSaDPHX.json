{
  "title": "আইডিয়াল কলেজ, মতিঝিল ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "নীলার বয়স ১০ বছর। বুদ্ধি পরিমাপের জন্য তার বাবা তাকে মনোবিজ্ঞানীর কাছে নিয়ে গেল। দেখা গেল সে ১০ বছর উপযোগী সকল প্রশ্নের সঠিক উত্তর দিতে পেরেছে। এরপর সে ১১ বছরের ৩টি, ১২ বছরের ২টি ও ১৩ বছরের ১টি প্রশ্নের সঠিক উত্তর দিতে পেরেছে। অন্যদিকে নীলার ভাই রকিব-এর বুদ্ধ্যংক ৬৫।",
      "tag": "ISCM 24",
      "sub_questions": [
        {
          "label": "ক",
          "question": "মেধা কী?",
          "explanation": "মেধা হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা বা সামর্থ্য।"
        },
        {
          "label": "খ",
          "question": "সৃজনশীলতা বলতে কী বুঝায়?",
          "explanation": "মেধার চূড়ান্ত অভিব্যক্তি প্রকাশ করে সৃজনশীলতা। সৃজনশীলতা ব্যক্তির অন্যতম বৈশিষ্ট্য। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের বৈশিষ্ট্য। সৃজনশীলতা ব্যক্তিকে কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। সৃজনশীল ব্যক্তি ঘটনার বিশুদ্ধ বিবরণ দান ও পুঙ্খানুপুঙ্খ বর্ণনা করে থাকে। সৃজনশীলতা ব্যক্তির মানসিক স্বাস্থ্য বিকাশে সহায়ক। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে।"
        },
        {
          "label": "গ",
          "question": "নীলার বুদ্ধ্যংক নির্ণয় করো।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, নীলার প্রকৃত বয়স ১০ বছর বা ১২০ মাস। সে বুদ্ধি অভীক্ষায় ১০ বছর উপযোগী সকল প্রশ্নের সঠিক উত্তর দিতে পেরেছে। তাহলে তার মৌলিক মানসিক বয়স হলো ১০ বছর। তারপর সে ১১ বছরের ৩টি, ১২ বছরের ২টি ও ১৩ বছরের ১টি প্রশ্নের উত্তর দিতে পেরেছে। তাহলে নীলার অর্জিত মানসিক বয়স হলো- (৩০২) + (২×২) + (১০২) = ১২ মাস অতএব, তার মানসিক বয়স হলো- (১২০+ ১২) মাস = ১৩২ মাস। সুতরাং, তার বুদ্ধ্যঙ্ক = মানসিকবয়স প্রকৃতবয়স   \\frac{মানসিক বয়স}{প্রকৃত বয়স}\\ প্রকৃতবয়স মানসিকবয়স ​   × ১০০ ১৩২মাস ১২০মাস \\frac{১৩২ মাস}{১২০ মাস} ১২০মাস ১৩২মাস ​ × ১০০ = ১১০ অতএব, নীলার বুদ্ধ্যঙ্ক ১১০।"
        },
        {
          "label": "ঘ",
          "question": "বুদ্ধ্যংক অনুযায়ী রকিবকে কী বলা যায়? তার কারণগুলো বিশ্লেষণ করো।",
          "explanation": "বুদ্ধ্যঙ্ক অনুযায়ী রকিবকে বুদ্ধি প্রতিবন্ধী বলা যায়। উদ্দীপকে দেখা যায়, নীলার ভাই রফিক এর বুদ্ধ্যঙ্ক ৬৫। আমরা জানি ৫১ থেকে ৬৯ পর্যন্ত বুদ্ধ্যঙ্ক বিশিষ্ট শিশু বা ব্যক্তিকে মৃদু বুদ্ধি প্রতিবন্ধী বলা হয়। বিভিন্ন কারণে এ ধরণের প্রতিবন্ধিতা ঘটে থাকে। যেমন- বংশগত কারণ, মায়ের গর্ভাবস্থা, প্রসবকালীন জটিলতা প্রভৃতি। বুদ্ধি প্রতিবন্ধিতার কতগুলো কারণ হলো- কোনো কোনো পরিবারে পূর্ববর্তী বাংশে বংশগত প্রতিবন্ধিতা থাকলে পরবর্তী বংশধরদের মধ্যে তা দেখা দিতে পারে। গর্ভাবস্থায় সংক্রমণ, জন্মের পর এবং অন্য যে কোনো সময়ে বিষাক্ত দ্রব্য দ্বারা ক্ষতিগ্রস্ত হলে কিংবা জন্মকালীন আঘাতের ফলে বুদ্ধি প্রতিবন্ধিতা তৈরি হতে পারে। গর্ভজাত মায়ের খাদ্যে বা নবজাতক শিশুর খাদ্যে প্রোটিনের অভাব থাকলে শিশুর বুদ্ধি নিম্নমানের হয়। শিশুর ভ্রুণ অবস্থায় ক্রোমোজামের ত্রুটি দেখা দিলে পরোক্ষ প্রতিক্রিয়া হিসেবে বুদ্ধি প্রতিবন্ধিতা দেখা দিতে পারে। এছাড়া শৈশবকালীন মস্তিষ্কে বিভিন্ন রোগের কারণে বুদ্ধি প্রতিবন্ধিতা দেখা দিতে পারে। নিকটাত্মীয়ের বিবাহও পরবর্তী প্রজন্মের মধ্যে প্রতিবন্ধিতা তৈরি করতে পারে। তাছাড়া পারিপার্শ্বিক পরিবেশ ও বিভিন্ন আবেগমূলক সমস্যার কারণেও শিশুর বুদ্ধিবৃত্তির বিকাশ বাধাগ্রস্ত হয়। যে কোনো রক্তের গ্রুপের ক্ষেত্রে মায়ের আর.এইচ.নেগেটিভ, আবার বাবার আর.এইচ. পজিটিভ এবং সন্তানের আর, এইচ. পজিটিভ হলে সেই সন্তান বুদ্ধি প্রতিবন্ধী হতে পারে।"
        }
      ]
    },
    {
      "number": "2",
      "uddipok": "সুমন ও সজল সহপাঠী। তারা ব্যক্তিত্ব পরিমাপের জন্য মনোবিজ্ঞানীর কাছে গেলে, মনোবিজ্ঞানী সুমনকে কতগুলো কার্ডের মাধ্যমে ছবি দেখান এবং এর ভিত্তিতে একটি গল্প লিখতে বললেন। আর সজলকে সামনা সামনি বসিয়ে কিছু প্রশ্ন করেন।",
      "tag": "ISCM 24",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন যা এক ব্যক্তিকে অপর ব্যক্তি থেকে পৃথক করে।"
        },
        {
          "label": "খ",
          "question": "ব্যক্তিত্বের সংলক্ষণ বলতে কী বোঝায়?",
          "explanation": "ব্যক্তিত্বের সংলক্ষণ বলতে বোঝায় ব্যক্তির এমন কতগুলো গুণ বা বৈশিষ্ট্য যার সাহায্যে আমরা এক ব্যক্তি থেকে অন্য ব্যক্তিকে সহজে পৃথক করতে পারি। সংলক্ষণ ব্যক্তির আচরণকে বিশেষভাবে প্রভাবিত করে থাকে। প্রফুল্লতা, আত্মনির্ভরতা, উদারতা প্রভৃতি সংলক্ষণের উল্লেখযোগ্য উদারহণ। এসব বৈশিষ্ট্য বা গুণসম্পন্ন ব্যক্তিদের অন্যান্য ব্যক্তি থেকে খুব সহজে পৃথক করা যায় বলে বলেই ব্যক্তিত্বের সংলক্ষণ অত্যন্ত গুরুত্বপূর্ণ।"
        },
        {
          "label": "গ",
          "question": "সুমনের ব্যক্তিত্ব পরিমাপের পদ্ধতি ব্যাখ্যা করো।",
          "explanation": "সুমনের ব্যক্তিত্ব পরিমাপের পদ্ধতিটি হলো কাহিনি সংপ্রত্যক্ষণ অভীক্ষা। ১৯৩৫ সালে ক্রিস্টিয়ানা মরগান এবং এইচ.এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা ৈ কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে এ পরীক্ষক পরীক্ষণপাত্রের ইচ্ছা, আশা আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ। অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরুপনের কোনো নির্দিষ্ট ধরাবাঁধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকে দেখা যায়, সুমন তার ব্যক্তিত্ব পরিমাপের জন্য মনোবিজ্ঞানীর কাছে গেলে মনোবিজ্ঞানী সুমনকে কতগুলো কার্ডের মাধ্যমে ছবি দেখান এবং এর ভিত্তিতে একটি গল্প লিখতে বলেন। সুতরাং বলা যায়, সুমনের ব্যক্তিত্ব পরিমাপে ব্যবহৃত পদ্ধতিটি হলো কাহিনি সংপ্রত্যক্ষণ অভীক্ষা।"
        },
        {
          "label": "ঘ",
          "question": "সজলের ব্যক্তিত্ব পরিমাপের পদ্ধতি ব্যাখ্যা করো।",
          "explanation": "সজলের ব্যক্তিত্ব পরিমাপের পদ্ধতি হলো সাক্ষাৎকার পদ্ধতি। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরণের আলাপ আলোচনার মাধ্যমে ব্যক্তির ইচ্ছা, অনিচ্ছা, আশা আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকে সজলের ব্যক্তিত্ব পরিমাপের জন্য অভীক্ষক তার সামনাসামনি বসে কথা বলেন এবং কিছু প্রশ্ন করেন। ব্যক্তিত্ব পরিমাপের সাক্ষাৎকার পদ্ধতির দিকে লক্ষ করলে দেখা যায়, সাক্ষাৎকার প্রদানকারী সাক্ষাতকার গ্রহণকারীর সামনাসামনি বসে উত্তর প্রদান করেন। সুতরাং বলা যায়, সজলের ব্যক্তিত্ব পরিমাপে সাক্ষাৎকার পদ্ধতি ব্যবহার করা হয়েছে। পরিশেষে বলা যায়, প্রকৃতপক্ষে সাক্ষাৎকার ব্যক্তিত্ব পরিমাপের কোনো আদর্শায়িত পদ্ধতি নয়, এটি একটি অনুভবসিদ্ধ ব্যক্তিকেন্দ্রিক পদ্ধতি।"
        }
      ]
    },
    {
      "number": "3",
      "uddipok": "জনাব লোকমান একজন সফল ব্যবসায়ী। নৈতিকতার চেয়ে অর্থ উপার্জন তার জীবনের মূল লক্ষ্য। অন্যদিকে লোকমান সাহেবের বন্ধু জামাল সাহেবও মনে করেন জীবনে অর্থের প্রয়োজন আছে। তবে তিনি ধর্মীয় অনুশাসন কঠোরভাবে মেনে চলেন। তিনি গ্রামে একটি দৃষ্টিনন্দন মসজিদ নির্মাণ 'করেছেন। তাছাড়া তিনি সব সময় অন্যের বিপদ আপদে এগিয়ে যান।",
      "tag": "ISCM 24",
      "sub_questions": [
        {
          "label": "ক",
          "question": "মূল্যবোধের সংজ্ঞা দাও।",
          "explanation": "কতকগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "সমবয়সি দল কীভাবে মূল্যবোধ গঠনে প্রভাব বিস্তার করে?",
          "explanation": "শিশুর মূল্যবোধ গঠনের ব্যাপারে তার সঙ্গীদল বা খেলার সাথীরাও শক্তিশালী ভূমিকা পালন করে। বিদ্যালয়ে একই শ্রেণির ছাত্র বা পাড়া প্রতিবেশীদের মধ্য একই বয়সী দলকে সমবয়সী দল বলা যায়। সমবয়সীদের প্রশংসা, নিন্দা, সমর্থন সব. কিছুর প্রতি শিশুরা অত্যন্ত সংবেদনশীল থাকে। সমবয়সী দলের আদর্শমান শিশুর আচরণকে নির্ধারণ করে থাকে। নিজেদের সম্বন্দ্বে ধারণা গঠনেও সমবয়সীদের প্রভাব বিশেষভাবে উল্লেখযোগ্য। এজন্য সমবয়সী দলকে মূল্যবোধ গঠনের মাধ্যম বলা হয়।"
        },
        {
          "label": "গ",
          "question": "জনাব লোকমান এর মধ্যে কোন ধরনের মূল্যবোধ বিদ্যমান? ব্যাখ্যা করো।",
          "explanation": "উদ্দীপকে বর্ণনায় জনাব লোকমানের মধ্যে অর্থনৈতিক মূল্যবোধের পরিচয় পাওয়া যায়। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসা- বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেক ক্ষেত্রেই নৈতিক মূল্যবোধের প্রতি উদাসীনতা প্রদর্শন করে। উদ্দীপকের বর্ণনায় জনাব লোকমান একজন সফল ব্যবসায়ী। নৈতিকতার চেয়ে অর্থ উপার্জন তার জীবনের মূল্য লক্ষ্য। জনাব লোকমানের জীবন বিশ্লেষণ করলে দেখা যায়, অর্থনৈতিক মূল্যবোধের সকল বৈশিষ্ট্য তার মধ্যে বিদ্যমান। সেদিক থেকে জনাব লোকমান অর্থনৈতিক মূল্যবোধসম্পন্ন ব্যক্তি।"
        },
        {
          "label": "ঘ",
          "question": "জামান সাহেবের মধ্যে যে সকল মূল্যবোধের প্রভাব পরিলক্ষিত হয় সেগুলো বিশ্লেষণ করো।",
          "explanation": "জামান সাহেবের মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের 'সৃষ্টি হয়েছে। উদ্দীপকের জামান সাহেব সবসময় অন্যের বিপদে আপদে এগিয়ে যান। তিনি নিজের লাভের কথা ভাবেননা। এ ধরনের কর্মকাণ্ড জামান সাহেবের সামাজিক মূল্যবোধকে নির্দেশ করে। আবার তিনি ধর্মীয় অনুশাসন কঠোরভাবে মেনে চলেন এবং গ্রামে একটি দৃষ্টিনন্দন মসজিদ স্থাপন করেছেন। এ কাজটি তার ধর্মীয় মূল্যবোধকে নির্দেশ করে। সুতরাং বলা যায়, জামান সাহেবের মধ্যে একাধিক মূল্যবোধ অর্থাৎ সামাজিক ও ধর্মীয় মূল্যবোধ লক্ষণীয়।"
        }
      ]
    },
    {
      "number": "4",
      "uddipok": "বার্ষিক পরীক্ষা শেষে লিপির, বান্ধবীরা সবাই মিলে একদিন পিকনিকের আয়োজন করে। ঠিক সেই দিনই তার চাচাতো, মামাতো ভাই বোনেরা সবাই মিলে একসাথে ঘুরতে যাবার আয়োজন করেছে। লিপি কোথায় অংশগ্রহণ করবে বুঝতে পারছে না। অন্যদিকে লিপির ভাই ফাহাদের সামনে এইচ.এস.সি পরীক্ষা। সে প্রতিদিন বিভিন্ন কোচিং ও' পড়াশুনায় ব্যস্ত থাকে। তাই সে ভীষণ ক্লান্ত থাকে। ঝিমুনিভাব আসে। মাথা ব্যথা করে।",
      "tag": "ISCM 24",
      "sub_questions": [
        {
          "label": "ক",
          "question": "মানসিক চাপের সংজ্ঞা দাও।",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "শৈশবের স্নেহ ভালোবাসার বন্ধন কীভাবে মানসিক চাপের সৃষ্টি করে?",
          "explanation": "শৈশবকালে স্নেহ ভালোবাসার বঞ্চনা বিভিন্নভাবে মানসিক চাপ সৃষ্টি করে। ছোট শিশুরা স্নেহ ভালোবাসা চায়। শিশুর স্বাভাবিক বিকাশের জন্য স্নেহ প্রীতি ঘেরা পরিবেশ একান্ত প্রয়োজন। স্নেহ বঞ্চিত শিশুদের মধ্যে অন্যদের প্রতি হৃদ্যতাবোধের এবং আনুগত্যবোধের সৃষ্টি হয় না। মাতৃস্নেহের বঞ্চনা শিশুদের জন্য গুরুতর সমস্যার সৃষ্টি করে। মায়ের সঙ্গে শিশুর যে অন্তরঙ্গ সম্পর্ক, সেটিই পরবর্তী' জীবনে তার সকল প্রকার মানবিক সম্পর্কের ভিত্তিরূপে গণ্য হয়। ফলে এরা পরবর্তী জীবনে সমাজবিরোধী হতে পারে অথবা অপরাধপ্রবণ হতে পারে।"
        },
        {
          "label": "গ",
          "question": "লিপির মধ্যে যে ধরনের দ্বন্দ্ব বিদ্যমান তা ব্যাখ্যা করো।",
          "explanation": "লিপির মধ্যে আকর্ষণ-আকর্ষণ দ্বন্দ্ব বিদ্যমান। যখন আমাদের সামনে দুইটি সমান আকর্ষণীয় বস্তু থাকে, এবং সেখান থেকে এটি গ্রহণ করতে হয়, তখন আমরা যে দ্বন্দ্বের সম্মুখীন তাকে আকর্ষণ-আকষর্ণ দ্বন্দ্ব বলে। এক্ষেত্রে দুটি ধনাত্মক লক্ষবস্তু থাকে এবং দুটিই সমান আকর্ষণীয় হয়। তবে এ ধরনের দ্বন্দ্ব ততটা জটিল নয়। এর সহজেই সমাধান করা যায়। উদ্দীপকে দেখা যায়, বার্ষিক পরীক্ষা শেষে লিপির বান্ধবীরা সবাই মিলে একটি পিকনিকের আয়োজন করে। ঠিক সেই দিনই তার চাচাতো, মামাতো ভাই বোনেরা একসাথে ঘুরতে যাবার আয়োজন করেছে। এখানে লিপির কাছে উভয়ই সমান আকর্ষণীয় ফলে এ অবস্থায় সে যেন দ্বন্দ্বের সম্মুখীন হয় তা হলো আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "ফাহাদের মধ্যে যে ধরনের মানসিক চাপ বিদ্যমান তা বিশ্লেষণ করো।",
          "explanation": "ফাহাদের মধ্যে যে ধরনের মানসিক চাপ বিদ্যমান তা কর্মভারকে নির্দেশ করে। কর্মভার মানুষের কর্মদক্ষতার একটি গুরুতর প্রতিবন্ধক। কর্মভার এমন একটি ব্যাপক ধারণা যা বিভিন্ন লোক বিভিন্ন সময়ে বিভিন্ন অর্থে ব্যবহার করেছেন। কর্মভার হলো কর্মের প্রতি আগ্রহ বা ইচ্ছা হ্রাস পাওয়া, বিরক্তিবোধ বৃদ্ধি পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভারের সাথে ক্লান্তির সম্পর্ক রয়েছে। অনেকেই বলেছেন যে কর্মভার হচ্ছে দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস পাওয়া। কর্মভারের অনুভূতিও সকলের এরকম হয় না। কারণ কারও মাথা ব্যাথা করে, কারও মাংস পেশিতে যন্ত্রণা হয়, শরীরের অংশবিশেষ শক্ত হয়ে যায়, কারও চোখ ব্যাথা ও ঘুমঘুমভাব অনুভূত হয়, কারও হয় মানসিক যন্ত্রণা আবার কেউ কেউ অনুভব করেন যেন সমস্ত শরীরে একটা জড়তা নেমে আসছে। অনেক সময় এ ধরনের অনুভূতি ও একঘেয়েমিজনিত বিরক্তি কিংবা কাজে আগ্রহের অভাব এগুলোর মধ্যে পার্থক্য করা যায় না।"
        }
      ]
    },
    {
      "number": "5",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা।"
        },
        {
          "label": "খ",
          "question": "পরীক্ষণে নিয়ন্ত্রণ বলতে কী বোঝায়?",
          "explanation": "পরীক্ষণের একটি অত্যাবশ্যকীয় শর্ত হলো নিয়ন্ত্রণ। পরীক্ষণের নিয়ন্ত্রণ বলতে এমন এক কৌশলকে বোঝায় যা সম্ভাব্য ভীতিসমূহকে দূর করে। গবেষণার ক্ষেত্রে ভীতি প্রদানকারী শর্তগুলো দূর করে একটি নিরপেক্ষ অবস্থান অর্জন করার প্রক্রিয়াকে নিয়ন্ত্রণ বলে। অর্থাৎ পরীক্ষণকারী যখন কোনো ব্যক্তির বিশেষ আচরণের উপর একটি চলের প্রভাব দেখতে চান তখন অনির্ভরশীল চল ছাড়া অন্য কোনো চল যাতে প্রভাব বিস্তার করতে না পারে তা নিশ্চিত করতে হয়। কাজেই নিয়ন্ত্রণ হলো পরীক্ষণের অন্যতম বৈশিষ্ট্য।"
        },
        {
          "label": "গ",
          "question": "'ক' চিহ্নিত অংশটি ব্যাখ্যা করো।",
          "explanation": "উদ্দীপকে 'ক' চিহ্নিত স্থানটি অনির্ভরশীল চলকে নির্দেশ করে। পরীক্ষণে চল একটি গুরুত্বপূর্ণ বিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, মধ্যবর্তী ও বাহ্যিক- এই চার ভাগে ভাগ করা যায়। উদ্দীপকের ছকে বিভিন্ন প্রকার চলের প্রকারভেদ দেখানো হয়েছে। অতএব বলা যায়, 'ক' চিহ্নিত স্থানে অনির্ভরশীল বা স্বাধীন চলকেই নির্দেশ করা হয়েছে। 'ক' চিহ্নিত স্থানে নির্দেশিত অনির্ভরশীল চল 'উদ্দীপক চল' বা 'নিরপেক্ষ চল' নামেও পরিচিত। মূলত গবেষক প্রাণীর আচরণের ওপর যে সকল চলের প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন। এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে। এ অর্থে বলা যায়, যে চলকে তার উপস্থিতি বা সৃষ্টির জন্য অন্য চলের ওপর নির্ভর করতে হয় না তাকে অনির্ভরশীল বা স্বাধীন চল বলা হয়ে থাকে।"
        },
        {
          "label": "ঘ",
          "question": "'খ' ও 'গ' চিহ্নিত অংশটি ব্যাখ্যা করো।",
          "explanation": "উদ্দীপকে 'খ' ও 'গ' চিহ্নিত অংশ দুটি যথাক্রমে নির্ভরশীল চল ও মধ্যবর্তী বা অন্তবর্তী চলকে নির্দেশ করে। নির্ভরশীল চল হলো এমন কোনো শর্ত বা অবস্থা, যা অন্য কোনো শর্ত বা অবস্থা পরিবর্তনের সাথে সম্পর্কযুক্ত। অর্থাৎ পরীক্ষণপাত্রের আচরণের ওপর কোনো শর্ত বা অবস্থার প্রভাব বা কার্যকারণগত সম্পর্ক নির্ণয়ের ক্ষেত্রে কোনো শর্ত বা অবস্থার পরিবর্তনের সাথে সম্পর্কযুযন্ত পরিবর্তনশীল অপর কোনো শর্ত, অবস্থা, আচরণ, মানসিক প্রক্রিয়া বা সকল মৌলিক বৈশিষ্ট্যসমূহকেই নির্ভরশলি চল বলে। যেমন-পরীক্ষণে জীবের প্রতিক্রিয়া বা সাড়া দেওয়া। অনির্ভরশীল চল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী চল বা অন্তবর্তী চল বলে। আবার কোনো কোন ক্ষেত্রে এই চলকে যোগ সাধনকারী চল হিসেবেও উল্লেখ করা হয়। পরীক্ষণ পরিচালনার সময় এই মধ্যবর্তী চল কিছুটা অন্য রকমের হয়। এক্ষেত্রে মধ্যবর্তী চল দুই রকমের হতে পারে। যথা- ১. মনস্তাতত্ত্বিক চল, যেমন-বুদ্ধি, শিক্ষণ, ব্যক্তিত্ব, প্রেষণা, চিন্তন, আবেগ ইত্যাদি এবং ২. শরীরবৃত্তীয় চল, যেমন- বয়স, লিঙ্গ, স্বাস্থ্যগত অবস্থা ইত্যাদি। সাপপেক্ষ চলের ওপর অনির্ভরশীল 'চলের প্রভাব মধ্যবর্তী চলের প্রভাব দ্বারা প্রভাবিত হয়। এ কারণে মধ্যবর্তী চলগুলো পরীক্ষণে অবাস্তব উপাদান হিসেবে পরিচিত। তাই একটি ভালো পরীক্ষণ চালাতে এসব চলকে এমনভাবে নিয়ন্ত্রণ করতে হবে যাতে এদের প্রভাব সাপেক্ষ চলে পড়তে না পারে। পরিশেষে বলা যায়, নির্ভরশীল চল হলো অনির্ভরশীল চলের প্রয়োগের সৃষ্ট এবং এই নির্ভরশীল ও অনির্ভরশীল চলের মধ্যে সংযোগ স্থাপনকারী হলো, মধ্যবর্তী বা অন্তবর্তী চল।"
        }
      ]
    },
    {
      "number": "6",
      "uddipok": "বিষয়-১: তানহা সপ্তম শ্রেণির মেধাবী ছাত্র। তার বাবা 'তার বুদ্ধি পরিমাপের জন্য মনোবিজ্ঞানীর কাছে নিয়ে গেল। মনোবিজ্ঞানী তাকে অনেকের সাথে বসিয়ে বুদ্ধি পরিমাপ করে দিলেন। বিষয়-২:",
      "tag": "ISCM 24",
      "sub_questions": [
        {
          "label": "ক",
          "question": "বুদ্ধির সংজ্ঞা দাও।",
          "explanation": "বুদ্ধি হলো ব্যক্তির সেই ক্ষমতা যা দ্বারা যে বাস্তব জগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "মানসিক বয়স বলতে কী বোঝায়?",
          "explanation": "মানসিক বয়স বলতে মানসিক ক্ষমতা বা মানসিক পরিপক্বতাকে বোঝায়। বয়স বৃদ্ধির সাথে সাথে শিশু অনেক কিছু জানতে বা বুঝতে শেখে। তার এ জানা বা বোঝার ক্ষমতাকে মানসিক বয়স বলে। মানসিক বয়স প্রকৃত বয়সের চেয়ে বেশি হতে পারে আবার কমও হতে পারে। উদাহরণস্বরূপ ৫ বছর বয়সের কোনো শিশু যদি ৬ বছর বয়সের উপযোগী প্রশ্নের উত্তর নির্ভুলভাবে দিতে পারে তবে তার মানসিক বয়স হবে ৬। আবার ওই শিশু যদি ৫ বছরের উপযোগী প্রশ্নের সঠিক উত্তর দিতে ব্যর্থ হয়' এবং কেবল ৪ বছরের উপযোগী প্রশ্নের সঠিক উত্তর দিতে পারে তবে তার মানসিক বয়স হবে ৪ বছর। মানসিক বয়সের মাধ্যমে শিশুর বুদ্ধ্যঙ্ক জানা যায়। শিশুর বুদ্ধ্যঙ্ক নির্ণয় করার জন্য মানসিক বয়স গুরুত্বপূর্ণ।"
        },
        {
          "label": "গ",
          "question": "তানহার বুদ্ধি পরিমাপের জন্য যে অভীক্ষা প্রয়োগ করা হয়েছে তা ব্যাখ্যা করো।",
          "explanation": "তানহার বুদ্ধি পরিমাপের জন্য যে অভীক্ষা প্রয়োগ করা হয়েছে তা হলো দলগত বুদ্ধি অভীক্ষা। দলগত বুদ্ধি অভীক্ষা একসাথে অনেক ব্যক্তির ওপর প্রয়োগ করা যায়। এ অভীক্ষায় প্রশ্নগুলো ছাপানো প্রশ্নপত্রের মাধ্যমে উপস্থাপন করা হয়। পরীক্ষার্থীদেরকে প্রশ্নপত্রটি নিজে পড়ে উত্তর লিখতে হয়। অভীক্ষাটি সামগ্রিকভাবে উপস্থাপন করা হয় এবং সম্পূর্ণ অভীক্ষার জন্য সময়সীমা নির্দিষ্ট থাকে। দলগত অভীক্ষায় অভীক্ষক নিষ্ক্রিয় থাকেন। সবার সাথে সাথে উত্তর গণনা বা সাফল্যাঙ্ক প্রদান করা হয়। এ অভীক্ষায় উত্তরপত্রে প্রদত্ত বহু বিকল্প থেকে যেকোনো একটি উত্তর বেছে নিতে হয়। উদ্দীপকে বিষয়-১ এ দেখা যায়, তানহার বাবা তার বুদ্ধি পরিমাপের জন্য মনোবিজ্ঞানীর কাছে নিয়ে গেল। মনোবিজ্ঞানী তাকে অনেকের সাথে বসিয়ে বুদ্ধি পরিমাপ করে দিলেন। সুতরাং বলা যায়, তানহার বুদ্ধি পরিমাপের জন্য দলগত বুদ্ধি অভীক্ষা প্রয়োগ করা হয়েছে।"
        },
        {
          "label": "ঘ",
          "question": "বিষয়-২ হতে ক ও খ-এর মধ্যে পার্থক্য বিশ্লেষণ করো।",
          "explanation": "উদ্দীপকে ক ও খ চিহ্নিত অভীক্ষাসমূহ হলো ভাষাগত বুদ্ধি অভীক্ষা ও কৃতি বুদ্ধি অভীক্ষা। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বুদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু, নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাঙ্ক বুদ্ধ্যঙ্কের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বুদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষার্থীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়।"
        }
      ]
    },
    {
      "number": "7",
      "uddipok": "আরমান বাবা-মা ভাইবোনের সান্নিধ্যে বেড়ে উঠেছে। বাবা-মা-এর আদর্শে বেড়ে উঠা আরমান আজ সমাজে প্রতিষ্ঠিত। পাড়া প্রতিবেশী আত্মীয়- স্বজন সবাই আরমানের খুব প্রশংসা করে।",
      "tag": "ISCM 24",
      "sub_questions": [
        {
          "label": "ক",
          "question": "মূল্যবোধের বৈশিষ্ট্যগুলো কী কী?",
          "explanation": "মূল্যবোধের বৈশিষ্ট্যগুলো হলো- মূল্যবোধ এক ধরনের আদর্শ, এটি স্বাধীনভাবে গঠিত, চরিত্র গঠনে মূল্যবোধ যথেষ্ট প্রভাব রাখে, এটি সমাজের চালিকাশক্তি ইত্যাদি।"
        },
        {
          "label": "খ",
          "question": "মনোভাব ও মূল্যবোধ কীভাবে সম্পর্কিত?.",
          "explanation": "মনোভাব মূল্যবোধের অংশ বিশেষ হওয়ার কারণে পরস্পর সম্পর্কযুক্ত। মূল্যবোধ হলো একটি আদর্শ যার একটি অবিচ্ছেদ্য অংশ হলো মনোভাব। তবে মনোভাবের সংখ্যার তুলনায় মূল্যবোধের সংখ্যা অপেক্ষাকৃত কম এবং এ দুটোই পরিবর্তনশীল। মনোভাব হলো কোনো ঘটনার পক্ষে বা বিপক্ষে মতামত দেওয়ার পূর্ব প্রস্তুতি আর মূল্যবোধ বিভিন্ন ঘটনা ও কার্যাবলির মাধ্যমে সৃষ্ট সমাজসৃষ্ট রীতি-নীতি ও জীবনাচরণ পদ্ধতি। তাই বলা যায়, মূল্যবোধ মনোভাব দ্বারা প্রভাবিত এবং পরস্পর সম্পর্কযুক্ত।"
        },
        {
          "label": "গ",
          "question": "আরমানের মূল্যবোধ গঠনের মাধ্যম ব্যাখ্যা করো।",
          "explanation": "উদ্দীপকে আরমানের মূল্যবোধ গঠনে প্রভাববিস্তারকারী মাধ্যম হলো পরিবার। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবার শিশুকে পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগৎ প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে। উদ্দীপকে দেখা যায়, আরমান বাবা-মা ভাইবোনের সান্নিধ্যে বেড়ে উঠেছে এবং যে আজ সমাজে প্রতিষ্ঠিত। সুতরাং বলা যায়, আরমানের মূল্যবোধ গঠনের মাধ্যম হলো তার পরিবার।"
        },
        {
          "label": "ঘ",
          "question": "উক্ত মাধ্যম ছাড়া অন্যান্য মাধ্যমগুলো ব্যাখ্যা করো।",
          "explanation": "উক্ত মাধ্যম অর্থাৎ পরিবার ছাড়া অন্যান্য মাধ্যমগুলো হলো- বিদ্যালয় সমবয়সী দল, কমিউনিটি এবং সমাজ ও কৃষ্টি। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। একজন শিশু বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। এছাড়া শিশুর মূল্যবোধ গঠনে সহপাঠীরা শক্তিশালী ভূমিকা পালন করে। এখানেই সে ব্যক্তিত্ব ও নেতৃত্বগুণ অর্জন করে। অধিকতর আত্মবিশ্বাসী এবং নিজের সম্পর্কে ইতিবাচক মনোভাব তৈরি হয়। সমবয়সী দলের প্রভাবেই শিশুর পারস্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। আবার, ব্যক্তির কমিউনিটি বা পারিপার্শ্বিক পরিবেশ তার মূল্যবোধ গঠনে সহায়তা করে। শিশু তার পারিপার্শ্বিক পরিবেশ থেকে ধর্মীয় বিশ্বাস বা গুরুজনদের প্রতি ভক্তিশ্রদ্ধা, সহপাঠীদের প্রতি প্রীতি ভালোবাসা ইত্যাদি মূল্যবোধ গ্রহণ করে থাকে। সমাজের প্রচলিত কৃষ্টি, মূল্যবোধকে ধারণ করে। ব্যক্তি সামাজিকীকরণের মাধ্যমে কৃষ্টির সাথে সাথে মূল্যবোধগুলোও অর্জন করে থাকে। পরিশেষে বলা যায়, যেকোনো ব্যক্তির মূল্যবোধ গঠনে বিদ্যালয়, সমবয়সী দল, কমিউনিটি এবং সমাজ ও দৃষ্টি গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "বিষয়-১: সরোয়ার একজন গবেষক। তিনি কোনো বিষয় নিয়ে গবেষণা করার সময় পরীক্ষণ পাত্রদের এমন ভাবে ভাগ করেন যাতে দুটি দল সব দিক থেকে সমান হয়। অন্যদিকে তার সহকর্মী সজীক কোন সমস্যার সমাধানের পূর্বেই সেই সমস্যার একটি আপাত সমাধান দিয়ে থাকেন।",
      "tag": "ISCM 24",
      "sub_questions": [
        {
          "label": "ক",
          "question": "পরীক্ষণ পদ্ধতির সংজ্ঞা দাও।",
          "explanation": "পরীক্ষণ হলো এমন একটি গবেষণা পদ্ধতি যেখানে কতগুলো নির্দিষ্ট চল প্রয়োগ করা হয় এবং অন্যান্য চলের উপর তাদের প্রভাব পরিমাপ করা হয়।"
        },
        {
          "label": "খ",
          "question": "ঘটনার ধ্রুবকতা বলতে কী বোঝায়?",
          "explanation": "ঘটনার ধ্রুবকতা হলো চল নিয়ন্ত্রণের একটি কৌশল। ঘটনার ধ্রুবকতা কৌশলটি তখনই ব্যবহার করা হয় যখন অপসারণের মাধ্যমে ক্ষতিকর চলকে দূর করা সম্ভব হয় না। এ সকল চলকে নিয়ন্ত্রণ করতে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীলভাবে ক্রিয়াশীল থাকে। যেমন- পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। এমনিভাবে অন্যান্য উদ্দীপক, যন্ত্রপাতি, নির্দেশনাবলী সব পরীক্ষণপাত্রের বেলায় অভিন্ন ও অপরিবর্তনশীল রাখা আবশ্যক।"
        },
        {
          "label": "গ",
          "question": "জনাব সরোয়ার চল নিয়ন্ত্রণের যে কৌশল অবলম্বন করেন তা ব্যাখ্যা করো।",
          "explanation": "জনাব সরোয়ার চল নিয়ন্ত্রণের তুল্যমূল্যায়ন বা ভারসাম্য সৃষ্টি কৌশলটি অবলম্বন করেন। এমন কতগুলো অবাঞ্ছিত চল আছে, যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়। উদ্দীপকে দেখা যায়, সরোয়ার একজন গবেষক। তিনি কোনো বিষয় নিয়ে গবেষণার সময় পরীক্ষণ পাত্রদের এমনভাবে ভাগ করেন যাতে দুটি দল সবদিক থেকে সমান হয়। সুতরাং বলা যায়, তার ব্যবহৃত কৌশলটি হলো তুল্যমূল্যায়ন বা ভারসাম্য সৃষ্টি।"
        },
        {
          "label": "ঘ",
          "question": "সজীবের বিষয়টিকে কী বলা হয়? সজীবের বিষয়টি ভালো হওয়ার জন্য যে সকল বৈশিষ্ট্য থাকা প্রয়োজন সেগুলো বিশ্লেষণ করো।",
          "explanation": "সজীবের বিষয়টি প্রকল্পকে নির্দেশ করে। পরীক্ষণকারী পরীক্ষণের রূপরেখা কী হবে সে বিষয়ে সিদ্ধান্ত নেয়ার জন্য প্রথমে সমস্যার একটি সমাধান কল্পনা করে নেন। এ কল্পিত সমাধানকে প্রকল্প বা অনুমান বলা হয়। তাই যে কোনো পরীক্ষণ পরিচালনা করতে গেলে একটি ভালো প্রকল্প প্রণয়ন করা প্রয়োজন। উদ্দীপকে সজীব কোনো সমস্যার সমাধানের পূর্বেই তার একটি আপাত সমাধান দিয়ে থাকেন যা প্রকল্পকে নির্দেশ করে। একটি ভালো প্রকল্পেও প্রথম ও প্রধান বৈশিষ্ট্য হলো, প্রকল্পকে প্রমাণসাপেক্ষ হতে হবে। বাস্তব ঘটনা বা তথ্যের দ্বারা যদি প্রকল্প যাচাই করা না যায়, তাহলে তাকে ভালো প্রকল্প বলা যাবে না। প্রকল্প বাস্তব এবং সত্য ঘটনাভিত্তিক হতে হবে। কল্পিত বিষয়ের ওপর প্রকল্প হয় না। প্রকল্পে যে সকল ধারণা ব্যবহার করা হয় তা সহজ সরল হতে হবে। ভালো প্রকল্পের আরেকটি গুরুত্বপূর্ণ বৈশিষ্ট্য হলো প্রকল্প এমন হবে যেন বাস্তব ক্ষেত্রে তা প্রয়োগ করা যায়। এছাড়া ভালো প্রকল্প হতে হলে সেটিকে অবশ্যই সুনির্দিষ্ট হতে হবে। প্রকল্প যৌক্তিক হবে এবং স্ববিরোধীতা থাকবে না। প্রকয়কে পরীক্ষণের সাথে সঙ্গতিপূর্ণ হতে হবে এবং পর্যবেক্ষণযোগ্য হতে হবে। একই সাথে প্রকল্প পরিমানগত ভাষায় প্রকাশযোগ্য হবে এবং এর তাত্ত্বিক ভিত্তি থাকবে। উল্লেখিত বৈশিষ্ট্যসমূহের ভিত্তিতে একটি প্রকল্পকে ভালো প্রকল্প হিসেবে বিবেচনা করা যায়।"
        }
      ]
    }
  ]
}