{
  "title": "আদমজী ক্যান্টনমেন্ট কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: মনোবিজ্ঞানের শিক্ষক সুলতানা দ্বাদশ শ্রেণির শিক্ষার্থী সাদিয়ার বুদ্ধি পরিমাপ করেন। এক্ষেত্রে তিনি যে অভীক্ষাটি প্রয়োগ করেন তা নিউয়র্কের একজন প্রখ্যাত মনোবিজ্ঞানী কর্তৃক ১৯৩৯ সালে প্রথম প্রণিত হয়। পরে ১৯৫৫ সালে অভীক্ষাটির সংস্করণ প্রকাশ করা হয়। সাদিয়ার উপর তিনি ৬টি ভাষামূলক ও ৫টি কার্যসম্পাদনমূলকসহ মোট ১১টি উপ- অভীক্ষা প্রয়োগ করেন। দৃশ্যকল্প-২: শাহীন ও সাদিক দুই ভাই। শাহীন এবার এস. এস. সি - পরীক্ষায় গোল্ডেন A+ পেয়ে উত্তীর্ণ হয়েছে এবং একাদশ শ্রেণিতে ভর্তি হয়েছে। পড়াশোনা ছাড়াও কলেজের বিভিন্ন সহশিক্ষামূলক কার্যক্রমেও সে এগিয়ে থাকে। অন্যদিকে জন্মের সময় মস্তিষ্কে আঘাত পাওয়ার জন্য সাদিকের বুদ্ধির ক্ষেত্রে সীমাবদ্ধতা রয়েছে এবং লেখাপড়া শিখতে পারছে না।",
      "tag": "ACC 23",
      "sub_questions": [
        {
          "label": "ক",
          "question": "দুটি দলগত বুদ্ধি অভীক্ষার নাম লেখ।",
          "explanation": "দুটি দলগত বুদ্ধি অভীক্ষা হলো- আমি আলফা অভীক্ষা ও আর্মি বিটা অভীক্ষা।"
        },
        {
          "label": "খ",
          "question": "মানসিক বয়স ব্যাখ্যা করো।",
          "explanation": "মানসিক বয়স বলতে মানসিক ক্ষমতা বা মানসিক পরিপক্কতাকে বোঝায়। বয়স বৃদ্ধির সাথে সাথে শিশু অনেক কিছু জানতে বা বুঝতে শেখে। তার এ জানা বা বোঝার ক্ষমতাকে মানসিক বয়স বলে। মানসিক বয়স প্রকৃত বয়সের চেয়ে বেশি হতে পারে আবার কমও হতে পারে। উদাহরণস্বরূপ ৫ বছর বয়সের কোনো শিশু যদি ৬ বছর বয়সের উপযোগী প্রশ্নের উত্তর নির্ভুলভাবে দিতে পারে তবে তার মানসিক বয়স হবে ৬। আবার ওই শিশু যদি ৫ বছরের উপযোগী প্রশ্নের সঠিক উত্তর দিতে ব্যর্থ হয় এবং কেবল ৪ বছরের উপযোগী প্রশ্নের সঠিক উত্তর দিতে পারে তবে তার মানসিক বয়স হবে ৪ বছর। মানসিক বয়সের মাধ্যমে শিশুর বুদ্ধ্যঙ্ক জানা যায়। শিশুর বুদ্ধ্যক নির্ণয় করার জন্য মানসিক বয়স গুরুত্বপূর্ণ।"
        },
        {
          "label": "গ",
          "question": "সাদিয়ার বৃদ্ধি পরিমাপের ক্ষেত্রে ব্যবহৃত অভীক্ষাটির নাম কী?- অভীক্ষাটি ব্যাখ্যা করো।",
          "explanation": "উদ্দীপকে সাদিয়ার বুদ্ধি পরিমাপে ব্যবহৃত কৌশল হলো ওয়েক্সলার বৃদ্ধি অভীক্ষা। ওয়েক্সলার বুদ্ধি অভীক্ষায় ১১টি উপ-অভীক্ষা রয়েছে। এ ১১টি উপ- অভীক্ষাকে আবার দুভাগে ভাগ করা হয়েছে যথা- ভাষাগত এবং কর্মসম্পাদনমূলক। ভাষাগত মানকে ৬টি উপ-অভীক্ষা রয়েছে। যথা- সাধারণ তথ্য, বোধশক্তি, গাণিতিক যুক্তি, সাদৃশ্য, শব্দার্থ, সংখ্যা পরিসর। সাধারণ তথ্য উপ-অভীক্ষাতে ২৫টি প্রশ্ন আছে। একজন প্রাপ্তবয়স্ক লোকের যেসব বিষয় জানা দরকার, তার ওপর ভিত্তি করেই এ প্রশ্নগুলো তৈরি করা হয়েছে। বোধশক্তিতে ১০টি প্রশ্ন আছে। গণিত সম্পর্কীয় ২০টি প্রশ্ন থাকে। সাদৃশ্যে ১২টি প্রশ্ন থাকে। শব্দার্থে ৪২টি শব্দ আছে। কর্মসম্পাদনমূলক মানকে মোট ৫টি উপ-অভীক্ষা রয়েছে। যথা-ছবি পূরণ, ছবি সাজানো, ব্লক ডিজাইন, বস্তু গঠন, সংখ্যা প্রতীক। ছবি পূরণে প্রতিটি ছবিতে একটি অসম্পূর্ণ অংশ থাকে। পরীক্ষার্থীকে উক্ত অসম্পূর্ণ অংশের নাম বলতে বলা হয়। ছবি সাজানোতে পরীক্ষার্থীর কাজ হলো ছবিগুলো একটির পর একটি এমনভাবে সাজাতে হবে যেন একটি অর্থপূর্ণ গল্প তৈরি হয়। ব্লক ডিজাইনে কতগুলো কাঠের ব্লকের সাহায্যে দ্রুততার সাথে একটি নির্দিষ্ট নকশার অনুরূপ নকশা তৈরি করতে বলা হয়। বস্তু গঠনে পরীক্ষার্থীর কাজ হচ্ছে ক্ষুদ্র ক্ষুদ্র অংশগুলোর সাহায্যে একটি পরিপূর্ণ বস্তু তৈরি করা। সংখ্যা প্রতীকে পরীক্ষার্থীকে সংখ্যা দেখানোর সাথে সাথে প্রতীকটির নাম বলতে বলা হয়।"
        },
        {
          "label": "ঘ",
          "question": "শাহীন ও সাদিককে মনোবিজ্ঞানের ভাষায় কী নামে আখ্যায়িত করা হয়? শাহীন ও সাদিকের মধ্যে তুলনা করো।",
          "explanation": "শাহীন ও সাদিককে মনোবিজ্ঞানের ভাষায় যথাক্রমে প্রতিভাশালী ও বৃদ্ধি প্রতিবন্ধি হিসেবে অভিহিত করা হয়। প্রতিভাশালীরা সব সময়ই সকল বিষয়ে বেশি অগ্রসর থাকে, অন্যদিকে বৃদ্ধি প্রতিবন্ধীরা সাধারণ বুদ্ধিসম্পন্নদের চেয়ে অনগ্রসর থাকে। প্রতিভাশালীরা সাধারণ বুদ্ধিসম্পন্নদের তুলনায় পর্যবেক্ষণ, চিন্তা-শক্তি সৃজনশীলতা প্রতিটি ক্ষেত্রেই অধিক সাফল্য প্রদর্শন করে। অপরপক্ষে বৃদ্ধি • প্রতিবন্ধীরা এ সকল বিষয়ে সাধারণ বুদ্ধি সম্পন্নদের চেয়ে অনেক পিছিয়ে থাকে। প্রতিভাশালীরা সমাজের ৯১.১% লোকের চেয়ে বেশি বুদ্ধিসম্পন্ন হয়ে থাকে এবং মাত্র ২.২% ব্যক্তি বুদ্ধি প্রতিবন্ধী হয়ে থাকে। উদ্দীপকে দেখা যায়, শাহীন এসএসসি পরীক্ষায় গোল্ডেন A+ পেয়ে উত্তীর্ণ হয়েছে এবং একাদশ শ্রেণিতে ভর্তি হয়েছে। পড়াশোনা ছাড়াও বিভিন্ন সহশিক্ষামূলক কার্যক্রমেও সে এগিয়ে থাকে। সুতরাং শাহীনকে প্রতিভাশালী শিক্ষার্থী বলা যায়। এদের বুদ্ধ্যডক ১২০ থেকে ১২৯ হয়। অন্যদিকে সাদিক জন্মের সময় মস্তিষ্কে আঘাত পাওয়ার কারণে বুদ্ধিবৃত্তিক সীমাবদ্ধতা তৈরি হয় এবং লেখাপড়া শিখতে সমস্যা হয়। সুতরাং সাদিককে বুদ্ধি প্রতিবন্ধি বলা যায়। মাত্রাভেদে বুদ্ধি প্রতিবন্ধিদের বুস্থ্যহক ৭০ এর কম হয়ে থাকে। সুতরাং বলা যায়, মনোবিজ্ঞানের ভাষায় শাহীন প্রতিভাশালী এবং সাদিক বুদ্ধি প্রতিবন্ধি। তাদের মধ্যে বিস্তর বুদ্ধিবৃত্তিক পার্থক্য রয়েছে।"
        }
      ]
    },
    {
      "number": "2",
      "uddipok": "উদ্দীপক-১: জাফর সাহেব তার প্রতিষ্ঠানের জন্য কারিগরি কাজে বুদ্ধিমান ও দক্ষতাসম্পন্ন ৩০ জন কর্মী বাছাই করতে চান। এ বিষয়ে জাফর সাহেব মনোবিজ্ঞানী সেলিম সাহেবের সহযোগিতা চাইলেন। জাফর সাহেবকে সেলিম সাহেব বললেন, মাত্র কয়েক ঘণ্টার মধ্যেই ৩০০ জন থেকে কারিগরি কাজে বুদ্ধিমান ও দক্ষতাসম্পন্ন ৩০ জনের একদল কর্মী বাছাই করা সম্ভব। উদ্দীপক-২: মনোবিজ্ঞানী হামিদুর রহমান দুজন ১০ বছরের শিশুর বুদ্ধ্যঙ্ক পরিমাপ করেন। এদের মধ্যে প্রথম জনের বুদ্ধ্যঙ্ক ছিল ৬০ এবং দ্বিতীয় জনের ছিল ৪৬।",
      "tag": "ACC 23",
      "sub_questions": [
        {
          "label": "ক",
          "question": "বুদ্ধি প্রতিবন্ধিতার সংজ্ঞা দাও।",
          "explanation": "নির্দিষ্ট বয়সে তাৎপর্যপূর্ণভাবে সাধারণের চেয়ে কম বুদ্ধিসম্পন্নতাকেই বুদ্ধি প্রতিবন্ধি বলে।"
        },
        {
          "label": "খ",
          "question": "মেধা ও সৃজনশীলতা কী এক?- ব্যাখ্যা করো।",
          "explanation": "মেধা ও সৃজনশীলতা এক নয়। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনবত্ব উদ্ভাবনীমূলক কর্মকান্ড, যা তাকে অন্য ব্যক্তি থেকে আলাদা করে। মনোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        },
        {
          "label": "গ",
          "question": "উদ্দীপক-১ এ সেলিম স্নাহেব কর্মী বাছাই করার ক্ষেত্রে যে বুদ্ধি অভীক্ষা ব্যবহার করতে চান তা ব্যাখ্যা করো।",
          "explanation": "উদ্দীপক-১ এ সেলিম সাহেব কর্মী বাছাই করার ক্ষেত্রে দলগত বৃদ্ধি অভীক্ষা ব্যবহার করতে চান। দলগত বুদ্ধি অভীক্ষা একসাথে অনেক ব্যক্তির ওপর প্রয়োগ করা যায়। এ অভীক্ষায় প্রশ্নগুলো ছাপানো প্রশ্নপত্রের মাধ্যমে উপস্থাপন করা হয়। পরীক্ষার্থীদেরকে প্রশ্নপত্রটি নিজে পড়ে উত্তর লিখতে হয়। অভীক্ষাটি- সামগ্রিকভাবে উপস্থাপন করা হয় এবং সম্পূর্ণ অভীক্ষার জন্য সময়সীমা নির্দিষ্ট থাকে। দলগত অভীক্ষায় অভীক্ষক নিষ্ক্রিয় থাকেন। সবার সাথে সাথে উত্তর গণনা বা সাফল্যাঙ্ক প্রদান করা হয়। এ অভীক্ষায় উত্তরপত্রে প্রদত্ত বহু বিকল্প থেকে যেকোনো একটি উত্তর বেছে নিতে হয়। উদ্দীপকে দেখা যায়, ৩০ জন কর্মী বাছাই করার জন্য জাফর সাহেব মনোবিজ্ঞানী সেলিম সাহেবের সহযোগিতা চাইলেন। সেলিম সাহেব বললেন মাত্র কয়েক ঘণ্টার মধ্যেই ৩০০ জন থেকে বুদ্ধিমান ও দক্ষতাসম্পন্ন ৩০ জন কর্মী বাছাই করা সম্ভব। সুতরাং বলা যায়, সেলিম সাহেব কর্মী বাছাইয়ের ক্ষেত্রে দলগত অভীক্ষা প্রয়োগ করতে চান।"
        },
        {
          "label": "ঘ",
          "question": "মনোবিজ্ঞানী হামিদুর রহমান যে দুজন শিশুর বুদ্ধ্যঙ্ক নির্ণয় করেন বুদ্ধির দিক থেকে তাদের অবস্থান কোথায়? এদের মধ্যে তুলনা করো।",
          "explanation": "মনোবিজ্ঞানী হামিদুর রহমান যে দুজন শিশুর বুদ্ধ্যঙ্ক নির্ণয় করেনা তারা যথাক্রমে মৃদু ও মধ্যম বুদ্ধি প্রতিবন্ধি। মৃদু বুদ্ধি প্রতিবন্ধিদের সামাজিক অভিযোজন করার সামর্থ্য কিশোর- কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। এদের শারীরিক ও মানসিক বিকাশ এবং আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধিদেরা ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমো এদেরকে স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। উদ্দীপক-২ এ দেখা যায়, ১০ বছর বয়সী একজন শিশুর বুদ্ধ্যঙ্ক ৬০ যা মৃদু বুদ্ধি প্রতিবন্ধিতাকে নির্দেশ করে। মধ্যম বুদ্ধি প্রতিবন্ধিদের বুদ্ধ্যক ৩৬ থেকে ৫০ এর মধ্যে সীমাবন্ধ। এদের মানসিক বয়স ৪ থেকে ৭ বছরের মধ্যে হয়। মধ্যম বুদ্ধি প্রতিবন্ধিদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকের দ্বিতীয় শিশুটির বুদ্ধ্যঙ্ক নির্ণয় করা হয় ৪৬ যা মধ্যম বুদ্ধি প্রতিবন্ধিতাকে নির্দেশ করে। পরিশেষে বলা যায়, মৃদু ও মধ্যম বুদ্ধি প্রতিবন্ধিতার মধ্যে কেবলমাত্র মাত্রাগত্ব ও আচরণগত পার্থক্য বিদ্যমান।"
        }
      ]
    },
    {
      "number": "3",
      "uddipok": "উদ্দীপক-১: করিম সাহেব তার প্রতিষ্ঠানে একজন সৎ ও কর্তব্যনিষ্ঠ লোক নিয়োগ চান। দুজন প্রার্থী এসেছেন। তিনি তাদের দুটো কক্ষে পাঠিয়ে দিয়ে বলেন যে, ঐ কক্ষে কিছু টাকা এলোমলো করে রাখা আছে, সেগুলো গুছিয়ে নিয়ে আসুন। সেখানে ১০ টাকা, ২০ টাকা, ৫০ টাকা, ১০০ টাকা ও ৫০০ টাকার কতগুলো নোট ছিল এবং তা আগে থেকে গণনা করা ছিল। উদ্দীপক-২: চিত্র-১ চিত্র-২",
      "tag": "ACC 23",
      "sub_questions": [
        {
          "label": "ক",
          "question": "আর্গ ও মেটা আর্গ কী?",
          "explanation": "আর্থ হলো ব্যক্তির বংশগত ও জন্মগত গুণাবলি এবং মেটা আর্গ হলো ব্যক্তির শিক্ষালব্ধ গুণাবলী।"
        },
        {
          "label": "খ",
          "question": "মেধা ও সৃজনশীলতা কী এক?-ব্যাখ্যা করো।",
          "explanation": "মেধা ও সৃজনশীলতা এক নয়। কেননা মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনবত্ব উদ্ভাবনীমূলক কর্মকান্ড, যা তাকে অন্য ব্যক্তি থেকে আলাদা করে।"
        },
        {
          "label": "গ",
          "question": "উদ্দীপক-১ এ কর্মী নিয়োগের ক্ষেত্রে করিম সাহেবের ব্যবহৃত পদ্ধতি কোনটি? ব্যাখ্যা করো।",
          "explanation": "উদ্দীপক ১-এ করিম সাহেব পরিস্থিতিমূলক অভীক্ষার সাহায্যে ব্যক্তিত্ব পরিমাপ করলেন। যে অভীক্ষায় কোনো ব্যক্তিকে বিশেষ কোনো পরিস্থিতির সম্মুখীন করে ব্যক্তিত্ব নিরূপণ করা হয় তাকে পরিস্থিতিমূলক অভীক্ষা বলে। ব্যক্তিত্বের গুণাবলি বাস্তব পরিস্থিতির নিরিখে যাচাই করে ব্যক্তিত্বের মূল্যায়ন পরিস্থিতিমূলক অভীক্ষার লক্ষ্য। সততা যাচাই করার জন্যও এটি ব্যবহার করা যেতে পারে। যেমন- একজন বালককে একটি নিরিবিলি পরিবেশে এনে বিভিন্ন মানের মুদ্রা গণনা করতে দেওয়া হলো। মুদ্রাগুলো আগে থেকেই গণনা করে রাখা হয়েছে। অনেক মুদ্রার মধ্যে থেকে বালকটি দুই একটি মুদ্রা গোপন করতে পারে। যদি তা করে তা হলে তার অসৎ ও লোভী মনোবৃত্তির পরিচয় পাওয়া যাবে। এভাবে পরিস্থিতিমূলক অভীক্ষার সাহায্যে ব্যক্তিত্ব পরিমাপ করা হয়। উদ্দীপক ১-এ বলা হয়েছে, করিম সাহেব তার প্রতিষ্ঠানে একজন সৎ ও কর্তব্যনিষ্ঠ লোক নিয়োগ দিতে চান। তিনি দু'জন প্রার্থীকে দুটি কক্ষে পাঠিয়ে দিয়ে বললেন যে, ঐ কক্ষে কিছু টাকা গণনা করার সময় এলোমেলো করে রাখা আছে, সেগুলো গুছিয়ে নিয়ে আসুন। ঐ কক্ষে কয় টাকার কতগুলো নোট ছিল তা আগে থেকে গণনা করা ছিল। এখানে ব্যক্তিত্ব পরিমাপের পরিস্থিতিমূলক অভীক্ষাটি প্রয়োগ করা হয়েছে। এ অভীক্ষার মাধ্যমে ব্যক্তির নেতৃত্বের গুণাবলি, কর্তব্যনিষ্ঠা এবং সততা পরিমাপ করা হয়।"
        },
        {
          "label": "ঘ",
          "question": "উদ্দীপক-২ এর A, B ও C অংশটি ব্যাখ্যা করো। উদ্দীপক-২ এর দুটি চিত্র কি ব্যক্তিত্বের একই মতবাদ না দুটি ভিন্ন। মতবাদকে তুলে ধরেছে?- বিশ্লেষণ করো।",
          "explanation": "উদ্দীপক-২ এর A, B ও C অংশগুলো যথাক্রমে সাইক্লোয়েড, পিকনিক ও অ্যাসথেনিককে নির্দেশ করে। সাইক্লোয়েড বা খেদোন্মত্তরূপ শ্রেণির লোক খুব সহজেই উৎফুল্ল হয়, আবার সহজেই বিষাদগ্রস্ত হয়ে পড়ে। এ টাইপের লোকেরা আবেগকে স্বতঃস্ফূর্তভাবে প্রকাশ করে এবং এরা হলো সামাজিক উত্তেজনাপ্রবণ, বাস্তববাদী ও সহিষ্ণু। এরা খাটো, গোলগাল ও মেদবহুল দেহের অধিকারী হয়। চরম পর্যায়ে এসে ম্যানিক-ডিপ্রেসিভ লক্ষণ দেখা দেয়। অন্যদিকে পিকনিক শ্রেণির লোকেরা খাটো, গোলগাল ও মেদবহুল দেহের অধিকারী এবং বহির্মুখী প্রকৃতির হয় এবং অ্যাসথেনিক শ্রেণির লোকেরা লম্বা, হালকা-পাতলা গড়নের এবং আত্মকেন্দ্রিক স্বভাবের হয়। উদ্দীপক-২ এর চিত্র-১ ও চিত্র-২ এ মেজাজ ও শারীরিক গঠনের ভিত্তিতে ব্যক্তিত্বের যে শ্রেণিবিভাগ করা হয়েছে তা জার্মান মনোরোগ বিশারদ আরনেস্ট ক্রেৎস্মার কর্তৃক প্রদত্ত ব্যক্তিত্বের শ্রেণিবিভাগ সংক্রান্ত শারীরিক গঠন মতবাদকে নির্দেশ করে। তিনি মেজাজের ভিত্তিতে ব্যক্তিত্বকে ২ ভাগে ভাগ করেন। অর্থাৎ দুটি চিত্রই ক্রেৎস্নার এর শারীরিক গঠন মতবাদকে নির্দেশ করছে। সুতরাং বলা যায়, মেজাজ ও শারীরিক গঠন নামে দুটি আলাদা বিষয়ের ভিত্তিতে শ্রেণি বিভাগ করা হলেও উভয় চিত্রই একই মতবাদ অর্থাৎ ক্রেৎসমারের শারীরিক গঠন মতবাদকে তুলে ধরেছে।"
        }
      ]
    },
    {
      "number": "4",
      "uddipok": "দৃশ্যকল্প-১: পারিবারিক কলহের কারণে সুমনার বাবা-মায়ের বিচ্ছেদ ঘটে। তাই সে মামা-মামীর কাছে চলে আসে। একদিকে বাবা-মায়ের সান্নিধ্য ছাড়া অন্যদিকে মামার স্বপ্নপূরণের চাপ তাকে আর স্বাভাবিক থাকতে দেয়নি। দৃশ্যকল্প-২: রহিমা নিউ ফ্যাশন হাউজে চাকুরি করে। প্রতিদিন তাকে ২০০ পিস শার্টের কলার তৈরি করতে হয়। কোনোদিন পরিমানে কম হলে তাকে অতিরিক্ত ডিউটি করে টার্গেট সম্পন্ন করতে হয়। এভাবে কাজ করতে গিয়ে রহিমার মধ্যে অবসাদগ্রস্ততা দেখা দিয়েছে। শারীরিকভাবে সে ক্রমশ দুর্বল হয়ে যাচ্ছে। ফলে গার্মেন্টসটির উৎপাদন হ্রাস পাচ্ছে। কর্তৃপক্ষ বিরতিহীনভাবে কাজ করিয়েও উৎপাদন বৃদ্ধি করতে পারছে না।",
      "tag": "ACC 23",
      "sub_questions": [
        {
          "label": "ক",
          "question": "দ্বন্দ্ব কী?",
          "explanation": "এক বা একাধিক বিষয়ের প্রতি পরস্পর বিরোধী প্রতিক্রিয়া করার প্রবণতাকে দ্বন্দ্ব বলে।"
        },
        {
          "label": "খ",
          "question": "অবদমন ব্যাখ্যা করো।",
          "explanation": "আত্মরক্ষার কৌশল হিসেবে সঙ্গতি বিধানের চরমতম ও নিকৃষ্টতম কৌশল হলো অবদমন। তীব্র মানসিক চাপের ফলে ব্যক্তির মনের ইচ্ছাগুলো বা অসামাজিক ও নীতিবিরোধী কাজগুলো ব্যক্তির নিজের কাছেই গ্রহণযোগ্য হয় না বা তার দ্বারা ব্যক্তির তৃপ্তি সাধন হয় না। এ ধরনের অগ্রহণযোগ্য কামনা- বাসনাকে ব্যক্তি স্বভাবতই জোরপূর্বক ভুলে থাকে বা অচেতন মনে দাবিয়ে রাখে। ব্যক্তির এই জোরপূর্বক ভুলে থাকা বা দাবিয়ে রাখার কাজটিকে অবদমন বলে।"
        },
        {
          "label": "গ",
          "question": "দৃশ্যকল্প-১ এ কোন কোন ধরনের মানসিক চাপমূলক পরিস্থিতির কথা বলা হয়েছে?-ব্যাখ্যা করো।",
          "explanation": "দৃশ্যকল্প-১ এর শৈশবকালীন স্নেহ-ভালোবাসার বঞ্চনা, ত্রুটিপূর্ণ পারিবারিক পরিবেশ ও সন্তান সম্পর্কে উচ্চ প্রত্যাশা প্রভৃতি মানসিক চাপমূলক পরিস্থিতির কথা বলা হয়েছে। ছোট্ট শিশুরা স্নেহ-ভালোবাসা চায়। স্বাভাবিক বিকাশের জন্য একটি সুন্দর পরিবেশ একান্ত প্রয়োজন। মাতৃস্নেহের বানা শিশুদের জন্য গুরুতর সমস্যার সৃষ্টি করে। এরা পরবর্তী জীবনে সমাজবিরোধী অথবা অপরাধপ্রবণ হতে পারে। মাতাপিতা কর্তৃক প্রত্যাখ্যাত শিশুরা নিজেদেরকে খোলসের মধ্যে গুটিয়ে নেয় এবং সকল প্রকার সামাজিক সম্পর্ক ছিন্ন করে। এভাবে ত্রুটিপূর্ণ পারিবারিক পরিবেশ শিশুর স্বাভাবিক বিকাশকে বাধাগ্রস্ত করে। আবার বাবা-মা কিংবা অভিভাবক সন্তান সম্পর্কে অবাস্তব উচ্চাকাঙ্খা পোষণ করে, যা অর্জন করা সন্তানের পক্ষে সম্ভব হয়না। ফলে তারা বারবার ব্যর্থ হয়ে আত্মবিশ্বাস হারিয়ে ফেলে এবং মানসিক চাপের সম্মম্মুখীন হয়। উদ্দীপকে সুমনার বাবা-মায়ের বিচ্ছেদের ফলে সে মামা-মামীর কাছে চলে আসে। একদিকে বাবা-মায়ের সান্নিধ্য ছাড়া এবং অন্যদিকে মামার স্বপ্নপূরণের চাপ তাকে আর স্বাভাবিক থাকতে দেয়নি। সুতরাং বলা যায়, সুমনার মধ্যে স্নেহ ভালোবাসার বঞ্চনা, ত্রুটিপূর্ণ পারিবারিক পরিবেশ, উচ্চ প্রত্যাশা প্রভৃতি মানসিক চাপমূলক পরিস্থিতি পরিলক্ষিত হয়।"
        },
        {
          "label": "ঘ",
          "question": "দৃশ্যকল্প-২ এ রহিমার মধ্যে যে বিষয়টি পরিলক্ষিত হচ্ছে মনোবিজ্ঞানের ভাষায় তাকে কী বলে? উৎপাদন বৃদ্ধির ক্ষেত্রে নিউ ফ্যাশন হাউজের কী ব্যবস্থা নেয়া অত্যাবশ্যক- বিশ্লেষণ করো।",
          "explanation": "উৎপাদন বৃদ্ধির জন্য 'কর্মভার' বিষয়টি সমাধানের জন্য কার্যকর যেসবা ব্যবস্থা নেওয়া অত্যাবশ্যক বলে আমি মনে করি নিচে তা বিশ্লেষণ করা হলো- ১. কর্মক্ষেত্রের প্রাকৃতিক পরিবেশের উন্নয়ন: কর্মক্ষেত্রে আলো, বায়ু, চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে কর্মক্ষেত্রে অপর্যাপ্ত ও অত্যুজ্জ্বল আলো উভয়ই দৃষ্টিগত অস্বস্তি ও ক্লান্তিক্ত ঘটায়। কলকারখানায় পর্যাপ্ত বায়ু চলাচলের সুবন্দোবস্ত না থাকলে বাতাসে অক্সিজেনের পরিমাণ হ্রাস পায় এবং কার্বন ডাইঅক্সাইডের পরিমাণ বৃদ্ধ্যি পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। কাজেই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। ২. সঠিক কর্মানুসূচি ও কার্য-বিরতির ব্যবস্থা করা: সাধারণত মনে করা হয় যে, উৎপাদন বৃদ্ধির একটি সহজ উপায় হচ্ছেন কর্মঘণ্টা বাড়ানো। কিন্তু দেখা যায় যে, কর্মঘণ্টা হ্রাস করলে উৎপাদন বৃদ্ধি পায়। ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মী বিরতির আবশ্যকতা অনস্বীকার্য। বিভিন্ন গবেষণায় প্রমাণিত হয়েছে যে কর্মবিরতির ফলে যে সময় ব্যয় হয় তাতে উৎপাদন হ্রাস পায় না বরং উৎপাদনের পরিমাণ বৃদ্ধি পায়। বর্তমানে শিল্পকারখানায় কর্মানুসূচিল বিন্যাসের একটি সাধারণ ব্যবস্থা হচ্ছে পালাক্রমিক কাজ। একজন কর্মীরা কর্মানুসূচি সাপ্তাহিক পাক্ষিক বা মাসিক ভিত্তিতে বিভিন্ন পালায় আবর্তিত হয়। পালাক্রমিক কাজে কর্মীর দক্ষতা ও উৎপাদন অনেকাংশ বৃদ্ধি পায়। ৩. কর্ম পুনর্বিন্যাস: শিল্প ক্ষেত্রে কর্ম পুনর্বিন্যাসের প্রয়োজন রয়েছে। পুনর্বিন্যাসের মাধ্যমে কর্মে একঘেয়েমি, বীঅস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়। কর্ম সম্প্রসারণের মূল উদ্দেশ্য হচ্ছে কোনো নির্দিষ্ট কর্ম যাতে কর্মীর জন্য খুব জটিল বা খুব সহজ না হয় অর্থাৎ কর্মীর জন্য কোনো বিশেষ কাজ এমনভাবে পুনর্বিন্যাস করা, যাতেন উক্ত কর্মটি সম্পাদন করতে কর্মীকে- পূর্ণমাত্রায় তার কর্মক্ষমতা প্রয়োগা করতে হয়। উপরোক্ত ব্যবস্থাসমূহ গ্রহণের মাধ্যমে কর্মভার বিষয়টি সমাধান করো গার্মেন্টসে উৎপাদন বৃদ্ধি করা যায়।"
        }
      ]
    },
    {
      "number": "5",
      "uddipok": "দৃশ্যকল্প-১: সুমিত, মারুফ ও রুমি-তিন বন্ধু সরকারি মেডিকেল কলেজে ভর্তি পরীক্ষা দিয়েছে। কিন্তু তিনজনই অকৃতকার্য হয়েছে। ফলাফল পেয়ে তারা মানসিকভাবে ভেঙ্গে পড়ে। সুমিত নিজের প্রস্তুতি পর্যালোচনা করে বুঝতে পারে যে, তার প্রস্তুতি যথেষ্ঠ ভাল ছিল না। তাই সে নতুন উদ্যমে পরবর্তী মেডিকেল পরীক্ষার জন্য প্রস্তুতি নেয়া শুরু করে। মারুফ প্রাইভেট মেডিকেল কলেজে ভর্তি হয়ে যায়। রুমি বুঝতে পারে তার মেডিকেলে পড়া হবে না। তাই সে মেডিকেলে ভর্তি হওয়ার চিন্তা ছেড়ে দেয়। দৃশ্যকল্প-২: সুমির বিয়ের জন্য শিক্ষিত ও মার্জিত একজন পাত্র পাওয়া গেল। কিন্তু পাত্রের বয়স কিছুটা বেশি। তাই এ ছেলে বিয়ে করবে কিনা তা নিয়ে সুমি সংশয়ে পড়ে যায়। অন্যদিকে সুমির ভাই সাহেদ একটি ভালো বেতনের চাকুরি পেয়েছে। কিন্তু এর জন্য তাকে পরিবার ছেড়ে থাকতে হবে। চাকুরিটি করবে কিনা তা নিয়ে সাহেদ চিন্তিত হয়ে পড়ে।",
      "tag": "ACC 23",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "কর্মভার কিভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাথে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "দৃশ্যকল্প-২ এ সুমিত, মারুফ ও রুমি মানসিক চাপ মোকাবেলা বা সামলানোর জন্য কোন কৌশল অবলম্বন করেছে। ব্যাখ্যা করো।",
          "explanation": "দৃশ্যকল্প-২ এ সুমিত, মারুফ ও রুমি মানসিক চাপ সামলানোর জন্য যথাক্রমে পুনর্মূল্যায়ন, সমঝোতা ও পশ্চাদপসারণ কৌশল অবলম্বন করেছে। চাপমূলক পরিস্থিতি পুনর্মূল্যায়নের ক্ষেত্রে প্রকৃত সমস্যাটিকে চিহ্নিত করতে হবে এবং নিজের মধ্যে প্রয়োজনীয় দক্ষতার উন্নতি সাধন করে নবোদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। সমঝোতা হলো ব্যক্তির সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করা। আবার যে সমস্যা মানসিক চাপ সৃষ্টি করেছে তা যদি ব্যক্তির পক্ষে সমাধান করা সম্ভব না হয়, তাহলে সে ঐ পরিস্থিতি থেকে নিজেকে অপসারণ করতে পারে। একে পশ্চাদপসারণ বলে। উদ্দীপকে সুমিত, মারুফ ও রুমি মেডিকেল ভর্তি পরীক্ষায় অকৃতকার্য হয়েছে। সুমিত নিজের দুর্বলতা বুঝতে পেরে নবোদ্যমে প্রস্তুতি নেয়া শুরু করে যা পুনর্মূল্যায়ন কৌশলকে নির্দেশ করে। মারুফ প্রাইভেট মেডিকেলে ভর্তি হয় যা সমঝোতাকে নির্দেশ করে এবং রুমির মেডিকেলে ভর্তি হওয়ার চিন্তা ছেড়ে দেয়া পশ্চাদপসারণ কৌশলকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ সুমি ও সাহেদের ক্ষেত্রে একই ধরনের দ্বন্দ্ব কাজ করছে- বিশ্লেষণ করো।",
          "explanation": "দৃশ্যকল্প-২ এ সুমি ও সাহেদের ক্ষেত্রে একই ধরনের দ্বন্দ্ব অর্থাৎ আকর্ষণ-বিকর্ষণ দ্বন্দ্ব কাজ করছে। আকর্ষণ-বিকর্ষণ দ্বন্দ্বে একটিমাত্র লক্ষ্যবস্তু থাকে। লক্ষ্যবস্তুটি একদিকে আকর্ষণীয় আবার অন্যদিকে অপ্রীতিকর। অর্থাৎ লক্ষ্যবস্তুটি সমপরিমাণ ধনায়ক ও সমপরিমাণ ঋণাত্মক বৈশিষ্ট্যের। এ ধনাত্মক বা পছন্দের জন্য ব্যক্তি যেমন লক্ষ্যস্থলের দিকে এগিয়ে যেতে চায় তেমনি ঋণাত্মক বা অপছন্দনীয় বৈশিষ্ট্যের জন্য আবার পিছিয়ে যেতে চায়। অর্থাৎ, আকর্ষণ- বিকর্ষণ দ্বন্দ্ব একই সাথে কাছে টানে, আবার দূরেও সরিয়ে দেয়। নিচের চিত্রের সাহায্যে আকর্ষণ-বিকর্ষণ দ্বন্দ্ব: উদ্দীপকে দেখা যায়, সুমির বিয়ের জন্য শিক্ষিত ও মার্জিত কিন্তু কিছুটা বয়স্ক পাত্র পাওয়া গেল। অর্থাৎ একই লক্ষ্যবস্তুতে আকর্ষণ ও বিকর্ষণ উভয়ই বিদ্যমান। আবার সাহেদ ভালো বেতনের চাকুরি পেলেও পরিবার ছেড়ে থাকবে কিনা তা নিয়ে সংশয়ে পড়ে যায়। এক্ষেত্রেও একই লক্ষ্যবস্তুতে আকর্ষণ ও বিকর্ষণ উভয়ই বিদ্যমান। সুতরাং বলা যায়, সুমি ও সাহেদের ক্ষেত্রে একই ধরনের দ্বন্দ্ব বা আকর্ষণ-বিকর্ষণ দ্বন্দ্ব কাজ করছে।"
        }
      ]
    },
    {
      "number": "6",
      "uddipok": "কমল, কিরণ ও চয়ন তিনজন খুব ভালো বন্ধু। এদের মধ্যে কমল বৈচিত্র্যময় ধ্যান-ধারণার অধিকারী। সে প্রতিটি ঘটনার মূল সত্য উদঘাটন করতে চায়। অপরপক্ষে, কিরণ কোনো কিছুকে আর্থিক মূল্যের উপর ভিত্তি করে বিচার করে। কমল ও কিরণ থেকে চয়ন সম্পূর্ণই আলাদা। সে তার বাবা-মা ও শিক্ষক দ্বারা ভীষণভাবে প্রভাবিত। সে সামাজিক রীতিনীতি ও বিশ্বাসকে খুবই মূল্যায়ন করে। তার মতে, যে ঘটনা ও কাজ মানুষে মানুষে সুসম্পর্ক তৈরি করে সে ঘটনা বা কাজই একমাত্র মূল্যবান কাজ।",
      "tag": "ACC 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "মনোভাব ও মতামতের মধ্যে পার্থক্য দেখাও।",
          "explanation": "মনোভাব ও মতামতের মধ্যে বেশকিছু পার্থক্য বিদ্যমান। মনোভাব ও মতামতের পার্থক্যের ক্ষেত্রে দেখা যায়- ১. মনোভাব মানুষের ব্যক্তিত্বের গভীরে নিবিড়ভাবে প্রোথিত এবং বিশেষ ভঙ্গিতে আচরণ করার একটা মোটামুটি স্থায়ী প্রবণতা। আর মতামতের অবস্থান চেতন মনের কাছাকাছি এবং মতামত অপেক্ষাকৃত স্বল্পস্থায়ী। ২. মনোভাবের ক্ষেত্রে অনুভূতি একটি অতি গুরুত্বপূর্ণ উপাদান হলেও মতামতের ক্ষেত্রে অনুভূতির তেমন কোনো গুরুত্ব নেই। অর্থাৎ মনোভাবে অনুভূতি বর্তমান থাকে। অপরপক্ষে, মতামতে অনুভূতি অনুপস্থিত থাকে।"
        },
        {
          "label": "গ",
          "question": "চয়নের মূল্যবোধ গঠনের ক্ষেত্রে কোন মাধম্যগুলো কাজ করেছে? ব্যাখ্যা করো।",
          "explanation": "চয়নের মূল্যবোধ গঠনের ক্ষেত্রে পরিবার ও বিদ্যালয় মাধ্যম হিসেবে কাজ করেছে। একটি শিশু পরিবারে জন্মগ্রহণ করে। সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতি প্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। উদ্দীপকের চয়ন তার বাবা-মা ও শিক্ষক দ্বারা ভীষণভাবে প্রভাবিত। সে সামাজিক রীতিনীতি ও বিশ্বাসকে খুবই মূল্যায়ন করে। তার মতে, যে ঘটনা ও কাজ মানুষে মানুষে সুসম্পর্ক তৈরি করে সে ঘটনা বা কাজই একমাত্র মূল্যবান কাজ। সুতরাং বলা যায়, চয়নের মূল্যবোধ গঠনে পরিবার ও বিদ্যালয় কাজ করেছে।"
        },
        {
          "label": "ঘ",
          "question": "কমল, কিরণ ও চয়নের মূল্যবোধ চিহ্নিত করে এদের মূল্যবোধের তুলনামূলক বিশ্লেষণ করো।",
          "explanation": "কমল, কিরণ ও চয়নের মূল্যবোধ যথাক্রমে তাত্ত্বিক, অর্থনৈতিক ও সামাজিক মূল্যবোধকে নির্দেশ করে। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ, রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী। এছাড়া সত্যকে আবিষ্কার করাই এদের প্রধান লক্ষ্য। উদ্দীপকে কমল বৈচিত্র্যময় ধ্যান ধারণার অধিকারী এবং সত্যানুসন্ধানী। সুতরাং সে তাত্ত্বিক মূল্যবোধের অধিকারী। অর্থনৈতিক মূলবোধ ব্যক্তির অর্থনৈতিক বিশ্বাসের উপর প্রতিষ্ঠিত। এতে ব্যক্তি তার অর্থ উপার্জন, সঞ্চয় ও, মিতব্যয়িতা ইত্যাদি অর্থনৈতিক প্রবণতার মাঝে সীমাবদ্ধ থাকে। সে বিশ্বের ব্যবসা-বাণিজ্য, উৎপাদন, বাজারজাতকরণ, দ্রব্যের ভোগ সাধন ইত্যাদির প্রতি আগ্রহী হয়ে উঠে। উদ্দীপকের কিরণ কোনো কিছুকে আর্থিক মূল্যের উপর ভিত্তি করে বিচার করে যা তার অর্থনৈতিক মূল্যবোধের বহিঃপ্রকাশ। আর সামাজিক মূল্যবোধসম্পন্ন ব্যক্তিদের কাছে জনগণের ভালোবাসাই সব। তারা সহজেই সব ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা ভালোবাসার মাধ্যমেই জীবনের মূল্যবোধ খোঁজে। মানুষে মানুষে নিবিড় সম্পর্ক গড়তে এরা ভালোবাসাকেই উপযুক্ত বাহন হিসেবে ধরে নেয়। উদ্দীপকের চয়ন সামাজিক রীতিনীতি ও বিশ্বাসকে খুবই মূল্যায়ন করে যা তার সামাজিক মূল্যবোধকে নির্দেশ করে। উপরের আলোচনার ভিত্তিতে বলা যায়, কমল, কিরণ ও চয়নের মধ্যে তিনটি ভিন্ন ধরনের মূল্যবোধ প্রতিফলিত হয়েছে।"
        }
      ]
    },
    {
      "number": "7",
      "uddipok": "দৃশ্যকল্প-১ ইশিতা বেশ কিছুদিন থেকে শুচিবায়ুগ্রস্ত হয়ে পড়েছে। দিনের অধিকাংশ সময় তার পরিষ্কার-পরিচ্ছন্নতার মধ্যেই কেটে যায়। ইশিতার বাবা তাই ইশিতাকে নিয়ে মনোবিজ্ঞানীর শরণাপন্ন হলেন। মনোবিজ্ঞানী তার অতীত ইতিহাস, পারিবারিক ইতিহাস, তার ভাই-বোনদের সাথে আচার-আচরণ ও বন্ধু-বান্ধবদের সাথে তার সম্পর্ক প্রভৃতি নিয়ে অনুসন্ধান শুরু করলেন। দৃশ্যকল্প-২ মনোবিজ্ঞানের শিক্ষক শামা আপা একটি গবেষণায় শব্দের প্রভাব জানার জন্য সমান বৈশিষ্ট্যসম্পন্ন দুটি দল গঠন করেন। তিনি একদলের উপর শব্দ প্রয়োগ করে এবং অন্য দলকে শব্দের প্রভাবমুক্ত রেখে শব্দের প্রভাব জানতে চান। তিনি উভয় দলকে একইভাবে লিখিত নির্দেশনা দিলেন এবং একই সময়ে উভয় দলের পরীক্ষণটি পরিচালনা করলেন।",
      "tag": "ACC 23",
      "sub_questions": [
        {
          "label": "ক",
          "question": "চলের নিয়ন্ত্রণ বা পরীক্ষণের নিয়ন্ত্রণ কী?",
          "explanation": "চলের নিয়ন্ত্রণ বা পরীক্ষণের নিয়ন্ত্রণ হলো অনির্ভরশীল চলের সঙ্গে নির্ভরশীল চলের সম্পর্ক সুস্পষ্টভাবে অনুধাবন করার উদ্দেশ্যে সব রকম অবাঞ্ছিত চলকে ধ্রুব রেখে পরীক্ষণ কার্য পরিচালনা করা।"
        },
        {
          "label": "খ",
          "question": "পরীক্ষণে পরীক্ষক কোন চলের প্রভাব দেখেন?",
          "explanation": "পরীক্ষক অনির্ভরশীল চলের প্রভাব পর্যবেক্ষণ করেন। অনির্ভরশীল চল হলো এমন কোনো শর্ত বা অবস্থা যেখানে পরীক্ষক তার ইচ্ছানুযায়ী সকল শর্ত বা অবস্থার পরিবর্তন ঘটিয়ে পরীক্ষণপাত্রের আচরণের উপর এর প্রভাব লক্ষ করেন। উদাহরণস্বরূপ বৈদ্যুতিক বাতি বা পাখার সুইচ অন করলে বাতি জ্বলে ওঠে বা পাখা ঘুরতে থাকে এবং অফ করলে বাতি নিভে যায় বা পাখার ঘূর্ণন বন্ধ হয়। এখানে সুইচ হলো অনির্ভরশীল চল, কারণ সুইচের অন অথবা অফ এর উপর বাতির জ্বলে ওঠা বা পাখার ঘুরতে থাকা নির্ভর করে।"
        },
        {
          "label": "গ",
          "question": "দৃশ্যকল্প-১ এ ইশিতার সমস্যা জানার জন্য মনোবিজ্ঞানী পদ্ধতিটি ব্যবহার করেছেন তা ব্যাখ্যা করো।",
          "explanation": "দৃশ্যকল্প-১ এ ইশিতার সমস্যা জানার জন্য মনোবিজ্ঞানীর ব্যবহৃত পদ্ধতিটি হলো চিকিৎসামূলক পদ্ধতি। চিকিৎসামূলক পদ্ধতি বলতে সাধারণভাবে শারীরিক চিকিৎসা পদ্ধতির কথা মনে হলেও, মনোবিজ্ঞানের ক্ষেত্রে এই পদ্ধতি মূলত ব্যক্তির আচরণগত অস্বাভাবিক শনাক্তকরণের জন্য কেস স্টাডি ও কেস হিস্ট্রিমূলক একটি পদ্ধতি। চিকিৎসামূলক পদ্ধদির মাধমে ব্যক্তির আচারণগত অভিযোজনমূলক সমস্যা তথা ব্যক্তির আচরণগত অস্বাভাবিকতা বা মানসিক রোগীর আচরণগত অস্বাভাবিকতা সম্পর্কে তথ্য সংগ্রহ করা, তার স্বরূপ, কারণ জানার পাশাপাশি তার প্রতিকারমূলক বা দূরীকরণের ব্যবস্থা গ্রহণ করা হয়। উদ্দীপকের দৃশ্যকল্প-১ এ ইশিতার সমস্যা জানার জন্য মনোবিজ্ঞানী তার অতীত ইতিহাস, পারিবারিক ইতিহাস, তার ভাই-বোনদের সাথে আচার- আচারণ ও বন্ধু-বান্ধবদের সাথে তার সম্পর্ক নিয়ে অসুসন্ধান শুরু করলেন। এসকল বৈশিষ্ট্য মনোবিজ্ঞানের চিকিৎসামূলক পদ্ধতিকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ শামা আপা চল নিয়ন্ত্রণের জন্য একাধিক পদ্ধতি ব্যবহার করেছেন- উক্তিটি ব্যাখ্যা করো।",
          "explanation": "দৃশ্যকল্প-২ এ চল নিয়ন্ত্রণের জন্য ভারসাম্য সৃষ্টি, অপসারণ ও অবস্থার ধ্রুবতা কৌশলগুলো ব্যবহৃত হয়েছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্তণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। উদ্দীপকে শামা আপা এ পদ্ধতি অনুসারে দুটি দল গঠন করেন। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। উদ্দীপকে শামা আপাও তার গবেষণার ক্ষেত্রে শব্দ নিয়ন্ত্রিত কক্ষ ব্যবহার করেন। এ কৌশলটিকে অপসারণ বলা হয়। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীল ভাবে ক্রিয়াশীল থাকে। যেমন, পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। আবার পরীক্ষণের 'সময়' একটি বাহ্যিক চল এবং সময়কে বাদ দেওয়া যায় না। তাই সব পরীক্ষণপাত্রের জন্য একটি নির্দিষ্ট সময়ে পরীক্ষণ পরিচালনা করা উচিত। উদ্দীপকেও লিখিত নির্দেশনা ও সময়ের বিষয়টি মেনে চলা হয়েছে। এ কৌশলটি অবস্থার ধ্রুবকতা কৌশলকে নির্দেশ করে।"
        }
      ]
    },
    {
      "number": "8",
      "uddipok": "দৃশ্যকল্প-১ কলেজের ক্রীড়া শিক্ষক ক্রিকেট টিম গঠনের জন্য ৩০ জনের এক দল শিক্ষার্থীর প্রত্যেককে ১,২,৩ এভাবে ৩০ পর্যায়ক্রমিক মান প্রদান করেন। তারপর জোড় ও বিজোড় ক্রমিক মানের শিক্ষার্থীদের নিয়ে দুটি ক্রিকেট টিম গঠন করলেন। দৃশ্যকল্প-২ জেরিন মনোবিজ্ঞান নিয়ে পড়াশোনা করে এখন একটি স্কুলে শিক্ষকতা করেন। প্রতিদিনের মত মাঠে হাঁটতে গিয়ে আজ তিনি দেখলেন, খেলার মাঠে কিছু শিশু খেলছে। হঠাৎ করে এই শিশুদের আচরণ সম্পর্কে তিনি জানতে আগ্রহী হলেন। কিন্তু মাঠে অনেক লোকজন ছিল বলে তিনি কাজটি ভালোভাবে করতে পারলেন না। বাসায় এসে তিনি ঠিক করলেন ছোট শিশুরা খেলার সময় কিভাবে পরস্পরকে সহযোগিতা করে তা তিনি জানবেন। তাই পরের দিন স্কুলে তার ছোট ছোট শিক্ষার্থীদের অনেক ধরনের খেলনা দিয়ে দূর থেকে তাদের আচরণ তিনি লক্ষ করতে থাকলেন।",
      "tag": "ACC 23",
      "sub_questions": [
        {
          "label": "ক",
          "question": "সমস্যা কি?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা। কোনো বিষয়ে জ্ঞানের অভাব থেকেই সমস্যার সৃষ্টি হয়।"
        },
        {
          "label": "খ",
          "question": "পরীক্ষণ পদ্ধতিকে বৈজ্ঞানিক পদ্ধতি বলা হয় কেন?",
          "explanation": "পরীক্ষণ পদ্ধতি হলো এমন একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি, যার মাধ্যমে অনির্ভরশীল চল ও নির্ভরশীল চলসমূহের কার্যকারণগত সম্পর্ক নির্ণয় ও পরিমাপ করা হয়। মনোবৈজ্ঞানিক গবেষণার ক্ষেত্রে পরীক্ষণ পদ্ধতি হলো মানুষ বা প্রাণীর আচরণ ও মানসিক ক্রিয়া-প্রতিক্রিয়া নির্ণয়ের একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি। পরীক্ষণ পদ্ধতিতে বৈজ্ঞানিক বৈশিষ্ট্যাবলি বর্তমান থাকে। এ কারণেই পরীক্ষণ পদ্ধতিকেই বৈজ্ঞানিক পদ্ধতি হিসেবে বিবেচনা করা হয়।"
        },
        {
          "label": "গ",
          "question": "দৃশ্যকল্প-১ এ ক্রীড়া শিক্ষক ক্রিকেট টিম গঠনের জন্য যে কৌশল অবলম্বন করেছেন তা ব্যাখ্যা করো।",
          "explanation": "ক্রীড়া শিক্ষক দল গঠনের ক্ষেত্রে দৈবায়নের জোড়-বিজোড় পদ্ধতি অবলম্বন করেন। এর মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। কোনো মনোবৈজ্ঞানিক পরীক্ষণ বা গবেষণায় পরীক্ষণপাত্রের শিখন, অভিজ্ঞতা, ব্যক্তিগত পরিচিতি, প্রেষণার মাত্রা ইত্যাদি অবাঞ্ছিত চলের প্রভাব নিয়ন্ত্রণ করার জন্য দৈবায়ন পদ্ধতি ব্যবহৃত হয়। আবার পরীক্ষণ ফল ও নিয়ন্ত্রিত দলকে অবাঞ্ছিত চলের প্রভাব থেকে মুক্ত বা ধ্রুব রাখার ক্ষেত্রেও এই পদ্ধতি ব্যবহার করা হয়ে থাকে। উদ্দীপকে ক্রীড়া শিক্ষক দল গঠনের জন্য দৈবায়ন পদ্ধতির ব্যবহার করেছেন। যা জোড়-বিজোড় পদ্ধতি নামে পরিচিত। সাধারণত পক্ষপাতহীন তথ্য বিক্ষিপ্তভাবে নমুনা নির্বাচনের ক্ষেত্রে জোড়-বিজোড় পদ্ধতি অনুসরণ করা হয়। ৩০ জনের একদল শিক্ষার্থীর প্রত্যেককে ১,২,৩ এভাবে ৩০ জন শিক্ষার্থীদের মধ্যে- জোড় দলে থাকবে: ২, ৪, ৬, ৮, ১০, ১২, ১৪, ১৬, ১৮, ২০, ২২, ২৪, ২৬, ২৮, ৩০ বিজোড় দলে থাকবে: ১, ৩, ৫, ৭, ৯, ১১, ১৩, ১৫, ১৭, ১৯, ২১, ২৩, ২৫, ২৭, ২৯ কোনো খেলায় দল গঠনের ক্ষেত্রে । অনেক সময় এ ধরনের পদ্ধতি অনুসরণ করা হয়।"
        },
        {
          "label": "ঘ",
          "question": "দৃশ্যকল্প-২ এ খেলার মাঠে শিশুদের আচরণ এবং স্কুলে ছোট ছোট শিক্ষার্থীদের আচরণ সম্পর্কে জানার জন্য জেরিন কোন কোন পদ্ধতি অবলম্বন করেছেন? এর মধ্যে কোনটি অধিক গ্রহণযোগ্য এবং কেন?- বিশ্লেষণ করো।",
          "explanation": "দৃশ্যকল্প-২ এ প্রাকৃতিক পর্যবেক্ষণ ও পদ্ধতিগত পর্যবেক্ষণ পদ্ধতি নির্দেশিত হয়েছে। পর্যবেক্ষণ পদ্ধতি বলতে, মূলত প্রাকৃতিক পর্যবেক্ষণ পদ্ধতিকেই বোঝায়। প্রাকৃতিক পরিবেশে সংঘটিত কোনো ঘটনাকে অনুরূপভাকে পর্যবেক্ষণ করার জন্য প্রাকৃতিক পর্যবেক্ষণ পদ্ধতি ব্যবহৃত হয়। এ পদ্ধতিকে বিষয়গত বা পরোক্ষ পদ্ধতিও বলা হয়। কারণ এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে, অনুমান করা হয়। প্রাকৃতিক পর্যবেক্ষণ পদ্ধতিতে পরীক্ষণকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। যেসবা ঘটনাকে পরীক্ষাগারে তৈরি বা পুনরুৎপাদন করা যায় না, যেমন- জনতার দাঙ্গা, বিবাহ বিচ্ছেদ, সামাজিক সংঘর্ষ, দুর্ভিক্ষ ইত্যাদি ঘটনার কারণ নির্ধারণের জন্য মনোবিজ্ঞানী প্রকৃত ঘটনাস্থলে উপস্থিত হয়ে ঘটনার সাথে সংশ্লিষ্ট শর্তাবলি খুঁটিয়ে পর্যবেক্ষণ করেন। আবার যখন কোনো পূর্ব পরিকল্পনা অনুযায়ী স্বাভাবিক পরিবেশে, তথ্য সংগ্রহ করা হয় তাকে পদ্ধতিগত পর্যবেক্ষণ বলে। এ ক্ষেত্রে ঘটনার কোন কোন উপাদান পর্যবেক্ষণ করতে হবে, কখন এবং কীভাবে করতে হবে, কী কী উপস্থাপন করতে হবে তা আগে থেকেই নির্দিষ্ট করা থাকে। যেমন- উদ্দীপকের জেরিন স্কুলে তার ছোট ছোট শিক্ষার্থীদের অনেক ধরনের খেলনা দিয়ে দূর থেকে তাদের আচরণ লক্ষ করতে থাকলেন। উল্লিখিত দুই ধরনের পর্যবেক্ষণ পদ্ধতির মধ্যে পদ্ধতিগত পর্যবেক্ষণ অধিক গ্রহণযোগ্য। কেননা প্রাকৃতিক পর্যবেক্ষণ পদ্ধতি ব্যক্তি দোষে দুষ্ট এবং তথ্যের যথার্থতা প্রতিপাদন করা কঠিন ব্যাপার। সুতরাং বলা যায়, পদ্ধতিগত পর্যবেক্ষণ অধিক গ্রহণযোগ্য।"
        }
      ]
    }
  ]
}