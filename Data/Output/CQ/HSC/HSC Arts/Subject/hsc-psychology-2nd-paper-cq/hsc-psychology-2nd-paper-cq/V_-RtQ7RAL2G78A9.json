{
  "title": "নূর মোহাম্মদ পাবলিক কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "পাঁচ বছর বয়সি কামাল একটি অভীক্ষায় সাত বছর বয়সের উপযোগী সবগুলো প্রশ্নের উত্তর দিতে পারে। কিন্তু তার চার বছর বয়সি ছোট ভাই কামরুল চার বছর বয়সের সবগুলো প্রশ্নের উত্তর দিতে পারলেও পাঁচ বছর বয়সের উপযোগী প্রশ্নের উত্তর দিতে ব্যর্থ হয়। পরীক্ষক, কামালকে অধিক বুদ্ধি সম্পন্ন' এবং কামরুলকে সাধারণ বুদ্ধি সম্পন্ন বলে মন্তব্য করেন।",
      "tag": "BNMPC 24",
      "sub_questions": [
        {
          "label": "ক",
          "question": "ক্রাইডার ও তাঁর সহযোগীদের প্রদত্ত বুদ্ধির সংজ্ঞাটি কী?",
          "explanation": "ক্রাইডার ও তাঁর সহযোগীরা বুদ্ধি প্রসঙ্গে বলেন, \"বুদ্ধি হলো বিদ্যুতের মতো-এটি পরিমাপ করা সহজ, কিন্তু সংজ্ঞায়িত করা প্রায় অসাধ্য।\""
        },
        {
          "label": "খ",
          "question": "'বুদ্ধ্যঙ্ক' পরিমাপের সূত্রটি উদাহরণসহ ব্যাখ্যা করো।",
          "explanation": "বুদ্ধ্যঙ্ক নির্ণয়ের সূত্রটি হলো = মানসিকবয়স ( M . A ) প্রকৃতবয়স ( C . A ) \\frac{মানসিক বয়স (M.A)}{প্রকৃত বয়স (C.A)} প্রকৃতবয়স ( C . A ) মানসিকবয়স ( M . A ) ​ × ১০০ মানসিক বয়স ও প্রকৃত বয়সের আনুপাতিক রাশির সাথে ১০০ গুণ করলে যে সংখ্যা পাওয়া যায় তাকে বুদ্ধ্যঙ্ক বলে। ভগ্নাংশকে এড়াবার জন্য ভাগফলকে ১০০ দিয়ে গুণ করা হয়। যেমন- একটি শিশুর প্রকৃত বয়স যদি ৫ বছর বা ৬০ মাস হয় এবং মানসিক বয়সও যদি ৫ বছর বা ৬০ মাস হয় তাহলে তার বুদ্ধ্যঙ্ক হবে ৬০ ৬০ \\frac{৬০}{৬০} ৬০ ৬০ ​ × ১০০ = ১০০"
        },
        {
          "label": "গ",
          "question": "কামাল ও কামরুলের উপর প্রয়োগকৃত অভীক্ষাটি ব্যাখ্যা করো।",
          "explanation": "কামাল ও কামরুলের উপর প্রয়োগকৃত অভীক্ষাটি হলো বিনে- সিমোঁ বুদ্ধি অভীক্ষা। আলফ্রেড বিনে এবং তার সহযোগী থিওডোর সিমোঁ ১৯০৫ সালে প্রথম ব্যবহার উপযোগী বুদ্ধি অভীক্ষা তৈরি করেন। তারা যুক্তি, পার্থক্য নির্ণয়, বোধগম্য ও বিচার ক্ষমতা এবং অন্যান্য বিষয়ে কতকগুলো প্রশ্ন তৈরি করে তা স্কুলের যেসব ছাত্র সাধারণ কৃতিত্বের পরিচয় দিচ্ছিল তাদের ওপর প্রয়োগ করেন। ছাত্ররা যে প্রশ্নগুলোর উত্তর দিতে সক্ষম হচ্ছিল তারা সেই ধরনের ৩০টি প্রশ্ন নির্বাচন করেন এবং সহজ থেকে কঠিন ক্রমানুসারে সাজিয়ে একটি স্কেল তৈরি করেন। বিনে-সিমোঁ অভীক্ষার বিশেষ বৈশিষ্ট্য হলো- এই অভীক্ষাতে প্রথম মানসিক বয়সের ধারণা ব্যবহার করা হয়। যেমন- উদ্দীপক অনুসারে, ৫ বছর বয়সে কোনো শিশু যদি ৭ বছর বয়সের উপযোগী প্রশ্নের উত্তর দিতে পারে, তাহলে তার মানসিক বয়স হবে ৭ বছর। আবার ৪ বছরের শিশু যদি ৫ বছরের উপযোগী প্রশ্নের সঠিক উত্তর দিতে ব্যর্থ হয় কেবল ৪ বছরের উপযোগী প্রশ্নের সঠিক উত্তর দিতে পারে তাহলে তার মানসিক বয়স হবে ৪ বছর। সুতরাং, বিনে-সিমোঁ স্কেল অনুযায়ী, উদ্দীপকের কামাল ও কামরুল যথাক্রমে অতিশয় বুদ্ধিমান এবং সাধারণ বুদ্ধিমান শ্রেণির প্রতিনিধিত্ব করছে।"
        },
        {
          "label": "ঘ",
          "question": "উক্ত অভীক্ষার সুবিধা-অসুবিধাগুলি বিশ্লেষণ করো।",
          "explanation": "বিনে-সিমোঁ অভীক্ষার পরিবর্তিত ও পরিবর্ধিত সংস্করণ স্ট্যানফোর্ড বিনে বুদ্ধি অভীক্ষা নামে পরিচিত। এর কতগুলো সুবিধা ও অসুবিধা রয়েছে। স্ট্যানফোর্ড বিনে বুদ্ধি অভীক্ষা হলো বহুল ব্যবহৃত একটি বুদ্ধি অভীক্ষা। এর সবথেকে বড় সুবিধা হলো এতে বুদ্ধ্যঙ্ক নির্ণয়ের মাধ্যমে বুদ্ধি পরিমাপ করা হয়। এ অভীক্ষায় মানসিক বয়সের ধারণা ব্যবহার করা হয় 'এবং যারা ভাষার ব্যবহার জানে তাদের বুদ্ধি পরিমাপে অধিক উপযোগী। এ অভীক্ষার সাহায্যে ২ থেকে ১৮ বছর বয়স্ক ব্যক্তির বুদ্ধি পরিমাপ করা যায় এবং বয়সভেদে ভিন্ন ভিন্ন স্তরে প্রশ্ন সাজানো রয়েছে। স্ট্যানফোর্ড-বিনে বুদ্ধি অভীক্ষার কিছু অসুবিধা রয়েছে। যেমন- ব্যক্তিভিত্তিক বুদ্ধি অভীক্ষা হওয়ায় এর মাধ্যমে এক সঙ্গে অনেক লোকের বুদ্ধি পরিমাপ করা যায় না। ভাষাভিত্তিক হওয়ায় নিরক্ষর ও ভিন্ন ভাষাভাষী লোকদের ক্ষেত্রে এটি অচল পদ্ধতি। এছাড়া অভীক্ষাটির সাহায্যে সাধারণ বুদ্ধি পরিমাপ করা যায় কিন্তু বুদ্ধির বিশেষ উপাদানগুলো পৃথক করা যায় না। এ অভীক্ষাটিতে প্রশিক্ষণপ্রাপ্ত অভীক্ষকের প্রয়োজন হয়। পরিশেষে বলা যায়, স্ট্যানফোর্ড-বিনে বুদ্ধি অভীক্ষার কিছু সীমাবদ্ধতা থাকলেও বুদ্ধি পরিমাপের ক্ষেত্রে এটিই সেরা অভীক্ষা।"
        }
      ]
    },
    {
      "number": "2",
      "uddipok": "জামাল ও রিমা দম্পতি আপন খালাতো ভাইবোন। তাদের মেয়ে কাজলের বাশক্তি ও শারীরিক দক্ষতার অভাব আছে। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। জামাল ও রিমা মেয়ের সমস্যা নিরসনের জন্য নিয়মিত মনোবিজ্ঞানী ও 'ডাক্তারের পরামর্শ নিচ্ছেন।",
      "tag": "DIN.B, SB 23",
      "sub_questions": [
        {
          "label": "ক",
          "question": "মেধা কী?",
          "explanation": "মেধা-হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা বা সামর্থ্য।"
        },
        {
          "label": "খ",
          "question": "ব্যক্তিতে ব্যক্তিতে বুদ্ধির পার্থক্য হয় কেন?",
          "explanation": "বংশগত প্রভাব ও পরিবেশের প্রভাবের কারণে ব্যক্তিতে ব্যক্তিতে বুদ্ধির পার্থক্য হয়। প্রত্যেক ব্যক্তির বুদ্ধি এক রকম নয়। বুদ্ধির আন্তঃব্যক্তিক বা ব্যক্তিতে 'ব্যক্তিতে পার্থক্যে দুই ধরনের প্রভাব লক্ষ করা যায়। যথা- বংশগত প্রভাব ও পরিবেশের প্রভাব। পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি আবার পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "উদ্দীপকে কাজলের সমস্যাকে কী বলে? এর বৈশিষ্ট্য লেখো।",
          "explanation": "উদ্দীপকে কাজলের সমস্যাকে বুদ্ধি প্রতিবন্ধিতা বলে। কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে। এদের বুদ্ধিগত বিষয়ে সীমাবদ্ধতা থাকে এবং দীর্ঘমেয়াদী স্মৃতির তুলনায় স্বল্পমেয়াদি স্মৃতিশক্তি দুর্বল। এদের প্রচলিত লেখাপড়ায় সমস্যা থাকে এবং সমবয়সীদের তুলনায় ভাষাগত দক্ষতায় পিছিয়ে থাকে। বুদ্ধি প্রতিবন্ধিরা অনেক সময় নিজেদের ভালো-মন্দ বুঝতে পারে না। এরা অধিক মাত্রায় ব্যর্থতা বা হতাশার শিকার হয়। ফলে ব্যক্তিত্বে সমস্যা দেখা দেয়।উদ্দীপকে দেখা যায়, কাজলের বাকশক্তি ও শারীরিক দক্ষতার অভাব আছে।। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। সুতরাং বলা যায় কাজল বুদ্ধি প্রতিবন্ধি। আরও সুনির্দিষ্ট ভাবে বললে সে একজন মধ্যম বৃদ্ধি প্রতিবন্ধি। তবে বিশেষ প্রশিক্ষণের মাধ্যমে এদেরকে জীবন-যাপনে স্বনির্ভরশীল করে তোলা যায়।"
        },
        {
          "label": "ঘ",
          "question": "কাজলের সমস্যা নিরসনের জন্য বাবা-মা কী ধরনের পদক্ষেপ নিয়েছেন? আলোচনা করো।",
          "explanation": "কাজলের সমস্যা নিরসনের জন্য বাবা-মা মনোচিকিৎসা, কাউন্সেলিং, থেরাপি প্রভৃতি পদক্ষেপ নিয়েছেন। বৃদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বৃদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। উদ্দীপকে দেখা যায়, মধ্যম বুদ্ধি প্রতিবন্ধি কাজলের সমস্যা নিরসনের জন্য বাবা-মা নিয়মিত ডাক্তার ও মনোবিজ্ঞানীর পরামর্শ নিচ্ছেন। কাজলের শারীরিক দক্ষতার যে ত্রুটি রয়েছে তা প্রাথমিক পর্যায়েই শনাক্ত করে রোগের গতি রোধ করা যায়। এক্ষেত্রে ডাক্তারি চিকিৎসা ফলপ্রসূ বলে কাজলের বাবা-মা ডাক্তারের পরামর্শ নিচ্ছেন। এছাড়া শারীরিক সমস্যার ক্ষেত্রে ফিজিওথেরাপিও নিয়ে থাকতে পারেন। বাকশক্তির সমস্যা নিরসনে তারা স্পিচথেরাপি নিতে পারেন। এছাড়া বোকা বোকা ভাব ও পড়ালেখায় পিছিয়ে থাকার মতো সমস্যাগুলো নিরসনে মনোবিজ্ঞানীর মাধ্যমে কাউন্সেলিং করেছেন। পরিশেষে বলা যায়, উপরের পদক্ষেপগুলো গ্রহণ করায় কাজল উপযোজনশীল আচরণ করতে শিখবে।"
        }
      ]
    },
    {
      "number": "3",
      "uddipok": "মন্টু তার পরীক্ষণ পাত্রকে পরীক্ষা করার জন্য এক থেকে ১০টি কালির ছাপের কার্ড দেয়। একটি একটি করে কার্ড দেয় এবং কার্ডে সে কী দেখছে তা বলতে বলা হয়। কার্ডগুলো দেখার সময় পরীক্ষণ পাত্র যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে পরীক্ষণ পাত্রের উত্তর হুবহু লিখে রাখা হয়। এভাবে ১০টি কার্ড দেখানো শেষ হলে তাকে আবার দ্বিতীয় বার কার্ডগুলো দেখিয়ে সে কার্ডে যা দেখছে তা নির্দেশ করতে বলা হয়।",
      "tag": "BNMPC 24",
      "sub_questions": [
        {
          "label": "ক",
          "question": "ব্যক্তিত্বের সংলক্ষণ বলতে কী বুঝায়?",
          "explanation": "ব্যক্তিত্বের সংলক্ষণ বলতে বোঝায়, ব্যক্তির এমন কতগুলো গুণ বা বৈশিষ্ট্য যার সাহায্যে আমরা এক ব্যক্তিকে অন্য ব্যক্তি থেকে পৃথক করি।"
        },
        {
          "label": "খ",
          "question": "এই অভীক্ষার ১০টি কালির ছাপ কোন বর্ণের?",
          "explanation": "১০টি কালির ছাপ বিশিষ্ট এই অভীক্ষাটি হলো রোশাক কালির ছাপ অভীক্ষা। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন কিন্তু এমন প্রকৃতির যে সেগুলোকে যেমন খুশি তেমন করে প্রত্যক্ষণ করা যায়।"
        },
        {
          "label": "গ",
          "question": "পরীক্ষণ পাত্রের উত্তরগুলো কোন বৈশিষ্ট্যের ভিত্তিতে মূল্যায়ন করা হয়?",
          "explanation": "উদ্দীপকে নির্দেশিত ব্যক্তিত্ব পরিমাপের অভীক্ষাটি হলো রোশাক কালির ছাপ অভীক্ষা। উদ্দীপকে দেখা যায়, মন্টু তার পরীক্ষণ পাত্রকে পরীক্ষণ করার জন্য ১ থেকে ১০টি কালির ছাপের কার্ড দেয়। একটি একটি করে কার্ড দেয় এবং কার্ডে সে কী দেখছে তা বলতে বলা হয়। প্রতিটি কার্ড দেখা শেষ হলে পরীক্ষণ পাত্রের উত্তর হবহু লিখে রাখা হয়। এভাবে ১০টি কার্ড দেখানো শেষ হলে তাকে পুনরায় কার্ডগুলো দেখানো হয় এবং কী দেখছে তা নির্দেশ করতে বলা হয়। মন্টুর এই পদ্ধতিটি রোশাক কালির ছাপ অভীক্ষাকে নির্দেশ করে। রোশাক কালির ছাপ অভীক্ষায় পরীক্ষণ পাত্রের এই উত্তরগুলো তিনটি বৈশিষ্ট্যের ভিত্তিতে মূল্যায়ন করা হয়। যথা-১. পরীক্ষণপাত্র কালির ছাপগুলোকে সামগ্রিকভাবে বর্ণনা করছে না, অংশবিশেষ বর্ণনা করছে। ২. ছবির আকৃতি, রং বা অন্য কিছুর দ্বারা তার প্রতিক্রিয়া প্রভাবিত হয়েছে কি না। ৩. পরীক্ষণপাত্রের প্রত্যক্ষণে কী গতি লক্ষ্যণীয়? অথবা সে ছবিগুলোকে মানুষ বা জন্তু হিসেবে দেখছে; না অন্য কিছু দেখছে।"
        },
        {
          "label": "ঘ",
          "question": "উক্ত অভীক্ষায় ব্যক্তির প্রতিক্রিয়ার সাথে ব্যক্তিত্বের সম্পর্ক কিরূপ তার বিবরণ দাও।",
          "explanation": "উক্ত অভীক্ষাটি হলো রোশাক কালির ছাপ অভীক্ষা। প্রক্ষেপণমূলক অভীক্ষাসমূহের মধ্যে সবচেয়ে বেশি ব্যবহৃত অভীক্ষা হচ্ছে রোশাক অভীক্ষা। সুইজারল্যান্ডের মনোচিকিৎসক হারম্যান রোশাক ১৯২১ সালে এ অভীক্ষাটি তৈরি করেন। এই অভীক্ষায় ব্যক্তির প্রতিক্রিয়ার সাথে তার ব্যক্তিত্বের সম্পর্কের চিত্র ফুটে ওঠে। রোশাক অভীক্ষায় ব্যক্তির প্রতিক্রিয়ার সাথে তার ব্যক্তিত্বের মোটামুটি যে সম্পর্ক প্রতীয়মান হয় সেগুলো হলো- ১. কালির ছাপ সামগ্রিকভাবে প্রত্যক্ষণ করলে তা বিমূর্ত চিন্তা ও তাত্ত্বিক জ্ঞানের প্রতি আগ্রহ নির্দেশ করে। আর অংশবিশেষ প্রত্যক্ষণ করলে খুঁটিনাটি বা সামান্য বিষয় নিয়ে ব্যস্ত থাকার আগ্রহকে নির্দেশ করে। ২. রঙের উপর প্রতিক্রিয়া অসংযত আবেগ এবং রং ও আকৃতি উভয়ের প্রতি প্রতিক্রিয়া সংযত ও সাবলীল আবেগ নির্দেশ করে। ৩. মানুষের ছবি বা গতিশীল মানুষের ছবি অধিক বুদ্ধিমত্তার পরিচায়ক। কালির ছাপের মধ্যে জন্তু প্রত্যক্ষণ করলে তা চিন্তাশক্তির সীমাবদ্ধতাকে নির্দেশ করে। পরিশেষে বলা যায়, রোশাক অভীক্ষায় ব্যক্তির প্রতিক্রিয়া মূল্যায়নের কোনো নির্দিষ্ট ছক নেই। তাই ব্যক্তির প্রতিক্রিয়া থেকে ব্যক্তিত্বের। মূল্যায়ন করা বেশ জটিল ব্যাপার। এর জন্য পরীক্ষকের প্রচুর অভিজ্ঞতা ও দীর্ঘমেয়াদি প্রশিক্ষণের প্রয়োজন।"
        }
      ]
    },
    {
      "number": "4",
      "uddipok": "জনাব মেহের তার অফিসের জন্য ১০ জন আবেদনকারীর মধ্য থেকে সামনাসামনি বসে পারস্পরিক কথোপকথনের মাধ্যমে লাবলু ও মুকুলকে নির্বাচন করলেন। কিছুদিন পর মেহের লক্ষ করলেন বৈশিষ্ট্যের দিক থেকে লাবলু ও মুকুল দু'ধরনের ব্যক্তিত্বের অধিকারী। লাবলু খুব চিন্তাশীল ও সৃজনশীল। পক্ষান্তরে মুকুল খুব সহজে অন্যের সাথে মিশতে পারে, অন্যের উপকারে ঝাঁপিয়ে পড়ে।",
      "tag": "BNMPC 24,DB, DIN.B, CTG.B, SB, BB 19",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "পৃথিবীর সকল মানুষই পরস্পর আলাদা কীভাবে?",
          "explanation": "ব্যক্তিস্বাতন্ত্র্যতার কারণে পৃথিবীর সকল মানুষ পরস্পর আলাদা। পৃথিবীর সকল মানুষেরই কিছু স্বতন্ত্র বৈশিষ্ট্য রয়েছে। সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন হলো ব্যক্তিত্ব, যা এক ব্যক্তিকে অন্য ব্যক্তি থেকে পৃথক করে। ব্যক্তির জীবনাচরণ বিশ্লেষণ করলে দেখা যায়, তার চিন্তার ধরন, প্রকাশভঙ্গি, মনোভাব, আগ্রহ কাজের প্রকৃতি ও জীবন দর্শন অন্য ব্যক্তি থেকে ভিন্ন প্রকৃতির। মূলত ব্যক্তিস্বাতন্ত্র্যতার কারণেই এরূপ হয়ে থাকে।"
        },
        {
          "label": "গ",
          "question": "জনাব মেহের তার অফিসের জন্য মুকুল ও লাবলুকে কোন পদ্ধতির সাহায্যে নির্বাচন করলেন? ব্যাখ্যা করো।",
          "explanation": "জনাব মেহের তার অফিসের জন্য মুকুল ও লাবলুকে ও লাবলুকে অপ্রক্ষেপণমূলক । অভীক্ষার অন্তর্ভুক্ত সাক্ষাৎকার পদ্ধতির সাহায্যে নির্বাচন করলেন। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে। অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি। বহুলাংশে ব্যবহূত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ- আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। প্রদত্ত উদ্দীপকের দিকে লক্ষ করলে দেখতে পাই, জনাব মেহের তার অফিসের জন্য ১০ জন আবেদনকারীর মধ্য থেকে সামনাসামনি বসে পারস্পরিক কথোপকথনের মাধ্যমে লাবলু ও মুকুলকে নির্বাচন করলেন। আমরা ব্যক্তিত্ব পরিমাপের সাক্ষাৎকারমূলক পদ্ধতির দিকে লক্ষ করলে দেখতে পাই, সেখানেও সাক্ষাৎকার প্রদানকারী সাক্ষাৎকার গ্রহণকারীর সামনাসামনি বসে প্রশ্নের উত্তর প্রদান করেন। তাই বলা যায় জনাব মেহের তার অফিসের জন্য মুকুল ও লাবলুকে সাক্ষাৎকার পদ্ধতিতে নির্বাচন করেন।"
        },
        {
          "label": "ঘ",
          "question": "উদ্দীপকে লাবলু এবং মুকুলের ব্যক্তিত্বের তুলনামূলক আলোচনা করো।",
          "explanation": "উদ্দীপকের লাবলু এবং মুকুল যথাক্রমে অন্তর্মুখী ও বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক খুব আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্ব সম্পন্ন লোকদের মাঝে সামাজিকতা বোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা মূলত এই শ্রেণির অন্তর্ভুক্ত। উদ্দীপকের লাবলুও খুব চিন্তাশীল ও সৃজনশীল ব্যক্তিত্বের অধিকারী হওয়ায় বলা যায়, তিনিও অন্তর্মুখী ব্যক্তিত্বের অধিকারী। প্রদত্ত উদ্দীপকের বর্ণনানুযায়ী মুকুল খুব সহজে অন্যের সাথে মিশতে পারে এবং অন্যের বিপদে ঝাঁপিয়ে পড়ে। আমরা বহির্মুখী ব্যক্তিত্বের দিকে লক্ষ করলে দেখতে পাই, এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এ ধরনের লোকেরা নানাবিধ সামাজিক কর্মকাণ্ডে অংশগ্রহণ করে এবং নিজেদের নিয়ে এদের বিশেষ কোনো মাথাব্যথা নেই। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ ও পরিস্থিতিতে এরা নিজেদের খাপ-খাইয়ে নিতে পারে। পরোপকারিতাই -এদের মূল লক্ষ্য। বহির্মুখী ব্যক্তির এ সকল বৈশিষ্ট্য উদ্দীপকের মুকুলের সাথে সামঞ্জস্যপূর্ণ হওয়ায় মুকুলকে নিঃসন্দেহে বহির্মুখী ব্যক্তিত্বের অধিকারী বলা যায়। উপরের আলোচনার পরিপ্রেক্ষিতে বলা যায়, উদ্দীপকের লাবলু ও মুকুল যথাক্রমে অন্তর্মুখী ও বহির্মুখী ব্যক্তিত্বের অধিকারী।"
        }
      ]
    },
    {
      "number": "5",
      "uddipok": "রিফাতের বিজ্ঞানী হবার ইচ্ছা ছিল। স্নাতক শ্রেণির বিষয় নির্বাচন করতে গিয়ে সে দেখে যে, পদার্থ বিজ্ঞান ও রসায়ন বিজ্ঞান দুটো বিষয়েই সে সুযোগ পাচ্ছে। এমতাবস্থায় কোনটিতে পড়বে তা নিয়ে সে খুব চিন্তায় পড়ে যায় এবং দুই রাত সে ঘুমাতে পারেনি। শেষ পর্যন্ত পদার্থ বিজ্ঞান বিষয়টি নির্বাচন করে। কিন্তু ইয়ার ফাইনালে সে তেমন ভালো ফলাফল করতে পারেনি। সে তার বন্ধু মোস্তাককে বলে শিক্ষক তাকে ইচ্ছাকৃতভাবে কম নম্বর দিয়েছেন। অন্যদিকে মোস্তাকও তার ইয়ার ফাইনালের ফলাফলে সন্তুষ্ট ছিল না। কিন্তু রিফাতও খারাপ করেছে দেখে নিজেকে সান্ত্বনা দেয়।",
      "tag": "BNMPC 24",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "হতাশা কীভাবে মানসিক চাপমূলক পরিস্থিতির সাথে সম্পর্কিত? ব্যাখ্যা করো।",
          "explanation": "মানসিক চাপমূলক পরিস্থিতি হতাশা তৈরি করে বলে এরা পরস্পরের সাথে সম্পর্কিত। বিভিন্ন মানসিক চাপমূলক পরিস্থিতি, যেমন-শৈশবকালে ভালোবাসার বঞ্চনা, মানসিক আঘাত, ত্রুটিপূর্ণ পারিবারিক পরিবেশ, যুদ্ধ, জাতিগত বৈষম্য, অর্থনৈতিক মন্দা, সামাজিক বাধা প্রভৃতি হতাশা সৃষ্টির কারণ। হিসেবে বিবেচিত হয়। এসব পরিস্থিতির কোনোটি হতাশার ব্যক্তিগত উৎস আবার কোনোটি পরিবেশগত উৎস হিসেবে কাজ করে। এভাবে হতাশা মানসিক চাপমূলক পরিস্থিতির সাথে সম্পর্কিত।"
        },
        {
          "label": "গ",
          "question": "রিফাতের বিষয় নির্বাচনের ক্ষেত্রে যে দ্বন্দ্বটি প্রকাশ পেয়েছে তা ব্যাখ্যা করো।",
          "explanation": "উদ্দীপকে রিফাতের বিষয় নির্বাচনের ক্ষেত্রে আকর্ষণ-আকর্ষণ দ্বন্দ্বটি প্রকাশ পেয়েছে। যখন আমাদের সামনে দুইটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা দ্বন্দ্বের সম্মুখীন হই। এ ধরনের দ্বন্দ্বকে আকর্ষণ-আকষণ দ্বন্দ্ব বলা হয়। এক্ষেত্রে দুইটি ধনাত্মক লক্ষ্যবস্তু থাকে এবং দুটির সমান আকর্ষণীয় হয়। উদ্দীপকের বর্ণনায় রিফাতের ক্ষেত্রে দুটি ধনাত্মক লক্ষ্যবস্তু কাজ করেছে। সেগুলো হলো পদার্থ ও রসায়ন' উভয় বিষয়েই পড়ার সুযোগ পাওয়া। দুটোই তার কাছে সমান আকর্ষণীয়। নিম্নে চিত্রের সাহায্যে এ বিষয়টি উপস্থাপন করা হলো- সুতরাং বলা যায়, রিফাতের বিষয় নির্বাচনের ক্ষেত্রে আকর্ষণ-আকর্ষণ দ্বন্দ্বটি প্রকাশ পেয়েছে।"
        },
        {
          "label": "ঘ",
          "question": "রিফাত ও মোস্তাক নিজেদের ব্যর্থতার দায় এড়াতে একই কৌশলের আশ্রয় নিয়েছে-উক্তিটির সত্যতা যাচাই করো।",
          "explanation": "রিফাত ও মোস্তাক নিজেদের ব্যর্থতার দায় এড়াতে একই কৌশলের আশ্রয় নিয়েছে-উক্তিটি সত্য নয়। রিফাত অপব্যাখ্যান এবং মোস্তাক প্রতিক্ষেপণ কৌশলের আশ্রয় নিয়েছে। নিজের ব্যর্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তিলাভের জন্য ব্যক্তি অপব্যাখ্যার কৌশল ব্যবহার করে। এই কৌশলের দ্বারা ব্যক্তি মানসিক চাপকে প্রশমিত করার জন্য তার নিজের সপক্ষে যুক্তি প্রদর্শন করার চেষ্টা করে। এর মাধ্যমে ব্যক্তি তার অহম বোধকে অক্ষুন্ন রাখে এবং ব্যর্থতার গ্লানি থেকে মুক্তি লাভ করে। উদ্দীপকে রিফাত নিজেকে রক্ষা করার কৌশল' হিসেবে এবং ব্যর্থতাকে প্রতিষ্ঠিত করার জন্য উদ্ভট যুক্তি উপস্থাপন করেছে যা আত্মরক্ষামূলক কৌশলের অপব্যাখ্যানকে নির্দেশ করে। অন্যদিকে নিজের অভ্যন্তরীন আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। উদ্দীপকে দেখা যায়, মোস্তাক নিজের খারাপ ফলাফলের ব্যর্থতা ঢাকতে গিয়ে বলে, রিফাতও খারাপ ফলাফল করেছে। নিজেকে এভাবে সান্ত্বনা দেয়া প্রতিক্ষেপন কৌশলকে নির্দেশ করে। সুতরাং বলা যায়, রিফাত ও মোস্তাক নিজেদের ব্যর্থতার দায় এড়াতে একই কৌশলের আশ্রয় নিয়েছে, উক্তিটি সত্য নয়। তবে অপব্যাখ্যান এবং প্রতিক্ষেপন ভিন্ন দুটি কৌশল হলেও উভয়ই আত্মরক্ষামূলক কৌশলের শ্রেণিভুক্ত।"
        }
      ]
    },
    {
      "number": "6",
      "uddipok": "দৃশ্যকল্প-১: জনাব আব্দুল করিম একটি বিদেশি কোম্পানির উচ্চপদস্থ কর্মকর্তা। ইদানিং কাজের চাপের কারণে তাকে অতিরিক্ত সময় অফিসে কাটাতে হয়। আজকাল অফিসে প্রায়ই তার মাথাব্যথা এবং কাজের প্রতি অনাগ্রহ ইত্যাদি সমস্যাগুলো দেখা দিচ্ছে। দৃশ্যকল্প-২: এইচএসসি পাসের পর সোমা বুয়েটে ভর্তি পরীক্ষার জন্য প্রস্তুতি নিয়ে তৈরি করেছিল নিজেকে। কিন্তু বুয়েটে ভর্তি পরীক্ষায় সে কৃতকার্য হতে পারেনি। তাই সে মানসিকভাবে প্রচণ্ড রকম ভেঙ্গে পড়েছে।",
      "tag": "BNMPC 24",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "যে ধরনের পরিস্থিতি ব্যক্তির মধ্যে মানসিক অস্বস্তিকর অবস্থা সৃষ্টি করে, সেই মানসিক অবস্থাকে পীড়ন বা মানসিক চাপ বলে আখ্যায়িত করা যায়।"
        },
        {
          "label": "খ",
          "question": "'জলে কুমির ডাঙ্গায় বাঘ'-কে বিকর্ষণ-বিকর্ষণ দ্বন্দ্ব বলা হয় কেন?",
          "explanation": "'জলে কুমির ডাঙ্গায় বাঘ' এরূপ পরিস্থিতি একই সাথে দুইটি ঋণাত্মক ও লক্ষ্যবস্তুকে নির্দেশ করে। যার একটি গ্রহণ করা বাধ্যতামূলক থাকে, তাই একে বিকর্ষণ-বিকর্ষণ দ্বন্দ্ব বলে। এক বা একাধিক বিষয়ের প্রতি পরস্পর বিরোধী প্রতিক্রিয়া করার প্রবণতাকে দ্বন্দ্ব বলে। যখন দুইটি অপ্রীতিকর লক্ষ্যবস্তুই থাকে এবং ইচ্ছার বিরুদ্ধে হলেও একটি গ্রহণ না করে উপায় থাকে না তখন যে দ্বন্দ্বের উদ্ভব ঘটে, তাকে বিকর্ষণ-বিকর্ষণ দ্বন্দ্ব বলে। এ ধরনের দ্বন্দ্ব সবচেয়ে বেশি হতাশার সৃষ্টি করে। উদাহরণস্বরূপ, একজন মহিলার চাকরির বয়স শেষ হবার পূর্ব মুহূর্তে একটি চাকরিতে যোগদানের জন্য চিঠি পেলেন, যে চাকরিটি তিনি মোটেই পছন্দ করেন না। এ দিকে পরিবারের সবাই তার উপার্জনের দিকে তাকিয়ে আছে। এ ধরনের পরিস্থিতি বিকর্ষণ-বিকর্ষণ দ্বন্দ্বের উদ্ভব ঘটায়।"
        },
        {
          "label": "গ",
          "question": "সোনার মানসিক অবস্থাকে মনোবিজ্ঞানের ভাষায় কী বলা হয়? ব্যাখ্যা করো।",
          "explanation": "সোমার মানসিক অবস্থাকে মনোবিজ্ঞানের ভাষায় হতাশা বলা হয়। হতাশা একটি নেতিবাচক মানসিক অবস্থা। কোনো কাজে সফলতা লাভের সম্ভাবনার অভাবে এর মানসিক আপাতস্থায়ী নিরাশার অনুভূতিই হলো হতাশা। পরিবেশগত, ব্যক্তিগত ও বিভিন্ন প্রকারের দ্বন্দ্ব থেকে হতাশার উৎপত্তি হতে পারে। এছাড়া হতাশার অন্যতম উৎস হলো প্রতিযোগিতায় ব্যর্থ হওয়া। যারা প্রতিযোগিতায় হেরে যায় তাদের মধ্যে হতাশার সৃষ্টি হয়। উদাহরণস্বরূপ, কোনো ছাত্র প্রতি পরীক্ষাতেই তার বন্ধুর চেয়ে ২/১ নম্বর কম পাওয়ার কারণে শ্রেণিতে প্রথম স্থান অধিকার করতে পারে না। এ ব্যর্থতার কারণে তার মধ্যে হতাশা দেখা দিতে পারে। প্রদত্ত দৃশ্যকল্প-২- এর দিকে লক্ষ করলে আমরা দেখতে পাই, এইচএসসি পাসের পর সোমা বুয়েট ভর্তি পরীক্ষার প্রস্তুতি নিয়ে নিজেকে তৈরি করেছিল। কিন্তু ভর্তি পরীক্ষায় কৃতকার্য হতে না পেরে সে মানসিকভাবে প্রচণ্ড ভেঙে পড়ে। কেননা তার এই অকৃতকার্য হওয়ার কারণে জীবনের লক্ষ্যবস্তুতে পৌছাতে বাধা সৃষ্টি হয়েছে। এই বাধা বা প্রতিবন্ধকতা অতিক্রম করা তার পক্ষে সম্ভব নয়। তাই সে মানসিকভাবে অসহায়ত্ববোধ করে, যাকে মনোবিজ্ঞানের ভাষায় হতাশা বলা হয়।"
        },
        {
          "label": "ঘ",
          "question": "জনাব করিমের সমস্যার সাথে সম্পর্কিত অবস্থাটিকে মনোবিজ্ঞানের ভাষায় কী বলা হয়? এর প্রকারভেদগুলো বিশ্লেষণ করো।",
          "explanation": "দৃশ্যকল্প-১-এ বর্ণিত জনাব আব্দুল করিমের সমস্যার সাথে সম্পর্কিত অবস্থাটিকে মনোবিজ্ঞানের ভাষায় কর্মভার বলা হয়, যার কতকগুলো প্রকারভেদ রয়েছে। কর্মভার হলো কর্মের প্রতি আগ্রহ বা ইচ্ছা হ্রাস পাওয়া, শ্রান্তি ও বিরক্তিবোধ বৃদ্ধি পাওয়া। কর্মভারের সাথে শারীরিক ক্লান্তির সম্পর্ক রয়েছে। প্রকৃতপক্ষে, দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস হওয়ার পাশাপাশি মাথাব্যথা, নিদ্রাহীনতাজনিত ক্লান্তি, শারীরিক ও মানসিক ক্লান্তি দেখা দেয়। প্রদত্ত দৃশ্যকল্প-১ এর দিকে লক্ষ করলে জনাব আব্দুল করিমের মধ্যেও উপরের সব লক্ষণ প্রত্যক্ষ করা যায়। তাই মনোবিজ্ঞানের ভাষায় তার সমস্যার সাথে সম্পর্কিত অবস্থাটিকে কর্মভার বলা যায়। দৃশ্যকল্প-১ এ নির্দেশিত কর্মভারকে প্রধানত দুইভাগে ভাগ করা যায়। যথা- দৈহিক বা বস্তুনিষ্ঠ কর্মভার এবং মানসিক বা ব্যক্তিনিষ্ঠ কর্মভার। দৈহিক কর্মভারের ফলে কতগুলো শারীরবৃত্তীয় পরিবর্তন ঘটে, যেগুলো ব্যক্তি নিজে পরিশেষে বলা যায়, তাত্ত্বিক ও সামাজিক মূল্যবোধ সম্পূর্ণ ভিন্ন বোশষ্ট্য সম্পন্ন মূল্যবোধ। বৈসাদৃশ্যগত দিক থেকে এরা একে অপরের সাথে তুলনীয়। তবে উভয়ই একই ব্যক্তির মধ্যেও বিদ্যমান থাকতে পারে।"
        }
      ]
    },
    {
      "number": "7",
      "uddipok": "আনোয়ার, তানভীর এবং সাইফুল তিন বন্ধু কলেজে পড়ে। আনোয়ার বইয়ের পোকা। কয়েকদিন পর পরই তার নতুন বই কেনা চাই। অন্যদিকে তানভীর সবার সাথে মিশতে পছন্দ করে। সে প্রায়ই তার বন্ধুদের সাথে টিফিন শেয়ার করে এবং প্রয়োজনের সময় বই ধার দেয়। আর সাইফুল কলেজের ছাত্র সংসদের ভিপি হওয়ার জন্য সর্বদা মিটিং মিছিল নিয়ে ব্যস্ত থাকে।",
      "tag": "BNMPC 24",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "মূল্যবোধ সমাজের চালিকা শক্তি-ব্যাখ্যা দাও।",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে। এজন্য বলা হয় মূল্যবোধ হলো সমাজের চালিকা শক্তি। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ, অর্জনের মাধ্যমে উল্লিখিত ।"
        },
        {
          "label": "গ",
          "question": "আনোয়ারের মধ্যে কোন ধরনের মূল্যবোধের প্রকাশ ঘটেছে? ব্যাখ্যা করো।",
          "explanation": "আনোয়ারের মধ্যে তাত্ত্বিক মূল্যবোধের প্রকাশ ঘটেছে। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন - ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধ সম্পন্ন ব্যক্তিরা সত্যানুসন্ধানী, সত্যকে আবিষ্কার করাই এদের প্রধান লক্ষ্য। এরা সুবিন্যস্ত জ্ঞান ও সুসংহত নিয়মের প্রতি আবদ্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক এবং দার্শনিকের মতো। উদ্দীপকে দেখা যায়, আনোয়ার বইয়ের পোকা। কয়েকদিন পর পরই তার নতুন বই কেনা চাই। এই বই কেনার শখ জ্ঞান এবং সৃজনশীলতার প্রতি তার গভীর আগ্রহকে প্রকাশ করে। সুতরাং বলা যায়, আনোয়ারের মধ্যে তাত্ত্বিক মূল্যবোধের প্রকাশ ঘটেছে।"
        },
        {
          "label": "ঘ",
          "question": "তানভীর ও সাইফুলের মূল্যবোধ একই ধরনের-এ উক্তিটি যথার্থতা মূল্যায়ন করো।",
          "explanation": "তানভীর ও সাইফুলের মূল্যবোধ একই ধরনের- এ উক্তিটি যথার্থ নয়। তানভীরের মূল্যবোধ সামাজিক এবং এবং স সাইফুলের মূল্যবোধ রাজনৈতিক। সামাজিক জীব হিসেবে মানুষকে সকলের সাথে মিলে মিশে চলতে হয়। সে সমাজের গুরুত্বপূর্ণ ব্যক্তি হিসেবে অন্যের সাহায্য লাভ করে এবং অন্যের বিপদও এগিয়ে যায়। সামাজিক মূল্যবোধসম্পন্ন ব্যক্তিরা সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এ ভালোবাসার কারণে কোনো মানুষ একাকী থাকতে পারে না। তাই এরা নিজের স্বার্থের চেয়ে পরোপকারিতাকেই অধিক গুরুত্ব দেয়। এ ধরনের মানুষ দয়ালু, সহানুভূতিশীল ও নিঃস্বার্থ হয়ে থাকে। উদ্দীপকের তানভীর সবার সাথে মিশতে পছন্দ করে এবং প্রায়ই বন্ধুদের সাথে টিফিন শেয়ার করে এবং প্রয়োজনের সময় বই ধার দেয়। অর্থাৎ তার মধ্যে সামাজিক মূল্যবোধ পরিলক্ষিত হয়। অন্যদিকে রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা। উদ্দীপকের সাইফুল সর্বদা মিটিং মিছিল নিয়ে ব্যস্ত থাকে যা রাজনৈতিক মূল্যবোধকে নির্দেশ করে। সুতরাং বলা যায়, তানভীর ও সাইফুলের মূল্যবোধ ভিন্ন। ফলে আলোচ্য উক্তিটি যথার্থ নয়।"
        }
      ]
    },
    {
      "number": "8",
      "uddipok": "মি. রফিক গণিত অনুশীলনের উপর সঙ্গীতের প্রভাব নিয়ে গবেষণা করতে চান। কারণ তিনি লক্ষ করেছেন কোন কোন শিক্ষার্থী গণিত অনুশীলনের সময় গান শুনতে পছন্দ করে। এজন্য তিনি বয়স, লিঙ্গ, শিক্ষাগতযোগ্যতা, প্রেষণা ইত্যাদি ক্ষেত্রে সমতা বজায় রেখে দুই দল পরীক্ষা নিলেন যাদের এক দলের উপর সঙ্গীত প্রয়োগ করেন এবং অন্য দলের উপর সঙ্গীত না দিয়ে অঙ্ক করতে দেন। গানের উপর যাতে পরিবেশের বিভিন্ন উপাদান শব্দ ও তাপমাত্রা প্রভাব বিস্তার করতে না পারে সেজন্য তিনি শব্দ ও তাপ নিয়ন্ত্রিত কক্ষ ব্যবহার করেছিলেন। ফলাফলে গণিত চর্চার উপর গানের ইতিবাচক প্রভাব লক্ষ করেন।",
      "tag": "BNMPC 24",
      "sub_questions": [
        {
          "label": "ক",
          "question": "তিনি পরীক্ষদের যে দুটি দলে ভাগ করেন সেগুলির নাম কী?",
          "explanation": "মি. রফিক পারীক্ষদের যে দুটি দলে ভাগ করেন সেগুলো হলো-১. পরীক্ষণ দল, ২. নিয়ন্ত্রিত দল।"
        },
        {
          "label": "খ",
          "question": "এই পরীক্ষণের নির্ভরশীল ও অনির্ভরশীল চল চিহ্নিত করো ও ব্যাখ্যা করো।",
          "explanation": "উদ্দীপকের পরীক্ষণটিতে 'গণিত অনুশীলন' হলো নির্ভরশীল চল এবং 'সঙ্গীত' হলো অনির্ভরশীল চল। কোনো পরীক্ষণে পরীক্ষক যা প্রয়োগ করেন বা যে চলের প্রভাব পর্যবেক্ষণ করতে চান তাকে অনির্ভরশীল চল বলে। আবার যেসব চলকে তার উপস্থিতি বা সৃষ্টির জন্য অন্য চলের উপর নির্ভর করতে হয় তাকে নির্ভরশীল চল বলে। অনির্ভরশীল চল পরিবর্তনের সাথে সাথে নির্ভরশীল চল পরিবর্তিত হয়। উদ্দীপকে গণিত অনুশীলনের উপর সঙ্গীতের প্রভাব পর্যবেক্ষণ করা হয়। সুতরাং সঙ্গীত হলো অনির্ভরশীল চল এবং গণিত হলো নির্ভরশীল চল।"
        },
        {
          "label": "গ",
          "question": "এই গবেষণায় যে পদ্ধতি ব্যবহার করা হয়েছে তা ব্যাখ্যা করো।",
          "explanation": "উদ্দীপকের গবেষণায় যে পদ্ধতি ব্যবহার করা হয়েছে তা হলো পরীক্ষণ পদ্ধতি। মনোবিজ্ঞানে ব্যবহৃত পদ্ধতিসমূহের মধ্যে পরীক্ষণ পদ্ধতিকে সবথেকে নির্ভরযোগ্য ও বিজ্ঞানসম্মত পদ্ধতি মনে করা হয়। পরীক্ষণ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে উদ্দীপকের প্রতি পরীক্ষণপাত্রের প্রতিক্রিয়া সম্পর্কে গবেষণা করা হয়। যে অনুসন্ধান কার্যে উদ্দীপকের প্রভাবের উপর অনুসন্ধানকারীর সম্পূর্ণ নিয়ন্ত্রণ ক্ষমতা থাকে তাকে পরীক্ষণ বলে। পরীক্ষণকার্য সাধারণত গবেষণাগারের নিয়ন্ত্রিত পরিবেশে পরিচালনা করা হয়। এ পদ্ধতিতে পরীক্ষণের প্রয়োজনে কোনো শর্ত বা অবস্থাকে প্রয়োজন অনুসারে বাড়ানো, কমানো, উপস্থিত করা বা অনুপস্থিত রাখা যায়। এজন্য এ পদ্ধতিকে নিয়ন্ত্রিত নিরীক্ষণও বলা হয়। উদ্দীপকে দেখা যায়, মি. রফিক গণিত, অনুশীলনের উপর সঙ্গীতের প্রভাব নিয়ে গবেষণা, করতে চান। নিয়ন্ত্রিত কক্ষে শর্ত সমূহের নিয়ন্ত্রণ করে তিনি এ পরীক্ষণকার্য পরিচালনা করেন। সুতরাং বলা যায়, তার এ পদ্ধতিটি মনোবিজ্ঞানে পরীক্ষণ পদ্ধতিকে নির্দেশ করে।"
        },
        {
          "label": "ঘ",
          "question": "এই গবেষণায় যে সব চল নিয়ন্ত্রণ করা হয়েছে তারা প্রধানত একই ধরনের-উক্তিটির যথার্থতা বিশ্লেষণ করো।",
          "explanation": "এই গবেষণায় যে সব চল নিয়ন্ত্রণ করা হয়েছে তারা মূলত একই ধরনের- উক্তিটি যথার্থ নয়। এক্ষেত্রে অনির্ভরশীল চল এবং বাহ্যিক চলের নিয়ন্ত্রণ পরিলক্ষিত হয়। উদ্দীপকের গবেষণাটিতে গণিত অনুশীলনের উপর সঙ্গীতের প্রভার পর্যবেক্ষণের জন্য গবেষক একটি দলের উপর সঙ্গীত প্রয়োগ করেন এবং অন্যটির উপর তা করেন না। সুতরাং এক্ষেত্রে 'সঙ্গীত' চলটিকে নিয়ন্ত্রণ করা হয়েছে যা অনির্ভরশীল চলকে নির্দেশ করে। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া সৃষ্টি বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। পরীক্ষণে এ চল কখনো অনুপস্থিত থাকে না। যদি থাকে তবে সেক্ষেত্রে পরীক্ষণ অর্থহীন হয়ে পড়ে। কারণ পরীক্ষণের একমাত্র উদ্দেশ্য হচ্ছে প্রতিক্রিয়ার ওপর নির্ভরশীল চলের প্রভাব পরীক্ষা করা। অন্যদিকে, পরীক্ষণের ফলাফলের ওপর যেসব চল অবাঞ্ছিতভাবে প্রভাব বিস্তার করে সেসব চলকে বাহ্যিক চল বলে। যেমন-গবেষণাগারের পরিবেশ, আলো, বাতাস, তাপমাত্রা, শব্দ ইত্যাদি যদি গবেষণা কাজে সমস্যা সৃষ্টি করে তবে এগুলোকে বাহ্যিক চলা বলা যাবে। উদাহরণস্বরূপ উদ্দীপকের বিষয়টি উল্লেখ করা যায়। গানের উপর যাতে পরিবেশের বিভিন্ন উপাদান শব্দ ও তাপমাত্রা প্রভাব বিস্তার করতে না পারে সেজন্য গবেষক শব্দ ও তাপ নিয়ন্ত্রিত কক্ষ ব্যবহার করেছিলেন। সুতরাং এক্ষেত্রে শব্দ ও তাপমাত্রা বাহ্যিক চল। সুতরাং বলা যায়, 'এই গবেষণায় যে সব চল নিয়ন্ত্রণ করা হয়েছে তারা প্রধানত একই ধরনের'-উক্তিটি যথার্থ নয়।"
        }
      ]
    }
  ]
}