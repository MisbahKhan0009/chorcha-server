{
  "title": "ঢাকা কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মনোবিজ্ঞানের ছাত্রী লুবনা বুদ্ধি পরিমাপের জন্য ব্যবহৃত প্রথম মানসিক অভীক্ষা প্রয়োগের পদ্ধতি শিখেছিল। একদিন সে তার ছোট ভাইয়ের উপর অভীক্ষাটি প্রয়োগ করল। সে দেখল তার ছোট ভাইয়ের বয়স ৪ বছর হওয়া সত্ত্বেও সে ৫ বছরের উপযোগী সব প্রশ্নের উত্তর নির্ভুলভাবে দিতে পারে। তাই লুবনা এই সিদ্ধান্তে পৌঁছাল যে তার ভাইয়ের মানসিক বয়স ৫ বছর এবং সে অত্যন্ত মেধাবী।",
      "tag": "DC 23",
      "sub_questions": [
        {
          "label": "ক",
          "question": "IQ এর পূর্ণরূপ লেখ।",
          "explanation": "IQ এর পূর্ণরূপ হলো Intelligence Quotient"
        },
        {
          "label": "খ",
          "question": "বুদ্ধি প্রতিবন্ধিতার দুটি বৈশিষ্ট্য লেখো।",
          "explanation": "কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকাকে বুদ্ধি প্রতিবন্ধিতা বলে। বুদ্ধি প্রতিবন্ধিতার কতগুলো বৈশিষ্ট্য রয়েছে। তাদের মধ্যে দুটি বৈশিষ্ট্য হলো- ১. বুদ্ধি প্রতিবন্ধিরা নিজের কাজ করতে পারেনা এবং ২. তারা অনেক সময় নিজেদের ভালো-মন্দ বুঝতে পারে না।"
        },
        {
          "label": "গ",
          "question": "লুবনা তার ছোট ভাইয়ের উপর যে বুদ্ধি অভীক্ষাটি প্রয়োগ করেছিল সেটির বৈশিষ্ট্য লেখো।",
          "explanation": "লুবনা তার ছোট ভাইয়ের ওপর যে বুদ্ধি অভীক্ষাটি প্রয়োগ করেছিল সেটি বিনে-সিমোঁ বুদ্ধি অভীক্ষা। এ অভীক্ষার কিছু বৈশিষ্ট্য রয়েছে। বিনে-সিমোঁ অভীক্ষায় মানসিক বয়স ব্যবহার করা হয়। কোনো ব্যক্তি যে বয়সের প্রশ্নের উত্তর দিতে পারে তাই হলো তার মানসিক বয়স। বিনে- সিমোঁ অভীক্ষা একটি ভাষাভিত্তিক বুদ্ধি অভীক্ষা। এখানে অভীক্ষার্থীদের ভাষার মাধ্যমে প্রশ্নের উত্তর দিতে হয়। অভীক্ষাটির অপর বৈশিষ্ট্য হলো, অভীক্ষাটি বিভিন্ন ধরনের সমস্যা ও প্রশ্নভিত্তিক পদসমূহের দ্বারা প্রণীত। অভীক্ষাটির একটি বিশেষ বৈশিষ্ট্য হলো, অভীক্ষাটি বিভিন্ন বয়স স্তরের ভিত্তিতে প্রণীত। এ অভীক্ষার প্রশ্নগুলো বয়স অনুপাতে সাজানো। এ স্কেলের পরিধি ৩ থেকে ১৫ বছর পর্যন্ত প্রসারিত। অভীক্ষাটি আদর্শায়িত বৈশিষ্ট্য সম্পন্ন। কারণ, অভীক্ষাটির পদসমূহকে বিভিন্ন বয়স স্তরের ভিত্তিতে আদর্শায়িত করা হয়েছে। বিনে-সিমোঁ বুদ্ধি অভীক্ষার প্রশ্নগুলো সহজ থেকে কঠিন বা জটিল ক্রমানুসারে সাজানো থাকে। বিনে-সিমোঁ বুদ্ধি অভীক্ষা বুদ্ধি পরিমাপের জন্য খুবই গুরুত্বপূর্ণ অভীক্ষা। এ অভীক্ষায় প্রথম যে মানসিক বয়স ধরা হয় তা পরবতীতে অন্যান্য অভীক্ষায় ব্যবহৃত' হয় বলে বিনে-সিমোঁ অভীক্ষা অন্যান্য অভীক্ষার মডেল হিসেবে কাজ করে।"
        },
        {
          "label": "ঘ",
          "question": "উক্ত অভীক্ষাটির সুবিধা-অসুবিধা উল্লেখপূর্বক এর গুরুত্ব বিশ্লেষণ করো।",
          "explanation": "লুবনার প্রয়োগকৃত বিনে-সিমোঁ বুদ্ধি অভীক্ষার কতগুলো সুবিধা ও অসুবিধা রয়েছে। বিনে-সিমোঁ বুদ্ধি অভীক্ষাটির একটি সুবিধা হলো, অভীক্ষাটি বিভিন্ন ধরনের সমস্যা ও প্রশ্নভিত্তিক পদসমূহের দ্বারা প্রণীত। অভীক্ষাটি বিভিন্ন বয়সা স্তরের ভিত্তিতে প্রণীত। এছাড়াও অভীক্ষাটিতে মানসিক বয়সের ধারণা ব্যবহার করা হয়। অভীক্ষাটির একটি বিশেষ সুবিধা হলো, অভীক্ষাটির পদগুলো সহজ থেকে কঠিন ক্রমানুসারে সাজানো থাকে বা অনুরূপভাবে অভীক্ষার্থীর সম্মুখে উপস্থাপন করা হয়। এর ফলে অভীক্ষার্থীর বুদ্ধিমত্তার স্তর নির্ণয় করা সহজ হয়। অন্যদিকে, এ অভীক্ষাটির একটি অসুবিধা হলো, অভীক্ষাটি ভাষাভিত্তিক পদসমূহের সমন্বয়ে গঠিত হওয়ার কারণে, অভীক্ষাটি শুধু নির্দিষ্ট ভাষাভিত্তিক জ্ঞান বা দক্ষতাসম্পন্ন ব্যক্তির ওপর প্রয়োগ ও পরিচালনা করা যায়। একই কারণে এটির দ্বারা বোবা, বধির ও নিরক্ষরদের বুদ্ধি পরিমাপা করা যায় না। অভীক্ষাটি দলভিত্তিকভাবে প্রয়োগের অনুপযোগী হওয়ায় এরা দ্বারা বহুসংখ্যক ব্যক্তিদের বুদ্ধি পরিমাপ করা সময়সাপেক্ষ ও, ব্যয়বহুল। এছাড়াও এই অভীক্ষাটি প্রয়োগ ও ফলাফল বিশ্লেষণে অভীক্ষকের বিশেষা দক্ষতার প্রয়োজন হয়। বিনে-সিমোঁ অভীক্ষাটি প্রথম সত্যিকার অর্থে ব্যবহার উপযোগী বৃদ্ধি অভীক্ষা বিধায়, একে আধুনিক বুদ্ধি অভীক্ষাসমূহের আদিরূপ হিসেবে গণ্য করা যায়। তাছাড়া এই অভীক্ষায় ব্যবহৃত মানসিক বয়স সম্পর্কিত ধারণাটি বুদ্ধি পরিমাপের জন্য ব্যাপকভাবে ব্যবহৃত হচ্ছে। এছাড়াও পদসমূহকে বয়স স্তরভিত্তিক দলবদ্ধকরণ এবং কাঠামোর ক্রমানুযায়ী সজ্জিতকরণ প্রভৃতি আধুনিক বুদ্ধি অভীক্ষায় ব্যাপকভাবে ব্যবধৃত হচ্ছে। তাই বিনে সিমোঁ বৃদ্ধি অভীক্ষার গুরুত্ব অপরিসীম।"
        }
      ]
    },
    {
      "number": "2",
      "uddipok": "দৃশ্যকল্প-১: আকাশের প্রকৃত বয়স ১৬ বছর। তার মানসিক বয়স ৯ বছরের মতো। তার বিচার বিশ্লেষণ করার ক্ষমতা কম। তবে তার কোনো শারীরিক বৈকল্য নেই। সে অন্যের সাহায্য ছাড়াই জীবন-যাপন করতে পারে। দৃশ্যকল্প-২:",
      "tag": "DC 23",
      "sub_questions": [
        {
          "label": "ক",
          "question": "বুদ্ধির সংজ্ঞা দাও।",
          "explanation": "বুদ্ধি হলো ব্যক্তির সেই ক্ষমতা যা দ্বারা যে বাস্তবজগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "বুদ্ধি পরিমাপে কার্যসম্পাদনী অভীক্ষা প্রয়োজনীয় কেন?",
          "explanation": "যেখানে অক্ষরজ্ঞান বা ভাষার প্রয়োজনীয়তা নেই তাকে অবাচনিক বা কার্যসম্পাদনী অভীক্ষা বলে। কার্যসম্পাদনীয় অভীক্ষায় সমস্যা সমাধানের জন্য ভাষার তেমন কোনো প্রয়োজন হয়না। হাত বা পা দ্বারা সম্পাদিত কর্মের সাহায্যে বুদ্ধির এ অভীক্ষা নেওয়া হয়। সুতরাং, যেসব ব্যক্তি কথা বলতে পারেনা, কানে শোনে না, নিরক্ষর তাদের বুদ্ধ্যঙ্ক পরিমাপ করার জন্য কার্যসম্পাদনীয় অভীক্ষা প্রয়োজনীয়।"
        },
        {
          "label": "গ",
          "question": "'গ' ধরনের বুদ্ধি প্রতিবন্ধিতার বৈশিষ্ট্যগুলো ব্যাখ্যা করো।",
          "explanation": "'গ' চিহ্নিত স্থানে গুরুতর বুদ্ধি প্রতিবন্ধিতাকে নির্দেশ করা হয়েছে। গুরুতর বৃদ্ধি প্রতিবন্ধিদের অধিকাংশ ক্ষেত্রেই জন্মের সময় অথবা তার অব্যবহিত পরেই শনাক্ত করা যায়। এদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। গুরুতর বুদ্ধি প্রতিবন্ধিদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। এদের আচরণগত যোগ্যতা সর্বোচ্চ ৪ বছরের শিশুর মতো। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। এরা অন্যের সহায়তা ব্যতীত নিজেরা নিজেদের যত্ন নিতে পারেনা। দৈনন্দিন ক্রিয়াকলাপেও অন্যের সাহায্য নিতে হয়। এরা স্পষ্টভাবে শব্দ উচ্চারণ করতে পারেনা, এবং চারপাশের ঘটনার প্রতি সহজে প্রতিক্রিয়া করতে পারেনা। উদ্দীপকে দৃশ্যকল্প-২ এ বৃদ্ধি প্রতিবন্ধিতার শ্রেণিবিভাগ নির্দেশিত হয়েছে। যেখানে 'গ' স্থানে গুরুতর বুদ্ধি প্রতিবন্ধিতা নির্দেশ করা হয়েছে। এদের অধিকাংশের কেন্দ্রীয় স্নায়ুতন্ত্রের মারাত্মক ক্ষতি পরিলক্ষিত হয়। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায়।"
        },
        {
          "label": "ঘ",
          "question": "আকাশের বুদ্ধি প্রতিবন্ধিতাকে কেন শিক্ষা লাভের যোগ্য বলে বিবেচনা করা হয়? তোমার মতামত দাও।",
          "explanation": "আকাশের বৃদ্ধি প্রতিবন্ধিতাকে মৃদু বুদ্ধি প্রতিবন্ধিতা বলা যায়। এ ধরনের প্রতিবন্ধিতা শিক্ষা লাভের যোগ্য বলে বিবেচনা করা হয়। দৃশ্যকল্প-১ এ আকাশের প্রকৃত বয়স ১৬ বছর এবং মানসিক বয়স ৯ বছর। সুতরাং তার বুদ্ধ্যঙ্ক, ৯ x ১২ ১৬ × ১২ \\frac{৯x১২}{১৬×১২} ১৬ × ১২ ৯ x ১২ ​ × ১০০ = ৫৬.২৫। অর্থাৎ আকাশকে মৃদু বুদ্ধি প্রতিবন্ধি বলা যায়। তার বিচার-বিশ্লেষণ ক্ষমতা কম। তার কোনো শারীরিক বৈকল্য নেই এবং অন্যের সাহায্য ছাড়াই জীবন-যাপন করতে পারে। অধিকাংশ ক্ষেত্রে মৃদু বুদ্ধি প্রতিবন্ধিদের বিদ্যালয়ে ভর্তি হওয়ার আগ পর্যন্ত প্রতিবন্ধি হিসেবে শনাক্ত করা যায়না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বৃদ্ধি প্রতিবন্ধিরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধিদের শিক্ষা লাভের যোগ্য বলে বিবেচনা করা হয়। বৃদ্ধি প্রতিবন্ধীদের প্রায় ৭৫% মৃদু বুদ্ধি প্রতিবন্ধী। এদের ভালো-মন্দের বিচারক্ষমতা কম হলেও আনন্দদায়ক শিক্ষার মাধ্যমে এদের উন্নতি করা সম্ভব। এদেরকে বিশেষজ্ঞরা \"শিক্ষাদানযোগ্য মানসিক প্রতিবন্ধি\" বা Educable Mentally Retarded (EMR) বলে থাকেন।"
        }
      ]
    },
    {
      "number": "3",
      "uddipok": "পারুল কিছুদিন যাবত মানসিক সমস্যায় ভুগছিল। এজন্য তার বাবা-মা তাকে একজন মনোচিকিৎসকের কাছে নিয়ে যান। প্রথমে চিকিৎসক পারুলকে ১০টি কালির ছাপ বিশিষ্ট কার্ড দেখান এবং সেগুলোর উপর প্রতিক্রিয়া করতে বলেন। তারপর তিনি পারুলের সাথে অনেকক্ষণ আলাদাভাবে সামনাসামনি বসে কথা বলেন, বিভিন্ন প্রশ্ন করেন।",
      "tag": "DC 23",
      "sub_questions": [
        {
          "label": "ক",
          "question": "কাহিনী সংপ্রত্যক্ষণ অভীক্ষাটি কে প্রণয়ন করেন?",
          "explanation": "কাহিনী সংপ্রত্যক্ষণ অভীক্ষাটি প্রণয়ণ করেন ক্রিস্টিয়ানা মরগান এবং এইচ এ মারে।"
        },
        {
          "label": "খ",
          "question": "প্রক্ষেপণমূলক অভীক্ষার ফলাফল নির্ভরযোগ্য নয় কেন? ব্যাখ্যা করো।",
          "explanation": "প্রক্ষেপণমূলক অভীক্ষায় একটি অস্পষ্ট, দ্ব্যর্থবোধক ও অসংগঠিত উদ্দীপকের প্রতি প্রতিক্রিয়ার উপর ভিত্তি করে ব্যক্তিত্ব নিরূপণ করা হয়। প্রক্ষেপণমূলক অভীক্ষায় ব্যক্তির প্রতিক্রিয়া মূল্যায়নের কোনো নির্দিষ্ট ছক নেই, গল্পগুলো মূল্যায়নের কোনো ধরাবাঁধা নিয়ম নেই। এছাড়া উদ্দীপকের প্রতিক্রিয়ার ভিত্তিতে স্বাভাবিক ও অস্বাভাবিক ব্যক্তির মধ্যে পার্থক্য নির্ণয় করা সম্ভব নাও হতে পারে। এজন্য প্রক্ষেপণমূলক অভীক্ষার ফলাফল নির্ভরযোগ্য নয়।"
        },
        {
          "label": "গ",
          "question": "উদ্দীপকে পারুলের ব্যক্তিত্ব পরিমাপের প্রথম পদ্ধতিটি কী? ব্যাখ্যা করো।",
          "explanation": "উদ্দীপকে পারুলের ব্যক্তিত্ব পরিমাপের প্রথম পদ্ধতিটি হলো রোশাক। কালির ছাপ অভীক্ষা। প্রক্ষেপণমূলক অভীক্ষাসমূহের মধ্যে সবচেয়ে বেশি ব্যবহৃত অভীক্ষা হচ্ছে। রোশাক অভীক্ষা। ১০টি কালির ছাপ বিশিষ্ট কার্ড নিয়ে এ অভীক্ষা গঠিত। ১০টি কালির ছাপের মধ্যে ৫টি কালো ও ধুসর বর্ণের, ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলোর কালির ছাপ প্রকৃতপক্ষে অর্থহীন, কিন্তু এমন প্রকৃতির যে সেগুলো যেমন খুশি তেমন করে প্রত্যক্ষণ করা যায়। পরীক্ষণপাত্রে এক একটি করে কার্ড দেওয়া হয় এবং কার্ডে সে কী দেখছে তা বলতে বলা হয়। কার্ডগুলো দেখার সময় পরীক্ষণপাত্র যতক্ষণ খুশি এবং যেভাবে খুশি দেখতে 'পারে। প্রতিটি কার্ড দেখা শেষ হলে পরীক্ষণ পাত্রের উত্তর হুবহু লিখে রাখা হয়। উদ্দীপকে দেখা যায়, মানসিক সমস্যায় আক্রান্ত পারুলকে তার বাবা-মা মনোচিকিৎসকের কাছে নিয়ে যান। চিকিৎসক পারুলকে ১০টি কালির ছাপ বিশিষ্ট কার্ড দেখান এবং সেগুলোর উপর প্রতিক্রিয়া করতে বলেন। সুতরাং বলা যায়, পারুলের ব্যক্তিত্ব পরিমাপের প্রথম পদ্ধতিটি হলো রোশাক কালির ছাপ অভীক্ষা।"
        },
        {
          "label": "ঘ",
          "question": "উদ্দীপকে পারুলের ব্যক্তিত্ব পরিমাপের ২য় পদ্ধতিটি কী এবং উক্ত পদ্ধতিটির চার ধরনের পরিস্থিতি উল্লেখপূর্বক বিশ্লেষণ করো।",
          "explanation": "উদ্দীপকে পারুলের ব্যক্তিত্ব পরিমাপের ২য় পদ্ধতিটি হলো সাক্ষাৎকার পদ্ধতি। উদ্দীপকে চিকিৎসক পারুলের সাথে অনেকক্ষন আলাদা ভাবে সামনাসামনি বসে কথা বলেন, বিভিন্ন প্রশ্ন করেন। চিকিৎসকের এ পদ্ধতি চিকিৎসা পদ্ধতিকে নির্দেশ করে। এ আলাপের মাধ্যমে ব্যক্তির ইচ্ছা, অনিচ্ছা, আশা, আগ্রহ, অনুভূতি সম্বন্দ্বে মোটামুটি ধারণা গঠন করা হয়। সাক্ষাৎকার পদ্ধতি চার রকমের হতে পারে। যথা- ১. পূর্ব নির্ধারিত সাক্ষাৎকার: এ ধরণের সাক্ষাৎকারে কী কী প্রশ্ন করা হবে তা আগে থেকে নির্ধারণ করা থাকে। অর্থাৎ সাক্ষাৎকার প্রদানকারী সকলকে একটা নির্দিষ্ট তালিকা অনুযায়ী প্রশ্ন জিজ্ঞাসা করা হয়। ২. অনির্ধারিত সাক্ষাৎকার: এক্ষেত্রে আলোচনার গতি আগে থেকে নির্ধারণ করা হয় না। অনির্ধারিত সাক্ষাৎকারে সাক্ষাৎকার গ্রহণকারী স্বাধীনভাবে প্রশ্ন করতে পারেন এবং উত্তরসমূহ খুঁটিয়ে বিশ্লেষণ করতে পারেন। ৩. চাপমূলক সাক্ষাৎকার: তীব্র চাপমূলক পরিস্থিতিতে ব্যক্তি কী ধরনের আচরণ করে তার মূল্যায়নের জন্য চাপমূলক সাক্ষাৎকার পদ্ধতি উদ্ভাবিত হয়েছে। এ পদ্ধতি অযথা সাক্ষাৎকার প্রদানকারীর উপর চাপ সৃষ্টি করে। ৪. ক্লান্তিমূলক সাক্ষাৎকার: এ ধরনের সাক্ষাৎকার প্রদানকারীকে বিভিন্ন ধরনের প্রশ্ন করে তাকে ব্যতিব্যস্ত এবং ক্লান্ত করা হয়। ব‍্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙ্গে পড়বে এবং তার অসংগতিগুলো ধরা পড়বে। এভাবে ব্যক্তির বাহ্যিক আচরণের আড়ালে লুক্কায়িত তার প্রেষণা বা দৃষ্টিভঙ্গি অথবা মানসিক দুর্বলতা নির্ণয় করা যেতে পারে। পরিশেষে বলা যায়, সাক্ষাৎকার ব্যক্তিত্ব পরিমাপের কোনো আদর্শায়িত পন্থা নয়, এটি একটি অনুভবসিদ্ধ ব্যক্তিকেন্দ্রিক পদ্ধতি।"
        }
      ]
    },
    {
      "number": "4",
      "uddipok": "আজিজ সাহেব তার ছেলে দুটি নিয়ে খুব চিন্তিত। দুই ছেলে দুই প্রকৃতির। বড় ছেলে আবির খুবই আত্মকেন্দ্রিক ও রক্ষণশীল। সে সহজে কোনো সামাজিক পরিবেশের সাথে খাপ খাওয়াতে পারে না। অপরদিকে, ছোট ছেলে রবিন খুবই স্বাধীনচেতা, সক্রিয় ও সাহসী। সব কাজেই সে অংশ নিতে চায়। এই কারণে সব সময় রেজা সাহেব আশঙ্কায় থাকেন।",
      "tag": "DC 23",
      "sub_questions": [
        {
          "label": "ক",
          "question": "ব্যক্তিত্ব বলতে কী বোঝায়?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ যার ভেতর দিয়ে তার স্বাতন্ত্র্য ভাব প্রকাশ পায়।"
        },
        {
          "label": "খ",
          "question": "দুটি প্রক্ষেপণমূলক অভীক্ষার নাম লেখ।",
          "explanation": "প্রক্ষেপণমূলক অভীক্ষায় ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করা হয়। বিভিন্ন ধরনের প্রক্ষেপণমূলক অভীক্ষা রয়েছে। এর মধ্যে অন্যতম দুটি অভীক্ষা হলো রোশাক কালির ছাপ অভীক্ষা এবং কাহিনী সংপ্রত্যক্ষণ অভীক্ষা।"
        },
        {
          "label": "গ",
          "question": "আবিরের ব্যক্তিত্বের সংলক্ষণগুলো কোন শ্রেণির ব্যাখ্যা করো।",
          "explanation": "আবিরের ব্যক্তিত্বের সংলক্ষণগুলো অন্তর্মুখী ব্যক্তিত্বকে নির্দেশ করে। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক খুবই আত্মকেন্দ্রিক, বাহ্যবস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতাবোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। উদ্দীপকের আবির খুবই আত্মকেন্দ্রিক ও রক্ষণশীল। সে সহজে কোনো সামাজিক পরিবেশের সাথে খাপ খাওয়াতে পারে না। সুতরাং বলা যায়, আবিরের ব্যক্তিত্ব অন্তর্মুখী শ্রেণির। কবি, সাহিত্যিক, শিল্পী, বিজ্ঞানীদের এই শ্রেণির অন্তর্ভুক্ত করা চুলে।"
        },
        {
          "label": "ঘ",
          "question": "আবিরের ব্যক্তিত্বের ধরনের সাথে রবিনের ব্যক্তিত্বের ধরনের পার্থক্য বিশ্লেষণ করো।",
          "explanation": "দৃশ্যকল্প-২ এ আবির ও রবিন যথাক্রমে অন্তর্মুখী ব্যক্তিত্ব ও বহির্মুখী ব্যক্তিত্বকে ধারণ করে। সুইজারল্যান্ডের মনোচিকিৎসক কার্ল গুস্তাভ ইয়ং ১৯২১ সালে তার \"Psychological Types\" নামক গ্রন্থে ব্যক্তিত্বের মনোবৈজ্ঞানিক প্রকারভেদ মতবাদ প্রকাশ করেন। মানসিক গুণাবলির ভিত্তিতে তিনি এ মতবাদে ব্যক্তিত্বকে দুই ভাগে ভাগ করেন। যথা: অন্তর্মুখী ব্যক্তিত্ব এবং বহির্মুখী ব্যক্তিত্ব। এ দুই ধরনের ব্যক্তিত্ব সম্পূর্ণ ভিন্ন দুই ধরনের চারিত্রিক বৈশিষ্ট্যকে ধারণ করে। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা এই শ্রেণির অন্তর্ভুক্ত। অন্যদিকে, বহির্মুখী ব্যক্তিত্বের লোকেরা নানাবিধ সামাজিক কর্মকাণ্ডে অংশগ্রহণ করে। এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদেরকে মানিয়ে নেয়। পরোপকারিতা এদের মূল লক্ষ্য। পরিশেষে বলা যায়, কার্ল ইয়ং সম্পূর্ণ ভিন্ন মানসিক সংলক্ষণের ভিত্তিতে ব্যক্তিত্বের উল্লিখিত শ্রেণিবিভাগ করেছেন। এজন্য এদের মধ্যে বৈসাদৃশ্য পরিলক্ষিত হয়। উদ্দীপকের আবির ও রবিন এই বৈসাদৃশ্যের উজ্জ্বল দৃষ্টান্ত।"
        }
      ]
    },
    {
      "number": "5",
      "uddipok": "দৃশ্যকল্প-১:",
      "tag": "DC 23",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "জৈবিক বা মানসিক, বাহ্যিক বা অভ্যন্তরীণ, অনিষ্টকর বা বঞ্চনাকর যেকোনো উদ্দীপকের কারণে সংগতি বিধান সম্পর্কিত অসুবিধাকেই মানসিক চাপ বলা হয়।"
        },
        {
          "label": "খ",
          "question": "কর্মবিরতির প্রয়োজন হয় কেন?",
          "explanation": "ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন হয়। দীর্ঘক্ষণ কাজ করার ফলে কর্মের প্রতি আগ্রহ বা ইচ্ছা হ্রাস পায়, ক্লান্তি ও বিরক্তিবোধ বৃদ্ধি পায়। ফলে কাজের গতি কমে যায়। এ জন্য কর্মঘণ্টার মাঝে মাঝে কর্মবিরতি প্রয়োজন হয়। কর্মবিরতির ফলে যে সময় নষ্ট হয়, তাতে উৎপাদন হ্রাস পায় না, বরং উৎপাদন বৃদ্ধি পায়। বিশ্রাম গ্রহণের ফলে কর্মে মনোযোগ দৃঢ় হয়, গতি বৃদ্ধি পায় এবং দীর্ঘক্ষণ কাজ করারও সামর্থ্য অর্জিত হয়। তাই ব্যক্তি বা শ্রমিকের সুরক্ষা ও কর্মক্ষমতা সংরক্ষণের জন্য কর্মবিরতির প্রয়োজন রয়েছে।"
        },
        {
          "label": "গ",
          "question": "দৃশ্যকল্প-১ এ পরিলক্ষিত দ্বন্দ্ব ব্যাখ্যা করো।",
          "explanation": "দৃশ্যকল্প-১ এ 'বিকর্ষণ-বিকর্ষণ দ্বন্দ্ব' পরিলক্ষিত হয়। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকেনা তখন যে দ্বন্দ্বের উদ্ভব ঘটে তাকে 'বিকর্ষণ- বিকর্ষণ দ্বন্দ্ব বলে। এ প্রকৃতির দ্বন্দ্ব সবচেয়ে বেশি হতাশা সৃষ্টি করে। উদাহরণস্বরূপ, একজন শিক্ষিত যুবক চাকরির বয়স শেষ হওয়ার পূর্ব মুহূর্তে একটি চাকরিতে যোগদানের জন্য চিঠি পেলেন যে চাকরিটি তিনি মোটেই পছন্দ করেন না। এদিকে পরিবারের সকলেই তার উপার্জনের দিকে তাকিয়ে আছে। এ চাকরিতে যোগদান না করলে তার সরকারি চাকরির বয়সও শেষ হয়ে যাবে। এ ধরনের পরিস্থিতি 'বিকর্ষণ-বিকর্ষণ' দ্বন্দ্বের উদ্ভব ঘটায়। দৃশ্যকল্প-১ এ বর্ণিত চিত্রের দিকে লক্ষ করলে দেখতে পাই যে, সেখানে দুটি ঋণাত্মক লক্ষ্যবস্তু রয়েছে, যার একটিকে ব্যক্তিকে অবশ্যই গ্রহণ করতে হবে। এ ধরনের দ্বন্দ্ব ব্যক্তিকে সর্বাধিক মানসিকভাবে হতাশাগ্রস্ত করে তোলে। এখানে প্রথমত একটি লক্ষ্যবস্তু যতই কাছে আসতে থাকে ততই ব্যক্তির বিতৃষ্ণা বাড়তে থাকে। ব্যক্তি তখন এটা ছেড়ে অন্য লক্ষ্যবস্তুর প্রতি ধাবিত হয় এবং যতই এর কাছাকাছি হতে থাকে ততই বিরক্তির সীমা ছাড়িয়ে যেতে থাকে। এখানে দুটি ঋণাত্মক লক্ষ্যবস্তু থেকে একটি গ্রহণ করলেও দ্বন্দ্বের সম্পূর্ণ পরিতৃপ্তি ঘটে না যা দৃশ্যকল্প-১ এর চিত্রের মাধ্যমে প্রকাশ করা হয়েছে।"
        },
        {
          "label": "ঘ",
          "question": "মানসিক চাপ মোকাবিলার জন্য যেসব কৌশল অবলম্বন করা হয় তা কতখানি যৌক্তিক? মতামত দাও।",
          "explanation": "মানসিক চাপ মোকাবেলার জন্য যেসব কৌশল অবলম্বন করা হয় তা পুরোপুরি যৌক্তিক। চাপ জীবনের স্বাভাবিক অংশে এবং এটি সব সময় জীবনের খারাপ অংশ নয়। চাপ অনুভব করা ছাড়া প্রত্যাশিত কর্মে সাফল্য লাভ করা যায় না। চাপ মানুষের মধ্যে প্রেষণা সৃষ্টি এবং নির্দিষ্ট লক্ষ্যে তাড়িত করে। তবে অতিরিক্ত এবং ধারাবাহিক চাপ শারীরিক ও মানসিক স্বাস্থ্যের প্রতি হুমকির সৃষ্টি করে। দীর্ঘকালীন এবং তীব্র মানসিক চাপ ব্যক্তির জীবনে মনো-দৈহিক, সামাজিকসহ বিভিন্নমুখী ও ব্যাপক প্রভাব বিস্তার করে থাকে। এমনকি প্রচণ্ড মানসিক চাপ শরীরের অভ্যন্তরীণ ভারসাম্য ব্যবস্থাকে বিনষ্ট করে শারীরিক ও মানসিক সমস্যা তৈরি করতে পারে। মনোবিদদের মতে, আমরা দৈনন্দিন জীবনে ছোটখাটো চাপের পীড়কগুলো (minor stressor) ততোক্ষণ পর্যন্ত অবচেতনভাবে মোকাবিলা করি, যতোক্ষণ পর্যন্ত সেগুলো মারাত্মক পর্যায়ে না পৌছে। চাপমুলক পরিস্থিতি পুণর্মূল্যায়ন চাপ সামলানোর একটি অন্যতম কৌশল। যে চাপমূলক পরিস্থিতি ব্যক্তি ভোগ করছে সেই সমস্যাটিকে চিহ্নিত করতে হবে এবং নিজের মধ্যে প্রয়োজনীয় দক্ষতা বৃদ্ধি ও আত্মোন্নয়নের মাধ্যমে সর্বশক্তি প্রয়োগ করে সমস্যা সমাধানে আত্মনিয়োগ করতে হবে। যেমন- একজন ছাত্র প্রকৌশল বিশ্ববিদ্যালয়ে পড়বে বলে মনস্থির করল কিন্তু ভর্তি পরীক্ষায় উত্তীর্ণ হতে পারল না। পরবর্তীতে সে পরিস্থিতি যথাযথভাবে পর্যালোচনা করে বুঝতে পারল যে ভালোভাবে প্রস্তুতি না নেয়াই তার ব্যর্থতার মূল কারণ। পরিশেষে বলা যায়, মানসিক চাপ মোকাবেলা করা ব্যক্তির জন্য যতোটা গুরুত্বপূর্ণ, ঠিক ততোটাই গুরুত্বপূর্ণ হলো সুনির্দিষ্ট কৌশল অবলম্বন করে মানসিক চাপ মোকাবেলা করা।"
        }
      ]
    },
    {
      "number": "6",
      "uddipok": "দৃশ্যকল্প-১: হরিণা গ্রামে মধ্যবিত্ত ও নিম্নবিত্তদের বাস। আব্দুল হক সাহেব মধ্যবিত্ত পরিবারের সন্তান। তার বয়স ৫০। পরোপকারী ব্যক্তি হিসেবে সবাই তাকে জানে। সবার সাথে তার সুসম্পর্ক এবং সবাই তাকে ভালোবাসে। দৃশ্যকল্প-২: রিয়াদ সাহেব বিশ্ববিদ্যালয়ের সর্বোচ্চ ডিগ্রি নিয়েছেন। ছাত্র জীবনে তিনি ছাত্রদের অনেক ন্যায্য দাবি আদায়ে অগ্রণী ভূমিকা পালন করেছেন। তিনি নামাজ পড়েন, মিথ্যা বলেন না এবং রোজাও রাখেন। ভবিষ্যৎ ইচ্ছা এম.পি নির্বাচিত হয়ে জনগণের সেবা করবেন।",
      "tag": "DC 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "প্রধান প্রধান মূল্যবোধ বলা হয় কোন গুলোকে?",
          "explanation": "বিভিন্ন মনোবিজ্ঞানী বিভিন্ন প্রকার মূল্যবোধের কথা বলেছেন। সমাজবিজ্ঞানী Edward spranger প্রধান প্রধান মূল্যবোধ হিসেবে ৬ ধরনের মূল্যবোধের কথা বলেছেন। যথা- তাত্ত্বিক মূল্যবোধ, অর্থনৈতিক মূল্যবোধ, নান্দনিক মূল্যবোধ, সমাজিক মূল্যবোধ, রাজনৈতিক মূল্যবোধ ও ধর্মীয় মূল্যবোধ।"
        },
        {
          "label": "গ",
          "question": "দৃশ্যকল্প-১ এ আব্দুল হক সাহেবের মূল্যবোধের ব্যাখ্যা করো।",
          "explanation": "উদ্দীপকে আলোচিত আব্দুল হক সামাজিক মূল্যবোধসম্পন্ন ব্যক্তি। সামাজিক মূল্যবোধ হলো ব্যক্তির এমন এক ধরনের বিশ্বাস যা তার সামাজিক সম্পর্ক ও পারস্পরিক আচার-আচরণ ও মিথস্ক্রিয়ায় প্রতিষ্ঠিত হয়। সামাজিক মূল্যবোধসম্পন্ন ব্যক্তিরা অনেক ক্ষেত্রেই ব্যক্তিস্বার্থের ঊর্ধ্বে সামাজিক রীতি-নীতিকেই অধিক গুরুত্ব প্রদান করে এবং তা মেনে চলতে চায়। তাদের কাছে মূল্যবোধের অর্থ হলো পরার্থপরতা। সামাজিক মূল্যবোধসম্পন্ন ব্যক্তিরা মানুষের ভালোবাসার মধ্যেই জীবনের মূল্য খুঁজে পান। এরা নিজেদের স্বার্থের প্রতি তেমন গুরুত্ব দেন না। এরা সাধারণত দয়ালু, সহানুভূতিশীল এবং নিঃস্বার্থ হয়ে থাকেন। উদ্দীপকে আব্দুল হক একজন পরোপকারী ব্যক্তি। সমাজের মানুষের কল্যাণে তিনি নিজ স্বার্থ বিসর্জন দিয়ে কাজ করেন। তার এসব কাজ উদ্দীপকে তাকে সামাজিক মূল্যবাধসম্পন্ন ব্যক্তি হিসেবে চিত্রিত করেছে।"
        },
        {
          "label": "ঘ",
          "question": "দৃশ্যকল্প-২ অনুযায়ী জনাব রিয়াদ সাহেবের মধ্যে যেসব মূল্যবোধ ফুটে উঠেছে সেগুলো বিশ্লেষণ করো এবং কোনটির প্রভাব অধিক বলে তুমি মনে করো? যুক্তি দাও।",
          "explanation": "দৃশ্যকল্প-২ অনুযায়ী জনাব রিয়াজ সাহেবের মধ্যে ধর্মীয় ও রাজনৈতিক মূল্যবোধের প্রভাব পরিলক্ষিত হয়। ধর্মীয় মূল্যবোধ সম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যেক্তিক। আধ্যাত্ম্য শক্তিসম্পন্ন ব্যক্তি সবসময়ে উচ্চমার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধর্মীয় মূল্যবোধের জন্য বিভিন্ন ধর্মের সৃষ্টি হয়েছে। ব্যক্তি নিজ নিজ ধর্মের প্রতি তার মূল্যবোধের প্রতিফলন ঘটায়। তারা অন্য কোনো কাজ করতে গেলেও তাদের কাছে প্রধান আকর্ষণে থাকে ধর্ম। যে মূল্যবোধের ওপর ভিত্তি করে ব্যক্তি তার রাজনৈতিক, কর্মকাণ্ড, রাজিৈনতক আদর্শ ইত্যাদি পরিচালনা করে থাকে, তাই রাজনৈতিক মূল্যবোধ। রাজনৈতিক মূল্যবোধসম্পন্ন ব্যক্তি সর্বদা নেতৃত্ব প্রধান করতে চান। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার উপর প্রভাব বিস্তার করা এদের চরিত্রের উল্লেখযোগ্য দিক। উদ্দীপকে রিয়াদ সাহেব একদিকে যেমন ধর্মীয় মূল্যবোধের অধিকারী। অন্যদিকে রাজনৈতিক মূল্যবোধেরও অধিকারী। ছাত্র-জীবনে তিনি অনেক ন্যায্য দাবি আদায়ে অগ্রহী ভূমিকা পালন করেছেন। ভবিষ্যতে এম.পি হয়ে জনগণের সেবা করতে চান। এই ন্যয্য দাবি আদায় এবং সেবা করার মানসিকতা তথা সকল ভালো ও নৈতিক কর্মকান্ডের উৎস হিসেবে ধর্মীয় মূল্যবোধ দায়ী। ধার্মিক মানুষেরা তাদের সকল ভালো কাজের উৎসাহ পায় ধর্মীয় মূল্যবোধ থেকে। সুতরাং বলা যায়, রাজনৈতিক ও ধর্মীয় মূল্যবোধের মধ্যে ধর্মীয় মূল্যবোধের প্রভাব অধিক।"
        }
      ]
    },
    {
      "number": "7",
      "uddipok": "রাখালগাছি গ্রামের জুলফিকার আলী একজন ধার্মীক ও সামাজিক ব্যক্তি। উক্ত গ্রামের যুগ যুগ ধরে সব সম্প্রদায়ের লোকজন পরস্পর শ্রদ্ধা ও সম্প্রীতির বন্ধনে আবদ্ধ হয়ে বসবাস করছে। তার ছোটবেলার বন্ধুদের মধ্যে সুজিত কর্মকার, লিটন বড়ুয়া ও সুমন গোমেজ উল্লেখযোগ্য। তারা সবাই নিজ নিজ ধর্মানুযায়ী ধার্মিক। কিন্তু বিপদের সময় সবাই এক অন্যের সুখ-দুঃখ একসাথে ভাগ করে নেয়।",
      "tag": "DC 23",
      "sub_questions": [
        {
          "label": "ক",
          "question": "মূল্যবোধের ২টি বৈশিষ্ট্য লেখ।",
          "explanation": "মূল্যবোধের ২টি বৈশিষ্ট্য হলো- ১. মূল্যবোধ হলো এক ধরনের আদর্শ ও ২. একটি সমাজের চালিকাশক্তি।"
        },
        {
          "label": "খ",
          "question": "মনোভাব ও মূল্যবোধ একে অপরের সাথে সম্পর্কযুক্ত কেন?",
          "explanation": "মনোভাব মূল্যবোধের অংশ বিশেষ হওয়ার কারণে পরস্পর সম্পর্কযুক্ত। মূল্যবোধ হলো একটি আদর্শ যার একটি অবিচ্ছেদ্য অংশ হলো মনোভাব। তবে মনোভাবের সংখ্যার তুলনায় মূল্যবোধের সংখ্যা অপেক্ষাকৃত কম এবং এ দুটোই পরিবর্তনশীল। মনোভাব হলো কোনো ঘটনার পক্ষে বা বিপক্ষে মতামত দেওয়ার পূর্ব প্রস্তুতি আর মূল্যবোধ বিভিন্ন ঘটনা ও কার্যাবলির মাধ্যমে সৃষ্ট সমাজসৃষ্ট রীতি-নীতি ও জীবনাচরণ পদ্ধতি। তাই বলা যায়, মূল্যবোধ মনোভাব দ্বারা প্রভাবিত এবং পরস্পর সম্পর্কযুক্ত।"
        },
        {
          "label": "গ",
          "question": "জুলফিকার আলী ও তার বন্ধুদের মধ্যে কোন কোন মূল্যবোধ পাওয়া যায় বর্ণনা করো।",
          "explanation": "উদ্দীপকে জুলফিকার আলী ও তার বন্ধুদের মধ্যে দুই ধরনের মূল্যবোধ শনাক্ত করা যায়। যথা: ১. সামাজিক মূল্যবোধ ও ২. ধর্মীয় মূল্যবোধ। ১. সামাজিক মূল্যবোধ: সামাজিক মূল্যবোধসম্পন্ন ব্যক্তিদের কাছে মূল্যবোধের অর্থ হলো পরার্থপরতা। সামাজিক মূল্যবোধ সামাজিক আচরণবিধির সাথে যুক্ত। সামাজিক মূল্যবোধ হলো সামাজিক ঘটনা বা আচরণের গুণারোপিত, যা অংশীদারিত্বের মাধ্যমে সামাজিক সদস্যগণ মানসিকভাবে প্রতিষ্ঠিত করে। কোনো জনগোষ্ঠী সামাজিক আচরণগুলোর মধ্যে কোনটি ভালো অথবা কোনটি মন্দ সে সম্পর্কে এক অভিন্ন ধারণা পোষণ করে। আচরণের এ মান সম্পর্কিত অভিন্ন ধারণাটিই হলো সামাজিক মূল্যবোধ। সামাজিক মূল্যবোধসম্পন্ন ব্যক্তিরা সহজেই সকল ধরনের মানুষের সঙ্গে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা মানুষে মানুষে সম্পর্ক গড়তে ভালোবাসাকেই উপযুক্ত গঠন হিসেবে ধরে নেয়। ২. ধর্মীয় মূল্যবোধ: ধর্মীয় মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। সৃষ্টির উৎস সম্বন্দ্বে তারা জানতে আগ্রহী। এরা আধ্যাত্মিক এবং এদের প্রচেষ্টা হলো সমগ্র বিশ্বজগতকে একসূত্রে খুঁজে দেখা। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। উপরিউক্ত বর্ণনা থেকে বলা যায়, জুলফিকার আলী ও তার বন্ধুরা একাধারে ধর্মীয় মূল্যবোধের অধিকারী সেই সাথে তাদের মধ্যে মানুষে মানুষে ভালোবাসা এবং আন্তঃসাম্প্রদায়িক সম্প্রীতির দ্বারা তাদের মধ্যে সামাজিক মূল্যবোধের পরিচয়ও পাওয়া যায়।"
        },
        {
          "label": "ঘ",
          "question": "জুলফিকার আলী ও তার বন্ধুদের মূল্যবোধ গঠনের মাধ্যমসমূহের ভূমিকা আলোচনা করো।",
          "explanation": "উদ্দীপকে জুলফিকার আলী ও তার বন্ধুদের মূল্যবোধ গঠনে তিনটি মাধ্যম শনাক্ত করা যায়। যথা: ১. সমবয়সী দল, ২. কমিউনিটি এবং ৩. সমাজ ও কৃষ্টি। শিশুর মূল্যবোধ গঠনের ব্যাপারে তার স্বঙ্গীদল বা খেলার সাথিরা শক্তিশালী ভূমিকা রাখে। সমবয়সীদের প্রশংসা, নিন্দা, সমর্থন সবকিছুর প্রতি শিশুরা সংবেদনশীল থাকে। সমবয়সি দলের আদর্শমান শিশুর আচরণকে নির্ধারণ করে থাকে। আবার, ব্যক্তির কমিউনিটি বা পারিপার্শ্বিক পরিবেশ তার মূল্যবোধ গঠনে সহায়তা করে। শিশু তার পারিপার্শ্বিক পরিবেশ থেকে ধর্মীয় বিশ্বাস বা গুরুজনদের প্রতি ভক্তিশ্রদ্ধা, সহপাঠীদের প্রতি প্রীতি ভালোবাসা ইত্যাদি মূল্যবোধ গ্রহণ করে থাকে। জুলফিকার আলী ও তার বন্ধুরা তাদের কমিউনিটির পরিবেশ থেকে এক ধর্মীয় অনুভূতির প্রতি অন্য ধর্মীয় মূল্যবোধের অধিকারী লোকদের শ্রদ্ধা প্রদর্শনের শিক্ষা পেয়েছিল। সমাজের প্রচলিত কৃষ্টি, মূল্যবোধকে ধারণ করে। ব্যক্তি সামাজিকীকরণের মাধ্যমে কৃষ্টির সাথে সাথে মূল্যবোধগুলোও অর্জন করে থাকে। জুলফিকার আলী ও তার বন্ধুদের ক্ষেত্রে তাদের সমাজে যুগ যুগ ধরে প্রচলিত সাম্প্রদায়িক শ্রদ্ধা ও সম্প্রীতির প্রভাবে তারাও ধর্মীয় ও সামাজিক মূল্যবোধের অধিকারী হয়ে উঠেছে। পরিশেষে বলা যায়, জুলফিকার আলী ও তার বন্ধুদের মধ্যে মূল্যবোধ বিকাশে যেমন তাদের কমিউনিটি ও সমাজ ভূমিকা পালন করছে। তেমনি তাদের সঙ্গীদলের মধ্যকার আন্তঃব্যক্তিক মিথস্ক্রিয়ারও ভূমিকা রয়েছে।"
        }
      ]
    },
    {
      "number": "8",
      "uddipok": "কেয়া ও রুমি প্রায়ই পড়াশোনার ব্যাপারে আলোচনায় বসে। কেয়া বলল, পর্যবেক্ষণ পদ্ধতিটি বেশ ভালো। এতে গবেষক আচরণ বা ঘটনা সরাসরি প্রত্যক্ষণের মাধ্যমে তথ্য সংগ্রহ করতে পারেন। কিন্তু রুমি বলল, এটাতো বৈজ্ঞানিক পদ্ধতি নয়। পর্যবেক্ষণ পদ্ধতির চেয়ে বৈজ্ঞানিক পদ্ধতি অনেক বেশি ভালো।",
      "tag": "DC 23",
      "sub_questions": [
        {
          "label": "ক",
          "question": "চলের সংজ্ঞা দাও।",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বা ভেদ্য বলে।"
        },
        {
          "label": "খ",
          "question": "মধ্যবর্তী চল বলতে কী বুঝ?",
          "explanation": "যে চল অনির্ভরশীল ও নির্ভরশীল চলের মধ্যে সংযোগ বা সম্পর্ক স্থাপন করে তাকে মধ্যবর্তী চল বলে। ব্যক্তির শারীরিক বা মানসিক দিক থেকে মধ্যবর্তী চলের উদ্ভব ঘটে। এটা অন্তবর্তী বা জৈবিক চল নামেও পরিচিত। উদাহরণ: পরীক্ষণ পাত্রের মধ্যে অবস্থিত চলসমূহ যেমন- পরীক্ষণ পাত্রের লিঙ্গ, শিক্ষা, অভ্যাস, অভিজ্ঞতা, প্রেষণা, বয়স ইত্যাদি যা কোনো গবেষণা বা পরীক্ষণের ওপর প্রভাব বিস্তার করে।"
        },
        {
          "label": "গ",
          "question": "রুমি বৈজ্ঞানিক পদ্ধতি বলতে কোন পদ্ধতির কথা বলেছে তার বৈশিষ্ট্য লেখো।",
          "explanation": "রুমি বৈজ্ঞানিক পদ্ধতি বলতে পরীক্ষণ পদ্ধতির কথা বলেছে। উদ্দীপকে রুমির মতে, পর্যবেক্ষণ পদ্ধতির চেয়ে বৈজ্ঞানিক পদ্ধতি অনেক বেশি ভালো। সুতরাং এ বৈজ্ঞানিক পদ্ধতিটি পরীক্ষণ পদ্ধতিকে নির্দেশ করে। মনোবিজ্ঞানে ব্যবহৃত মূল পদ্ধতি হলো পরীক্ষণ পদ্ধতি। এ পদ্ধতিতে সুপরিকল্পিত অবস্থায় নিয়ন্ত্রিত পরিবেশে অনুসন্ধানকার্য পরিচালনা করা হয়। প্রয়োগিক সংজ্ঞা প্রদান, বস্তুনিষ্ঠতা, প্রয়োজন অনুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধানকার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে নির্ণয় করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। এ পদ্ধতিতে পরিসংখ্যানিক বিশ্লেষণের মাধ্যমে গবেষণার ফলাফল প্রকাশ করা হয়। প্রাপ্ত ফলাফলের মাধ্যমে সাধারণীকরণ তথা ফলাফল সকলের জন্য সত্য ও প্রযোজ্য মনে করা হয়। বৈজ্ঞানিক পদ্ধতির সকল বৈশিষ্ট্য উপস্থিত থাকার কারণে পরীক্ষণ পদ্ধতিকে - বিজ্ঞানসম্মত পদ্ধতি বলা হয়ে থাকে।"
        },
        {
          "label": "ঘ",
          "question": "কেয়া যে পদ্ধতির কথা বলেছে সেই পদ্ধতির সুবিধা ও অসুবিধাগুলো বর্ণনা করো।",
          "explanation": "কেয়া পর্যবেক্ষণ পদ্ধতির কথা বলেছে যার কতগুলো সুবিধা এবং অসুবিধা রয়েছে। পর্যবেক্ষণ হলো পারস্পরিক সম্পর্ক ও কার্যকারণ সম্পর্কের ভিত্তিতে সংঘটিত বিষয়াবলি সঠিক ভাবে লক্ষ করা এবং রেকর্ড করা। এ সুবিধা গুলো হলো প্রায় সব ধরনের আচরণই এ পদ্ধতির আয়ত্তাধীন। নির্ধারিত ঘটনা বা আচরণকে স্বাভাবিক পরিবেশে যখন ঘটনাটি ঘটছে তখন পর্যবেক্ষণ করা যায়। এ পদ্ধতির জন্য বিশেষ গানিতিক দক্ষতা বা জটিল নকশা প্রণয়নের প্রয়োজন নেই এবং শিশু বা প্রাণীদের আচরণ সম্পর্কে অনুসন্ধানের ক্ষেত্রে এটি অধিক সুবিধাজনক। এছাড়া পর্যবেক্ষণ পদ্ধতিতে চলের নিয়ন্ত্রণ সংক্রান্ত কোনো জটিলতা নেই এবং প্রাপ্ত তথ্যরাশিকে পরিসংখ্যানের ভাষায় প্রকাশ করা যায়। পর্যবেক্ষণ পদ্ধতির বেশ কিছু অসুবিধা রয়েছে। যেমন- প্রাপ্ত ফলাফল অনেকটা ব্যক্তিনিষ্ঠ হয়ে থাকে এবং এর যথার্থতা ও নির্ভরযোগ্যতা যাচাই করা কঠিন। এ পদ্ধতিতে চলসমূহের তেমন কোনো নিয়ন্ত্রণ ব্যবস্থা নেই এবং ইচ্ছা করলেই যখন তখন ঘটনার সৃষ্টি বা পর্যবেক্ষণ করা যায় না। পর্যবেক্ষণ পদ্ধতির একটা বড় দোষ হলো প্রাপ্ত তথ্যের যথার্থতা যাচাই করা খুব কঠিন ব্যাপার। পরিশেষে বলা যায়, পর্যবেক্ষণ পদ্ধতি ব্যবহারে বেশ কিছু অসুবিধা থাকলেও সামাজিক গবেষণায় এ পদ্ধতির ব্যাপক ব্যবহার রয়েছে।"
        }
      ]
    }
  ]
}