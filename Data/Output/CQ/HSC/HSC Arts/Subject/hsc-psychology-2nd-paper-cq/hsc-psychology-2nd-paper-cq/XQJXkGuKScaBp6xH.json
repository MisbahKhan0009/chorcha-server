{
  "title": "চট্টগ্রাম কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: স্কুল কলেজে ছাত্রছাত্রীর ভর্তির ব্যাপারে অনেক সময়ে বিশেষ ধরনের অভীক্ষা ব্যবহার করার প্রয়োজন হয়। দৃশ্যকল্প-২: বিভিন্ন গবেষণায় দেখা গেছে যে, সুবিধাবঞ্চিত ও সংখ্যালঘু শিশুদের চেয়ে সুবিধাপ্রাপ্ত শিশুদের বুদ্ধি বেশি হয়। আবার দেখা যায় যে, উন্নত এলাকার শিশুদের অনুন্নত অঞ্চলের শিশুদের চেয়ে বুদ্ধি বেশি হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তবজগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "",
          "explanation": "বংশগত প্রভাব ও পরিবেশের প্রভাবের কারণে ব্যক্তিতে ব্যক্তিতে বুদ্ধির পার্থক্য হয়। প্রত্যেক ব্যক্তির বুদ্ধি একরকম নয়। বুদ্ধির আন্তঃব্যক্তির বা ব্যক্তিতে ব্যক্তিতে পার্থক্য দুই ধরনের প্রভাব লক্ষ করা যায়। যথা- বংশগত প্রভাব ও পরিবেশের প্রভাব, পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে দৃশ্যকল্প-১ -১ এ অথই এর বুদ্ধ্যঙ্ক নির্ণয়ে মনোবিজ্ঞানী ওয়েক্সলার বুদ্ধি অভীক্ষা ব্যবহার করেছেন। নিম্নে ওয়েক্সলার বুদ্ধি অভীক্ষার বৈশিষ্ট্যগুলো ব্যাখ্যা করা হলো- ওয়েকল্লার বুদ্ধি অভীক্ষাটির একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে আদর্শাদ্রিত করা হয়েছে। অভীক্ষাটির অন্য একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে তাদের সাধারণ সামর্থ্যের পাশাপাশি বিশেষ ক্ষমতা বা সামর্থ্যেরও পরিমাপ করা যায়। অভীক্ষাটির একটি বিশেষ বৈশিষ্ট্য হলো, অভীক্ষাটিতে বুদ্ধি পরিমাপ ও বুদ্ধ্যঙ্ককে কার্যকরভাবে ব্যবহারের ক্ষেত্রে আদর্শ সাফল্যাংক পদ্ধতির ব্যবহার করা হয়েছে। এ অভীক্ষার সাহায্যে বিভিন্ন ভাষাভাষী লোকদের বুদ্ধি নির্ণয় করা যায়। ওয়েকল্লার অভীক্ষার অন্য একটি বৈশিষ্ট্য হলো এ অভীক্ষাটি শিশুদের পাশাপাশি প্রাপ্তবয়স্কদের বুদ্ধি পরিমাপের ক্ষেত্রে বুদ্ধ্যঙ্ককে কার্যকরভাবে ব্যবহার করা হয়েছে। এছাড়া এ অভীক্ষা প্রয়োগ করে রোগীর কোনো বিশেষ মানসিক ক্রিয়ার ত্রুটি আছে তা নির্ণয় করা যায়।"
        },
        {
          "label": "ঘ",
          "question": "",
          "explanation": "অদৃশ্যকল্প-২ এ বুদ্ধি অভীক্ষার দলীয় পার্থক্যের জন্য অর্থনৈতিক অবস্থা এবং আবাসন দায়ী। আধুনিক মনোবিজ্ঞানীদের মতে, বুদ্ধির বিকাশে বংশগতি ও পরিবেশ মানবজীবনের ওপর এক অসামান্য প্রভাব বিস্তার করে। সত্যিকার বিকাশের জন্য দরকার বংশগতিসূত্রে প্রাপ্ত সম্ভাবনা, আর সেই সম্ভাবনাকে বিকশিত করার জন্য প্রয়োজন যথোপযুক্ত পরিবেশ। বর্তমানে বেশিরভাগ মনোবিজ্ঞানী আদর্শ বুদ্ধি অভীক্ষায় পরিবেশগত চলের প্রভাবে কর্মম্পাদনে দলীয় পার্থক্য আরোপ করেন। অর্থনৈতিক অবস্থা বুদ্ধি অভীক্ষার দলীয় পার্থক্যের একটি কারণ। বিভিন্ন গবেষণায় দেখা গেছে যে, সুবিধাবঞ্চিত ও সংখ্যালঘু শিশুদের চেয়ে সুবিধাপ্রাপ্ত ও সংখ্যাগুরু শিশুদের বুদ্ধি বেশি হয়। অর্থনৈতিক অবস্থা শিশুর বুদ্ধির স্কোরের সাথে সম্পর্কিত। এ ছাড়াও পরিবেশগত উপাদান শিশুর বুদ্ধির স্কোরের তারতম্য সৃষ্টি করে। অন্য একটি কারণ হলো আবাসন যার মাধ্যমে উন্নত এলাকার শিশুদের অনুন্নত অঞ্চলের শিশুদের চেয়ে বন্ধি বেশি হয়। গবেষণায় দেখা গেছে যে, মার্কিন যুক্তরাষ্ট্রের উন্নত এলাকায় বসবাসরত নিগ্রোরা অনুন্নত অঞ্চলের নিগ্রোদের চেয়ে বেশি বুদ্ধিমান। আবার স্থানান্তর করে উন্নত এলাকায় গেলে নিগ্রোদের বুদ্ধি স্কোর বেশি হয়। দৃশ্যকল্প-২ এ বিভিন্ন গবেষণার মাধ্যমে সুবিধাবঞ্চিত ও সংখ্যালঘু শিশুদের চেয়ে সুবিধাপ্রাপ্ত শিশুদের বুদ্ধি বেশি দেখা যায়। আবার উন্নত এলাকায় শিশুদের অনুন্নত অঞ্চলের শিশুদের চেয়ে বুদ্ধি বেশি বলা হয়। বুদ্ধি অভীক্ষার এই দুটি ঘটনার দলীয় পার্থক্যের জন্য যথাক্রমে অর্থনৈতিক অবস্থা ও আবাসন দায়ী। পরিশেষে বলা যেতে পারে যে, দৃশ্যকল্প ২ এ বুদ্ধি অভীক্ষার দলীয় পার্থক্যের জন্য পরিবেশগত অর্থনৈতিক অবস্থা এবং আবাসনকে দায়ী করা যায়।"
        }
      ]
    },
    {
      "number": "2",
      "uddipok": "দৃশ্যকল্প-১: সোহানের মধ্যে বাকশক্তি ও শারীরিক জড়তা দেখা যায়। তাছাড়া তার বুদ্ধ্যঙ্ক ৪০। দৃশ্যকল্প-২: খুব ছোট বেলায় অজন্তার ক্রেটিনিজম রোগ দেখা দেয়। তাছাড়া তার মধ্যে প্রচণ্ড রাগ, তীব্র ভীতি ও উদ্বেগ পরিলক্ষিত হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে।"
        },
        {
          "label": "খ",
          "question": "",
          "explanation": "বৃদ্ধি প্রতিবন্ধিতার জন্য একটি কারণ হলো বংশগতি। কাণ অনেক ক্ষেত্রে বুদ্ধি প্রতিবন্ধিতা বংশনুক্রমে ঘটতে দেখা যায়। কোনো কোনো পরিবারে পূর্ববর্তী বংশে কারো বংশগত প্রতিবন্ধিতা থাকলে পরবর্তী বংশধরদের মধ্যে তা দেখা দিতে পারে। পিতামাতার জনন কোষের জিন মিউটেশন এর ফলে শিশুর মধ্যে কিছু অস্বাভাবী জিন সঞ্চালিত হতে পারে অথবা মা বা উভয়ের কাছে থেকে বিরল কোনো রিসেসিভ জিন লাভের জন্য এটি হতে পারে। তাই বুদ্ধিপ্রদ্ধিতার জন্য বংশগতিকে দায়ী করা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সোহান মধ্যম বুদ্ধি প্রতিবন্ধী। বুদ্ধ্যঙ্কের ওপর ভিত্তি করে বৃদ্ধি প্রতিবন্ধিতাকে চার ভাগে ভাগ করা হয়েছে। (1) মৃদু বুদ্ধি প্রতিবন্ধিতা (II) মধ্যম বুদ্ধি প্রতিবন্ধিতা (III) গুরুতর বুদ্ধিপ্রতিবন্ধিতা (IV) চরম বুদ্ধি প্রতিবন্ধিতা। যাদের বুদ্ধ্যত্তক ৩৬ থেকে ৫০ এর মধ্যে সীমাবদ্ধ তারা মধ্যম প্রতিবন্ধী। সাধারণত এদের মানসিক বয়স ৪ থেকে ৭ বছরের মধ্যে হয়। এদের \"শ্রশিক্ষণ লাভের যোগ্য\" বলে আখ্যায়িত করা হয়। এদের বাকশক্তি ও শারীরিক দক্ষতার জড়তা দেখা যায়, শিশুসুলভ ভাষা ব্যবহার ও ত্রুটিপূর্ণ উচ্চারণ করতে দেখা যায়। এছাড়া মধ্যম বুদ্ধি প্রতিবন্ধীরা কিছু পড়তে ও লিখতে পারে। তাদের শিক্ষণ প্রক্রিয়া অত্যন্ত শ্লথ ও কষ্টসাধ্য হয়। চেহারাতে কিছু বোকাসোকা ভাব থাকে। বিশেষ প্রশিক্ষণের মাধ্যমে তাদের শারীরিক দক্ষতার কিছুটা উন্নতি করা যায় প্রশিক্ষণের মাধ্যমে এদেরকে দৈনন্দিন জীবনযাপনে স্বনির্ভরশীল করে তোলা যায়, এবং বৃত্তিমূলক বা প্রশিক্ষণের মাধ্যমে কিছুটা উপার্জনশীল নাগরিকে পরিণত করা যায়। দৃশ্যকল্প-১ এ সোহান মধ্যম বুদ্ধি প্রতিবন্ধী কারণ তার বুদ্ধ্যঙ্ক ৩৬ থেকে ৫০ এর মধ্যে সীমাবদ্ৰ অর্থাৎ ৪০। এছাড়াও সোহানের মাঝে বাক-শক্তি ও শারীরিক দক্ষতার জড়তা দেখা যায় যা মধ্যম বুদ্ধি প্রতিবন্ধীর বৈশিষ্ট্য। তাই সোহানকে একজন মধ্যম বুদ্ধি প্রতিবন্ধী বলা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ অজন্তার বুদ্ধি প্রতিবন্ধিতার জন্য অন্তঃক্ষরা গ্রন্থি এবং আবেগমূলক সমস্যার প্রত্যক্ষ প্রভাব রয়েছে। বংশগত কারণ, মায়ের গর্ভাবস্থা, প্রসবকালীন জটিলতা, শৈশবকালীন সময়ে কিছু রোগ এবং দুর্ঘটনার জন্য শিশু বুদ্ধি প্রতিবন্ধী হয়। তার মধ্যে অন্তঃক্ষরা গ্রন্থি এবং আবেগমূলক সমস্যা উল্লেখযোগ্য। অন্তঃক্ষরা গ্রন্থির গঠন ও ক্রিয়া ত্রুটিপূর্ণ হলে বুদ্ধি প্রতিবন্ধিতা দেখা দিতে পারে। থাইরয়েড গ্রন্থি নিঃসৃত হরমোনের প্রভাব হলে ক্রেটিনিজম রোগ দেখা যায়, ফলে মস্তিষ্কের বিকাশ ঠিকমতো হয় এবং থাইরকসিনের আধিক্য ঘটলে গলগন্ড রোগ দেখা দেয়। আবার প্রচন্ড রাগ, তীব্র ভীতি, উদ্বেগ, প্রভৃতি আবেগজনিত সমস্যার দ্বারা শিশু তাড়িত হলে তার বুদ্ধিবৃত্তির বিকাশ বাধাগ্রস্ত হয়। পিতামাতার সাথে ত্রুটিপূর্ণ সম্পর্ক, শৈশবকালে স্নেহ- প্রীতির বঞ্চনা শিশুর মধ্যে নিরাপত্তাহীনতা ও উদ্বেগের সৃষ্টি করে। এরূপ আবেগমূলক উপাদান মৃদু বুদ্ধি প্রতিবন্ধিতার ক্ষেত্রে গুরুত্বপূর্ণ ভূমিকা পালন করে। দৃশ্যকল্প-১ এ অজন্তার বুদ্ধি প্রতিবন্ধিতার জন্য অন্তঃক্ষরা গ্রন্থি ও আবেগমূলক সমস্যা দায়ী। কারণ অজন্তা ক্রেটিনিজম রোগে আক্রান্ত যা থাইরয়েড গ্রন্থি থেকে নিঃসৃত হরমোনের অভাবে হয়ে থাকে। এছাড়াও তার মধ্যে প্রচণ্ড রাগ, তীব্র ভীতি ও উদ্বেগ পরিলক্ষিত করা যায়। এসব আবেগমূলক সমস্যাকে নির্দেশ করে। তাই পরিশেষে বলা যায় যে, দৃশ্যকল্প-১ এ অজন্তার বুদ্ধি প্রতিবন্ধিতার জন্য অন্তঃক্ষরা গ্রন্থি ও আবেগমূলক সমস্যাকে প্রত্যক্ষভাবে দায়ী করা যায়।"
        }
      ]
    },
    {
      "number": "3",
      "uddipok": "দৃশ্যকল্প-১: রিয়াজ সুঠাম শরীরের অধিকারী। তার কাঁধ ও বুক চওড়া, পেশি মাংসল। দৃশ্যকল্প-২: গীতাকে একটি ছবিযুক্ত কার্ড দিয়ে সেটি অবলম্বন করে একটি গল্প রচনা করতে বলা হলো। পরবর্তীতে তাকে একটি সাদা কার্ড দেওয়া হয় যেখানে একটি ছবি বা চিত্র কল্পনা করে গল্প লিখতে বলা হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "",
          "explanation": "ব্যক্তিত্ব মূল্যায়নের প্রাচীনতম ও সবচেয়ে বেশি ব্যবহৃত পদ্ধতি হলো সাক্ষাৎকার পদ্ধতি। সাক্ষাৎকার পদ্ধতিতে সাক্ষাৎকার গ্রহণকারী এবং সাক্ষাৎকার প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। সাক্ষাৎকার গ্রহণকারী সাক্ষাৎকার প্রদানকারীকে সামনাসামনি বসিয়ে তার সাথে সরাসরি কথা বলেন এবং তার ব্যক্তিগত বিষয়ের উপর নানা ধরনের আলোচনা করেন। নিরপেক্ষতা বজায় রেখে সাক্ষাৎকার গ্রহণ করতে পারলে প্রাপ্ত তথ্য অনেক বেশি নির্ভরযোগ্য হয়। তাই সাক্ষাৎকার পদ্ধতি গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ শেলডেনের শারীরিক গঠন মতবাদ অনুযায়ী রিয়াজ মেসোমরফিক ব্যক্তিত্বের অধিকারী। শারীরিক গঠনের ভিত্তিতে ১৯৪০ সালে উইলিয়াম শেলডেন ব্যক্তিত্বের শ্রেণিবিভাগ করেন। তিনি বহু সংখ্যক ব্যক্তির নগ্ন দেহের ছবি পর্যবেক্ষণ করে দেহের গঠনকে তিনটি প্রধান বৈশিষ্ট্যের ভিত্তিতে শ্রেণিবিভাগ করেন। তার শ্রেণিবিভাগটি হলো- ১. এন্ডোমরফিক; ২. একক্টোমরফিক; ৩. মেসোমরফিক। মেসোমরফিকেরা সুঠাম শরীরের অধিকারী হয়। তাদের কাঁধ ও বুক চওড়া, পেশি মাংসল ও ক্ষুদ্র ক্ষুদ্র তরঙ্গ বিশিষ্ট এবং নিতম্ব চাপা। তাদের শরীর খেলোয়াড় ধরনের, খেলাধুলা পছন্দ করে এবং অন্যের উপর কর্তৃত্ব প্রতিষ্ঠা করতে চায়। তারা তেজোদীপ্ত শারীরিক ও মানসিক শক্তির অধিকারী, দুঃসাহসিক কাজে তারা আনন্দ অনুভব করে। দৃশ্যকল্প-১ এ শেলডেনের শারীরিক গঠন মতবাদ অনুযায়ী রিয়াজ মেসোমরফিক ব্যক্তিত্বের অধিকারী। কারণ সে সুঠাম শরীরের অধিকারী ও তাঁর কাঁধ ও বুক চওড়া, পেশি মাংসল যা মেসোমরফিক ব্যক্তিত্বকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ গীতার ব্যক্তিত্ব নিরূপণে কাহিনী সৎপ্রত্যক্ষণ অভীক্ষাটি ব্যবহার করা হয়েছিল। ১৯৩৫ সালে আমেরিকার ক্রিস্টিয়ানা মরগান এবং এইচ.এ. মারে সর্বপ্রথম কাহিনী সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। এর মধ্যে ১৯টি কার্ড অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি ছবিযুক্ত কার্ড দিয়ে সেটি অবলম্বন করে একটি গল্প রচনা করতে বলা হয়। তারপর সাদা কার্ডে একটি ছবি বা চিত্র কল্পনা করে সে সম্পর্কে একটি গল্প লিখতে বলা হয়। কাহিনী সংপ্রত্যক্ষণ অভীক্ষার বৈশিষ্ট্য হলো- ১. পরীক্ষক গল্পের মূল বিষয়বস্তু বা 'থিম' উদ্‌ঘাটন করতে চেষ্টা করেন এবং তা থেকে ব্যক্তির অভ্যন্তরীণ প্রেষণা ও দ্বন্দ্বসমূহ খুঁজে বের করেন। ২. পরীক্ষণপাত্র ছবিগুলো দেখে যে সকল কাহিনী রচনা করে তার মাধ্যমে পরীক্ষক তার ইচ্ছা, আশা-আকাঙ্খা, মনোভাব, প্রেষণা, আবেগ, কল্পনাশক্তি, দূরদৃষ্টি প্রভৃতি জানবার চেষ্টা করেন এবং তার সাহায্যে ব্যক্তির ব্যক্তিত্ব নিরূপণ করেন। ৩. এ অভীক্ষায় কোনো কোনো মনোবিজ্ঞানী পরীক্ষার্থীর গল্পের - ধরন দেখে বিভিন্ন ধরনের মানসিক রোগের পূর্বাভাস ধরে নিতে পারেন। ৪. এই অভীক্ষার সাহায্যে ব্যক্তির আশা, আকাঙ্খা, ব্যর্থতা, দ্বন্দ্ব, কতৃত্ব প্রভৃতি সম্পর্কে জানা যায়। ৫. এই অভীক্ষার জন্য পরীক্ষকের প্রচুর অভিজ্ঞতা এবং প্রশিক্ষণের প্রয়োজন রয়েছে। ৬. কাহিনী সংপ্রত্যক্ষণ অভীক্ষার একটি অসুবিধা হলো গল্পগুলো মূল্যায়নের ধরা বাঁধা নিয়ম নেই এবং অভীক্ষার সাফল্যাঙ্ক প্রদান ও ব্যাখ্যায় মনোবিজ্ঞানীর বিশ্বাস প্রভাব বিস্তার করতে পারে। দৃশ্যকল্প-২ এ গীতাকে ছবিযুক্ত কার্ড দিয়ে গল্প রচনা করতে বলা হয়। তারপর একটি সাদা কার্ডে ছবি বা চিত্র কল্পনা করে গল্প লিখতে বলা হয় যা কাহিনী সংপ্রত্যক্ষণ অভীক্ষাকে নির্দেশ করে। তাই বলা যায় গীতার ব্যক্তিত্ব নিরূপণে এই অভীক্ষাটি ব্যবহার করা হয়েছিল।"
        }
      ]
    },
    {
      "number": "4",
      "uddipok": "দিনমজুর করিম শেখের মেধাবী ছেলে সিফাত এবার মেডিকেল ও বুয়েটের ভর্তি পরীক্ষায় অংশগ্রহণ করে দুটোতেই কৃতকার্য হয়। সে ভীষণ চিন্তিত কোনটাতে ভর্তি হবে। মেডিকেল না বুয়েটে। ছেলের সাফল্যে বাবা খুশি হলেও ভীষণ অস্থির ও চিন্তিত সিফাতের ভর্তি ও পড়াশোনার খরচ চালানো নিয়ে। অবশেষে ছেলের ভবিষ্যতের কথা চিন্তা করে তার একমাত্র সম্বল দুধের গাভী বিক্রয় করার সিদ্ধান্ত নেয়। আর নিজেকে এই বলে সান্ত্বনা দেয় পড়াশোনা শেষ করে ছেলে সংসারের হাল ধরবে।",
      "tag": "CTG.C 25",
      "sub_questions": [
        {
          "label": "ক",
          "question": "হতাশার সংজ্ঞা দাও।",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "কর্মভার কীভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাছে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "উদ্দীপকে সিফাতের মধ্যে কোন ধরনের দ্বন্দ্বের সৃষ্টি হয়েছে? ব্যাখ্যা করো।",
          "explanation": "উদ্দীপকে সিফাতের মধ্যে আকর্ষণ-আকর্ষণ দ্বন্দ্ব সৃষ্টি হয়েছে। নিম্নে আকর্ষণ-আকর্ষণ দ্বন্দ্বের ব্যাখ্যা প্রদান করা হলো- যখন আমাদের সামনে দুইটি সমান আকর্ষণীয় বস্তু থাকে এবং সেখান থেকে একটি গ্রহণ করতে হবে তখন আমরা দ্বন্দ্বের সম্মুখীন হই।'এ ধরনের দ্বন্দ্বকে আকর্ষণ-আকর্ষণ দ্বন্দ্ব বলা হয়। এক্ষেত্রে দুইটি ধনাত্মক লক্ষ্যবস্তু থাকে এবং দুটি সমান আকর্ষণীয় হয়। উদ্দীপকের বর্ণনায় সিফাতের ক্ষেত্রে দুটি ধনাত্মক লক্ষ্যবস্তু কাজ করেছে। সেগুলো হলো মেডিকেল ও বুয়েটের ভর্তি পরীক্ষায় দুটোতেই কৃতকার্য হওয়া। দুটোই তার কাছে সমান আকর্ষণীয়। নিম্নে চিত্রের সাহায্যে এ বিষয়টি উপস্থাপন করা হলো- উপরিউক্ত আলোচনা থেকে বলা যায় যে, সিফাতের দ্বন্দ্বমূলক মানসিক অবস্থার সৃষ্টি হয়েছে আর সেটি হচ্ছে আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "করিম শেখ মানসিক চাপ সামলানোর যে সমস্ত কৌশল অবলম্বন করেন তা কতখানি যৌক্তিক? মতামত দাও।",
          "explanation": "উদ্দীপকে করিম সাহেব মানসিক চাপ সামলানোর জন্য আত্মরক্ষামূলক ক্ষতিপূরণ কৌশল অবলম্বন করেন। মানুষ প্রতিনিয়ত চাপ অনুভব করছে। ছোট্ট শিশু থেকে শুরু করে বৃদ্ধ পর্যন্ত প্রতিটি মানুষ বিভিন্ন পর্যায়ে মানসিক চাপ অনুভব করে। মানসিক চাপ মোকাবিলার একটি সর্বজনীন পদ্ধতি হচ্ছে আত্মরক্ষামূলক কৌশল। আত্মরক্ষামূলক কৌশলের অন্যতম একটি কৌশল হচ্ছে ক্ষতিপূরণ, 'হা বিপর্যস্ত মানসিক যন্ত্রণাকে প্রশমিত করতে সাহায্য করে। মানসিক চাপের প্রতি পরোক্ষ প্রতিক্রিয়া হিসেবে ব্যক্তি এক ধরনের ক্ষতিপূরণমূলক আচরণ করে। অর্থাৎ কোনো কারণে ব্যক্তির মধ্যে মানসিক চপের সৃষ্টি হলে ব্যক্তি তার ওই মানসিক অবস্থা থেকে মুক্তি পাওয়ার জন্য ব্যক্তি অন্য কোনো ক্ষেত্রের সফলতা দিয়ে ক্ষতিপূরণ করে। উদ্দীপকে দেখা যায়, করিম শেখ তার ছেলের পড়াশোনার খরচ নিয়ে চিন্তিত। ছেলের ভবিষ্যতের কথা ভেবে তার একমাত্র সম্বল দুধের গাড়ী বিক্রি করার সিদ্ধান্ত নেয় আর নিজেকে এই ভেবে সান্ত্বনা দেয় পড়াশোনা শেষ করে ছেলে সংসারের হাল ধরবে। এখানে করিম শেখ তার ছেলের সংসারের হাল ধরাকে ক্ষতিপূরণের বিকল্প মাধ্যম হিসেবে ভাবতে থাকে। অর্থাৎ গাভী বিক্রি করে যে ক্ষতি হবে ছেলে একদিন লেখাপড়া করে সাফল্য অর্জন করে সংসারের হাল ধরে সে ক্ষতিপূরণ করবে।"
        }
      ]
    },
    {
      "number": "5",
      "uddipok": "দৃশ্যকল্প-১: জনাব আবদুল আলিম একটি বিদেশি কোম্পানির উচ্চপদস্থ কর্মকর্তা। ইদানীং কাজের চাপের কারণে তাকে অতিরিক্ত সময় অফিসে কাটাতে হয়। আজকাল অফিসে প্রায়ই তার মাথা ব্যথা এবং কাজের প্রতি অনাগ্রহ ইত্যাদি সমস্যাগুলো দেখা দিচ্ছে। দৃশ্যকল্প-২: এইচএসসি পাশের পর জুঁই চট্টগ্রাম বিশ্ববিদ্যালয়ে ভর্তি পরীক্ষার জন্য প্রস্তুতি নিয়ে তৈরি করেছিল নিজেকে। কিন্তু চট্টগ্রাম বিশ্ববিদ্যালয়ে ভর্তি পরীক্ষায় সে কৃতকার্য হতে পারেনি। তাই সে মানসিকভাবে প্রচণ্ড ভেঙ্গে পড়েছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "যে ধরনের পরিস্থিতি ব্যক্তির মধ্যে মানসিক অস্বস্তিকর অবস্থা সৃষ্টি করে, সেই মানসিক অবস্থাকে পীড়ন বা মানসিক চাপ বলে আখ্যায়িত করা যায়।"
        },
        {
          "label": "খ",
          "question": "",
          "explanation": "'জলে কুমির ডাঙ্গায় বাঘ' এরূপ পরিস্থিতি একই সাথে দুইটি ঋণাত্মক ও লক্ষ্যবস্তুকে নির্দেশ করে। যার একটি গ্রহণ করা বাধ্যতামূলক থাকে, তাই একে বিকর্ষণ-বিকর্ষণ দ্বন্দ্ব বলে। এক বা একাধিক বিষয়ের প্রতি পরস্পর বিরোধী প্রতিক্রিয়া করার প্রবণতাকে দ্বন্দ্ব বলে। যখন দুইটি অপ্রীতিকর লক্ষ্যবস্তুই থাকে এবং ইচ্ছার বিরুদ্ধে হলেও একটি গ্রহণ না করে উপায় থাকে না তখন যে দ্বন্দ্বের উদ্ভব ঘটে, তাকে বিকর্ষণ-বিকর্ষণ দ্বন্দ্ব বলে। এ ধরনের দ্বন্দ্ব সবচেয়ে বেশি হতাশার সৃষ্টি করে। উদাহরণস্বরূপ, একজন মহিলার চাকরির বয়স শেষ হবার পূর্ব মুহূর্তে একটি চাকরিতে যোগদানের জন্য চিঠি পেলেন, যে চাকরিটি তিনি মোটেই পছন্দ করেন না। এ দিকে পরিবারের সবাই তার উপার্জনের দিকে তাকিয়ে আছে। এ ধরনের পরিস্থিতি বিকর্ষণ-বিকর্ষণ দ্বন্দ্বের উদ্ভব ঘটায়।"
        },
        {
          "label": "গ",
          "question": "",
          "explanation": "জুইয়ের মানসিক অবস্থাকে মনোবিজ্ঞানের ভাষায় হতাশা বলা হয়। হতাশা একটি নেতিবাচক মানসিক অবস্থা। কোনো কাজে সফলতা লাভের সম্ভাবনার অভাবে এর মানসিক আপাতস্থায়ী নিরাশার অনুভূতিই হলো হতাশা। পরিবেশগত, ব্যক্তিগত ও বিভিন্ন প্রকারের দ্বন্দ্ব থেকে হতাশার উৎপত্তি হতে পারে। এছাড়া হতাশার অন্যতম উৎস হলো প্রতিযোগিতায় ব্যর্থ হওয়া। যারা প্রতিযোগিতায় হেরে যায় তাদের মধ্যে হতাশার সৃষ্টি হয়। উদাহরণস্বরূপ, কোনো ছাত্র প্রতি পরীক্ষাতেই তার বন্ধুর চেয়ে ২/১ নম্বর কম পাওয়ার কারণে শ্রেণিতে প্রথম স্থান অধিকার করতে পারে না। এ ব্যর্থতার কারণে তার মধ্যে হতাশা দেখা দিতে পারে। প্রদত্ত দৃশ্যকল্প-২-এর দিকে লক্ষ করলে আমরা দেখতে পাই, এইচএসসি পাসের পর জুঁই বিশ্ববিদ্যালয়ে ভর্তি পরীক্ষার প্রস্তুতি নিয়ে নিজেকে তৈরি করেছিল। কিন্তু ভর্তি পরীক্ষায় কৃতকার্য হতে না পেরে সে মানসিকভাবে প্রচণ্ড ভেঙে পড়ে। কেননা তার এই অকৃতকার্য হওয়ার কারণে জীবনের লক্ষ্যবস্তুতে পৌঁছাতে বাধা সৃষ্টি হয়েছে। এই বাধা বা প্রতিবন্ধকতা অতিক্রম করা তার পক্ষে সম্ভব নয়। তাই সে মানসিকভাবে অসহায়ত্ববোধ করে, যাকে মনোবিজ্ঞানের ভাষায় হতাশা বলা হয়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ বর্ণিত জনাব হালিম সমস্যার সাথে সম্পর্কিত অবস্থাটিকে মনোবিজ্ঞানের ভাষায় কর্মভার বলা হয়, যার কতকগুলো প্রকারভেদ রয়েছে। কর্মভার হলো কর্মের প্রতি আগ্রহ বা ইচ্ছা হ্রাস পাওয়া, শ্রান্তি ও বিরক্তিবোধ বৃদ্ধি পাওয়া। কর্মভারের সাথে শারীরিক ক্লান্তির সম্পর্ক রয়েছে। প্রকৃতপক্ষে, দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস হওয়ার পাশাপাশি মাথাব্যথা, নিদ্রাহীনতাজনিত ক্লান্তি, শারীরিক ও মানসিক ক্লান্তি দেখা দেয়। প্রদত্ত দৃশ্যকল্প-১ এর দিকে লক্ষ করলে জনাব হালিমের মধ্যেও উপরের সব লক্ষণ প্রত্যক্ষ করা যায়। তাই মনোবিজ্ঞানের ভাষায় তার সমস্যার সাথে সম্পর্কিত অবস্থাটিকে কর্মভার বলা যায়। দৃশ্যকল্প-১ এ নির্দেশিত কর্মভারকে প্রধানত দুইভাগে ভাগ করা যায়। যথা-দৈহিক বা বস্তুনিষ্ঠ কর্মভার এবং মানসিক বা ব্যক্তিনিষ্ঠ কর্মভার। দৈহিক কর্মভারের ফলে কতগুলো শারীরবৃত্তীয় পরিবর্তন ঘটে, যেগুলো ব্যক্তি নিজে এবং অন্যরাও প্রত্যক্ষ বা পরিমাপ করতে পারে। কিন্তু সব ধরনের কর্মভারের দৈহিক উপসর্গ থাকে না। যেমন, হালকা কায়িক পরিশ্রমের ফলে যে কর্মভার সৃষ্টি হয় তার ফলে শারীরবৃত্তীয় পরিবর্তন বিশেষভাবে পরিলক্ষিত হয় না। অন্যদিকে মানসিক কর্মভার হচ্ছে কর্মভারের অনুভূতি বা অবসাদবোধ, যা শুধু ব্যক্তি নিজে উপলব্ধি করতে পারে। পরিশেষে বলা যায়, জনাব হালিমের সমস্যার সাথে সম্পর্কিত অবস্থাটি হলো কর্মভার, যা শারীরিক ও মানসিক অবস্থার সাথে সম্পর্কিত।"
        }
      ]
    },
    {
      "number": "6",
      "uddipok": "মারুফ সহজ-সরল জীবনযাপন করে। সে সৃষ্টি জগতের রহস্য খুঁজে বেড়ায় এবং স্রষ্টার প্রতি কৃতজ্ঞতা প্রকাশে নিয়োজিত থাকে। নিজের এবং অন্যের জন্য ক্ষতিকর কখনো কিছু করা থেকে বিরত থাকে। সমাজের লোকজন তাকে ভালো মানুষ হিসেবে শ্রদ্ধা করে। মারুফের বন্ধু রহিম অত্যন্ত হিসাবি লোক। প্রতিটি কাজের মধ্যে সে লাভ-ক্ষতি হিসাব করে। নিজের প্রয়োজনের বাইরে কোনো কাজে নিজেকে যুক্ত করে না। সমাজের লোকজন তাকে একজন স্বার্থপর ব্যক্তি হিসেবে গণ্য করে।",
      "tag": "CTG.C 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "সৃষ্টিশীলতার মাধ্যমে সন্তুষ্টি খোঁজা কোন ধরনের মূল্যবোধ?",
          "explanation": "সৃষ্টিশীলতার মাধ্যমে সন্তুষ্টি খোঁজা হচ্ছে তাত্ত্বিক মূল্যবোধ। তাত্ত্বিক মূল্যবোধ হলো ব্যক্তির এমন এক ধরনের বিশ্বাস যা অভিজ্ঞতামূলক এবং সমালোচনামূলক। এটি বিচার বুদ্ধিসম্পন্ন বৈজ্ঞানিক অথবা দার্শনিক তত্ত্ব' যা মূলত দৃষ্টিভঙ্গির ওপর প্রতিষ্ঠিত। তাত্ত্বিক মূল্যবোধের ক্ষেত্রে ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে। তাত্ত্বিক মূল্যবোধ সম্পন্ন ব্যক্তিরা সত্যানুসন্ধানী। তাই সত্যকে আবিষ্কার করাই এদের প্রধান লক্ষ্য। এরা অজানা জিনিস সম্পর্কে জানতে চায় এবং সর্বদা নতুন কিছু - আবিষ্কার করতে চায়।"
        },
        {
          "label": "গ",
          "question": "উদ্দীপকে 'মারুফের আচরণে যে মূল্যবোধের প্রকাশ ঘটেছে তার বর্ণনা দাও।",
          "explanation": "মারুফের আচরণে ধর্মীয় মূল্যবোধের প্রকাশ ঘটেছে। এ ধরনের মূল্যবোধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায় মূল্যতোর সাথে স্বীয় সুসংহতিকে বিশেষভাবে প্রকাশ করে। এই ধনী দ্বারা পরিচালিত হয়। এখানে ব্যক্তির মনস্তাত্ত্বিক চাহিদা ও আবেগ অনেক বেশি প্রাধান্য পায়। ধর্মীয় মূল্যবোধসম্পন্ন ব্যক্তিরা সাধারণ ধার্মিক হয়। এদের মূল্যবোধ নৈর্ব্যত্তিক। আধ্যাত্মিক শক্তিসম্পন্ন ব্যধি সবসময় উচ্চ মার্গের সাথে সংযুক্ত হতে চায়। এ ধরনের ব্যক্তির সাধারণত ঐশ্বরিক ক্ষমতার ওপর নির্ভরশীল। ধর্মীয় মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বস দ্বারা নিয়ন্ত্রিত হয়। এ ধরনের মূল্যবোধের দ্বারা ব্যক্তি তার সুকুমার শুর ও প্রগতিশীল বিশ্বাসকে আধ্যাত্মিক তথা পরম সত্যের মাধ্যমে বিশ্লেষণ করতে চায়। যেখানে তার তাত্ত্বিক প্রয়োগের দিকটিকে তেমনভায়ে বিবেচনায় রাখা হয় না। এ ধরনের মূল্যবোধের দ্বারা ব্যক্তি তার সঞ্চ চিন্তাভাবনাকে তথা নিজেকে অতীন্দ্রিয় আধ্যাত্মিক শক্তির কয়ে পরিপূর্ণভাবে সমর্পণ করতে চায়।"
        },
        {
          "label": "ঘ",
          "question": "মারুফ ও রহিমের মূল্যবোধের তুলনামূলক বিশ্লেষণ করো।",
          "explanation": "উদ্দীপকে মারুফ ও রহিমের মধ্যে যথাক্রমে অর্থনৈতিক মূল্যবোধও ধর্মীয় মূল্যবোধের বৈশিষ্ট্য ফুটে উঠেছে। নিম্নে ধর্মীয় ও অর্থনৈতির মূল্যবোধের তুলনামূলক বিশ্লেষণ করা হলো। ধর্মীয় মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। পক্ষান্তরে, অর্থনৈতিক মূল্যবোধসম্পন্ন ব্যক্তিরা আগাগোড়াই বাস্তববাদী। একজন অর্থকামী ব্যক্তির বৈশিষ্ট্যই হচ্ছে তার আলোচ্য বিষয়বস্তুর উপযোগিতা সম্বন্ধে আগ্রহী হওয়া। এরা বিশ্বের ব্যবসা-বাণিজ্য, উৎপাদন, বাজারজাতকরণ, দ্রব্যের ভোগ সাধন ইত্যাদির প্রতি আগ্রহ হয়ে উঠে। কিন্তু ধর্মীয় মূল্যবোধের ব্যক্তিরা সৃষ্টির উৎস সম্বন্দ্বে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। অর্থনৈতিক মূল্যবোধের অধিকারী ব্যক্তিরা নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ করে এবং বাস্তব পরিকল্পনার দিকে অগ্রশ্ন হয়। এরা সব সময়ই মিতব্যয়ী হয়। অপরদিকে, ধর্মীয় মূল্যবোষ্ট্রে অধিকারী ব্যক্তিরা হয় আধ্যাত্মিক এবং এদের প্রচেষ্টা হলো সমগ্র বিশ্বজগতকে এক সূত্রে গাঁথা। সৃষ্টির উৎস সম্বন্ধে তারা জানতে আগ্রহ থাকে। এরা সাধারণত ধার্মিক হয় এবং সব সময় উচ্চ মার্গের সাথে সংযুক্ত হতে চায়। মূলকথা অর্থনৈতিক মূল্যবোধের অধিকারী ব্যক্তিদের আচরণ পরিচালিত হয় বস্তুর বা কাজের ব্যবহারের উপযোগিতার ওপর ভিত্তি করে। কিন্তু ধর্মীয় মূল্যবোধের অধিকারী ব্যক্তিরা সকল কারে সৃষ্টিকর্তার আদেশ ও নিষেধের বাস্তবায়ন করতে চায়। উদ্দীপকে মারুফ ধর্মীয় মূল্যবোধের অধিকারী হিসেবে সহজ-সরল জীবনযাপন করে, সৃষ্টি জগতের রহস্য খুঁজে এবং স্রষ্টার প্রতি কৃতজ্ঞতা প্রকাশে নিয়োজিত থাকে। অপরদিকে রহিম অর্থনৈতিক মূল্যবোধ সম্পন্ন। তাই সে অত্যন্ত হিসাবে এবং প্রতিটি কাজে লাভ-ক্ষতি হিসাব করে থাকে। নিজের প্রয়োজনের বাইরে কোনো কাজে যুক্ত হয় না। পরিশেষে বলা যায় যে, মারুফ ও রহিম সম্পূর্ণ ভিন্ন মূল্যবোধ সম্পন্ন মানুষ।"
        }
      ]
    },
    {
      "number": "7",
      "uddipok": "মাহিন তার বাবা-মায়ের একমাত্র সন্তান। পড়ালেখায় অত্যন্ত মেধাবী। কিন্তু সে কারো সাথে সহজে মিশতে পারে না, একা থাকতে পছন্দ করে। এ কারণে তার কোনো বন্ধু হয়নি। সে নিয়মিত স্কুলে যায়, তবে ছুটি হওয়ার সাথে সাথেই বাসায় চলে আসে। এমনকি সে আত্মীয় স্বজনের বাসাতেও যেতে চায় না। প্রথমে বিষয়টি তার চাকরিজীবী বাবা-- মা লক্ষ করেননি। এখন তাদের ব্যাপারটি বেশ ভাবিয়ে তুলেছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "Edward Spranger (১৯২৮) মূল্যবোধকে ছয় ভাগ ভাগ করেছেন।"
        },
        {
          "label": "খ",
          "question": "",
          "explanation": "পরিবার, বিদ্যালয়, সমবয়সী দল, কমিউনিটি এবং সমাজ ও কৃষ্টির মাধ্যমে মূল্যবোধ গড়ে ওঠে। একটি শিশুর সামাজিকীকরণের মাধ্যমে মূল্যবোধ গঠনের প্রক্রিয়া শুরু হয়। পরিবারে বাবা মায়ের মূল্যবোধগুলো সন্তানের জীবনে প্রতিফলিত করে। মা-বাবার শেখানো মূল্যবোধ শিশুরা বিদ্যালয়ের শিক্ষকদের মাধ্যমে অর্জন করে। মূল্যবোধ গঠনে সঙ্গীদল বা খেলার সাথীরা শক্তিশালী ভূমিকা পালন করে। ব্যক্তির কমিউনিটি বা পারিপার্শ্বিক পরিবেশ এবং সমাজে গৃহীত মূল্যবোধ ব্যক্তি সামাজিকীকরণ প্রক্রিয়ার মাধ্যমে অর্জন করে। এভাবেই ব্যক্তির মূল্যবোধ তার সমাজ ও কৃষ্টির দ্বারা নির্ধারিত হয়।"
        },
        {
          "label": "গ",
          "question": "",
          "explanation": "মাহিনের আচরণে সামাজিক মূল্যবোধের অভাব লক্ষ করা যায়। সামাজিক মূল্যবোধ হলো সামাজিক ঘটনা বা আচরণের গুণারোপিত, যা অংশীদারিত্বের মাধ্যমে সামাজিক সদস্যগণ মানসিকভাবে প্রতিষ্ঠিত করে। সামাজিক মূল্যবোধ সম্পন্ন ব্যক্তিরা সহজেই সকল ধরনের মানুষের সাথে বন্ধুত্ব ও প্রীতির সম্পর্কে গড়ে তুলতে পারে। মানুষের প্রতি তাদের প্রবল ভালোবাসা থাকে। এরা ভালোবাসার মধ্যেই জীবনের মূল্যবোধ খোঁজে। রাজনৈতিক ব্যক্তিত্বের তুলনায় এরা ভালোবাসাকে নিজস্ব বিশেষত্বে বেছে নেয় এবং মানুষে মানুষে নিবিড় সম্পর্ক গড়তে ভালোবাসাকে উপযুক্ত গঠন হিসেবে ধরে নেয়। এরা নিজের স্বার্থের প্রতি তেমন গুরুত্ব দেয় না। এরা দয়ালু, সহানুভূতিশীল এবং নিঃস্বার্থ হয়। উদ্দীপকে মাহিনের কার্যাবলি সামাজিক মূল্যবোধের বিপরীত কাজগুলোকে নির্দেশ করে। তাই বলা যায়, উদ্দীপকে মাহিনের আচরণে সামাজিক মূল্যবোধের অভাব লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের মাহিনের আচরণ পরিবর্তনে বিভিন্ন পদক্ষেপ নেওয়া যেতে পারে। পরিবার সামাজিকীকরণের মাধ্যমে মূল্যবোধ গঠনের প্রক্রিয়া শুরু করে। তাই সবার প্রথমে মাহিনের চাকুরিজীবী বাবা মাকে মাহিনের সাথে বন্ধুত্বপূর্ণ সম্পর্ক গড়ে তুলতে হবে, মূল্যবোধ সম্পর্কিত ধারণাগুলো মাহিনের সাথে আলাপ আলোচনা করতে হবে। মাহিন মেধাবী হলেও স্কুলে তার কোন বন্ধু নেই, তাই বিদ্যালয়ের শিক্ষকদের মাধ্যমে মাহিনকে বন্ধুত্বসুলভ আচরণ শিখনে উদ্বুদ্ধ করতে হবে। মূল্যবোধ-গঠনে সঙ্গীদল বা বিদ্যালয়ের সহপাঠীরা শক্তিশালী ভূমিকা পালন করে। তাই মাহিনের ক্লাসের ছাত্র-ছাত্রীরা যদি তার প্রতি বন্ধুত্বের হাত বাড়িয়ে দেয়, তাহলে মাহিন একাকী জগৎ থেকে বেরিয়ে আসবে। এছাড়া মাহিন তার পারিপার্শ্বিক পরিবেশ থেকে ধর্মীয় বিশ্বাস, সংগীতের প্রতি আকর্ষণ, গুরুজনদের প্রতি ভক্তি শ্রদ্ধা, সহপাঠীদের, প্রীতি ভালোবাসা ইত্যাদি জাতীয় মূল্যবোধ গ্রহণ করতে পারে। মূল্যবোধ কৃষ্টি ও মনোভাবের মাধ্যমে গঠিত একটি আদর্শ। দীর্ঘদিন সমাজজীবনে একত্রে বাস করার ফলে নিজস্ব মূল্যবোধ গড়ে ওঠে। একটি শিশু পরিবার থেকে বিদ্যালয়, সমবয়সী দল, কমিউনিটি, সমাজকর্মী, সমাজ ও কৃষ্টির দ্বারা প্রভাবিত হয়। অবশ্য একজন মানুষকে, সামাজিক মূল্যবোধসম্পন্ন মানুষ হিসেবে গড়ে তুলতে উক্ত মাধ্যমগুলোর সংস্পর্শ অত্যাবশ্যক। পরিশেষে বলা যায়, সকলের সার্বিক প্রচেষ্টার মাধ্যমে মাহিনকে একজন সামাজিক মূল্যবোধসম্পন্ন মানুষ হিসেবে গড়ে তোলা সম্ভবপর হবে।"
        }
      ]
    },
    {
      "number": "8",
      "uddipok": "দৃশ্যকল্প-১: একজন পরীক্ষণকারী তার পরীক্ষণে দেখতে পেলেন যে, শ্রেণীকক্ষে শিক্ষাদানের ক্ষেত্রে বক্তৃতাদান পদ্ধতির চেয়ে দলীয় কাজ বেশি ফলপ্রসূ আবার অন্য একজন পরীক্ষণকারী এর বিপরীত ফল পেলেন। দৃশ্যকল্প-২: শিক্ষক শ্রেণীকক্ষে শিক্ষার্থীদেরকে দুটি প্রকল্পের উদাহরণ দিতে বললেন। শিক্ষার্থী 'ক' বললো- ভেজাল খাদ্য খাওয়ার ফলে মানুষ ছোট হচ্ছে। শিক্ষার্থী 'খ' বললো। নিয়মিত শ্রেণি কার্যক্রমে অংশগ্রহণ করলে পড়ার সময় নষ্ট হয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "পরীক্ষণ হলো এমন একটি গবেষণা পদ্ধতি যেখানে কতগুলো নির্দিষ্ট চল প্রয়োগ করা হয় এবং অন্যান্য চলের উপর তাদের প্রভাব পরিমাপ করা হয়।"
        },
        {
          "label": "খ",
          "question": "",
          "explanation": "পরীক্ষণ পদ্ধতি হলো এমন একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি, যার মাধ্যমে অনির্ভরশীল চল ও নির্ভরশীল চলসমূহের কার্যকারণগত সম্পর্ক নির্ণয় ও পরিমাপ করা হয়। মনোবৈজ্ঞানিক গবেষণার ক্ষেত্রে পরীক্ষণ পদ্ধতি হলো মানুষ বা প্রাণীর আচরণ ও মানসিক ক্রিয়া-প্রতিক্রিয়া নির্ণয়ের একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি। পরীক্ষণ পদ্ধতিতে বৈজ্ঞানিক বৈশিষ্ট্যাবলি বর্তমান থাকে। এ কারণেই পরীক্ষণ পদ্ধতিকেই বৈজ্ঞানিক পদ্ধতি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ-সমস্যার উৎস হিসেবে পরস্পরবিরোধী ফলাফলকে চিহ্নিত করা হয়েছে।- সাধারণত তিন ধরনের অবস্থা থেকে সমস্যা সৃষ্টি হতে পারে। (i) জ্ঞানের অভাব বা শূন্যতা (ii) পরস্পর বিরোধী ফলাফল (iii) তথ্যের ব্যাখ্যা। অনেক সময় একই বিষয়ে গবেষণা করে বিভিন্ন বিজ্ঞানী ভিন্ন ভিন্ন ফলাফল বা পরস্পর বিরোধী ফলাফল প্রকাশ করেন। তখন কোনো বিজ্ঞানীর পরীক্ষণের ফলাফল যথার্থ? এ প্রশ্নটি দেখা দেয়। ফলে জন্ম নেয় নতুন সমস্যা। এ ধরনের সমস্যা থেকে রেহাই পাবার জন্য আবার নতুন করে একাধিক পরীক্ষণ, পরিচালনা করা হয়। প্রাপ্ত ফলাফলসমূহের পারস্পারিক মিল পূর্বের পরস্পর বিরোধী ফলাফল সংক্রান্ত সমস্যার সমাধান প্রদান করে। দৃশ্যকল্প-১ এ সমস্যার উৎস হিসেবে পরস্পরবিরোধী ফলাফলকে চিহ্নিত করা যায়। কারণ উদ্দীপকে শ্রেণিকক্ষে শিক্ষাদানের ক্ষেত্রে বক্তৃতাদান পদ্ধতির চেয়ে দলীয় কাজ বেশি ফলপ্রসূ হয়েছে এবং অন্য এক পরীক্ষণকারী এর বিপরীত ফল পায় যা পরস্পরবিরোধী ফলাফলকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ শিক্ষার্থীদের প্রকল্পের উদাহরণ হিসেবে প্রকল্পদ্বয় ভালো প্রকল্পের উদাহরণ হিসেবে বিবেচিত হতে পারে যদি 'প্রকল্প ভালো প্রকল্পের বৈশিষ্ট্যসমূহকে অনুসরণ করে। প্রকল্প হলো দুই বা ততোধিক চলের মধ্যকার সম্পর্কের বিষয়ে একটি প্রমাণ সাপেক্ষ উক্তি। প্রকল্পের উদ্দেশ্যে হলো কোনো অনুসন্ধান কার্যের দিক নির্দেশনা প্রদান এবং সমস্যা সমাধানের যুক্তিসঙ্গত ইঙ্গিত প্রদান। তাই যে কোনো পরীক্ষণ পরিচালনা করতে গেলে একটি ভালো প্রকল্প প্রণয়ন করা বিশেষ প্রয়োজন। একটি ভালো প্রকল্পের বৈশিষ্ট্য হলো-প্রমাণসাপেক্ষতা, সুনির্দিষ্টতা, সত্য ঘটনাভিত্তিক, যৌক্তিক, স্ববিরোধীতা, থাকবে না, পরিমাণগত ভাষায় প্রকাশযোগ্য, তাত্ত্বিক ভিত্তি থাকবে, পরিধি বিস্তৃত, পরীক্ষণের সাথে সঙ্গতিপূর্ণ, পর্যবেক্ষণযোগ্য, প্রায়োগিক বৈশিষ্ট্য। একটি, ভালো প্রকল্প সবসময় যৌক্তিকভাবে সংগতিপূর্ণ ও অর্থপূর্ণ হবে। অযৌক্তিক কোনো প্রকল্পকে ভালো প্রকল্প বলা যাবে না। দৃশ্যকল্প-২ এ শিক্ষার্থী 'ক' এর উদাহরণ 'ভেজাল খাদ্য খাওয়ার ফলে মানুষ ছোট হয়ে যাচ্ছে এবং শিক্ষার্থী 'খ' এর উদাহরণ নিয়মিত শ্রেণি কার্যক্রম অংশগ্রহণ করলে পড়ার সময় নষ্ট হয়। এই প্রকল্পদ্বয়ের উদাহরণ অযৌক্তিক বা যৌক্তিকভাবে সংগতিপূর্ণ ও অর্থপূর্ণ নয়। এ প্রকল্পে যে ধারণা ব্যবহার করা হয়েছে তার মূলে কোনো যুক্তি নেই। - পরিশেষে বলা যায়, উদ্দীপকের শিক্ষার্থীদের প্রকল্পকে ভালো প্রকল্প বলা যায় না।"
        }
      ]
    }
  ]
}