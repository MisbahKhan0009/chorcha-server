{
  "title": "দিনাজপুর, সিলেট ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: ড. ছালাম তার গবেষণায় চলের নিয়ন্ত্রণ' করাসহ বার বার পরীক্ষা করে ফলাফলের সত্যতা যাচাই করেন। দৃশ্যকল্প-২:",
      "tag": "DIN.B, SB 23",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করে সেগুলোই হলো সমস্যা।"
        },
        {
          "label": "খ",
          "question": "পরীক্ষণে 'নিয়ন্ত্রিত দল' গুরুত্বপূর্ণ কেন?",
          "explanation": "পরীক্ষণে নিয়ন্ত্রিত দল গুরুত্বপূর্ণ। কোনো পরীক্ষণে একটি অনির্ভরশীল চলের প্রভাব নিরূপণ করার জন্য পরীক্ষণকারী পরীক্ষণপাত্রদের দু'দলে ভাগ করেন। যথা- পরীক্ষণ দল ও নিয়ন্ত্রিত দল.। সুতরাং অনির্ভরশীল চলের প্রভাব নিরূপণ করার ক্ষেত্রে পরীক্ষণে নিয়ন্ত্রিত দল গুরুত্বপূর্ণ। তবে একই ধরণের পরীক্ষণপাত্র দিয়ে গঠিত হলেও পরীক্ষণ দল যে বিশেষ ব্যবস্থা পেয়ে থাকে নিয়ন্ত্রিত দল তা পায় না।"
        },
        {
          "label": "গ",
          "question": "দৃশ্যকল্প-১-এ ড. ছালামের ব্যবহৃত পদ্ধতির সুবিধাগুলো লেখো।",
          "explanation": "দৃশ্যকল্প-১ এ ড. ছালামের ব্যবহৃত পদ্ধতিটি হলো পরীক্ষণ পদ্ধতি। পরীক্ষণ একটি কার্যকরী গবেষণা পদ্ধতি। এর কতকগুলো সুবিধা রয়েছে। যেমন- এ পদ্ধতিতে বৈজ্ঞানিক নিয়ম-নীতি সবচেয়ে বেশি মানা হয়। এর প্রধান সুবিধা হলো এর নিয়ন্ত্রণ ব্যবস্থা। গবেষণাগারের কৃত্রিম পরিবেশ পরীক্ষকের সম্পূর্ণ নিয়ন্ত্রণাধীন থাকে। এ পদ্ধতিতে পরীক্ষণকার্যের পুনরাবৃত্তি করা যায়। পরীক্ষণ পদ্ধতিতে প্রাপ্ত তথ্য নির্ভুল, যথার্থ ও সংক্ষিপ্ত হয়। এর ফলাফল অধিক নির্ভরযোগ্য হয়। নিয়ন্ত্রণের মাধ্যমে অনেক উপাদানের মধ্যে কোনটি কারণ আর কোনটি ফলাফল তা জানা যায়। উদ্দীপকে দৃশ্যকল্প-১ এ দেখা যায়, ড. ছালাম তাঁর গবেষণায় চলের নিয়ন্ত্রণ করাসহ বার বার পরীক্ষা করে ফলাফলের সত্যতা যাচাই করেন। চলের নিয়ন্ত্রণ এবং যথার্থতা প্রমাণ করা পরীক্ষণ পদ্ধতির অন্যতম দুটি বৈশিষ্ট্য। সুতরাং বলা যায়, ড. ছালামের গবেষণা পদ্ধতিটি হলো। পরীক্ষণ যা একটি বৈজ্ঞানিক পদ্ধতি।"
        },
        {
          "label": "ঘ",
          "question": "দৃশ্যকল্প-২-এর 'খ' ও 'গ' অংশের তুলনামূলক বিবরণ দাও।",
          "explanation": "দৃশ্যকল্প-২ এর 'খ' ও 'গ' অংশ যথাক্রমে পর্যবেক্ষণ পদ্ধতি ও চিকিৎসামূলক পদ্ধতিকে নির্দেশ করছে। পর্যবেক্ষণ হলো অন্যের পরিবর্তন বাইরে থেকে লক্ষ করা। বিশেষ উদ্দেশ্য নিয়ে নির্দিষ্ট কোনো ঘটনা সুশৃঙ্খলভাবে নিরীক্ষণ করাকে পর্যবেক্ষণ বলে। এ পদ্ধতির সুবিধাসমূহ হলো প্রায় সব ধরনের আচরণই এ পদ্ধতির আয়ত্তাধীন। নির্ধারিত ঘটনা বা আচরণকে স্বাভাবিক পরিবেশে যখন ঘটনাটি ঘটছে তখন পর্যবেক্ষণ করা যায়। এ পদ্ধতির জন্য বিশেষ গাণিতিক দক্ষতা বা জটিল নকশা প্রণয়নের প্রয়োজন নেই। পর্যবেক্ষণকারী দক্ষ না হলেও তেমন অসুবিধা হয়না। এছাড়া প্রায় সকল পদ্ধতির সহায়ক হিসেবে পর্যবেক্ষণ পদ্ধতি ব্যবহৃত হতে পারে এবং প্রাপ্ত তথ্যরাশিকে পরিসংখ্যানের মাধ্যমে প্রকাশ করা যায়। অপরদিকে চিকিৎসামূলক পদ্ধতি বলতে সাধারণভাবে শারীরিক চিকিৎসা গদ্ধতির কথা মনে হলেও, মনোবিজ্ঞানের ক্ষেত্রে এই পদ্ধতি মূলত ব্যক্তির আচরণগত অস্বাভাবিকতা শনাক্তকরণের জন্য কেস স্টাডি ও কেস হিস্ট্রিমূলক একটি পদ্ধতি। চিকিৎসামূলক পদ্ধতির মাধ্যমে ব্যক্তির আচরণগত অভিযোজনমূলক সমস্যা তথা ব্যক্তির বা মানসিক রোগীর আচরণগত অস্বাভাবিকতা সম্পর্কে তথ্য সংগ্রহ করা, তার স্বরূপ, কারণ জানার পাশাপাশি তার প্রতিকারমূলক বা দূরীকরণের ব্যবস্থা গ্রহণ করা হয়। পরিশেষে বলা যায়, পর্যবেক্ষণ পদ্ধতি ও চিকিৎসামূলক পদ্ধতি ভিন্ন হলেও উভয়ই মনোবিজ্ঞানে ব্যবহৃত দুটি গুরুত্বপূর্ণ বৈজ্ঞানিক পদ্ধতি।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২:",
      "tag": "DIN.B, SB 23",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "পরিবেশগত প্রতিবন্ধকতা কীভাবে হতাশা সৃষ্টি করে?",
          "explanation": "পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হলে ব্যক্তি হতাশাগ্রস্ত হতে পারে। সামাজিক পরিবেশের বিভিন্ন রীতি-নীতি ও বর্ণ-বৈষম্য অনেক ক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনী-দরিদ্রের কিংবা উচ্চবর্ণের সাথে নিম্ন বর্ণের বৈষম্যের কারণে কোনো কাজে ব্যর্থতা হতাশার জন্ম দিতে পারে। এছাড়াও বিভিন্ন প্রাকৃতিক কারণ রয়েছে। সুতরাং . পরিবেশগত বিভিন্ন কারণে মানবিক চাহিদা বাধাপ্রাপ্ত হলে জীবনযাত্রা ভীষণভাবে বাধাগ্রস্ত হয়। এভাবে মানুষ হতাশার অতলে নিমজ্জিত হয়ে পড়ে।"
        },
        {
          "label": "গ",
          "question": "দৃশ্যকল্প-১-এর চিত্রটি ব্যাখ্যা করো।",
          "explanation": "দৃশ্যকল্প-১ এর চিত্রটি আকর্ষণ-আকর্ষণ দ্বন্দ্বকে নির্দেশ করে। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয়, তখন আমরা দ্বন্দ্বের সম্মুখীন হই। এ ধরনের দ্বন্দ্ব আকর্ষণ-আকর্ষণ দ্বন্দ্ব নামে পরিচিত। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটি লক্ষবস্তুই একই সাথে সমন আকর্ষণীয়। যেমন- পয়লা বৈশাখে দুটি দাওয়াত এসেছে। বন্ধু দাওয়াত করেছে মাংস দিয়ে ভুনা খিচুড়ি খাওয়ার, আর এক বান্ধবী দাওয়াত করেছে বিভিন্ন ধরনের পিঠা খাওয়ার। সময় দুপুর ১:৩০ মিনিট। দু'জনের সাথেই গভীর বন্ধুত্ব। দ্বন্দ্ব হলো কার দাওয়াত রক্ষা করবে- বন্ধুর না বান্ধবীর? দৃশ্যকল্প-১ এর চিত্র অনুসারে, নিম্নোক্তভাবে আকর্ষণ-আকর্ষণ দ্বন্দ্বরে দেখানো যায়-"
        },
        {
          "label": "ঘ",
          "question": "দৃশ্যকল্প-২-এর চিত্রটি শনাক্তকরণসহ এর মোকাবেলা করার কৌশলসমূহ বর্ণনা করো।",
          "explanation": "দৃশ্যকল্প-২ এর চিত্রটি দ্বিগুণ আকর্ষণ-বিকর্ষণ দ্বন্দ্বকে নির্দেশ করে যা মানসিক চাপমূলক পরিস্থিতি তৈরি করে। যখন কোনো ব্যক্তির সামনে দুটি লক্ষ্যবস্তু থাকে এবং দুটি বস্তুরই ধনায়ক ও ঋণাত্মক দিক থাকে তখন তাকে দ্বিগুণ আকর্ষণ-বিকর্ষণ দ্বন্দ্ব বলে। লক্ষ্যবস্তু দুটির ভালো দিকটি ব্যক্তিকে আকর্ষণ করে এবং খারাপ দিকট ব্যক্তিকে বিকর্ষণ করে। অথচ লক্ষ্যবস্তুর একটি তাকে গ্রহণ করতে হয়। আর তখনই গ্রহণ-বর্জনের সিদ্ধান্তহীনতায় ব্যক্তির মধ্যে দেখা দেয় দ্বিগুন আকর্ষণ-বিকর্ষণ দ্বন্দ্ব যা দৃশ্যকল্প-২ এ নির্দেশিত হয়েছে। দৃশ্যকল্প-২ এ যে দ্বন্দ্বের প্রতিফলন দেখা যায় তা চাপমূলক পরিস্থিতিকে নির্দেশ করে। কতগুলো কৌশল অবলম্বন করে এরকম পরিস্থিতি মোকাবেলা করা সম্ভব। চাপমূলক পরিস্থিতিতে পুঙ্খানুপুঙ্খভাবে পুনর্মূল্যায়নের ব্যবস্থা করতে হবে। প্রকৃত সমস্যা চিহ্নিত এবং নিজের মধ্যে প্রয়োজনীয় দক্ষতার উন্নয়ন সাধন করতে হবে। নব উদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। যে সমস্যাজনক পরিস্থিতি ব্যক্তির জন্য মানসিক চাপের সৃষ্টি করেছে। তা সমাধান করা যদি ব্যক্তির পক্ষে সম্ভব না হয়, তবে নিজেকে সে ঐ পরিস্থিতি থেকে সরিয়ে নিতে পারে বা অপসারণ করতে পারে। ব্যক্তি সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করতে পারে। এছাড়া চাপমূলক পরিস্থিতি মোকাবেলার কিছু আত্মরক্ষামূলক কৌশন রয়েছে। যেমন- অবদমন, অপব্যাখ্যান, প্রতিক্রিয়া সংগঠন, প্রত্যাবৃত্তি ইত্যাদি।"
        }
      ]
    },
    {
      "number": "3",
      "uddipok": "",
      "tag": "DIN.B, SB 23",
      "sub_questions": [
        {
          "label": "ক",
          "question": "চল কী?",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বলে।"
        },
        {
          "label": "খ",
          "question": "নিয়ন্ত্রণ' পরীক্ষণ পদ্ধতির অন্যতম বৈশিষ্ট্য কেন?",
          "explanation": "পরীক্ষণের একটি অত্যাবশ্যকীয় শর্ত হলো নিয়ন্ত্রণ। পরীক্ষণের নিয়ন্ত্রণ বলতে এমন এক কৌশলকে বোঝায় যা সম্ভাব্য ভীতিসমূহকে দূর করে। গবেষণার ক্ষেত্রে ভীতি প্রদানকারী শর্তগুলো দূর করে একটি নিরপেক্ষ অবস্থান অর্জন করার প্রক্রিয়াকে নিয়ন্ত্রণ বলে। অর্থাৎ পরীক্ষণকারী যখন কোনো ব্যক্তির বিশেষ আচরণের উপর একটি চলের প্রভাব দেখতে চান তখন অনির্ভরশীল চল ছাড়া অন্য কোনো চল যাতে প্রভাব বিস্তার করতে না পারে তা নিশ্চিত করতে হয়। কাজেই নিয়ন্ত্রণ হলো পরীক্ষণের অন্যতম বৈশিষ্ট্য।"
        },
        {
          "label": "গ",
          "question": "চল নিয়ন্ত্রণে 'খ' অংশটির গুরুত্ব আলোচনা করো।",
          "explanation": "উদ্দীপকে 'খ' অংশটি চল নিয়ন্ত্রণে 'অবস্থার ধ্রুবকতা বা সমতা' কৌশলকে নির্দেশ করে। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীল ভাবে ক্রিয়াশীল থাকে। যেমন- পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। আবার পরীক্ষণে 'সময়' একটি বাহ্যিক চল এবং সময়কে বাদ দেওয়া যায় না। তাই সব পরীক্ষণপাত্রের জন্য একটি নির্দিষ্ট সময়ে পরীক্ষণ, পরিচালনা করা উচিত। সুতরাং বলা যায়, চল নিয়ন্ত্রণে 'খ' অংশ অর্থাৎ অবস্থার ধ্রুবকতা বা সমতা কৌশলটি অত্যন্ত গুরুত্বপূর্ণ।"
        },
        {
          "label": "ঘ",
          "question": "চল নিয়ন্ত্রণে 'গ' ও 'ঘ' অংশের তুলনামূলক বিশ্লেষণ করো।",
          "explanation": "উদ্দীপকে 'গ' ও 'ঘ' অংশ যথাক্রমে ভারসাম্য ও প্রতিভারসাম্যকে নির্দেশ করে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। পরীক্ষণ দলে অনির্ভরশীল চল প্রয়োগ করা হয়, কিন্তু নিয়ন্ত্রিত দলে উত্ত চল প্রয়োগ করা হয় না। অন্যদিকে কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনে প্রতিক্রিয়ার উপর প্রভাব বিস্তার করে থাকে। ফলশ্রুতিতে ফলাফলে ভ্রান্তি দেখা দিতে পারে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। পরিশেষে বলা যায়, চলের নিয়ন্ত্রণ হলো পরীক্ষণের একটি অপরিহার্য শর্ত। ভারসাম্য এবং প্রতিভারসাম্য হলো চল নিয়ন্ত্রণের দুটি কৌশল মাত্র।"
        }
      ]
    },
    {
      "number": "4",
      "uddipok": "সজলের বয়স ৮ বছর। সে ৬ বছর বয়সী সকল প্রশ্নের উত্তর দিয়ে ৭ বছর বয়সোপযোগী ১টি প্রশ্নের উত্তর দিতে পারে। অন্যদিকে, তার ভাই নেহাল বিভিন্ন শব্দের দ্রুত ও বহুবিধ ব্যবহারে দক্ষ। সে যে কোনো সমস্যার দ্রুত সমাধান করে। তাছাড়া সাহিত্য, সঙ্গীত ও সামাজিক কর্মকাণ্ডে বেশ আগ্রহী।",
      "tag": "DIN.B, SB 23",
      "sub_questions": [
        {
          "label": "ক",
          "question": "বুদ্ধি অভীক্ষা কী?",
          "explanation": "বৃদ্ধি পরিমাপের ক্ষেত্রে যে পদ্ধতিগত প্রক্রিয়াসমূহ ব্যবহার করা হয় তাই বুদ্ধি অভীক্ষা।"
        },
        {
          "label": "খ",
          "question": "কার্য সম্পাদনমূলক বুদ্ধি অভীক্ষা গুরুত্বপূর্ণ কেন?",
          "explanation": "যেসব ক্ষেত্রে ভাষাভিত্তিক অভীক্ষার প্রয়োগ সম্ভব নয় সেসব ক্ষেত্রে কার্য সম্পাদনমূলক বুদ্ধি অভীক্ষা প্রয়োগ করা হয়। যে ধরনের অভীক্ষায় ভাষার ব্যবহার থাকে না তাকে কার্য সম্পাদনমূলক অভীক্ষা বলা হয়। শিশু, নিরক্ষর কিংবা মূক ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানে না, তাদের জন্য কার্য সম্পাদনমূলক বুদ্ধি অভীক্ষাগুলো তৈরি করা হয়েছে। কেননা এ অভীক্ষাগুলো সাধারণত কর্ম সম্পাদনমূলক হয়। এ কারণে কার্যসম্পাদনী বুদ্ধি অভীক্ষা গুরুত্বপূর্ণ।"
        },
        {
          "label": "গ",
          "question": "উদ্দীপকে সজলের বুদ্ধ্যঙ্ক নির্ণয় করো।",
          "explanation": "বুদ্ধ্যঙ্ক হলো ব্যক্তির মানসিক বয়স ও প্রকৃত বয়সের অনুপাত। উদ্দীপক অনুসারে, সজলের প্রকৃত বয়স ৮ বছর। সে ৬ বছর বয়সী সকল প্রশ্নের উত্তর দিয়ে ৭ বছর বয়সোপযোগী ১টি প্রশ্নের উত্তর দিতে পারে। সুতরাং সজলের মৌলিক মানসিক বয়স ৬ বছর। পরবর্তী বছরের জন্য তার অর্জিত মানসিক বয়স হলো (১× ২) = ২ মাস। অতএব, তার মানসিক বয়স = (৬ × ১২) + ২= ৭৪ মাস সুতরাং তার বুদ্ধ্যঙ্ক = মানসিক বয়স প্রকৃত বয়স × ১০০ = ৭৪ মাস ৮ × ১২ × ১০০ = ৭৪ মাস ৯৬ মাস × ১০০ = ৭৮ . ০৮ ( প্রায় ) \\frac{মানসিক\\ বয়স}{প্রকৃত\\ বয়স}\\times১০০=\\frac{৭৪\\ মাস}{৮\\times১২}\\times১০০=\\frac{৭৪\\ মাস}{৯৬\\ মাস}\\times১০০=৭৮.০৮(প্রায়) প্রকৃত   বয়স মানসিক   বয়স ​ × ১০০ = ৮ × ১২ ৭৪   মাস ​ × ১০০ = ৯৬   মাস ৭৪   মাস ​ × ১০০ = ৭৮ . ০৮ ( প্রায় ) সুতরাং, সজলের বুদ্ধ্যঙ্ক ৭৭.০৮।"
        },
        {
          "label": "ঘ",
          "question": "উদ্দীপকে নেহালের মধ্যে যে বৈশিষ্ট্য বিদ্যমান তা আলোচনা করো।",
          "explanation": "উদ্দীপকে নেহালের মধ্যে যেসব বৈশিষ্ট্য বিদ্যমান তা সৃজনশীলতাকে নির্দেশ করে। মেধার চূড়ান্ত অভিব্যক্তি প্রকাশ করে সৃজনশীলতা মানুষের জীবনমান উন্নয়নে সহায়ক ভূমিকা পালন করে থাকে। সৃজনশীলতা ব্যক্তির অন্যতম বৈশিষ্ট্য। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বস্তু সৃজনশীল লোকের বৈশিষ্ট্য। সৃজনশীলতা ব্যক্তিকে কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। সৃজনশীল ব্যক্তি ঘটনার বিশুদ্ধ বিবরণ দান,ও পুঙ্খানুপুঙ্খ বর্ণনা করে থাকে। সৃজনশীলতা ব্যক্তির মানসিক স্বাস্থ্য বিকাশে সহায়ক। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে। উদ্দীপকে দেখা যায়, নেহাল বিভিন্ন শব্দের দ্রুত ও বহুবিধ ব্যবহারে দক্ষ। সে যে কোনো সমস্যার দ্রুত সমাধান করে। তাছাড়া সাহিত্য, সঙ্গীত ও সামাজিক কর্মকাণ্ডে বেশ আগ্রহী। নেহালের শব্দের ব্যবহার ও সমস্যা সমাধানে দ্রুততা উদ্ভাবনী আচরণ ধারার একটি দিক। এছাড়া সাহিত্য, সঙ্গীত ও সামাজিক কর্মকাণ্ড এক ধরণের সৃজনশীলতা। সুতরাং বলা যায়, নেহালের উদ্ভাবনীমূলক চিন্তন ও দ্রুততা তার সৃজনশীলতার বহিঃপ্রকাশ।"
        }
      ]
    },
    {
      "number": "5",
      "uddipok": "দৃশ্যকল্প-১: জনাব সিরাজ আগামীতে নির্বাচন করতে চায়। তাই সে জনগণের সাথে মিশে এলাকার বিভিন্ন উন্নয়নমূলক কাজ করে যাচ্ছে। দৃশ্যকল্প-২:",
      "tag": "DIN.B, SB 23",
      "sub_questions": [
        {
          "label": "ক",
          "question": "ধর্মীয় মূল্যবোধ কী?",
          "explanation": "ধর্মকে আশ্রয় বা কেন্দ্র করে যে মূল্যবোধের শিক্ষা গড়ে ওঠে তাকে ধর্মীয় মূল্যবোধ বলে।"
        },
        {
          "label": "খ",
          "question": "সামাজিক মূল্যবোধ গুরুত্বপূর্ণ কেন?",
          "explanation": "সামাজিক মূল্যবোধ সামাজিক আচরণবিধির সাথে যুক্ত। কোনো জনগোষ্ঠী সামাজিক আচারণগুলোর মধ্যে কোনটি ভালো অথবা কোনটি মন্দ, সে সম্পর্কে এক অভিন্ন ধারণা পোষণ করে। আচরণের এ মান সম্পর্কিত অভিন্ন ধারণাটিই হলো সামাজিক মূল্যবোধ। এ মূল্যবোধ ভালোবাসা, দয়া, সহানুভূতি ও স্বার্থহীনতাকে গুরুত্ব দেয়। সামাজিক মূল্যবোধ মানুষে মানুষে বন্ধুত্ব ও প্রীতির সম্পর্ক গড়ে তুলতে উদ্বুদ্ধ করে। এ কারণে সামাজিক মূল্যবোধ গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১-এর জনাব সিরাজের মূল্যবোধ ব্যাখ্যা করো।",
          "explanation": "দৃশ্যকল্প-১ এর জনাব সিরাজের মূল্যবোধ রাজনৈতিক মূল্যবোধকে নির্দেশ করে। যে মূল্যবোধের উপর ভিত্তি করে ব্যক্তি তার রাজনৈতিক কর্মকাণ্ড, রাজনৈতিক আদর্শ ইত্যাদি পরিচালনা করে তাই রাজনৈতিক মূল্যবোধ। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায়। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল এবং শক্তিশালী। এরা প্রতিযোগিতা ও সংগ্রামপূর্ণ জীবনে গুরুত্বপূর্ণ ভূমিকা পালন করে। রাজনৈতিক মূল্যবোধের লোকেরা পুরোপুরি শক্তিমত্তার মূল্যবোধ খোঁজে। ক্ষমতা, নেতৃত্ব দান, পরিচালনা ইত্যাদি বিষয়কে কেন্দ্র করে এরা নিয়ন্ত্রিত হয়। উদ্দীপকে দৃশ্যকল্প-১ এ দেখা যায়, জনাব সিরাজ সাহেব আগামীতে নির্বাচন করতে চায়। তাই জনগণের সাথে মিশে এলাকার বিভিন্ন উন্নয়নমূলক কাজ করে যাচ্ছে। জনাব সিরাজ সাহেবের এ ধরনের মানসিকতা রাজনৈতিক মূল্যবোধকে নির্দেশ করে।"
        },
        {
          "label": "ঘ",
          "question": "দৃশ্যকল্প-২-এ প্রদর্শিত মূল্যবোধের মাধ্যম দুটির তুলনামূলক আলোচনা করো।",
          "explanation": "দৃশ্যকল্প-২ এ প্রদর্শিত মূল্যবোধ দুটি হলো পরিবার ও বিদ্যালয়। একটি শিশু পরিবারে জন্মগ্রহণ করে। সামাজিকীরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর - প্রথম মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতি প্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগীতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। পিতামাতার মধ্যে সম্পর্ক ভালো থাকলে সে পরিবারকে সুখী বলা যেতে পারে। এ ধরণের পরিবারে শিশুর ইতিবাচক মানসিক বিকাশ ঘটে। ছেলেমেয়েরা মা-বাবাকে বেশি অনুসরণ করে এবং মূল্যবোধগুলো তাদের জীবনে প্রতিফলিত হয়ে থাকে। শিশুরা এ মৌলিক ব্যক্তিত্ব নিয়ে বিদ্যালয়ে গমন করে। শিশুর মধ্যে মূল্যবোধ সৃষ্টির ব্যাপারে বিদ্যালয়ের পাঠ্যবই, আচার-অনুষ্ঠান ইত্যাদি যথেষ্ট গুরুত্বপূর্ণ। পরিশেষে বলা যায়, ব্যক্তির মূল্যবোধ গঠনে পরিবার এবং বিদ্যালয় মুখ্য ভূমিকা পালন করে। ব্যক্তির ব্যক্তিত্ব ও মনোভাব অনেকাংশে এ দুটি মাধ্যমের উপর নির্ভর করে।"
        }
      ]
    },
    {
      "number": "6",
      "uddipok": "জামাল ও রিমা দম্পতি আপন খালাতো ভাইবোন। তাদের মেয়ে কাজলের বাশক্তি ও শারীরিক দক্ষতার অভাব আছে। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। জামাল ও রিমা মেয়ের সমস্যা নিরসনের জন্য নিয়মিত মনোবিজ্ঞানী ও 'ডাক্তারের পরামর্শ নিচ্ছেন।",
      "tag": "DIN.B, SB 23",
      "sub_questions": [
        {
          "label": "ক",
          "question": "মেধা কী?",
          "explanation": "মেধা-হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা বা সামর্থ্য।"
        },
        {
          "label": "খ",
          "question": "ব্যক্তিতে ব্যক্তিতে বুদ্ধির পার্থক্য হয় কেন?",
          "explanation": "বংশগত প্রভাব ও পরিবেশের প্রভাবের কারণে ব্যক্তিতে ব্যক্তিতে বুদ্ধির পার্থক্য হয়। প্রত্যেক ব্যক্তির বুদ্ধি এক রকম নয়। বুদ্ধির আন্তঃব্যক্তিক বা ব্যক্তিতে 'ব্যক্তিতে পার্থক্যে দুই ধরনের প্রভাব লক্ষ করা যায়। যথা- বংশগত প্রভাব ও পরিবেশের প্রভাব। পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি আবার পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "উদ্দীপকে কাজলের সমস্যাকে কী বলে? এর বৈশিষ্ট্য লেখো।",
          "explanation": "উদ্দীপকে কাজলের সমস্যাকে বুদ্ধি প্রতিবন্ধিতা বলে। কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে। এদের বুদ্ধিগত বিষয়ে সীমাবদ্ধতা থাকে এবং দীর্ঘমেয়াদী স্মৃতির তুলনায় স্বল্পমেয়াদি স্মৃতিশক্তি দুর্বল। এদের প্রচলিত লেখাপড়ায় সমস্যা থাকে এবং সমবয়সীদের তুলনায় ভাষাগত দক্ষতায় পিছিয়ে থাকে। বুদ্ধি প্রতিবন্ধিরা অনেক সময় নিজেদের ভালো-মন্দ বুঝতে পারে না। এরা অধিক মাত্রায় ব্যর্থতা বা হতাশার শিকার হয়। ফলে ব্যক্তিত্বে সমস্যা দেখা দেয়।উদ্দীপকে দেখা যায়, কাজলের বাকশক্তি ও শারীরিক দক্ষতার অভাব আছে।। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। সুতরাং বলা যায় কাজল বুদ্ধি প্রতিবন্ধি। আরও সুনির্দিষ্ট ভাবে বললে সে একজন মধ্যম বৃদ্ধি প্রতিবন্ধি। তবে বিশেষ প্রশিক্ষণের মাধ্যমে এদেরকে জীবন-যাপনে স্বনির্ভরশীল করে তোলা যায়।"
        },
        {
          "label": "ঘ",
          "question": "কাজলের সমস্যা নিরসনের জন্য বাবা-মা কী ধরনের পদক্ষেপ নিয়েছেন? আলোচনা করো।",
          "explanation": "কাজলের সমস্যা নিরসনের জন্য বাবা-মা মনোচিকিৎসা, কাউন্সেলিং, থেরাপি প্রভৃতি পদক্ষেপ নিয়েছেন। বৃদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বৃদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। উদ্দীপকে দেখা যায়, মধ্যম বুদ্ধি প্রতিবন্ধি কাজলের সমস্যা নিরসনের জন্য বাবা-মা নিয়মিত ডাক্তার ও মনোবিজ্ঞানীর পরামর্শ নিচ্ছেন। কাজলের শারীরিক দক্ষতার যে ত্রুটি রয়েছে তা প্রাথমিক পর্যায়েই শনাক্ত করে রোগের গতি রোধ করা যায়। এক্ষেত্রে ডাক্তারি চিকিৎসা ফলপ্রসূ বলে কাজলের বাবা-মা ডাক্তারের পরামর্শ নিচ্ছেন। এছাড়া শারীরিক সমস্যার ক্ষেত্রে ফিজিওথেরাপিও নিয়ে থাকতে পারেন। বাকশক্তির সমস্যা নিরসনে তারা স্পিচথেরাপি নিতে পারেন। এছাড়া বোকা বোকা ভাব ও পড়ালেখায় পিছিয়ে থাকার মতো সমস্যাগুলো নিরসনে মনোবিজ্ঞানীর মাধ্যমে কাউন্সেলিং করেছেন। পরিশেষে বলা যায়, উপরের পদক্ষেপগুলো গ্রহণ করায় কাজল উপযোজনশীল আচরণ করতে শিখবে।"
        }
      ]
    },
    {
      "number": "7",
      "uddipok": "দৃশ্যকল্প-১: দৃশ্যকল্প-২: মনোবিজ্ঞানী শেলডন ব্যক্তির মেজাজ ও মানসিক গুণাবলির উপর ভিত্তি করে একটি শ্রেণিবিভাগ করেন।",
      "tag": "DIN.B, SB 23",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "কবি, সাহিত্যিক, বিজ্ঞানী অন্তর্মুখী ব্যক্তিত্বের অধিকারী হয় কেন?",
          "explanation": "আত্মকেন্দ্রিক এবং চিন্তাশীল হওয়ায় কবি, সাহিত্যিক, বিজ্ঞানী অন্তর্মুখী ব্যক্তিত্বের অধিকারী হয়। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। বাইরের জগতের প্রতি এদের আকর্ষণ খুবই কম। এ জাতীয় লোকেরা উদাসীন, আত্মসচেতন এবং স্বার্থপর। এরা চিন্তার রাজ্যে বিচরণ করতে ভালোবাসে। এদের মধ্যে সামাজিকতাবোধের একান্ত অভাব। এ ধরণের ব্যক্তিরা খুব চিন্তাশীল এবং সৃজনশীল প্রতিভার অধিকারী হয়ে থাকে। যেমন- কবি, সাহিত্যিক, বিজ্ঞানী।"
        },
        {
          "label": "গ",
          "question": "দৃশ্যকল্প-১-এর চিত্রটি ব্যাখ্যা করো।",
          "explanation": "দৃশ্যকল্প-১ এর চিত্রটি শেলডনের শারীরিক গঠন মতবাদকে নির্দেশ করে। 'উইলিয়াম শেলডন দেহের গঠনকে তিনটি প্রধান বৈশিষ্ট্যের ভিত্তিতে ভাগ করেন। যথা- এন্ডোমরফিক, এক্টোমরফিক ও মেসোমরফিক। দৈহিক গড়নের ভিত্তিতে এরা লম্বা-খাটো, মেদহীন-মেদবহুল, পেশিবহুল কিংবা স্বাভাবিক গড়নের হয়ে থাকে। দৃশ্যকল্প-১ এর চিত্রটিতে এ শ্রেণিবিভাগকেই নির্দেশ করা হয়েছে। এন্ডোমরফিক ব্যক্তিরা তুলনামূলক বড় ও স্ফীত পেট, গোলগাল, মোটা এবং মেদবহুল দেহের অধিকারী হয়ে থাকে। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। এক্টোমরফিক ব্যক্তিরা লম্বা, হালকা-পাতলা ও ক্ষীণকায় দেহের অধিকারী হয়ে থাকে। এই শ্রেণির ব্যক্তিরা অন্তর্মুখী ও আত্মকেন্দ্রিক প্রকৃতির হয়ে থাকে এবং এরা নির্জনতা পছন্দ করে। মেসোমরফিক ব্যক্তিরা সুগঠিত পেশিবহুল, চওড়া কাঁধ ও সুঠাম দৈহিক গঠনের অধিকারী হয়ে থাকে। এই শ্রেণির ব্যক্তিরা খেলোয়াড়সুলভ মনোভাব, দুঃসাহসিক কর্মকাণ্ড ও শারীরিক তেজোদীপ্ততায় অন্যের ওপর কর্তৃত্ব প্রতিষ্ঠা করতে চায়।"
        },
        {
          "label": "ঘ",
          "question": "দৃশ্যকল্প-১-এর সাথে দৃশ্যকল্প-২ এর শ্রেণিবিভাগের সম্পর্ক বিশ্লেষণ করো।",
          "explanation": "দৃশ্যকল্প-১ এবং দৃশ্যকল্প-২ যথাক্রমে শেলডনের শারীরিক গঠনের ভিত্তিতে এবং মেজাজ ও মানসিক গুণাবলীর ভিত্তিতে ব্যক্তিত্বের শ্রেণিবিভাগকে নির্দেশ করে। শারীরিক গঠনের ভিত্তিতে শেলডন ব্যক্তিত্বকে তিন ভাগে ভাগ করেন। যথা- এন্ডোমরফিক যারা মেদবহুল, এক্টোমরফিক যারা লম্বা ও হাল্কা- পাতলা এবং মেসোমরফিক যারা সুঠাম দেহের অধিকারী হয়ে থাকে। আবার মেজাজ ও মানসিক গুণাবলীর ভিত্তিতে তিনি ব্যক্তিত্বকে তিন ভাগে ভাগ করেন। যথা- ভিসেরোটোনিক যারা আরামপ্রিয়, ভোজনবিলাসী এবং হৈহুল্লার পছন্দ করে, সেরিব্রোটনিক যারা দুর্বল প্রকৃতির এবং আত্মকেন্দ্রিক ও আত্মসংযমী। আরেকটি হলো সোমাটোটনিক যারা কাজে, কর্মে, কথায়, ভঙ্গিতে প্রভুত্বপ্রিয়। আচরণে এরা উদ্যমশীল, দৃঢ় প্রতিজ্ঞ এবং আক্রমণধর্মী। শেলডন তার পরীক্ষণে দেখতে পেয়েছেন, তার বর্ণিত শারীরিক টাইপ ও মানসিক টাইপের মধ্যে যথেষ্ট মিল রয়েছে। যেমন- মানসিক বৈশিষ্ট্যের 'দিক থেকে এন্ডোমরফিকরা ভিসেরোটনিক টাইপের অন্তর্গত, এক্টোমরফিকরা সেরিব্রোটনিক টাইপের অন্তর্গত এবং মেসোমরফিকরা সোমাটোটনিক টাইপের অন্তর্গত। পরীক্ষণে দেখা গেছে, একই প্রতিষ্ঠানে কর্মরত গবেষণাকর্মীরা ফ্যাক্টরি কর্মচারীদের চেয়ে বেশি এক্টোমরফিক এবং কম মেসোমরফিক। সুতরাং উল্লিখিত আলোচনার প্রেক্ষিতে বলা যায়, শেলডন কর্তৃক ব্যক্তিত্বের শারীরিক গঠন শ্রেণি এবং মেজাজ ও মানসিক গুণাবলি সংক্রান্ত শ্রেণি পরস্পরের সাথে গভীরভাবে সম্পর্কিত।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: জনাব রাশেদ তার শিক্ষার্থীদের বলেন, হ্যাঁ-না বা সত্য- মিথ্যা উত্তরের সাহায্যে ব্যক্তিত্ব পরিমাপ করা যায়।",
      "tag": "DIN.B, SB 23",
      "sub_questions": [
        {
          "label": "ক",
          "question": "ব্যক্তিত্ব পরিমাপের পদ্ধতি কয়টি?",
          "explanation": "ব্যক্তিত্ব পরিমাপের পদ্ধতি দুইটি।"
        },
        {
          "label": "খ",
          "question": "প্রক্ষেপণমূলক অভীক্ষাকে প্রতিফলনমূলক অভীক্ষা কেন বলে?",
          "explanation": "প্রক্ষেপণমূলক অভীক্ষায় ব্যক্তির নিজস্ব মনোভাব ও মূল্যবোধ প্রতিফলিত হয় বিধায় একে প্রতিফলনমূলক অভীক্ষা বলা হয়। প্রক্ষেপণমূলক অভীক্ষায় ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে তাকে এর প্রতি প্রতিক্রিয়া করতে বলা হয়। এ অভীক্ষায় ব্যক্তিকে আত্মপ্রকাশের জন্য প্রণোদিত করা হয়। প্রক্ষেপণমূলক অভীক্ষাতে দ্ব্যর্থবোধক ও অসংগঠিত উদ্দীপককে সুস্পষ্ট বা সংগঠিত করতে গিয়ে ব্যক্তি তার নিজের চিন্তাধারা, মনোভাব, বুদ্ধিমত্তা, আশা-আকাঙ্ক্ষা, মূল্যবোধ ইত্যাদির প্রতিফলন ঘটায়। এ কারণে প্রক্ষেপণমূলক অভীক্ষাকে প্রতিফলনমূলক অভীক্ষা বলা হয়।"
        },
        {
          "label": "গ",
          "question": "দৃশ্যকল্প-২-এ জনাব রাশেদ ব্যক্তিত্ব পরিমাপের যে পদ্ধতির কথা বলেছেন তা ব্যাখ্যা করো।",
          "explanation": "দৃশ্যকল্প-২ এ জনাব রাশেদ ব্যক্তিত্ব পরিমাপের ব্যক্তিত্ব প্রশ্নমালা পদ্ধতির কথা বলেছেন। ব্যক্তিত্ব পরিমাপে ব্যক্তিত্ব প্রশ্নমালা পদ্ধতি একটি অপ্রক্ষেপণমূলক অভীক্ষা। এটি সবচেয়ে বেশি ব্যবহৃত একটি অভীক্ষা। ব্যক্তিত্ব নির্ণায়ক বহু সংখ্যক প্রশ্নমালার সমন্বয়ে এ অভীক্ষা গঠিত হয়। ব্যক্তি ব্যক্তি 'হ্যাঁ-না' বা 'সত্য-মিথ্যা'র সাহায্যে প্রশ্নমালার উত্তর দিয়ে থাকে। এ পদ্ধতির সাহায্যে কোনো ব্যক্তির বাহ্যিক ও অভ্যন্তরীণ গুণাবলীর মূল্যায়ন করা হয়। ব্যক্তির আত্মবিশ্বাস, অনুভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজিকতা প্রভৃতি গুণাবলি এ অভীক্ষার সাহায্যে পরিমাপ করা যায়। বিভিন্ন ধরণের ব্যক্তিত্ব প্রশ্নমালা রয়েছে। যেমন- মিনেসোটা বহুমুখী ব্যক্তিত্ব প্রশ্নমালা, ক্যালিফোর্নিয়া মনস্তাত্ত্বিক প্রশ্নমালা, আলপোর্ট-ভার্নন-লিগুজি মাপক প্রভৃতি। দৃশ্যকল্প-২ এ জনাব রাশেদ তার শিক্ষার্থীদের বলেন, 'হ্যাঁ-না' বা 'সত্য- মিথ্যা' উত্তরের সাহায্যে ব্যক্তিত্ব পরিমাপ করা যায়। সুতরাং জনাব রাশেদের নির্দেশিত অভীক্ষাটি হলো ব্যক্তিত্ব প্রশ্নমালা অভীক্ষা।"
        },
        {
          "label": "ঘ",
          "question": "দৃশ্যকল্প-১-এ 'ক' ও 'খ' অভীক্ষা দুটি একই না ভিন্ন? বিশ্লেষণ করো।",
          "explanation": "দৃশ্যকল্প-১ এ 'ক' ও 'খ' অভীক্ষা দুটি যথাক্রমে কাহিনী সংপ্রত্যক্ষণ অভীক্ষা ও সাক্ষাৎকার অভীক্ষা। অর্থাৎ অভীক্ষা দুটি ভিন্ন। কাহিনী সংপ্রত্যক্ষণ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, 'প্রেষণা, আবেগ, কল্পনাশক্তি প্রভৃতি জানার চেষ্টা করে। চিত্র-ক তে একটি কার্ড দেখানো হয়েছে যা কাহিনী সংপ্রত্যক্ষণ অভীক্ষাকে নির্দেশ করে। ব্যক্তিত্ব পরিমাপের অপ্রক্ষেপণমূলক অভীক্ষা হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ-আলোচনার মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন যা চিত্র- খ তে নির্দেশিত। সুতরাং বলা যায়, দৃশ্যকল্প-১ এ 'ক' ও 'খ' দুটি ভিন্ন অভীক্ষা।"
        }
      ]
    }
  ]
}