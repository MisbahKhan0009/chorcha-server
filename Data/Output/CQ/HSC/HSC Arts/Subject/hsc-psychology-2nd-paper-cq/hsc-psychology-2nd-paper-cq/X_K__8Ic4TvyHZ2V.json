{
  "title": "ঢাকা ইমপিরিয়াল কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "জনৈক মনোবিজ্ঞানী একটি অভীক্ষার মাধ্যমে কিশর ও মিশুর বুদ্ধি পরিমাপ করেন। কিশরের বয়স ৪ বছর ১১ মাস। সে অভীক্ষায় ৪ বছর বয়সের সকল প্রশ্নের উত্তর দেয়ার পরও সাড়ে ৪ বছরের ৬টি, ৫ বছরের ৩টি এবং ৬ বছরের ১টি প্রশ্নের উত্তর দিতে পারে। অন্যদিকে মিশুর বয়স ১০ বছর হলেও বুদ্ধিগত দিক থেকে সে স্বাভাবিকের চেয়ে পিছিয়ে আসে। তার বুদ্ধ্যঙ্কের মাত্র ৪৫।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তবজগত সমন্দে অবগত হতে পারে, বিভিন্ন ঘটনার সমন্বয় সাধন করতে পারে এবঙ সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "",
          "explanation": "মেধার সাথে সৃজনশীলতা ওতপ্রোতভাবে জড়িত। সৃজনশীলতাকে মেধার চূড়ান্ত রূপ বলা যায়। কোনো মানুষের নিজস্ব চিন্তা-ভাবনার আলোকে কোনো কিছু নতুন তৈরি করা এবং কোনো একটি বিষয়কে নতুনভাবে উপস্থাপন করার চিন্তাকে সৃজনশীলতা বলে। ব্যক্তির মধ্যে এই সৃজনশীলতা প্রকাশিত হয় তার মেধার মাধ্যমে। অধিক মেধাবী শিশু বেশি সৃজনশীল হয় এবং কম মেধাবী শিশু কর্মসৃজনশীল হয়ে থাকে। তাই সৃজনশীলতা বলা হয় মেধার চূড়ান্ত অভিব্যক্তি।"
        },
        {
          "label": "গ",
          "question": "",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে প্রকৃত বয়সের অনুপাত। উদ্দীপকের তথ্যনুযায়ী কিশরের বয়স ৪ বছর ১১ মাস। সে ৪ বছরের সকল প্রশ্নের উত্তর দেয়ার পর ৪ বছরের ৬টি, ৫ বছরের ৩টি, ৬ বছরের ১টি 18 ২ প্রশ্নের উত্তর দেয়। সুতরাং তার অর্জিত মানসিক বয়স হলো- (৬×১) + (৩×২) + ১×২) = ১৪ মাস অতএব, তার মানসিক' বয়স (৪×১২)+১৪ মাস = ৬২ মাস সুতরাং পলির বুদ্ধ্যঙ্ক = (মানসিক বয়স /প্রকৃত বয়স) x১০০ =(৬২/৫৯) ×১০০= ১০৫,০৮ সুতরাং কিশরের বুদ্ধ্যঙ্ক ১০৫.০৮ (প্রায়)"
        },
        {
          "label": "ঘ",
          "question": "",
          "explanation": "উদ্দীপকে মিশু মধ্যম বুদ্ধি প্রতিবন্ধী। যাদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ তারা মধ্যম বুদ্ধি প্রতিবন্ধী। সাধারণত এদের মানসিক বয়স ৪ থেকে ৭ বছরের মধ্যে হয়। এদের প্রশিক্ষণ লাভের যোগ্য বলে আখ্যায়িত করা যায়। উদ্দীপকের শিশুর বয়স ১০ বছর হলেও বুদ্ধিগত দিক দিয়ে সে স্বাভাবিকের চেয়ে পিছিয়ে আছে। তার বুদ্ধ্যকের মাত্রা ৪৫। বুদ্ধ্যঙ্কের ভিত্তিতে বলা যায় মিশু মধ্যম বুদ্ধি প্রতিবন্ধী। বৃদ্ধি প্রতিবন্ধকতা প্রতিরোধ ব্যবস্থার মধ্যে রয়েছে জিন সংক্রান্ত উপদেশনা ও বৈবাহিক উপদেশনা। বৈবাহিক উপদেশনার মাধ্যমে রক্তের অসংগতিজনিত বুদ্ধি প্রতিবন্ধিতা বা জাতি বিবাহভিত্তিক বৃদ্ধি প্রতিবন্ধিতা বোধ করা যায়। বুদ্ধি প্রতিবদ্ধতা রোধে মায়ের গর্ভকালীন পুষ্টিকর খাদ্যের ব্যবস্থা করা, গর্ভাবস্থায় ক্ষতিকর ওষুধ ব্যবহার থেকে বিরত রাখা। ১৮ বছরের কম বা ৩৫ বছরের অধিক বয়সী মায়ের সন্তান ধারণ না করা, বা গর্ভাবস্থায় মায়ের ওপর শারীরিক নির্যাতন না করা এবং প্রসব বেদনা উঠলে দ্রুত ডাক্তারের শরণাপন্ন হওয়া নিশ্চিত করতে হবে। শিশুর বুদ্ধি প্রতিবন্ধতা প্রতিরোধ শৈশবকালীন রোগে আক্রান্ত হলে শিশুকে নিয়ে দ্রুত ডাক্তারের শরণাপন্ন হতে হবে এবং শিশুকে কোনোরূপ মানসিক নির্যাতন করা যাবে না। উপরের উল্লিখিত ব্যবস্থাগুলো যথাযথভাবে পালন করতে পারলে বৃদ্ধি প্রতিবন্ধতা থেকে রক্ষা পাওয়া সম্ভব হবে।"
        }
      ]
    },
    {
      "number": "2",
      "uddipok": "দৃশ্যকল্প-১: মেধাবী ছাত্র অভির বুদ্ধি কেমন হবে তা জানার আগ্রহে অভির বাবা-মা তাকে একজন মনোবিজ্ঞানীর কাছে নিয়ে যায়। মনোবিজ্ঞানী ১টি অভীক্ষার ১১টি মানকের মধ্যে ভাষাগত ৬টি মানকের সাহায্যে তার বুদ্ধ্যঙ্ক নির্ণয় করেন। দৃশ্যকল্প-২: কেকা ও রাসিা দুজন সমবয়সী বিশেষ স্কুলে পড়ে। কেকার শারীরিক অক্ষমতা, কথা বলার জড়তা রয়েছে। অপরদিকে রাইসা সামান্য পড়তে ও লিখতে পারে, গান গাইতে পারে, শারীরিক কোন জড়তা নেই। তাদের বাবা মা নিয়মিত চিকিৎসকের পরামর্শ নিয়ে সন্তানের উন্নতির চেষ্টা করছেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "যেসব বুদ্ধি অভীক্ষা ভাষা ব্যবহারে মাধ্যমে পরিচালনা করা হয় তাই ভাষাভিত্তিক বুদ্ধি অভীক্ষা।"
        },
        {
          "label": "খ",
          "question": "",
          "explanation": "প্রজন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = (মানসিক বয়স /প্রকৃত বয়স) x১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-১ এ অথই এর বুদ্ধ্যঙ্ক নির্ণয়ে মনোবিজ্ঞানী ওয়েক্সলার বুদ্ধি অভীক্ষা ব্যবহার করেছেন। নিম্নে ওয়েক্সলার বুদ্ধি অভীক্ষার বৈশিষ্ট্যগুলো ব্যাখ্যা করা হলো- ওয়েকস্সার বুদ্ধি অভীক্ষাটির একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে আদর্শাদ্রিত করা হয়েছে। অভীক্ষাটির অন্য একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে তাদের সাধারণ সামর্থ্যের পাশাপাশি বিশেষ ক্ষমতা বা সামর্থ্যেরও পরিমাপ করা যায়। অভীক্ষাটির একটি বিশেষ বৈশিষ্ট্য হলো, অভীক্ষাটিতে বুদ্ধি পরিমাপ ও বুদ্ধ্যঙ্ককে কার্যকরভাবে ব্যবহারের ক্ষেত্রে আদর্শ সাফল্যাংক পদ্ধতির ব্যবহার করা হয়েছে। এ অভীক্ষার সাহায্যে বিভিন্ন ভাষাভাষী লোকদের বুদ্ধি নির্ণয় করা যায়। ওয়েকস্সার অভীক্ষার অন্য একটি বৈশিষ্ট্য হলো এ অভীক্ষাটি শিশুদের পাশাপাশি প্রাপ্তবয়স্কদের বুদ্ধি পরিমাপের ক্ষেত্রে বুদ্ধ্যঙ্ককে কার্যকরভাবে ব্যবহার করা হয়েছে। এছাড়া এ অভীক্ষা প্রয়োগ করে রোগীর কোনো বিশেষ মানসিক ক্রিয়ার ত্রুটি আছে তা নির্ণয় করা যায়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ কেকার মধ্যম বুদ্ধি প্রতিবন্ধিতা এবং রাইসার মৃদু বুদ্ধি প্রতিবন্ধিতা রয়েছে। যা একই শ্রেণির বুদ্ধি প্রতিবন্ধিতা নয়। যেসব শিশু বা ব্যক্তিদের বুদ্ধ্যঙ্ক ৩৬ থেকে ৫০ এর সীমাবদ্ধ তারা মধ্যম বুদ্ধি প্রতিবন্ধী। সাধারণত এদের মানসিক বয়স ৪ থেকে ৭ বছরের মধ্যে হয়। এদের প্রশিক্ষণ লাভের যোগ্য বলে আখ্যায়িত করা হয়। এরা বাকশক্তি ও শারীরিক দক্ষতার জড়তা দেখা যায়, শিশুসুলভ ভাষা ব্যবহার ও ত্রুটিপূর্ণ উচ্চারণ করে, কিছু পড়তে ও লিখতে পারে, শিক্ষণ প্রক্রিয়া অত্যন্ত শ্লথ ও কষ্টসাধ্য। চেহারাতে কিছু বোকা বোকা ভাব থাকে। উপরোক্ত লক্ষণসমূহের সাথে উদ্দীপকের কেকার মিল খুঁজে পাওয়া যায়। আবার, যাদের বুদ্ধ্যঙ্ক ৫১-৬৯ তারা মৃদু বুদ্ধি প্রতিবন্ধকতার অন্তর্ভুক্ত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮ থেকে ১১ বছরের মতো। এদের ভালো-মন্দের বিচার ক্ষমতা কম, সাধারণত শারীরিক বৈকল্য দেখা যায় না, সামান্য পড়তে পারে, লিখতে পারে ও গাণিতিক হিসাব করতে পারে। কোনো তত্ত্বাবধান ছাড়াই দায়িত্বপূর্ণ জীবনযাপন করতে পারে। মৃদু বৃদ্ধি প্রতিবন্ধী শিশুদের শিক্ষা লাভের যোগ্য বলে আখ্যায়িত করা হয়। উদ্দীপকে রাইসার মধ্যে এসব লক্ষণ খুঁজে পাওয়া যায়। পরিশেষে বলা যায়, কোকা ও রাইসা একই শ্রেণির বুদ্ধি প্রতিবন্ধী নয়।"
        }
      ]
    },
    {
      "number": "3",
      "uddipok": "দৃশ্যকল্প-১: জুঁই কিছু মানসিক সমস্যা নিয়ে তার বাবা মায়ের সাথে মনোচিকিৎসকের কাছে যায়। চিকিৎসক প্রথমে তার সাথে আলাদাভাবে সামনাসামনি বসে কথা বলে ও বিভিন্ন প্রশ্ন করে তার ব্যক্তিগত বৈশিষ্ট্যগুলো নির্ণয় করেন। দৃশ্যকল্প-২: সবুজ ও তুহিন দুই ভাই। সবুজ খাট, গোলগাল এবং মিশুক স্বভাবের। কিন্তু তুহিন হালকা, পাতলা গড়নের এবং আত্মকেন্দ্রিক স্বভাবের।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "সংলক্ষণ বলতে ব্যক্তির এমন কিছু গুণ বা বৈশিষ্ট্যকে বোঝায় যারা সাহায্যে আমরা এক ব্যক্তিকে অন্য ব্যক্তি থেকে পৃথক করি।"
        },
        {
          "label": "খ",
          "question": "",
          "explanation": "প্রক্ষেপণমূলক অভীক্ষায় ব্যক্তির নিজস্ব মনোভাব ও মূল্যবোধ প্রতিফলিত হয় বিধায় একে প্রতিফলনমূলক অভীক্ষা বলা হয়। প্রক্ষেপণমূলক অভীক্ষায় ব্যক্তির কাছে একটি অস্পষ্ট, ছার্থবোধক ও অসংগঠিত উদ্দীপক উপস্থাপন করে তাকে এর প্রতি প্রতিক্রিয়া করতে বলা হয়। এ অভীক্ষায় ব্যক্তিকে আত্মপ্রকাশের জন্য প্রণোদিত করা হয়। প্রক্ষেপণমূলক অভীক্ষাতে দ্ব্যর্থবোধক ও অসংগঠিত উদ্দীপককে সুস্পষ্ট বা সংগঠিত করতে গিয়ে ব্যক্তি তার নিজের চিন্তাধারা, মনোভাব, বুদ্ধিমত্তা, আশা-আকাঙ্ক্ষা, মূল্যবোধ ইত্যাদির প্রতিফলন ঘটায়। এ কারণে প্রক্ষেপণমূলক অভীক্ষাকে প্রতিফলনমূলক অভীক্ষা বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ জুই এর ব্যক্তিত্ব মূল্যায়নে সাক্ষাৎকার পদ্ধতি ব্যবহার করা হয়। এর বিভিন্ন ধরনগুলো বর্ণনা করা হলো- পূর্ব নির্ধারিত সাক্ষাৎকার; এ ধরনের সাক্ষাৎকারে কী কী প্রশ্ন করা হবে তা আগে থেকে নির্ধারণ করা থাকে। অর্থাৎ সাক্ষাৎকার প্রদানকারী সকলকে একটা নির্দিষ্ট তালিকা অনুযায়ী প্রশ্ন জিজ্ঞাসা করা হয়। এক্ষেত্রে আলোচনার ধারা একটা সুনির্দিষ্ট গতিতে অগ্রসর হয়। অনির্ধারিত সাক্ষাৎকার: এক্ষেত্রে আলোচনার গতি আগে থেকে নির্ধারণ করা হয় না। অনির্ধারিত সাক্ষাৎকারে সাক্ষাৎকার গ্রহণকারী স্বাধীনভাবে প্রশ্ন করতে পারেন এবং উত্তরসমূহ খুঁটিয়ে বিশ্লেষণ করতে পারেন। এ ধরনের সাক্ষাৎকারের বড় ত্রুটি হলো এখানে বিভিন্ন সাক্ষাৎকার গ্রহণকারীর দ্বারা একই ব্যক্তির মূল্যায়নে পার্থক্য পরিলক্ষিত হয়। চাপমূলক সাক্ষাৎকার: তীব্র চাপমূলক পরিস্থিতিতে ব্যক্তি কী ধরনের আচরণ করে তার মূল্যায়নের জন্য চাপমূলক সাক্ষাৎকার পদ্ধতি উদ্ভাবিত হয়েছে। এ পদ্ধতি অযথা (আপাত দৃষ্টিতে) সাক্ষাৎকার প্রদানকারীর উপর চাপ সৃষ্টি করে। ক্লান্তিমূলক সাক্ষাৎকার: এ ধরনের সাক্ষাৎকার প্রদানকারীকে বিভিন্ন ধরনের প্রশ্ন করে তাকে ব্যতিব্যস্ত এবং ক্লান্ত করা হয়। ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙে পড়বে এবং তার অসংগতিগুলো ধরা পড়বে।"
        },
        {
          "label": "ঘ",
          "question": "",
          "explanation": "দৃশ্যকল্প-২: এ সবুজের ব্যক্তিত্বে এন্ডোমরফিক ও বহির্মুখী বৈশিষ্ট্য এবং তুহিনের ব‍্যক্তিত্বে এক্টোমরফিক ও অন্তর্মুখী বৈশিষ্ট্য পাওয়া যায়। এন্ডোমরফিক, ব্যক্তিত্বের অধিকারী ব্যক্তির শারীরিক গঠন গোলগাল, মেদবহুল এবং নরম প্রকৃতির। এদের আকার খুলকার এবং শরীরের ওজন বেশি হয়ে থাকে। এসব ব্যক্তিরা আরামপ্রিয়, বন্ধুভাবাপন্ন এবং ভোজনপ্রিয় হয়। বহির্মুখী ব্যক্তিত্বের অধিকারীগণ সামাজিক এবং যেকোনো পরিবেশ এবং পরিস্থিতিতে নিজেদের খাপ খাইয়ে নিতে পারে। এরা অন্যের সাথে মিশতে এবং প্রাণখুলে আনন্দ প্রকাশে আগ্রহী। উপর্যুক্ত বৈশিষ্ট্যগুলো সবুজের ব্যক্তিত্বে পরিলক্ষিত হয়। তাই সবুজকে এন্ডোমরফিক এবং বহির্মুখী বৈশিষ্ট্যের অধিকারী বলা যায়। এক্টোমরফিক ব্যক্তিত্বের অধিকারী দেহদের দেহ হালকা পাতলা ও লম্বা প্রকৃতির। এদের কর্মপন্থা বেশি থাকে এবং কাজ করার জন্য এক ধরনের অস্থিরতা কাজ করে। সামাজিক মেলামেশা এদেরকে আকর্ষণ করতে পারে না সেজন্য এরা আত্মকেন্দ্রিক এবং নির্জনতাপ্রিয়। অন্তর্মুখী ব্যক্তিত্বের ব্যক্তিরাও অনুরূপ আচরণ করে। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসেন আত্মকেন্দ্রিক প্রকৃতির এবং বাইরের জগতের প্রতি আকর্ষণ খুবই কম। এসব বৈশিষ্ট্য তুহিনের মধ্যে পরিলক্ষিত হয়। তাই তুহিনকে একটোমরফিক এবং অন্তর্মুখী স্বভাবের লোক বলা যায়। পরিশেষে বলা যায়, শেলডনের শারীরিক গঠন মতবাদ এবং কার্ল ইয়ুং এর মতবাদ অনুযায়ী সবুজ ও তুহিনের ব্যক্তিত্বে পার্থক্য রয়েছে।"
        }
      ]
    },
    {
      "number": "4",
      "uddipok": "",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষাপটে সৃষ্ট ব্যক্তির এমন এক ধরনের অবস্থা যার দ্বারা সে মানসিক যন্ত্রণার বা পীড়নের সম্মুখীন হয়।"
        },
        {
          "label": "খ",
          "question": "",
          "explanation": "কর্মক্ষেত্রের প্রাকৃতিক পরিবেশ উন্নয়ন কর্মভার নিরসনে সহায়ক ভূমিকা পালন করে.। শিল্পকারখানায় পর্যাপ্ত বায়ু চলাচলের সুব্যবস্থা না থাকলে বাতাসে অক্সিজেনের পরিমাণ হ্রাস পায় এবং কার্বন-ডাই-অক্সাইডের পরিমাণ বৃদ্ধি পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যর ক্ষতি করে। কর্মক্ষেত্রে পর্যাপ্ত আলো, বায়ু চলাচল এবং তাপমাত্রা নিশ্চিত করতে পারলে কর্মদক্ষতা ও উৎপাদন বৃদ্ধি করে। কাজেই কর্মক্ষেত্রের প্রাকৃতিক পরিবেশের উন্নয়ন কর্মভার নিরসনে সহায়ক।"
        },
        {
          "label": "গ",
          "question": "",
          "explanation": "দৃশ্যকল্প-১ এর চিত্রটি অসহায়ত্ব বা হতাশাকে নির্দেশ করে। হতাশার উৎসকে ৩ ভাগে ভাগ করা যায় যথা-১: পরিবেশগত, ২. ব্যক্তিগত, ৩. দ্বন্দ্ব। পরিবেশগত প্রতিবন্ধকতার কারণে ব্যক্তি হতাশাগ্রস্ত হতে পারে। প্রাকৃতিক এবং সামাজিক দুই ধরনের কারণ পরিবেশগত হতাশা সৃষ্টি করে। উদাহরণস্বরূপ, বনভোজনে যাবার সময় মাঝপথে গিয়ে গাড়ির ইঞ্জিন নষ্ট হওয়া, কন্যাদায়গ্রস্ত পিতা কন্যঅকে সৎপাত্রে দান করতে ব্যর্থা, যুদ্ধ বা বন্যায় জীবনযাপন বাধাগ্রস্ত হওয়া হতাশার পরিবেশগত উৎসকে নির্দেশ করে। আবার, ব্যক্তিগত বৈশিষ্ট্য বা গুণাবলির কারণ থেকে যে হতাশা সৃষ্টি হয় তাকে ব্যক্তিগত উৎস বলা হয়। যেমন- ক্লাসে প্রথম হবার দুদর্শনীয় আকাঙ্ক্ষা কিন্তু স্মৃতিশক্তি কম থাকা, নেতা হবার দারুণ ইচ্ছে কিন্তু সবার সাথে মেলামেশা করতে না পারা। যখন দুটি শক্তিশালী পরস্পর বিপরীত প্রেষণা একই সময়ে উপস্থিত হয় তখন যে অবস্থার সৃষ্টি হয় তাই দ্বন্দ্ব। যেমন- একজন ব্যক্তি দুটি সমান বেতনের চাকরি পেয়েছে একই সাথে। কিন্তু সে স্থির করতে পারছে না কোন চাকরিতে সে জয়েন করবে। এ ধরনের দ্বন্দ্বের সমাধান করতে না পারলে হতাশার সৃষ্টি হয়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ হেলাল ও সজলের ক্ষেত্রে সৃষ্ট দ্বন্দ্ব যথাক্রমে দ্বিগুণ আকর্ষণ-বিকর্ষণ দ্বন্দ্ব এবং বিকষর্ণ-বিকর্ষণ দ্বন্দ্ব। যখন কোনো ব্যক্তির সামনে দুটি লক্ষ্যবস্তু থাকে এবং দুটি বস্তুরই ধানাত্মক ও ঋণাত্মক দুটি দিক থাকে তখন তাকে দ্বিগুণ আকর্ষণ-বিকর্ষণ দ্বন্দ্ব বলে। লক্ষ্যবস্তু দুটির ভালো দিকটি ব্যক্তিকে আকর্ষণ করে এবং খারাপ দিকটি ব্যক্তিকে বিকষর্ণ করে। অথচ লক্ষ্যবস্তুর একটি তাকে গ্রহণ করতে হয়, আর তখনই গ্রহণ বর্জনের সিদ্ধান্তহীনতায় ব্যক্তির মধ্যে দেখা দেয় দ্বিগুণ আকর্ষণ-বিকর্ষণ দ্বন্দ্ব। উদ্দীপকে হেলালের মধ্যে এ ধরনের দ্বন্দ্ব সৃষ্টি হয়েছে। সেখানে দুটি লক্ষ্যবস্তুর একটি তাকে গ্রহণ করতে হবে। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকেনা তখন যে দ্বন্দ্বের উদ্ভব ঘটে তাকে 'বিকর্ষণ-বিকর্ষণ দ্বন্দ্ব বলে। এ প্রকৃতির দ্বন্দ্ব সবচেয়ে বেশি হতাশা সৃষ্টি করে। উদাহরণস্বরূপ, একজন শিক্ষিত যুবক চাকরির বয়স শেষ হওয়ার পূর্ব মুহূর্তে একটি চাকরিতে যোগদানের জন্য চিঠি পেলেন যে চাকরিটি তিনি মোটেই পছন্দ করেন না। এদিকে পরিবারের সকলেই তার উপার্জনের দিকে তাকিয়ে আছে। এ চাকরিতে যোগদান না করলে তার সরকারি চাকরির বয়সও শেষ হয়ে যাবে। এ ধরনের পরিস্থিতি 'বিকর্ষণ-বিকর্ষণ' দ্বন্দ্বের উদ্ভব ঘটায়। উদ্দীপকে দৃশ্যকল্প-২ এ সজলের ক্ষেত্রে এ ধরনের দ্বন্দ্বের উপস্থিতি দেখা যায়। পরিবেশে বলা যায়, হেলাল ও সজলের ক্ষেত্রে দুই ধরনের দ্বন্দ্ব দেখা গেলেও তা মূলত মানসিক অস্থিরতার দুটি রূপমাত্র।"
        }
      ]
    },
    {
      "number": "5",
      "uddipok": "মিতালী বিজ্ঞান বিভাগে এইচএসসি পাশ করে মেডিকেল ও প্রকৌশল উভয় ক্ষেত্রেই চান্স পায়। এ অবস্থায় মিতালীর মধ্যে উভয়মুখী চাপ সৃষ্টি হয়- কোনটিকে বেছে নিবে তা নিয়ে। সোহাগ এইচএসসি পরীক্ষায় জিপিএ-৫ না পেয়ে প্রথমে ভেঙ্গে পড়লেও পরে সে বুঝতে পারে, ভালো ফলাফলের জন্য আরো প্রস্তুতির প্রয়োজন ছিল। তাই সে বিশ্ববিদ্যালয়ে ভর্তির জন্য প্রচুর পড়াশোনা করে। অন্যদিকে সোহাগের বোন রুমার খুব ইচ্ছা ছিল ডাক্তার হবার। সে সরকারি মেডিকেল কলেজে ভর্তি পরীক্ষায় উত্তীর্ণ হতে না পেরে পরিবার ও ঘনিষ্ঠদের সহযোগিতা ও পরামর্শ নিয়ে একটি প্রাইভেট মেডিকেল কলেজে ভর্তি হয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "",
          "explanation": "সুস্থ পারিবারিক পরিবেশ শিশুর স্বাভাবিক বিকাশের জন্য অপরিহার্য। ত্রুটিপূর্ণ পারিবারিক পরিবেশ শিশুর স্বাভাবিক বিকাশে বাধার সৃষ্টি করে। আর্থিক, পারিবারিক বা সামাজিক কারণে বা দাম্পত্য কলহের কারণে সন্তান কোনো কোনো সময় মাতা-পিতার কাছে অবাঞ্চিত হয়ে পড়ে।মাতাপিতা কর্তৃক প্রত্যাখ্যাত শিশুদের কাছে সংসারটাই অত্যন্ত নিষ্ঠুর স্থান বলে মনে হয়। এরূপ মানসিক চাপমূলক অবস্থা তাদের মধ্যে দু রকম প্রতিক্রিয়ার উৎপত্তি ঘটায়। তারা চরমভাবে নিজেদেরকে খোলসের মধ্যে গুটিয়ে নেয় এবং সকল প্রকার সামাজিক সম্পর্ক ছিন্ন করে; নতুবা তারা অন্যদের প্রতি অত্যন্ত উগ্রমেজাজি ও আক্রমণাত্মক হয়ে উঠে।"
        },
        {
          "label": "গ",
          "question": "",
          "explanation": "অন্যদের প্রতি অত্যন্ত উগ্রমেজাজি ও আক্রমণাত্মক হয়ে উঠে। উদ্দীপকে মিতালীর ক্ষেত্রে আকর্ষণ-আকর্ষণ দ্বন্দ্ব সৃষ্টি হয়েছে। যখন আমাদের সামনে দুইটি সমান আকর্ষণীয় বস্তু থাকে এবং যেখান থেকে একটি গ্রহণ করতে হয় তখন আমরা দ্বন্দ্বের সম্মুখীন হই। এ ধরনের স্বন্দ্বকে আকর্ষণ-আকর্ষণ দ্বন্দ্ব বলা হয়। এক্ষেত্রে দুইটি ধনাত্বক লক্ষ্যবস্তু থাকে এবং দুটি সমান আকর্ষণীয় হয়। উদ্দীপকের বর্ণনায় মিতালী বিজ্ঞান বিভাগ পাশ করে মেডিকেল ও প্রকৌশল উভয়ক্ষেত্রে চান্স পায়। এ অবস্থায় মিতালীর মধ্যে উভয়মুখী চাপ সৃষ্টি হয়েছে। দুটো প্রতিষ্ঠানই তার কাছে পছন্দের অর্থাৎ দুটি লক্ষ্যবস্তু কাজ করছে। নিম্নের চিত্রের সাহায্য বিষয়টি উপস্থাপন করা হলো- উপরিউক্ত আলোচনা থেকে বলা যায়, মিতালীর যে দ্বন্দ্বমূলক মানসিক অবস্থার সৃষ্টি হয়েছে সেটি হলো আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "",
          "explanation": "উদ্দীপকে সোহাগের ও রুমার মানসিক চাপ মোকাবেলার কৌশল যথাক্রমে পশ্চাৎপসারণ এবং সমঝোতাকে নির্দেশ করে। যে সমস্যাজনক পরিস্থিতি ব্যক্তির জন্য মানসিক চাপের সৃষ্টি করেছে, তা যদি সমাধান করা ব্যক্তির পক্ষে সম্ভব না হয়, তবে নিজেকে সে ওই পরিস্থিতি থেকে সরিয়ে নিতে পারে বা অপসারণ করতে পারে- এ ধরনের কৌশলকে বলা হয় পশ্চাদপসারণ। উদ্দীপকে সোহাগ পরীক্ষায় জিপিএ-৫ না পেয়ে প্রথমে ভেঙ্গে পড়লেও পরে সে বুঝতে পারে, ভালো ফলাফলের জন্য আরও প্রস্তুতির দরকার ছিল। তাই সে বিশ্ববিদ্যালয়ে ভর্তির জন্য পড়াশোনা শুরু করে। সোহাগ বাস্তব দৃষ্টিভঙ্গি নিয়ে পর্যালোচনা করে বুঝতে পারে প্রত্যাশিত ফলাফলের জন্য তার যথাযথ প্রস্তুতি ছিল না। তাই ফলাফলের চিন্তা পরিত্যাগ করে মানসিক চাপ মোকাবিলা করে। সোহাগের মধ্যে পশ্চাৎপসারণ কৌশলটি লক্ষণীয়। আবার সমঝোতার মাধ্যমেও আমরা মানসিক চাপ থেকে মুক্তি পেতে পারি। ব্যক্তির সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করাকে সমঝোতা বলা হয়। সমঝোতার ক্ষেত্রে ব্যক্তির নিজস্ব দক্ষতা ও যোগ্যতা এবং বিরাজমান পরিস্থিতিকে বাস্তব দৃষ্টিতে পর্যবেক্ষণ করে পদক্ষেপ করা হয়। উদ্দীপকে রুমা সরকারি মেডিকেল কলেজে ভর্তি হতে ব্যর্থ হলে সে পরবর্তীতে প্রাইভেট মেডিকেল কলেজে ভর্তি হয়। এটি মানসিক চাপ মোকাবেলা করার কৌশল সমঝোতা কৌশলের অবলম্বন করাকে নির্দেশ করে। সুতরাং বলা যায়, উদ্দীপকে সোহাগ ও রুমার মানসিক চাপ মোকাবিলা করার কৌশল ভিন্ন।"
        }
      ]
    },
    {
      "number": "6",
      "uddipok": "আশরাফ ছোটকাল থেকেই ধার্মিক পরিবারে বড় হয়েছে। সে ধর্মীয় অনুশাসন মেনে চলার চেষ্টা করে এবং বিভিন্ন সমাজ সেবামূলক কাজে জড়িত থাকে। তার স্কুলের প্রিয় শিক্ষক তাকে সবসময় অন্যের সাহায্যে এগিয়ে আসতে এবং বিপদে মানুষের পাশে দাড়াতে উদ্বুদ্ধ করেন। আশরাফের বাবা হোসেন সাহেব একজন বিশ্ববিদ্যালয় শিক্ষক। তিনি শিক্ষকতার পাশাপাশি গবেষণা কাজ নিয়ে ব্যস্ত থাকেন। সৃজনশীল কাজ ও নতুন জ্ঞান আহরণেই তিনি আনন্দ পান।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ককতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "",
          "explanation": "যমূল্যবোধ ও মনোভাব একে অপরের সাথে গভীরভাবে সম্পর্কযুক্ত হলেও বিষয় দুটি পরস্পর পৃথক। মনোভাব হলো কোনো ব্যক্তি, বিষয় অথবা বন্ধুর প্রতি অনুকূল বা প্রতিকূল প্রতিক্রিয়ার মানসিক প্রস্তুতি, যার মধ্যে অবহিত, অনুভূতি ও ক্রিয়া সমন্বয় ঘটেছে। কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। মনোভাব মূল্যবোধের অংশবিশেষ। মনোভাবের চেয়ে মূল্যবোধের সংখ্যা অপেক্ষাকৃত কম। মনোভাবের তুলনায় মূল্যবোধ কম পরিবর্তনশীল অর্থাৎ মূল্যবোধ ও মনোভাব একে অপরের সাথে ওতপ্রোতভাবে জড়িত থাকলেও অনুভূতিমূলক এবং ক্রিয়াগতভাবে পরস্পর পৃথক দুটি বিষয়।"
        },
        {
          "label": "গ",
          "question": "",
          "explanation": "উদ্দীপকে আশরাফের মূল্যবোধ গঠনের ক্ষেত্রে প্রভাব বিস্তারকারী মাধ্যমগুলো হলো পরিবার ও বিদ্যালয়। একটি শিশু পরিবারে জন্মগ্রহণ করে। সামাজিকীরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশ ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতি প্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগীতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। উদ্দীপক আশরাফ ধার্মিক পরিবারে বড় হয়েছে। সে ধর্মীয় অনুশাসন মেনে চলে এবং তার শিক্ষকের দেয়া পরামর্শ অনুসরণ করে বিপদে মানুষের পাশে দাড়ায়। সুতরাং উপরের আলোচনার ভিত্তিতে বলা যায়, আশরাফের মূল্যবোধ গঠনে পরিবার এবং বিদ্যালয় মুখ্য ভূমিকা পালন করেছে।"
        },
        {
          "label": "ঘ",
          "question": "",
          "explanation": "উদ্দীপকে আশরাফের মূল্যবোধ হলো ধর্মীয় ও সামাজিক মূল্যবোধ এবং হোসেন সাহেবের মূল্যবোধ হলো তাত্ত্বিক মূল্যবোধ। ধর্মীয় মূল্যবোধ সম্পন্ন ব্যক্তি সৃষ্টিকর্তা ও কিছু ধর্মীয় বিধি বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার আদেশ জীবনের প্রতিটি পর্যায়ে বাস্তবায়নের চেষ্টা করে, অন্যদিকে সামাজিক মূল্যবোধ সামাজিক আচরণবিধির সাথে সম্পৃক্ত। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। সকলের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল, এবং নিঃস্বার্থ হয়ে থাকে। উদ্দীপকে আশরাফের মধ্যে একই সাথে ধর্মীয় মূল্যবোধ এবং সামাজিক মূল্যবোধ দৃশ্যমান। আবার তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা অনুসন্ধান ও সৃজনশীল বিশ্বাসের প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ এবং আধিতপত্য বিস্তারে ব্যাপক আগ্রহ থাকে। এ ধরনের মূল্যবোধসম্পন্ন ব্যক্তিরা প্রগতিশীল বিশ্বাসের মাধ্যমে তার জ্ঞান ও সৃজনশীলতামূলক সত্যকে উদ্‌ঘাটিত করতে চায়। এদের মধ্যে থাকে নতুন কিছু আবিষ্কার করার আকাঙ্ক্ষা। এরা বৈজ্ঞানিক ও দার্শনিক প্রকৃতির হয়ে থাকে। উদ্দীপকে হোসেন সাহেবের মধ্যেও উপর্যুক্ত বৈশিষ্ট্যগুলো পরিলক্ষিত হয়। তাই জনাব হোসেন সাহেব একজন তাত্ত্বিক মূল্যবোধসম্পন্ন ব্যক্তি। উপরের আলোচনা থেকে বলা যায়, আশরাফ এবং হোসেন সাহেবের মূল্যবোধের স্বরূপ ও কাঠামো আলাদা।"
        }
      ]
    },
    {
      "number": "7",
      "uddipok": "",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "কোনো পরীক্ষণ পরিচালনা করার পূর্বেই উত্ত পরীক্ষণের সমস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকেই প্রকল্প বলে।"
        },
        {
          "label": "খ",
          "question": "",
          "explanation": "আচরণ বা পর্যবেক্ষণীয় ঘটনাকে সম্পূর্ণ মুক্ত রাখার জন্য পরীক্ষণে বাহ্যিক চল নিয়ন্ত্রণ করা হয়। বাহ্যিক পরিবেশ থেকে যে চলের উদ্ভব হয় তাকে বাহ্যিক চল বলে। বাহ্যিক চলসমূহ পরীক্ষণকারী কর্তৃক আরোপিত নয়; কিন্তু ঘটনাক্রমে এগুলো পরীক্ষণের সাথে সম্পর্কিত হয়ে পড়ে এবং আচরণের উপর প্রভাব বিস্তার করে। যেমন- গবেষণাগারে তাপমাত্রা, পারিপার্শ্বিক এলাকার গোলমাল, মিছিলের স্লোগান প্রভৃতি। তাই এসব চলের প্রভাব থেকে আচরণ বা পরীক্ষণীয় ঘটনাকে সম্পূর্ণ মুক্ত রাখার জন্য বাহ্যিক চল নিয়ন্ত্রণ করতে হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'ক' ও 'খ' ছারা যথাক্রমে অনির্ভরশীল চল এবং নির্ভরশীল চলকে নির্দেশ করে। কোনো পরীক্ষণে পরীক্ষক যা প্রয়োগ করেন বা যে চলের প্রভাব পর্যবেক্ষণ করতে চান তাকে অনির্ভরশীল চল বলে। অনির্ভরশীল চলকে নিরপেক্ষ চল বা স্বাধীন চলও বলা হয়। উদাহরণস্বরূপ- একজন গাড়িচালক শহরের রাস্তায় গাড়ি চালাতে চালাতে ট্রাফিক মোড়ে লাল আলো জ্বলে ওঠায় গাড়ি থামিয়ে দিল এবং অল্প সময় পড়ে সবুজ আলো জ্বলে উঠায় গাড়ি চালাতে শুরু করলো। এখানে লাল বা সবুজ আলো হচ্ছে অনির্ভরশীল চল। আবার, যেসব চলকে তার উপস্থিতি বা সৃষ্টির জন্য অন্য কারো ওপর নির্ভর করতে হয় তাকে নির্ভরশীল চল বলে। এই নির্ভরশীল চল অনির্ভরশীল চল দ্বারা সৃষ্টি প্রভাবিত ও পরিবর্তিত হয়ে থাকে। উদাহরণস্বরূপ- ড্রাইভার লাল আলো জ্বলার পর গাড়ি থামিয়ে দেয় এবং সবুজ আলো জ্বলার পর গাড়ি থামিয়ে চালানো শুরু করে। এক্ষেত্রে গাড়ি থামানো বা চালানো হচ্ছে নির্ভরশীল চল।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ 'X' দ্বারা পরীক্ষণ পদ্ধতিকে নির্দেশ কলে। পরীক্ষণ পদ্ধতি একটি বিজ্ঞানভিত্তিক কার্যকরী গবেষণা পদ্ধতি। এ পদ্ধতিটি বিজ্ঞানের প্রায় সবক্ষেত্রেই কমবেশি ব্যবহার করা হয়। কেবল বস্তুগত বা প্রাকৃতিক বিজ্ঞানের ক্ষেত্রেই নয় বরং জীববিজ্ঞান, কৃষিবিজ্ঞান আচরণবিজ্ঞান বিশেষভাবে মনোবিজ্ঞানের পরীক্ষণ পদ্ধতি ব্যবহার লক্ষ করা যায়। এ পরীক্ষা পদ্ধতির প্রধান সুবিধা হলো এর নিয়ন্ত্রণ ব্যবস্থা। গবেষণাগারের কৃত্রিম পরিবেশ পরীক্ষণের সম্পূর্ণ নিয়ন্ত্রণাধীন থাকে। এ পদ্ধতিতে পরীক্ষণকার্যের পুনরাবৃত্তি করা যায়। পরীক্ষণ পদ্ধতিতে প্রাপ্ত তথ্য নির্ভুল যথার্থ ও সংক্ষিপ্ত হয়। পরীক্ষণ পদ্ধতির ফলাফল অধিক নির্ভরযোগ্য হয়। পরীক্ষণ পদ্ধতিতে যথার্থতা নির্ভরযেগ্যতায় মান অনেক বেশি থাকে বিধায় অন্যান্য পদ্ধতির চেয়ে এই পদ্ধতির বৈজ্ঞানিক মর্যাদা অনেক বেশি হয়। আবার পরীক্ষণ পদ্ধতির বেশকিছু অসুবিধা রয়েছে। যেমন- যে সকল ঘটনা গবেষণাগারে পরীক্ষা করা যায় না সেগুলো পরীক্ষার জন্য গবেষককে অনিশ্চিতভাবে অপেক্ষা করতে হয়। এছাড়া সামাজিক অবস্থার প্রেক্ষাপটে যে সব আচরণের সৃষ্টি হয় সে সব ক্ষেত্রে পরীক্ষা পদ্ধতি ব্যবহার করা খুবই অসুবিধাজনক। পরীক্ষা পদ্ধতির অন্যতম প্রধান ত্রুটি হলো কৃত্রিম পরিবেশ। সার্বিক আলোচনার ভিত্তিতে বলা যায়, বৈজ্ঞানিক গুরুত্ব, যথার্থতা ও নির্ভরশীলতার জন্য কিছুটা সীমাবদ্ধতা থাকলেও পরীক্ষণ পদ্ধতি সবচেয়ে বিজ্ঞানসম্মত পদ্ধতি।"
        }
      ]
    },
    {
      "number": "8",
      "uddipok": "আফিয়া একটি গবেষণা কাজের জন্য স্বাভাবিক পরিবেশ বজায় রেখে শিশুদের আচরণ অলবলোকন করে। তাদের স্বাভাবিক আচরণ যাতে বিঘ্নিত না হয় সেদিকে সে সতর্ক দৃষ্টি রাখে। আফিয়া তার ২য় গবেষণায় একটি বিষয় নিয়ন্ত্রিত পরিবেশে গবেষণা করার জন্য সমস্যা স্থির করে ও একটি ভালো অনুমান নেয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য বান সম্পর্কে যে আনুমানিক ধারণা ঠিক করা হয় তাকেই প্রকল্প বলে।"
        },
        {
          "label": "খ",
          "question": "",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর বিরোধী ফলাফল পান তাহলে আবার আমরা নতুন সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে আফিয়ার ব্যবহৃত ১ম গবেষণা পদ্ধতি হলো নিয়মতান্ত্রিক পর্যবেক্ষণ পদ্ধতি। নিয়মতান্ত্রিক পর্যবেক্ষণ পদ্ধতি দু'ধরনের হতে পারে। যথা- ১. প্রাকৃতিক পর্যবেক্ষণ ২. পদ্ধতিগত পর্যবেক্ষণ। প্রাকৃতিক পরিবেশ সংঘটিত কোনো ঘটনাকে অনুরূপভাবে পর্যবেক্ষণ করার জন্য প্রাকৃতিক পর্যবেক্ষণ পদ্ধতি ব্যবহৃত হয়। প্রাকৃতিক পর্যবেক্ষণ তখনই সর্বোত্তম হবে যখন পরীক্ষণপাত্র বুঝতে না পারবে যে তাকে পর্যবেক্ষণ করা হচ্ছে। প্রাকৃতিক পর্যবেক্ষণ পদ্ধতিতে পরীক্ষাকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। সে সকল ঘটনাকে পরীক্ষাগারে তৈরি বা পুনরুৎপাদন করা যায় না, যেমন- বিবাহবিচ্ছেদ, সামাজিক সংঘর্ষ, দুর্ভিক্ষ প্রাকৃতিক পর্যবেক্ষণ পদ্ধতিতে মনোবিজ্ঞানী পর্যবেক্ষণ করেন। আবার যখন কোনো পূর্ব পরিকল্পনা অনুযায়ী স্বাভাবিক পরিবেশ তথ্য সংগ্রহ করা হয় তাকে পদ্ধতিগত পর্যবেক্ষণ বলে। এক্ষেত্রে ঘটনার কোন কোন উপাদান পর্যবেক্ষণ করতে হবে, কখন এবং কীভাবে করতে হবে, কী কী উপকরন উপস্থাপন করতে হবে তা আগে থেকেই নির্দিষ্ট করা থাকে। উদাহরণস্বরূপ- ৫ বছর বয়সী একদল শিশুর আচরণ ও কার্যকলাপ দূর থেকে পর্যবেক্ষণ হলো পদ্ধতিগত পর্যবেক্ষণ পদ্ধতির উদাহরণ।"
        },
        {
          "label": "ঘ",
          "question": "",
          "explanation": "উদ্দীপকে আফিয়ার ব্যবহৃত হয় গবেষণা পদ্ধতিটি পরীক্ষণ পদ্ধতিকে নির্দেশ করে। পরীক্ষণের রূপরেখা কী হবে সে বিষয়ে সিদ্ধান্ত নেওয়ার জন্য প্রথমে সমস্যার যে সম্ভাব্য সমাধান কল্পনা করে নিতে হয় সেই কল্পিত সমাধানকে প্রকল্প বা অনুমান বলে। একটি ভালো প্রকল্প বা অনুমানের বৈশিষ্ট্য সমূহ নিম্নরূপ- প্রকল্পের গ্রহণযোগ্যতা: বৈজ্ঞানিকভাবে গৃহীত কোনো প্রকল্পকে অবশ্যই প্রমাণযোগ্য হতে হবে। অর্থাৎ এমন কোনো প্রকল্প হাতে নেয়া যাবে না যাকে আদৌ প্রমাণ করা যায় না। প্রকল্পের সুনির্দিষ্টতা: কোনো একটি প্রকল্পে ব্যবহৃত শাব্দিক ধারণাগুলো অবশ্যই সুস্পষ্ট ও সুনির্দিষ্ট হতে হবে। অর্থাৎ অস্পষ্ট ধারণা সম্বলিত কোনো প্রকল্প গ্রহণযোগ্য হওয়া উচিত নয়। প্রকল্পের সহজবোধ্যতা: একটি সুন্দর প্রকল্প এমন হবে যে, এতে ব্যবহৃত ভাষা ও শব্দগুলো বিতর্কহীন এবং সহজবোধ্য থাকবে। প্রকল্পের যৌক্তিকতা: অযৌক্তিকভাবে প্রকল্প গঠিত হতে পারে না। আজগুবি বা উদ্ভট, কাল্পনিক ও অন্ধবিশ্বাসের ওপর ভিত্তি করে কোনো প্রকল্প গঠন করা উচিত নয়। প্রকল্পের বস্তুনিষ্ঠতা (Objectivity of hypothesis): বিজ্ঞানের গবেষণায় অমূলক মনগড়া কোনো প্রকল্প গ্রহণযোগ্য হতে পারে না। প্রকল্প স্ববিরোধী নয়: যে সকল প্রকল্পের ভিতর স্ববিরোধিতা আছে তা কোনোভাবেই গ্রহণযোগ্য নয়। একটি কথার মধ্যে দ্বিমুখী দুটি উপদেশ থাকলে সেটি প্রকল্প হিসেবে গ্রহণযোগ্য হবে না।"
        }
      ]
    }
  ]
}