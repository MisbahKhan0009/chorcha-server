{
  "title": "ঢাকা, ময়মনসিংহ, রাজশাহী, দিনাজপুর, কুমিল্লা, চট্টগ্রাম, বরিশাল বোর্ড-২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: বিভিন্ন মানসিক ক্ষমতার মধ্যে এমন একটি মানসিক ক্ষমতা আছে যার সাহায্যে মানুষ যুক্তিপূর্ণভাবে চিন্তা এবং উদ্দেশ্যপূর্ণভাবে কাজ করতে পারে। এটিকে শ্রেষ্ঠ মানসিক ক্ষমতা বলে বিবেচনা করা হয়'। দৃশ্যকল্প-২: মনোবিজ্ঞানী রীমাকে একাকী কিছু সমস্যার সমাধান করতে দিলেন। অন্যদিকে, সীমাকে তার সমবয়সী কয়েকজনের সাথে কিছু সমস্যার সমাধান করতে দিলেন। এভাবে মনোবিজ্ঞানী রীমা এবং সীমার বুদ্ধি পরিমাপ করলেন।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "মেধা কী?",
          "explanation": "মেধা হলো ব্যস্তির 'জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা বা সামর্থ্য।"
        },
        {
          "label": "খ",
          "question": "বুদ্ধির বিকাশে পরিবেশ কীভাবে গুরুত্বপূর্ণ ভূমিকা-পালন করে?",
          "explanation": "বংশগতসূত্রে প্রাপ্ত সম্ভাবনাকে বিকশিত করার জন্য যথোপযুক্ত পরিবেশ গুরুত্বপূর্ণ ভূমিকা পালন করে। বিভিন্ন গবেষণায় দেখা গেছে, বৃদ্ধির ক্ষেত্রে পরিবেশের প্রভাব বিশেষভাবে দায়ী। অনুকূল পরিবেশ হিসেবে যদি শিশুকে বেড়ে ওঠার জন্য বাড়িতে সঠিক পরিবেশ, ভালো স্কুল এবং শিক্ষণ সুবিধা দেয়া যায়, তাহলে ফলাফলে দেখা যায় শিশুর বুদ্ধির বিকাশকে উৎসাহিত করে। এছাড়া পারিবারিক পরিবেশের আরো অনেক উপাদান যেমন- পিতামাতার শিক্ষা, পরিবারের অর্থনৈতিক ও সামাজিক মর্যাদা, পুষ্টি,,বাড়ির অবস্থান ও সামাজিক পারিপার্শ্বিকতা ইত্যাদি বুদ্ধির বিকাশের সাথে জড়িত।"
        },
        {
          "label": "গ",
          "question": "দৃশ্যকল্প-১ এ উল্লিখিত মানসিক ক্ষমতাটি ব্যাখ্যা করো।",
          "explanation": "দৃশ্যকল্প-১ এ উল্লিখিত মানসিক ক্ষমতাটি হলো বুদ্ধি। ডেভিড ওয়েক্সলারের মতে, \"বুদ্ধি হচ্ছে ব্যক্তির এমন বহুমুখী ক্ষমতা যা দ্বারা ব্যক্তি উদ্দেশ্যমূলকভাবে কাজ করে, যুক্তিযুক্তভাবে চিন্তা করে এবং পরিবেশের সাথে কার্যকরভাবে প্রতিক্রিয়া করে।\" সুতরাং বুদ্ধি ব্যক্তির এমন ক্ষমতা যার দ্বারা সে জগতের সব বিষয় সম্পর্কে অবহিত হতে পারে, বিভিন্ন ঘটনার মধ্যে সমন্বয় সাধন করতে পারে এবং সমস্যা সমাধানের ক্ষেত্রে সঠিক সিদ্ধান্ত গ্রহণ করতে পারে। বুদ্ধিকে বস্তুনিষ্ঠভাবে বিশ্লেষণ করলে যে বিষয়গুলো পাওয়া যায় তা হলো- উদ্দেশ্যের সাথে উপায়ের সামঞ্জস্যকরণ, বস্তুবিবর্জিত সাধারণ চিন্তার ক্ষমতা, নতুন পরিবেশে মোকাবিলা করা এবং অতীত থেকে অভিজ্ঞতা অর্জন। উদ্দীপকে দৃশ্যকল্প-১ এ শ্রেষ্ঠ মানসিক ক্ষমতা বলতে বুদ্ধিকেই বোঝানো হয়েছে। মানুষের জীবনে বুদ্ধি একটি তাৎপর্যপূর্ণ বিষয়। বুদ্ধির কমবেশি ব্যবহার ছাড়া মানুষ বাঁচতে পারে না। যার যত বেশি বুদ্ধি থাকবে জীবনে সে তত বেশি সাফল্য লাভ করতে পারবে। তাই বলা যায়, বুদ্ধি হলো কাজ বা আচরণের একটি গুণগত উৎকর্ষের সূচক।"
        },
        {
          "label": "ঘ",
          "question": "দৃশ্যকল্প-২ এ উল্লিখিত রীমা ও সীমার বুদ্ধি পরিমাপে প্রয়োগকৃত অভীক্ষাগুলোর তুলনামূলক বিশ্লেষণ করো।",
          "explanation": "দৃশ্যকল্প-২ এ উল্লিখিত রীমা ও সীমার বুদ্ধি পরিমাপে প্রয়োগকৃত অভীক্ষাগুলো হলো যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষা। যেসব বুদ্ধি অভীক্ষার সাহায্যে কেবল একজন ব্যক্তির বুদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সব্রাসরি যোগাযোগ' থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ তভীক্ষায় অভীক্ষকের পরিশ্রম ব্যক্তিপত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষার্থীকে কোনো সহযোগিতা করা সম্ভব হয় না। দলগত বুদ্ধি 'অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায়' ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার' বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "2",
      "uddipok": "দৃশ্যকল্প-১: বিমল লেখাপড়া ও অন্যান্য কাজে খুবই ধীর। নিজের দৈনন্দিন কার্যসম্পাদনে তাকে অন্যের উপর নির্ভর করতে হয়। তার বুদ্ধ্যঙ্ক পরিমাপ করে ৬৮ পাওয়া গেল। দৃশ্যকল্প-২: বিভিন্ন বুদ্ধি অভীক্ষার মধ্যে এমন একটি বুদ্ধি অভীক্ষা আছে যেটিতে ভাষাগত এবং কর্মসম্পাদনমূলক উভয় উপ-অভীক্ষা রয়েছে।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "'CA' এর পূর্ণরূপ কী?",
          "explanation": "'CA' এর পূর্ণরূপ হলো– Chronological Age."
        },
        {
          "label": "খ",
          "question": "বুদ্ধির ক্ষেত্রে আন্তঃব্যক্তিক পার্থক্যের কারণ কী?",
          "explanation": "বুদ্ধির ক্ষেত্রে আন্তঃব্যক্তিক পার্থক্যের কারণ বংশগত প্রভাব ও পরিবেশের প্রভাব। প্রত্যেক ব্যক্তির বুদ্ধি এক রকম নয়। বুদ্ধির আন্তঃব্যক্তিক পার্থক্যে দু'ধরনের কারণ বা প্রভাব লক্ষ করা যায়। যথা- বংশগত প্রভাব ও পরিবেশের প্রভাব। পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি আবার পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "দৃশ্যকল্প-১ এ বর্ণিত বিমলের প্রতিবন্ধিতার ধরন ব্যাখ্যা করো।",
          "explanation": "দৃশ্যকল্প-১ এ বর্ণিত বিমলের ক্ষেত্রে মৃদু বুদ্ধি প্রতিবন্ধিতা লক্ষণীয়। যে সব শিশুরা বা ব্যক্তিরা যাদের ব্যুদ্ধ্যঙ্ক ৫১ থেকে ৬৯ এর মধ্যে তারা মৃদু বুদ্ধি প্রতিবন্ধী শ্রেণির অন্তর্গত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। অধিকাংশ ক্ষেত্রে মৃদু বুদ্ধি প্রতিবন্ধীদের বিদ্যালয়ে ভর্তি হওয়ার আগ পর্যন্ত প্রতিবন্ধী হিসেবে শনাক্ত করা যায় না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অার্থাৎ মৃদু বুদ্ধি প্রতিবন্ধীরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধীদের শিক্ষা লাভের যোগ্য বলে বিবেচনা করা হয়'। উদ্দীপকে দেখা যায়, বিমল লেখাপড়া ও অন্যান্য কাজে খুবই ধীর। অন্যের উপর নির্ভরশীল। তার বুদ্ধ্যঙ্ক,৬৮। সুতরাং বলা যায়,বিমলের মধ্যে মৃদু বুদ্ধি প্রতিবন্ধিতা রয়েছে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত বুদ্ধি অভীক্ষার উপ-অভীক্ষাগুলো বিশ্লেষণ করো।",
          "explanation": "দৃশ্যকল্প-২ এ উল্লিখিত বুদ্ধি অভীক্ষাটি হলো ওয়েক্সলারের বুদ্ধি অভীক্ষা। ওয়েক্লারের বৃদ্ধি, অভীক্ষায় ১১টি উপ-অভীক্ষা রয়েছে। এ ১১টি উপঅভীক্ষায় ৬টি ভাষাগত উপ-অভীক্ষা এবং ৫টি কর্মসম্পাদনমূলক উপঅভীক্ষা রয়েছে। ভাষাগত উপ-অভীক্ষাগুলো হলো- সাধারণ বোধশক্তি, সাধারণ তথ্য, গাণিতিক যুক্তি, সাদৃশ্য, শব্দার্থ এবং সংখ্যা পরিসর। সাধারণ বোধশক্তিতে ১০টি, সাধারণ তথ্যের ১৫টি, গাণিতিক যুক্তিতে ২০টি, সাদৃশ্যে ১২টি শব্দার্থে ৪২টি প্রশ্ন রয়েছে। সর্বশেষ সংখ্যা পরিসর উপঅভীক্ষা দ্বারা স্মৃতির পরিসর পরিমাপ করা হয়। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। আবার, কর্মসম্পাদনমূলক অভীক্ষায় ৫টি উপ-অভীক্ষা হলো- ছবি সাজানো, ছবি পূরণ, ব্লক ডিজাইন, বস্তু গঠন এবং সংখ্যা প্রতীক। ছবি সাজানোতে পরীক্ষার্থীকে একটির পর একটি ছবি সাজাতে হয়। ছবি পূরণে ছবির অসম্পূর্ণ অংশের নাম বলতে হয়। ব্লকডিজাইনে কাঠের ব্লকের সাহায্যে নির্দিষ্ট নকশা তৈরি করতে বলা হয়। বস্তু গঠনের কাজ হলো পরিপূর্ণ বস্তু তৈরি করা এবং সংখ্যা প্রতীকে সংখ্যার সাথে প্রতীকের নাম বলতে বলা হয়। কর্মসম্পাদনমূলক অভীক্ষা সংস্কৃতির প্রভাবমুক্ত। পরিশেষে বলা যায়, ভাষাগত বুদ্ধি অভীক্ষা কেবল ভাষাভাষী ব্যক্তিদের ক্ষেত্রে প্রযোজ্য হলেও কর্মসম্পাদমূলক অভীক্ষা অশিক্ষিত, মূক, বধির. এবং বিদেশিদের ক্ষেত্রেও সমভাবে প্রযোজ্য।"
        }
      ]
    },
    {
      "number": "3",
      "uddipok": "দৃশ্যকল্প-১: ব্যস্তিত্ব মূল্যায়নে প্রাচীতম' এবং বহুল ব্যবহৃত একটি পদ্ধতি আছে। এই পদ্ধতিতে গবেষক ব্যস্তিকে সামনাসামনি বসিয়ে তার সাথে কথা বলে প্রয়োজনীয় তথ্য সংগ্রহ করেন।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "ব্যস্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্য ভাব প্রকাশ পায়।"
        },
        {
          "label": "খ",
          "question": "ব্যক্তিত্ব মূল্যায়নে প্রশ্নমালা গুরুত্বপূর্ণ কেন?",
          "explanation": "ব্যক্তিত্ব মূল্যায়নে সবচেয়ে বেশি ব্যবহৃত অভীক্ষা হলো ব্যক্তিত্ব প্রশ্নমালা। ব্যক্তিত্ব নির্ণায়ক বহু সংখ্যাক প্রশ্নমালার সমন্বয়ে এ অভীক্ষা গঠিত হয়। ব্যক্তি হ্যাঁ-না' বা 'সত্য-মিথ্যা'র সাহায্যে প্রশ্নমালার উত্তর'দিয়ে থাকে। ব্যক্তিত্ব প্রশ্নমালার সাহায্যে কোনো ব্যক্তির বাহ্যিক ও অভ্যন্তরীণ গুণাবলির মূল্যায়ন করা হয়। ব্যক্তির আত্মবিশ্বাস, অনূভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজিকতা প্রভৃতি গুণাবলি এ অভীক্ষার সাহায্যে পরিমাপ করা যায়। ব্যক্তিত্ব প্রশ্নমালার সাহায্যে নির্ভরযোগ্যতা ও যথার্থতা প্রমাণ করাযায়। তাই ব্যক্তিত্ব মূল্যায়নে প্রশ্নমালা পদ্ধতিটি গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ বর্ণিত ব্যক্তিত্ব মূল্যায়নের পদ্ধতিটি ব্যাখ্যা করো।",
          "explanation": "দৃশ্যকল্প-১ এ বর্ণিত ব্যক্তিত্ব মূল্যায়নের পদ্ধতিটি হলো সাক্ষাৎকার পদ্ধতি। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভূক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্ব মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী.ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ-আলোচনার মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকের দৃশ্যকল্প-১ এ ব্যক্তিত্ব মূল্যায়নে প্রাচীনতম এবং বহুল ব্যবহৃত একটি পদ্ধতির কথা উল্লেখ করা হয়েছে। এই পদ্ধতিতে গবেষক ব্যস্তিকে সামনাসামনি বসিয়ে তার সাথে কথা বলে প্রয়োজনীয় তথ্য সংগ্রহ করে। সুতরাং বলা যায়, দৃশ্যকল্প-১ এ সাক্ষাৎকার পদ্ধতির কথা বলা হয়েছে।"
        },
        {
          "label": "ঘ",
          "question": "দৃশ্যকল্প-২ এ প্রদর্শিত চিত্রের 'A' এবং 'C' এর তুলনামূলক বিশ্লেষণ করো।",
          "explanation": "দৃশ্যকল্প-২. এ প্রদর্শিত চিত্রে “A' দ্বারা আদিসত্ত্বা এবং 'C' দ্বারা অতি অহমকে নির্দেশ করা হয়েছে। ফ্রয়েডের মতে, জন্মের সময় শিশুর ব্যক্তিত্বে থাকে শুধু সুখের জন্য অচেতন তাড়না। যে কল্পিত মানসিক কাঠামোতে এই তাড়নাসমূহ অবস্থান করে ফ্রয়েড তার নাম দিয়েছেন আদিসত্তা। আদিসত্তা সবসময় সুখের জন্য ভার তাড়নাগুলোর তাৎক্ষণিক সন্তুষ্টি, পেতে চেষ্টা 'করে। আদিসত্তা 'সুখ ভোগের' নীতি' (Pleasure Principle) অনুসরণ করে। সে শুধু সুখ ভোগ করতে চায়। সে কোনো সামাজিক রীতি, নীতি বা শিক্ষার ধার ধারে না। সে আদিম মানব মনের প্রতীক। তার মধ্যে কোনো যুক্তি নেই,বিচারবুদ্ধি নেই। আদিসত্তা নগ্ন কামনা-বাসনার প্রতিচ্ছবি। অপরদিকে, পিতামাতা এবং সমাজ থেকে যে নৈতিকতা ও মূল্যবোধ আমরা অর্জন করি তার ধারক ও বাহক হলো অতি অহম। এটি প্রকৃতপক্ষে দুটি উপ-অংশে নিয়ে গঠিত। একটি অংশ বিবেক (Conscicnce) যা কতগুলো আচরণের বিরুদ্ধে নৈতিক বাধা প্রদান করে, বিশেষত সেগুলো আদিসভার যৌন ও আক্রমণাত্মক তাড়না প্রকাশ করে। অতি অহমের অন্য অংশটি হলো তহম আদর্শ (Ego-ideal)। এটি হলো একজন ব্যক্তি আদর্শগতভাবে কী হতে পারে এবং কেমন আচরণ করা উচিত তার প্রতিচ্ছবি। এটি একধরনের নৈতিক নীতিকে নির্দেশ করে। পরিশেষে বলা যায়, আদিসত্তা মূলত অচেতন এবং সুখনীতি; অতি-অহম হলো আংশিক চেতন এবং এক ধরনের নৈতিক নীতির সত্তা।"
        }
      ]
    },
    {
      "number": "4",
      "uddipok": "দৃশ্যকল্প-১: রাখাল বণিকের ব্যস্তিত্ব নিরূপণের জন্য মনোবিজ্ঞানী তাকে বিভিন্ন অস্পষ্ট ছবিবিশিষ্ট কয়েকটি কার্ড দেখিয়ে প্রতিটি কার্ডের প্রেক্ষিতে পৃথক গল্প বলতে বললেন। রাখালের গল্পের ভিত্তিতে মনোবিজ্ঞানী তার ব্যস্তিত্ব নিরূপণ করলেন। দৃশ্যকল্প-২: তালুকদার এবং মজুমদার দুই বন্ধু ও সহকর্মী। তালুকদার অত্যন্ত মেধাবী এবং একজন গবেষক। কিন্তু তিনি অন্যদের সাথে খুব একটা মিশতে চান না। অন্যদিকে, মজুমদার অত্যন্ত মিশুক প্রকৃতির। তিনি সবসময়ই বন্ধুদের সাথে ব্যস্ত থাকতে পছন্দ করেন।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "প্রক্ষেপণমূলক অভীক্ষা কী?",
          "explanation": "ব্যস্তিত্ব মূল্যায়নের জন্য যে অভীক্ষায় কোনো ব্যক্তিকে অস্পষ্ট, দ্ব্যর্থবোধক বা অসংগঠিত উদীপক উপস্থাপন করে এর প্রতি প্রতিক্রিয়া প্রকাশ করতে বলা হয় তাই প্রক্ষেপণমূলক অভীক্ষা।"
        },
        {
          "label": "খ",
          "question": "অধিকাংশ মানুষই উভয়মুখী ব্যস্তিত্বের অধিকারী কেন?",
          "explanation": "একই ব্যস্তির ব্যক্তিত্ব যদি কখনও অন্তর্মুখী আবার কখনও বহির্মুখী হয় তখন তাকে উভয়মুখী ব্যক্তিত্ব বলে। অনেক আধুনিক মনোবিজ্ঞানী কার্ল ইয়ুং-এর মতবাদের সাথে একমত নন। ব্যস্তিত্বকে তারাশুধু দুটি ভাগে ভাগ করতে রাজি নন। তাদের মতে, বেশিরভাগ ব্যন্তিই অন্তর্মুখী ও বহির্মুখী ব্যক্তিত্বের মাঝামাঝি স্থানে অবস্থান করে। অন্তর্মুখী ব্যদ্ভিত্ব সবসময় অন্তর্মুখী থাকে না আবার বহির্মুখী ব্যক্তিত্বও সবসময় বহির্মুখী থাকে না। বেশিরভাগ লোক পরিমাপের মাঝামাঝিতে পড়ে। তাই অধিকাংশ লোকই উভয়মুখী ব্যস্তিত্বের অধিকারী।"
        },
        {
          "label": "গ",
          "question": "দৃশ্যকল্প-১ এ রাখাল বণিকের ব্যক্তিত্ব নিরূপণে প্রয়োগকৃত অভীক্ষাটি ব্যাখ্যা করো।",
          "explanation": "দৃশ্যকল্প-১ এ রাখাল বণিকের ব্যক্তিত্ব নিরুপণে প্রয়োগককৃত অভীক্ষাটি হলো কাহিনি সংপ্রত্যক্ষণ অভীক্ষা। ১৯৩৫ সালে ক্রিস্টিয়ানা মরগান এবং এইচ, এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং এরুটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি 'করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। উদ্দীপকের দৃশ্যকল্প-১ এ রাখাল বণিকের ব্যস্তিত্ব নিরূপণের জন্য মনোবিজ্ঞানী তাকে বিভিন্ন অস্পষ্ট ছবি বিশিষ্ট কয়েকটি কার্ড দেখিয়ে প্রতিটি কার্ডের প্রেক্ষিতে গল্প বলতে বললেন। এই গল্পের ভিত্তিতে মনোবিজ্ঞানী তার ব্যস্তিত্ব নিরূপণ করলেন। সুতরাং বলা যায়, মনোবিজ্ঞানীর প্রয়োগকৃত অভীক্ষাটি কাহিনি সংপ্রত্যক্ষণ অভীক্ষা।"
        },
        {
          "label": "ঘ",
          "question": "দৃশ্যকল্প-২ এ বর্ণিত তালুকদার এবং মজুমদারের ব্যস্তিত্বের ধরনের তুলনা করো।",
          "explanation": "দৃশ্যকল্প-২ এ বর্ণিত তালুকদার এবং মজুমদারের ব্যক্তিত্ব যথাক্রমে অন্তর্মুখী এবং বহির্মুখী ব্যস্তিত্ব। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। এ জাতীয় লোকের বৈশিষ্ট্য হলো এরা খুব আত্মকেন্দ্রিক, বাহ্য বস্তুর প্রতি উদাসীন, আত্মসচেতন এবং স্বার্থপর। অন্তর্মুখী ব্যস্তিত্বের লোকেরা অত্যন্ত চিন্তাশীল;আবেগপ্রবণ ও,সংবেদনশীল হয়। এরা বাইরের জগতের কর্ম কোলাহলে অংশগ্রহণ করতে চায় না। এদের মধ্যে সামাজিকতাবোধের একান্ত অভাব দৃশ্যমান। নতুন পরিবেশে এরা সহজে খাপ খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। তালুকদারের ব্যক্তিত্বে এসব বৈশিষ্ট্য দৃশ্যমান। অন্যদিকে, বহির্মুখী-ব্যক্তিত্বের লোকদের বাইরের জগতের প্রতি রয়েছে দুর্বার আকর্ষণ। এরা অন্যের সঙ্গে মিশতে এবং প্রাণখুলে আনন্দ প্রকাশে 'আগ্রহী। বাইরের জগতের বিভিন্ন সামাজিক কর্মকাণ্ডে এরা সক্রিয়ভাবে 'অংশগ্রহণ করে। বহির্মুখী ব্যক্তিত্বের লোকেরা সুদূর নীলাকাশে মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যস্তিত্বের লোকেরা সামাজিক এবং যেকোনো পরিবেশে এবং পরিস্থিতিতে এরা নিজেদের খাপ খাইয়ে নিতে পারে। সমাজসেবা, খেলাধুলা, দেশভ্রমণ, ব্যবসায়-বাণিজ্য ইত্যাদি কাজে এরা খুবই আগ্রহী। মজুমদারের ব্যক্তিত্বে ঐ বৈশিষ্ট্যগুলো লক্ষণীয়। উপরের আলোচনার পরিপ্রেক্ষিতে বলা যায়, তালুকদার ও মজুমদারের ব্যক্তিত্ব পরস্পর বিপরীতমুখী ব্যক্তিত্বকে নির্দেশ করে।"
        }
      ]
    },
    {
      "number": "5",
      "uddipok": "জনাব সালাম ব্যতিক্রমধর্মী এবং গবেষণাধর্মী কাজে প্রবল আগ্রহবোধ করেন। তিনি জ্ঞান অন্বেষণে প্রবল উৎসাহী ও মনোযোগী। অন্যদিকে, জনাব রহমান খুবই মিশুক এবং পরোপকারী। তিনি অত্যন্ত সৎ এবং কর্তব্যপরায়ণ। পরকালীন কল্যাণ কামনায় তিনি ইহকালীন সুখ বিসর্জন দিতে সদা তৎপর।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "মূল্যবোধ গঠনের প্রধান মাধ্যম কী?",
          "explanation": "মূল্যবোধ গঠনের প্রধান মাধ্যম পরিবার।"
        },
        {
          "label": "খ",
          "question": "মূল্যবোধ কীভাবে সমাজের চালিকা শক্তি হিসাবে কাজ করে?",
          "explanation": "মূল্যবোধ সমাজের ঐক্য ও সংহতি রক্ষার মাধ্যমে সমাজের চালিকাশক্তি হিসেবে কাজ করে। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "জনাব সালামের মূল্যবোধ ব্যাখ্যা করো।",
          "explanation": "জনাব সালাম তাত্ত্বিক মূল্যবোধসম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীলবিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী, সত্যকে আবিষ্কার করাই এদের প্রধান লক্ষ্য। এরা সুবিন্যস্ত জ্ঞান ও সুসংহত নিয়মের প্রতি আবদ্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক এবং দার্শনিকের মতো। উদ্দীপকে জনাব সালাম ব্যতিক্রমধর্মী এবং গবেষণাধর্মী কাজে আগ্রহবোধ করেন। জ্ঞান অন্বেষণে তিনি প্রবল উৎসাহী ও মনোযোগী। সুতরাং বলা যায়, জনাব সালামের মধ্যে তাত্ত্বিক মূল্যবোধের উপস্থিতি রয়েছে।"
        },
        {
          "label": "ঘ",
          "question": "'জনাব রহমান একাধিক মূল্যবোধ লালন করেন'- উর্ত্তিটি বিশ্লেষণ করো।",
          "explanation": "জনাব'রহমানের মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সার্থে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি- বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে। উদ্দীপকে জনাব রহমান খুবই মিশুক এবং পরোপকারী। তিনি অত্যন্ত সৎ এবং কর্তব্যপরাযণ। এ ধরনের গুণাবলি জনাব রহমানের সামাজিক মূল্যবোধের পরিচায়ক। আবার তিনি পরকালীন কল্যাণ, কামনায় ইহকালীন সুখ বিসর্জন দিতে সদা তৎপর। ধর্মীয় মূল্যবোধসম্পন্ন ব্যক্তিরা এ ধরনের বিমূর্ত ধারণার অধিকারী হন। তার এ ধরনের ধারণা ধর্মীয় মূল্যবোধকে নির্দেশ করে। পরিশেষে বলা যায়,জনাব রহমানের মধ্যে একাধিক অর্থাৎ সামাজিক ও ধর্মীয় মূল্যবোধ বিদ্যমান।"
        }
      ]
    },
    {
      "number": "6",
      "uddipok": "দৃশ্যকল্প-২: প্রত্যেক ব্যক্তিই মানসিক চাপ মোকাবেলায় সচেতন বা অবচেতনে বিভিন্ন কৌশল অবলম্বন করে থাকে। উদাহরণস্বরূপ: আমাদের অতৃপ্ত কামনা বাসনা বা দুঃখমূলক স্মৃতিতে আমরা ইচ্ছাকৃতভাবে মনের গহীনে চাপা দিয়ে থাকি। আবার অনেক সময় আমাদের ব্যর্থতা বা ভুল কৃতকর্মকে প্রতিষ্ঠিত করার জন্য উদ্ভট যুক্তি উপস্থাপনে নিজেকে রক্ষা করতে চাই।এগুলো ভিন্ন ভিন্ন আত্মরক্ষামূলক কৌশল।",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "অসহায়ত্ব ক্ষতিকর কেন?",
          "explanation": "ব্যক্তির অসহায়ত্বের ফলে হতাশার-মতো নেতিবাচক অনুভূতি সৃষ্টি হয়। তাই অসহায়ত্ব ক্ষতিকর। মানুষের চাহিদা পূরণের জন্য সার্বিক প্রচেষ্টা কোনো কিছুদ্বারা বাধা পেলে যে উত্তেজনার সৃষ্ট হয় তাকে হতাশা বা অসহায়ত্ব বলে। অসহায়ত্বের অবস্থায় পরিস্থিতি ব্যক্তির নিয়ন্ত্রণের বাইরে থাকে। ফলে ব্যক্তি পরিস্থিতির কাছে আত্মসমর্পণ করে। এরূপ পরিস্থিতিতে ব্যক্তি হতাশ হয়ে পড়ে এবং বিভিন্ন ধংসাত্মক প্রতিক্রিয়া করে থাকে। তাই অসহায়ত্বকে ক্ষতিকর মানসিক অনভূতি বলা হয়।"
        },
        {
          "label": "গ",
          "question": "দৃশ্যকল্প-১ এ পরিলক্ষিত দ্বন্দ্বের ব্যাখ্যা করো।",
          "explanation": "দৃশ্যকল্প-১ এ পরিলক্ষিত দ্বন্দ্বটি হলো আকর্ষণ-বিকর্ষণ দ্বন্দ্ব। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। উদাহরণস্বরূপ- ভালো বেতনের একটি চাকরি পাওয়া গেছে। তবে চাকরিস্থল খাগড়াছড়ি জেলার শেষপ্রান্তে দুর্গম পাহাড়ি অঞ্চলে। ভালো বেতন একদিকে আকর্ষণ করছে অপরদিকে, দুর্গম অঞ্চল দূরে সরিয়ে দিচ্ছে। এরূপ একটি অবস্থাই আকর্ষণ-বিকর্ষণ দ্বন্দ্ব।"
        },
        {
          "label": "ঘ",
          "question": "দৃশ্যকল্প-২-এ উল্লিখিত আত্মরক্ষামূলক কৌশলগুলো বিশ্লেষণ করো।",
          "explanation": "দৃশ্যকল্প-২-এ মানসিক চাপ মোকাবেলার 'অবদমন' ও 'অপব্যাখ্যান বা যুক্তিসিদ্ধকরণ' কৌশলের প্রতি ইঙ্গিত করা হয়েছে যা ভিন্ন হলেও মূলত একই শ্রেণিভুক্ত। তীব্র মানসিক চাপের ফলে আমাদের মনের ইচ্ছাগুলো নিজেদের কাছেই গ্রহণযোগ্য হয় না বা তৃপ্তি সাধন করা সম্ভব হয় না। এ ধরনের অগ্রহণযোগ্য কামনা-বাসনাকে ব্যক্তি স্বভাবতই জোরপূর্বক ভুলে থাকে বা অবচেতন মনে দাবিয়ে রাখে। এভাবে জোরপূর্বক ভুলে থাকা বা দাবিয়ে রাখার কাজটিকে অবদমন বলে। দৃশ্যকল্প-২ এর প্রথমাংশে এরূপ সংগতি বিধানের চরমতম ও নিকৃষ্টতম কৌশলের কথা বলা হয়েছে। দৃশ্যকল্প-২ এর শেষাংশে নিজের ব্যর্থতাকে প্রতিষ্ঠিত করার জন্য উদ্ভট যুক্তি স্থাপনের মাধ্যমে নিজেকে রক্ষা করার কথা বলা হয়েছে। মূলত এটা হলো ব্যর্থতার পীড়াদায়ক গ্লানি থেকে মুক্তি লাভের জন্য অপব্যাখ্যার কৌশল ব্যবহার করা। উদাহরণস্বরূপ- বেশ কিছুদিন ধরে খেলছে এমন একজন খেলোয়াড়কে যদি দলের খেলোয়াড় হিসেবে মনোনীত করা না হয় তাহলে তাকে বলতে শোনা- যায় 'আরে ভাই, অনেক বয়স হয়েছে, এখন 'কি আর ছেলেপেলেদের সাথে খেলা আমার সাজে।' মূলত এসব ক্ষেত্রে আমরা আমাদের অক্ষমতাকে ঢাকবার জন্য দুর্বল যুক্তির আশ্রয় নিয়ে অন্যের চোখে আমাদের আত্মমর্যাদা রক্ষা করার চেষ্টা করে থাকি। উপরের আলোচনার প্রেক্ষিতে বলা যায়, 'অবদমন' ও 'অপব্যাখ্যান' উভয়ই আত্মরক্ষার কৌশল হলেও ভিন্ন।"
        }
      ]
    },
    {
      "number": "7",
      "uddipok": "",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "বৈজ্ঞানিক পদ্ধতি কী?",
          "explanation": "বৈজ্ঞানিক পদ্ধতি বলতে অনুসন্ধানের সুনির্দিষ্ট প্রতিক্রিয়াকে বোঝায়, যার দ্বারা ধারাবাহিক, বস্তুনিষ্ঠ ও সুশৃঙ্খল জ্ঞান আহরণ করা সম্ভব।"
        },
        {
          "label": "খ",
          "question": "পরীক্ষণে নিয়ন্ত্রণ অত্যাবশ্যক কেন?",
          "explanation": "মনোবিজ্ঞানের পরীক্ষণে কোনো ঘটনার কিছু শর্তকে যখন পরীক্ষকের ইচ্ছানুযায়ী এবং প্রয়োজনানুসারে পরিবর্তন করে পরীক্ষণের ওপর থেকে প্রভাবমুক্ত রাখা হয় তখন তাকেনিয়ন্ত্রণ বলা হয়। নিয়ন্ত্রণ বলতে মূলত পরীক্ষণে চলের নিয়ন্ত্রণকেই বোঝায়। চলের নিয়ন্ত্রণ পরীক্ষণ পদ্ধতির একটি গুরুত্বপূর্ণ বৈশিষ্ট্য। পরীক্ষণ পরিচালনায় গবেষককে অনির্ভরশীল চল ব্যতীত অন্য যেসব চল নির্ভরশীল চলকে প্রভাবিত করতে পারে সেগুলোকে নিয়ন্ত্রণ করতে হয়। চলসমূহ নিয়ন্ত্রণ করার উদ্দশ্যে হলো যাতে কোনো বাহ্যিক চল পরীক্ষণপাত্রদের ওপর পৃথকভাবে প্রভাব সৃষ্টি করতে না পারে।"
        },
        {
          "label": "গ",
          "question": "উদ্দীপকে প্রদর্শিত চিত্রে 'C' ব্যাখ্যা করো।",
          "explanation": "উদ্দীপকে 'C' চিহ্নিত স্থানটি মধ্যবর্তী চলকে নির্দেশ করে। পরীক্ষণে চল একটি গুরুত্বপূর্ণবিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, নির্ভরশীল, মধ্যবর্তী ও বাহ্যিক-এই চার ভাগে ভাগ করা যায়। উদ্দীপকের ছকে বিভিন্ন প্রকার চলের প্রকারভেদ দেখানো হয়েছে। অতএব বলা যায়, 'C' চিহ্নিত স্থানে মধ্যবর্তী বা অন্তবর্তী চলকেই নির্দেশ করা হয়েছে। অনির্ভরশীল চল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী চল বা অন্তবর্তী চল বলে। আবার কোনো কোনো ক্ষেত্রে এই চলকে যোগ সাধনকারী চল হিসেবেও উল্লেখ করা হয়। পরীক্ষণ পরিচালনার সময় এই মধ্যবর্তী চল কিছুটা অন্য রকমের হয়। এক্ষেত্রেমধ্যবর্তী চল দুই রকমের হতে পারে। যথা: ১.মনস্তাত্ত্বিক চল, যেমন- বুদ্ধি, শিক্ষণ, ব্যক্তিত্ব, প্রেষণা, চিন্তন, আবেগ ইত্যাদি এবং ২. শরীরবৃত্তীয় চল, যেমনবয়স, লিঙ্গ, স্বাস্থ্যগত অবস্থা ইত্যাদি। সাপেক্ষ চলের ওপর অনির্ভরশীল চলের প্রভাব মধ্যবর্তী চলের প্রভাব দ্বারা প্রভাবিত হয়। এ কারণে মধ্যবর্তী চলগুলো পরীক্ষণে অবাস্তব উপাদান হিসেবে পরিচিত। তাই একটি ভালো পরীক্ষণ চালাতে এসব চলকে এমনভাবে নিয়ন্ত্রণ করতে হবে যাতে এদের প্রভাব সাপেক্ষ চলে পড়তে না পারে।"
        },
        {
          "label": "ঘ",
          "question": "উদ্দীপকে প্রদত্ত চিত্রে 'A' এবং 'D' বিশ্লেষণ করো।",
          "explanation": "উদ্দীপকে 'A' ও 'D' চিহ্নিত স্থান দুটি যথাক্রমে অনির্ভরশীল চল ও বাহ্যিক চলকে নির্দেশ করে। 'A' চিহ্নিত স্থানে নির্দেশিত অনির্ভরশীল চল 'উদ্দীপক চল' বা 'নিরপেক্ষ চল' নামেও পরিচিত। মূলত গবেষক প্রাণীর আচরণের ওপর যে সকল চলের প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন। এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে। এ অর্থে বলা যায়, যে চলকে তার উপস্থিতি বা সৃষ্টির জন্য অন্য চলের ওপর নির্ভর করতে হয় না তাকে অনির্ভরশীল বা স্বাধীন চল বলা হয়ে থাকে। অন্যদিকে, পরীক্ষণের ফলাফলের ওপর যেসব চল অবাঞ্ছিতভাবে প্রভাব বিস্তার করে সেসব চলকে বাহ্যিক চল বলে। যেমন- গবেষণাগারের পরিবেশ, আলো, বাতাস, তাপমাত্রা, শব্দ ইত্যাদি যদি গবেষণা কাজে সমস্যা সৃষ্টি করে তবে এগুলোকে বাহ্যিক চলা বলা যাবে। উদাহরণস্বরূপ, মুখস্থ করার সময় যর্দি কক্ষের তাপমাত্রা খুব বেশি থাকে অথবা কক্ষের বাইরে যদি তখন তুমুল হট্টগোল চলতে থাকে, তাহলে তা মুখস্থ করার ক্ষেত্রে প্রভাব বিস্তার করতে পারে। তাই এই চলটিকেও এমনভাবে নিয়ন্ত্রণ করতে হবে যাতে পরীক্ষণের উপর এর কোনো ক্ষতিকর প্রভাব না পড়ে। পরিশেষে বলা যায়, অনির্ভরশীল চল ও বাহ্যিক চল উভয়ই পরীক্ষণের ক্ষেত্রে গুরুত্ব বহন করে।"
        }
      ]
    },
    {
      "number": "8",
      "uddipok": "",
      "tag": "DB, MB, RB, DIN.B, CB, CTG.B, BB 25",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষা পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে যে আনুমানিক ধারনা ঠিক করা হয় তাকে প্রকল্প বলা হয়।"
        },
        {
          "label": "খ",
          "question": "পরীক্ষণকে বৈজ্ঞানিক পদ্ধতি বলা হয় কেন?",
          "explanation": "পরীক্ষণ পদ্ধতি হলো এমন একটি সুপরিকল্পিত ওঁ সুনিয়ন্ত্রিত বৈজ্ঞানিক পদ্ধতি, যার মাধ্যমে অনির্ভরশীল চল ও নির্ভরশীল চলসমূহের কার্যকারণগত সম্পর্ক নির্ণয় ও পরিমাপ করা হয়। মনোবৈজ্ঞানিক গবেষণার ক্ষেত্রে পরীক্ষণ পদ্ধতি হলো মানুষ বা প্রাণীর আচরণ ও মানসিক ক্রিয়া-প্রতিক্রিয়া নির্ণয়ের একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি। পরীক্ষণ পদ্ধতিতে বৈজ্ঞানিক বৈশিষ্ট্যাবলি বর্তমান থাকে। এ কারণেই পরীক্ষণ পদ্ধতিকেই বৈজ্ঞানিক পদ্ধতি হিসেবে বিবেচনা করা হয় ।"
        },
        {
          "label": "গ",
          "question": "দৃশ্যকল্প-১ এর ছকটি দ্বারা চল্ নিয়ন্ত্রণের কোন কৌশলটিনির্দেশ করে? বর্ণনা করো।",
          "explanation": "উদ্দীপকে দৃশ্যকল্প-১ এর ছক দ্বারা চল নিয়ন্ত্রণের কৌশল হিসেবে তুল্যমূল্যায়ন বা ভারসাম্য সৃষ্টিকে নির্দেশ করা হয়েছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়।"
        },
        {
          "label": "ঘ",
          "question": "দৃশ্যকল্প-২ এর A ও B বিশ্লেষণ করো।",
          "explanation": "দৃশ্যকল্প-২ এ 'A' দ্বারা প্রাকৃতিক পর্যবেক্ষণ এবং 'B' দ্বারা পদ্ধতিগত পর্যবেক্ষণকে নির্দেশ করা হয়েছে। প্রাকৃতিক (স্বাভাবিক) পরিবেশে সংঘটিত কোনো ঘটনাকে অনুরূপভাবে পর্যবেক্ষণ করার জন্য প্রাকৃতিক পর্যবেক্ষণ ব্যবহৃত হয়। অন্যদিকে যখন কোনো পূর্ব পরিকল্পনা অনুযায়ী স্বাভাবিক পরিবেশে তথ্য সংগ্রহ করা হয়, তাকে পদ্ধতিগত পর্যবেক্ষণ বলে। পর্যবেক্ষণ পদ্ধতি বলতে মূলত প্রাকৃতিক পর্যবেক্ষণ পদ্ধতিকেই বোঝানো হয়ে থাকে। কিন্তু পদ্ধতিগত পর্যবেক্ষণে ঘটনার কোন কোন উপাদান পর্যবেক্ষণ করতে হবে কখন এবং কীভাবে করতে হবে, কী কী উপকরণ উপস্থাপন করতে হবে তা আগে থেকেই নির্দিষ্ট করা থাকে। প্রাকৃতিক পর্যবেক্ষণ পদ্ধতিতে পরীক্ষণকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। যে সকল ঘটনাকে পরীক্ষাগারে তৈরি বা পুনরুৎপাদন করা যায় না, যেমন- বিবাহবিচ্ছেদ, সামাজিক সংঘর্ষ, দুর্ভিক্ষ, দাঙ্গা ইত্যাদি প্রাকৃতিক পর্যবেক্ষণ পদ্ধতির সাহায্যে ঘটনার বর্ণনা করেন। অন্যদিকে ৫ বছর বয়সী একদল শিশুকে হল ঘরে ছেড়ে দিয়ে একজন পর্যবেক্ষণকারী এমন এক জায়গায় অবস্থান করবেন যেখানে থেকে তিনি শিশুদের কার্যকলাপ লক্ষ করতে পারবেন, কিন্তু শিশুরা তাকে দেখতে পাবে না। এ ধরনের পর্যবেক্ষণই হলো পদ্ধতি পর্যবেক্ষণ। পরিশেষে বলা যেতে পারে যে, প্রাকৃতিক পর্যবেক্ষণ এবং পদ্ধতিগত পর্যবেক্ষণ নিয়মতান্ত্রিক পর্যবেক্ষণের দুটি অংশ যা শিশুর আচরণ বা প্রাণীদের আচরণ অনুসন্ধানে ব্যবহৃত হয়।"
        }
      ]
    }
  ]
}