{
  "title": "হলিক্রস কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: ১৯০৫ সালে প্রথম সত্যিকার অর্থে ব্যবহার উপযোগী একটি বুদ্ধি অভীক্ষা তৈরি করা হয়। এতে ৩০টি প্রশ্ন থাকে। পরবর্তী কয়েকটি সংস্করণে এর প্রশ্ন সংখ্যা বেড়ে দাঁড়ায় ৫৪টিতে। দৃশ্যকল্প০২: আরেকটি অভীক্ষার প্রথম ব্যবহার শুরু হয় ১৯১৮ সালে। এটির ৮টি উপ-অভীক্ষা রয়েছে। এ উপ-অভীক্ষাগুলোর মধ্যে ২নং থেকে ৬ নং উপ-অভীক্ষায় লিখে উত্তর দিতে হয়। বাকীগুলোতে টিক (খ) বা ক্রস (x) দিতে হয়।",
      "tag": "HC 24",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো ব্যক্তির সেই ক্ষমতা 'যা দ্বারা সে বাস্তব জগৎ সম্পর্কে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনক পরিস্থিতিতে সঠিক সিদ্ধান্ত গ্রহণে সক্ষম হয়।"
        },
        {
          "label": "খ",
          "question": "বুদ্ধ্যংক কীভাবে নির্ণয় করা হয়?",
          "explanation": "বুদ্ধ্যঙ্ক হচ্ছে ব্যক্তির মানসিক বয়সের সাথে তার প্রকৃত বয়সের অনুপাত। যে বয়স পর্যন্ত ব্যক্তি সবগুলো প্রশ্নের নির্ভুল উত্তর দিতে পারে সেই বয়সকে মৌলিক মানসিক বয়স বলে। মৌলিক মানসিক বয়সের পর প্রতিটি সঠিক উত্তরের জন্য অভীক্ষাথী কিছু মানসিক বয়স অর্জন করে। এ দু'য়ের সমন্বয়ে প্রাপ্ত মানসিক বয়সের সাথে প্রকৃত বয়সের অনুপাত হিসাবের মাধ্যমে বুদ্ধ্যঙ্ক নির্ণয় করা হয়।"
        },
        {
          "label": "গ",
          "question": "দৃশ্যকল্প-১ এ যে অভীক্ষাটির ইঙ্গিত রয়েছে সেটি বর্ণনা করো।",
          "explanation": "দৃশ্যকল্প-১ এ ইঙ্গিতকৃত অভীক্ষাটি হলো বিনে- সিমোঁ বুদ্ধি অভীক্ষা। আলফ্রেড বিনে এবং তার সহযোগী থিওডোর সিমোঁ ১৯০৫ সালে প্রথম ব্যবহার উপযোগী বুদ্ধি অভীক্ষা তৈরি করেন। তারা যুক্তি, পার্থক্য নির্ণয়, বোধগম্য ও বিচার ক্ষমতা এবং অন্যান্য বিষয়ে কতকগুলো প্রশ্ন তৈরি করে তা স্কুলের যেসব ছাত্র সাধারণ কৃতিত্বের পরিচয় দিচ্ছিল তাদের ওপর প্রয়োগ করেন। ছাত্ররা যে প্রশ্নগুলোর উত্তর দিতে সক্ষম হচ্ছিল তারা সেই ধরনের ৩০টি প্রশ্ন নির্বাচন করেন এবং সহজ থেকে কঠিন ক্রমানুসারে সাজিয়ে একটি স্কেল তৈরি করেন। বিনে-সিমোঁ অভীক্ষার বিশেষ বৈশিষ্ট্য হলো এই অভীক্ষাতে প্রথম মানসিক বয়সের ধারণা ব্যবহার করা হয়। উদ্দীপকে ১৯০৫ সালে তৈরিকৃত একটি বুদ্ধি অভীক্ষর কথা বলা হয়েছে যেটিতে ৩০টি প্রশ্ন থাকে। পরবর্তীতে এর প্রশ্ন সংখ্যা বেড়ে দাড়ায় ৫৪টিতে। সুতরাং বলা যায়, এটি দ্বারা বিনে-সিমোঁ বুদ্ধি অভীক্ষাকে ইঙ্গিত করা হয়েছে।"
        },
        {
          "label": "ঘ",
          "question": "দৃশ্যকল্প-২ এর অভীক্ষাটি বর্ণনা করো এবং দৃশ্যকল্প-১ এর অভীক্ষার সাথে এর তুলনামূলক আলোচনা করো।",
          "explanation": "দৃশ্যকল্প-২ এর অভীক্ষাটি আর্মি-আলফা অভীক্ষাটিকে নির্দেশ করে। আমি-আলফা অভীক্ষা হলো ভাষাভিত্তিক দলগত বুদ্ধি অভীক্ষা। এ অভীক্ষা ৮টি উপ-অভীক্ষায় বিভক্ত। এগুলো হলো- মৌখিক নির্দেশ, গাণিতিক সমস্যা, প্রয়োগমূলক বিচারকরণ, সমার্থক-বিপরীতার্থক শব্দ, অবিন্যস্ত বাক্য, সংখ্যা সারি সম্পূর্ণকরণ, সম্পর্ক স্থাপন ও সাধারণ তথ্য। এ উপ- অভীক্ষাগুলোর মধ্যে ২ নং থেকে ৬ নং উপ-অভীক্ষার ক্ষেত্রে লিখে উত্তর দিতে হয়। বাকিগুলোতে কিছু লিখতে হয় না, শুধু টিক (খ) বা ক্রস (x) চিহ্ন দিতে হয় অথবা নিচে রেখা টানতে হয়। উদ্দীপকে দৃশ্যকল্প-১ এবং দৃশ্যকল্প-২ এ যথাক্রমে বিনে-সিমোঁ বুদ্ধি অভীক্ষা এবং আর্মি-আলফা বুদ্ধি অভীক্ষার কথা বলা হয়েছে। বিনে-সিমোঁ বুদ্ধি অভীক্ষা এবং আর্মি-আলফা বুদ্ধি অভীক্ষার মধ্যে কিছু সাদৃশ্য এবং কিছু বৈসাদৃশ্য রয়েছে। যেমন- উভয় ধরণের অভীক্ষাই ভাষাভিত্তিক বুদ্ধি - অভীক্ষা। আবার বিনে-সিমোঁ অভীক্ষাটি ব্যক্তিভিত্তিক অভীক্ষা হলেও আর্মি- আলফা অভীক্ষাটি দলগত বুদ্ধি অভীক্ষা। প্যারিসের একটি স্কুলে ছাত্র- ছাত্রীদের শোচনীয় ফলাফলের কারণ অনুসন্ধানে বিনে-সিমোঁ অভীক্ষাটি প্রণীত হয়। অন্যদিকে মার্কিন যুক্তরাষ্ট্রে সেনাবাহিনীতে লোক নিয়োগের জন্য আর্মি-আলফা অভীক্ষা প্রণীত হয়। বিনে-সিমোঁ অভীক্ষায় মানসিক বয়সের ধারণা 'ব্যবহার করা হয়। অন্যদিকে ৮টি উপ-অভীক্ষার মাধ্যমে আমি-আলফা অভীক্ষাটি পরিচালিত হয়। সুতরাং বলা যায়, বিনে-সিমোঁ অভীক্ষা এবং আর্মি-আলফা অভীক্ষার মধ্যে সাদৃশ্যের তুলনায় বৈসাদৃশ্যই বেশি। তবে উভয় অভীক্ষাই বুদ্ধি পরিমাপে জনপ্রিয় এবং চমৎকার পদ্ধতি হিসেবে স্বীকৃত।"
        }
      ]
    },
    {
      "number": "2",
      "uddipok": "দৃশ্যকল্প-১: সুজন খুবই মানসিক অশান্তির মধ্য দিয়ে যাচ্ছে। কোনো কাজেই ঠিকমতো মনোযোগ দিতে পারছে না। এ বিষয়টি লক্ষ করে সুজনের বন্ধু তাকে একজন মনোচিকিৎসকের কাছে নিয়ে গেলেন। চিকিৎসক তার ব্যক্তিত্ব মূল্যায়নের জন্য ১৯টি ছবিযুক্ত কার্ড ও একটি ফাঁকা কার্ড সম্বলিত অভীক্ষা প্রয়োগ করলেন। দৃশ্যকল্প-২: রোমানা তার আগ্রহ, মনোভাব, অনুভূতি জানার জন্য একজন মনোবিজ্ঞানীর শরণাপন্ন হলেন। মনোবিজ্ঞানী তাকে সামনাসামনি বসিয়ে বিভিন্ন প্রশ্ন করতে লাগলেন। তিনি অযথা (আপাত দৃষ্টিতে) চাপ সৃষ্টি করে অনবরত বিভিন্ন প্রশ্ন করে ব্যতিব্যস্ত করে তুললেন। তারপর মনোবিজ্ঞানী তার অভিজ্ঞতা ও বিচক্ষণতার মাধ্যমে রোমানাকে বিভিন্ন পরামর্শ দিয়ে সাহায্য করলেন।",
      "tag": "HC 24",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "ব্যক্তিত্বের মনোবৈজ্ঞানিক প্রকারভেদ কী?",
          "explanation": "বহু শতাব্দী ধরে মানুষ ব্যক্তিত্বের প্রকারভেদ নিয়ে আলোচনা করছে। বর্তমানে মনোবিজ্ঞানীগণ ভিন্ন ভিন্ন দৃষ্টিভঙ্গি থেকে ব্যক্তিত্বকে ব্যাখ্যা করেছেন। ব্যক্তিত্বের আধুনিক মনোবৈজ্ঞানিক অনুধ্যানকে ৫টি প্রধান দৃষ্টিভঙ্গির নিরীখে ব্যাখ্যা করা হয়। এগুলো হলো-১. জৈবিক দৃষ্টিভঙ্গি, ২. মনোগতীয় দৃষ্টিভঙ্গি, ৩. সংলক্ষণ দৃষ্টিভঙ্গি, ৪. আচরণগত দৃষ্টিভঙ্গি এবং ৫. মানবিক দৃষ্টিভঙ্গি।"
        },
        {
          "label": "গ",
          "question": "দৃশ্যকল্প-১ এ ব্যক্তিত্ব মূল্যায়নে কোন অভীক্ষাটি ব্যবহার করা হয়েছে বর্ণনা করো।",
          "explanation": "দৃশ্যকল্প-১ এ ব্যক্তিত্ব মূল্যায়নে ব্যবহৃত অভীক্ষা হলো কাহিনি সংপ্রত্যক্ষণ -অভীক্ষা। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে - সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে - গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। দৃশ্যকল্প-১ এ দেখা যায়, চিকিৎসক ব্যক্তিত্ব মূল্যায়নের জন্য ১৯টি ছবিযুক্ত কার্ড ও একটি ফাঁকা কার্ড সম্বলিত অভীক্ষা প্রয়োগ করলেন যা কাহিনি সংপ্রত্যক্ষণ অভীক্ষা।"
        },
        {
          "label": "ঘ",
          "question": "দৃশ্যকল্প-২ এ যে পদ্ধতিতে ব্যক্তিত্ব মূল্যায়ন করা হয়েছে তা বর্ণনা করো এবং দৃশ্যকল্প-১ এর অভীক্ষার সাথে এর পার্থক্য লেখ।",
          "explanation": "দৃশ্যকল্প-২ এ সাক্ষাৎকার পদ্ধতিতে ব্যক্তিত্ব মূল্যায়ন করা হয়েছে। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক'অভীক্ষার অন্তর্ভুক্ত করা হয়, যার মধ্যে অন্যতম হেেলা সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ আলোচনার মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, আগ্রহ- অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন।উদ্দীপকে দৃশ্যকল্প-২-এ দেখা যায়, মনোবিজ্ঞানী রোমানাকে সামনাসামনি বসিয়ে বিভিন্ন প্রশ্ন করতে লাগলেন। তিনি অযথা চাপ সৃষ্টি করে অনবরত বিভিন্ন প্রশ্ন করে রোমানাকে ব্যতিব্যস্ত করে তুললেন। মনোবিজ্ঞানী এক্ষেত্রে সাক্ষাৎকার পদ্ধতির অন্তর্গত ক্লান্তিমূলক সাক্ষাৎকার পদ্ধতিটি অনুসরণ করেছেন। এ পদ্ধতিতে ব্যক্তিকে ক্লান্ত করে তার মানসিক দূর্বলতাগুলো চিহ্নিত করা হয়। দৃশ্যকল্প-১ এ কাহিনী সংপ্রত্যক্ষণ অভীক্ষা এবং দৃশ্যকল্প-২ এ সাক্ষাতকার পদ্ধতিকে নির্দেশ করা হয়েছে। এ দুই অভীক্ষার মধ্যে বিভিন্ন পার্থক্য বিদ্যমান। যেমন-কাহিনী সংপ্রত্যক্ষণ অভীক্ষা হলো একটি প্রক্ষেপণমূলক বা কে প্রতিফলন অভীক্ষা। অন্যদিকে, সাক্ষাৎকার হলো প্রক্ষেপণমূলক অভীক্ষা। স কাহিনী সংপ্রত্যক্ষণ অভীক্ষায় স্থিরচিত্র দেখে কাহিনী তৈরি করতে হয়। প্র অন্যদিকে সাক্ষাতকার পদ্ধতিতে ব্যক্তির সাথে কথোপকথনের মাধ্যমে ক প্রয়োজনীয় তথ্য সংগ্রহ করা হয়। কাহিনী সংপ্রত্যক্ষণ অভীক্ষায় পরীক্ষার্থীর ব্যা গল্পের ধরন দেখে ব্যক্তিত্বের অবস্থা মূল্যায়ন করা হয়। অন্যদিকে সাক্ষাৎকার পদ্ধতিতে পরীক্ষার্থীকে বিভিন্ন প্রশ্ন করে ক্লান্ত করা হয় এবং এর মাধ্যমে তার ব্যক্তিত্বের দূর্বলতা গুলো চিহ্নিত করা হয়।"
        }
      ]
    },
    {
      "number": "3",
      "uddipok": "টুম্পা, রুম্পা ও ঝুম্পা তিন বোন। টুম্পা অজানাকে জানতে এবং নতুন কিছু আবিষ্কার করতে পছন্দ করে। রুম্পার চাওয়া পাওয়া অন্যদের তুলনায় বেশি। সে সবার উপর প্রভাব খাটাতে পছন্দ করে। অন্যদিকে ঝুম্পা একা থাকতে পারে না। মানুষের বিপদে সে সাহায্য করে আনন্দ পায়।",
      "tag": "HC 24",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসই মূল্যবোধ।"
        },
        {
          "label": "খ",
          "question": "মূল্যবোধ গঠনে সমবয়সি, দলের ভূমিকা কী?",
          "explanation": "শিশুর মূল্যবোধ গঠনের ব্যাপারে তার সঙ্গীদল বা খেলার সাথীরা শক্তিশালী ভূমিকা পালন করে। বিদ্যালয়ে একই শ্রেণির ছাত্র বা পাড়া প্রতিবেশীদের মধ্য একই 'বয়সী দলকে সমবয়সী দল বলা যায়। সমবয়সীদের প্রশংসা, নিন্দা, সমর্থন সব কিছুর প্রতি শিশুরা অত্যন্ত সংবেদনশীল থাকে। সমবয়সী দলের আদর্শমান শিশুর আচরণকে নির্ধারণ করে থাকে। নিজেদের সম্বন্ধে ধারণা গঠনেও সমবয়সীদের প্রভাব বিশেষভাবে উল্লেখযোগ্য। এজন্য সমবয়সী দলকে মূল্যবোধ গঠনের মাধ্যম বলা হয়।"
        },
        {
          "label": "গ",
          "question": "উদ্দীপকে রুম্পার মূল্যবোধ ব্যাখ্যা করো।",
          "explanation": "উদ্দীপকে রুম্পার মধ্যে রাজনৈতিক মূল্যবোধ পরিলক্ষিত হয়। যে মূল্যবোধের উপর ভিত্তি করে ব্যক্তি তার রাজনৈতিক কর্মকাণ্ড, রাজনৈতিক আদর্শ ইত্যাদি পরিচালনা করে তাই রাজনৈতিক মূল্যবোধ। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায়। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল এবং শক্তিশালী। এরা প্রতিযোগিতা ও সংগ্রামপূর্ণ জীবনে গুরুত্বপূর্ণ ভূমিকা পালন করে। রাজনৈতিক মূল্যবোধের লোকেরা পুরোপুরি শক্তিমত্তার মূল্যবোধ খোঁজে। ক্ষমতা, নেতৃত্ব দান, পরিচালনা, ইত্যাদি বিষয়কে কেন্দ্র করে এরা নিয়ন্ত্রিত হয়। উদ্দীপকে দেখা যায়, রুম্পার চাওয়া-পাওয়া অন্যদের তুলনায় বেশি। সে সবার উপর প্রভাব খাটাতে পছন্দ করে। তার এ ধরনের বৈশিষ্ট্য রাজনৈতিক মূল্যবোধকে নির্দেশ করে।"
        },
        {
          "label": "ঘ",
          "question": "টুম্পা ও ঝুম্পার মূল্যবোধের মধ্যে তুলনামূলক বিশ্লষণ করো।",
          "explanation": "টুম্পা ও ঝুম্পার মূল্যবোধ যথাক্রমে তাত্ত্বিক এবং সামাজিক মূল্যবোধকে নির্দেশ করে। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী। এছাড়া সত্যকে আবিষ্কার করাই এদের প্রধান লক্ষ্য। উদ্দীপকে টুম্পা অজানাকে জানতে এবং নতুন কিছু আবিষ্কার করতে পছন্দ করে যা তাত্ত্বিক মূল্যবোধকে নির্দেশ করে। অন্যদিকে, সামাজিক মূল্যবোধসম্পন্ন ব্যক্তিদের কাছে জনগণের ভালোবাসাই সব। তারা সহজেই সব ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা ভালোবাসার মাধ্যমেই জীবনের মূল্যবোধ খোঁজে। মানুষে মানুষে নিবিড় সম্পর্ক গড়তে এরা ভালোবাসাকেই উপযুক্ত বাহন হিসেবে ধরে নেয়। উদ্দীপকের ঝুম্পা একা থাকতে পারে না। মানুষের বিপদে সে. সাহায্য করে আনন্দ পায় যা তার সামাজিক মূল্যবোধকে নির্দেশ করে। পরিশেষে বলা যায়, তাত্ত্বিক ও সামাজিক মূল্যবোধ সম্পূর্ণ ভিন্ন বৈশিষ্ট্য সম্পন্ন মূল্যবোধ। বৈসাদৃশ্যগত দিক থেকে এরা একে অপরের সাথে তুলনীয়। তবে উভয়ই একই ব্যক্তির মধ্যেও বিদ্যমান থাকতে পারে।"
        }
      ]
    },
    {
      "number": "4",
      "uddipok": "মিঃ রহমান শিশুদের আচরণের বিকাশ এবং শিক্ষণ কার্যক্রমের উপর গবেষণা করেন। তিনি লক্ষ করেন শিশুদের বলবর্ধক (পুরস্কার) প্রদান করা হলে নির্দিষ্ট আচরণটি করার প্রবণতা বৃদ্ধি পায় এবং বলবর্ধকের অনুপস্থিতিতে উদ্দীপকের সাথে প্রতিক্রিয়ার সম্পর্ক দুর্বল করে তোলে। মিঃ রহমান তার গবেষণাকার্য নিয়ন্ত্রিত পরিবেশে বস্তুনিষ্ঠভাবে পরিচালনা করেছেন।",
      "tag": "HC 24",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "পরস্পর বিরোধী ফলাফল কীভাবে সমস্যার উৎস হিসেবে কাজ করে?",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর প্র বিরোধী ফলাফল পান তাহলে আবার আমরা নতুন। সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "উদ্দীপকের উল্লিখিত বলবর্ধক কোন ধরনের চল? ব্যাখ্যা করো।",
          "explanation": "উদ্দীপকের বর্ণনায় বলবর্ধক অনির্ভরশীল চল। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া সৃষ্টি বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। পরীক্ষণে এ চল কখনো অনুপস্থিত থাকে না। যদি থাকে তবে সেক্ষেত্রে পরীক্ষণ অর্থহীন হয়ে পড়ে। কারণ পরীক্ষণের একমাত্র উদ্দেশ্য হচ্ছে প্রতিক্রিয়ার ওপর অনির্ভরশীল চলের প্রভাব পরীক্ষা করা। উদ্দীপকের বর্ণনায় মিঃ রহমান শিশুদের আচরণের বিকাশ এবং শিক্ষণের কার্যক্রমের ওপর গবেষণা করেন। গবেষণায় তিনি লক্ষ করেন শিশুদের বলবর্ধক প্রদান করা হলে নির্দিষ্ট আচরণ করার প্রবণতা বৃদ্ধি পায় এবং বলবর্ধকের অনুপস্থিতিতে উদ্দীপকের সাথে প্রতিক্রিয়ার সম্পর্ক দূর্বল করে। এখানে বলবর্ধকটি অনির্ভরশীল চল। কেননা মিঃ রহমান তার ইচ্ছানুযায়ী বলবর্ধক হ্রাস বা বৃদ্ধি করতে পারে এবং এই বলবর্ধক হ্রাস বা বৃদ্ধির সাথে প্রাণীর আচরণের ওপর উদ্দীপকের প্রতিক্রিয়ার পরিবর্তন হয়।"
        },
        {
          "label": "ঘ",
          "question": "মিঃ রহমান কোন পদ্ধতির সাহায্যে তার গবেষণাকার্য পরিচালনা করেছেন? এই পদ্ধতির বৈশিষ্ট্যগুলো বিশ্লেষণ করো।",
          "explanation": "উদ্দীপকে মিঃ রহমান পরীক্ষণ পদ্ধতির সাহায্যে তার পরীক্ষণ পরিচালনা করেছেন। পরীক্ষণ পদ্ধতির 'একটি অন্যতম বৈশিষ্ট্য হলো সমস্যা শনাক্তকরণ ও ধারণা গঠন। কারণ সমস্যা শনাক্তকারণ ও ধারণা গঠনের মধ্য দিয়ে পরীক্ষণ পদ্ধতির সূচনা হয়। পুনরাবৃত্তি পরীক্ষণ পদ্ধতির আরেকটি বৈশিষ্ট্য, পরীক্ষণের পুনরাবৃত্তি বা বারবার পরীক্ষণ কার্য পরিচালনার মধ্য দিয়ে পরীক্ষণ পদ্ধতিতে পরীক্ষণের ফলাফলের সত্যতাকে যাচাই করা যায়। বস্তুনিষ্ঠতা পরীক্ষণের অন্যতম বৈশিষ্ট্য। এখানে ব্যক্তির পছন্দ-অপছন্দ, ইচ্ছা-অনিচ্ছার স্থান নেই। এ পদ্ধতিতে বস্তুনিষ্ঠভাবে অনুসন্ধান কার্য পরিচালনা করা হয়। পরীক্ষণ পদ্ধতিতে বৈজ্ঞানিক নিয়ম-নীতি অনুসরণ করায় পরীক্ষণের ফলাফল ব্যক্তির প্রভাবমুক্ত হয়ে থাকে। পরীক্ষণ পদ্ধতির একটি গুরুত্বপূর্ণ বৈশিষ্ট্য হলো চলের নিয়ন্ত্রণ। কারণ, পরীক্ষণ পদ্ধতিতে পরীক্ষণের ফলাফলকে বস্তুনিষ্ঠ ও নির্ভরযোগ্য করার জন্য পরীক্ষণ বা গবেষণায় প্রভাববিস্তারকারী বিভিন্ন অবাঞ্ছিত চলের প্রভাব। অপসারণ করা, ধ্রুব রাখা বা নিয়ন্ত্রণ করা হয়। যথার্থতা পরীক্ষণের আর একটি বৈশিষ্ট্য। কারণ বারবার পরীক্ষণ কার্য পরিচালনার মধ্য দিয়ে পরীক্ষণ পদ্ধতিতে পরীক্ষণের ফলাফলের যথার্থতা যাচাই করা যায়।"
        }
      ]
    },
    {
      "number": "5",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থতির প্রেক্ষিতে সৃষ্ট ব্যক্তির এমন এক ধরনের অবস্থা যার দ্বারা যে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "চাপমূলক পরিস্থিতির পুনর্মূল্যায়ন কী?",
          "explanation": "চাপমূলক পরিস্থিতির পুনর্মূল্যায়ন মানসিক চাপ সামলানোর একটি অন্যতম কৌশল। চাপমূলক পরিস্থিতির পুনর্মূল্যায়ন হলো, যে চাপমূলক পরিস্থিতি ব্যক্তি ভোগ করছে সেই সমস্যাটিকে চিহ্নিত করে নিজের মধ্যে প্রয়োজনীয় দক্ষতা বৃদ্ধি ও আত্মোন্নয়নের মাধ্যমে সর্বশক্তি প্রয়োগ করে সমস্যা সমাধানে আত্মনিয়োগ করা। যেমন- ঢাকা বিশ্ববিদ্যালয়ের ভর্তি পরীক্ষায় উত্তীর্ণ হতে না পেরে কেউ মানসিকভাবে ভেঙ্গে পড়ল। পরবর্তীতে সে বুঝতে পারল তার প্রস্তুতিতে ঘাটতি ছিল। তখন সে নতুন করে প্রস্তুতি গ্রহণ করে ভর্তির সুযোগ লাভ করে চাপমূলক পরিস্থিতির অবসান ঘটাবে।"
        },
        {
          "label": "গ",
          "question": "উদ্দীপকের 'ক' চিহ্নিত দ্বন্দ্ব উদাহরণসহ বর্ণনা করো।",
          "explanation": "দৃশ্যকল্প-১ এর চিত্রটি আকর্ষণ-আকর্ষণ দ্বন্দ্বকে নির্দেশ করে। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয়, তখন আমরা দ্বন্দ্বের সম্মুখীন হই। এ ধরনের দ্বন্দ্ব আকর্ষণ-আকর্ষণ দ্বন্দ্ব নামে পরিচিত। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটি লক্ষবস্তুই একই সাথে সমান আকর্ষণীয়। যেমন- পহেলা বৈশাখে দুটি দাওয়াত এসেছে। বন্ধু দাওয়াত করেছে মাংস দিয়ে ভুনা খিচুড়ি খাওয়ার, আর এক বান্ধবী দাওয়াত করেছে বিভিন্ন ধরনের পিঠা খাওয়ার। সময় দুপুর ১:৩০ মিনিট। দু'জনের সাথেই গভীর বন্ধুত্ব। দ্বন্দ্ব হলো কার দাওয়াত রক্ষা করবে- বন্ধুর না বান্ধবীর? 'ক' চিত্র অনুসারে, নিম্নোক্তভাবে আকর্ষণ-আকর্ষণ দ্বন্দ্বকে দেখানো যায়-"
        },
        {
          "label": "ঘ",
          "question": "উদ্দীপকের 'খ' ও 'গ' চিহ্নিত দ্বন্দ্বের তুলনামূলক আলোচনা করো।",
          "explanation": "উদ্দীপকে এ 'খ' এবং 'গ' চিহ্নিত স্থানন্বয় দ্বিগুণ আকর্ষণ-বিকর্ষণ দ্বন্দ্ব এবং আকর্ষণ-বিকর্ষণ দ্বন্দ্ব কে নির্দেশ করে। এ দুয়ের মধ্যে দ্বিগুণ আকষর্ণ-বিকর্ষণ দ্বন্দ্ব অধিক জটিল। আকর্ষণ-বিকর্ষণ দ্বন্দ্বের ক্ষেত্রে একটি লক্ষ্যবস্তুতে আকর্ষণীয় ও বর্জনীয় গুণ উভয়ই থাকে। তবে ব্যক্তি ইচ্ছা করলেই লক্ষ্যবস্তু অর্জনের সিদ্ধান্ত থেকে সরে আসলে দ্বন্দ্ব থেকে মুক্তি পায়। কিন্তু দ্বিগুণ আকর্ষণ-বিকর্ষণ দ্বন্দ্বে তা সম্ভব নয়। যেমন- শরতের ছুটিতে কারো সামনে দুটি লক্ষ্যবস্তু আছে। ঘুরতে যাওয়া এবং ছুটি শেষে শুরু হওয়ার পরীক্ষার প্রস্তুতি নেওয়া। ঘুরতে গেলে আনন্দ হবে কিন্তু পরীক্ষায় খারাপ করার সম্ভাবনা রয়েছে এবং বাড়িতে পড়াশোনা করলে ভালো ফলাফলের সম্ভাবনা থাকলেও ঘুরতে যাওয়ার আনন্দ থেকে বঞ্চিত হবে। এক্ষেত্রে ব্যক্তি যে কোনো একটি বেছে নিলেও আনন্দ ও দুঃখ উভয়ই রয়েছে। দ্বিগুণ আকর্ষণ-বিকর্ষণ দ্বন্দ্বের ক্ষেত্রে দুটি লক্ষ্যবস্তু থাকে এবং প্রতিটি লক্ষ্যবস্তুরই ধণাত্মক ও ঋনাত্মক অর্থাৎ ভালো ও মন্দ দুটি দিকই থাকে। ভালো দিকটি ব্যক্তিকে আকর্ষণ করে এবং মন্দ দিকটি তাকে বিকর্ষণ করে। কিন্তু এই দুটি লক্ষ্যবস্তুর একটি তাকে গ্রহণ করতে হয়। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। সুতরাং আলোচনা শেষে বলা যায়, উদ্দীপকে নির্দেশিত আকর্ষণ-বিকর্ষণ দ্বন্দ্ব এবং দ্বিগুণ আকর্ষণ-বিকর্ষণ দ্বন্দ্বের মধ্যে দ্বিগুণ আকর্ষণ-বিকর্ষণ দ্বন্দ্ব অধিক জটিল।"
        }
      ]
    },
    {
      "number": "6",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন। সেগুলোই সমস্যা।"
        },
        {
          "label": "খ",
          "question": "ভালো প্রকল্পের ২টি বৈশিষ্ট্য লেখ।",
          "explanation": "প্রকল্পের উদ্দেশ্য হলো কোনো অনুসন্ধান কার্যের দিক নির্দেশনা প্রদান এবং সমস্যা সমাধানের যুক্তিসংগত ইঙ্গিত প্রদান। তাই যে কোনো পরীক্ষণ পরিচালনা করতে গেলে একটি ভালো প্রকল্প প্রণয়ন করা প্রয়োজন। একটি ভালো প্রকল্পের কতগুলো বৈশিষ্ট্য রয়েছে। যেমন-১. কোনো প্রকল্পের প্রথম ও প্রধান বৈশিষ্ট্য হলো প্রকল্পকে প্রমাণ সাপেক্ষ হতে হবে। ২. বাস্তব এবং সত্য ঘটনার ওপর ভিত্তি করে প্রকল্প প্রণয়ন করতে হবে, কল্পিত বিষয়ের ওপর ভিত্তি করে নয়।"
        },
        {
          "label": "গ",
          "question": "উদ্দীপকের 'খ' চিহ্নিত কৌশলটি উদাহরণসহ বর্ণনা করো।",
          "explanation": "উদ্দীপকে 'খ' চিহ্নিত কৌশলটি 'অবস্থার ধ্রুবকতা বা সমতা' কৌশলকে নির্দেশ করে। মনোবৈজ্ঞানিক গবেষণায় চল নিয়ন্ত্রণের কৌশলগুলোর কার্যকরী ব্যবহারের ওপরই ফলাফল অনেকাংশে নির্ভরশীল। অবস্থার ধ্রুবকতা কৌশলটি এমন অবস্থাকে নির্দেশ করে যে, পরীক্ষণে অংশগ্রহণকারী সকল পরীক্ষণপাত্রের উপরই চল সমূহ অপরিবর্তনশীলভাবে ক্রিয়াশীল থাকে। এক্ষেত্রে পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। তাই নির্দেশাবলী যাতে বাদ না যায় কিংবা পরিবর্তন না হয়, সেজন্য লিখিত নির্দেশাবলী প্রদান করা হয়। এ কৌশলে আলোর পরিমাণ, অন্যান্য উদ্দীপক, যন্ত্রপাতি, নির্দেশনাবলী ইত্যাদি প্রসঙ্গে সব পরীক্ষণপাত্রের বেলায় সমান, অভিন্ন ও অপরিবর্তিত অথবা নিশ্চিত রাখা আবশ্যক। উদাহরণস্বরূপ বলা যায়, ১০০ জন কর্মজীবী এবং ১০০ জন গৃহিনী নারীর মধ্যে জীবন 'সন্তুষ্টির ক্ষেত্রে কারা এগিয়ে তা কতগুলো লিখিত নির্দেশাবলীর মাধ্যমে প্রমাণ করা। এক্ষেত্রে লিখিত নির্দেশাবলী বা মানক প্রশ্নসমূহ সকলের ক্ষেত্রে সমান এবং অরিবর্তনশীলভাবে প্রয়োগ করাই হলো অবস্থার ধ্রুবকতা বা সমতা।"
        },
        {
          "label": "ঘ",
          "question": "উদ্দীপকের 'ঘ' কৌশলটি বর্ণনা করে বল যে, 'ঙ' কৌশলটি কোন কোন ক্ষেত্রে ব্যবহৃত হয়?",
          "explanation": "উদ্দীপকের 'ঘ' কৌশলটি প্রতি তুল্যমূল্যায়ন এবং 'ঙ' কৌশলটি - দৈবচয়নকে নির্দেশ করে। কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক - অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনের প্রতিক্রিয়ার উপর - প্রভাব বিস্তার করে থাকে। ফলশ্রুতিতে ফলাফলে ভ্রান্তি দেখা দিতে পারে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। প্রতিভারসাম্য পদ্ধতিতে 'অনুশীলন 'AB' 'BA' এই আকারে প্রকাশ করা হয়। এক্ষেত্রে - পরীক্ষণাধীন একটি একবার পরীক্ষণ দলে এবং আবার নিয়ন্ত্রিত দলে এ রেখে বিপরীতক্রমে পরীক্ষণাদি পরিচালনা করা হয়। অন্যদিকে 'ঙ' কৌশলটি বা দৈবচয়ন পদ্ধতির ব্যবহার করা হয় সাধারণত পরীক্ষকের ব্যক্তিগত প্রভাব থেকে পরীক্ষণীয় ফলাফলকে মুক্ত করার জন্য। পরীক্ষকের নির্বাচন, মনোভাব, আবেগ, শিক্ষণ, অভিজ্ঞতা, প্রত্যক্ষণ, বুদ্ধি ইত্যাদি মনোসামাজিক দিকগুলো যাতে পরীক্ষণের ফলাফলকে প্রভাবিত না করে সেজন্যই এই পদ্ধতি ব্যবহার করা হয়ে থাকে। এই পদ্ধতিটি অনেকটা লটারির মতো। এই পদ্ধতিতে ব্যক্তিগত ইচ্ছা, উদ্দেশ্য ও প্রবণতা কাজ করতে পারে না। এই পদ্ধতিটি আসলে নির্বাচন নয় বরং দৈবভাবেই শর্ত বা উপাদান উপস্থাপন করতে পারে। কোনো ক্ষেত্রে দৈবচয়নে গাণিতিক পদ্ধতিও ব্যবহার করা হয়ে থাকে। পরিশেষে বলা যায়, প্রতি তুল্যমূল্যায়ন এবং দৈবচয়ন ভিন্ন ভিন্ন দুটি কৌশল হলেও উভয়ই চল নিয়ন্ত্রণের ক্ষেত্রে অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "বুদ্ধি প্রতিবন্ধিতা কী?",
          "explanation": "নির্দিষ্ট বয়সে তাৎপর্যপূর্ণভাবে সাধারণের চেয়ে কম বুদ্ধিসম্পন্নতাকেই বুদ্ধি প্রতিবন্ধিতা বলে।"
        },
        {
          "label": "খ",
          "question": "মেধা ও সৃজনশীলতা কী?",
          "explanation": "মেধা হলো ব্যক্তির জ্ঞানগত মানসিক ক্রিয়াগুলোর একটি সমন্বিত বিশেষ মানসিক ক্ষমতা। আর সৃজনশীলতা হলো ব্যক্তির অভিনব কর্মকাণ্ড। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনব ও উদ্ভাবনীমূলক কর্মকান্ড, যা তাকে অন্য ব্যক্তি থেকে আলাদা করে। মানোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা হয়।"
        },
        {
          "label": "গ",
          "question": "উদ্দীপকে B ও C বুদ্ধি প্রতিবন্ধিতা বর্ণনা করো।",
          "explanation": "উদ্দীপকে B ও C দ্বারা যথাক্রমে মধ্যম বুদ্ধি প্রতিবন্ধিতা এবং গুরুতর বুদ্ধি প্রতিবন্ধিতাকে নির্দেশ করা হয়েছে। মাধ্যম বুদ্ধি প্রতিবন্ধীদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ। এদের মানসিক বয়স ৪ থেকে ৭ বছরের মধ্যে হয়। মধ্যম বুদ্ধি প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকে B তে ৩৫-৪০ থেকে ৫০ বুদ্ধ্যঙ্ককে নির্দেশ করা হয়েছে যা মধ্যম বুদ্ধি প্রতিবন্ধিতাকে নিদের্শ করে। গুরুতর বুদ্ধি প্রতিবন্ধীদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। এদের আচরণগত যোগ্যতা সর্বোচ্চ ৪ বছরের শিশুর মতো। এদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। ভাষা বিকাশ এবং বুদ্ধিবৃত্তিমূলক বিকাশ যথেষ্ট কম। অন্যের সাহায্য ব্যতীত এরা সাধারণ ক্রিয়াকলাপেও অংশগ্রহণ করতে পারেনা, এমনকি নিজেদের যত্নও নিতে পারে না। এদের শব্দ উচ্চারণে অস্পষ্টতা থাকে। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায় এবং অত্যন্ত সরলভাবে পেশা গ্রহণের উপযোগী করে গড়ে তোলা যায়। উদ্দীপকে C তে বুদ্ধ্যঙ্কের পরিমাণ ২০-২৫ থেকে ৩৫-৪০ উল্লেখ করা হয়েছে যা গুরুতর বুদ্ধি প্রতিবন্ধিতাকে নির্দেশ করে।"
        },
        {
          "label": "ঘ",
          "question": "উদ্দীপকের 'A' ও 'D' তুলনামূলক বিশ্লেষণ করো।",
          "explanation": "উদ্দীপকে A ও D দ্বারা যথাত্রমে মৃদু বুদ্ধি প্রতিবন্ধিতা ও চরম বুদ্ধি প্রতিবন্ধিতাকে নির্দেশ করা হয়েছে। মূদ বুদ্ধি প্রতিবন্ধীদের সামাজিক অভিযোজন করার সামর্থ্য কিশোর- কিশোরীদের মতো। এদে মানসিক বয়স সাধারণত ৮ থেকে ১১ বছরের মধ্যে হয়। এদের শারীরিক ও মানসিক বিকাশ এবং আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধীদের ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না, এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমে এদের স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। অন্যদিকে চরম বুদ্ধি প্রতিবন্ধীরা 'আজীবন পরাবলম্বী' বুদ্ধি প্রতিবন্ধী। এরা জীবনধারনের জন্য নিম্নতম পর্যায়ের কার্যাবলিও সম্পন্ন করতে পারে -না। এদের বুদ্ধ্যঙ্ক ২০ এর নিচে। এদের মনোজগতের বিকাশ খুবই সীমিত এবং অধিকাংশ সময় ঘুমিয়ে কাটায়। আচরণগত যোগ্যতা ২ বা ২.৫ বছরের শিশুর মতো। বিকলাঙ্গতা, শারীরিক বিকাশের অস্বাভাবিকতা প্রভৃতি ত্রুটি-বিচ্যুতি থাকে। সারাজীবনই এদেরকে অন্যের যত্ন ও তত্ত্বাবধানে জীবন ধারণ করতে হয়। পরিশেষে বলা যায়, বুদ্ধি প্রতিবন্ধীদের স্বাভাবিক বিকাশ ঘটে না। তবে প্রতিবন্ধিতার মাত্রা ভেদে যৌক্তিক বিকাশ কম বেশি হয়।"
        }
      ]
    },
    {
      "number": "8",
      "uddipok": "দৃশ্যকল্প-১: রবি সবসময় নিজেকে নিয়ে ব্যস্ত থাকে। সে সহজে কারো সাথে মিশতে পারে না। তার বন্ধুর সংখ্যা খুবই কম। তার ভাই আলো বন্ধুমহলে খুবই জনপ্রিয়। কারও সাথে রাগ করে বেশি সময় থাকতে পারে না। দৃশ্যকল্প-২: নীলা বেশ কিছুদিন যাবৎ স্বাভাবিক আচরণ করছে না। এ জন্য তার বাবা তাকে নিয়ে একজন মনোবিজ্ঞানীর কাছে গেলেন। মনোবিজ্ঞানী নীলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী নীলার সমস্যা চিহ্নিত করলেন এবং পরামর্শ দিলেন।",
      "tag": "HC 24",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্য ভাব প্রকাশ পায়।"
        },
        {
          "label": "খ",
          "question": "ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ কেন?",
          "explanation": "ব্যক্তিত্ব পরিমাপে প্রাচীনতম ও অতি পরিচিত পদ্ধতি হলো- সাক্ষাৎকার পদ্ধতি। সাক্ষাৎকার পদ্ধতিতে সাক্ষাৎকার গ্রহণকারী এবং সাক্ষাৎকার প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ কথোপকথনের মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, আগ্রহ, অনুভূতি, মনোভাব প্রভৃতি সম্বন্ধে সাক্ষাৎকার গ্রহণকারী মোটামুটি একটা ধারণা গঠনের চেষ্টা করেন। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়। সুতরাং বলা যায়, ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ একটি পদ্ধতি।"
        },
        {
          "label": "গ",
          "question": "রবি এবং আলোর ব্যক্তিত্বের ধরনের পার্থক্য লিখ।",
          "explanation": "দৃশ্যকল্প-১ রবি এবং আলো যথাক্রমে অন্তর্মুখী এবং বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক খুবই আত্মকেন্দ্রিক, বাহ্যবস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। আবার বহির্মুখী ব্যক্তিত্বের অধিকারীরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এ ধরনের লোকেরা নানাবিধ সামাজিক কর্মকাণ্ডে অংশগ্রহণ করে এবং নিজেদের নিয়ে এদের বিশেষ কোনো মাথাব্যথা নেই। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ ও পরিস্থিতিতে এরা নিজেদের খাপ-খাইয়ে নিতে পারে। পরোপকারিতাই এদের মূল লক্ষ্য। উদ্দীপকে দেখা যায়, রবি সবসময় নিজেকে নিয়ে ব্যস্ত থাকে। সে সহজে কারো সাথে মিশতে পারেনা। তার বন্ধুর সংখ্যা খুবই কম। রবির এ ধরনের ব্যক্তিত্ব অন্তর্মুখী ব্যক্তিত্বকে নির্দেশ করে। অপরদিকে তার ভাই আলো বন্ধুমহলে খুব জনপ্রিয়। কারো সাথে রাগ করে বেশি সময় থাকতে পারেনা। সুতরাং, আলো বহির্মুখী ব্যক্তিত্বের অধিকারী।"
        },
        {
          "label": "ঘ",
          "question": "নীলার সমস্যা চিহ্নিত করতে মনোবিজ্ঞানী কোন অভীক্ষা ব্যবহার করেছেন? বিশ্লেষণ করো।",
          "explanation": "নীলার সমস্যা চিহ্নিত করতে মনোবিজ্ঞানী কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা ঝ সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। উদ্দীপকে নীলা স্বাভাবিক আচরণ না করায় তার বাবা তাকে মনোবিজ্ঞানীর কাছে নিয়ে গেলেন। মনোবিজ্ঞানী নীলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী নীলার সমস্যা চিহ্নিত করে পরামর্শ দিলেন। মনোবিজ্ঞানীর প্রয়োগকৃত এ অভীক্ষাটি হলো কাহিনি সংপ্রত্যক্ষণ অভীক্ষা। এ অভীক্ষার মাধ্যমে মনোবিজ্ঞানীরা পরীক্ষার্থীর গল্পের ধরন দেখে তার মানসিক রোগের পূর্বাভাস বুঝতে পারেন। পরিশেষে বলা যায়, কাহিনি সংপ্রত্যক্ষণ অভীক্ষার মাধ্যমে পরীক্ষণপাত্রের অস্বাভাবিকতা নির্ণয় করা সম্ভব। তবে সকল ক্ষেত্রে এ পার্থক্য নির্ণয় করা সম্ভব না-ও হতে পারে।"
        }
      ]
    }
  ]
}