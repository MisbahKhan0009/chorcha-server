{
  "title": "ভিকারুননিসা কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "ওয়েকক্সলারের প্রদত্ত বৃদ্ধির সংজ্ঞা দাও।",
          "explanation": "ওয়েশলারের মতে, বুদ্ধি হলো জগতকে অনুধাবন করার ক্ষমতা এবং বাধাসমূহকে মোকাবেলা করার সামর্থ্য।"
        },
        {
          "label": "খ",
          "question": "",
          "explanation": "‘ ?’ চিহ্নিত বিষয়টি দ্বারা বৃদ্ধি প্রতিবন্ধিতাকে বুঝানো হয়েছে। বৃদ্ধি প্রতিবন্ধিতা প্রতিরোধের ২টি উপায় হলো- ১. মায়ের গর্ভকালীন সময়ে পুষ্টিকর খাদ্যের ব্যবস্থা করা; ২. শিশুকে মানসিক পীড়ন না করা।"
        },
        {
          "label": "গ",
          "question": "",
          "explanation": "নিম্নের অনুরূপ: মিলির সন্তানের অক্ষমতাসমূহ গুরুতর বুদ্ধি প্রতিবন্ধিতাকে নির্দেশ করে। গুরুতর বুদ্ধি প্রতিবন্ধীদের বুদ্ধ্যক ২০ থেকে ৩৫ এর মধ্যে সীমাবন্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। এদের আচরণগত যোগ্যতা সর্বোচ্চ ৪ বছরের শিশুর মতো। এদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। অন্যের সাহায্য ব্যতীত এরা সাধারণ ক্রিয়াকলাপেও অংশগ্রহণ করতে পারেনা, এমনকি নিজেদের যত্নও নিতে পারে না। এদের শব্দ উচ্চারণে অস্পষ্টতা থাকে। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায় এবং অত্যন্ত সরলভাবে পেশা গ্রহণের উপযোগী করে গড়ে তোলা যায়। উদ্দীপকে দেখা যায়, মিলির সন্তান ১০ বছর বয়সেও অন্যের সাহায্য ছাড়া নিজের কোনো কাজই করতে পারেনা। তার শারীরিক অক্ষমতা ও কথা বলার জড়তা আছে। মিলির সন্তানের এসব শারীরিক প্রতিবন্ধকতা গুরুতর বুদ্ধি প্রতিবন্ধিতাকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে 'A' বিভাগটি দ্বারা মৃদু বুদ্ধি প্রতিবন্ধিতাকে নির্দেশ করা হয়েছে। যে সব শিশু বা ব্যক্তিরা মৃদু মানসিক প্রতিবন্ধী তাদের মানসিক বয়স সাধারণত ৮ থেকে ১১ বছরের মধ্যে হয়। এদের সামাজিক অভিযোজন করার সামর্থ্য কিশোর-কিশোরীদের মতো। মৃদু মানসিক প্রতিবন্ধীদের বৃদ্ধ্যঙ্ক ৫১ থেকে ৬৯ এর মধ্যে হয়ে থাকে। অধিকাংশ ক্ষেত্রে মৃদু বুদ্ধি প্রতিবন্ধীদের বিদ্যালয়ে ভর্তি হওয়ার আগ পর্যন্ত প্রতিবন্ধী হিসেবে শনাক্ত করা যায়না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বৃদ্ধি প্রতিবন্ধীরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধীদের শিক্ষা লাভের যোগ্য বলে বিবেচনা করা হয়। বৃদ্ধি প্রতিবন্ধীদের প্রায় ৭৫% মৃদু বুদ্ধি প্রতিবন্ধী। এদের ভালো-মন্দের বিচারক্ষমতা কম হলেও আনন্দদায়ক শিক্ষার মাধ্যমে এদের উন্নতি করা সম্ভব। এদেরকে বিশেষজ্ঞরা \"প্রশিক্ষণ লাভের যোগ্য প্রতিবন্ধী\" বা Educable Mentally Retarded (EMR) বলে থাকেন।"
        }
      ]
    },
    {
      "number": "2",
      "uddipok": "লাবণীর উপরে প্রয়োগকৃত অভীক্ষাটির ১ম,২য় ও ৩য় সংস্করণ হয় যথাক্রমে ১৯০৫, ১৯০৮ ও ১৯১১ সালে। নাদিয়ার বয়স ৫ বছর ২ মাস। সে ৪. বছর ৬ মাসের সবগুলো প্রশ্নের উত্তর দিতে পারলো। এরপর ৫ বছরের ৪টি, ৬ বছরের ৪টি, ৭ বছরের ২টি প্রশ্নের উত্তর দিতে পারলেও ৮ বছরের কোনো প্রশ্নের উত্তর দিতে পারলো না।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "AGCT-এর পূর্ণরূপ-Army General Classification Test."
        },
        {
          "label": "খ",
          "question": "",
          "explanation": "ওয়েশলারের বুদ্ধি অভীক্ষায় কার্যসম্পাদনমূলক মানকে ৫টি উপ-অভীক্ষা রয়েছে। কার্যসম্পাদন উপ-অভীক্ষা ৫টি হলো- ছবি সাজানো, ছবিপূরণ ব্লক ডিজাইন, বস্তু গঠন ও সংখ্যা প্রতীক। ছবি সাজানো উপ-অভীক্ষায় কতগুলো ছবি থাকে; ছবিপূরণে অভীক্ষার্থীকে ১৫টি ছবি দেখানো হয়; ব্লক ডিজাইনে অভীক্ষার্থী চিত্র অনুযায়ী ব্লকগুলোকে সাজাবে যাতে চিত্রের অনুরূপ চিত্র পাওয়া যায়; বস্তু গঠনে বস্তুর কতগুলো ক্ষুদ্র ক্ষুদ্র অংশ থাকে; সংখ্যা প্রতীক উপ-উভীক্ষায় অভীক্ষার্থীর কাজ হলো সংখ্যা থেকে প্রতীকের নাম বলা।"
        },
        {
          "label": "গ",
          "question": "",
          "explanation": "উদ্দীপকে লাবণীর উপর প্রয়োগকৃত অভীক্ষাটি হলো বিনে- সিমোঁ বৃদ্ধি অভীক্ষা। আলফ্রেড বিনে এবং তার সহযোগী থিওডোর সিমোঁ ১৯০৫ সালে প্রথম ব্যবহার উপযোগী বৃদ্ধি অভীক্ষা তৈরি করেন। তারা যুক্তি, পার্থক্য নির্ণয়, বোধগম্য ও বিচার ক্ষমতা এবং অন্যান্য বিষয়ে কতগুলো প্রশ্ন তৈরি করে তা স্কুলের যেসব ছাত্র সাধারণ কৃতিত্বের পরিচয় দিচ্ছিল তাদের ওপর প্রয়োগ করেন। ছাত্ররা যে প্রশ্নগুলোর উত্তর দিতে সক্ষম হচ্ছিল তারা সেই ধরনের ৩০টি প্রশ্ন নির্বাচন করেন এবং সহজ থেকে কঠিন ক্রমানুসারে সাজিয়ে একটি স্কেল তৈরি করেন। ১৯০৮ সালে দ্বিতীয় সংস্করণে পদ সংখ্যা ৩০ থেকে বাড়িয়ে ৫৯ করা হয়। ১৯১১ সালে বিনে সিমোঁ তাদের তৃতীয় সংস্করণ করেন। এতে মোট ৫৪টি পদ ছিল। উদ্দীপকে লাবনীর উপর প্রয়োগকৃত অভীক্ষাটির ১ম, ২য় ও ৩য় সংস্করণ হয় যথাক্রমে ১৯০৫; ১৯০৮ এবং ১৯১১ সালে। উপরোক্ত আলোচনার শেষে বলা যায়, লাবনীর ক্ষেত্রে প্রয়োগকৃত অভীক্ষাটি বিনে সিমো বুদ্ধি অভীক্ষাকেই নির্দেশ করেই। কেননা এ অভীক্ষারই তিনটি সংস্করণ রয়েছে।"
        },
        {
          "label": "ঘ",
          "question": "",
          "explanation": "বুদ্ধ্যঙ্ক হলো ব্যক্তির মানসিক বয়স ও প্রকৃত বয়সের অনুপাত। উদ্দীপক অনুসারে, নাদিয়ার প্রকৃত বয়স ৫ বছর ২ মাস বা ৬২ মাস। সে ৪ বছর ৬ মাসের সবগুলো প্রশ্নের উত্তর দিতে পারে। সুতরাং নাদিয়ার মৌলিক মানসিক বয়স ৪ বছর ৬ মাস। এরপর ৫ বছর ৪, ৭বছরের ২টি প্রশ্নর উত্তর দিতে পারে।। তাহলে নাদিয়ার মানসিক বয়স = ৪ বছর ৬ মাস + (৪x২)+(২×২) = ৬৬ মাস। =(মানসিক বয়স/প্রকৃত বয়স)×১০০ = (৬৬/৬২)×১০০= ১০৬.৪৫ সুতরাং বলা যায়, নাদিয়ার বুদ্ধ্যঙ্ক ১০৬.৪৫। ওয়েক্সলারের বুদ্ধ্যঙ্ক বিস্তৃতির ছক অনুযায়ী ৯০-১০৯ বুদ্ধ্যক বিশিষ্ট ব্যক্তিকে সাধারণ বুদ্ধিসম্পন্ন বলা হয়। তাই বলা যায়, নাদিয়া একজন সাধারণ বুদ্ধিসম্পন্ন।"
        }
      ]
    },
    {
      "number": "3",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বাস্তবমুখী মৌলিক সংলক্ষণ এর বিপরীত সংলক্ষণ কল্পনাপ্রবণ।"
        },
        {
          "label": "খ",
          "question": "",
          "explanation": "গুরুত্বের দিক থেকে আলপোর্ট ব্যক্তিত্বের সংলক্ষণগুলোকে তিনভাগে ভাগ করেছেন। মৌলিক সংরক্ষণ, কেন্দ্রীয় সংলক্ষণ ও গৌণ সংলক্ষণ হলো ব্যক্তিত্বের তিন ধরনের শ্রেণিবিভাগ। মৌলিক সংলক্ষণ হলো কোনো ব্যক্তির এমন প্রধান গুণাবলি যার মাধ্যমে তিনি বিশেষভাবে পরিচিত হন। ব্যক্তির কিছু সংখ্যক গুণাবলি যা তার ব্যক্তিত্বের মূল প্রকৃতি বর্ণনা করে সেগুলোকে কেন্দ্রীয় সংলক্ষণ বলে। আর গৌণ সংলক্ষণ হলো সেই সংলক্ষণ যা খুবই সাধারণ এবং এক ব্যক্তিকে অন্যজন থেকে পৃথক করতে পারে না।"
        },
        {
          "label": "গ",
          "question": "",
          "explanation": "উদ্দীপকে ছক-১ বর্ণিত 'B' চিহ্নিত অভীক্ষা কাহিনি সংপ্রত্যক্ষণ অভীক্ষাকে নির্দেশ করা হয়েছে। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। কিছু অসুবিধা থাকা সত্ত্বেও কাহিনি সংপ্রত্যক্ষণ অভীক্ষার সাহায্যে ব্যক্তির আশা-আকাঙ্ক্ষা, ব্যর্থতা, দ্বন্দ্ব, কর্তৃত্ব প্রভৃতি জানা যায়, যা ব্যক্তির মানসিক সমস্যা চিহ্নিতকরণে গুরুত্বপূর্ণ নিয়ামক হিসেবে ব্যবহৃত হয়।"
        },
        {
          "label": "ঘ",
          "question": "",
          "explanation": "ছক-২ এ কার্ল ইয়ং-এর ব্যক্তিত্বের প্রকারভেদ হিসেবে 'ক' ও 'খ' দ্বারা যথাক্রমে অন্তমুখী ব্যক্তিত্ব ও বহির্মুখী ব্যক্তিত্বকে নির্দেশ করা হয়েছে। অন্তর্মুখী ব্যক্তিত্ব: অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। এ জাতীয় লোকের বৈশিষ্ট্য হলো এরা খুব আত্মকেন্দ্রিক, বাহ্য বস্তুর প্রতি উদাসীন, আত্মসচেতন এবং স্বার্থপর। অন্তর্মুখী ব্যক্তিত্বের লোকেরা অত্যন্ত চিন্তাশীল, আবেগপ্রবণ ও সংবেদনশীল হয়। এরা বাইরের জগতের কর্ম কোলাহলে অংশগ্রহণ করতে চায় না। এদের মধ্যে সামাজিকতাবোধের একান্ত অভাব দৃশ্যমান। নতুন পরিবেশে এরা সহজে খাপ খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। বহির্মুখী ব্যক্তিত্ব: বাইরের জগতের প্রতি এদের রযেছে দুর্বার আকর্ষণ। এরা অন্যের সঙ্গে মিশতে এবং প্রাণখুলে আনন্দ প্রকাশে আগ্রহী। বাইরের জগতের বিভিন্ন সামাজিক কর্মকাণ্ডে এরা সক্রিয়ভাবে অংশগ্রহণ করে। বহির্মুখী ব্যক্তিত্বের লোকেরা সুদূর নীলাকাশে মুক্ত বিহঙ্গের মতো স্বাধীনভাবে বিচরণই এদের কালু বহির্মুখী ব্যক্তিত্বের লোকেরা সামাজিক এবং যেকোনো পরিবেশ এবং পরিস্থিতিতে এরা নিজেদের খাপ খাইয়ে নিতে পারে। সমাজসেবা, খেলাধুলা, দেশভ্রমণ, ব্যবসায়-বাণিজ্য ইত্যাদি কাজে এরা খুবই আগ্রহী। উপরের আলোচনার পরিপ্রেক্ষিতে বলা যায়, 'ক' ও 'খ' পরস্পর বিপরীতমুখী ব্যক্তিত্বকে নির্দেশ করে।"
        }
      ]
    },
    {
      "number": "4",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "মানসিক চাপের সংজ্ঞা দাও।",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "",
          "explanation": "শারীরিক প্রতিবন্ধকতার মতো ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। যখন কোনো ব্যক্তির বৈশিষ্ট্য বা গুণাবলি থেকে কোনো হতাশার উদ্ভব হয় তখন তাকে হতাশার ব্যক্তিগত উৎস বলে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা বা অন্যান্য দৈহিক অযোগ্যতার কারণে ব্যক্তি লক্ষ্যবস্তুতে পৌঁছাতে ব্যর্থ হয়ে হতাশাগ্রস্ত হয়ে পড়ে। যেমন-কেউ সিনেমার নায়ক হবার ইচ্ছা পোষণ করল কিন্তু তার শারীরিক গঠন নায়ক হবার যোগ্য নয়; সেক্ষেত্রে শারীরিক প্রতিবন্ধকতার জন্য তার মধ্যে হতাশার সৃষ্টি হতে পারে।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'বিকর্ষণ-বিকর্ষণ দ্বন্দ্ব' পরিলক্ষিত হয়। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকেনা তখন যে দ্বন্দ্বের উদ্ভব ঘটে। তাকে 'বিকর্ষণ-বিকর্ষণ দ্বন্দ্ব বলে। এ প্রকৃতির দ্বন্দ্ব সবচেয়ে বেশি হতাশা সৃষ্টি করে। উদাহরণস্বরূপ, একজন শিক্ষিত যুবক চাকরির বয়স শেষ হওয়ার পূর্ব মুহূর্তে একটি চাকরিতে যোগদানের জন্য চিঠি পেলেন যে চাকরিটি তিনি মোটেই পছন্দ করেন না। এদিকে পরিবারের সকলেই তার উপার্জনের দিকে তাকিয়ে আছে। এ চাকরিতে যোগদান না করলে তার সরকারি চাকরির বয়সও শেষ হয়ে যাবে। এ ধরনের পরিস্থিতি 'বিকর্ষণ-বিকর্ষণ' দ্বন্দ্বের উদ্ভব ঘটায়। দৃশ্যকল্প-১ এ বর্ণিত চিত্রের দিকে লক্ষ করলে দেখতে পাই যে, সেখানে দুটি ঋণাত্মক লক্ষ্যবস্তু রয়েছে, যার একটিকে ব্যক্তিকে অবশ্যই গ্রহণ করতে হবে। এ ধরনের দ্বন্দ্ব ব্যক্তিকে সর্বাধিক মানসিকভাবে হতাশাগ্রস্ত করে ফেলে। এখানে প্রথমত একটি লক্ষ্যবস্তু যতই কাছে আসতে থাকে ততই ব্যক্তির বিতৃষ্ণা বাড়তে থাকে। ব্যক্তি তখন এটা ছেড়ে অন্য লক্ষ্য বস্তুর প্রতি ধাবিত হয় এবং যতই এর কাছাকাছি হতে থাকে ততই বিরক্তির সীমা ছাড়িয়ে যেতে থাকে। এখানে দুটি ঋণাত্মক লক্ষ্যবস্তু থেকে একটি গ্রহণ করলেও দ্বন্দ্বের সম্পূর্ণ পরিতৃপ্তি ঘটে না যা দৃশ্যকল্প-১ এর চিত্রের মাধ্যমে প্রকাশ করা হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ 'A' ও 'B' দ্বারা যথাক্রমে কর্মভার নিরসনের কৌশল প্রাকৃতিক পরিবেশের উন্নয়ন এবং সঠিক কর্মানুসূচি ও কার্যবিধিকে নির্দেশ করে। কর্মভার কর্মদক্ষতা ও উৎপাদন বৃদ্ধির অন্তরায়। কর্মভার নিরসনে একটি কার্যকর পদক্ষেপ হলো কর্মক্ষেত্রের প্রাকৃতিক পরিবেশের উন্নয়ন। কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। কর্মক্ষেত্রে অপর্যাপ্ত ও অত্যুজ্জ্বল আলো উভয়ই দৃষ্টিগত অস্বস্তি ও ক্লান্তি ঘটায়। কলকারখানায় পর্যাপ্ত বায়ু-চলাচলের বন্দোবস্ত না থাকলে বাতাসে অক্সিজেনের পরিমাণ হ্রাস পায় এবং কার্বন ডাই-অক্সাইডের পরিমাণ বৃদ্ধি পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। কাজেই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। সাধারণত মনে করা হয় যে, উৎপাদন বৃদ্ধির একটি সহজ উপায় হচ্ছে কর্মঘণ্টা বাড়ানো.। কিন্তু দেখা যায়, কর্মঘণ্টা হ্রাস করলে উৎপাদন বৃদ্ধি পায়। ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতি আবশ্যকতা অনস্বীকার্য। বিভিন্ন গবেষণায় প্রমাণিত হচ্ছে যে, কর্মবিরতির ফলে যে সময় ব্যয় হয় তাতে উৎপাদন হ্রাস পায় না বরং উৎপাদনের পরিমাণ বৃদ্ধি পায়। পালাক্রমিক কাজে কর্মীর দক্ষতা ও উৎপাদন অনেকাংশে বৃদ্ধি পায়। বর্তমানে শিল্প কারখানায় কর্মানুসূচি বিন্যাসের সাধারণ ব্যবস্থা হচ্ছে পালাক্রমিক কাজ। পরিবেশে বলা যায়, A ও B দুটি ভিন্ন কৌশল হলেও উভয়ই কর্মভার নিরসনের উপায়। কর্মভার কর্মদক্ষতা ও উৎপাদন বৃদ্ধির অন্তরায়। তাই দক্ষতা ও উৎপাদন বৃদ্ধি করতে উপযুক্ত কৌশলগুলো কার্যকরী ভূমিকা রাখে।"
        }
      ]
    },
    {
      "number": "5",
      "uddipok": "শওকত সাহেব প্রমোশন না পেয়ে বাড়িতে গিয়ে তার নিরপরাধ স্ত্রী, সন্তানের উপর অহেতুক ক্রোধ প্রকাশ করেন। রেহানা 'Mental Health Matters' একটি অনুষ্ঠান থেকে জানতে পারলো যে- মনোবিজ্ঞানীদের মতে পিতা-মাতার উচ্চাশা, স্নেহ, ভালোবাসার বঞ্চনা শৈশবে মানসিক আঘাত, বেকারত্ব এসবের কারণে ব্যক্তির মধ্যে চাপ তৈরি হয়। যার ফলে ব্যক্তি সঠিক আচরণ প্রদর্শনে ব্যর্থ হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "আত্মরক্ষামূলক কৌশলের কথা সর্বপ্রথম বলেছেন সিগমুন্ড ফ্রয়েড।"
        },
        {
          "label": "খ",
          "question": "শিল্প কারখানার অতিরিক্ত কাজের সাথে কোন ধরনের কর্মভার অধিক সম্পর্কিত? ব্যাখ্যা করো।",
          "explanation": "শিল্প কারখানায় অতিরিক্ত কাজের সাথে দৈহিক কর্মভার অধিক সম্পর্কিত। দৈহিক কর্মভারের ক্ষেত্রে ব্যক্তি মধ্যে কতকগুলো শারীরিক পরিবর্তন ঘটে, যা ব্যক্তি নিজে এবং অন্যরাও প্রত্যক্ষ করতে পারে এবং পরিমাপ করতে পারে। যেমন- একজন কায়িক শ্রমিকের কাজ, ভ্যানচালকের কাজ কিংবা শিল্প কারখানা কর্মরত শ্রমিকের কাজ। এসব কর্মের সাথে সম্পর্কিত ব্যক্তির কর্মভারের ফলে কিছু দৈহিক লক্ষণ প্রকাশ পায়। শরীর অবশ লাগা, হাত পা এবং শরীরের অন্যান্য অংশে ব্যথা অনুভব করা, শরীর থেকে ঘাম নির্গত হওয়া ইত্যাদি।"
        },
        {
          "label": "গ",
          "question": "শওকত সাহেবের আত্মরক্ষামূলক কৌশলটি ব্যাখ্যা করো।",
          "explanation": "শওকত সাহেবের আত্মরক্ষামূলক কৌশলটি হলো অপস্থাপন। হতাশা সৃষ্টিকারী ব্যক্তি বা বস্তু যখন অধিক শক্তিশালী হয় বা তাকে আক্রমণ করা বিপজ্জনক তখন অপেক্ষাকৃত কম শক্তিশালী ব্যক্তি বা বস্তুর উপর ব্যক্তির আক্রোশ স্থানান্তরকে অপস্থাপন বা স্থানচ্যুতি বলে। ব্যক্তির নিজের ব্যর্থতা থেকে মনে আক্রোশের সৃষ্টি হয়। তার এ আক্রোশ, ক্রোধ দুর্বল ও নিরপরাধ ব্যক্তির প্রতি স্থানান্তরিত করে। যেমন- প্রমোশন না পেয়ে ব্যক্তি ক্রোধান্বিত হয়ে বাড়ি গিয়ে নিরপরাধ স্ত্রী-পুত্রের উপর অহেতুক ক্রোধ প্রকাশ করা। দমন করা আবেগ এভাবে প্রকাশ করলে মানসিক চাপ অনেকটা কমে যায়। উদ্দীপকে শওকত প্রমোশন না পেয়ে বাড়িতে গিয়ে তার নিরপরাধ স্ত্রী, সন্তানদের উপর অহেতুক ক্রোধ প্রকাশ করেন। উপর্যুক্ত আলোচনার প্রেক্ষিতে বলা যায়, এটি মানসিক চাপের কবল থেকে আত্মরক্ষার অন্যতম কৌশল অপস্থাপনকে নির্দেশ করে।"
        },
        {
          "label": "ঘ",
          "question": "রেহানার জানতে পারা চাপমূলক পরিস্থিতিগুলোর সাথে তুমি কি একমত? তোমার পাঠ্যবইয়ের আলোকে আলোচনা করো।",
          "explanation": "হ্যাঁ, রেহানার জানতে পারা চাপমূলক পরিস্থিতিগুলোর সাথে আমি একমত। মানুষের জীবনে চাপমূলক পরিস্থিতি বিভিন্ন রকম হতে পারে। বিভিন্ন বয়সী নানা ধরণের চাপমূলক পরিস্থিতি তৈরি হতে পারে। শিশু যদি মাতা-পিতা ও পরিবারের স্বাভাবিক স্নেহ ভালোবাসা, আদর যত্ন, মনোযোগ থেকে বঞ্চিত হয় এবং সবসময় তিরষ্কার, কঠোরতা ও নির্যাতনের শিকার হয় তাহলে তার স্বাভাবিক জীবন ব্যাহত হয়। কোনো কোনো বাবা মা শিশুদের থেকে অত্যাধিক প্রত্যাশা করেন। এতে শিশুরা বারবার ব্যর্থ হয়ে আত্মবিশ্বাস হারিয়ে ফেলে এবং প্রচণ্ড মানসিক চাপের সম্মুখীন হয়। শৈশবের ভয় বা মর্মান্তিক কোনো ঘটনা স্বাভাবতই কোমলচিত্তে শিশুর মনে প্রচণ্ড আঘাত রূপে কাজ করে এবং তার মনে স্থায়ী ক্ষত সৃষ্টি করে। এ ধরনের শিশুরা পরিণত বয়সে দুর্বলচিত্ত ও ক্ষণভঙ্গুর ব্যক্তিত্বের অধিকারী হয়। অর্থনৈতিক মন্দা ও বেকারত্ব মানসিক চাপ সৃষ্টির অন্যতম কারণ। অর্থনৈতিক মন্দার কারণে কর্মসংস্থানের সুযোগ সংকুচিত হয়ে পড়ে এবং সৃষ্ট বেকারত্বের ফলে ব্যক্তি প্রচণ্ড মানসিক চাপের সম্মুখীন হয়। সুতরাং বলা যায়, রেহানা অনুষ্ঠান থেকে সেসব বিষয় জানতে পেরেছে তা সঠিক। উপর্যুক্ত কারণে ব্যক্তি চাপমূলক পরিস্থিতিতে পড়ে এবং সার্বিক আচরণ প্রদর্শনে ব্যর্থ হয়।"
        }
      ]
    },
    {
      "number": "6",
      "uddipok": "মালিহা, অহনা ও যুঁথি তিনজন সহপাঠী। মালিহা 'সহজ-সরল জীবনযাপন করে। সে সৃষ্টি জগতের রহস্য খুঁজে বেড়ায় এবং স্রষ্টার প্রতি সবসময় কৃতজ্ঞতা প্রকাশ করে। অহনা ও যুথি মার্কেটে জামা কিনতে গেলে অহনা জামার দাম, ফেব্রিক্স এবং আরামদায়ক কি-না খেয়াল করে। অন্যদিকে যুঁথি জামার রং ও নকশাকে প্রাধান্য দেয়।",
      "tag": "VNSC 25",
      "sub_questions": [
        {
          "label": "ক",
          "question": "সামাজিক মূল্যবোধ কী?",
          "explanation": "সামাজিক মূল্যবোধ হলো সামাজিক ঘটনা বা আচরণের গুণারোপিত যা অংশীদারিত্বের মাধ্যমে সামাজিক সদস্যগণ মানবিকভাবে প্রতিষ্ঠিত করে।"
        },
        {
          "label": "খ",
          "question": "মনোভাব ও মূল্যবোধের দুইটি পার্থক্য লেখো।",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। এদের মধ্যে বেশ কিছু পার্থক্য বিদ্যমান। মনোভাব ও মূল্যবোধের ২টি পার্থক্য হলো-১. মনোভাব হলো কোনো ব্যক্তি, বিষয় বা বস্তুর প্রতি অনুকূল বা প্রতিকূল প্রতিক্রিয়ার মানসিক প্রস্তুতি যার মধ্যে অবহিতি, অনুভূতি ও ক্রিয়ার সমন্বয় ঘটেছে। অন্যদিকে কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। ২. মনোভাব মূল্যবোধের তুলনায় একটি সংকীর্ণ ধারণা। অন্যদিকে মূল্যবোধ অপেক্ষাকৃত বিস্তৃত ধারণা।"
        },
        {
          "label": "গ",
          "question": "মালিহার মধ্যে কোন ধরনের মূল্যবোধের প্রকাশ ঘটেছে? ব্যাখ্যা করো।",
          "explanation": "উদ্দীপকে মালিহা মধ্যে ধর্মীয় মূল্যবোধ বর্তমান। যারা ধর্ম দর্শন দ্বারা প্রভাবিত তারা ধর্মীয় মূল্যবোধের অধিকারী। তাদের মধ্যে একাত্মতা থাকে। নিয়ম, নিষ্ঠা ও শৃঙ্খলার প্রতি শ্রদ্ধাশীল হয়। ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ধর্মীয় মূল্যবাধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায়। এ মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। এ মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। সৃষ্টির উৎস সম্বন্ধে তারা জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। নিজ নিজ ধর্মের প্রতি তার মূল্যবোধের প্রতিফলন ঘটায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। উদ্দীপকে দেখা যায়, মালিহা সহজ সরল জীবনযাপন করে। সে সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাকে সর্বদা তাড়িয়ে বেড়ায়। সে স্রষ্টার প্রতি সবসময় কৃতজ্ঞতা প্রকাশ করে। সুতরাং বলা যায়, জনাব মতিনের মধ্যে ধর্মীয় মূল্যবোধ বর্তমান।"
        },
        {
          "label": "ঘ",
          "question": "",
          "explanation": "উদ্দীপকে অহনা ও যুঁথির মধ্যে যথাক্রমে অর্থনৈতিক মূল্যবোধ এবং যুঁথির মধ্যে নান্দনিক মূল্যবোধ লক্ষ করা যায়। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধসম্পন্ন ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি প্রবণতার মাধ্যমে সঞ্চয় করে। এরূপ ব্যক্তিরা সবসময়ই মিতব্যয়ী হয়। যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা ঠিক করে চলে। উদ্দীপকে অহনা মার্কেটে জামা কিনতে গেলে জামার দাম, ফেব্রিক এবং আরামদায়ক কিনা তা খেয়াল করে। তাই অহনাকে অর্থনৈতিক মূল্যবোধসম্পন্ন ব্যক্তি হিসেবে চিহ্নিত করা যায়। আবার নান্দনিক মূল্যবোধের ব্যক্তিরা ব্যক্তিজীবনে সৌন্দর্যপিপাসু হয়ে থাকে এবং প্রকৃতির মধ্যে সর্বদা সৌন্দর্য খুজে পেতে চায়। এ মূল্যবোধসম্পন্ন ব্যক্তিরা সর্বদা জাঁকজমক, শক্তিমত্তা বিশিষ্ট পরিচয় চিহ্ন বা সম্মানসূচক চিহ্নগুলোকে সবচেয়ে বেশি পছন্দ করে। এদের সৌন্দর্যপিপাসু মনোভাব তাত্ত্বিক ব্যক্তিদের ঠিক বিপরীত। উদ্দীপকে বর্ণিত যুঁথির চরিত্রে সৌন্দর্যপ্রিয়তার বৈশিষ্ট্যগুলো পাওয়া যায়। তাই যুঁথিকে সৌন্দর্যবোধসম্পন্ন ব্যক্তি হিসেবে চিহ্নিত করা যায়। পরিশেষে বলা যায়, 'অহনা ও যুথির মূল্যবোধের মধ্যে ভিন্নতা রয়েছে। উক্তিটি যথার্থ।"
        }
      ]
    },
    {
      "number": "7",
      "uddipok": "ড. মাহবুব সামাজিক সংঘর্ষ, বিবাহবিচ্ছেদ, দাঙ্গার উপর একটি গবেষণা পরিচালনা করে। অপরদিকে তার সহকর্মী ড. রাসেল শিশুর আচরণের খুঁটিনাটি দিক নিয়ে গবেষণা করেন। এ জন্য তিনি টেপরেকর্ডার ও ক্যামেরার সাহয্য নেন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সম্যস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকেই প্রকল্প বলে।"
        },
        {
          "label": "খ",
          "question": "",
          "explanation": "কোনো বিষয় সম্পর্কে জ্ঞানের অভাব থেকে যেকোনো সমস্যার উৎপত্তি হয় বলে একে সমস্যার উৎস বলা হয়। পরীক্ষণ পদ্ধতির প্রথম ধাপ হলো সমস্যা শনান্তকরণ। সত্যিকার অর্থে সমস্যা শনাস্ত্র করার পরই কোনো পরীক্ষণ কার্যক্রম শুরু হয়। একজন পরীক্ষক যে সকল প্রশ্নের সমাধানের জন্য পরীক্ষণ পরিচালনা করেন সেগুলোর প্রত্যেকটিই একেকটি সমস্যা। সমস্যা ব্যতীত কোনো পরীক্ষণই কল্পনা করা যায় না। আর এসব সমস্যার উৎপত্তিই হয় কোনো বিষয়ে জ্ঞানের সীমাবদ্ধতা বা অভাব থেকে। এ কারণে জ্ঞানের অভাবকে সমস্যার উৎস বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এর 'A' চিহ্নিত স্থানে অনির্ভরশীল চলের প্রতি ইঙ্গিত করা হয়েছে। পরীক্ষণে চল একটি গুরুত্বপূর্ণ বিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, নির্ভরশীল, মধ্যবর্তী ও বাহ্যিক এই চার ভাগে ভাগ করা যায়। যে চলকে তার উপদ্ধিতি বা সৃষ্টির জন্য অন্য কারো ওপর নির্ভর করতে হয় তাকে নির্ভরশীল চল বলে। নির্ভরশীল ও অনির্ভরশীল চলের মধ্যে সংযোগ স্থাপনকারী চলকে মধ্যবর্তী চল এবং বাহ্যিক পরিবেশ থেকে যে চল উদ্ভব হয় তাকে বাহ্যিক চল বলে। দৃশ্যকল্প-১ এ বর্ণিত হতে বিভিন্ন প্রকার চলের প্রকারভেদ দেখানো হয়েছে। অতএব বলা যায় 'A' চিহ্নিত স্থানে অনির্ভরশীল বা স্বাধীন চলকেই নির্দেশ করা হয়েছে। দৃশ্যকল্প-১-এ নির্দেশিত অনির্ভরশীল চল 'উদ্দীপক চল' বা নিরপেক্ষ চল নামেও পরিচিত। মূলত গবেষক প্রাণীর আচরণের ওপর যে সকল চলের প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন, এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে।"
        },
        {
          "label": "ঘ",
          "question": "",
          "explanation": "ড. মাহবুব ও ড. রাসেল গবেষণায় ব্যবহৃত পদ্ধতি দুটি যথাক্রমে নিয়মতান্ত্রিক পর্যবেক্ষণ এবং পরীক্ষণ। নিয়মতান্ত্রিক পর্যবেক্ষণ হলো পারস্পরিক সম্পর্ক বা কার্যকরণ সম্পর্কের ভিত্তিতে সংঘটিত বিষয়াবলি সঠিকভাবে লক্ষ করা এবং রেকর্ড করা। এমন কতগুলো আচরণ বা ঘটনা আছে যা গবেষণাগারে তৈরি করা যায়না। সেসব ঘটনা অনুসন্ধানে এ পদ্ধতি ব্যবহার করা হয়। অপরদিকে পরীক্ষণ হলো এমন একটি গবেষণা পদ্ধতি যেখানে অনুসন্ধানকারী কতগুলো নির্দিষ্ট চল প্রয়োগ করেন এবং অন্যান্য চলের উপর তাদের প্রভাব পরিমাণ করেন। এটি সুনিয়ন্ত্রিত পরিবেশে করা হয় এবং ইচ্ছামতো পুনরুৎপাদন করা যায়। নিয়মতান্ত্রিক পর্যবেক্ষণ পদ্ধতিতে দুটি সাধারণ বৈশিষ্ট্য হলো-পরীক্ষণপাত্রকে তাদের প্রাকৃতিক পরিবেশে পর্যবেক্ষণ করা হয় এবং পরীক্ষণপাত্রের আচরণে পর্যবেক্ষণকারী কোনোভাবেই প্রতিবন্ধকতা সৃষ্টি করে না। অপরদিকে পরীক্ষণে গবেষক যথাযথ নিয়ম মেনে যখন খুশি তখন ঘটনাটি সৃষ্টি করাতে পারেন এবং কতগুলো অবস্থার পরিবর্তন বা হ্রাস-বৃদ্ধি করে ফলাফলের পরিবর্তন লক্ষ করতে পারেন। উদ্দীপকে ড. শাহীন দুর্ভিক্ষ ও বিবাহবিচ্ছেদের উপর গবেষণা পরিচালনা করেন। এক্ষেত্রে প্রাকৃতিক পর্যবেক্ষণের সাহায্যে ঘটনার সাথে সংশ্লিষ্ট শর্তাবলি খুঁটিয়ে পর্যবেক্ষণকে নির্দেশ করা হয়। এছাড়া সামাজিক সংঘর্ষ, দাঙ্গা ইত্যাদি ঘটনা ব্যাখ্যার ক্ষেত্রেও নিয়মতান্ত্রিক পর্যবেক্ষণ পদ্মতি ব্যবহার করা হয়। আবার ড. রায়হান শিশুর আবেগ নিয়ে একটি গবেষণা পরিচালনা করেন। এজন্য তিনি টেপরেকর্ডার ও ক্যামেরার সাহায্য নেন। এভাবে নিয়ন্ত্রিত পরিবেশে গবেষণাকার্য পরিচালনা করা পরীক্ষণ পদ্ধতিকে নির্দেশ করে। পরিশেষে বলা যায়, পরীক্ষণ ও পর্যবেক্ষণ পদ্ধতি বৈশিষ্ট্যগত দিক থেকে আলাদা হলেও উভয়ই বৈজ্ঞানিক পদ্ধতি হিসেবে স্বীকৃত। উভয়েরই লক্ষ্য কোনো ঘটনার যথার্থ কারণ অনুসন্ধান করা।"
        }
      ]
    },
    {
      "number": "8",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "গবেষণার সংজ্ঞা দাও।",
          "explanation": "গবেষণা হলো জ্ঞানের পরিধি বৃদ্ধি করতে সৃজনশীল এবং পদ্ধতিগত উপায় যা বৈজ্ঞানিক জ্ঞান সৃষ্টির ক্ষেত্রে অনবদ্য হিসেবে স্বীকৃত।"
        },
        {
          "label": "খ",
          "question": "পরীক্ষণ পদ্ধতিকে বৈজ্ঞানিক পদ্ধতি বলা হয় কেন? ব্যাখ্যা করো।",
          "explanation": "বৈজ্ঞানিক পদ্ধতি হওয়ায় পরীক্ষণ পদ্ধতি সবচেয়ে বেশি ব্যবহৃত হয়। পরীক্ষণ পদ্ধতিতে বৈজ্ঞানিক নিয়ম-কানুন সর্বাধিক এবং কড়াকড়িভাবে মেনে চলা হয়। এখানে গবেষণা পরিচালনা করার জন্য সুনিয়ন্ত্রিত পরিবেশ সৃষ্টি করা হয়। ফলে নির্ভরশীল ও অনির্ভরশীল চলের মধ্যে কার্যকারণ সম্পর্ক সম্পর্কে নিশ্চিত হওয়া যায়। পরীক্ষণ পদ্ধতি সর্বাধিক ব্যবহৃত হওয়ার অন্যতম কারণ হলো এ পদ্ধতিতে পর্যবেক্ষণের পুনরাবৃত্তির মাধ্যমে এর যথার্থতা প্রমাণ করা যায়। মূলত বৈজ্ঞানিক পদ্ধতির সকল নিয়ম-কানুন অনুসৃত হয় বলে পরীক্ষণ পদ্ধতি সর্বাধিক ব্যবহৃত হয়।"
        },
        {
          "label": "গ",
          "question": "চল নিয়ন্ত্রণে 'অ' কৌশলটি ব্যাখ্যা করো।",
          "explanation": "চল নিয়ন্ত্রণে 'অ' চিহ্নিত স্থানটি 'অপসারণ' কে নির্দেশ করছে। পরীক্ষণ পরিচালনার সময় যে সকল অবাঞ্চিত চলের প্রভাব বিস্তারের সম্ভাবনা থাকে, সেসব চলের প্রভাব থেকে পরীক্ষণকে মুক্ত রাখার কতগুলো ব্যবস্থা বা কৌশল রয়েছে। উদ্দীপকে চল নিয়ন্ত্রণের সেসব কৌশলকে বোঝানো হয়েছে যেখানে 'অ' চিহ্নিত স্থানটি অপসারণ কে নির্দেশ করে। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। অথবা আলো যদি কোনো পরীক্ষণের ফলাফলের উপর প্রভাব বিস্তার করে তাহলে আলোকিত কক্ষ বর্জন করে পরীক্ষণটি অন্ধকার কক্ষে পরিচালনা 'করা যেতে পারে।"
        },
        {
          "label": "ঘ",
          "question": "",
          "explanation": "উদ্দীপকে 'ই' ও 'ঈ' অংশ যথাক্রমে ভারসাম্য ও প্রতিভারসাম্যকে নির্দেশ করে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। পরীক্ষণ দলে অনির্ভরশীল চল প্রয়োগ করা হয়, কিন্তু নিয়ন্ত্রিত দলে উক্ত চল প্রয়োগ করা হয় না। অন্যদিকে কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনে প্রতিক্রিয়ার উপর প্রভাব বিস্তার করে থাকে। ফলশ্রুতিতে ফলাফলে ভ্রান্তি দেখা দিতে পারে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। পরিশেষে বলা যায়, চলের নিয়ন্ত্রণ হলো পরীক্ষণের একটি অপরিহার্য শর্ত। ভারসাম্য এবং প্রতিভারসাম্য হলো চল নিয়ন্ত্রণের দুটি কৌশল মাত্র।"
        }
      ]
    }
  ]
}