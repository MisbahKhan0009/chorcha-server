{
  "title": "আদমজী ক্যান্ট. কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "উদ্দীপক-২: মাইশার বুদ্ধি পরিমাপের জন্য মনোবিজ্ঞানী মাইশাকে তার সামনাসামনি ত বসিয়ে কিছু সমস্যার সমাধান করতে দেন। অন্যদিকে সামিহার বৃদ্ধি পরিমাপ করার জন্য তিনি সামিহাকে অনেকের সাথে বসিয়ে কিছু সমস্যার সমাধান করতে দেন।",
      "tag": "ACC 24",
      "sub_questions": [
        {
          "label": "ক",
          "question": "কৃতি অভীক্ষা কী?",
          "explanation": "যে অভীক্ষায় ভাষা ব্যবহার না করে হাত বা পা দ্বারা সম্পাদিত কাজের সাহায্যে বুদ্ধির পরিমাপ করা হয় তাকে কৃতি অভীক্ষা বলে।"
        },
        {
          "label": "খ",
          "question": "বুদ্ধ্যঙ্ক নির্ণয়ে মানসিক বয়স প্রয়োজন কেন?",
          "explanation": "প্রজন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো-বুদ্ধ্যঙ্ক মানসিকবয়স প্রকৃতবয়স \\frac{মানসিক বয়স}{প্রকৃত বয়স} প্রকৃতবয়স মানসিকবয়স ​ × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "উদ্দীপক-১ এ? চিহ্নিত বিষয়টির ৩টি কারণ ব্যাখ্যা করো।",
          "explanation": "উদ্দীপক-১ এ? চিহ্নিত স্থানে বুদ্ধি প্রতিবন্ধিতাকে নির্দেশ করা হয়েছে।. বুদ্ধি প্রতিবন্ধিতার নানাবিধ কারণ রয়েছে। এর মধ্যে অন্যতম ৩টি কারণ হলো- বংশগত, কারণ, মস্তিষ্কে আঘাত ও অপুষ্টিজনিত সমস্যা। অনেক ক্ষেত্রে বুদ্ধি প্রতিবন্ধিতা বংশানুক্রমে ঘটতে দেখা যায়। কোনো কোনো পরিবারে পূর্ববর্তী বংশে কারো বংশগত প্রতিবন্ধিতা থাকলে পরবর্তী বংশধরদের মধ্যে তা দেখা দিতে পারে। পিতামাতার জনন কোষের জিন মিউটেশন এর ফলে শিশুর মধ্যে কিছু অস্বাভাবিক জিন সঞ্চালিত হতে পারে। মস্তিষ্কে আঘাত বুদ্ধি প্রতিবন্ধিতার অন্যতম আরেকটি কারণ। মাতৃগর্ভে শিশুর অস্বাভাবিক অবস্থান বা সরু জন্মপথের কারণে দীর্ঘ ও কষ্টকর প্রসবের ফলে শিশুর জন্মকালীন আঘাত পাওয়ার সম্ভাবনা বেশি। গর্ভকালীন জন্মের সময় বা শৈশবকালীন আঘাত এবং অক্সিজেনের অভাব হওয়া, জটিল প্রসব কোনো কারণে মস্তিষ্কে রক্তপাত এবং মস্তিষ্কে জন্মের। আগে ও পরে সরাসরি আঘাত লাগার কারণে শিশু ক্ষতিগ্রস্ত হয়। এছাড়া অপুষ্টিজনিত সমস্যা বৃদ্ধি প্রতিবন্ধিতার একটি কারণ। গর্ভজাত মায়ের খাদ্যে বা নবজাত শিশুর খাদ্যে প্রোটিনের অভাব থাকলে শিশুর বৃদ্ধি নিম্নমানের হয়।"
        },
        {
          "label": "ঘ",
          "question": "উদ্দীপক-২ এ মাইশা ও সামিহার ক্ষেত্রে প্রয়োগকৃত বুদ্ধি অভীক্ষার পার্থক্য বিশ্লেষণ করো।",
          "explanation": "উদ্দীপক-২ এ মাইশা ও সামিহার ক্ষেত্রে প্রয়োগকৃত অভীক্ষা দ্বারা যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষাকে নির্দেশ করা হয়েছে। যেসব বুদ্ধি অভীক্ষার সাহায্যে কেবল একজন ব্যক্তির বুদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষার্থীকে কোনো সহযোগিতা করা সম্ভব হয় না। দলগত বৃদ্ধি অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায় ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "2",
      "uddipok": "উদ্দীপক-১: মিলির বয়স ৭ বছর। সে স্কুল পরিবর্তন করে নতুন একটি স্কুলে ভর্তি হবে। তাই স্কুল কর্তৃপক্ষ তার টেস্ট নিল। টেস্টে সে ৬ বছরের উপযোগী সব প্রশ্নের উত্তর দিল। ৮ বছরের ৪টি প্রশ্নের ও ৯ বছরের ২টি প্রশ্নের উত্তর দিল। কিন্তু ১০ বছরের উপযোগী কোন প্রশ্নের উত্তর দিতে পারল না। উদ্দীপক-২: শাহীন ও সাদিক দুই ভাই। শাহীন বরাবরই ক্লাসে প্রথম স্থান অধিকার করে। অন্যদিকে সাদিক ছাত্র হিসাবে মাঝারি প্রকৃতির। সে এবার বিজ্ঞান 'মেলায় বিদ্যুৎ সাশ্রয়ী প্রযুক্তি উদ্ভাবন করে সবাইকে তাক লাগিয়ে দিয়েছে।",
      "tag": "ACC 24",
      "sub_questions": [
        {
          "label": "ক",
          "question": "ওয়েকক্সলারের মতে বৃদ্ধি কী?",
          "explanation": "ওয়েসলারের মতে, বুদ্ধি হলো জগতকে অনুধাবন, করার ক্ষমতা এবং বাধাসমূহকে মোকাবিলা করার সামর্থ্য।"
        },
        {
          "label": "খ",
          "question": "কৃতি অভীক্ষার প্রয়োজন কেন?",
          "explanation": "কৃতি অভীক্ষায় দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয়। কৃতি অভীক্ষা হলো অবাচনিক বুদ্ধি অভীক্ষা। শিশু, নিরক্ষর কিংবা মুক' ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানেনা তাদের বুদ্ধি পরিমাপের জন্য কৃতি অভীক্ষা ব্যবহার করা হয়। সুতরাং কৃতি অভীক্ষার প্রয়োজন রয়েছে। ডিয়ার বর্ণের 'ফর্ম বোর্ড অভীক্ষা' আলেকজান্ডারের 'পাস এলং অভীক্ষা' প্রভৃতি কৃতি অভীক্ষার উদাহরণ।"
        },
        {
          "label": "গ",
          "question": "উদ্দীপক-১ এ বর্ণিত মিলির বুদ্ধ্যঙ্ক কত?",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপক-১ অনুযায়ী বা মিলির প্রকৃত বয়স ৭ বছর, ৮৪ মাস। সে ৭ বছরের উপযোগী সব প্রশ্নের উত্তর দেয় এবং ৮ বছরের ৪টি ও ৯ বছরের ২টি প্রশ্নের উত্তর দেয়। তাহলে তার মানসিক বয়স হলো- (৭×১২) + (৪×২) + (২×২) = ৯৬ মাস সুতরাং, বুদ্ধ্যঙ্ক = মানসিকবয়স প্রকৃতবয়স \\frac{মানসিক বয়স}{প্রকৃত বয়স} প্রকৃতবয়স মানসিকবয়স ​ ×১০০ = ৯৬ ৮৪ \\frac{৯৬}{৮৪} ৮৪ ৯৬ ​ ×১০০ = ১১৪.২৯ (প্রায়) মিলির বুদ্ধ্যঙ্ক হলো ১১৪.২৯ (প্রায়)।"
        },
        {
          "label": "ঘ",
          "question": "উদ্দীপক-২ এ শাহীন ও সাদিককে মনোবিজ্ঞানের ভাষায় কী নামে আখ্যায়িত করা হয়? এদের বৈশিষ্ট্যের মধ্যে তুলনা করো।",
          "explanation": "উদ্দীপক-২ এ মনোবিজ্ঞানের ভাষায় শাহীনকে মেধাবী এবং সাদিককে সৃজনশীল হিসেবে আখ্যায়িত করা যায়। মেধা হচ্ছে এমন একটি গুণ যার প্রভাবে যে কোনো প্রতিযোগিতামূলক ক্ষেত্রে উল্লেখযোগ্য এবং সঙ্গতিপূর্ণ ফলাফল করা সম্ভব। অর্থাৎ মেধাবী তারাই যারা অনুধাবন, কৃতিত্ব অথবা দক্ষতা দেখাতে সক্ষম। মেধাবীরা একাডেমিক, বৈজ্ঞানিক, সামাজিক এবং সাহিত্যিক দক্ষতার ক্ষেত্রে বিশেষ অবস্থান গ্রহণ করে থাকে। তাদের কার্যাবলি যে কোনো প্রতিদ্বন্দ্বিতামূলক ক্ষেত্রে উল্লেখযোগ্য। সাধারণত মেধাবী শিশুরা গড় ছাত্র-ছাত্রীদের চেয়ে সামাজিকভাবে গ্রহণযোগ্য এবং জনপ্রিয়। উদ্দীপক-২ এ দেখা যায়, শাহীন বরাবরই ক্লাসে প্রথম স্থান অধিকার করে। সুতরাং মনোবিজ্ঞানের ভাষায় শাহীনকে মেধাবী হিসেবে আখ্যায়িত করা যায়। অন্যদিকে সৃজনশীলতা হলো ব্যক্তি কর্তৃক এমন কিছু সম্পাদিত কর্ম যার মধ্যে অভিনবত্ব আছে। সৃজনশীল ব্যক্তিদের মধ্যে উদ্ভাবনীমূলক শক্তি রয়েছে। অর্থাৎ সৃজনশীলতা হলো ব্যক্তির এমন কোনো উদ্ভাবনীমূলক কর্মকাণ্ড, যা তাকে অন্য ব্যক্তি থেকে আলাদা করে। উদ্দীপকে দেখা যায়, সাদিক ছাত্র হিসেবে মাঝারি প্রকৃতির। সে বিজ্ঞান মেলায় বিদ্যুৎ সাশ্রয়ী প্রযুক্তি উদ্ভাবন করে সবাইকে তাক লাগিয়ে দিয়েছে। এই কর্মকাণ্ড সাদিকের সৃজনশীলতাকে নির্দেশ করে। সুতরাং দেখা যাচ্ছে, বৈশিষ্ট্যগত দিক থেকে মেধা ও সৃজনশীলতা এক নয়; তবে মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        }
      ]
    },
    {
      "number": "3",
      "uddipok": "উদ্দীপক-১: জাহিন আবেগপ্রবণ ও সংবেদনশীল। সে চিন্তার রাজ্যে বিচরণ করতে বেশি পছন্দ করে। অন্যদিকে বর্ষা সুদূর নীলাকাশে মুক্ত বিহঙ্গের মতো। স্বাধীনভাবে বিচরণ করতে পছন্দ করে। উদ্দীপক-২: ছক-১ ছক-২ ১৯২১ সালে প্রণীত ১৯৩৫ সালে প্রণীত সুইজারল্যান্ডের মনোচিকিৎসক কর্তৃক প্রণীত ১৯টি অস্পষ্ট এবং ১টি ফাঁকাসহ ২০টি কার্ড ১০টি কালির ছাপ মিশ্রিত কার্ড প্রতিটি কার্ডের বিপরীতে গল্প বলা অর্থহীন ছাপ কিন্তু প্রত্যক্ষণযোগ্য অভীজ্ঞ ও প্রশিক্ষণ প্রাপ্ত অভীক্ষকের প্রয়োজন",
      "tag": "ACC 24",
      "sub_questions": [
        {
          "label": "ক",
          "question": "পেপার পেনসিল অভীক্ষা কী?",
          "explanation": "যে অভীক্ষায় সাধারণত কাগজ ও পেনসিল ব্যবহার করা হয় তাকে পেপার পেনসিল অভীক্ষা বলে।"
        },
        {
          "label": "খ",
          "question": "ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ কেন?",
          "explanation": "ব্যক্তিত্ব পরিমাপের প্রাচীনতম 'ও সবচেয়ে বেশি ব্যবহৃত পদ্ধতি হলো সাক্ষাৎকার পদ্ধতি। সাক্ষাৎকার পদ্ধতিতে সাক্ষাৎকার গ্রহণকারী এবং সাক্ষাৎকার প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। সাক্ষাৎকার গ্রহণকারী সাক্ষাৎকার প্রদানকারীকে সামনাসামনি বসিয়ে তার সাথে সরাসরি কথা বলেন এবং তার ব্যক্তিগত বিষয়ের উপর নানা ধরনের আলোচনা করেন। নিরপেক্ষতা বজায় রেখে সাক্ষাৎকার গ্রহণ করতে পারলে প্রাপ্ত তথ্য অনেক বেশি নির্ভরযোগ্য হয়। তাই সাক্ষাৎকার পদ্ধতি গুরুত্বপূর্ণ।"
        },
        {
          "label": "গ",
          "question": "উদ্দীপক-১ এ বর্ণিত জাহিদ ও বর্ষার ব্যক্তিত্বের ধরন ব্যাখ্যা করো।",
          "explanation": "উদ্দীপকে-১ এ বর্ণিত জাহিন ও বর্ষা যথাক্রমে অন্তর্মুখী ও বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্যবস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতাবোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহ্যিত্যিক, শিল্পী ও বিজ্ঞানীরা এই শ্রেণির অন্তর্ভুক্ত। অন্যদিকে, বহিমূখী ব্যক্তিত্বের লোকেরা নানাবিধ সামাজিক কর্মকাণ্ডে অংশগ্রহণ করে এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদের মানিয়ে নেয়। পরোপকারিতা এদের মূল লক্ষ্য। উদ্দীপক-১ এ দেখা যায়, জাহিন আবেগপ্রবণ ও সংবেদনশীল। সে চিন্তার রাজ্যে বিচরণ করতে বেশি পছন্দ করে। সুতরাং বলা যায়, জাহিন অন্তমুখী ব্যক্তিত্বের অধিকারী। অন্যদিকে, বর্ষা সুদূর নীলাকাশে মুক্ত বিহঙ্গের মতো স্বাধীনভাবে বিচরণ করতে পছন্দ করে। অর্থাৎ বর্ষা বহিমুখী ব্যক্তিত্বের অধিকারী।"
        },
        {
          "label": "ঘ",
          "question": "উদ্দীপক-২ এ হক-১ ও ছক-২ এ নির্দেশিত অভীক্ষা দুটোর নাম কী? অভীক্ষা দুটোর মধ্যে তুলনা করো।",
          "explanation": "ছক-১ ও ছক-২ এ নির্দেশিত অভীক্ষাগুলো যথাক্রমে রোশাক কালির ছাপ অভীক্ষা এবং কাহিনী সংপ্রত্যক্ষণ অভীক্ষাকে নির্দেশ করে। হারম্যান রোশাক কর্তৃক ১৯২১ সালে প্রণীত রোশাক কালির ছাপ অভীক্ষাটি হলো সবচেয়ে বেশি ব্যবহৃত অভীক্ষা। ১০টি। কালির ছাপবিশিষ্ট কার্ড নিয়ে এ অভীক্ষা গঠিত। এ অভীক্ষায় তিনটি বৈশিষ্ট্যের ভিত্তিতে ব্যক্তিত্ব মূল্যায়ন করা হয়। যথা- ১. পরীক্ষণপাত্র কালির ছাপগুলোকে সামগ্রিকভাবে বর্ণনা করেছে না অংশবিশেষ বর্ণনা করেছে। ২. ছবির আকৃতি, রং বা অন্য কিছুর দ্বারা তার প্রতিক্রিয়া প্রভাবিত হয়েছে কি না এবং ৩. পরীক্ষণের প্রত্যক্ষণে কী গতি লক্ষণীয়? অথবা সে ছবিগুলোকে মানুষ বা জন্তু হিসেবে দেখেছে; না অন্য-কিছু দেখেছে। ক্রিস্টিয়ানা মরগান এবং এইচ. এ. মারে ১৯৩৫ সালে কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষায় মোট ২০টি কার্ড ব্যবহার করা হয় এবং প্রতিটি কার্ডের বিপরীতে গল্প রচনা করতে হয়। গল্প লেখার ধারার উপর ভিত্তি করে ব্যক্তিত্ব মূল্যায়ন করা হয়। গল্প লেখার ধারা হলো- ছবিটিতে কী দেখা যাচ্ছে, কী ঘটছে, ছবিতে লোকগুলো কী ভাবছে। কীভাবে কাহিনীর সৃষ্টি হয়েছিল, 'এর পরিণতিই বা কী ইত্যাদি। ব্যক্তিত্ব মূল্যায়নের ক্ষেত্রে ব্যক্তি ছবিগুলো দেখে যে সকল গল্প রচনা করেন'তার দৈর্ঘ্য, স্টাইল, বক্তব্য, নায়ক নির্বাচন, ব্যর্থতা, ইত্যাদি বিষয় বিশ্লেষণ করা হয়। পরিশেষে বলা যায়, রোশাক কালির ছাপ অভীক্ষায় এবং কাহিনী সংপ্রত্যক্ষণ অভীক্ষায় ব্যক্তিত্ব মূল্যায়নের বৈশিষ্ট্যসমূহ আলাদা হলেও এরা উভয়ই প্রক্ষেপণমূলক অভীক্ষা বা প্রতিফলন, অভীক্ষার অন্তর্ভুক্ত।"
        }
      ]
    },
    {
      "number": "4",
      "uddipok": "উদ্দীপক-১: মানুষের চাওয়া পাওয়ার শেষ নেই। প্রেষণা মানুষকে কোন না কোন কাজে চালিত করে। প্রেষণার কারণেই আমরা লক্ষ্যবস্তু লাভ করার জন্য আপ্রাণ চেষ্টা করি। প্রেষিত আচরণ বাধাপ্রাপ্ত হলে আমরা মানসিকভাবে ভেঙে পড়ি। উদ্দীপক-২: জনি, রকি ও মেহেদী তিন বন্ধু সরকারি মেডিকেল কলেজে ভর্তি পরীক্ষা দিয়েছে। কিন্তু তিনজনই অকৃতকার্য হয়েছে। ফলাফল পেয়ে তারা মানসিকভাবে ভেজো পড়ে। জনি নিজের প্রস্তুতি পর্যালোচনা করে বুঝতে পারে যে, তার প্রস্তুতি যথেষ্ট ভাল ছিল না। তাই সে নতুন উদ্যমে পরবর্তী মেডিকেল পরীক্ষার জন্য প্রস্তুতি নেয়া শুরু করে। রকি প্রাইভেট মেডিকেল কলেজে ভর্তি হয়ে যায়। মেহেদী বুঝতে পারে তার মেডিকেলে পড়ার হবে না। তাই সে মেডকেলে ভর্তি হওয়ার চিন্তা ছেড়ে দেয়।",
      "tag": "ACC 24",
      "sub_questions": [
        {
          "label": "ক",
          "question": "দ্বন্দ্ব কত প্রকার ও কী কী?",
          "explanation": "দ্বন্দ্ব প্রধানত ৪ ভাগে বিভক্ত। যথা- ১. আকর্ষণ-আকর্ষণ দ্বন্দ্ব, ২. বিকর্ষণ-বিকর্ষণ দ্বন্দ্ব, ৩. আকর্ষণ-বিকর্ষণ দ্বন্দ্ব এবং ৪. দ্বিগুণ আকর্ষণ- বিকর্ষণ দ্বন্দ্ব।"
        },
        {
          "label": "খ",
          "question": "চাপ মোকাবেলায় সামাজিক সহায়তা গুরুত্বপূর্ণ কেন?",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমন- সামাজিকীকরণ প্রক্রিয়া, সামাজিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ হ্রাস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপক-১ এ কোন বিষয়টির কথা বলা হয়েছে? এর উৎসগুলো ব্যাখ্যা করো।",
          "explanation": "দৃশ্যকল্প-২ এ নির্দেশিত বিষয়টিকে মনোবিজ্ঞানের ভাষায় হতাশা বলা হয়। হতাশার উৎসকে তিনটি প্রধান ভাগে ভাগ করা হয়। যথা- পরিবেশগত, ব্যক্তিগত এবং দ্বন্দ্ব। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন- সমাজের বিভিন্ন রীতি-নীতি ও বর্ণ-বৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ' হতে পারে। হতাশার দ্বিতীয় উৎস হলো ব্যক্তিগত। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত - ত্রুটি লক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক, অক্ষমতা প্রভৃতিও হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একইসাথে উপস্থিত হয় তখন আমরা দ্বন্দ্বের সম্মুখীন হই। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। উদ্দীপকে দৃশ্যকল্প-১ এ বলা হয়েছে, মানুষের চাওয়া পাওয়ার শেষ নেই। প্রেষণা মানুষকে কোনো না কোনো কাজে চালিত করে। ফলে লক্ষ্যবস্তু লাভ করার যে ইচ্ছা তৈরি হয় তা ব্যর্থ হলে আমরা মানসিক চাপ অনুভব করি। মনোবিজ্ঞানের ভাষায় এ মানসিক চাপকে হতাশা বলে।"
        },
        {
          "label": "ঘ",
          "question": "উদ্দীপক-২ এ জনি, রকি ও মেহেদী মানসিক চাপ মোকাবেলার জন্য কোন কৌশলগুলো অবলম্বন করেছে? এগুলোর মধ্যে কোনটি উত্তম বলে তুমি মনে করো?",
          "explanation": "উদ্দীপক-২ এ জনি, রকি ও মেহেদী মানসিক চাপ মোকাবেলার জন্য যথাক্রমে পুনর্মূল্যায়ন সমঝোতা, ও পশ্চাদপসারণ কৌশলগুলো অবলম্বন করেছে। চাপমূলক পরিস্থিতি পুনর্মূল্যায়নের ক্ষেত্রে প্রকৃত সমস্যাটিকে চিহ্নিত করতে হবে এবং নিজের মধ্যে প্রয়োজনীয় দক্ষতার উন্নতি সাধন করে নবোদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। সমঝোতা হলো ব্যক্তির সমস্যাজনক পরিস্থিতির কিছুটা পরিবর্তন করে এবং নিজের অভ্যন্তরীণ অবস্থার কিছু পরিবর্তন করে পরস্পরের মধ্যে সমন্বয় সাধন করা। আবার যে সমস্যা মানসিক চাপ সৃষ্টি করেছে তা যদি ব্যক্তির পক্ষে সমাধান করা সম্ভব না হয়, তাহলে সে ঐ পরিস্থিতি থেকে নিজেকে অপসারণ করতে পারে। একে পশ্চাদপসারণ বলে। উপরে আলোচ্য কৌশলগুলোর মধ্যে চাপমূলক পরিস্থিতির পুনর্মূল্যায়ন উত্তম বলে আমি মনে করি। কেননা লক্ষ্যবস্তু প্রাপ্তির ক্ষেত্রে সমঝোতা কিংবা পশ্চাদপসারণ কোনোটিই শতভাগ পরিতৃপ্তি প্রদান করেনা। পরবর্তীতে সব সময়ই লক্ষ্যবস্তুকে না পাওয়ার আকাঙ্ক্ষা মানসিকভাবে পীড়া দেবে। এক্ষেত্রে চাপমূলক পরিস্থিতি পুনর্মূল্যায়ন কৌশলটি নিজের দূর্বলতার জায়গাগুলো চিহ্নিত করে তা নিয়ে কাজ করা এবং সমস্যা সমাধানে আত্মনিয়োগ করাকে নির্দেশ করে। অর্থাৎ চাপমূলক যে সমস্যা সৃষ্টি হয়েছে তা সরাসরি সমাধানের জন্য পদক্ষেপ নিতে হবে। উদ্দীপকে দেখা যায়, জনি মেডিকেল কলেজ ভর্তি পরীক্ষায় অকৃতকার্য হয়ে নতুন উদ্যমে পুনরায় প্রস্তুতি নেয়া শুরু করে। জনির এ কৌশলটি চাপমূলক পরিস্থিতির পুনর্মূল্যায়নকে নির্দেশ করে যা চূড়ান্ত সাফল্যের মাধ্যমে চাপমূলক পরিস্থিতির অবসান ঘটাবে। সুতরাং বলা যায়, মানসিক চাপ মোকাবেলার ক্ষেত্রে পুনর্মূল্যায়ন, সমঝোতা এবং পশ্চাদপসারণ কৌশলগুলোর মধ্যে চাপ পুনর্মূল্যায়ন উত্তম একটি কৌশল।"
        }
      ]
    },
    {
      "number": "5",
      "uddipok": "দৃশ্যকল্প-১: জারিফ এইচএসসি পরীক্ষার্থী। কয়েকদিন ধরে সে পড়াশোনায় মনোযোগ দিতে পারছে না। তার ভীষণ ক্লান্তি লাগে, মাথা ব্যথা করে। এসব কারণে তার মন খারাপ থাকে। দৃশ্যকল্প-২: ফুয়াদ তার কর্মস্থলে দুর্নীতি করে ধরা পড়ে। সে যুক্তি দেয় সকলেইতো কিছু না কিছু দুর্নীতি করে। তাই সেও করেছে। ফুয়াদের ছোট ভাই নাবিল পরীক্ষায় খারাপ ফলাফল করে এখন সবাইকে বলে বেড়াচ্ছে, শিক্ষক ভালো পড়াতে পারেন না। তাই সে পরীক্ষায় অকৃতকার্য হয়েছে। অন্যদিকে বাবা জামান সাহেবকে তার বস প্রায় প্রতিদিন বকাবকি করেন। তিনি তার বসের উপর যে ক্ষোভ জন্মায় তা কারণে অকারণে স্ত্রীর উপর প্রকাশ করেন।",
      "tag": "ACC 24",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "বাবা-মায়ের বিচ্ছেদ কীভাবে মানসিক চাপ সৃষ্টি করে?",
          "explanation": "বাবা-মায়ের বিচ্ছেদ সন্তানের স্বাভাবিক বিকাশে বাধার সৃষ্টি করে। ফলে তার মধ্যে মানসিক চাপ সৃষ্টি হয়। সন্তান সবসময় মা-বাবার কাছ থেকে স্নেহ, মমতা, ভালোবাসা প্রত্যাশা করে। কিন্তু বাবা-মার দ্বন্দ্ব-কলহ বা কোনো কারণে বিবাহবিচ্ছেদ ঘটলে অথবা আলাদা আলাদা বসবাস করলে সন্তানকে যে কোনো একজনের কাছে অথবা ডে-কেয়ার সেন্টারে থাকতে হয়। ফলে সবকিছুই তার কাছে নিষ্ঠুর বলে মনে হয়। সে চরমভাবে নিজেকে খোলসের মধ্যে গুটিয়ে নেয়। এভাবে তার মধ্যে মানসিক চাপমূলক পরিস্থিতি সৃষ্টি হয়।"
        },
        {
          "label": "গ",
          "question": "দৃশ্যকল্প-১ এ জারিফের এ অবস্থাকে মনোবিজ্ঞানের ভাষায় কী বলে? এর দৈহিক ও মানসিক লক্ষণসমূহ ব্যাখ্যা করো।",
          "explanation": "দৃশ্যকল্প-১ এ জারিফের এই অবস্থাকে মনোবিজ্ঞানের ভাষায় কর্মভারের প্রতিফলন বলা যায়। কর্মভার হচ্ছে দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস পাওয়া। এর ফলে কর্মের প্রতি আগ্রহ বা ইচ্ছা হ্রাস পায়। ক্লান্তি ও বিরক্তিবোধ বৃদ্ধি পায়। কর্মভারকে দুই ভাগে বিভক্ত করা হয়। যথা- মানসিক বা ব্যক্তিনিষ্ঠ কর্মভার এবং দৈহিক বা বস্তুনিষ্ঠ কর্মভার। মানসিক কর্মভারের অনুভূতি হচ্ছে ক্লান্তি, অবসাদবোধ, চিন্তা করার আসক্তি না থাকা, দ মনোযোগ ও একাগ্রতা, নষ্ট হওয়া, প্রেষণা কমে যাওয়া, ধৈর্য না থাকা, নি সজিবতা-সক্রিয়তা ও সতর্কতা হ্রাস পাওয়া, আগ্রহ-উৎসাহ ও উদ্দীপনা কমে মা যাওয়া ইত্যাদি। আবার দৈহিক কর্মড়ারের অনুভূতি হচ্ছে কতগুলো শারীরিক ক পরিবর্তন, যেমন- শরীর অবশ লাগা, তন্দ্রাচ্ছন্ন হওয়া, মাথা ভার লাগা ও ভ ব্যাথা করা, হাই তোলা, চোখ ব্যথা করা, দাঁড়িয়ে থাকতে কষ্ট হওয়া, তৃষ্ণা অনুভব করা, শরীর ঘামা, হৃদস্পন্দন বেড়ে যাওয়া ইত্যাদি। দৃশ্যকল্প-১ এ দেখা যায়, এইচএসসি পরীক্ষার্থী জারিফ পড়াশোনায় মনোযোগ দিতে পারছেনা। তার ভীষণ ক্লান্তি লাগে, ঘুমঘুম ভাব আসে এবং মাথাব্যথা করে। তার শারীরিক এই অবস্থাসমূহকে মনোবিজ্ঞানের ভাষায় কর্মভার বলে।"
        },
        {
          "label": "ঘ",
          "question": "দৃশ্যকল্প-২ এ মানসিক চাপ সামলানোর ক্ষেত্রে ফুয়াদ, নাবিল ও জামাল সাহেবের কৌশল ভিন্ন হলেও এরা একই শ্রেণিভুক্ত-উক্তিটি ব্যাখ্যা করো।",
          "explanation": "দৃশ্যকল্প-২ এ মানসিক চাপ সামলানোর ক্ষেত্রে ফুয়াদ, নাবিল ও জামান সাহেব যথাক্রমে প্রতিক্ষেপন, অপব্যাখ্যান এবং অপস্থাপন কৌশল ব্যবহার করেছে যেগুলো ভিন্ন হলেও একেই শ্রেণিভুক্ত। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপন বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। যেমন-দৃশ্যকল্প-২ এ ফুয়াদ দুর্নীতি করে ধরা পড়ে এবং যুক্তি দেয় সকলেই তো কিছু না কিছু দুর্নীতি করে তাই সেও করেছে। তার এ কৌশলকে আত্মরক্ষামূলক কৌশলের অন্তর্গত প্রতিক্ষেপণকে নির্দেশ করে। আবার নিজের ব্যর্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি যুক্ত্যাভাসের আশ্রয় নিয়ে নিজের আত্মমর্যাদা রক্ষা করার চেষ্টা করে। যেমন-দৃশ্যকল্প-২ এ নাবিল পরীক্ষায় খারাপ ফলাফল করে সবাইকে বলে বেড়াচ্ছে, শিক্ষক ভালো পড়াতে পারেন না বলে সে অকৃতকার্য হয়েছে। এ কৌশলটি আত্মরক্ষামূলক কৌশলের অন্তর্গত অপব্যাখ্যানকে নির্দেশ করে। অনেক সময় ব্যক্তি ব্যর্থ হলে তার মনে আক্রোশের সৃষ্টি হয়। ব্যর্থতার জন্য দায়ী ব্যক্তি যদি অত্যন্ত শক্তিশালী হয় তাহলে তার ক্রোধ দুর্বল ও নিরপরাধ ব্যক্তির প্রতি স্থানান্তরিত হয়। এ ধরনের স্থানান্তরকে অপস্থাপন বলে। যেমন-দৃশ্যকল্প-২ এ জামান সাহেবকে তার বস প্রায় প্রতিদিন বকাবকি করেন। তিনি এই ক্ষোভ কারণে অকারণে স্ত্রীর উপর প্রকাশ করেন। এটি আত্মরক্ষামূলক কৌশলের অন্তর্গত অপস্থাপনকে নির্দেশ করে। সুতরাং বলা যায়, প্রতিক্ষেপণ, অপব্যাখ্যান ও অপস্থাপন প্রত্যেকটি ভিন্ন ভিন্ন কৌশল। তবে প্রতিটিই আত্মরক্ষামূলক কৌশলের অন্তর্গত। অর্থাৎ এরা ভিন্ন হলেও একই শ্রেণিভূক্ত।"
        }
      ]
    },
    {
      "number": "6",
      "uddipok": "জনাব জুনায়েদ একজন আলোকিত মানুষ। তিনি সৎ নির্ভিক এবং দেশপ্রেমিক। তার মা-বাবা ছোটবেলা থেকে কঠোর নিয়ম শৃঙ্খলার মাধ্যমে তাকে বড় করেছেন। তিনি তার শিক্ষক ও সহপাঠীদের থেকে অনেক কিছু শিখেছেন এবং নিজেকে একজন প্রকৃত মানুষ হিসাবে গড়ে তুলেছেন। তিনি তার চারপাশের সকল মানুষকে ভালোবাসেন এবং সকলের বিপদে আপদে এগিয়ে আসেন। নিজের লাভের কথা তিনি কখনও চিন্তা করেন না। কিছুদিন পূর্বে তিনি গ্রামে একটি স্কুল ও মসজিদ স্থাপন করেছেন।",
      "tag": "ACC 24",
      "sub_questions": [
        {
          "label": "ক",
          "question": "তাত্ত্বিক মূল্যবোধ কী?",
          "explanation": "তাত্ত্বিক মূল্যবোধ হলো ব্যক্তির এমন এক ধরনের বিশ্বাস যা অভিজ্ঞতামূলক, সমালোচনামূলক বা বিচারবুদ্ধিসম্পন্ন বৈজ্ঞানিক অথবা দার্শনিক তথ্য, তত্ত্ব বা দৃষ্টিভঙ্গির ওপর প্রতিষ্ঠিত হয়।"
        },
        {
          "label": "খ",
          "question": "কেন মূল্যবোধকে সমাজের চালিকা শক্তি বলা হয়?",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকা শক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। একেক সমাজে একেক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "জনাব জুনায়েদের মধ্যে যেসব মূল্যবোধ লক্ষ্যণীয় তা ব্যাখ্যা করো।",
          "explanation": "জনাব জুনায়েদের মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে। উদ্দীপকে দেখা যায়, জনাব জুনায়েদ একজন আলোকিত মানুষ। তিনি তার চারপাশের সকল মানুষকে ভালোবাসেন এবং সকলের বিপদে আপদে এগিযে আসেন। নিজের লাভের কথা কখনো চিন্তা করেন না। এছাড়া তিনি গ্রামে একটি স্কুল প্রতিষ্ঠা করেছেন। তার এই গুণসমূহ সামাজিক মূল্যবোধকে নির্দেশ করে। আবার গ্রামে তিনি একটি মসজিদও স্থাপন করেছেন। এটি তার ধর্মীয় মূল্যবোধের দিকটিকে প্রতিফলিত করে।"
        },
        {
          "label": "ঘ",
          "question": "জনাব জুনায়েদের মূল্যবোধ গঠনে একাধিক মাধ্যম কাজ করেছে-বিশ্লেষণ করো",
          "explanation": "জনাব জুনায়েদের মূল্যবোধ গঠনে প্রভাব বিস্তারকারী মাধ্যমগুলো হলো পরিবার, বিদ্যালয় এবং সমবয়সী দল। একটি শিশু পরিবারে জন্মগ্রহণ করে। সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতি প্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। এছাড়া শিশুর মূল্যবোধ গঠনে সহপাঠীরা শক্তিশালী ভূমিকা পালন করে। এখানেই সে ব্যক্তিত্ব ও নেতৃত্বগুণ অর্জন করে। অধিকতর আত্মবিশ্বাসী এবং নিজের সম্পর্কে ইতিবাচক মনোভাব তৈরি হয়। সমবয়সী দলের প্রভাবেই শিশুর পারস্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। উদ্দীপকের জুনায়েদ একজন আলোকিত মানুষ। তিনি সৎ, নিভীক এবং দেশপ্রেমিক। তার মা-বাবা, শিক্ষক ও সহপাঠীরা এ ধরনের ব্যক্তিত্ব গঠনের মাধ্যম হিসেবে কাজ করেছে। অর্থাৎ পরিবার, বিদ্যালয় এবং সমবয়সী দল এই মাধ্যমগুলো জুনায়েদের প্রকৃত মানুষ হিসেবে গড়ে ওঠার পেছনে যথেষ্ট প্রভাব বিস্তার করেছে। পরিশেষে বলা যায়, মূল্যবোধ হচ্ছে মানুষের ইচ্ছার একটি বিশেষ মানদণ্ড যার মাধ্যমে তার ব্যক্তিত্ব গড়ে ওঠে। এই মূল্যবোধ গঠনে পরিবার, বিদ্যালয় ও সহপাঠীরা গুরুত্বপূর্ণ মাধ্যম হিসেবে কাজ করে।"
        }
      ]
    },
    {
      "number": "7",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "চলের নিয়ন্ত্রণ বা পরীক্ষণের নিয়ন্ত্রণ কী?",
          "explanation": "যখন মনোবিজ্ঞান পরীক্ষণে কোনো ঘটনার কিছু শর্তকে পরীক্ষকের ইচ্ছানুযায়ী এবং প্রয়োজনানুসারে পরিবর্তন করে পরীক্ষণের ওপর থেকে প্রভাবমুক্ত রাখা হয় তখন তাকে চলের নিয়ন্ত্রণ বা পরীক্ষণের নিয়ন্ত্রণ বলে।"
        },
        {
          "label": "খ",
          "question": "পুনরাবৃত্তিকে কেন পরীক্ষণ পদ্ধতির গুরুত্বপূর্ণ বৈশিষ্ট্য বলা হয়?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণকার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোনো বিষয়কে পুনরায় পরীক্ষা- নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ, ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "উদ্দীপকে ঘ চিহ্নিত চলের ব্যাখ্যা দাও।",
          "explanation": "উদ্দীপকে 'ঘ' চিহ্নিত চলটি বাহ্যিক চলকে নির্দেশ করে। পরীক্ষণের ফলাফলের ওপর যেসব চল অবাঞ্ছিতভাবে প্রভাব বিস্তার করে সেসব চলকে বাহ্যিক চল বলে। এই চলগুলো সাধারণত বাহ্যিকভাবেই প্রত্যক্ষ বা পরোক্ষ উপায়ে নির্ভরশীল বা সাপেক্ষ চলের ওপর প্রভাব বিস্তার করে। যেমন-গবেষণাগারের পরিবেশ, আলো, বাতাস, তাপমাত্রা, শব্দ ইত্যাদি যদি গবেষণা কাজে সমস্যা সৃষ্টি করে তবে এগুলোকে বাহ্যিক চল বলা যাবে। এ চলগুলো পরীক্ষণকারী কর্তৃক আরোপিত নয় অথচ এগুলো ঘটনাক্রমে পরীক্ষণের সাথে সম্পর্কিত হয়ে পড়ে এবং আচরণের ওপর প্রভাব বিস্তার করে। উদাহরণস্বরূপ বলা যায়, কবিতা মুখস্থ করার সময় যদি কক্ষের তাপমাত্রা খুব বেশি থাকে অথবা কক্ষের বাইরে যদি প্রচণ্ড গোলযোগ থাকে, তাহলে কবিতাটি মুখস্থ করার ক্ষেত্রে প্রভাব পড়বে। অতএব বলা যায় যে, বাহ্যিক চল একটি অবাস্তব ও ক্ষতিকারক চল। তাই এই চলটিকে এমনভাবে নিয়ন্ত্রণ করতে হয় যাতে করে পরীক্ষণের ওপর এর কোনো ক্ষতিকর : প্রভাব না পড়ে।"
        },
        {
          "label": "ঘ",
          "question": "পরীক্ষণে ক ও খ চিহ্নিত চলের সম্পর্ক বিশ্লেষণ করো।",
          "explanation": "'ক' ও 'খ' চিহ্নিত চল দুটি যথাক্রমে অনির্ভরশীল চল ও নির্ভরশীল চলকে নির্দেশ করে। পরীক্ষণকারী পরীক্ষণপাত্রের উপর যে চলের প্রভাব লক্ষ্য করেন তাই হলো অনির্ভরশীল চল। এটি উদ্দীপক চল বা নিরপেক্ষ চল নামেও পরিচিত। আবার যে চলকে তার উপস্থিতি বা সৃষ্টির জন্য অন্য কোনো চলের উপর নির্ভর করতে হয় তাকে নির্ভরশীল চল বা আপেক্ষী চল বলে। একে প্রতিক্রিয়া চলও বলা হয়। পরীক্ষণে অনির্ভরশীল চল ও নির্ভরশীল চলের মধ্যে গভীর সম্পর্ক বিদ্যমান। অনির্ভরশীল চল পরিবর্তনের সাথে সাথে প্রাণীর আচরণে যেসব পরিবর্তন ঘটে, সেগুলোকে বলা হয় নির্ভরশীল চল। নির্ভরশীল চল অনির্ভরশীল চল কর্তৃক সৃষ্ট, প্রভাবিত বা পরিবর্তিত হয়ে থাকে। মনোবিজ্ঞানের গবেষণায় জীবের প্রতিক্রিয়া বা সাড়াই হলো নির্ভরশীল চল। উদাহরণস্বরূপ, চালক লাল আলো দেখে গাড়ি থামিয়ে দেয় এবং সবুজ আলো জ্বলে উঠলে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে উঠার উপর যা অনির্ভরশীল চলকে নির্দেশ করে। অন্যদিকে গাড়ি থামানো বা গাড়ি পুনরায় চালানো হচ্ছে নির্ভরশীল চল। সুতরাং উল্লিখিত আলোচনার প্রেক্ষিতে বলা যায়, আত্মনির্ভরশীল, চল ও নির্ভরশীল চলের মধ্যে গভীর সম্পর্ক বিদ্যমান।"
        }
      ]
    },
    {
      "number": "8",
      "uddipok": "উদ্দীপক-১: মনোবিজ্ঞানের শিক্ষক শামা আপা একটি গবেষণায় শব্দের প্রভাব জানার জন্য সমান বৈশিষ্ট্যসম্পন্ন দুটি দল গঠন করেন। তিনি একদলের উপর শব্দ প্রয়োগ করে এবং অন্য দলকে শব্দের প্রভাবমুক্ত রেখে শব্দের প্রভাব জানতে চান। তিনি উভয় দলকে একইভাবে লিখিত নির্দেশনা দিলেন এবং একই সময়ে উভয় দলের উপর পরীক্ষণটি পরিচালনা করলেন। উদ্দীপক-২: জেরিন মনোবিজ্ঞান নিয়ে পড়াশোনা করে এখন একটি স্কুলে শিক্ষকতা করেন। প্রতিদিনের মতো মাঠে হাঁটতে গিয়ে আজ তিনি দেখলেন, খেলার মাঠে কিছু শিশু খেলছে। হঠাৎ করে এই শিশুদের আচরণ সম্পর্কে তিনি জানতে আগ্রহী হলেন। কিন্তু মাঠে অনেক লোকজন ছিল বলে তিনি কাজটি ভালোভাবে করতে পারলেন না। বাসায় এসে তিনি ঠিক করলেন ছোট শিশুরা খেলার সময় কীভাবে পরস্পরকে সহযোগিতা করে তা তিনি জানবেন। তাই পরের দিন স্কুলে তার ছোট ছোট শিক্ষার্থীদের অনেক ধরনের খেলনা দিয়ে দূর থেকে তাদের আচরণ তিনি লক্ষ করতে থাকলেন।",
      "tag": "ACC 24",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই সমস্যা।"
        },
        {
          "label": "খ",
          "question": "দৈবায়ন ব্যাখ্যা করো।",
          "explanation": "কোনো মনোবৈজ্ঞানিক গবেষণায় পরিসংখ্যানিক সম্ভাবনার সূত্র অনুসরণ করে পক্ষপাতহীনভাবে নমুনা নির্বাচনের পদ্ধতিকে দৈবায়ন বলে। - পরীক্ষণের উল্লেখযোগ্য প্রধান বৈশিষ্ট্য বা কৌশল হলো দৈবায়ন যায় মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। মনোবৈজ্ঞানিক পরীক্ষণ বা গবেষণায় অনির্ভরশীল চল ও নির্ভরশীল চল সমূহের কার্যকরণ সম্পর্ক নির্ণয় ও পরিমাপে অবাঞ্ছিত বা প্রভাব বিস্তারকারী বিভিন্ন চলের প্রভাব নিয়ন্ত্রণ করার ক্ষেত্রে দৈবায়ন পদ্ধতিতে বিক্ষিপ্তভাবে নমুনা নির্বাচন করা হয়।"
        },
        {
          "label": "গ",
          "question": "উদ্দীপক-১ শামা আপার চল'নিয়ন্ত্রণের কৌশলগুলো ব্যাখ্যা করো।",
          "explanation": "উদ্দীপকে-১ এ শামা আপার চল নিয়ন্ত্রণের কৌশলসমূহ হলো তুল্যমূল্যায়ন বা ভারসাম্য সৃষ্টি, অপসারণ এবং অবস্থার ধ্রুবকতা বা সমতা। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে, সকল বৈশিষ্ট্যের দিক থেকে সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। উদ্দীপকে শামা আপা এ পদ্ধতি অনুসারে দুটি দল গঠন করেন। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। উদ্দীপকে শামা আপাও তার গবেষণার ক্ষেত্রে শব্দ নিয়ন্ত্রিত কক্ষ ব্যবহার করেছেন যা অপসারণকে নির্দেশ করে। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপর যেন এগুলো অপরিবর্তনশীলভাবে ক্রিয়াশীল থাকে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। আবার পরীক্ষণের সময় একটি বাহ্যিক চল এবং সময়কে বাদ দেওয়া যায় না। তাই সব পরীক্ষণপাত্রের জন্য একটি নির্দিষ্ট সময়ে পরীক্ষণ পরিচালনা করা উচিত। উদ্দীপকেও লিখিত নির্দেশনা ও সময়ের বিষয়টি মেনে চলা হয়েছে। এ কৌশলটি অবস্থার ধ্রুবকতা কৌশলকে নির্দেশ করে।"
        },
        {
          "label": "ঘ",
          "question": "উদ্দীপক-২' এ খেলার মাঠে শিশুদের আচরণ এবং স্কুলে ছোট ছোট শিক্ষার্থীদের আচরণ সম্পর্কে জানার জন্য জেরিন কোন পদ্ধতি অবলম্বন করেছেন?-ব্যাখ্যা করো। এর মধ্যে কোনটি অধিক গ্রহণযোগ্য এবং কেন?-বিশ্লেষণ করো।",
          "explanation": "উদ্দীপক-২ এ খেলার মাঠে শিশুদের আচরণ এবং স্কুলে ছোট ছোট শিক্ষার্থীদের আচরণ সম্পর্কে জানার জন্য জেরিন যথাক্রমে প্রাকৃতিক পর্যবেক্ষণ ও পদ্ধতিগত পর্যবেক্ষণ পদ্ধতি অবলম্বন করেছে। পর্যবেক্ষণ পদ্ধতি বলতে মূলত প্রাকৃতিক পর্যবেক্ষণ পদ্ধতিকেই বোঝায়। প্রাকৃতিক পরিবেশে সংঘটিত কোনো ঘটনাকে অনুরূপভাবে পর্যবেক্ষণ করার জন্য প্রাকৃতিক পর্যবেক্ষণ পদ্ধতি ব্যবহৃত হয়। এ পদ্ধতিকে বিষয়গত বা পরোক্ষ পদ্ধতিও বলা হয়। কারণ এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করা হয়। প্রাকৃতিক পর্যবেক্ষণ পদ্ধতিতে পরীক্ষণকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। যেসব ঘটনাকে পরীক্ষাগারে তৈরি বা পুনরুৎপাদন করা যায় না, যেমন- জনতার দাঙ্গা, বিবাহ বিচ্ছেদ, সামাজিক সংঘর্ষ, দুর্ভিক্ষ ইত্যাদি ঘটনার কারণ নির্ধারণের জন্য মনোবিজ্ঞানী প্রকৃত ঘটনাস্থলে উপস্থিত হয়ে ঘটনার সাথে সংশ্লিষ্ট শর্তাবলি খুঁটিয়ে পর্যবেক্ষণ করেন। আবার যখন কোনো পূর্ব পরিকল্পনা অনুযায়ী স্বাভাবিক পরিবেশে তথ্য সংগ্রহ করা হয় তাকে পদ্ধতিগত পর্যবেক্ষণ বলে। এ ক্ষেত্রে ঘটনার কোন কোন উপাদান পর্যবেক্ষণ করতে হবে, কখন এবং কীভাবে করতে হবে, কী কী উপস্থাপন করতে হবে তা আগে থেকেই নির্দিষ্ট করা থাকে। যেমন- উদ্দীপকের জেরিন স্কুলে তার ছোট ছোট শিক্ষার্থীদের অনেক ধরনের খেলনা দিয়ে দূর থেকে তাদের আচরণ লক্ষ করতে থাকলেন। উল্লিখিত দুই ধরনের পর্যবেক্ষণ পদ্ধতির মধ্যে পদ্ধতিগত পর্যবেক্ষণ অধিক গ্রহণযোগ্য। কেননা প্রাকৃতিক পর্যবেক্ষণ পদ্ধতি ব্যক্তি দোষে দুষ্ট এবং তথ্যের যথার্থতা প্রতিপাদন করা কঠিন ব্যাপার। সুতরাং বলা যায়, পদ্ধতিগত পর্যবেক্ষণ অধিক গ্রহণযোগ্য।"
        }
      ]
    }
  ]
}