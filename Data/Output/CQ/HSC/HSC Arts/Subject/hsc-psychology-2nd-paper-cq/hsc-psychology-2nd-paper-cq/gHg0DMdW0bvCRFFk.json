{
  "title": "ভিকারুননিসা কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: রাকিব ও আদিবের বুদ্ধি পরিমাপ করে দেখা গেল- রাকিব গড়ের ঠিক ১ আদর্শ বিচ্যুতি উপরের সাফল্যাঙ্ক পেয়েছে কিন্তু আদিব গড়ের ২ আদর্শ বিচ্যুতি উপরের সাফল্যাঙ্ক পেয়েছে। বুদ্ধ্যঙ্ক অভীক্ষাটির গড় ১০০ এবং আদর্শ বিচ্যুতি ১৫। দৃশ্যকল্প-২: ফাহিমার বয়স ১২ বছর ৮ মাস। সে ১২ বছর বয়স পর্যন্ত সবগুলো প্রশ্নের উত্তর নির্ভুলভাবে দিতে পারলো। তারপর সে ১৩ বছরের ৬ টি, সাধারণ বয়স্ক স্তরের ৩টি, উন্নত বয়স্ক-১ স্তরের ২টি, উন্নত বয়স্ক-২ স্তরের ২টি এবং উন্নত বয়স্ক-৩ স্তরের ১টি প্রশ্নের সঠিক উত্তর দিতে পারলো।",
      "tag": "VNSC 23",
      "sub_questions": [
        {
          "label": "ক",
          "question": "ওয়েক্সলার প্রদত্ত বুদ্ধির সংজ্ঞা দাও।",
          "explanation": "ওয়েক্সলার এর মতে, বুদ্ধি হলো এমন ক্ষমতা যা দ্বারা উদ্দেশ্যপূর্ণভাবে কাজ করা যায়, যুক্তিপূর্ণভাবে চিন্তা করা যায় এবং পরিবেশের সাথে উপযুক্তভাবে মোকাবিলা করা যায়।"
        },
        {
          "label": "খ",
          "question": "ব্যক্তিভিত্তিক ও দলভিত্তিক বুদ্ধি অভীক্ষার ২টি পার্থক্য লিখ।",
          "explanation": "ব্যক্তিভিত্তিক বুদ্ধি অভীক্ষার মধ্যে কতগুলো পার্থক্য রয়েছে। তন্মধ্যে দুইটি হলো- A ১. ব্যক্তিভিত্তিক বুদ্ধি অভীক্ষা প্রত্যেক ব্যক্তির উপর পৃথক পৃথক ভাবে পরিচালনা করা হয় বলে সময়ের অপচয় ঘটে। কিন্তু দলগত বুদ্ধি অভীক্ষা অল্প সময়ে বহুসংখ্যক লোকের উপর প্রয়োগ করা যায়। ২. ব্যক্তিভিত্তিক বুদ্ধি অভীক্ষায় নম্বর প্রদানের পদ্ধতি তুলনামূলকভাবে জটিল। কিন্তু দলগত অভীক্ষায় নম্বর প্রদানের পদ্ধতি তুলনামূলকভাবে সহজ।"
        },
        {
          "label": "গ",
          "question": "রাকিব ও আদিবের বিচ্যুত বুদ্ধ্যঙ্কের সাফল্যঙ্ক নির্ণয় করো।",
          "explanation": "উদ্দীপকে আদিব ও রাকিবের বুদ্ধি অভীক্ষায় প্রাপ্ত সাফল্যাঙ্ককে একটি আদর্শায়িত সাফল্যাঙ্ক হিসেবে বর্ণনা করা হয়েছে। বুদ্ধি অভীক্ষায় প্রাপ্ত সাফল্যাঙ্কসমূহ একটি স্বাভাবিক বণ্টন অনুসরণ করে। বেশিরভাগ বুদ্ধি অভীক্ষায় বণ্টনের গড় ১০০ তে এবং আদর্শ বিচ্যুতি ১৫ তে স্থাপন করা হয়। উদ্দীপক অনুযায়ী রাকিব গড়ের ঠিক ১ আদর্শ বিচ্যুতি উপরের সাফল্যাঙ্ক পেয়েছে' এবং আদিব গড়ের ২ আদর্শ বিচ্যুতি উপরের সাফল্যাঙ্ক পেয়েছে। যেহেতু উদ্দীপকের বুদ্ধ্যঙ্ক অভীক্ষাটির বণ্টনের গড় ১০০ এবং আদর্শ বিচ্যুতি ১৫, সেহেতু বলা যায় যে, রাকিবের বুদ্ধ্যঙ্ক (১০০+১ আদর্শ বিচ্যুতি) বা (১০০ + ১৫) বা ১১৫। কিন্তু আদিবের বুদ্ধ্যঙ্ক হবে (১০০ + ২ আদর্শ বিচ্যুতি) বা (১০০ + ১৫ × ২) বা ১৩০। অর্থাৎ বুদ্ধি অভীক্ষাটিতে রাকিবের প্রাপ্ত বুদ্ধ্যঙ্ক ১১৫ এবং আদিবের প্রাপ্ত বুদ্ধ্যঙ্ক ১৩০। রাকিব ও আদিবের বুদ্ধ্যঙ্ক ১১৫ ও ১৩০ বলতে বোঝায় না যে, রাকিব ও আদিবের ১১৫ ও ১৩০ একক বুদ্ধি আছে। বরং এগুলো রাকিব ও আদিবের বুদ্ধিকে বুদ্ধির স্বাভাবিক বণ্টনের নির্দিষ্ট বিন্দুতে স্থাপন করে।"
        },
        {
          "label": "ঘ",
          "question": "দৃশ্যকল্প-২ অনুযায়ী ফাহিমার বুদ্ধ্যঙ্ক কীভাবে নির্ণয় করবে? বর্ণনা করো।",
          "explanation": "দৃশ্যকল্প-২ অনুযায়ী ফাহিমার বুদ্ধ্যঙ্ক ১২২.৩৭। উদ্দীপকের দৃশ্যকল্প-২ এ ফাহিমার বয়স ১২ বছর ৮ মাস। সে ১২ বছর বয়স পর্যন্ত সবগুলো প্রশ্নের সঠিক উত্তর দিতে পারলো। তাহলে ফাহিমার মৌলিক মানসিক বয়স বয়স হলো ১২ বছর। তারপর সে ১৩ বছরের ৬টি, সাধারণ বয়স্ক স্তরের ৩টি, উন্নত বয়স্ক-১ স্তরের ২টি, উন্নত বয়স্ক -২ স্তরের ২টি এবং উন্নত বয়স্ক-৩ স্তরের ১টি প্রশ্নের উত্তর দিতে পারলো। সুতরাং তার অর্জিত মানসিক বয়স হলো- (৬×২) + (৩×২) + (২×৪) + (২×৫) + (১×৬) = ৪২ মাস। অতএব, তার মানসিক বয়স = ১২ বছর ৪২ মাস। = ১৫ বছর ৬ মাস। সুতরাং, বুদ্ধ্যঙ্ক = \\(\\frac{১৫ ~বছর~ ৬ ~মাস}{১২~ বছর ~৮ ~মাস}\\) × ১০০ = \\(\\frac{১৮৬ মাস}{১৫২ মাস}\\) × ১০০ = ১২২.৩৭ সুতরাং ফাহিমা প্রতিভাশালী মানুষ।"
        }
      ]
    },
    {
      "number": "2",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "সৃজনশীলতা কী?",
          "explanation": "সৃজনশীলতা হলো ব্যক্তি কর্তৃক এমন কিছু সম্পাদিত কর্ম, যার মধ্যে অভিনবত্ব আছে।"
        },
        {
          "label": "খ",
          "question": "আর্মি বিটা অভীক্ষায় কয়টি উপ-অভীক্ষা রয়েছে? উপ- অভীক্ষাগুলোর নাম লিখ।",
          "explanation": "আর্মি বিটা অভীক্ষায় ৭টি উপ-অভীক্ষা রয়েছে। আর্মি বিটা অভীক্ষায় উপ-অভীক্ষাগুলো হলো- ১ ধাঁধা, ২ ঘনখণ্ডের বিশ্লেষণ ৩. X০ সারি ৪. সংখ্যা প্রতীক ৫. সংখ্যা যাচাইকরণ ৬. ছবি সম্পূর্ণকরণ এবং ৭. জ্যামিতিক অঙ্কন।"
        },
        {
          "label": "গ",
          "question": "উদ্দীপকে ? চিহ্নিত বিষয়টির কারণ ব্যাখ্যা করো।",
          "explanation": "উদ্দীপকে চিহ্নিত বিষয়টি বুদ্ধি প্রতিবন্ধিতাকে নির্দেশ করে। বুদ্ধি প্রতিবন্ধিতার পেছনে কতগুলো কারণ রয়েছে। যেমন- বংশগত কারণ, মায়ের গর্ভাবস্থা, প্রসবকালীন জটিলতা, শৈশবকালীন সময়ে কিছুরোগ এবং দুর্ঘটনার জন্য শিশু বুদ্ধি প্রতিবন্ধি হয়। গর্ভাবস্থায় সংক্রমণ, জন্মের পর সংক্রমণ এবং যে কোনো সময় বিষাক্ত দ্রব্য দ্বারা ক্ষতিগ্রস্ত হলে বুদ্ধি প্রতিবন্ধি হয়ে থাকে। এছাড়া অন্তঃক্ষরা গ্রন্থির ত্রুটিপূর্ণ গঠন ও ক্রিয়া, অপুষ্টিজনিত সমস্যা, শৈশবকালীন মস্তিষ্কে রোগ, ক্রোমোজোমের বিকৃতি বুদ্ধি প্রতিবন্ধিতার কারণ হিসেবে বিবেচিত হয়। বুদ্ধি প্রতিবন্ধিতার কারণ হিসেবে নিকট আত্মীয়ের বিবাহ, যেমন- খালাতো, মামাতো, চাচাতো, ফুপাতো ভাইবোনের মধ্যে বিবাহকে উল্লেখ করা হয়। এছাড়া পরিবেশ আবেগমূলক সমস্যা ও স্বামী-স্ত্রীর রক্তের জটিলতা প্রভৃতি কারণে বুদ্ধি প্রতিবন্ধিতা তৈরি হয়। উদ্দীপকে মৃদু, মধ্যম, গুরুতর এবং চরম নির্দেশিকাগুলো বুদ্ধি প্রতিবন্ধিতার একেকটি প্রকার। সুতরাং চিহ্নিত বিষয়টি বুদ্ধি প্রতিবন্ধিতাকে নিদের্শ করে এবং এর কারণ হিসেবে উল্লেখিত বিষয়গুলোকে নির্দেশ করা যায়।"
        },
        {
          "label": "ঘ",
          "question": "উদ্দীপকে কোন বিভাগটি \"প্রশিক্ষণ লাভের যোগ্য\" বলে আখ্যায়িত, করা যায়? বিভাগটির মানসিক বয়স, বুদ্ধ্যঙ্ক এবং বৈশিষ্ট্য উল্লেখপূর্বক আলোচনা করো।",
          "explanation": "উদ্দীপকে নির্দেশিত মৃদু বুদ্ধি প্রতিবন্ধিতাকে 'প্রশিক্ষণ লাভের যোগ্য' বলে আখ্যায়িত করা যায়। যে সব শিশু বা ব্যক্তিরা যাদের বুদ্ধ্যঙ্ক ৫১ থেকে ৬৯ এর মধ্যে তারা মৃদু বুদ্ধি প্রতিবন্ধি হিসেবে বিবেচিত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। অধিকাংশ ক্ষেত্রে মৃদু বুদ্ধি প্রতিবন্ধিদের বিদ্যালয়ে ভর্তি হওয়ার আগ পর্যন্ত প্রতিবন্ধি হিসেবে শনাক্ত করা যায়না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বুদ্ধি প্রতিবন্ধিরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধিদের শিক্ষা লাভের যোগ্য বলে বিবেচনা করা হয়। বুদ্ধি প্রতিবন্ধীদের প্রায় ৭৫% মৃদু বুদ্ধি প্রতিবন্ধী। এদের ভালো-মন্দের বিচারক্ষমতা কম হলেও আনন্দদায়ক শিক্ষার মাধ্যমে এদের উন্নতি করা সম্ভব। এদেরকে বিশেষজ্ঞরা \"প্রশিক্ষণ লাভের যোগ্য প্রতিবন্ধী\" বা Educable Mentally. Retarded (EMR) বলে থাকেন।"
        }
      ]
    },
    {
      "number": "3",
      "uddipok": "দৃশ্যকল্প-১: রাকিচ এর মতে? হলো জ্ঞানের সঙ্গে আন্তরিক দায়বদ্ধতা। দৃশ্যকল্প-২:",
      "tag": "VNSC 23",
      "sub_questions": [
        {
          "label": "ক",
          "question": "সামাজিক মূল্যবোধ কী?",
          "explanation": "সামাজিক মূল্যবোধ হলো ব্যক্তির এমন এক ধরনের বিশ্বাস, যা তার সামাজিক সম্পর্ক ও পারস্পরিক আচার-আচরণ ও মিথষ্ক্রিয়ায় প্রতিষ্ঠিত হয়"
        },
        {
          "label": "খ",
          "question": "কোন ধরনের মূল্যবোধ সম্পন্ন ব্যক্তিরা বাস্তববাদী হয় এবং কেন?",
          "explanation": "অর্থনৈতিক মূল্যবাধ সম্পন্ন ব্যক্তিরা বাস্তববাদী হয়। অর্থনৈতিক মূল্যবাধ ব্যক্তির অর্থনৈতিক বিশ্বাসের ওপর প্রতিষ্ঠিত এবং এরূপ মূল্যবোধসম্পন্ন ব্যক্তিরা পুরোপুরি বাস্তববাদী হয়ে থাকে। অর্থ উপার্জন, অর্থসঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে ব্যক্তি অর্থ সঞ্চয় করে সুখ্যাতির সুসজ্জিতকরণ ও বাস্তবতার দিকে অগ্রসর হয়। এরূপ ব্যক্তি সবসময় মিথব্যায়ী হয় এবং যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে।"
        },
        {
          "label": "গ",
          "question": "? চিহ্নিত বিষয়টির বৈশিষ্ট্য লেখ।",
          "explanation": "উদ্দীপকে'?' চিহ্নিত বিষয়টি হলো মুল্যরোধ। মূল্যবোধ হলো এক ধরনের আদর্শ। মূল্যবোধ স্বাধীনভাবে গঠিত হয়। এটি ব্যক্তির আচার-আচরণ তথা তার চরিত্র গঠনে তার নিজস্ব সমাজের মূল্যবোধ যথেষ্ট প্রভাব রাখে। মূল্যবোধ সাধারণত সুসংগত ও সুসংলগ্নভাবে গঠিত। সামাজিক মূল্যবোধ সামাজিকীকরণ প্রক্রিয়ার মাধ্যমে ব্যক্তির মনোভাব ও ব্যক্তিত্ব গড়ে তুলতে সাহায্য করে। মূল্যবোধের আরো বৈশিষ্ট্য হচ্ছে এর সংখ্যা অল্প হয়। এটি হলো সমাজের চালিকাশক্তি। মূল্যবোধ সামাজিক ঐক্য ও সংহতি রক্ষা করে। এটি কম পরিবর্তনশীল, বড় কোনো ঘটনা ছাড়া মূল্যবোধের পরিবর্তন ঘটে না। মূল্যবোধের সাথে কৃষ্টি সম্পর্কযুক্ত। তাই বলা যায়, মূল্যবোধের দ্বারা সমাজের মানুষের ভালো ও মন্দ কাজের বিচার হয়। এটিই হচ্ছে সমাজকে মূল্যায়নের মাপকাঠি।"
        },
        {
          "label": "ঘ",
          "question": "মূল্যবোধ গঠনে ক ও গ এর প্রভাব বিশ্লেষণ কর এবং কোনটির প্রভাব অধিক? মতামত দাও।",
          "explanation": "উদ্দীপকে 'ক' ও গ যথাক্রমে পরিবার এবং কমিউনিটি ও সমাজকে নির্দেশ করে মূল্যবোধ গঠনের মাধ্যম হিসেবে এদের মধ্যে পরিবারের ভূমিকা অধিক। শিশুর প্রথম আশ্রয়স্থল হলো তার পরিবার। এই পরিবারের মাধ্যমেই প্রথম শিশুর বোধশক্তিগুলোর উন্নতি সাধন হয়। এই পরিবারের মধ্যেই শিশু প্রথম তার মা-বাবা, ভাই-বোন, দাদা-দাদির সংস্পর্শে আসে। পরিবারের এই সদস্যদের আদর-ভালোবাসা, আচার-আচরণ, রীতি- নীতি, বংশ মর্যাদা, অনুশাসন ইত্যাদির মধ্য দিয়ে শিশুর স্বাভাবিক মূল্যবোধ, যেমন- সামাজিক, ধর্মীয় মূল্যবোধ বিকাশ লাভ করে। অপরদিকে, বয়োপ্রাপ্তির সাথে সাথে ব্যক্তির মধ্যে পারিবারিক প্রভাবে বিশেষ মূল্যবোধ, যেমন- তাত্ত্বিক, অর্থনৈতিক, রাজনৈতিক, নান্দনিক বা সাংস্কৃতিক মূল্যবোধ বিকাশ লাভ করে থাকে। আমাদের চারপাশের পরিবেশ থেকে আমরা প্রতিনিয়ত নতুন নতুন জ্ঞান অর্জন করছি। এই চারপাশের পরিবেশই হচ্ছে ব্যক্তির কমিউনিটি। পরিবেশের অধিকাংশ বিষয়বস্তুর প্রতি শিশু মনের জিজ্ঞাসা থাকে এবং সেই জিজ্ঞাসা থেকেই একজন শিশুর নানা প্রকার মূল্যবোধ গঠিত হয়ে থাকে। একই সাথে সমাজে গ্রহীত মূল্যবোধ সমাজের সদস্যদের মাঝে ব্যক্তির কাছে উপস্থাপিত হয় এবং ব্যক্তি সেগুলো সামাজিকীকরণ প্রক্রিয়ার মাধ্যমে অর্জন করে। পরিশেষে বলা যায়, মূল্যবোধ গঠনে' পরিবার এবং কমিউনিটি ও সমাজের প্রভাব থাকলেও পরিবার এক্ষেত্রে মুখ্য ভূমিকা পালন করে।"
        }
      ]
    },
    {
      "number": "4",
      "uddipok": "অনেক সময় আমাদের ব্যর্থতাকে প্রতিষ্ঠিত করার জন্য উদ্ভট যুক্তি উপস্থাপনের মাধ্যমে নিজেকে রক্ষা করতে চাই। আবার কখনো নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করে আমরা মানসিক চাপ মোকাবিলা করে থাকি।",
      "tag": "VNSC 23",
      "sub_questions": [
        {
          "label": "ক",
          "question": "কোন মনোবিজ্ঞানী প্রথম আত্মরক্ষামূলক কৌশলের কথা বলেছেন?",
          "explanation": "মনোবিজ্ঞানী সিগমুন্ড ফ্রয়েড প্রথম আত্মরক্ষামূলক কৌশলের কথা বলেছেন।"
        },
        {
          "label": "খ",
          "question": "মনোযোগ ও আগ্রহ না থাকা, প্রেষণা হ্রাস পাওয়া, ধৈর্য্য না থাকা প্রভৃতি লক্ষণসমূহ কর্মভারের কোন ধরনের শ্রেণিবিভাগকে নির্দেশ করে?- ব্যাখ্যা করো।",
          "explanation": "প্রশ্নে উল্লেখিত লক্ষণসমূহ কর্মভারের মানসিক বা ব্যক্তিনিষ্ঠ শ্রেণিকে নির্দেশ করে। মানসিক কর্মভার হচ্ছে কর্মভারের অনুভূতি বা আবসাদবোধ, যা শুধু ব্যক্তি নিজে উপলব্ধি করতে পারে। অন্যরা তা প্রত্যক্ষও করতে পারে না এবং বস্তুনিষ্ঠভাবে পরিমাপও করতে পারে না। যেমন- মনোযোগ ও আগ্রহ না থাকা, প্রেষনা হ্রাস পাওয়া, ধৈর্য্য না থাকা, সজীবতা ও সতর্কতা হ্রাস পাওয়া, কাজে খেয়াল না থাকা ইত্যাদি।"
        },
        {
          "label": "গ",
          "question": "উদ্দীপকের দ্বন্দ্বটি ব্যাখ্যা করো।",
          "explanation": "উদ্দীপকে আকর্ষণ-বিকর্ষণ দ্বন্দ্ব নির্দেশিত হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে। লক্ষ্যবস্তুটি একদিকে যেমন- আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। আকর্ষণ বিকর্ষণ দ্বন্দ্ব একই সাথে কাছে টানে, আবার দূরেও সরিয়ে দেয়। যেমন- ভালো বেতনের একটি চাকরি পাওয়া গেছে। কিন্তু চাকরিস্থল হলো খাগড়াছড়ি জেলার শেষ প্রান্তে এক দুর্গম গ্রামঞ্চলে। উদ্দীপকের চিত্রটিতে একই সাথে আকর্ষণ এবং বিকর্ষণ উভয়ই নির্দেশিত হয়েছে যা আকর্ষণ- বিকর্ষণ দ্বন্দ্বের প্রতিচ্ছবি।"
        },
        {
          "label": "ঘ",
          "question": "\"উদ্দীপকের মানসিক চাপ মোকাবিলায় যে কৌশলগুলো উল্লেখ করা হয়েছে তা ভিন্ন ভিন্ন কৌশল হলেও একই শ্রেণিভুক্ত” বিশ্লেষণ করো।",
          "explanation": "উদ্দীপকে মানসিক চাপ মোকাবেলার কৌশলগুলো অপব্যাখ্যান ও প্রতিক্ষেপণকে নির্দেশ করে যারা মূলত একই শ্রেণিভুক্ত। নিজের ব্যার্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তিলাভের জন্য ব্যক্তি অপব্যাখ্যার কৌশল ব্যবহার করে। এই কৌশলের দ্বারা ব্যক্তি মানসিক চাপকে প্রশমিত করার জন্য তার নিজের সপক্ষে যুক্তি প্রদর্শন করার চেষ্টা করে। এর মাধ্যমে ব্যক্তি তার অহম বোধকে অক্ষুন্ন রাখে এবং ব্যর্থতার গ্লানি থেকে মুক্তি লাভ করে। উদ্দীপকে প্রথম অংশে নিজেকে রক্ষা করার কৌশল হিসেবে এবং ব্যর্থতাকে প্রতিষ্ঠিত করার জন্য উদ্ভট যুক্তি উপস্থাপনের কথা বলা হয়েছে যা আত্মরক্ষামূলক কৌশলের অপব্যাখ্যানকে নির্দেশ করে। নিজের অভ্যন্তরীন আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। উদ্দীপকে দ্বিতীয় অংশ বলা হয়েছে, নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করে আমরা মানসিক চাপ মোকাবেলা করে থাকি, এ কৌশলটি আত্মরক্ষামূলক কৌশলের অন্তর্গত প্রতিক্ষেপণকে নির্দেশ করে। সুতরাং বলা যায়, উদ্দীপকে উল্লিখিত অপব্যাখ্যান ও প্রতিক্ষেপণ কৌশল দুটি বৈশিষ্ট্যগত দিক থেকে' ভিন্ন হলেও এরা উভয়ই আত্মরক্ষামূলক কৌশলের শ্রেণিভুক্ত।"
        }
      ]
    },
    {
      "number": "5",
      "uddipok": "তাশফিয়া আবেগপ্রবণ ও সংবেদনশীল। সে চিন্তার রাজ্যে বিচরণ করতে বেশি পছন্দ করে। অন্যদিকে নীলিমা সুদূর নীলাকাশে মুক্ত বিহঙ্গের মতো স্বাধীনভাবে বিচরণ করতে পছন্দ করে।",
      "tag": "VNSC 23",
      "sub_questions": [
        {
          "label": "ক",
          "question": "? বিষয়টির সংজ্ঞা দাও।",
          "explanation": "প্রক্ষেপণমূলক অভীক্ষা হচ্ছে এমন অভীক্ষা যেখানে ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে উদ্দীপকের প্রতিক্রিয়া পর্যবেক্ষণ করা হয়।"
        },
        {
          "label": "খ",
          "question": "AVL কী? ব্যাখ্যা করো।",
          "explanation": "AVL হলো ব্যক্তির মূল্যবোধ পরিমাপের জন্য একটি বহুল ব্যবহৃত মানক। AVL (All prot-Vernon - Lindzey Scale) ১৯৩১ সালে প্রণীত মূল্যবোধ পরিমাপক একটি মানক। এ মানকের সাহায্যে ৬ ধরণের মূল্যবোধ পরিমাপ করা যায়। এগুলো হলো তাত্ত্বিক, রাজনৈতিক, অর্থনৈতিক, সামাজিক, ধর্মীয় এবং সৌন্দর্য। AVL মানকটির দুটি অংশ রয়েছে।"
        },
        {
          "label": "গ",
          "question": "A চিহ্নিত অভীক্ষাটি-ব্যাখ্যা করো।",
          "explanation": "A চিহ্নিত অভীক্ষাটির নাম হলো রোশাক কালির ছাপ অভীক্ষা। প্রক্ষেপণমূলক অভীক্ষাগুলোর মধ্যে সুইজারল্যান্ডের মনোচিকিৎসক হারম্যান রোশাক কর্তৃক ১৯২১ সালে উদ্ভাবিত অভীক্ষাটিই রোশাক কালির ছাপ অভীক্ষা নামেও পরিচিত। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন, কিন্তু এমন ধরনের যে, সেগুলোকে যেমন খুশি তেমন করে প্রত্যক্ষণ করা যায়। এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কি দেখছে তা বলতে বলা হয়। কার্ডগুলো দেখার সময় ব্যক্তি যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে ব্যক্তির উত্তর হুবুহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কি প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন।"
        },
        {
          "label": "ঘ",
          "question": "তাশফিয়া ও নীলিমার ব্যক্তিত্বের তুলনামূলক আলোচনা করো।",
          "explanation": "তাশফিয়া ও নীলিমার ব্যক্তিত্ব যথাক্রমে অন্তর্মুখী ও বহির্মুখী ব্যক্তিত্ব। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক। খুব আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্ব সম্পন্ন লোকদের মাঝে সামাজিকতা বোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা মূলত এই শ্রেণির অন্তর্ভুক্ত। উদ্দীপকের তাশফিয়া আবেগপ্রবণ ও সংবেদনশীল। সুতরাং সে অন্তর্মুখী ব্যক্তিত্বের অধিকারী। অন্যদিকে নীলিফা সুদূর নীলাকাশে মুক্ত বিহঙ্গের মতো বিচরণ করতে পছন্দ করে। আমরা বহির্মুখী ব্যক্তিত্বের দিকে লক্ষ করলে দেখতে পাই, এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এ ধরনের লোকেরা নানাবিধ সামাজিক কর্মকাণ্ডে অংশগ্রহণ করে এবং নিজেদের নিয়ে এদের বিশেষ কোনো মাথাব্যথা নেই। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ ও পরিস্থিতিতে এরা নিজেদের খাপ-খাইয়ে নিতে পারে। পরোপকারিতাই এদের মূল লক্ষ্য। উপরের আলোচনার পরিপ্রেক্ষিতে বলা যায়, উদ্দীপকের তাশফিয়া ও নীলিমা যথাক্রমে অন্তর্মুখী ও বহির্মুখী ব্যক্তিত্বের অধিকারী।"
        }
      ]
    },
    {
      "number": "6",
      "uddipok": "মনোবিজ্ঞানের শিক্ষক পরীক্ষণ পরিচালনার জন্য ৫০ জন শিক্ষার্থীর প্রত্যেককে ১, ২, ৩ এভাবে ৫০ পর্যন্ত ক্রমিক মান প্রদান করেন। অতঃপর জোড় এবং বিজোড় ক্রমিক মানের শিক্ষার্থীদের নিয়ে দুটি দল গঠনা করলেন।",
      "tag": "VNSC 23",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা।"
        },
        {
          "label": "খ",
          "question": "পরীক্ষণ পদ্ধতিতে পুনরাবৃত্তি গুরুত্বপূর্ণ কেন?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণ কার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোন বিষয়কে পুনরায় পরীক্ষা নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "উদ্দীপকের দল গঠনের ক্ষেত্রে কোন কৌশল অবলম্বন করা হয়েছে?- ব্যাখ্যা করো।",
          "explanation": "ক্রীড়া শিক্ষক দল গঠনের ক্ষেত্রে দৈবায়নের জোড়-বিজোড় পদ্ধতি অবলম্বন করেন। এর মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। কোনো মনোবৈজ্ঞানিক পরীক্ষণ বা গবেষণায় পরীক্ষণপাত্রের শিখন, অভিজ্ঞতা, ব্যক্তিগত পরিচিতি, প্রেষণার মাত্রা ইত্যাদি অবাঞ্ছিত চলের প্রভাব নিয়ন্ত্রণ করার জন্য দৈবায়ন পদ্ধতি ব্যবহৃত হয়। আবার পরীক্ষণ ফল ও নিয়ন্ত্রিত দলকে অবাঞ্ছিত চলের প্রভাব থেকে মুক্ত বা ধ্রুব রাখার ক্ষেত্রেও এই পদ্ধতি ব্যবহার করা হয়ে থাকে। উদ্দীপকে ক্রীড়া শিক্ষক দল গঠনের জন্য দৈবায়ন পদ্ধতির ব্যবহার করেছেন। যা জোড়-বিজোড় পদ্ধতি নামে পরিচিত। সাধারণত পক্ষপাতহীন তথা বিক্ষিপ্তভাবে নমুনা নির্বাচনের ক্ষেত্রে জোড়-বিজোড় পদ্ধতি অনুসরণ করা হয়। ৩০ জনের একদল শিক্ষার্থীর প্রত্যেককে ১,২,৩ এভাবে ৩০ জন শিক্ষার্থীদের মধ্যে- জোড় দলে থাকবে: ২, ৪, ৬, ৮, ১০, ১২, ১৪, ১৬, ১৮, ২০, ২২, ২৪, ২৬, ২৮, ৩০ বিজোড় দলে থাকবে: ১, ৩, ৫, ৭, ৯, ১১, ১৩, ১৫, ১৭, ১৯, ২১, ২৩, ২৫, ২৭, ২৯ কোনো খেলায় দল গঠনের ক্ষেত্রে অনেক সময় এ ধরনের পদ্ধতি অনুসরণ করা হয়।"
        },
        {
          "label": "ঘ",
          "question": "\"ক\" ও \"খ\" চিহ্নিত চলের তুলনামূলক বিশ্লেষণ করো।",
          "explanation": "উদ্দীপকে উল্লিখিত 'ক' ও 'খ' চল বলতে অনির্ভরশীল ও নির্ভরশীল চলকে বোঝায়। এ চল দুটির মধ্যে অনেক পার্থক্য দেখা যায়। যে চল অন্য কোনো চলের ওপর নির্ভরশীল না হয়েই নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। উদাহরণস্বরূপ একজন গাড়িচালক শহরের রাস্তায় গাড়ি চালাতে চালাতে ট্রাফিক মোড়ে লাল আলো জ্বলে ওঠায় গাড়ি থামিয়ে দিল এবং অল্প সময়ে পরে সবুজ আলো জ্বলে ওঠায় গাড়ি চালাতে শুরু করল। এখানে আলোর উপস্থাপন অর্থ্যাৎ নাল বা সবুজ আলো হচ্ছে অনির্ভরশীল চল। আলো উপস্থাপনের সাথে সাথে পরীক্ষণপাত্র প্রতিক্রিয়া করবে। এ ক্ষেত্রে বিভিন্ন বর্ণের আলোর উপস্থাপন হলো অনির্ভরশীল চল। অনির্ভরশীল চল সবসময় পরীক্ষণকারীর সাথে সম্পর্কযুক্ত। যে চল তার উপস্থিতি বা সৃষ্টির জন্য অনির্ভরশীল চলের ওপর নির্ভর করে তাকে নির্ভরশীল চল বলে। এ চল অনির্ভরশীল চলের দ্বারা সৃষ্ট, প্রভাবিত বা পরিবর্তিত হয়। উপরের উদাহরণে দেখা যায় যে, চালক লাল আলো দেখে গাড়ি থামিয়ে দেয় এবং সবুজ আলো জ্বলে উঠলে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে ওঠার ওপর। তাই গাড়ি থামানো বা গাড়ি 'পুনরায় চালানো হচ্ছে নির্ভরশীল চল। সুতরাং বলা যায়, প্রাণীর আচরণের ওপর যে সকল চলের প্রভাব লক্ষ করা যায় সে সকল চলই হচ্ছে অনির্ভরশীল চল। অনির্ভরশীল চল পরিবর্তনের সাথে সাথে প্রাণীর আচরণে যেসব পরিবর্তন ঘটে, সেগুলোকে বলা হয় নির্ভরশীল চল। অর্থাৎ নির্ভরশীল চল অনির্ভরশীল চল কর্তৃক সৃষ্ট, প্রভাবিত বা পরিবর্তিত হয়ে থাকে।"
        }
      ]
    },
    {
      "number": "7",
      "uddipok": "শিক্ষার্থীরা আজ মনোবিজ্ঞান ক্লাসে এমন একটি পদ্ধতি সম্পর্কে জানতে পারলো যেখানে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে উদ্দীপকের প্রতি পরীক্ষণ পাত্রের প্রতিক্রিয়া সম্পর্কে গবেষণা করা হয়। শিক্ষার্থীরা আরো জানতে পারলো অনুসন্ধান বা গবেষণায় পরীক্ষণের •প্রয়োজন রয়েছে। \"হালবিহীন নৌকার কথা যেমন চিন্তা করা যায় না তেমনি প্রকল্প ছাড়া পরীক্ষণের কথাও ভাবা যায় না।\"",
      "tag": "VNSC 23",
      "sub_questions": [
        {
          "label": "ক",
          "question": "জরিপ পদ্ধতি কী?",
          "explanation": "সাধারণত লিখিত বা মৌখিক প্রশ্নের মাধ্যমে তথ্য সংগ্রহ করার পদ্ধতিকে জরিপ পদ্ধতি বলে।"
        },
        {
          "label": "খ",
          "question": "পরীক্ষণের প্রথম ধাপ কী?- ব্যাখ্যা করো।",
          "explanation": "পরীক্ষণের প্রথম ধাপ হলো সমস্যা শনাক্তকরণ। সমস্যা স্থির করার পরই মূলত পরীক্ষণকার্য শুরু হয়। কোনো বিষয়ের জ্ঞানের অভাব থেকেই সমস্যার সৃষ্টি হয়। পরীক্ষক যে সকল প্রশ্নের সমাধানের জন্য পরীক্ষণ পরিচালনা করেন সেগুলোর প্রত্যেকটিই এক একটি সমস্যা। সমস্যা ব্যতীত কোনো পরীক্ষণ কল্পনাই করা যায় না। তাই পরীক্ষণের প্রথম ধাপ হলো 'সমস্যা শনাক্তকরণ।"
        },
        {
          "label": "গ",
          "question": "শিক্ষার্থীদের জানতে পারা পদ্ধতিটির সুবিধা ও অসুবিধা লেখ।",
          "explanation": "শিক্ষার্থীদের জানতে পারা পদ্ধতিটি হলো পরীক্ষণ পদ্ধতি। এর কতগুলো সুবিধা এবং অসুবিধা রয়েছে। পরীক্ষণ একটি কার্যকরী গবেষণা পদ্ধতি। এর সুবিধাগুলো হলো- এ পদ্ধতিতে বৈজ্ঞানিক নিয়ম-নীতি সবচেয়ে বেশি মানা হয়। এর প্রধান সুবিধা হলো এর নিয়ন্ত্রণ ব্যবস্থা। গবেষণাগারের কৃত্রিম পরিবেশ পরীক্ষকের সম্পূর্ণ নিয়ন্ত্রণাধীন থাকে। এ পদ্ধতিতে পরীক্ষণকার্যের পুনরাবৃত্তি করা যায়। পরীক্ষণ পদ্ধতিতে প্রাপ্ত তথ্য নির্ভুল, যথার্থ ও সংক্ষিপ্ত হয়। এর ফলাফল অধিক নির্ভরযোগ্য হয়। নিয়ন্ত্রণের মাধ্যমে অনেক উপাদানের মধ্যে কোনটি কারণ আর কোনটি ফলাফল তা জানা যায়। পরীক্ষণ পদ্ধতির বেশ কিছু অসুবিধা রয়েছে। যেমন- যে সকল ঘটনা গবেষণাগারে পরীক্ষা করা যায় না সেগুলো পরীক্ষার জন্য গবেষককে অনিশ্চিতভাবে অপেক্ষা করতে হয়। এছাড়া সামাজিক অবস্থার প্রেক্ষাপটে যে সব আচরণের সৃষ্টি হয় সে সব ক্ষেত্রে পরীক্ষণ পদ্ধতি ব্যবহার করা খুবই অসুবিধাজনক। এ পদ্ধতির আর একটা অসুবিধা হলো, পরীক্ষণপাত্র সব সময় পরীক্ষণকারীকে সহযোগীতা নাও করতে পারে। পরীক্ষণ পদ্ধতির অন্যতম প্রধান ত্রুটি হলো কৃত্রিম পরিবেশ।"
        },
        {
          "label": "ঘ",
          "question": "উদ্দীপকের শেষ বাক্যটির তাৎপর্য মূল্যায়ন করো।",
          "explanation": "উদ্দীপকের শেষ বাক্যটি পরীক্ষণের ক্ষেত্রে প্রকল্পের অপরিহার্যতা নির্দেশ করে। প্রকল্পের সংজ্ঞায় বলা হয়েছে যে, কোনো সমস্যার প্রমাণ সাপেক্ষ সম্ভাব্য সমাধানই হচ্ছে প্রকল্প। কোনো সমস্যার পরিপ্রেক্ষিতে যখন পরীক্ষণের উদ্যোগ নেয়া হয়, তখন পরীক্ষণটির রূপরেখা কী হবে সে বিষয়ে সিদ্ধান্ত দেয়ার জন্য প্রকল্প গ্রহণ করা হয়। এ প্রকল্পের উপর ভিত্তি করেই পরীক্ষণকার্য পরিচালিত হয়। প্রকল্প হচ্ছে পরীক্ষণের প্রাণকেন্দ্র। অর্থাৎ এ প্রকল্পকে কেন্দ্র করেই পরীক্ষণকার্য পরিচালিত হচ্ছে। পরীক্ষণে কোন কোন চলের প্রভাব পরিমাপ করতে হবে, আবার কোন কোন চল নিয়ন্ত্রণ করতে হবে, পরীক্ষণের নকশা কেমন হবে এবং সর্বোপরি কার্যপ্রণালি কেমন হবে- সবই নির্ভর করছে প্রকল্পটির উপর। অর্থাৎ, প্রকল্পের উপর ভিত্তি করে এসব প্রণয়ন করা হয়ে থাকে। মানুষ ও প্রাণীর আচরণই হচ্ছে মনোবিজ্ঞানের মূল প্রতিপাদ্য বিষয়। আচরণকে ঘিরেই চলছে মনোবিজ্ঞানের গবেষণা বা অনুসন্ধানকার্য। আর এ গবেষণায় পরীক্ষণ পদ্ধতি এক বিশেষ ভূমিকা পালন করে থাকে। পরীক্ষণ পদ্ধতি মনোবিজ্ঞানকে বিজ্ঞানভিত্তিক করে তুলতে অগ্রণী ভূমিকা পালন করছে। পরীক্ষণের মূল এবং এক বিশেষ গুরুত্বপূর্ণ বিষয় হচ্ছে প্রকল্প। এ প্রকল্পকে ঘিরেই সমগ্র পরীক্ষণকার্য পরিচালিত হয়ে থাকে। সুতরাং বলা যায়, পরীক্ষণকার্যে তথা মনোবৈজ্ঞানিক গবেষণায় প্রকল্পের প্রয়োজনীয়তা অনস্বীকার্য। তাই উদ্দীপকের শেষ বাক্যটির সাথে সাদৃশ্য রেখে বলা যায়, প্রকল্প ছাড়া পরীক্ষণ আর হালবিহীন নৌকার মধ্যে কোনো পার্থক্য নেই।"
        }
      ]
    },
    {
      "number": "8",
      "uddipok": "দৃশ্যকল্প-১: রাফেজা গার্মেন্টেস এ চাকরি করে। কক্ষটি বিল্ডিং এর ভিতরে। আলো-বাতাস যায় না, খুব গরম লাগে, আবার রুমটি অন্ধকারও। এখানে কাজ করে রাফেজা অস্বস্তি বোধ করে এবং তার স্বাস্থ্যও খারাপ হয়ে যাচ্ছে। দৃশ্যকল্প-২: ২ ঘন্টা লাইনে দাঁড়িয়ে ক্রিকেট খেলার টিকিট না পেয়ে বাঁধনের মন খারাপ হয়ে গেলো। অন্যদিকে আঁখির নায়িকা হওয়ার স্বপ্ন থাকলেও উচ্চতা ঠিক নেই বলে তার সেই স্বপ্ন আর পূরণ হলো না।",
      "tag": "VNSC 23",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "ত্রুটিপূর্ণ পারিবারিক পরিবেশ কীভাবে সন্তানদের মধ্যে মানসিক চাপ সৃষ্টি করে?",
          "explanation": "সুস্থ পারিবারিক পরিবেশ শিশুর স্বাভাবিক বিকাশের জন্য অপরিহার্য। ত্রুটিপূর্ণ পারিবারিক পরিবেশ শিশুর স্বাভাবিক বিকাশে বাধার সৃষ্টি করে। আর্থিক, পারিবারিক বা সামাজিক কারণে বা দাম্পত্য কলহের কারণে সন্তান কোনো কোনো সময় মাতা পিতার কাছে অবাঞ্চিত হয়ে পড়ে। মাতাপিতা কর্তৃক প্রত্যাখ্যাত শিশুদের কাছে সংসারটাই অত্যন্ত নিষ্ঠুর স্থান বলে মনে হয়। এরূপ মানসিক চাপমূলক অবস্থা তাদের মধ্যে দু- রকম প্রতিক্রিয়ার উৎপত্তি ঘটায়। তারা চরমভাবে নিজেদেরকে খোলসের মধ্যে গুটিয়ে নেয় এবং সকল প্রকার সামাজিক সম্পর্ক ছিন্ন করে; নতুবা তারা অন্যদের প্রতি অত্যন্ত উগ্রমেজাজি ও আক্রমণাত্মক হয়ে উঠে।"
        },
        {
          "label": "গ",
          "question": "রাফেজার ক্ষেত্রে কর্মভার নিরসনের জন্য কোন পদক্ষেপটি গ্রহণযোগ্য? ব্যাখ্যা করো।",
          "explanation": "রাফেজার ক্ষেত্রে কর্মভার নিরসনের জন্য কর্মক্ষেত্রে প্রাকৃতিক পরিবেশের উন্নয়ন পদক্ষেপটি গ্রহণ করতে হবে। কর্মভার কর্মদক্ষতা ও উৎপাদন বৃদ্ধির অন্তরায়। কর্মভার নিরসনে একটি কার্যকর পদক্ষেপ হলো কর্মক্ষেত্রের প্রাকৃতিক পরিবেশের উন্নয়ন কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। কর্মক্ষেত্রে অপর্যাপ্ত ও অত্যুজ্জ্বল আলো উভয়ই দৃষ্টিগত অস্বস্তি ও ক্লান্তি ঘটায়। কলকারখানায় পর্যাপ্ত বায়ু-চলাচলের সুবন্দোবস্ত না থাকলে বাতাসে অক্সিজেনের পরিমাণ হ্রাস পায় এবং কার্বন ডাই-অক্সাইডের পরিমাণ বৃদ্ধি পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। কাজেই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। দৃশ্যকল্প-১ এ রাফেজার কর্মস্থলের কক্ষটি বিল্ডিং এর ভেতরে। আলো বাতাস যায়না, খুব গরম লাগে, আবার রুমটি অন্ধকারও। এখানে কাজ করে রাফেজা অস্বস্তি বোধ করে এবং তার স্বাস্থ্যও খারাপ হয়ে যাচ্ছে। সুতরাং রাফেজার কর্মস্থলের ত্রুটিপূর্ণ পরিবেশের উন্নতির জন্য 'কর্মক্ষেত্রের প্রাকৃতিক পরিবেশের উন্নয়ন' পদক্ষেপটি গ্রহণ' করতে হবে।"
        },
        {
          "label": "ঘ",
          "question": "বাঁধন ও আঁখির সমস্যার উৎস কী একই না ভিন্ন? তোমার মতামত দাও।",
          "explanation": "দৃশ্যকল্প-২ এ বাঁধন ও আঁখির সমস্যার উৎস ভিন্ন। তাদের সমস্যার উৎস যথাক্রমে পরিবেশগত এবং ব্যক্তিগত উৎসকে নির্দেশ করে। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হলে তাকে হতাশার পরিবেশগত উৎস বলে। উদাহরণস্বরূপ, বনভোজনে যাবার সময় পথে গিয়ে গাড়ির ইঞ্জিন বিকল হয়ে যাওয়া। সামাজিক পরিবেশের বিভিন্ন রীতি-নীতি ও বর্ণবৈষম্য অনেকক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনীশ্রেণির সাথে দরিদ্রশ্রেণির প্রেমের ব্যর্থতা হতাশার জন্ম দিতে পারে। দৃশ্যকল্প-২ এ বাঁধন ঈদের ছুটিতে বাড়ি যাবার জন্য দুই ঘণ্টা লাইনে দাঁড়িয়ে থেকেও টিকেট না পাওয়ায় তার মন খারাপ হলো। তার এ মন খারাপ বা হতাশা পরিবেশগত উৎস থেকে উদ্ভূত। ব্যক্তিগত বৈশিষ্ট্য বা গুণাবলির কারণে ব্যক্তির মধ্যে হতাশা সৃষ্টি হলে সেগুলোকে হতাশার ব্যক্তিগত উৎস বলে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। এছাড়া মানসিক অক্ষমতাও হতাশার কারণ হতে পারে। দৃশ্যকল্প-২ এ আঁখির নায়িকা হওয়ার স্বপ্ন থাকলেও অতিরিক্ত মোটা হবার জন্য তার সেই স্বপ্ন পূরণ হলো না। অর্থাৎ তার ব্যক্তিগত ত্রুটির কারণে এই সমস্যার সৃষ্টি হয়েছে।"
        }
      ]
    }
  ]
}