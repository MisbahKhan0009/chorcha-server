{
  "title": "রাজউক উত্তরা কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: হৃদয় এর বয়স ৪ বছর হলেও সে ৪ বছরের সবগুলো প্রশ্নের উত্তর দিতে পারে। এছাড়া সে ৪.৫ বছরের ৫টি এবং ৫ বছরের ৩টি প্রশ্নের উত্তর দিতে পারে। দৃশ্যকল্প-২:",
      "tag": "RUMC 24",
      "sub_questions": [
        {
          "label": "ক",
          "question": "IQ কী?",
          "explanation": "IQ (Intelligence Quotient) বা বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত।"
        },
        {
          "label": "খ",
          "question": "কোন ধরনের বুদ্ধি প্রতিবন্ধী শিশুরা শিক্ষা লাভের যোগ্য এবং কেন?",
          "explanation": "মৃদু বুদ্ধি প্রতিবন্ধী শিশুরা শিক্ষালাভের যোগ্য। যে সব শিশু বা ব্যক্তির বুদ্ধ্যঙ্ক ৫১ থেকে ৬৯ এর মধ্যে তাদেরকে মৃদু বুদ্ধি প্রতিবন্ধী বলা হয়। কিশোর-কিশোরীদের মতো এদের সামান্য সামাজিক অভিযোজন করার সামর্থ্য রয়েছে। সাধারণত এদের শারীরিক বৈকল্য দেখা যায় না এবং সামান্য পড়তে, লিখতে ও গাণিতিক হিসাব করতে পারে। আনন্দদায়ক শিক্ষার মাধ্যমে এদের উন্নতি করা সম্ভব। এ কারণে মৃদু বুদ্ধি প্রতিবন্ধী শিশুদেরকে শিক্ষালাভের যোগ্য বলা হয়।"
        },
        {
          "label": "গ",
          "question": "দৃশ্যকল্প-১ এ হৃদয় এর IQ নির্ণয় করো।",
          "explanation": "IQ বা বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত। উদ্দীপকের দৃশ্যকল্প-১ অনুযায়ী, হৃদয়ের প্রকৃত বয়স ৪ বছর বা ৪৮ মাস। সে ৪ বছরের সবগুলো প্রশ্নের উত্তর দিতে পারে যা তার মৌলিক মানসিক, বয়স। এছাড়া যে ৪.৫ বছরের ৫টি এবং ৫ বছরের ৩টি প্রশ্নের উত্তর দিতে পারে। সুতরাং তার অর্জিত মানসিক বয়স হলো- (৫ × ১) + (৩ × ২) = ১১ মাস অতএব, তার মানসিক বয়স হলো- ৪৮ মাস + ১১ মাস = ৫৯ মাস সুতরাং, তার বুদ্ধ্যঙ্ক= − মানসিকবয়স প্রকৃতবয়স \\frac{- মানসিক বয়স}{প্রকৃত বয়স} প্রকৃতবয়স − মানসিকবয়স ​ × ১০০ ৫৯মাস ৪৮মাস \\frac{৫৯ মাস}{৪৮ মাস} ৪৮মাস ৫৯মাস ​ × ১০০ = ১২২.৯২ (প্রায়) অতএব, হৃদয় এর IQ হলো ১২২.৯২ (প্রায়)।"
        },
        {
          "label": "ঘ",
          "question": "দৃশ্যকল্প-২ এ ভাষাভিত্তিক অভীক্ষার সাথে B চিহ্নিত অভীক্ষার পার্থক্য বিশ্লেষণ করো।",
          "explanation": "উদ্দীপকে B চিহ্নিত অভীক্ষাটি হলো- কৃতি বুদ্ধি অভীক্ষা। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর: দিয়ে থাকে। অন্যদিকে, কৃতি অভীক্ষায় অভীক্ষাথী হাত ও পায়ের সাহায্যে সমস্যার সমাধান দিয়ে থাকে। ভাষাগত বুদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু, নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাঙ্ক বুদ্ধ্যঙ্কের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বৃদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষার্থীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়।"
        }
      ]
    },
    {
      "number": "2",
      "uddipok": "পিনাক ও ফাহিম প্রতিবেশী। পিনাক সামান্য পড়তে ও লিখতে পারে। গান-বাজনা করতে পারে। কোনো শারীরিক বৈকল্যতা নেই। অন্যদিকে ফাহিম এর শারীরিক অক্ষমতা রয়েছে এবং কথা বলার জড়তাও রয়েছে।",
      "tag": "RUMC 24",
      "sub_questions": [
        {
          "label": "ক",
          "question": "কৃতি অভীক্ষা কী?",
          "explanation": "কযে অভীক্ষায় ভাষা ব্যবহার না করে হাত বা পা দ্বারা সম্পাদিত কাজের সাহায্যে বুদ্ধির পরিমাপ করা হয় তাকে কৃতি অভীক্ষা বলে।"
        },
        {
          "label": "খ",
          "question": "স্ট্যানফোর্ড বিনে অভীক্ষাকে ভাষাভিত্তিক অভীক্ষা বলা হয় কেন?",
          "explanation": "যারা ভাষার ব্যবহার জানে তাদের বুদ্ধি পরিমাপের জন্য অধিক উপযোগী হওয়ার কারণে স্ট্যানফোর্ড-বিনে অভীক্ষাকে ভাষাভিত্তিক বুদ্ধি অভীক্ষা বলা হয়। স্ট্যানফোর্ড-বিনে অভীক্ষা বুদ্ধি পরিমাপের জন্য বহুল ব্যবহৃত অভীক্ষা। মূলত বুদ্ধি পরিমাপ করতে যেসব অভীক্ষায় ভাষাকে প্রাধান্য দেওয়া হয়, সেগুলোকে ভাষাভিত্তিক বুদ্ধি অভীক্ষা বলে। স্ট্যানফোর্ড-বিনে অভীক্ষাটি ২ থেকে ১৮ বছর বয়স্ক ব্যক্তির বুদ্ধি পরিমাপ করার জন্য প্রবর্তন করা হয়েছে। এখানে বিভিন্ন বয়সী ব্যক্তির জন্য ভাষা ব্যবহার করে প্রতিটি বয়স স্তরে ভিন্ন ভিন্ন প্রশ্ন সংযোজন করা হয়েছে। মূলত ভাষার ব্যবহারের প্রাধান্যের কারণে এ অভীক্ষাটিকে ভাষাভিত্তিক বুদ্ধি অভীক্ষা বলা হয়।"
        },
        {
          "label": "গ",
          "question": "পিনাক ও ফাহিম এর এই অবস্থার জন্য দায়ী কারণগুলো পাঠ্য বইয়ের আলোকে ব্যাখ্যা করো।",
          "explanation": "পিনাক ও ফাহিমের অবস্থা বুদ্ধি প্রতিবন্ধিতাকে নির্দেশ করে। বুদ্ধি প্রতিবন্ধিতার পেছনে কতগুলো কারণ রয়েছে। যেমন-বংশগত কারণ, মায়ের গর্ভাবস্থা, প্রসবকালীন জটিলতা, শৈশবকালীন সময়ে কিছু রোগ এবং দূর্ঘটনার জন্য শিশু বুদ্ধি প্রতিবন্ধী হয়। গর্ভাবস্থায় সংক্রমণ, জন্মের পর সংক্রমণ এবং যে কোনো সময় বিষাক্ত দ্রব্য দ্বারা ক্ষতিগ্রস্ত হলে বুদ্ধি প্রতিবন্ধী হয়ে থাকে। এছাড়া অন্তঃক্ষরা গ্রন্থির ত্রুটিপূর্ণ গঠন ও ক্রিয়া, অপুষ্টিজনিত সমস্যা, শৈশবকালীন মস্তিষ্কে রোগ, ক্রোমোজোমের বিকৃতি বুদ্ধি প্রতিবন্ধিতার কারণ হিসেবে বিবেচিত হয়। বুদ্ধি প্রতিবন্ধিতার কারণ হিসেবে নিকট আত্মীয়ের বিবাহ, যেমন- খালাতো, মামাতো, চাচাতো, ফুপাতো ভাইবোনের মধ্যে বিবাহকে উল্লেখ করা হয়। এছাড়া পরিবেশ, আবেগমূলক সমস্যা ও স্বামী-স্ত্রী রক্তের জটিলতা প্রভৃতি কারণে বুদ্ধি প্রতিবন্ধিতা তৈরি হয়। উদ্দীপকের পিনাক ও ফাহিমের মধ্যে মানসিক বিকাশজনিত কতগুলো ত্রুটি পরিলক্ষিত হয়। তাদের এই ত্রুটিসমূহ বুদ্ধি প্রতিবন্ধিতাকে নির্দেশ করে। উল্লেখিত কারণে বুদ্ধি প্রতিবন্ধিতা ঘটে থাকে।"
        },
        {
          "label": "ঘ",
          "question": "পিনাক ও ফাহিম উভয়ই কি একই শ্রেণির বুদ্ধি প্রতিবন্ধী না ভিন্ন? যুক্তিসহ বিশ্লেষণ করো।",
          "explanation": "উদ্দীপকে পিনাক ও ফাহিম একই শ্রেণির বুদ্ধি প্রতিবন্ধী নয়। পিনাক মৃদু বুদ্ধি প্রতিবন্ধী ও ফাহিম মধ্যম বুদ্ধি প্রতিবন্ধী। মৃদু' বুদ্ধি প্রতিবন্ধীদের সামাজিক অভিযোজন করার সামর্থ্য কিশোর- কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। মৃদু মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধীদের ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমে স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। উদ্দীপকে দেখা যায়, পিনাক সামান্য লিখতে ও পড়তে পারে, গান-বাজনা করতে পারে। পিনাকের মধ্যে যেসব ক্ষমতা দেখা যায় সেসব দিক বিবেচনা করলে সে মৃদু বুদ্ধি প্রতিবন্ধী শ্রেণির পর্যায়ের অন্তর্ভুক্ত। মধ্যম বুদ্ধি প্রতিবন্ধীদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ। এদের মানসিক বয়স ৪ থেকে ৭ বছরের মধ্যে হয়। মধ্যম মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, - শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকে দেখা যায় ফাহিমের শারীরিক অক্ষমতা, কথা বলায় জড়তা রয়েছে। তার এ • সমস্ত জড়তাগুলো মধ্যম বুদ্ধি প্রতিবন্ধিতার পর্যায়ে পড়ে। সুতরাং বলা যায়, পিনাক ও ফাহিম একই শ্রেণির নয় বরং ভিন্ন শ্রেণির বুদ্ধি প্রতিবন্ধী।"
        }
      ]
    },
    {
      "number": "3",
      "uddipok": "দৃশ্যকল্প-১: হাসিব সাহেবের গার্মেন্টসে হঠাৎ করেই কিছু লোক নিয়োগ দিতে হবে। তাই তিনি অফিসের ম্যানেজারকে জিজ্ঞেস করলেন, কীভাবে তাদের ব্যক্তিত্ব পরিমাপ, করা যায়? ম্যানেজার বললেন, আমরা প্রাচীনতম ও সবচেয়ে বহুল ব্যবহৃত পদ্ধতিটি ব্যবহার করতে পারি। তাহলে আপনি সামনা-সামনি বসিয়ে, তাদের পর্যবেক্ষণ করতে পারবেন। দৃশ্যকল্প-২:",
      "tag": "RUMC 24",
      "sub_questions": [
        {
          "label": "ক",
          "question": "মৌলিক সংলক্ষণ কী?",
          "explanation": "মৌলিক সংলক্ষণ হলো কোনো ব্যক্তির এমন প্রধান গুণাবলী যার মাধ্যমে তিনি বিশেষভাবে পরিচিত হন।"
        },
        {
          "label": "খ",
          "question": "অন্তর্মুখী ব্যক্তিত্ব গুরুত্বপূর্ণ কেন?",
          "explanation": "অন্তর্মুখী ব্যক্তিত্বের অধিকারীরা খুব চিন্তাশীল এবং সৃজনশীল প্রতিভার অধিকারী হয়ে থাকে বলে তারা গুরুত্বপূর্ণ। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। এরা উদাসীন, চিন্তাশীল, আবেগপ্রবণ ও সংবেদনশীল হয়। এরা কাজের তুলনায় চিন্তার রাজ্যে বিচরণ করতে বেশি পছন্দ করে। কবি, সাহিত্যিক, শিল্পী, বিজ্ঞানীরা অন্তর্মুখী ব্যক্তিত্বের হয়ে থাকেন। সুতরাং অন্তর্মুখী ব্যক্তিত্ব গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ ম্যানেজার গার্মেন্টসে লোক নিয়োগের কোন পদ্ধতির কথা বলেছেন? ব্যাখ্যা করো।",
          "explanation": "দৃশ্যকল্প-১ এ ম্যানেজার গার্মেন্টস-এ লোক নিয়োগের ক্ষেত্রে সাক্ষাৎকার পদ্ধতির কথা বলেছেন। প্রক্ষপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভূক্ত করা হয়, যার মধ্যে অন্যতম হলো সাক্ষৎকার পদ্ধতি। ব্যক্তিত্ব মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ- আলোচনার মাধ্যমে ব্যক্তির ইচ্ছা, অনিচ্ছা, আশা আকাঙ্ক্ষা, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকের দৃশ্যকল্প-১ এ দেখা যায়, গার্মেন্টসে লোক নিয়োগের ক্ষেত্রে ব্যক্তিত্ব পরিমাপ করার একটি পদ্ধতির কথা বলা হয়েছে। এ পদ্ধতিটি প্রাচীনতম এবং সবচেয়ে বহুল ব্যবহৃত একটি পদ্ধতি। এ পদ্ধতিতে সামনাসামনি বসিয়ে ব্যক্তির ব্যক্তিত্ব পরিমাপ করা হয়। সুতরাং বলা যায়, দৃশ্যকল্প-১ এ সাক্ষাৎকার পদ্ধতির কথা বলা হয়েছে।"
        },
        {
          "label": "ঘ",
          "question": "দৃশ্যকল্প-২ এও অভীক্ষার মধ্যে পার্থক্য নির্ণয় করো।",
          "explanation": "দৃশ্যকল্প-২ এ প্রদর্শিত 'A' ও 'B' অংশে যথাক্রমে রোশাক কালীর ছাপ অভীক্ষা ও কাহিনি সংপ্রত্যক্ষণ অভীক্ষাকে ইঙ্গিত করা হয়েছে। রোশাক কালীর ছাপ অভীক্ষা ১৯২১ সালে মনোচিকিৎসক হারম্যান রোশাক তৈরি করেছিলেন। এ অভীক্ষায় ১০টি ভিন্ন ভিন্ন। কালীর ছাপযুক্ত কার্ড ব্যবহৃত হয়ে থাকে। ১০টি-কালীর ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং ৩টি অন্যান্য বর্ণের কার্ড। কার্ডগুলো ১ ৪ থেকে ১০ পর্যন্ত সংখ্যা দ্বারা চিহ্নিত। কালীর ছাপগুলো প্রকৃতপক্ষে অর্থহীন, কিন্তু এমন প্রকৃতির যে সেগুলোকে যেমন খুশি তেমন প্রত্যক্ষণ করা যায়। পরীক্ষণপাত্রকে একটি করে কার্ড দেওয়া হয় এবং কার্ডে সে কী দেখছে তা বলতে বলা হয়। কার্ডগুলো পরীক্ষণ পাত্র তার ইচ্ছানুযায়ী সময় নিয়ে দেখতে পারে। প্রতিটি কার্ড দেখার পর পরীক্ষণ পাত্রের উত্তর হুবহু লিখে রাখা হয়। এভাবে ১০টি কার্ড দেখানো শেষ হলে তাকে আবার দ্বিতীয়বার কার্ডগুলো দেখিয়ে জিজ্ঞাসাবাদ করা হয়। এভাবে সে কার্ডে যা দেখেছে তা কার্ডের কোন কোন অংশে দেখেছে তা নির্দেশ করতে বলা হয়। তার উত্তরের ভিত্তিতে তার ব্যক্তিত্ব মূল্যায়ন করা হয়। উদ্দীপকের 'B' অংশে নির্দেশিত গুরুত্বপূর্ণ প্রক্ষেপণমূলক অভীক্ষা হলো কাহিনি সংপ্রত্যক্ষণ অভীক্ষা। এ অভীক্ষায় ১৯টি অস্পষ্ট ও দ্ব্যর্থবোধক এবং ১টি ফাঁকা বা সাদা কার্ড ব্যবহার করা হয়। পরীক্ষণ পাত্রকে একটি ছবিযুক্ত কার্ড দিয়ে একটি করে গল্প লিখতে বলা হয়। এভাবে ১৯টি কার্ড থেকে ১৯টি গল্প লেখার পর তাকে সাদা কার্ডটি দেওয়া হয়। পরীক্ষণপাত্রকে সাদা কার্ডে একটি ছবি বা চিত্র কল্পনা করে নিয়ে সে সম্পর্কে তাকে একটি গল্প লিখতে বলা হয়। পরীক্ষক গল্পের মূল বিষয়বস্তু উদ্‌ঘাটন করতে চেষ্টা করেন। পরীক্ষণপাত্র ছবিগুলো দেখে যে সকল কাহিনি রচনা করে তার মাধ্যমে পরীক্ষক পরীক্ষণ পাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করেন এবং তার সাহায্যে ব্যক্তির ব্যক্তিত্ব নিরূপণ করে থাকেন। পরিশেষে বলা যায়, ব্যক্তির ব্যক্তিত্ব পরিমাপের জন্য রোশাক কালীর ছাপ অভীক্ষা ও কাহিনি সংপ্রত্যক্ষণ অভীক্ষা দুটি গুরুত্বপূর্ণ অভীক্ষা।"
        }
      ]
    },
    {
      "number": "4",
      "uddipok": "রীতা মিতা ও সীতা তিন বোন। রীতা অজানাকে জানতে এবং নতুন কিছু আবিষ্কার করতে পছন্দ করে। মিতার চাওয়া-পাওয়া অন্যদের তুলনায় বেশি। সে সবার উপর প্রভাব খাটাতে পছন্দ করে। অন্যদিকে সীতা একা থাকতে পারে না। মানুষের বিপদে সে সাহায্য করে আনন্দ পায়।",
      "tag": "RUMC 24",
      "sub_questions": [
        {
          "label": "ক",
          "question": "অর্থনৈতিক মূল্যবোধ কী?",
          "explanation": "ব্যক্তির আর্থিক চেতনা দ্বারা পরিচালিত মূল্যবোধকে অর্থনৈতিক মূল্যবোধ বলে।"
        },
        {
          "label": "খ",
          "question": "ধর্মীয় মূল্যবোধ গুরুত্বপূর্ণ কেন?",
          "explanation": "ধর্মীয় মূল্যবোধসম্পন্ন ব্যক্তিরা পরম সত্যকে জানতে প্রচণ্ড আগ্রহী হয়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্ম্য শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধার্মিক ব্যক্তিরা নীতি-নৈতিকতার, সত্য ও সততার ধারক ও বাহক হয়। সুতরাং ধর্মীয় মূল্যবোধ গুরুত্বপূর্ণ।"
        },
        {
          "label": "গ",
          "question": "উদ্দীপকে রীতা কোন মূল্যবোধসম্পন্ন তা ব্যাখ্যা করো।",
          "explanation": "উদ্দীপকে রীতা তাত্ত্বিক মূল্যবোধসম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী, সত্যকে আবিষ্কার করাই এদের প্রধান লক্ষ্য। এরা সুবিন্যস্ত জ্ঞান ও সুসংহত নিয়মের প্রতি আবদ্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক এবং দার্শনিকের মতো। উদ্দীপকে দেখা যায়, রীতা অজানাকে জানতে এবং নতুন কিছু আবিষ্কার করতে পছন্দ করে। সুতরাং বলা যায়, রীতার মধ্যে তাত্ত্বিক মূল্যবোধের উপস্থিতি রয়েছে।"
        },
        {
          "label": "ঘ",
          "question": "উদ্দীপকে মিতা ও সীতার মূল্যবোধের মধ্যে তুলনামূলক বিশ্লেষণ করো।",
          "explanation": "উদ্দীপকে সীতা ও মিতার মূল্যবোধ যথাক্রমে সামাজিক মূল্যবোধ ও রাজনৈতিক মূল্যবোধকে নির্দেশ করে। সামাজিক জীব হিসেবে মানুষকে সকলের সাথে মিলে মিশে চলতে হয়। সামাজিক মূল্যবোধসম্পন্ন ব্যক্তিরা সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। তাই এরা নিজের স্বার্থের চেয়ে পরোপকারিতাকেই অধিক গুরুত্ব দেয়। এ ধরনের মানুষ দয়ালু, সহানুভূতিশীল ও নিঃস্বার্থ হয়ে থাকে। উদ্দীপকের সীতাও একা থাকতে পারে না এবং মানুষের বিপদে সাহায্য করে আনন্দ পায়। সুতরাং সে একজন সামাজিক মূল্যবোধসম্পন্ন ব্যক্তি। অন্যদিকে মিতার চাওয়া-পাওয়া অন্যদের তুলনায় বেশি এবং সবার ওপর প্রভাব খাটাতে পছন্দ করে, যা রাজনৈতিক মূল্যবোধের অন্যতম বৈশিষ্ট্য। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক - মূল্যবোধের মূলকথা যা মিতার মধ্যে দেখা যায়। পরিশেষে বলা যায়, উদ্দীপকের মিতা ও সীতার মূল্যবোধ ভিন্ন এবং এদের মধ্যে যথেষ্ট বৈসাদৃশ্য বিদ্যমান।"
        }
      ]
    },
    {
      "number": "5",
      "uddipok": "দৃশ্যকল্প-১: দৃশ্যকল্প-২: রিয়াজ ভালোভাবে পড়ালেখা করেনি। তাই সে পরীক্ষায় ফেল করেছে। কিন্তু সে এটা অস্বীকার করে বলতে থাকে শিক্ষকদের পক্ষপাতিত্ব তার পরীক্ষায় ফেলের জন্য দায়ী। অন্যদিকে আমিন পড়াশোনায় ভালো না। কিন্তু সে ফুটবল খেলায় পারদর্শিতা দেখিয়ে নিজের নৈপুণ্য প্রদর্শন করে।",
      "tag": "RUMC 24",
      "sub_questions": [
        {
          "label": "ক",
          "question": "দ্বন্দ্বের সংজ্ঞা দাও।",
          "explanation": "পরস্পর বিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "মানসিক চাপ মোকাবিলা করা গুরুত্বপূর্ণ কেন?",
          "explanation": "মানসিক চাপ হচ্ছে এক ধরনের শরীরের অভ্যন্তরীণ অবস্থা যা শরীরের চাহিদার কারণে সৃষ্টি হয় অথবা পরিবেশগত ও সামাজিক . অবস্থা যা মারাত্মকভাবে ক্ষতিকর, নিয়ন্ত্রণ অযোগ্য বা যা সমাধানের অযোগ্য প্রভৃতি কারণে সৃষ্টি হয়। মানসিক চাপ যেমন ব্যক্তির ক্ষতি করে, তেমনি সেই ক্ষতিকর প্রতিক্রিয়ায় পরিবার ও সমাজ ক্ষতিগ্রস্ত হয়। মানসিক চাপ মানুষের আচরণে নেতিবাচক প্রভাব বিস্তার করে। অধিকাংশ ক্ষেত্রে মানসিক চাপ বেদনা বা মর্মপীড়া সৃষ্টি করে ব্যক্তির জীবনকে দুর্বিষহ করে, তোলে। এই দুর্বিষহ জীবন থেকে মুক্তি পাওয়ার জন্য মানসিক চাপ মোকাবিলা করা অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ হতাশার উৎস হিসেবে B ও C ব্যাখ্যা করো।",
          "explanation": "দৃশ্যকল্প-১ এ 'B' ও 'C' দ্বারা যথাক্রমে হাতাশার ব্যক্তিগত উৎস ও দ্বন্দ্বকে নির্দেশ করা হয়ছে। ব্যক্তিগত বৈশিষ্ট্য বা গুণাবলির কারণ থেকেও হতাশার উদ্ভব হতে পারে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। যেমন- সিনেমার নায়িকা হবার খুব ইচ্ছে, কিন্তু লম্বায় খুবই খাট। আবার মানসিক অক্ষমতাও হতাশার কারণ হতে পারে। যেমন- ক্লাসে প্রথম হবার দুর্দমনীয় আকাঙ্ক্ষা, কিন্তু স্মৃতিশক্তি খুবই কম অথবা নেতা হবার দারুন ইচ্ছে, সবার সাথে খোলামেলা মিশতে পারে না। দুটি সমান শক্তিশালী প্রেষণা যখন একই সাথে উপস্থিত হয়, তখন আমরা দ্বন্দ্বের সম্মুখীন হই। প্রেষণাগুলো সমান আকর্ষণীয় বা পরস্পর বিপরীত ধর্মীয় হতে পারে। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। দুটি ভালো এবং আকর্ষণীয় বেতনের চাকরি হয়েছে, কোনটি গ্রহণ করবে; অথবা ভালো বেতনের চাকরি হয়েছে কিন্তু চাকরিস্থল হলো খাগড়াছড়ির শেষ প্রান্তে; অথবা চাকরি হয়েছে খাগড়াছড়িতে কিন্তু বেতন খুবই কম- আমরা প্রতিনিয়তই এমন বিভিন্ন দ্বন্দ্বের সম্মুখীন হই। দ্বন্দ্বের সমাধান করতে না পারলে তখন দেখা দেয় হতাশা।"
        },
        {
          "label": "ঘ",
          "question": "দৃশ্যকল্প-২ এ রিয়াজ ও আমিন যে কৌশলগুলো ব‍্যবহার করেছে, তা ভিন্ন হলেও একই শ্রেণিভুক্ত-বিশ্লেষণ করো।",
          "explanation": "দৃশ্যকল্প-২ এ রিয়াজ ও আমিন যথাক্রমে অপব্যাখ্যান ও ক্ষতিপূরণ কৌশল ব্যবহার করেছে যারা উভয়ই আত্মরক্ষামূলক কৌশলের শ্রেণিভুক্ত। নিজের ব্যর্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি অপব্যাখ্যার কৌশল ব্যবহার করে। এ 'কৌশলের মাধ্যমে ব্যক্তি তার অহম বোধকে অক্ষুন্ন রাখে এবং ব্যর্থতার গ্লানি থেকে মুক্তি লাভ করে। শৃগাল ও আঙ্গুর ফল টক-এর গল্প আমরা সবাই জানি। বেশ কিছুদিন ধরে খেলছে এমন একজন খেলোয়াড় যদি দলের খেলোয়াড় হিসেবে মনোনীত না হয় তাহলে তাকে বলতে শোনা যায়, \"আরে ভাই, অনেক বয়স হয়েছে, এখন কি আর ছেলেপেলেদের সাথে আমার খেলাধুলা সাজে।\" এসব ক্ষেত্রে আমরা আমাদের অক্ষমতাকে ঢাকবার জন্য যুক্ত্যাভাসের আশ্রয় নিয়ে অন্যের চোখে আমাদের আত্মমর্যাদা রক্ষা করবার চেষ্টা করি। উদ্দীপকে দেখা যায়, রিয়াজ পরীক্ষায় ফেল করে তার কারণ হিসেবে শিক্ষকদের পক্ষপাতিত্বকে দায়ী করে। এটি অপব্যাখ্যানকে নির্দেশ করে। কোনো ক্ষেত্রের ব্যর্থতা বা অক্ষমতার গ্লানিকে অন্য ক্ষেত্রের সফলতা দিয়ে আমরা ক্ষতিপূরণ করে থাকি। কোনো ছেলে পড়াশোনার খারাপ, কিন্তু খেলাধুলায় পারদর্শিতা দেখিয়ে সে তার পড়াশোনার বিফলতার ক্ষতিপূরণ করে। উদ্দীপকে দেখা যায়, আমিন পড়াশোনায় ভালো না হলেও ফুটবল খেলায় পারদর্শিতা দেখিয়ে নৈপুণ্য প্রদর্শন করে। এটি ক্ষতিপূরণ কৌশলকে নির্দেশ করে। পরিশেষে বলা যায়, কিছু কৌশল প্রয়োগ করে ব্যক্তি মানসিক চাপ থেকে আত্মরক্ষার চেষ্টা করে। অপব্যাখ্যান ও ক্ষতিপূরণ এরূপ দুটি আত্মরক্ষামূলক কৌশল।"
        }
      ]
    },
    {
      "number": "6",
      "uddipok": "দৃশ্যকল্প-১: দৃশ্যকল্প-২: পড়ালেখা শেষে রহিম একত্রে দুটি চাকরির নিয়োগপত্র পায়। এর একটি তার নিজ জেলায় কিন্তু বেতন-ভাতা কম। অন্যটি দুর্গম এলাকায় তবে বেতন-ভাতা ও সুযোগ-সুবিধা বেশি। কিন্তু কোনটিতে যোগদান করবে তা নিয়ে বেশ চিন্তিত।",
      "tag": "RUMC 24",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "মধ্য ও বৃদ্ধ বয়স কীভাবে মানসিক চাপ সৃষ্টি করে? ব্যাখ্যা করো।",
          "explanation": "মধ্য ও বৃদ্ধ বয়স বিভিন্নভাবে মানসিক চাপ সৃষ্টি করে। বৃদ্ধ বয়স কোনো মানুষের জন্যই কাঙ্খিত নয়। এ পর্যায়ে ব্যক্তি চাকরি বা ব্যবসা থেকে অবসর গ্রহণ করে। ফলে তিনি সবার কাছে অনেকটা নির্ভরশীল হয়ে পড়েন। আয় না থাকায় পূর্বের ন্যায় অন্যদের সহায়তা করতে পারেন না। আবার শারীরিকভাবে দুর্বল হয়ে পড়েন, নানা প্রকার অসুখে আক্রান্ত হন। ফলে তারা প্রচন্ডভাবে মানসিক চাপের সম্মুখীন হয়ে পড়েন।"
        },
        {
          "label": "গ",
          "question": "দৃশ্যকল্প-১ এর চিহ্নিত অংশটি ব্যাখ্যা করো।",
          "explanation": "দৃশ্যকল্প-১ এর 'A' কর্মভারের মানসিক বা ব্যক্তিনিষ্ঠ লক্ষণসমূহ নির্দেশ করছে। মানসিক কর্মভার হচ্ছে কর্মভারের অনুভূতি বা অবসাদবোধ, যা শুধু ব্যক্তি নিজে উপলব্ধি করতে পারে। অন্যরা তা প্রত্যক্ষও করতে পারে না এবং বস্তুনিষ্ঠভাবে পরিমাপও করতে পারে না। চিন্তা করার আসক্তি না থাকা, মনোযোগ ও আগ্রহ না থাকা, প্রেষণা হ্রাস পাওয়া, ধৈর্য্য না থাকা, সজীবতা ও সতর্কতা হ্রাস পাওয়া, আগ্রহ ও উৎসাহ হ্রাস পাওয়া, কাজে খেয়াল না থাকা, ভুলের পরিমাণ বৃদ্ধি পাওয়া ইত্যাদি মানসিক কর্মভারের লক্ষণ। কর্মভার কর্মদক্ষতা ও উৎপাদন বৃদ্ধির অন্তরায়। দৈহিক কিংবা মানসিক যে কোনো ধরনের কর্মভারই ব্যক্তির কর্মদক্ষতা ও যোগ্যতা হ্রাস করে। কাজে মনোযোগ না থাকলে কাজে ভুলের পরিমাণ বৃদ্ধি পায়। সুতরাং বলা যায়, দৃশ্যকল্প-১ এর 'A' অর্থাৎ মানসিক লক্ষণসমূহ ব্যক্তির সাফল্যের উপর প্রভাব বিস্তার করে।"
        },
        {
          "label": "ঘ",
          "question": "দৃশ্যকল্প-২ এ রহিম এর মধ্যে সৃষ্ট সমস্যা উদাহরণসহ বিশ্লেষণ করো।",
          "explanation": "দৃশ্যকল্প-২ এ রহিম এর মধ্যে সৃষ্ট সমস্যাটি হলো দ্বিগুণ আকর্ষণ- বিকষর্ণ দ্বন্দ্ব। যখন কোনো ব্যক্তির সামনে দুটি লক্ষ্যবস্তু থাকে এবং দুটি বস্তুরই ধনাত্বক ও ঋণাত্মক দিক থাকে তখন তাকে দ্বিগুণ আকর্ষণ-বিকষর্ণ দ্বন্দ্ব বলে। লক্ষ্যবস্তু দুটির ভালো দিকটি ব্যক্তিকে আকর্ষণ করে এবং খারাপ দিকটি ব্যক্তিকে বিকর্ষণ করে। অথচ লক্ষবস্তুর একটি তাকে গ্রহণ করতে হয়, আর তখনই গ্রহণ-বর্জনের সিদ্ধান্তহীনতায় ব্যক্তির মধ্যে দেখা দেয় দ্বিগুণ আকর্ষণ-বিকর্ষণ দ্বন্দ্ব। উদ্দীপকের রহিম একই সময়ে দুটি চাকরি পান। একটি নিজ জেলায় হলেও সুযোগ-সুবিধা ও বেতন ভাতা কম। অন্যটি দুর্গম এলাকায় হলেও বেতন- ভাতা ও সুযোগ-সুবিধা আকর্ষণীয়। অর্থাৎ দুটি লক্ষবস্তুতেই ভালো ও মন্দ দিক রয়েছে। সুতরাং বলা যায়, রহিমের মধ্যে সৃষ্ট দ্বন্দ্ব হলো দ্বিগুণ আকর্ষণ-বিকর্ষণ দ্বন্দ্ব।"
        }
      ]
    },
    {
      "number": "7",
      "uddipok": "উদ্দীপক-১: মনোবিজ্ঞানের কিছু গবেষণা আছে যেগুলো গবেষণাগারের সুনিয়ন্ত্রিত পরিবেশে করা যায় না। যেমন, দাঙ্গাকারী জনতার আচরণ, মিছিলকারী জনতার আচরণ ইত্যাদি। উদ্দীপক-২: মনোবিজ্ঞানের শিক্ষক রীমা ও সীমাকে নিয়ে গবেষণাগারে আসলেন। তিনি দেখতে চান শব্দযুক্ত পরিবেশ ও শব্দহীন পরিবেশ তাদের শিক্ষণে কোনো প্রভাব বিস্তার করে কিনা? তিনি রীমাকে পরীক্ষণ দলে ও সীমাকে নিয়ন্ত্রিত দলে রেখে গবেষণা শুরু করলেন।",
      "tag": "RUMC 24",
      "sub_questions": [
        {
          "label": "ক",
          "question": "চল কী?",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বলে।"
        },
        {
          "label": "খ",
          "question": "জ্ঞানের অভাবকে সমস্যার উৎস বলা হয় কেন?",
          "explanation": "কোনো বিষয় সম্পর্কে জ্ঞানের অভাব থেকে যেকোনো সমস্যার উৎপত্তি হয় বলে একে সমস্যার উৎস বলা হয়। পরীক্ষণ পদ্ধতির প্রথম ধাপ হলো সমস্যা শনাক্তকরণ। সত্যিকার অর্থে সমস্যা শনাক্ত করার পরই কোনো পরীক্ষণ কার্যক্রম শুরু হয়। একজন পরীক্ষক, যে সকল প্রশ্নের সমাধানের জন্য পরীক্ষণ পরিচালনা করেন সেগুলোর প্রত্যেকটিই একেকটি সমস্যা। সমস্যা, ব্যতীত কোনো পরীক্ষণই কল্পনা করা যায় না। আর এসব সমস্যার উৎপত্তিই হয় কোনো বিষয়ে জ্ঞানের সীমাবদ্ধতা বা অভাব থেকে। এ কারণে জ্ঞানের অভাবকে সমস্যার উৎস বলা হয়।"
        },
        {
          "label": "গ",
          "question": "উদ্দীপক-১ এ দাঙ্গাকারী ও মিছিলকারী জনতার আচরণ কোন পদ্ধতিতে যাচাই করা যায়? ব্যাখ্যা করো।",
          "explanation": "উদ্দীপক-১ এ দাঙ্গাকারী ও মিছিলকারী জনতার আচরণ প্রাকৃতিক পর্যবেক্ষণ পদ্ধতিতে যাচাই করা যায়। প্রাকৃতিক পর্যবেক্ষণ পদ্ধতিতে পরীক্ষণকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। যে সকল ঘটনাকে পরীক্ষাগারে তৈরি বা পুনরুৎপাদন করা যায় না, সে সকল ঘটনার কারণ নির্ধারণের জন্য মনোবিজ্ঞানী ঘটনাস্থলে উপস্থিত হয়ে প্রাকৃতিক পর্যবেক্ষণ পদ্ধতির সাহায্যে ঘটনার সাথে সংশ্লিষ্ট শর্তাবলি খুঁটিয়ে পর্যবেক্ষণ করেন। এ পদ্ধতিতে পর্যবেক্ষককে ঘটনার জন্য অপেক্ষা করতে হয়। এ. পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করা যায়। উদ্দীপক-১. এ দাঙ্গাকারী জনতার আচরণ ও মিছিলকারী জনতার আচরণ যাচাই করার কথা বলা হয়েছে। এ উভয় ধরণের ঘটনা পরীক্ষাগারে তৈরি বা পুনরুৎপাদন করা সম্ভব নয়। বরং ঘটনাস্থলে গিয়ে যা ঘটছে তাই পর্যবেক্ষণ করতে হয়। সুতরাং বলা যায়, দাঙ্গাকারী ও মিছিলকারী জনতার আচরণ যাচাইয়ে প্রাকৃতিক পর্যবেক্ষণ পদ্ধতি। ব্যবহার করা যায়।"
        },
        {
          "label": "ঘ",
          "question": "উদ্দীপক-১ ও উদ্দীপক-২ এর পদ্ধতির মধ্যে তুলনামূলক বিশ্লেষণ করে।",
          "explanation": "উদ্দীপক-১ ও উদ্দীপক-২. যথাক্রমে নিয়মতান্ত্রিক পর্যবেক্ষণ ও পরীক্ষণ পদ্ধতিকে নির্দেশ করে। নিয়মতান্ত্রিক পর্যবেক্ষণ হলো পারস্পরিক সম্পর্ক বা কার্যকরণ সম্পর্কের ভিত্তিতে সংঘটিত বিষয়াবলি সঠিকভাবে লক্ষ করা এবং রেকর্ড করা। এমন কতগুলো আচরণ বা ঘটনা আছে যা গবেষণাগারে তৈরি করা যায় না। সেসব ঘটনা অনুসন্ধানে এ পদ্ধতি ব্যবহার করা হয়। অপরদিকে পরীক্ষণ - হলো একটি গবেষণা পদ্ধতি যেখানে অনুসন্ধানকারী কতগুলো নির্দিষ্ট চল প্রয়োগ করেন এবং অন্যান্য চলের উপর তাদের প্রভাব পরিমাপ করেন। এটি সুনিয়ন্ত্রিত পরিবেশে করা হয় এবং ইচ্ছামতো পুনরুৎপাদন করা যায়। নিয়মতান্ত্রিক পর্যবেক্ষণ পদ্ধতির দুটি সাধারণ বৈশিষ্ট্য হলো- পরীক্ষণপাত্রকে তাদের প্রাকৃতিক পরিবেশে পর্যবেক্ষণ করা এবং পরীক্ষণপাত্রের আচরণে পর্যবেক্ষণকারী কোনোভাবেই প্রতিবন্ধকতা সৃষ্টি করে না। অপরদিকে পরীক্ষণে গবেষক যথাযথ নিয়ম মেনে যখন খুশি তখন ঘটনাটি সৃষ্টি করতে পারেন এবং কতগুলো অবস্থার পরিবর্তন বা হ্রাস-বৃদ্ধি করে ফলাফলের পরিবর্তন লক্ষ করতে পারেন। উদ্দীপক-১ এ বলা হয়েছে, মনোবিজ্ঞানের কিছু গবেষণা আছে যেগুলো গবেষণাগারের সুনিয়ন্ত্রিত পরিবেশে করা যায় না। যেমন- দাঙ্গাকারী জনতার আচরণ ও মিছিলকারী জনতার আচরণ ইত্যাদি। এটি নিয়মতান্ত্রিক পর্যবেক্ষণ পদ্ধতিকে নির্দেশ করে। আবার উদ্দীপক-২ এ দেখা যায়, মনোবিজ্ঞানের শিক্ষক রীমা ও সীমাকে গবেষণাগারে নিয়ে গিয়ে শব্দযুক্ত পরিবেশ ও শব্দহীন পরিবেশে তাদের শিক্ষণের মাত্রা দেখতে চান। তিনি রীমাকে পরীক্ষণ দলে এবং সীমাকে নিয়ন্ত্রিত দলে রেখে গবেষণা শুরু করলেন। এ ধরনের গবেষণা পদ্ধতি পরীক্ষণ পদ্ধতিকে নির্দেশ করে। পরিশেষে বলা যায়, পরীক্ষণ ও পর্যবেক্ষণ পদ্ধতির মধ্যে পার্থক্য থাকলেও ঘটনার কারণ অনুসন্ধানে উভয়েই বৈজ্ঞানিক পদ্ধতি হিসেবে স্বীকৃত।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: মনোবিজ্ঞানের শিক্ষক একটি গবেষণায় উদ্দেশ্যবিহীনভাবে ৫০ জন লোক রেছে নেন। তিনি তাদের লিঙ্গ, বয়স, আর্থ-সামাজিক অবস্থা ভেদে ২টি দলে ভাগ করেন।",
      "tag": "RUMC 24",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "প্রকল্প সত্য ঘটনা ভিত্তিক হতে হবে কেন?",
          "explanation": "ভালো প্রকল্প হওয়ার জন্য প্রকল্পকে অবশ্যই সত্য ঘটনাভিত্তিক হতে হবে। কল্পিত বিষয়ের ওপর ভিত্তি করে নয়, বরং বাস্তব এবং সত্য ঘটনার ওপর ভিত্তি করে প্রকল্প প্রণয়ন করতে হবে। যেমন- 'আকাশের তারাগুলো পৃথিবীতে নেমে এলে শান্তির বন্যা বয়ে যাবে'- এ প্রকল্পটি সত্য ঘটনা বা বাস্তব ঘটনাভিত্তিক নয়। এ ধরনের প্রকল্পকে ভালো প্রকল্প বলা যায় না। 'প্রকল্পকে সত্য ঘটনাভিত্তিক হতে হবে, তবেই সেটিকে ভালো প্রকল্প বলা যাবে।"
        },
        {
          "label": "গ",
          "question": "দৃশ্যকল্প-১ এ A ও B চলের বর্ণনা দাও।",
          "explanation": "দৃশ্যকল্প-১ এ A ও B যথাক্রমে অনির্ভরশীল চল ও নির্ভরশীল চলকে নির্দেশ করে। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। উদাহরণস্বরূপ একজন গাড়িচালক শহরের রাস্তায় গাড়ি চালাতে চালাতে ট্রাফিক মোড়ে লাল আলো জ্বলে ওঠায় গাড়ি চালাতে শুরু করল। এখানে আলোর উপস্থাপন অর্থাৎ লাল বা সবুজ আলো হচ্ছে অনির্ভরশীল চল। আলো উপস্থাপনের সাথে সাথে পরীক্ষণপাত্র প্রতিক্রিয়া করবে। এক্ষেত্রে বিভিন্ন বর্ণের আলোর উপস্থাপন হলো নির্ভরশীল চল। অনির্ভরশীল চল সবসময় পরীক্ষণকারীর সাথে সম্পর্কযুক্ত। যে চল তার উপস্থিতি বা সৃষ্টির জন্য অনির্ভরশীল চলের ওপর নির্ভর করে তাকে নির্ভরশীল চল বলে। এ চল অনির্ভরশীল চলের দ্বারা সৃষ্ট, প্রভাবিত বা পরিবর্তিত হয়। উপরের উদাহরণে দেখা যায় যে, চালক লাল আলো দেখে গাড়ি থামিয়ে দেয় এবং সবুজ আলো জ্বলে উঠলে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে ওঠার ওপর। তাই গাড়ি থামানো বা গাড়ি পুনরায় চালানো হচ্ছে নির্ভরশীল দল।"
        },
        {
          "label": "ঘ",
          "question": "দৃশ্যকল্প-২ এ মনোবিজ্ঞানের শিক্ষক চল নিয়ন্ত্রণের কোন কোন কৌশল অবলম্বন করে চলের নিয়ন্ত্রণ করেছেন? বিশ্লেষণ করো।",
          "explanation": "দৃশ্যকল্প-২ এ মনোবিজ্ঞানের শিক্ষক চল নিয়ন্ত্রণে দৈবচয়ন ও তুল্যমূল্যায়ন বা ভারসাম্য সৃষ্টি কৌশল দুটি ব্যবহার করেছেন। এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায় না এবং পূর্বোক্ত পদ্ধতিগুলোর সাহায্যে নিয়ন্ত্রণ করা যায় না, সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর পক্ষপাতিত্ব একটি অবাঞ্ছিত চল। পরীক্ষণপাত্র নির্বাচন, পরীক্ষণ পাত্রদের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। দৃশ্যকল্প-২ এ মনোবিজ্ঞানের শিক্ষক -একটি গবেষণায় উদ্দেশ্যবিহীনভাবে ৫০ জন লোক বেছে নেন। এটি চল নিয়ন্ত্রণের দৈবচয়ন কৌশলকে নির্দেশ করে। আবার এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে। পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত, চল প্রয়োগ করা হয় না। দৃশ্যকল্প-২ এর পরবর্তী অংশে শিক্ষক পরীক্ষণ পাত্রকে লিঙ্গ, বয়স, আর্থ-সামাজিক অবস্থা ভেদে ২টি দলে ভাগ করেন। এ কৌশলটি তুল্যমূল্যায়নকে নির্দেশ করে। পরিশেষে বলা যায়, পরীক্ষণে অবাঞ্ছিত চলের প্রভাব বিস্তার রোধে চল নিয়ন্ত্রণের কৌশলসমূহ কার্যকর ভূমিকা পালন করে।"
        }
      ]
    }
  ]
}