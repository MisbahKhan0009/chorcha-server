{
  "title": "ঢাকা সিটি কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: সাগর মেধাবী ছাত্র। তাকে মেধা প্রতিযোগিতার জন্য নির্ধারণ করা হয়। তার আগে তাকে ১১টি উপ-অভীক্ষায় ভালো ফলাফল করতে হয়। দেখা গেল সে সাধারণ জ্ঞান, গাণিতিক যুক্তি প্রভৃতি ক্ষেত্রে বেশ ভালো। দৃশ্যকল্প-২: কাকলী আপার ক্লাসের বিষয়বস্তু রীতা আপার ক্লাসের বিষয়বস্তু # প্রত্যেক ব্যক্তির বুদ্ধি একরকম নয়। # বুদ্ধি অনুযায়ী ব্যক্তি সফলতা পায়। # একাদশ ও দ্বাদশ শ্রেণির শিক্ষার্থীদের বুদ্ধির তারতম্য থাকে # কিছু ক্ষেত্রে ছেলেরা মেয়েদের তুলনায় ভালো, আবার কিছু ক্ষেত্রে মেয়েরা ভালো।",
      "tag": "DCC 24",
      "sub_questions": [
        {
          "label": "ক",
          "question": "মানসিক বয়স কাকে বলে?",
          "explanation": "ব্যক্তির প্রকৃতি বয়স যাই হোক না কেন, কোনো বুদ্ধি অভীক্ষায় সে যে বয়সের উপযোগী প্রশ্নের উত্তর দিতে সক্ষম তাকে তার মানসিক বয়স বলে।"
        },
        {
          "label": "খ",
          "question": "মেধা ও সৃজনশীলতা কি এক? ব্যাখ্যা করো।",
          "explanation": "কোনা, মেধা ও সৃজনশীলতা এক নয়। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনবত্ব উদ্ভাবনীমূলক কর্মকাণ্ড, যা তাকে অন্য ব্যক্তি থেকে আলাদা করে। মনোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        },
        {
          "label": "গ",
          "question": "দৃশ্যকল্প-১ এ সাগরের উপর যে অভীক্ষা প্রয়োগ হয়েছে তার ভাষাগত দিকগুলো আলোচনা করো।",
          "explanation": "উদ্দীপকে সাগরের উপর ওয়েক্সলার বুদ্ধি অভীক্ষা প্রয়োগ করা হয়।উদ্দীপকের সাগরকে ১১টি উপ অভীক্ষার ভিত্তিতে নির্বাচন করা হয়। অর্থাৎ এ অভীক্ষাটি ওয়েক্সালার বুদ্ধি অভীক্ষাকে নির্দেশ করে। এই ১১টি উপ- অভীক্ষায় ভাষাগত মানকে ৬টি উপ-অভীক্ষা রয়েছে। ওয়েক্সলার অভীক্ষার ভাষাগত অনেকগুলো হলো- ১. সাধারণ তথ্য: এ উপ-অভীক্ষাতে ২৫টি প্রশ্ন আছে। একজন প্রাপ্তবয়স্ক লোকের যে সব বিষয় জানা দরকার, তার ওপর ভিত্তি করেই এ প্রশ্নগুলো তৈরি করা হয়েছে। ২. সাধারণ বোধশক্তি: এখানে ১০টি প্রশ্ন রয়েছে। ব্যক্তির বিচার বুদ্ধি ও সাধারণ জ্ঞান যাচাইয়ের উদ্দেশ্যে এ প্রশ্নগুলো তৈরি করা হয়েছে। ৩. গাণিতিক যুক্তি: এ উপ-অভীক্ষাতে গণিত সম্পর্কীয় ২০টি প্রশ্ন আছে। এখানে কাগজ কলমের সাহায্য না নিয়ে মুখে মুখে উত্তর করতে হয়। ৪. সাদৃশ্য: এখানে মোট ১২টি প্রশ্ন আছে। প্রতিটি প্রশ্নে দুটি বিষয়ের উল্লেখ আছে। পরীক্ষার্থীর কাজ হলো বিষয় দুটির মধ্যে সাদৃশ্য নির্ণয় করা। ৫. শব্দার্থ: এখানে ৪২টি শব্দ আছে। শব্দগুলো সহজ থেকে কঠিন এভাবে সাজানো আছে। পরীক্ষার্থী মৌখিকভাবে শব্দগুলোর উত্তর দিয়ে থাকে। ৬. সংখ্যা পরিসর: এ উপ- অভীক্ষায় ৩ থেকে ৯ পর্যন্ত যে কোনো সংখ্যা পরীক্ষার্থীকে মৌখিকভাবে বলা হয় এবং তাকে এগুলো সঠিকভাবে বা উল্টোভাবে বলতে বলা হয়। এর দ্বারা পরীক্ষার্থীর স্মৃতির পরিসর পরিমাপ করা হয়।"
        },
        {
          "label": "ঘ",
          "question": "কাকলী আপা ও রীতা আপার ক্লাসের বিষয়বস্তুর ক্ষেত্রে তারতম্য রয়েছে- বিশ্লেষণ করো।",
          "explanation": "দৃশ্যকল্প-২ এ কাকলী আপা ও রীতা আপার ক্লাস দ্বারা যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষাকে নির্দেশ করা হয়েছে। যেসব বুদ্ধি অভীক্ষার সাহায্যে কেবল একজন ব্যক্তির বুদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষাথীকে কোনো সহযোগিতা করা সম্ভব হয় না। দলগত বুদ্ধি অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায় ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বৃদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "2",
      "uddipok": "লতার বয়স ১৫, তার চেহারায় বোকা বোকা ভাব। ঠিকমত কথা বলতে পারে না। লতার বাবা-মা জানতে পারেন লতার বুদ্ধ্যঙ্ক ৪৫। পরবর্তীতে বাবা-মা তার উন্নতির জন্য চিকিৎসকের শরণাপন্ন হন।",
      "tag": "DCC 24",
      "sub_questions": [
        {
          "label": "ক",
          "question": "বুদ্ধি প্রতিবন্ধীতা কী?",
          "explanation": "কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা এবং সমাজ উপযোগী কোনো আচরণ করতে ব্যর্থ হওয়াকে বুদ্ধি প্রতিবন্ধিতা বলে।"
        },
        {
          "label": "খ",
          "question": "বুদ্ধি প্রতিবন্ধীতা প্রতিরোধ করা যায়। ব্যাখ্যা করো।",
          "explanation": "বুদ্ধি প্রতিবন্ধিতার সমস্যা সমাধানের জন্য প্রতিরোধমূলক ব্যবস্থার 'উপরই অধিক গুরুত্ব দেয়া হয়। সাধারণত বিকাশমূলক ত্রুটি-বিচ্যুতিকে সম্পূর্ণরূপে দূর করা যায় না। তাই এসব ক্ষেত্রে প্রতিরোধমূলক ব্যবস্থা গ্রহণই একমাত্র সমাধান। প্রতিরোধমূলক ব্যবস্থার মধ্যে রয়েছে জিন সংক্রান্ত উপদেশনা, বৈবাহিক উপদেশনা, বৈবাহিক উপদেশনার মাধ্যমে রক্তের অসংগতিজনিত বুদ্ধি প্রতিবন্ধিতা বা জ্ঞাতি বিবাহজনিত বুদ্ধি প্রতিবন্ধিতা রোধ করা যায়। সুতরাং বলা যায়, বুদ্ধি প্রতিবন্ধিতা প্রতিরোধ করা যায়।"
        },
        {
          "label": "গ",
          "question": "উদ্দীপকের আলোকে লতার প্রকৃতি ব্যাখ্যা করো।",
          "explanation": "উদ্দীপকের লতা মধ্যম বুদ্ধি প্রতিবন্ধী। যাদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ তারা মধ্যম বুদ্ধি প্রতিবন্ধী। সাধারণত এদের মানসিক বয়স ৪ থেকে ৭ বছরের মধ্যে হয়। এদের \"প্রশিক্ষণ লাভের যোগ্য\" বলে আখ্যায়িত করা হয়। এদের বাশক্তি ও শারীরিক দক্ষতার জড়তা দেখা যায়, শিশুসুলভ ভাষা ব্যবহার ও ত্রুটিপূর্ণ উচ্চারণ করে, কিছু পড়তে ও লিখতে পারে, শিক্ষণ প্রক্রিয়া অত্যন্ত শ্লথ ও কষ্টসাধ্য, চেহারাতে কিছু বোকাবোকা ভাব থাকে, বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকে দেখা যায় লতার চেহারায় বোকা বোকা ভাব, ঠিকমতো কথা বলতে পারে না। তার বুদ্ধ্যঙ্ক ৪৫। অর্থাৎ লতা মধ্যম বুদ্ধি প্রতিবন্ধী।"
        },
        {
          "label": "ঘ",
          "question": "লতার উন্নতির জন্য তার বাবা-মা কী কী ধরনের পদক্ষেপ গ্রহণ করতে পারেন? সপক্ষে তোমার মতামত ব্যক্ত করো।",
          "explanation": "উদ্দীপকের লতার জন্য তার বাবা-মা মনোচিকিৎসা প্রদান, সামাজিক ও পারিবারিক সহায়তা প্রভৃতি পদক্ষেপ গ্রহণ করতে পারেন। বুদ্ধি প্রতিবন্ধিতা একটি বিকাশজনিত ত্রুটি, যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বৃদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। লতার জন্য তার বাবা-মা বিভিন্ন পদক্ষেপ নিতে পারে। বুদ্ধি প্রতিবন্ধিতার সাথে কিছু শারীরিক ব্যাধি ও ত্রুটি জড়িত রয়েছে। এগুলোকে প্রাথমিক পর্যায়ে চিহ্নিত করে চিকিৎসার মাধ্যমে রোগের গতিকে রোধ করতে হবে। বুদ্ধি প্রতিবন্ধিতা নির্ণয়ের পর কাউন্সিলর কর্তৃক আক্রান্ত ব্যক্তি ও তার পরিবারকে অনুভূতি, চিন্তা, আচরণ এবং শিশুর শিক্ষা, প্রশিক্ষণ ও পুনর্বাসন বিষয়ে পরামর্শ গ্রহণ করতে হবে। কথা ও ভাষাগত ত্রুটি দূরীকরণের জন্য স্পিচ থেরাপি প্রদান করতে হবে। প্রতিবন্ধী ব্যক্তিকে আত্ম-পরিচর্যা মূলক দক্ষতা যেমন- হাঁটা, খাওয়া, বসা ইত্যাদির পাশাপাশি লেখা-পড়া ও হিসাব- নিকাশের কাজ শেখাতে হবে। মানসিক প্রতিবন্ধী শিশুদের শারীরিক ও মানসিক বিকাশের ক্ষেত্রে তাদের প্রায়শ আনন্দঘন পরিবেশে খেলাধুলার ব্যবস্থা করা উচিত। এতে তাদের শারীরিক ও মানসিক বিকাশ অনেকটা উন্নতি লাভ করে। উপরের পদক্ষেপ গুলো অবলম্বন করলে একটি স্বল্প বুদ্ধি সম্পন্ন শিশু উপযোজনশীল আচরণ করতে শিখবে।"
        }
      ]
    },
    {
      "number": "3",
      "uddipok": "দৃশ্যকল্প-১: দৃশ্যকল্প-২:",
      "tag": "DCC 24",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "কাব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "বাহ্যিক সংলক্ষণ গুরুত্বপূর্ণ কেন?",
          "explanation": "ক্যাটেলের মতে ১৬টি বাহ্যিক সংলক্ষণের মাধ্যমে ব্যক্তিত্বের বহিঃপ্রকাশ ঘটে। এ কারণে বাহ্যিক সংলক্ষণ গুরুত্বপূর্ণ। ব্যক্তিত্বের এমন কতগুলো সংলক্ষণ আছে যেগুলোর একটি কোনো ব্যক্তির মধ্যে বর্তমান থাকলে অন্যগুলোও বর্তমান থাকে। যে সংলক্ষণগুলো একত্রে অবস্থান করে সেগুলোকে তিনি একটি গুচ্ছ বা ঝাঁকে (Cluster) সংঘবদ্ধ করেন এবং এ সংলক্ষণগুলোকে একত্রে বাহ্যিক সংলক্ষণ বলে অভিহিত করেন। এগুলো ব্যক্তির আচরণে সরাসরি প্রকাশ পায়। যেমন, আবেগশীলতা একটি বাহ্যিক সংলক্ষণ। কোনো ব্যক্তি যদি এ সংলক্ষণটির অধিকারী হয়, তাহলে সেটি তার বাহ্যিক আচরণে প্রকাশ পাবে।"
        },
        {
          "label": "গ",
          "question": "দৃশ্যকল্প-১ এ 'ক' ব্যক্তির ব্যক্তিত্বে যেসব বৈশিষ্ট্য ফুটে উঠেছে সেগুলো ব্যাখ্যা করো।",
          "explanation": "দৃশ্যকল্প-১ এ 'ক' চিহ্নিত স্থানটি বহির্মুখী ব্যক্তিত্বকে নির্দেশ করে। কার্ল ইয়ং তার 'Psychological Types' নামক গ্রন্থে মানুষের অভিজ্ঞতার ওপর ভিত্তি করে তাদেরকে বহির্মুখী ও অন্তর্মুখী এ দু দলে ভাগ করেন। তিনি দেখান যে বহির্মুখী ব্যক্তিত্বসম্পন্ন সকল মানুষ বাইরের জগতের প্রতি খুব বেশি আকৃষ্ট হয়। এরা অন্যের সাথে সদা হাসি-খুশি থাকে এবং সামাজিক গঠনমূলক কাজে অংশগ্রহণ করে থাকে। বহির্মুখী ব্যক্তিত্বের অধিকারীরা যেকোনো প্রতিকূল পরিস্থিতিতে খাপ খাইয়ে নিতে পারে এবং এরা সর্বদাই অন্যকে নিয়ে চিন্তা করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশে নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী।"
        },
        {
          "label": "ঘ",
          "question": "দৃশ্যকল্প-২ এ 'খ' ও 'গ' চিহ্নিত ব্যক্তিদের ব্যক্তিত্ব ও মেজাজের পার্থক্য বিদ্যমান-বিশ্লেষণ করো।",
          "explanation": "দৃশ্যকল্প-২ এ 'খ' ও 'গ' চিহ্নিত স্থান যথাক্রমে ভিসেরোটোনিক ও সোমাটোটনিক ব্যক্তিত্বকে নির্দেশ করে। শেলডন মেজাজ বা মানসিক বৈশিষ্ট্যের উপর ভিত্তি করে ব্যক্তিত্বকে তিন ভাগে ভাগ করেছেন। যথা- ভিসেরোটোনিক, সেরিপ্রোটানিক ও সোমাটোটনিক। ভিসেরোটনিক ও সোমাটোটনিক ব্যক্তিত্বের মধ্যে বেশ কিছু পার্থক্য রয়েছে। ভিসেরোটোনিক (Viscerotonic) ব্যান্ডিত্বের অধিকারীরা খুব দৈহিক আরামপ্রিয় এবং ভোজন বিলাসী। একা থাকা এদের মোটেই পছন্দ নয়, সারাক্ষণ হৈ হুল্লোর ও বন্ধু-বান্ধবের সাথে গল্প-গুজব করতে পছন্দ করে। এরা অন্যের স্নেহ, প্রশংসা ও মনোযোগ প্রত্যাশী হয় এবং সহজেই মনের। আবেগ প্রকাশ করে ফেলে। অন্যদিকে সোমাটোটনিক (Somatotonic) ব্যক্তিত্বের অধিকারীরা কাজে-কর্মে, কথায়, ভঙ্গিতে প্রভুত্বপ্রিয়। এদের মধ্যে উদ্যমশীল ও প্রচেষ্টামূলক কাজের প্রাধান্য দেখা যায়। আচরণে এরা উদ্যমশীল, দৃঢ় প্রতিজ্ঞ এবং আক্রমণধর্মী। এরা উত্তেজনাপূর্ণ ও অভিযানমূলক কাজ পছন্দ করে। পরিশেষে বলা যায়, ভিসেরোটোনিক ও সোমাটোটনিক ব্যক্তিত্বের মধ্যে পার্থক্য থাকলেও তারা উভয়ই শেলডনের শারীরিক গঠন মতবাদের অন্তর্গত ব্যক্তিত্বের শ্রেণিভুক্ত।"
        }
      ]
    },
    {
      "number": "4",
      "uddipok": "দৃশ্যকল্প-১: মনোবিজ্ঞানের রেজা স্যার তার প্রিয় ছাত্রের ব্যক্তিত্ব পরিমাপের উদ্যোগ নেন। তিনি তাকে কাগজ, পেন্সিল দেন। সাথে কিছু প্রশ্নের উত্তর দিতে বলেন। অতঃপর তিনি তার ব্যক্তিত্ব সম্পর্কে ধারণা লাভ করেন। দৃশ্যকল্প-২: জনি একাদশ শ্রেণিতে পড়ে। ইদানিং প্রায়ই সে ক্লাসে অনুপস্থিত থাকে। মনোবিজ্ঞানের শিক্ষক তার উপর ১০টি কালির ছাপবিশিষ্ট কার্ড প্রয়োগ করে ব্যক্তিত্ব সম্পর্কে জানতে পারেন। এছাড়াও শিক্ষক তার সাথে সামনা সামনি বসে অনেকক্ষণ কথা বলেন, বিভিন্ন ব্যক্তিগত প্রশ্নের উত্তর জানতে চান।",
      "tag": "DCC 24",
      "sub_questions": [
        {
          "label": "ক",
          "question": "EPPS কী?",
          "explanation": "EPPS বা Edwards Personal Preference Schedule হলো এক ধনের অভীক্ষা যার সাহায্যে ব্যক্তিত্বের ১৫টি সংলক্ষণ পরিমাপ করা যায়।"
        },
        {
          "label": "খ",
          "question": "ক্রেৎসমার কীসের ভিত্তিতে ব্যক্তিত্বের শ্রেণিবিভাগ করেছেন?",
          "explanation": "জার্মান মনোরোগ বিশারদ আর্নেস্ট ক্রেৎস্নার লক্ষ করেন যে, শরীরের গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তিনি শারীরিক গড়নের ভিত্তিতে ব্যক্তিত্বের শ্রেণিবিভাগ করেছেন। তার মতে, শারীরিক গড়নের ভিত্তিতে মানসিক রোগীদের ক্ষেত্রে ব্যক্তিত্ব দুই ধরনের। যথা- সাইক্লোয়েড এবং সিজোয়েড। আবার সুস্থ স্বাভাবিক মানুষের ক্ষেত্রে এগুলো হলো- (১) পিকনিক (২) এ্যাসথেনিক (৩) এ্যাথলেটিক (৪) ডিসপ্লাস্টিক (৫) হাইপোপ্লাস্টিক।"
        },
        {
          "label": "গ",
          "question": "রেজা স্যারের ব্যবহৃত অভীক্ষার প্রকৃতি ব্যাখ্যা করো।",
          "explanation": "রেজা স্যারের ব্যবহৃত অভীক্ষাটি হলো পেপার পেনসিল অভীক্ষা। ব্যক্তিত্ব মূল্যায়ন বা পরিমাপের ক্ষেত্রে একটি বহুল ব্যবহৃত, অতিসহজ ও সুবিধাজনক অভীক্ষা হলো পেপার-পেনসিল অভীক্ষা। এই ধরনের অভীক্ষায় কাগজ ও পেনসিল ব্যবহার করা হয় বলে একে পেপার- পেনসিল অভীক্ষা বলা হয়। ব্যক্তিত্বের বিভিন্ন বৈশিষ্ট্য পরিমাপ ও মূল্যায়নের জন্য এই ধরনের অভীক্ষাতে বিভিন্ন ধরনের প্রশ্ন বা উক্তি ব্যবহার করা হয়ে থাকে। প্রশ্নের উত্তরে হ্যাঁ বা না, সত্য বা মিথ্যা, টিক (খ) বা (x) চিহ্ন, সম্মত-অসম্মত এবং কখনো কখনো 'জানি না', 'নিরপেক্ষ' ইত্যাদি ব্যবহার করা হয়ে থাকে। বেল উপযোজন প্রশ্নতালিকা, পার্থক্যমূলক প্রবণতা অভীক্ষা (DAT), এডওয়ার্ডস ব্যক্তিগত পছন্দ-অপছন্দের অনুসূচি (EPPS) প্রভৃতি পেপার-পেনসিল টেস্টের উদাহরণ। উদ্দীপকে দেখা যায়, রেজা স্যার তার প্রিয় ছাত্রের ব্যক্তিত্ব পরিমাপের জন্য কাগজ, পেনসিল দেন। সাথে কিছু প্রশ্নের উত্তর দিতে বলেন। অতঃপর তিনি তার ব্যক্তিত্ব সম্পর্কে ধারণা লাভ করেন। রেজা স্যারের ব্যবহৃত এ অভীক্ষাটি পেপার-পেনসিল অভীক্ষাকে নির্দেশ করে। এ অভীক্ষা তৈরি ও উন্নয়ন বেশ কঠিন ও সময়সাপেক্ষ।"
        },
        {
          "label": "ঘ",
          "question": "জনির ব্যক্তিত্ব পরিমাপ কৌশলের তুলনামূলক বিশ্লেষণ করো।",
          "explanation": "জনির ব্যক্তিত্ব পরিমাপে রোশাক কালির ছাপ অভীক্ষা ও সাক্ষাৎকার কৌশল ব্যবহার করা হয়েছে। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন। এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কী দেখছে তা বলতে বলা হয়। কার্যগুলো দেখার সময় ব্যক্তি যতক্ষণ খুশি এবং যেভাবে খুশি, দেখতে পারে। প্রতিটি কার্ড দেখা শেষ হলে ব্যক্তির উত্তর হুবহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কী প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা- করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন। সুতরাং বলা যায়, জনির ক্ষেত্রে রোশাক কালির ছাপ অভীক্ষাটি প্রয়োগ করা হয়েছে। আবার শিক্ষক জনিকে তার সামনাসামনি বসিয়ে অনেকক্ষণ কথা বলেন, বিভিন্ন ব্যক্তিগত প্রশ্নের উত্তর জানতে চান। এটি সাক্ষাৎকার পদ্ধতিকে নির্দেশ করে। ব্যক্তিত্বের মূল্যায়নের জন্য সাক্ষাতকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্খা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। সুতরাং বলা যায়, জনির ব্যক্তিত্ব পরিমাপে রোশাক কালির ছাপ অভীক্ষা ও সাক্ষাতকার পদ্ধতি ব্যবহৃত হয়েছে যারা সম্পূর্ণ ভিন্নধর্মী।"
        }
      ]
    },
    {
      "number": "5",
      "uddipok": "দৃশ্যকল্প-১ দৃশ্যকল্প-২ : রাহিল কৈশোর অতিক্রম করেছে। এরই মধ্যে পিতা-মাতার বিচ্ছেদ হয়েছে। তাছাড়া শৈশবে তার সামনে সড়ক দুর্ঘটনায় দুই জনের মৃত্যুর ঘটনা তাকে আজও পীড়া দেয়। অন্যদিকে মৌসুমিকে জিপিএ ৫.০০ পাওয়ার জন্য তার মা খুব চাপ দেয়। এ নিয়ে প্রায়ই সে চিন্তিত হয়ে পড়ে।",
      "tag": "DCC 24",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "পরিবেশগত প্রতিবন্ধকতা কীভাবে হতাশা সৃষ্টি করে?",
          "explanation": "পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হলে ব্যক্তি হতাশাগ্রস্ত হতে পারে। সামাজিক পরিবেশের বিভিন্ন রীতি-নীতি ও বর্ণ-বৈষম্য অনেক ক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনী-দরিদ্রের কিংবা উচ্চবর্ণের সাথে নিম্ন বর্ণের বৈষম্যের কারণে কোনো কাজে ব্যর্থতা হতাশার জন্ম দিতে পারে। এছাড়াও বিভিন্ন প্রাকৃতিক কারণ রয়েছে। সুতরাং পরিবেশগত বিভিন্ন কারণে মানবিক চাহিদা বাধাপ্রাপ্ত হলে জীবনযাত্রা ভীষণভাবে বাধাগ্রস্ত হয়। এভাবে মানুষ হতাশার অতলে নিমজ্জিত হয়ে পড়ে।"
        },
        {
          "label": "গ",
          "question": "দৃশ্যকল্প-১ এ পরিলক্ষিত দ্বন্দ্ব ব্যাখ্যা করো।",
          "explanation": "আ দৃশ্যকল্প-১ এর চিত্রটি আকর্ষণ-আকর্ষণ দ্বন্দ্বকে নির্দেশ করে। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয়, তখন আমরা দ্বন্দ্বের সম্মুখীন হই। এ - ধরনের দ্বন্দ্ব আকর্ষণ-আকর্ষণ দ্বন্দ্ব নামে পরিচিত। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটি লক্ষবস্তুই একই সাথে সমান - আকর্ষণীয়। যেমন- পহেলা বৈশাখে দুটি দাওয়াত এসেছে। বন্ধু দাওয়াত করেছে মাংস দিয়ে ভুনা খিচুড়ি খাওয়ার, আর এক বান্ধবী দাওয়াত করেছে বিভিন্ন ধরনের পিঠা খাওয়ার। সময় দুপুর ১:৩০ মিনিট। দুজনের সাথেই গভীর বন্ধুত্ব। দ্বন্দ্ব হলো কার দাওয়াত রক্ষা করবে- বন্ধুর না বান্ধবীর? - দৃশ্যকল্প-১ এর চিত্র অনুসারে, নিম্নোক্তভাবে আকর্ষণ-আকর্ষণ দ্বন্দ্বকে দেখানো যায়-"
        },
        {
          "label": "ঘ",
          "question": "রাহিল ও মৌসুমির চাপমূলক অবস্থার তুলনামূলক বিশ্লেষণ করো।",
          "explanation": "উদ্দীপকে রাহিলের ক্ষেত্রে যেসব চাপমূলক অবস্থা পরিলক্ষিত হয় তা তাহলো- স্বামী-স্ত্রীর কলহ ও বিচ্ছেদ এবং শৈশবকালীন মানসিক আঘাত। ক মৌসুমির ক্ষেত্রে চাপমূলক অবস্থাটি হলো পিতামাতার উচ্চ প্রত্যাশা। সন্তান সব সময় মা-বাবার কাছ থেকে স্নেহ, মমতা, ভালোবাসা প্রত্যাশা কি করে। কিন্তু মা-বাবা দ্বন্দ্ব-কলহ বা কোনো কারণে তাদের মধ্যে বিবাহ বিচ্ছেদ ঘটলে অথবা আলাদা আলাদা বসবাস করলে শিশুটিকে যে কোনো একজনের কাছে অথবা ডে-কেয়ার সেন্টারে থাকতে হয়। এ ক্ষেত্রে শিশুটি চাপগ্রস্ত হয়ে পড়ে। শৈশবকালের ভীতিকর বা মর্মান্তিক কোনো ঘটনা স্বভাবতই ছোট একটি শিশুর মনে প্রচণ্ড আঘাতরূপে কাজ করে। এটি তার মনে বিশাল ক্ষত সৃষ্টি করে, যা পরবর্তীকালে তাকে চাপমূলক অবস্থায় রাখে। এরা প্রাপ্ত বয়সে দুর্বলচিত্ত ব্যক্তিত্বের অধিকারী হয়ে ওঠে। উদ্দীপকে দেখা যায়, রাহিলের পিতা-মাতার বিচ্ছেদ হয়েছে। এছাড়া শৈশবে তার সামনে সড়ক দুর্ঘটনায় দুজনের মৃত্যুর ঘটনা এখনও তাকে পীড়া দেয়। সুতরাং, রাহিলের মধ্যে পরিলক্ষিত চাপমূলক পরিস্থিতি হলো- স্বামী-স্ত্রীর বিচ্ছেদ এবং শৈশবকালীন মানসিক আঘাত। প্রত্যেক বাবা-মা প্রত্যাশা করে তাদের সন্তান বড় হয়ে সাফল্যের উচ্চ শিখরে উপনীত হবে। কিন্তু অনেক সময় যোগ্যতার চেয়ে সন্তানের কাছ থেকে তারা বেশি প্রত্যাশা করে সন্তানকে অধিক চাপ প্রয়োগ করে থাকে। এতে বারবার ব্যর্থ হয়ে শিশু তার আত্মবিশ্বাস হারিয়ে ফেলে। ফলে শিশুরা প্রচণ্ড মানসিক চাপের সম্মুখীন হয়ে পড়ে। উদ্দীপকে দেখা যায়, মৌসুমিকে জিপিএ ৫.০০ পাওয়ার জন্য তার মা খুব চাপ দেয়। ফলে সে চিন্তিত হয়ে পড়ে। অর্থাৎ মৌসুমির চাপমূলক 'পরিস্থিতি হলো পিতামাতার উচ্চ প্রত্যাশা।"
        }
      ]
    },
    {
      "number": "6",
      "uddipok": "দৃশ্যকল্প-১: রাসেল পরহেজগার ব্যক্তি। পরম সত্যকে উপলব্ধি করার ইচ্ছা তাকে সর্বদা তাড়িয়ে বেড়ায়। তিনি প্রত্যেক ঘটনায় স্বর্গীয় ইঙ্গিত খুঁজে পান। দৃশ্যকল্প-২:",
      "tag": "DCC 24",
      "sub_questions": [
        {
          "label": "ক",
          "question": "মূল্যবোধের সংজ্ঞা দাও।",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "অর্থনৈতিক মূল্যবোধের লোকেরা বাস্তববাদী হয় কেন?",
          "explanation": "অর্থনৈতিক মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত এবং এরূপ মূল্যবোধসম্পন্ন ব্যক্তিরা পুরোপুরি বাস্তববাদী হয়ে থাকে।অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে ব্যক্তি অর্থ সঞ্চয় করে সুখ্যাতি, সুসজ্জিতকরণ ও বাস্তবতার দিকে অগ্রসর হয়। এরূপ ব্যক্তি সবসময় মিতব্যয়ী হয় এবং যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে।"
        },
        {
          "label": "গ",
          "question": "রাসেল কোন মূল্যবোধ সম্পন্ন ব্যাখ্যা করো।",
          "explanation": "উদ্দীপকে জনাব রাসেলের মধ্যে ধর্মীয় মূল্যবোধ বর্তমান। যারা ধর্ম দর্শন দ্বারা প্রভাবিত তারা ধর্মীয় মূল্যবোধের অধিকারী। তাদের মধ্যে একাত্মতা থাকে। নিয়ম, নিষ্ঠা ও শৃঙ্খলার প্রতি শ্রদ্ধাশীল হয়। ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ধর্মীয় মূল্যবাধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায়। এ মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। এ মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। সৃষ্টির উৎস সম্বন্ধে তারা জানতে আগ্রহী। পরম সত্যকে উপলব্ধি করার জন্য প্রচন্ড ইচ্ছা তাদের থাকে। নিজ নিজ ধর্মের প্রতি তার মূল্যবোধের প্রতিফলন ঘটায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। উদ্দীপকে দেখা যায়, রাসেল একজন ধার্মিক ব্যক্তি। তিনি নিয়ম, নিষ্ঠা ও শৃঙ্খলার প্রতি শ্রদ্ধাশীল। তিনি সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাকে সর্বদা তাড়িয়ে বেড়ায়। সুতরাং বলা যায়, রাসেলের মধ্যে ধর্মীয় মূল্যবোধ বর্তমান।"
        },
        {
          "label": "ঘ",
          "question": "মূল্যবোধ গঠনে 'ক' ও 'খ' চিত্রের প্রভাব বিশ্লেষণ করো এবং কোনটির প্রভাব অধিক? মতামত দাও।",
          "explanation": "দৃশ্যকল্প-২ এ 'ক' ও 'খ' দ্বারা যথাক্রমে পরিবার ও বিদ্যালয়কে নির্দেশ করা হয়েছে। শিশু যে পরিবারে বাস করে সেই পরিবারের লক্ষ্য ও ভাবধারার সাথে নিজেকে ওতপ্রোতভাবে জড়িত করে। পরিবারের মধ্যেই শিশুর প্রথম মানসিক জগৎ প্রস্তুত হয়। পরিবারের সদস্যদের আদর-ভালোবাসা, আচার- আচরণ, রীতি-নীতি, বংশ-মর্যাদা, অনুসরণ ইত্যাদির মধ্য দিয়ে শিশুর স্বাভাবিক মূল্যবোধ, যেমন-সামাজিক, ধর্মীয় মূল্যবোধ বিকাশ লাভ করে। ছেলেমেয়েরা মা-বাবাকেই বেশি অনুসরণ করে এবং মূল্যবোধগুলো তাদের জীবনে প্রতিফলিত করে। শিশুর মূল্যবোধ গঠনে যে সকল মাধ্যম কার্যকর ভূমিকা পালন করে তার মধ্যে পরিবারের পরই রয়েছে বিদ্যালয়ের অবস্থান। শিশুর শিক্ষার হাতেখড়ি পরিবারে হলেও প্রাতিষ্ঠানিক শিক্ষার মাধ্যমে একজন শিশু শিক্ষার প্রকৃত অর্থ উপলব্ধি করতে শিখে। পরিবার থেকে শিশু বিদ্যালয়ে গমন করলে নতুন পরিবেশে শিক্ষক, সহপাঠী, বিদ্যালয়ের নিয়মকানুন শিশুর মানসিকতার পরিবর্তন করে। ফলে শিশু স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি নৈতিক মূল্যবোধের শিক্ষা লাভ করে থাকে। পাশাপাশি বিদ্যালয় ও শিক্ষক শিশুকে বাস্তবজীবনে এসব মূল্যবোধের যথার্থ প্রয়োগের ব্যাপারেও সচেতন করে তোলে। পরিশেষে বলা যায়, একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। মূল্যবোধ গঠনে বিদ্যালয়ের প্রভাব গুরুত্বপূর্ণ হলেও এর তুলনায় পরিবারের প্রভাব অনেক বেশি।"
        }
      ]
    },
    {
      "number": "7",
      "uddipok": "বাদল স্যার তার ছাত্র রুহুল এর আচরণ পরিমাপের জন্য গবেষণাগারে নিয়ে যান। কিন্তু জানা গেল পরীক্ষণ পাত্র রুহুল, বিদ্যুৎ চলে যাওয়ার তার নির্দেশনা অনুযায়ী কাজ করতে পারেনি।",
      "tag": "DCC 24",
      "sub_questions": [
        {
          "label": "ক",
          "question": "দৈবচয়ন কী?",
          "explanation": "উদ্দেশ্যবিহীন কৌশলে নমুনা নির্বাচনের পন্থা অবলম্বনকে দৈবচয়ন বলে।"
        },
        {
          "label": "খ",
          "question": "পরস্পর বিরোধী ফলাফলকে সমস্যার উৎস বলা হয় কেন?",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর বিরোধী ফলাফল পান তাহলে আবার আমরা নতুন সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি - সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "বাদল স্যারের গবেষণায় প্রভাব বিস্তারকারী চল ব্যাখ্যা করো।",
          "explanation": "বাদল স্যারের গবেষণায় প্রভাব বিস্তারকারী চলটি হলো বাহ্যিক চল। ন বাহ্যিক পরিবেশ থেকে যে চলের উদ্ভব হয়, তাকে বাহ্যিক চল বলে। এটি পরিবেশগত চল নামেও পরিচিত। এ চলগুলো পরীক্ষণকারী কর্তৃক আরোপিত নয় অথচ এগুলো ঘটনাক্রমে পরীক্ষণের সাথে সম্পর্কিত হয়ে - পড়ে এবং আচরণের ওপর প্রভাব বিস্তার করে। যেমন- গবেষণাগারের তাপমাত্রা, পারিপার্শ্বিক এলাকার গোলমাল, মিছিলের স্লোগান প্রভৃতি বাহ্যিক চলের উদাহরণ। উদ্দীপকে দেখা যায়, বাদল স্যার তার ছাত্র রুহুল এর আচরণ পরিমাপের জন্য গবেষণাগারে নিয়ে যান। কিন্তু জানা গেল, বিদ্যুৎ চলে যাওয়ায় রুহুল নির্দেশনা অনুযায়ী কাজ করতে পারেনি। অর্থাৎ বিদ্যুৎ এক্ষেত্রে ত নির্ভরশীল কিংবা অনির্ভরশীল চল নয়। তবে তা পরীক্ষণে প্রভাব বিস্তার যা করেছে। সুতরাং বলা যায়, বাদল স্যারের গবেষণায় প্রভাব বিস্তারকারী চলটি হলো বাহ্যিক চল।"
        },
        {
          "label": "ঘ",
          "question": "বাদল স্যার কোন পদ্ধতির সাহায্যে গবেষণা পরিচালনা করেছেন? এ পদ্ধতির বৈশিষ্ট্যগুলো আলোচনা করো।",
          "explanation": "বাদল স্যার পরীক্ষণ পদ্ধতির সাহায্যে গবেষণা পরিচালনা করছেন যার কতকগুলো সুনির্দিষ্ট বৈশিষ্ট্য রয়েছে। মনোবিজ্ঞানে ব্যবহৃত মূল পদ্ধতি হলো' পরীক্ষণ পদ্ধতি। এ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে অনুসন্ধানকার্য পরিচালনা করা হয়। উদ্দীপকে জনাব হাসান গবেষণাগারে সুনিয়ন্ত্রিত পরিবেশে গবেষণা পরিচালনা করেছেন। যাতে বোঝা যায়, তিনি পরীক্ষণ পদ্ধতিতেই গবেষণা পরিচালনা করেছেন। প্রায়োগিক সংজ্ঞা প্রদান, বস্তুনিষ্ঠতা, প্রয়োজনানুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধানকার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে বর্ণনা করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। উদ্দীপকের বাদল স্যার যে পদ্ধতির সাহায্যে গবেষণা করেছেন তা হলো - পরীক্ষণ পদ্ধতি। পুনরাবৃত্তি এ পদ্ধতির অন্যতম গুরুত্বপূর্ণ বৈশিষ্ট্য। - এখানে গবেষক ফলাফলের যথার্থতা প্রমাণের জন্য নিয়ন্ত্রিত পরিবেশে গবেষণাকার্যের পুনরাবৃত্তি করে থাকেন। এ পদ্ধতিতে পরিসংখ্যানিক বিশ্লেষণের মাধ্যমে গবেষণার ফলাফল প্রকাশ করা হয়। প্রাপ্ত ফলাফলের মাধ্যমে সাধারণীকরণ তথা ফলাফল সকলের জন্য সত্য ও প্রযোজ্য মনে' করা হয়। বৈজ্ঞানিক পদ্ধতির সকল বৈশিষ্ট্য উপস্থিত থাকার কারণে পরীক্ষণ পদ্ধতিকে বিজ্ঞানসম্মত পদ্ধতি বলা হয়ে থাকে। এসব বৈশিষ্ট্যজনিত কারণে পরীক্ষণ পদ্ধতি অন্যান্য পদ্ধতির তুলনায় সর্বাধিক ব্যবহৃত হয়।"
        }
      ]
    },
    {
      "number": "8",
      "uddipok": "দৃশ্যকল্প-১ঃ দৃশ্যকল্প-২: রহিম অফিস সহকারী। কিছুদিন হলো অফিসে সকলের মুখে তার দুর্নীতির কথা শোনা যাচ্ছে। এ বিষয়ে তার বক্তব্য অন্যরা দুর্নীতি করে তাই আমিও করি। অন্যদিকে করিম তার ঘনিষ্ঠ বন্ধুর সাথে হঠাৎ মারামারি করেছে। পরে বুঝতে পারে এটি ঠিক হয়নি। সে বন্ধুর নিকট ক্ষমা চায় এবং উক্ত ঘটনা ইচ্ছাকৃতভাবে ভুলে যেতে চায়।",
      "tag": "DCC 24",
      "sub_questions": [
        {
          "label": "ক",
          "question": "দ্বন্দ্বের সংজ্ঞা দাও।",
          "explanation": "পরস্পর বিরোধী দুটি বা দুয়ের অধিক প্রেষণা একই, সাথে উপস্থিত হলে ব্যক্তির মধ্যে উভয়মুখী যে. মানসিক অস্থিরতা সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "কর্মভার কীভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাথে ক্লান্তির, সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "চাপ মোকাবিলার 'A' চিহ্নিত অংশটির বর্ণনা দাও।",
          "explanation": "উদ্দীপকে 'A' চিহ্নিত অংশটি চাপমূলক পরিস্থিতির পুনর্মূল্যায়নকে নির্দেশ করে। উদ্দীপকে দৃশ্যকল্প-১ এ চাপ মোকাবেলার ক্ষেত্রে সামাজিক সহায়তা ও আত্মরক্ষামূলক কৌশলের কথা উল্লেখ করা হয়েছে। সুতরাং অন্য কৌশলটি যা 'A' দ্বারা নির্দেশিত হয়েছে সেটি হলো চাপমূলক পরিস্থিতির পুনর্মূল্যায়ন। চাপ মোকাবেলায় কৌশলটি গুরুত্বপূর্ণ। চাপমূলক পরিস্থিতির পুনর্মূল্যায়ন চাপ সামলানোর একটি অন্যতম কৌশল। যে চাপমূলক পরিস্থিতি ব্যক্তি ভোগ করছে সেই সমস্যাটিকে চিহ্নিত করতে হবে এবং নিজের মধ্যে প্রয়োজনীয় দক্ষতা বৃদ্ধি ও আত্মোন্নয়নের মাধ্যমে সর্বশক্তি প্রয়োগ করে সমস্যা সমাধানে আত্মনিয়োগ করতে হবে। যেমন- একজন ছাত্র প্রকৌশল বিশ্ববিদ্যালয়ে পড়বে বলে মনস্থির করল কিন্তু ভর্তি পরীক্ষায় উত্তীর্ণ হতে পারল না। পরবর্তীতে সে পরিস্থিতি যথাযথভাবে পর্যালোচনা করে বুঝতে পারল যে ভালোভাবে প্রস্তুতি না নেয়াই তার ব্যর্থতার মূল কারণ। তাই পরবর্তী বছর সে নতুন উদ্যোগে ভর্তি পরীক্ষার জন্য ভালোভাবে প্রস্তুতি নেবে এবং ভর্তির সুযোগ লাভ করে চাপমূলক পরিস্থিতির অবসান ঘটাবে।"
        },
        {
          "label": "ঘ",
          "question": "রহিম ও করিমের প্রতিরক্ষা কৌশলের তুলনা করো ও মতামত দাও।",
          "explanation": "রহিম ও করিমের প্রতিরক্ষা কৌশল হলো যথাক্রমে প্রতিপেক্ষণ এবং অবদমন। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমন কি দোষ করেছি, আমার আশে-পাশের সবাইতো নকল করছে। উদ্দীপকে রহিম দুর্নীতিগ্রস্ত একজন অফিস সহকারী। এ বিষয়ে তার বক্তব্য অন্যরা দুর্নীতি করে তাই আমিও করি। তার এ ধরনের কৌশল প্রতিক্ষেপণকে নির্দেশ করে। অন্যদিকে তীব্র মানসিক চাপের ফলে আমাদের মনের ইচ্ছাগুলো বা অসামাজিক ও নীতিবিরোধী কাজগুলো আমাদের নিজেদের কাছেই গ্রহণযোগ্য হয় না বা তৃপ্তি সাধন করা সম্ভব হয় না। এ ধরনের অগ্রহণযোগ্য কামনা বাসনাকে ব্যক্তি স্বভাবতই জোরপূর্বক ভুলে থাকে বা সচেতন মনে দাবিয়ে রাখে। এ জোরপূর্বক ভুলে থাকা বা দাবিয়ে রাখার কাজটিকে অবদমন বলে। প্রকৃতির দিকে দিয়ে অবদমন হলো সঙ্গতি বিধানের চরমতম এবং নিকৃষ্টতম কৌশল। উদ্দীপকে করিম তার ঘনিষ্ঠ বন্ধুর সাথে মারামারি করে তার ভুল বুঝতে পারে। সে বন্ধুর নিকট ক্ষমা চায় এবং ইচ্ছাকৃতভাবে ভুলে যেতে চায়। তার এ ভুলে যাওয়ার চেষ্টাকে অবদমন বলে। পরিশেষে বলা যায়, কিছু কৌশল প্রয়োগ করে মানসিক চাপের কবল থেকে আত্মরক্ষা করার প্রচেষ্টাই হলো প্রতিরক্ষা কৌশল। প্রতিক্ষেপণ ও অবদমন হলো এরকম দুটি কৌশল।"
        }
      ]
    }
  ]
}