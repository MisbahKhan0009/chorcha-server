{
  "title": "রাজউক উত্তরা মডেল কলেজ ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "উদ্দীপক-১: নিচের উদ্দীপকটি লক্ষ করো: উদ্দীপক-২: নেহাল এর বয়স ১৪। সে ষষ্ঠ শ্রেণিতে পড়ে। সে গান-বাজনা ও খেলাধুলা করতে পারে।",
      "tag": "RUMC 23",
      "sub_questions": [
        {
          "label": "ক",
          "question": "কার্যসম্পাদনী বুদ্ধি অভীক্ষা কী?",
          "explanation": "যে বুদ্ধি অভীক্ষায় ভাষার ব্যবহার থাকেনা, হাত ও পায়ের সাহায্যে সমস্যার সমাধান করা হয় তাই কার্যসম্পাদনী বুদ্ধি অভীক্ষা।"
        },
        {
          "label": "খ",
          "question": "মেধা ও সৃজনশীলতা কী একই না ভিন্ন? ব্যাখ্যা করো।",
          "explanation": "মেধা ও সৃজনশীলতা এক নয়। মেধা বলতে ব্যক্তির জ্ঞানগত মানসিক ক্রিয়াগুলোর তাত্ত্বিক ভিত্তির দৃঢ়তাকেই বোঝানো হয়ে থাকে। অন্যদিকে, সৃজনশীলতা হলো ব্যক্তির এমন এক অভিনব উদ্ভাবনীমূলক কর্মকাণ্ড, যা তাকে অন্য ব্যক্তি থেকে আলাদা করে। • মনোবিজ্ঞানীদের মতে, ব্যক্তি মেধাবী হলেই যে সৃজনশীল হবে এটি সঠিক নয়। তারা আরও বলেন, সৃজনশীল ক্ষমতার অধিকারী ব্যক্তিরা সাধারণত উন্নত মেধাসম্পন্ন হয়ে থাকে। মেধার সাথে সৃজনশীলতার ঘনিষ্ঠ সম্পর্ক রয়েছে। মেধার চূড়ান্ত অভিব্যক্তি হিসেবে সৃজনশীলতাকে অভিহিত করা যায়।"
        },
        {
          "label": "গ",
          "question": "উদ্দীপক-১ এ '?' চিহ্নিত বিষয়টির কারণ ব্যাখ্যা করো।",
          "explanation": "উদ্দীপক-১ এ বৃদ্ধি প্রতিবন্ধিতাকে নির্দেশ করা হয়েছে। এর নানাবিধ কারণ রয়েছে। বৃদ্ধি প্রতিবন্ধিদের মধ্যে বৃদ্ধিবৃত্তি গুলোর স্বাভাবিক বিকাশ ঘটেনা। মানসিক বিকাশের অভাবের জন্য নিম্নমানের বুদ্ধি হয়। বংশগত কারণ, মায়ের গর্ভবস্থা, প্রসবকালীন জটিলতা, শৈশবকালীন সময়ে কিছু রোগ এবং দুর্ঘটনার জন্য শিশু বৃদ্ধি প্রতিবন্ধী হয়। গর্ভকালীন সময়ে সংক্রমণ, জন্মের পর সংক্রমণ কিংবা যে কোনো সময় বিষাক্ত দ্রব্য দ্বারা ক্ষতিগ্রস্ত হলে শিশুর মানসিক বিকাশ বাধাপ্রাপ্ত হতে পারে। জন্মকালীন মস্তিষ্কে আঘাত, অক্সিজেনের অভাব, জটিল প্রসব এবং কোনো কারণে মস্তিষ্কে রক্তপাত বৃদ্ধি প্রতিবন্ধিতা তৈরি করে। এছাড়া অন্তঃক্ষারা গ্রন্থির গঠন ও ক্রিয়া ত্রুটিপূর্ণ হলে, গর্ভজাত মায়ের খাদ্যে বা নবজাত শিশুর খাদ্যে প্রোটিনের অভাব থাকলে শিশুর শারীরিক ও মানসিক ক্ষতি হতে পারে। শৈশবকালীন মস্তিষ্কে রোগ, ক্রোমোজোমের বিকৃতি, স্বামী- স্ত্রীর রক্তের জটিলতা এমনকি নিকট আত্মীয়ের বিবাহ শিশুর বুদ্ধি প্রতিবন্ধিতার কারণ হতে পারে। উপরোক্ত কারণে শিশুর মানসিক বিকাশ বাধাগ্রস্ত হতে পারে এবং শেষ পর্যন্ত তা বুদ্ধি প্রতিবন্ধিতার দিকে নিয়ে যায়। মানসিক বয়সের উপর নির্ভর করে বুদ্ধি প্রতিবন্ধিতাকে বিভিন্ন ভাবে ভাগ করা হয় যা উদ্দীপক-১ এ নির্দেশিত হয়েছে।"
        },
        {
          "label": "ঘ",
          "question": "উদ্দীপক-২ এ নেহাল কোন ধরনের বুদ্ধি প্রতিবন্ধী? সেই ধরনটির বুদ্ধ্যঙ্ক, মানসিক বয়স ও বৈশিষ্ট্য উল্লেখ করে বিশ্লেষণ করো।",
          "explanation": "উদ্দীপক-২ এ নেহাল একজন মৃদু বুদ্ধি প্রতিবন্ধি শিশু। নেহালের বয়স ১৪ বছর। সে ষষ্ঠ শ্রেণিতে পড়ে। সে গান বাজনা ও খেলাধুলা করতে পারে। তার এ বৈশিষ্ট্যসমূহ মৃদু বুদ্ধি প্রতিবন্ধিদেরকে নির্দেশ করে। এ ধরনের প্রতিবন্ধিদের বুদ্ধ্যডক ৫০ থেকে ৬৯ এর মধ্যে হয়ে থাকে। এদের সামাজিক অভিযোজন করার ক্ষমতা কিশোর কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। মৃদু বুদ্ধি প্রতিবন্ধিদের শারীরিক বৈকল্য দেখা না গেলেও এদের ভালো- মন্দের বিচার ক্ষমতা কম। নেহালের মতো বুদ্ধির অধিকারীরা খেলাধুলা ও গান-বাজনা করতে পারে তাই এদেরকে বিশেষ শিক্ষা ও প্রশিক্ষণের মাধ্যমে স্বনির্ভর ও দায়িত্বপূর্ণ জীবনযাপনের উপযোগী করে গড়ে তোলা যায়। এজন্য এদেরকে শিক্ষা লাভের যোগ্য বলে আখ্যায়িত করা হয়। প্রায় ৭৫% বৃদ্ধি প্রতিবন্ধি শিহাদের মতো বুদ্ধিসম্পন্ন হয়ে থাকে। সুতরাং উপরোক্ত আলোচনার প্রেক্ষিতে বলা যায়, নেহাল একজন মৃদু বৃদ্ধি প্রতিবন্ধী।"
        }
      ]
    },
    {
      "number": "2",
      "uddipok": "দৃশ্যকল্প-১: সাদেক সাহেব তার প্রতিষ্ঠানে সৎ ও কর্তব্যনিষ্ঠ লোক নিয়োগ দেওয়ার উদ্দেশ্যে চাকরি প্রার্থীদের একটি কক্ষে কিছু টাকা গণনা করতে দেন। টাকাগুলো এলোমেলোভাবে রাখা ছিলো। সেগুলো গুছিয়ে রাখতে বলেন। টাকার নোটগুলো আগে থেকে তিনি গননা করে রেখেছিলেন। দৃশ্যকল্প-২:",
      "tag": "RUMC 23",
      "sub_questions": [
        {
          "label": "ক",
          "question": "প্রক্ষেপণমূলক অভীক্ষা কী?",
          "explanation": "প্রক্ষেপণমূলক অভীক্ষা এমন এক ধরণের অভীক্ষা যেখানে ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে তার প্রতিক্রিয়া পর্যবেক্ষণ করা হয়।"
        },
        {
          "label": "খ",
          "question": "'ক্লান্তিমূলক সাক্ষাৎকার\" পদ্ধতি ব্যাখ্যা করো।",
          "explanation": "যে ধরনের সাক্ষাৎকারে সাক্ষাৎকার প্রদানকারীকে বিভিন্ন ধরনের প্রশ্ন করে ব্যতিব্যস্ত এবং ক্লান্ত করা হয় তাকে 'ক্লান্তিমূলক সাক্ষাৎকার' বলে। ক্লান্তিমূলক সাক্ষাৎকার বিশেষ উদ্দেশ্যকে সামনে রেখে করা হয়ে থাকে। কেননা, ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙে যায় এবং অসংগতিগুলো ধরা পড়ে। এভাবে ব্যক্তির বাহ্যিক আচরণের আড়ালে লুকায়িত তার প্রেষণা বা. দৃষ্টিভঙ্গি অথবা মানসিক দুর্বলতা নির্ণয় করা যায়।"
        },
        {
          "label": "গ",
          "question": "দৃশ্যকল্প-১ এ সাদেক সাহেব কোন অভীক্ষার সাহায্যে ব্যক্তিত্ব পরিমাপ করলেন? ব্যাখ্যা করো।",
          "explanation": "দৃশ্যকল্প ১-এ সাদেক সাহেব পরিস্থিতিমূলক অভীক্ষার সাহায্যে ব্যক্তিত্ব পরিমাপ করলেন। যে অভীক্ষায় কোনো ব্যক্তিকে বিশেষ কোনো পরিস্থিতির সম্মুখীন করে ব্যক্তিত্ব নিরূপণ করা হয় তাকে পরিস্থিতিমূলক অভীক্ষা বলে। ব্যক্তিত্বের গুণাবলি বাস্তব পরিস্থিতির নিরিখে যাচাই করে ব্যক্তিত্বের মূল্যায়ন করা পরিস্থিতিমূলক অভীক্ষার লক্ষ্য। সততা যাচাই করার জন্যও এটি ব্যবহার করা যেতে পারে। যেমন- একজন বালককে একটি নিরিবিলি পরিবেশে এনে বিভিন্ন মানের মুদ্রা গণনা করতে দেওয়া হলো। মুদ্রাগুলো আগে থেকেই গণনা করে রাখা হয়েছে। অনেক মুদ্রার মধ্যে থেকে বালকটি দুই একটি মুদ্রা গোপন করতে পারে। যদি তা করে তা হলে তার অসৎ ও লোভী মনোবৃত্তির পরিচয় পাওয়া যাবে। এভাবে পরিস্থিতিমূলক অভীক্ষার সাহায্যে ব্যক্তিত্ব পরিমাপ করা হয়। দৃশ্যকল্প ১-এ বলা হয়েছে, সাদেক সাহেব তার প্রতিষ্ঠানে একজন সৎ ও কর্তব্যনিষ্ঠ লোক নিয়োগ দিতে চান। তিনি চাকরি প্রার্থীদেরকে একটি কক্ষে পাঠিয়ে দিয়ে বললেন যে, ঐ কক্ষে কিছু টাকা গণনা করার সময় এলোমেলো করে রাখা আছে, সেগুলো গুছিয়ে নিয়ে আসুন। ঐ কক্ষে কয় টাকার কতগুলো নোট ছিল তা আগে থেকে গণনা করা ছিল। এখানে ব্যক্তিত্ব পরিমাপের পরিস্থিতিমূলক অভীক্ষাটি প্রয়োগ করা হয়েছে। এ অভীক্ষার মাধ্যমে ব্যক্তির নেতৃত্বের গুণাবলি, কর্তব্যনিষ্ঠা এবং সততা পরিমাপ করা হয়।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' ব্যক্তিত্বের মধ্যে পার্থক্য নির্ণয় করো।",
          "explanation": "দৃশ্যকল্প-২ এ 'ক' ও 'খ' চিহ্নিত অংশ দ্বারা অন্তর্মুখী ব্যক্তিত্ব ও বহির্মুখী ব্যক্তিত্বকে নির্দেশ করা হয়েছে। সুইজারল্যান্ডের মনোচিকিৎসক কার্ল গুস্তাভ ইয়ং ১৯২১ সালে তার \"Psychological Types\" নামক গ্রন্থে ব্যক্তিত্বের মনোবৈজ্ঞানিক প্রকারভেদ মতবাদ প্রকাশ করেন। মানসিক গুণাবলির ভিত্তিতে তিনি এ মতবাদে ব্যক্তিত্বকে দুই ভাগে ভাগ করেন। যথা- অন্তর্মুখী ব্যক্তিত্ব এবং বহির্মুখী ব্যক্তিত্ব। এ দুই ধরনের ব্যক্তিত্ব সম্পূর্ণ ভিন্ন দুই ধরনের চারিত্রিক বৈশিষ্ট্যকে ধারণ করে। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও. বিজ্ঞানীরা এই শ্রেণির অন্তর্ভুক্ত। অন্যদিকে, বহির্মুখী ব্যক্তিত্বের লোকেরা নানাবিধ সামাজিক কর্মকাণ্ডে অংশগ্রহণ করে। এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদেরকে মানিয়ে নেয়। পরোপকারিতা এদের মূল লক্ষ্য। পরিশেষে বলা যায়, কার্ল ইয়ং সম্পূর্ণ ভিন্ন মানসিক সংলক্ষণের ভিত্তিতে ব্যক্তিত্বের উল্লিখিত শ্রেণিবিভাগ করেছেন। এজন্য এদের মধ্যে বৈসাদৃশ্য পরিলক্ষিত হয়।"
        }
      ]
    },
    {
      "number": "3",
      "uddipok": "দৃশ্যকল্প-১: মানুষের চাওয়া পাওয়ার শেষ নেই। প্রেষণা মানুষকে কোনো না কোনো কাজ করতে চালিত করে। প্রেষণার কারণেই আমরা লক্ষ্যবস্তু লাভ করার জন্য আপ্রাণ চেষ্টা করি। লক্ষ্যবস্তু অর্জনের সম্ভাবনা নেই প্রতীয়মান হলে অথবা ব্যর্থ হলে আমরা মানসিক চাপ অনুভব করি। দৃশ্যকল্প-২:",
      "tag": "RUMC 23",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "শৈশবকালে স্নেহ ভালোবাসার বঞ্চনা কীভাবে মানসিক চাপ সৃষ্টি করে?",
          "explanation": "শৈশবকালে স্নেহ ভালোবাসার বঞ্চনা বিভিন্নভাবে মানসিক চাপ সৃষ্টি করে। ছোট শিশুরা স্নেহ ভালোবাসা চায়। শিশুর স্বাভাবিক বিকাশের জন্য স্নেহ প্রীতি ঘেরা পরিবেশ একান্ত প্রয়োজন। স্নেহ বঞ্চিত শিশুদের মধ্যে অন্যদের প্রতি হৃদ্যতাবোধের এবং আনুগত্যবোধের সৃষ্টি হয় না। মাতৃস্নেহের বঞ্চনা শিশুদের জন্য গুরুতর সমস্যার সৃষ্টি করে। মায়ের সঙ্গে শিশুর যে অন্তরঙ্গ সম্পর্ক, সেটিই পরবর্তী জীবনে তার সকল প্রকার মানবিক সম্পর্কের ভিত্তিরূপে গণ্য। হয়। ফলে এরা পরবর্তী জীবনে সমাজবিরোধী হতে পারে অথবা অপরাধপ্রবণ হতে পারে।"
        },
        {
          "label": "গ",
          "question": "দৃশ্যকল্প-১ এ মনোবিজ্ঞানের কোন বিষয়টির কথা বলা হয়েছে? তার উৎস ব্যাখ্যা করো।",
          "explanation": "দৃশ্যকল্প-২ এ নির্দেশিত বিষয়টিকে মনোবিজ্ঞানের ভাষায় হতাশা বলা হয়। হতাশার উৎসকে তিনটি প্রধান ভাগে ভাগ করা হয়। যথা- পরিবেশত, ব্যক্তিগত এবং দ্বন্দ্ব। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন- সমাজের বিভিন্ন রীতি-নীতি ও বর্ণ-বৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ হতে পারে। হতাশার দ্বিতীয় উৎস হলো ব্যক্তিগত। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি লক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক অক্ষমতা প্রভৃতিও হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একইসাথে উপস্থিত হয় তখন আমরা দ্বন্দ্বের সম্মুখীন হই। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। উদ্দীপকে দৃশ্যকল্প-১ এ বলা হয়েছে, মানুষের চাওয়া পাওয়ার শেষ নেই। প্রেষণা মানুষকে কোনো না কোনো কাজে চালিত করে। ফলে লক্ষ্যবস্তু লাভ করার যে ইচ্ছা তৈরি হয় তা ব্যর্থ হলে আমরা মানসিক চাপ অনুভব করি। মনোবিজ্ঞানের ভাষায় এ মানসিক চাপকে হতাশা বলে।"
        },
        {
          "label": "ঘ",
          "question": "দৃশ্যকল্প-২ এ '?' মনোবিজ্ঞানের যে বিষয়টির ইঙ্গিত রয়েছে তা নিরসনের উপায়গুলো বিশ্লেষণ করো।",
          "explanation": "দৃশ্যকল্প-২' এ কর্মভারকে ইঙ্গিত করা হয়েছে।' কর্মভার হলো দীর্ঘক্ষণ কাজ করার ফলে সৃষ্ট মানসিক অবস্থা যা মানুষের কর্মদক্ষতায় একটি গুরুতর প্রতিবন্ধক। তাই দক্ষতা ও উৎপাদন বৃদ্ধি করতে কর্মভার নিরসনে কার্যকর পদক্ষেপ নেয়া প্রয়োজন। কর্মভার নিরসনের অন্যতম একটি উপায় হলো কর্মক্ষেত্রের প্রাকৃতিক পরিবেশের উন্নয়ন। কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। এতে করে বাতাসে অক্সিজেনের প্রবাহ ঠিক থাকে যা কর্মভারকে নিরসন করে। সঠিক কর্মানুসূচি ও কার্য-বিরতির ব্যবস্থার মাধ্যমে কর্মভার নিরসন সম্ভব। কর্মঘণ্টা বাড়ালে উৎপাদন বৃদ্ধি পাবে, এরকম ধারণা প্রচলিত থাকলেও প্রকৃতপক্ষে কর্মঘণ্টা কমালে উৎপাদন বৃদ্ধি পায়। এছাড়া ব্যক্তির কর্মক্লান্তি দূর করতে এবং কর্মক্ষমতা সংরক্ষণের জন্য কর্মবিরতির আবশ্যকতা অনস্বীকার্য। একই সাথে পালাক্রমিক কাজের ব্যবস্থা কর্মভার নিরসন করে এবং উৎপাদনও বৃদ্ধি করে। কর্মভার নিরসনের আরেকটি গুরুত্বপূর্ণ উপায় হলো কর্ম পুনর্বিন্যাস। অর্থাৎ কর্মকে এমনভাবে পুনঃপরিকল্পনা করা, যার ফলে কর্মীর দক্ষতা, উৎপাদন ও কর্ম সন্তুষ্টি বৃদ্ধি পায়। এতে করে কর্মী পূর্ণমাত্রায় তার কর্মক্ষমতা প্রয়োগ করতে পারে। সুতরাং আলোচনার প্রেক্ষিতে বলা যায়, কর্মভার নিরসন শুধুমাত্র কর্মীর শারীরিক ও মানসিক ক্ষমতাকেই বৃদ্ধি করে না, বরং তা উৎপাদন বৃদ্ধির ক্ষেত্রেও ভূমিকা পালন করে।"
        }
      ]
    },
    {
      "number": "4",
      "uddipok": "দৃশ্যকল্প-১: রহিমের জীবনে রাবা-মা ও শিক্ষকের প্রভাব খুব বেশি। সে বিভিন্ন কাজকর্মে বাবা-মা ও শিক্ষকদের অনুসরণ করে। তারা যে শিক্ষা দিয়েছেন সেভাবে সে নিজেকে পরিচালিত করে। দৃশ্যকল্প-২: মিতা খুব মিশুক প্রকৃতির। সে মানুষকে ভালোবাসে। সবাইকে সাহায্য করে। সে একই সাথে খুব ধার্মিকও। সৃষ্টিকর্তার প্রতি তার অগাধ বিশ্বাস। সে ধর্মীয় নিয়ম-কানুন যথাযথভাবে পালন করে।",
      "tag": "RUMC 23",
      "sub_questions": [
        {
          "label": "ক",
          "question": "তাত্ত্বিক মূল্যবোধ কী?",
          "explanation": "তাত্ত্বিক মূল্যবোধ হলো ব্যক্তির এমন এক ধরনের বিশ্বাস যা অভিজ্ঞতামূলক, সমালোচনামূলক বা বিচারবুদ্ধিসম্পন্ন বৈজ্ঞানিক অথবা দার্শনিক তথ্য, তত্ত্ব বা দৃষ্টিভঙ্গির ওপর প্রতিষ্ঠিত হয়।"
        },
        {
          "label": "খ",
          "question": "অর্থনৈতিক মূল্যবোধের ব্যক্তিরা বাস্তববাদী হয় কেন?",
          "explanation": "অর্থনৈতিক মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত এবং এরূপ মূল্যবোধসম্পন্ন ব্যক্তিরা পুরোপুরি বাস্তববাদী হয়ে থাকে। অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে ব্যক্তি অর্থ সঞ্চয় করে সুখ্যাতির সুসজ্জিতকরণ ও বাস্তবতার দিকে অগ্রসর হয়। এরূপ ব্যক্তি সবসময় মিতব্যয়ী হয় এবং যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে।"
        },
        {
          "label": "গ",
          "question": "দৃশ্যকল্প-১ এ রহিম এর মূল্যবোধ গঠনের ক্ষেত্রে যে যে মাধ্যমগুলো কাজ করেছে তার গুরুত্ব ব্যাখ্যা করো।",
          "explanation": "দৃশ্যকল্প-১ এ রহিমের মূল্যবোধ গঠনের ক্ষেত্রে প্রভাব বিস্তারকারী মাধ্যমগুলো হলো পরিবার ও বিদ্যালয়। একটি শিশু পরিবারে জন্মগ্রহণ করে। সামাজিকীরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশ ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম - মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতিপ্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা, মনোভাব, সহযোগীতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। উদ্দীপকে দেখা যায়, রহিমের জীবনে বাবা-মা ও শিক্ষকের প্রভাব খুব বেশি। রহিম তাদেরকে অনুসরণ করে এবং তাদের দেয়া শিক্ষা অনুযায়ী নিজেকে পরিচালিত করে। সুতরাং বলা যায়, রহিমের মূল্যবোধ গঠনে পরিবার এবং বিদ্যালয় মুখ্য ভূমিকা পালন করেছে। যে কোনো ব্যক্তির জীবনে মূল্যবোধ গঠনে এই দুটি মাধ্যম গুরুত্বপূর্ণ প্রভাব বিস্তার করে।"
        },
        {
          "label": "ঘ",
          "question": "দৃশ্যকল্প-২ এ মিতার মধ্যে কোন কোন মূল্যবোধ রয়েছে? মানব আচরণে এদের প্রভাব বিশ্লেষণ করো।",
          "explanation": "দৃশ্যকল্প-২ এ মিতার মধ্যে সামাজিক ও ধর্মীয় মূল্যবোধের উপস্থিতি লক্ষ্য করে যায়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে। উদ্দীপকে দৃশ্যকল্প-২ এর মাতা খুব মিশুক প্রকৃতির এবং সে মানুষকে ভালোবাসে ও সবাইকে সাহায্য করে। এসব বৈশিষ্ট্য সামাজিক মূল্যবোধকে নির্দেশ করে। আবার একই সাথে মাতা খুব ধার্মিক। সৃষ্টিকর্তার প্রতি তার অগাধ বিশ্বাস। সে ধর্মীয় নিয়ম-কানুন যথাযথভাবে পালন করে। এসব ধর্মীয় মূল্যবোধকে নির্দেশ করে। সুতরাং বলা যায়, সামাজিক ও ধর্মীয় মূল্যবোধ দ্বারা প্রভাবিত যে কোনো ব্যক্তির আচরণ সর্বাবস্থায় ইতিবাচক হিসেবে পরিলক্ষিত হয়। মানব আচরণে এসব মূল্যবোধ গুরুত্বপূর্ণ প্রভাব বিস্তার করে।"
        }
      ]
    },
    {
      "number": "5",
      "uddipok": "দৃশ্যকল্প-১: কলেজের ক্রীড়া শিক্ষক ক্রিকেট টিম গঠনের জন্য ৩০ জনের একদল শিক্ষার্থীর প্রত্যেককে ১, ২, ৩ এভাবে ৩০ পর্যন্ত ক্রমিক মান প্রদান করেন। তারপর জোড় ও বিজোড় ক্রমিক মানের শিক্ষার্থীদের নিয়ে দুটি ক্রিকেট টিম গঠন করলেন। দৃশ্যকল্প-২:",
      "tag": "RUMC 23",
      "sub_questions": [
        {
          "label": "ক",
          "question": "পরীক্ষণ পদ্ধতি কী?",
          "explanation": "সুপরিকল্পিত ও সুনিয়ন্ত্রিতভাবে অনির্ভরশীল চল ও নির্ভরশীল চলসমূহের মধ্যে কার্যকারণগত সম্পর্কে নির্ণয়, পরিমাপ এবং প্রমাণের ক্ষেত্রে পরিচালিত বৈজ্ঞানিক পদ্ধতিই পরীক্ষণ পদ্ধতি।"
        },
        {
          "label": "খ",
          "question": "পরীক্ষণের প্রথম ধাপ হলো সমস্যা শনাক্তকরণ। কেন?",
          "explanation": "সমস্যা চিহ্নিত করার পরেই মূলত পরীক্ষণ কার্য শুরু হয়, এজন্য পরীক্ষণের প্রথম ধাপ হলো সমস্যা শনাক্ত করা। কোনো পরীক্ষণ কার্য পরিচালনা করতে হলে তা কয়েকটি ধাপে পর্যায়ক্রমে সুসম্পন্ন করতে হয়। এর মধ্যে প্রথম ধাপ হলো সমস্যা শনাক্ত করা। পরীক্ষক যে সব প্রশ্নের সমাধানের জন্য পরীক্ষণ পরিচালনা করেন সেগুলোর প্রত্যেকটিই এক একটি সমস্যা। কোনো বিষয়ে জ্ঞানের অভাব থেকেই সমস্যার সৃষ্টি হয়। সমস্যা ব্যতীত কোনো পরীক্ষণ কল্পনাই করা যায় না।"
        },
        {
          "label": "গ",
          "question": "দৃশ্যকল্প-১ এ ক্রীড়া শিক্ষক দল গঠনের ক্ষেত্রে যে চল নিয়ন্ত্রণের কৌশল অবলম্বন করেন তার বর্ণনা দাও।",
          "explanation": "ক্রীড়া শিক্ষক দল গঠনের ক্ষেত্রে দৈবায়নের জোড়-বিজোড় পদ্ধতি অবলম্বন করেন। এর মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। কোনো মনোবৈজ্ঞানিক পরীক্ষণ বা গবেষণায় পরীক্ষণপাত্রের শিখন, অভিজ্ঞতা, ব্যক্তিগত পরিচিতি, প্রেষণার মাত্রা ইত্যাদি অবাঞ্ছিত চলের প্রভাব নিয়ন্ত্রণ করার জন্য দৈবায়ন পদ্ধতি ব্যবহৃত হয়। আবার পরীক্ষণ ফল ও নিয়ন্ত্রিত দলকে অবাঞ্ছিত চলের প্রভাব থেকে মুক্ত বা ধ্রুব রাখার ক্ষেত্রেও এই পদ্ধতি ব্যবহার করা হয়ে থাকে। উদ্দীপকে ক্রীড়া শিক্ষক দল গঠনের জন্য দৈবায়ন পদ্ধতির ব্যবহার করেছেন। যা জোড়-বিজোড় পদ্ধতি নামে পরিচিত। সাধারণত পক্ষপাতহীন তথা বিক্ষিপ্তভাবে নমুনা নির্বাচনের ক্ষেত্রে জোড়-বিজোড় পদ্ধতি অনুসরণ করা হয়। ৩০ জনের একদল শিক্ষার্থীর প্রত্যেককে ১,২,৩ এভাবে ৩০ জন শিক্ষার্থীদের মধ্যে- জোড় দলে থাকবে: ২, ৪, ৬, ৮, ১০, ১২, ১৪, ১৬, ১৮, ২০, ২২, ২৪, ২৬, ২৮, ৩০ বিজোড় দলে থাকবে: ১, ৩, ৫, ৭, ৯, ১১, ১৩, ১৫, ১৭, ১৯, ২১, ২৩, ২৫, ২৭, ২৯ কোনো খেলায় দল গঠনের ক্ষেত্রে অনেক সময় এ ধরনের পদ্ধতি অনুসরণ করা হয়।"
        },
        {
          "label": "ঘ",
          "question": "দৃশ্যকল্প-২ এ উল্লেখিত A ও B চলের মধ্যে কোনো পার্থক্য আছে কি? যদি থাকে তাহলে উপস্থাপন করো।",
          "explanation": "উদ্দীপকে উল্লিখিত A ও B চল বলতে অনির্ভরশীল ও নির্ভরশীল চলকে বোঝায়। এ'চল দুটির মধ্যে অনেক পার্থক্য দেখা যায়। যে চল অন্য কোনো চলের ওপর নির্ভরশীল না হয়েই নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। উদাহরণস্বরূপ একজন গাড়িচালক শহরের রাস্তায় গাড়ি চালাতে চালাতে ট্রাফিক মোড়ে লাল আলো জ্বলে ওঠায় গাড়ি থামিয়ে দিল এবং অল্প সময়ে পরে সবুজ আলো জ্বলে ওঠায় গাড়ি চালাতে শুরু করল। এখানে আলোর উপস্থাপন অর্থ্যাৎ লাল বা সবুজ আলো হচ্ছে অনির্ভরশীল চল। আলো উপস্থাপনের সাথে সাথে পরীক্ষণপাত্র প্রতিক্রিয়া করবে। এ ক্ষেত্রে বিভিন্ন বর্ণের আলোর উপস্থাপন হলো অনির্ভরশীল চল। অনির্ভরশীল চল সবসময় পরীক্ষণকারীর সাথে সম্পর্কযুক্ত। যে চল তার উপস্থিতি বা সৃষ্টির জন্য অনির্ভরশীল চলের ওপর নির্ভর করে তাকে নির্ভরশীল চল বলে। এ চল অনির্ভরশীল চলের দ্বারা সৃষ্ট, শ্রীভাবিভ বা পরিবর্তিত হয়। উপরের উদাহরণে দেখা যায় যে, চালক লাল আলো দেখে গাড়ি থামিয়ে দেয় এবং সবুজ আলো জ্বলে উঠলে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে ওঠার ওপর। তাই গাড়ি থামানো বা গাড়ি পুনরায় চালানো হচ্ছে নির্ভরশীল চল। সুতরাং বলা যায়, প্রাণীর আচরণের ওপর যে সকল চলের প্রভাব লক্ষ করা যায় সে সকল চলই হচ্ছে অনির্ভরশীল, চল। অনির্ভরশীল চল পরিবর্তনের সাথে সাথে প্রাণীর আচরণে যেসব পরিবর্তন ঘটে, সেগুলোকে বলা হয় নির্ভরশীল চল। অর্থাৎ নির্ভরশীল-চল অনির্ভরশীল চল কর্তৃক সৃষ্ট, প্রভাবিত বা পরিবর্তিত হয়ে থাকে।"
        }
      ]
    },
    {
      "number": "6",
      "uddipok": "রাহিক একই ক্লাসে গত দুই বছর ধরে অবস্থান করায় তার স্কুলের মনোবিজ্ঞানী ডঃ ফয়েজ রাহিকের বুদ্ধ্যঙ্ক নির্ণয়ের জন্য উপাত্ত সংগ্রহ করে দেখলেন তার প্রকৃত বয়স ৭ বছর। সে ৬ বছরের উপযোগী ৫টি, ৭ বছরের ৪টি, ৮ বছরের ১টি প্রশ্নের উত্তর দিতে পারল। তার বুদ্ধ্যঙ্ক নির্ণয়ের পর ডঃ ফয়েজ তার সমস্যা চিহ্নিত করে সমাধানের জন্য করণীয় বিষয়গুলো তার বাবা মাকে বুঝিয়ে দিলেন।",
      "tag": "RUMC 23",
      "sub_questions": [
        {
          "label": "ক",
          "question": "বুদ্ধি অভীক্ষা কী?",
          "explanation": "বৃদ্ধি পরিমাপের ক্ষেত্রে যে পদ্ধতিগত প্রক্রিয়াসমূহ ব্যবহার করা হয় তাই বুদ্ধি অভীক্ষা।"
        },
        {
          "label": "খ",
          "question": "বুদ্ধির ক্ষেত্রে আন্তঃব্যক্তিক পার্থক্য হয় কেন?",
          "explanation": "বংশগত প্রভাব ও পরিবেশের প্রভাবের কারণে আন্তঃব্যক্তিক বুদ্ধির পার্থক্য হয়। প্রত্যেক ব্যক্তির বৃদ্ধি এক রকম নয়। বুদ্ধির আন্তঃব্যক্তিক পার্থক্যে দু'ধরনের কারণ বা প্রভাব লক্ষ করা যায়। যথা- বংশগত প্রভাব ও পরিবেশের প্রভাব। পিতা-মাতা বা পূর্বপুরুষদের নিকট থেকে জন্মগতভাবে বুদ্ধির ওপর বংশগতির প্রভাব পরিলক্ষিত হয়। বুদ্ধিতে যেমন বংশগত প্রভাব পড়ে তেমনি আবার পরিবেশের প্রভাবও পরিলক্ষিত হয়।"
        },
        {
          "label": "গ",
          "question": "উদ্দীপকে উল্লেখিত রাহিক এর বুদ্ধ্যঙ্ক নির্ণয় করো।",
          "explanation": "উদ্দীপকের বর্ণনা অনুযায়ী রাহিক এর বুদ্ধ্যঙ্ক ৯৫। রাহিকের প্রকৃত বয়স ৭ বছর। সে ৬ বছরের উপযোগী ৫টি, ৭ বছরের ৪টি, ৮ বছরের ১টি প্রশ্নের উত্তর দিতে পারল। যেহেতু রাহিক ৬ বছরের উপযোগী ৫টি প্রশ্নের উত্তর দিতে পারে, সুতরাং ধরে নেয়া যায় সে ৫ বছরের উপযোগী সকল প্রশ্নের উত্তর দিতে সক্ষম। সুতরাং রাহিকের মৌলিক মানসিক বয়স হলো ৫ বছর এবং পরবর্তী বছর গুলোর জন্য তার অর্জিত মানসিক বয়স হলো- (৫×২) + (৪×২) + (১×২) = ২০ মাস অতএব, তার মানসিক বয়স = ৫ বছর+২০ মাস = (৫×১২) মাস + ২০ মাস = (৬০ + ২০) মাস = ৮০ মাস বুদ্ধ্যঙ্ক = \\(\\frac{মানসিক ~বয়স}{প্রকৃত~ বয়স}\\) × ১০০ = \\(\\frac{৮০}{৭০১২}\\) × ১০০ = ৯৫.২৪ (প্রায়)"
        },
        {
          "label": "ঘ",
          "question": "উদ্দীপকে ডঃ ফয়েজ রাহিক এর মতো শিশুদের জন্য করণীয় যে বিষয়গুলোর কথা বলেছেন তা তোমার পাঠ্য বইয়ের আলোকে বিশ্লেষণ করো।",
          "explanation": "উদ্দীপকে ডঃ ফয়েজ বুদ্ধি প্রতিবন্ধিদের জন্য করণীয় কিছু বিষয়কে নির্দেশ করেছেন। বুদ্ধি প্রতিবন্ধিদের কিছু শারীরিক জটিলতা থাকে। প্রাথমিক পর্যায়ে এগুলোর চিকিৎসার মাধ্যমে রোগের গতি রোধ করা যায়। কাউন্সেলিং বুদ্ধি প্রতিবন্ধিদের ক্ষেত্রে ইতিবাচক ফলাফল নিয়ে আসে। এক্ষেত্রে বুদ্ধি প্রতিবন্ধিতার মাত্রা নির্ণয় করে প্রয়োজনীয় পরামর্শ প্রদান করা হয়। কথা ও ভাষাগত কোনো সমস্যা থাকলে স্পীচ থেরাপি প্রদান এবং শিক্ষক ও পিতা-মাতাকে নির্দেশনা দান করা হয়। বিশেষ শিক্ষা ও প্রশিক্ষণ বুদ্ধি প্রতিবন্ধিদের তুলনামূলকভাবে স্বনির্ভর জীবন যাপনে সহায়তা করে। এক্ষেত্রে আত্ম-পরিচর্যামূলক দক্ষতা, জ্ঞানগত দক্ষতা, আত্মরক্ষামূলক দক্ষতা, সামাজিক দক্ষতা ও ধর্মীয় শিক্ষার প্রতি জোর প্রদান করা হয়।। বুদ্ধি প্রতিবন্ধিদের জন্য করণীয় ক্ষেত্রে রোগীর বুদ্ধিবৃত্তি কিছুটা স্বাভাবিক পর্যায়ের কাছে না থাকলে মনোচিকিৎসা ফলপ্রসূ হয় না। এক্ষেত্রে দলভিত্তিক চিকিৎসা পদ্ধতি তাদের বুদ্ধিবৃত্তিকে উদ্দীপ্ত করতে সাহায্য করে থাকে। এছাড়া তাদের প্রশিক্ষণ ও পুনর্বাসনের সুযোগ সৃষ্টি করা, সহায়তা প্রদান ও কাজের উপযোগী পরিবেশ সৃষ্টি করা দরকার। পরিশেষে বলা যায়, উপযুক্ত ব্যবস্থা গ্রহণের মাধ্যমে বুদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিতও করা যায়।"
        }
      ]
    },
    {
      "number": "7",
      "uddipok": "দৃশ্যকল্প-১: পুষ্পর সামনে এস.এস.সি পরীক্ষা। আর মাত্র দুই মাস বাকী। তার বড় বোন অস্ট্রেলিয়া থেকে দেশে এসেছে। বাসার সবাই মিলে বাংলাদেশের বিভিন্ন জায়গায় ঘুরতে যাবে। পুষ্পকেও তাদের সাথে যেতে বলেছে। পুষ্প ভাবছে বেড়াতে গেলে পড়ার ক্ষতি হবে আবার না গেলে ভ্রমণের আনন্দ থেকে বঞ্চিত হবে। সে দ্বিধায় পড়ে গেল। -দৃশ্যকল্প-১: জনাব 'ক' দশ বছর ধরে চাকরি করছেন। অফিসে ও এলাকায় তাকে একজন দুর্নীতিবাজ লোক বলে জানে। এ সম্পর্কে তিনি বলেন অনেকেই দুর্নীতি করে। তিনি করলে দোষ কী? তার এই কাজের জন্য তার স্ত্রীও অনেক ঘৃণা করেন। তবে তার স্ত্রী এটিকে প্রকাশ করে এই বলে যে, তার স্বামী তাকে ঘৃণা করে।",
      "tag": "RUMC 23",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "কর্মবিরতির প্রয়োজন হয় কেন?",
          "explanation": "ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজনীয়তা রয়েছে। অনেক সময় মানুষ একটানা কাজ করতে করতে ক্লান্ত হয়ে পড়ে। ফলে কর্মক্ষমতা হ্রাস পায় এবং উৎপাদনও কমে যায়। এক্ষেত্রে কর্মবিরতি দেওয়া হলে ব্যক্তি পূর্ণোদ্যমে কাজ শুরু করতে পারে। গবেষণায় প্রমাণিত হয়েছে কর্মবিরতির সময় যে সময় ব্যয় হয় তাতে উৎপাদন হ্রাস পায় না বরং উৎপাদনের পরিমাণ বৃদ্ধি পায়।"
        },
        {
          "label": "গ",
          "question": "দৃশ্যকল্প-১ এ পুষ্পর ক্ষেত্রে সৃষ্ট দ্বন্দ্ব ব্যাখ্যা করো।",
          "explanation": "দৃশ্যকল্প-১ এ পুষ্প আকর্ষণ-আকর্ষণ দ্বন্দ্বের সম্মুখীন হয়েছে। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হবে, তখন আমরা দ্বন্দ্বের সম্মুখীন হই। এ ধরনের দ্বন্দ্ব আকর্ষণ-আকর্ষণ দ্বন্দ্ব নামে পরিচিত। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটি লক্ষ্যবস্তু একই সাথে সমান আকর্ষণীয়। বিষয়টি নিম্নে চিত্রাকারে দেখানো হলো- উদ্দীপকে দৃশ্যকল্প-১ এর বর্ণনায় দেখা যায়, পুষ্পর সামনে এস.এস.সি. পরীক্ষা। এ সময় বাসার সবাই বাংলাদেশের বিভিন্ন জায়গায় ঘুরতে যাওয়ার পরিকল্পনা করে। পুষ্প ভাবে বেড়াতে গেলে পড়ার ক্ষতি হবে। আবার না গেলে ভ্রমণের আনন্দ থেকে বঞ্চিত হবে। তার এ দ্বিধা আকর্ষণ-আকর্ষণ দ্বন্দ্বকে নির্দেশ করে।"
        },
        {
          "label": "ঘ",
          "question": "দৃশ্যকল্প-২ এ জনাব 'ক' এবং তার স্ত্রীর আত্মরক্ষামূলক কৌশলে ভিন্নতা রয়েছে বলে কী তুমি মনে করো? বিশ্লেষণ করো।",
          "explanation": "হ্যাঁ, দৃশ্যকল্প-২ এ জনাব 'ক' এবং তার স্ত্রীর আত্মরক্ষামূলক কৌশলে ভিন্নতা রয়েছে। জনাব 'ক' এবং তা স্ত্রী যথাক্রমে প্রতিক্ষেপণ এবং অপব্যাখ্যান কৌশলের আশ্রয় নিয়েছেন। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমনকি দোষ করেছি, আমার আশে-পাশের সবাইতো নকল করছে। অন্যদিকে নিজের ব্যার্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি অপব্যাখ্যার কৌশল ব্যবহার করে। এ কৌশলের মাধ্যমে ব্যক্তি তার অহম বোধকে অক্ষুণ্ণ রাখে এবং ব্যার্থতার গ্লানি থেকে মুক্তি লাভ করে। দৃশ্যকল্প-২ এ জনাব 'ক' একজন দুর্নীতিবাজ লোক। তিনি নিজের এই অপরাধ ঢাকতে গিয়ে বলেন অনেকেই দুর্নীতি করে। তিনি করলে দোষ কী? তার এই আত্মরক্ষামূলক কৌশল প্রতিক্ষণকে নির্দেশ করে। অন্যদিকে তার স্ত্রী দুর্নীতি করার কারণে তাকে ঘৃণা করেন। তবে তার স্ত্রী এটি প্রকাশ করেন ভিন্নভাবে। তিনি বলেন, তার স্বামী তাকে ঘৃণা করে। জনাব 'ক' এর স্ত্রীর এই আত্মরক্ষামূলক কৌশল অপব্যাখ্যান বা যুক্তিসিদ্ধকরণকে নির্দেশ করে। সুতরাং বলা যায়, জনাব 'ক' ও তার স্ত্রীর আত্মরক্ষামূলক কৌশলে ভিন্নতা রয়েছে। তারা যথাক্রমে প্রতিক্ষেপণ ও অপব্যাখ্যান কৌশলের আশ্রয় নিয়েছেন।"
        }
      ]
    },
    {
      "number": "8",
      "uddipok": "জনাব মতিন সাহেব তার ৫০ জন ছাত্র-ছাত্রীদের নিয়ে দুটি দল তৈরী করলেন। ক ও খ দল দুটির উপর তিনি পরীক্ষা করেন। \"আলোচনা ও বক্তৃতা পদ্ধতির ক্ষেত্রে শিক্ষণে কোনটি বেশি কার্যকর\"। পরীক্ষণ শুরুর পূর্বে ফয়সাল নামক একজন, শিক্ষার্থী বলল- আলোচনা পদ্ধতি বেশি কার্যকর হবে। পরীক্ষণ শেষে দেখা গেল 'ক' দলের উপর আলোচনা পদ্ধতি প্রয়োগের ফলাফল ফয়সালের মন্তব্যের সাথে মিলে যায়। কিন্তু 'খ' দল বলছে 'ক' দলে বেশি মেধাবী শিক্ষার্থী ছিল বলে তারা ভালো করেছে।",
      "tag": "RUMC 23",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষন করেন সেগুলোই সমস্যা।"
        },
        {
          "label": "খ",
          "question": "পরীক্ষণ পদ্ধতির ৪টি বৈশিষ্ট্য লেখ।",
          "explanation": "পরীক্ষণ পদ্ধতিকে সঠিকভাবে বুঝতে হলে এর বৈশিষ্ট্য সম্পর্কে জানা প্রয়োজন। পরীক্ষণ পদ্ধতির ৪টি বৈশিষ্ট্য হলো- ১. পরীক্ষণ পদ্ধতিতে গবেষণার বিষয় সম্পর্কে কার্যকরী পদ্ধতিতে সংজ্ঞা প্রদান করা হয়। ২. পরীক্ষণ পদ্ধতির ফলাফল অধিক মাত্রায় বস্তুনিষ্ঠ হয়। ৩. এ পদ্ধতিতে বাহ্যিক এবং অন্তবর্তী চলকে সম্পূর্ণভাবে নিয়ন্ত্রণ করা যায়। ৪. ফলাফল নিয়ে প্রশ্ন দেখা দিলে পরীক্ষণকে পুনরাবৃত্তি করা সম্ভব হয়।"
        },
        {
          "label": "গ",
          "question": "উদ্দীপকের ফয়সালের মন্তব্যটি পাঠ্য বইয়ের আলোকে ব্যাখ্যা করো।",
          "explanation": "উদ্দীপকে ফয়সালের মন্তব্যে শিক্ষণের ক্ষেত্রে পরীক্ষণের উপর অনির্ভরশীল চলকের প্রভাবকে নির্দেশ করা হয়েছে। পরীক্ষণকারী পরীক্ষণপাত্রের উপর যে চলের প্রভাব লক্ষ করেন তাই হলো অনির্ভরশীল চল। এটি উদ্দীপক চল বা নিরপেক্ষ চল নামেও পরিচিত। মনোবিজ্ঞানের গবেষণায় অনির্ভরশীল চল হলো উদ্দীপক। পরীক্ষণকারী পরীক্ষণে অনির্ভরশীল চল প্রয়োগ করেন এবং পরীক্ষণের ফলাফলে কী পরিবর্তন আসে তা লক্ষ করেন। উদ্দীপকে জনাব মতিন সাহেব তার ৫০ জন শিক্ষার্থীকে দুটি দলে ভাগ করেন এবং অনির্ভরশীল চল হিসেবে আলোচনা ও বক্তৃতাকে ব্যবহার করেন। পরীক্ষণ শেষে শিক্ষণের ক্ষেত্রে আলোচনা পদ্ধতিকে অনির্ভরশীল চল হিসেবে ব্যবহার করে কার্যকর ফল পাওয়া যায়। অর্থাৎ শিক্ষকের পরীক্ষণের ক্ষেত্রে ব্যবহৃত আলোচনা পদ্ধতি অনির্ভরশীল চলকে নির্দেশ করে।"
        },
        {
          "label": "ঘ",
          "question": "উদ্দীপকের মতিন সাহেব পরীক্ষণ পরিচালনায় চল নিয়ন্ত্রণের কোন কৌশল অবলম্বন করলে পরীক্ষণের ফলাফল নিয়ে কোন দ্বিমত হতো না বলে তুমি মনে কর। মতামত দাও।",
          "explanation": "উদ্দীপকের মতিন সাহেব পরীক্ষণ পরিচালনায় চল নিয়ন্ত্রণের কৌশল হিসেবে দৈবচয়ন পদ্ধতি ব্যবহার করলে ফলাফল নিয়ে দ্বিমত হতোনা। দৈবচয়ন পদ্ধতির ব্যবহার করা হয় সাধারণত পরীক্ষকের ব্যক্তিগত প্রভাব থেকে পরীক্ষনীয় ফলাফলকে মুক্ত করার জন্য। পরীক্ষকের নির্বাচন মনোভাব, আবেগ, শিক্ষণ, অভিজ্ঞতা, প্রত্যক্ষণ, বুদ্ধি ইত্যাদি মনো- সামাজিক দিকগুলো যাতে পরীক্ষণের ফলাফলকে প্রভাবিত না করে সেজন্যই এই পদ্ধতি ব্যবহার করা হয়ে থাকে। এই পদ্ধতিটি অনেকটা লটারির মতো। এই পদ্ধতিতে ব্যক্তিগত ইচ্ছা, উদ্দেশ্য ও প্রবণতা কাজ করতে পারে না। এই পদ্ধতিটি আসলে নির্বাচন নয় বরং দৈব ভাবেই শর্ত বা উপাদান উপস্থাপন করতে পারে। কোনো ক্ষেত্রে দৈবচয়নে গাণিতিক পদ্ধতিও ব্যবহার করা হয়ে থাকে। উদ্দীপকে মতিন সাহেবের পরীক্ষণের ক্ষেত্রে ৫০ জন শিক্ষার্থীকে দুটি দলে বিভক্ত করেন। পরীক্ষণ শেষে 'ক' দলটির উপর প্রয়োগকৃত পদ্ধতির ব্যবহার কার্যকর ফলাফল প্রদান করে। কিন্তু'খ' দল ফলাফল নিয়ে দ্বিমত পোষণ করে অভিযোগ করে 'ক' দলে বেশি মেধাবী ছিল বলে তারা ভালো করেছে। সুতরাং শিক্ষক যদি দল ভাগ করার ক্ষেত্রে দৈবচয়ন পদ্ধতি প্রয়োগ করতেন তাহলে ফলাফল নিয়ে দ্বিমত তৈরি হতো না। পরিশেষে বলা যায়, মনোবৈজ্ঞানিক গবেষণার ফলাফল চল নিয়ন্ত্রণের কৌশলগুলোর কার্যকর ব্যবহারের উপর নির্ভর করে। আলোচ্য উদ্দীপকটি চল নিয়ন্ত্রণের কৌশলের গুরুত্বের কথা স্মরণ করিয়ে দেয়।"
        }
      ]
    }
  ]
}