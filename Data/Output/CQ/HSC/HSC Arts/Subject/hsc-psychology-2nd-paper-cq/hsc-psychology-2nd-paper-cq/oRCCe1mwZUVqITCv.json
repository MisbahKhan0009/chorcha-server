{
  "title": "আইডিয়াল কলেজ, ধানমন্ডি ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "কর্তৃপক্ষ ৫০০ জন নিরক্ষর ব্যক্তিদের মধ্যে থেকে অধিক বৃদ্ধি সম্পন্ন ৫০ জন কর্মচারী জরুরি ভিত্তিতে বাছাই করার জন্য মনোবিজ্ঞানীকে দায়িত্ব দেন। যোগ্য প্রার্থী বাছাই করার জন্য তিনি ব্যক্তিদের সামনে সাত ধরনের কাজ উপস্থাপন করেন। তিনি হাত পা নেড়ে, ব্লাকবোর্ডে উদাহরণ দিয়ে তাদেরকে সমাধান কৌশল বুঝিয়ে দেন। এভাবে তিনি ২ ঘণ্টার মধ্যে ৫০ জন কর্মচারী নিয়োগের সুপারিশ করেন। একই মনোবিজ্ঞানীকে ১০ জন প্রার্থীর মধ্যে থেকে উচ্চপদস্থ ১ জন কর্মকর্তা নিয়োগের দায়িত্ব দেয়া হয়। তিনি আট ঘণ্টা সময় নিয়ে ১০ জনের উপর ভাষাভিত্তিক কৌশল প্রয়োগ করে ১ জন কর্মকতা নিয়োগের সুপারিশ করেন।",
      "tag": "ISCD 23",
      "sub_questions": [
        {
          "label": "ক",
          "question": "বৃদ্ধি অভীক্ষা কী?",
          "explanation": "বৃদ্ধি অভীক্ষা হচ্ছে সেই বস্তুনিষ্ঠ ও আদর্শায়িত বৈজ্ঞানিক কৌশল যার মাধ্যমে সংকেত ও চিহ্ন উপস্থাপন করে বিভিন্ন ধারণার মধ্যে সম্পর্ক নির্ণয়, ধারণাগুলোর সুবিন্যস্তকরণ এবং এদের সম্পর্কে সাধারণ সূত্র স্থাপনের ক্ষমতাকে পরিমাপ করা হয়।"
        },
        {
          "label": "খ",
          "question": "আন্তঃদলের ক্ষেত্রে বৃদ্ধি পার্থক্য হয় কেন?",
          "explanation": "অর্থনৈতিক অবস্থা, পিতামাতার পেশা, লিঙ্গ, বংশগতি, আবাসন প্রভৃতি কারণে আন্তঃদলের ক্ষেত্রে বুদ্ধি পার্থক্য হয়। বিভিন্ন গবেষণায় দেখা গেছে, সুবিধাবঞ্চিত শিশুদের চেয়ে সুবিধাপ্রাপ্ত শিশুদের বুদ্ধি বেশি হয়। আবার উচ্চ পর্যায়ের পেশায় নিয়োজিত পিতামাতার সন্তানরা বেশি বুদ্যিমান হয়। মেয়েদের তুলনায় ছেলেরা এবং উন্নত এলাকার শিশুরা বেশি বুদ্ধিমান হয়। বৃদ্ধির আন্তঃদলীয় পার্থক্যের আরেকটি কারণ হলো বংশগত উপাদান।"
        },
        {
          "label": "গ",
          "question": "কর্মচারী নিয়োগের ক্ষেত্রে কোন অভীক্ষা ব্যবহৃত হয়েছে? ব্যাখ্যা করো।",
          "explanation": "কর্মচারী নিয়োগের ক্ষেত্রে আমি বিটা অভীক্ষা ব্যবহূত হয়েছে। আমি বিটা অভীক্ষাই প্রথম ভাষাবজিত দলগত বৃদ্ধি অভীক্ষা। মনোবিজ্ঞানী আর্থার ওটিস এ অভীক্ষা প্রণয়ন করেন। আমি বিটা অভীক্ষা প্রয়োগের সময় অভীক্ষক হাত-পা নেড়ে, ব্লাকবোর্ডে উদাহরণ দিয়ে, অঙ্গভঙ্গি করে নির্দেশসমূহ অভীক্ষার্থীদের বুঝিয়ে দেন। এটা ব্যবহারের সময় যথাসম্ভব ভাষার ব্যবহার বর্জন করা হয়। এ অভীক্ষা প্রয়োগের জন্য প্রশিক্ষণপ্রাপ্ত অভীক্ষকের প্রয়োজন। আর্মি বিটা অভীক্ষায় ৭টি উপ-অভীক্ষা রয়েছে। যথা- ধাঁধা, ঘনখন্ডের বিশ্লেষণ, X-0 সারি, সংখ্যা প্রতীক, সংখ্যা যাচাইকরণ, ছবি সম্পূর্ণকরণ ও জ্যামিত্রিক অঙ্কন। এ অভীক্ষাতে দ্রুততার উপর বিশেষ গুরুত্ব দেয়া হয়। উদ্দীপকে দেখা যায়, ৫০০ জন নিরক্ষর ব্যক্তিদের মধ্য থেকে অধিক বৃদ্ধিসম্পন্ন ৫০ জন কর্মচারী জরুরি ভিত্তিতে বাছাই করার জন্য একজন মনোবিজ্ঞানী ব্যক্তিদের সামনে সাত ধরনের কাজ উপস্থাপন করেন। তিনি হাত-পা নেড়ে, ব্লাকবোর্ডে উদাহরণ দিয়ে, তাদেরকে সমাধান কৌশল বুঝিয়ে দেন। সুতরাং বলা যায়, এক্ষেত্রে আমি-বিটা অভীক্ষা প্রয়োগ করা হয়েছে।"
        },
        {
          "label": "ঘ",
          "question": "কর্মচারী ও কর্মকর্তা নিয়োগে ব্যবহৃত অভীক্ষার মধ্যে পার্থক্য বিদ্যমান। -উক্তিটি যথার্থতা বিশ্লেষণ করো।",
          "explanation": "উদ্দীপকে কর্মকর্তা ও কর্মচারী নিয়োগে ব্যবহৃত অভীক্ষাসমূহ হলো ভাষাগত বুদ্ধি অভীক্ষা ও কৃতি বুদ্ধি অভীক্ষা। ভাষাগত বৃদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি- অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বুদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাঙ্ক বুদ্ধ্যঙ্কের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বুদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষার্থীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়। উদ্দীপকে হাত-পা নেড়ে ব্ল‍্যাকবোর্ডে উদাহরণ দেয়া ভাষাবর্জিত বা কৃতি অভীক্ষা এবং কর্মকর্তা নিয়োগে ভাষাভিত্তিক অভীক্ষা প্রয়োগ করা হয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২:",
      "tag": "ISCD 23",
      "sub_questions": [
        {
          "label": "ক",
          "question": "সংলক্ষণ কী?",
          "explanation": "সংলক্ষণ বলতে ব্যক্তির এমন কিছু গুণ বা বৈশিষ্ট্যকে বোঝায় যার সাহায্যে আমরা এক ব্যক্তিকে অন্য ব্যক্তি থেকে পৃথক করতে পারি।"
        },
        {
          "label": "খ",
          "question": "উৎস সংলক্ষণকে ব্যক্তিত্বের মৌলিক সাংগঠনিক উপাদান বলা হয় কেন?",
          "explanation": "আর. বি. ক্যাটেল-এর মতে, উৎস সংলক্ষণগুলোই ব্যক্তিত্বের মৌলিক সাংগঠনিক উপাদান। উৎস সংলক্ষণগুলো ব্যক্তির ভেতর নিহিত থাকে, তা বাইরে প্রকাশ পায় না। উৎস সংলক্ষণগুলো ব্যক্তির ব্যক্তিত্বকে বিশেষভাবে প্রভাবিত করে এবং তার বাহ্যিক আচরণকে নিয়ন্ত্রণ করে। তাই উৎস সংলক্ষণকে ব্যক্তিত্বের মৌলিক সাংগঠনিক উপাদান বলা হয়। যেমন-স্বাচ্ছন্দ্য বা উদ্বেগের মতো বাহ্যিক সংলক্ষণের অন্তরালে অবস্থান করে নিরাপত্তাবোধ বা নিরাপত্তাহীনতার মতো উৎস বা অভ্যন্তরীণ সংলক্ষণসমূহ।"
        },
        {
          "label": "গ",
          "question": "দৃশ্যকল্প-১ এ 'ক' ব্যক্তির ব্যক্তিত্বের বৈশিষ্ট্যসমূহ ব্যাখ্যা করো।",
          "explanation": "দৃশ্যকল্প-১ এ 'ক' ব্যক্তি ব্যক্তিত্বের বাহ্যিক সংলক্ষণকে নির্দেশ করে। ক্যাটেলের সংলক্ষণ মতবাদ অনুসারে ব্যক্তিত্বের সংলক্ষণগুলো দুই ভাগে বিভক্ত। যথা- ক. বাহ্যিক সংলক্ষণ এং খ. উৎস সংলক্ষণ। দৃশ্যকল্প-১ এ ব্যক্তিত্বের সংলক্ষণ সংক্রান্ত ক্যাটেলের এ শ্রেণিবিভাগকে নির্দেশ করা হয়েছে। ক্যাটেলের মতে ১৬টি বাহ্যিক সংলক্ষণের মাধ্যমে ব্যক্তিত্বের বহিঃপ্রকাশ ঘটে। তিনি লক্ষ্য করেন যে, ব্যক্তিত্বের এমন কতগুলো সংলক্ষণ আছে যেগুলোর একটি কোনো ব্যক্তির মধ্যে বর্তমান থাকলে অন্যগুলোও বর্তমান থাকে। যে সংলক্ষণগুলো একত্রে অবস্থান করে সেগুলোকে তিনি একটি গুচ্ছ বা ঝাঁকে (Cluster) সংঘবন্ধ করেন এবং এ সংলক্ষণগুলোকে একত্রে বাহ্যিক সংলক্ষণ বলে অভিহিত করেন। এগুলো ব্যক্তির আচরণে সরাসরি প্রকাশ পায়। যেমন, আবেগশীলতা একটি বাহ্যিক সংলক্ষণ। কোনো ব্যক্তি যদি এ সংলক্ষণটির অধিকারী হয়, তাহলে সেটি তার বাহ্যিক আচরণে প্রকাশ পাবে।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' ব্যক্তিত্ব সংলক্ষণের তুলনামূলক বিশ্লেষণ করো।",
          "explanation": "দৃশ্যকল্প ২-এ 'ক' ও 'খ' হলো আলপোর্টের ব্যক্তিত্ব সংলক্ষণ মতবাদের মৌলিক ও কেন্দ্রীয় সংলক্ষণ। মার্কিন মনোবিজ্ঞানী আলপোর্ট-এর মতে মৌলিক সংলক্ষণ হলো ব্যক্তির স্বতন্ত্র ও অতি অনন্য বৈশিষ্ট্যপূর্ণ বা গুণাবলিভিত্তিক এক ধরনের সংলক্ষণ। যা একজন ব্যক্তিকে অন্য ব্যক্তি থেকে বিশেষভাবে পৃথক করে। মৌলিক সংলক্ষণ হলো একই সাথে একাধিক কাজ বা পরিস্থিতি মোকাবিলা করতে পারার মতো জাহিরকৃত বিশেষ বৈশিষ্ট্য বা গুণাবলি। যার ভিত্তিতেই ব্যক্তি সমাজে বিশেষভাবে পরিচিত ও বিখ্যাত হয়ে ওঠেন। কেন্দ্রীয় সংলক্ষণ হলো ব্যক্তির স্বতন্ত্র চারিত্রিক বৈশিষ্ট্য বা গুণাবলিভিত্তিক, সংলক্ষণ। অর্থাৎ ব্যক্তিত্বের মূল প্রকৃতি বর্ণনা করে বা পরিচয় প্রদান করে এমন বিশেষ বৈশিষ্ট্য বা সংলক্ষণকেই কেন্দ্রীয় সংলক্ষণ বলে। এই সকল বৈশিষ্ট্য বা গুণাবলির ভিত্তিতেই ব্যক্তির পরিচয় প্রদান করা হয়ে থাকে। যেমন- প্রফুল্লতা, অন্তর্মুখিতা, লাজুকতা ইত্যাদি। উপরের আলোচনার পরিপ্রেক্ষিতে বলা যায়, মৌলিক সংলক্ষণ ও কেন্দ্রীয় সংলক্ষণের মধ্যে পার্থক্য রয়েছে।"
        }
      ]
    },
    {
      "number": "3",
      "uddipok": "দৃশ্যকল্প-১: জাহিদ এম এ পাশ করেছে। তার বাড়ি ঢাকায়। কিছুদিনের মধ্যে ভালো বেতনের একটি চাকরি হয়েছে। কিন্তু সারাজীবন বরিশালে থাকতে হবে তাই সে যোগদান করতে চায় না। দৃশ্যকল্প-২: রীনার পড়ালেখা কিছুদিন পূর্বে সম্পন্ন হয়েছে। এরই মধ্যে তার দুটি চাকুরি হয়েছে। একটি সরকারি হাইস্কুলে অন্যটি বাড়ির পাশে বেসরকারি কলেজের প্রভাষক পদে। এখন তার মধ্যে দ্বন্দ্ব দেখা দিয়েছে। অন্যদিকে রিস্তা ৭ম শ্রেণির ছাত্রী। হোম ওয়ার্ক তৈরি করেনি তাই স্কুলে যেতে ভয়। আবার বাড়িতে থাকলেও মা তাকে বকা দিবেন।",
      "tag": "ISCD 23",
      "sub_questions": [
        {
          "label": "ক",
          "question": "দ্বন্দ্ব কী?",
          "explanation": "পরস্পর বিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "চাপ হ্রাসে সামাজিক সহায়তা গুরুত্বপূর্ণ কেন?",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমন- সামাজিকীকরণ প্রক্রিয়া, মানসিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ হ্রাস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "জাহিদ এর ক্ষেত্রে কোন ধরণের দ্বন্দ্ব প্রকাশ পেয়েছে? ব্যাখ্যা করো।",
          "explanation": "জাহিদের মধ্যে আকর্ষণ-বিকর্ষণ দ্বন্দ্বের উদ্ভব হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। উদ্দীপকে জাহিদ ভালো বেতনে একটি চাকরি পেয়েছে। তার বাড়ি ঢাকায় কিন্তু চাকরিস্থল বরিশালে। ফলে সে যোগদান করবে কি না তা নিয়ে সংশয়ে আছে। প্রত্যাশিত বেতনের চাকরিটা আকর্ষণীয় যা তাকে কাছে টানে আবার কর্মস্থল দূরে যা বিকর্ষণীয় হওয়ায় তাকে দূরে সরিয়ে দেয়। সুতরাং বলা যায়, জাহিদের মধ্যে যে দ্বন্দ্বের উদ্ভব হয়েছে তা মূলত আকর্ষণ-বিকর্ষণ দ্বন্দ্ব।"
        },
        {
          "label": "ঘ",
          "question": "উদ্দীপকে রীনা ও রিস্তার দ্বন্দ্বের তুলনামূলক বিশ্লেষণ করো।",
          "explanation": "উদ্দীপকে রীনা ও রিক্তার দ্বন্দ্ব যথাক্রমে আকর্ষণ-আকর্ষণ দ্বন্দ্ব এবং বিকর্ষণ-বিকর্ষণ দ্বন্দ্ব। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা যে দ্বন্দ্বের সম্মুখীন হই তাকে আকর্ষণ-আকর্ষণ দ্বন্দ্ব বলে। অন্যদিকে যখন দুটি লক্ষ্যবস্তুই অপ্রীতিকর এবং ইচ্ছার বিরুদ্ধে হলেও একটি গ্রহণ না করে উপায় থাকে না তখন যে দ্বন্দ্বের উদ্ভব ঘটে তাকে বিকর্ষণ-বিকর্ষণ দ্বন্দ্ব বলে। আকর্ষণ-আকর্ষণ দ্বন্দ্বে দুটি ধ্বনাত্মক লক্ষ্যবস্তু থাকে এবং দুটি লক্ষ্যবস্তুই একই সাথে সমান আকর্ষনীয়। যেমন- উদ্দীপকের রীনার দুটি চাকুরি হয়েছে। একটি সরকারি হাইস্কুলে এবং অন্যটি বাড়ির পাশে বেসরকারি কলেজের প্রভাষক পদে। এ অবস্থায় তার মধ্যে আকর্ষণ-আকর্ষণ দ্বন্দ্ব দেখা দেবে। অন্যদিকে বিকর্ষণ-বিকর্ষণ দ্বন্দ্বে দুটি ঋণাত্মক লক্ষ্যবস্তু থাকে। যার একটিকে গ্রহণ করতে হবে। যেমন- উদ্দীপকের ৭ম শ্রেণির ছাত্রী রিস্তা হোম ওয়ার্ক তৈরি করেনি বলে স্কুলে যেতে ভয় পায়। আবার বাড়িতে থাকলেও মা তাকে বকা দিবেন। তবে তাকে অবশ্যই একটি গ্রহণ করতে হবে। এ ধরনের অবস্থায় বিকর্ষণ-বিকর্ষণ দ্বন্দ্ব তৈরি হয়। আকর্ষণ-আকর্ষণ দ্বন্দ্ব ততটা জটিল নয় এবং সহজে সমাধান করা যায়। তবে বিকর্ষণ-বিকর্ষণ দ্বন্দ্ব জটিল এবং চিন্তার দোদুল্যমানতা তৈরি হয়। পরিশেষে বলা যায়, আকর্ষণ-আকর্ষণ দ্বন্দ্ব এবং বিকর্ষণ-বিকর্ষণ দ্বন্দ্বের মধ্যে বৈসাদৃশ্য থাকলেও উভয়ই দ্বন্দ্বের প্রকার হিসেবে ব্যক্তির উপর মানসিক চাপ তৈরি করে।"
        }
      ]
    },
    {
      "number": "4",
      "uddipok": "দৃশ্যবল্প-১: এইচ এস সি পাশের পর নাজমা মেডিকেলে ভর্তি পরীক্ষার জন্য প্রস্তুতি নিয়ে নিজেকে তৈরি করেছিল। কিন্তু ভর্তি পরীক্ষায় সে কৃতকার্য হতে পারে নি। তাই সে মানসিকভাবে প্রচণ্ড রকম ভেঙ্গে পড়েছে। দৃশ্যকল্প-২: প্রত্যেক ব্যক্তিই মানসিক চাপ মোকাবিলায় সচেতন বা অবচেতনে বিভিন্ন কৌশল অবলম্বন করে থাকে। উদাহরণস্বরূপ আমাদের অতৃপ্ত কামনা-বাসনা বা দুঃখজনক স্মৃতিকে আমরা ইচ্ছাকৃত ভাবে মনের গভীরে চাপা দিয়ে রাখি। আবার অনেক সময় আমাদের ব্যর্থতাকে প্রতিষ্ঠিত করার জন্য যুক্তি উপস্থাপনের মাধ্যমে নিজেকে রক্ষা করতে চাই। এগুলো ভিন্ন ভিন্ন আত্মরক্ষামূলক কৌশল।",
      "tag": "ISCD 23",
      "sub_questions": [
        {
          "label": "ক",
          "question": "চাপ কী?",
          "explanation": "যে ধরনের পরিস্থিতি ব্যক্তির মধ্যে মানসিক অস্বস্তিকর অবস্থ সৃষ্টি করে, সেই মানসিক অবস্থাকে চাপ বলে।"
        },
        {
          "label": "খ",
          "question": "কর্মবিরতির প্রয়োজন হয় কেন?",
          "explanation": "ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন হয়। দীর্ঘক্ষণ কাজ করার ফলে কর্মের প্রতি আগ্রহ বা ইচ্ছা হ্রাস পায়, ক্লান্দ্রি ও বিরক্তিবোধ বৃদ্ধি পায়। ফলে কাজের গতি কমে যায়। এ জন্য কর্মঘণ্টার মাঝে মাঝে কর্মবিরতি প্রয়োজন হয়। কর্মবিরতির ফলে যে সময় নষ্ট হয় তাতে উৎপাদন হ্রাস পায় না, বরং উৎপাদন বৃদ্ধি পায়। বিশ্রাম গ্রহণের ফলে কর্মে মনোযোগ দৃঢ় হয়, গতি বৃদ্ধি পায় এবং দীর্ঘক্ষণ কাজ করারও সামর্থ্য অর্জিত হয়। তাই ব্যক্তি বা শ্রমিকের সুরক্ষা ও কর্মক্ষমতা সংরক্ষণের জন্য কর্মবিরতির প্রয়োজন রয়েছে।"
        },
        {
          "label": "গ",
          "question": "উদ্দীপকে নাজমার মানসিক অবস্থাকে মনোবিজ্ঞানের ভাষায় কী বলা হয়? ব্যাখ্যা করো।",
          "explanation": "নাজমার মানসিক অবস্থাকে মনোবিজ্ঞানের ভাষায় হতাশা বলা হয়। হতাশা একটি নেতিবাচক মানসিক অবস্থা। কোনো কাজে সফলতা লাভেরা সম্ভাবনার অভাবে এর মানসিক আপাতস্থায়ী নিরাশার অনুভূতিই হলো হতাশা। পরিবেশগত, ব্যক্তিগত 'ও বিভিন্ন প্রকারের দ্বন্দ্ব থেকে হতাশার উৎপত্তি হতে পারে। এছাড়া হতাশার অন্যতম উৎস হলো প্রতিযোগিতায় ব্যর্থ হওয়া। যারা প্রতিযোগিতায় হেরে যায় তাদের মধ্যে হতাশার সৃষ্টি হয়। উদাহরণস্বরূপ, কোনো ছাত্র প্রতি পরীক্ষাতেই তার বন্ধুর চেয়ে ২/১ নম্বর কম পাওয়ার কারণে শ্রেণিতে প্রথম স্থান অধিকার করতে পারে না। এ ব্যর্থতার কারণে তার মধ্যে হতাশা দেখা দিতে পারে। দৃশ্যকল্প-১-এর দিকে লক্ষ করলে আমরা দেখতে পাই, এইচএসসি পাসের পর নাজমা মেডিকেল ভর্তি পরীক্ষার প্রস্তুতি নিয়ে নিজেকে তৈরি করেছিল। কিন্তু ভর্তি পরীক্ষায় কৃতকার্য হতে না পেরে সে মানসিকভাবে প্রচন্ড ভেঙে পড়ে। কেননা তার এই অকৃতকার্য হওয়ার কারণে জীবনের লক্ষ্যবস্তুতে পৌঁছাতে বাধা সৃষ্টি হয়েছে। এই বাধা বা প্রতিবন্ধকতা অতিক্রম করা তার পক্ষে সম্ভব নয়। তাই সে মানসিকভাবে অসহায়ত্ববোধ করে, যাকে মনোবিজ্ঞানের ভাষায় হতাশা বলা হয়।"
        },
        {
          "label": "ঘ",
          "question": "দৃশ্যকল্প-২ এ মানসিক চাপ মোকাবিলার যে কৌশলগুলো ইঙ্গিত করা হয়েছে, ভিন্ন হলেও সেগুলো একই শ্রেণিভুক্ত- বিশ্লেষণ করো।",
          "explanation": "দৃশ্যকল্প-২-এ মানসিক চাপ মোকাবেলার 'অবদমন' ও 'অপব্যাখ্যান বা যুক্তিসিদ্ধকরণ' কৌশলের প্রতি ইঙ্গিত করা হয়েছে যা ভিন্ন হলেও মূলত একই শ্রেণিভুক্ত। তীব্র মানসিক চাপের ফলে আমাদের মনের ইচ্ছাগুলো নিজেদের কাছেই গ্রহণযোগ্য হয় না বা তৃপ্তি সাধন করা সম্ভব হয় না। এ ধরনের অগ্রহণযোগ্য কামনা-বাসনাকে ব্যক্তি স্বভাবতই জোরপূর্বক ভুলে থাকে বা অচেতন মনে দাবিয়ে রাখে। এভাবে জোরপূর্বক ভুলে থাকা বা দাবিয়ে রাখার কাজটিকে অবদমন বলে। দৃশ্যকল্প-২ এর প্রথমাংশেও এরূপ সংগতি বিধানের চরমতম ও নিকৃষ্টতম কৌশলের কথা বলা হয়েছে। দৃশ্যকল্প-২ এর শেষাংশে নিজের ব্যর্থতাকে প্রতিষ্ঠিত করার জন্য উদ্ভট যুক্তি স্থাপনের মাধ্যমে নিজেকে রক্ষা করার কথা বলা হয়েছে। মূলত এটা হলো ব্যর্থতার পীড়াদায়ক গ্লানি থেকে মুক্তি লাভের জন্য অপব্যাখ্যার কৌশল ব্যবহার করা। উদাহরণস্বরূপ, বেশ কিছুদিন ধরে খেলছে এমন একজন খেলোয়াড়কে যদি দলের খেলোয়াড় হিসেবে মনোনীত করা না হয় তাহলে তাকে বলতে শোনা যায় 'আরে ভাই, অনেক বয়স হয়েছে, এখন কি আর ছেলেপিলেদের সাথে খেলা আমার সাজে।' মূলত এসব ক্ষেত্রে আমরা আমাদের অক্ষমতাকে ঢাকবার জন্য দুর্বল যুক্তির আশ্রয় নিয়ে অন্যের চোখে আমাদের আত্মমর্যাদা রক্ষা করার চেষ্টা করে থাকি। উপরের আলোচনার প্রেক্ষিতে বলা যায়, 'অবদমন' ও 'অপব্যাখ্যান' উভয়ই আত্মরক্ষার কৌশল। তাই প্রশ্নোক্ত বক্তব্যটি যথার্থ ও সুবিবেচ্য হয়েছে বলে আমি মনে করি।"
        }
      ]
    },
    {
      "number": "5",
      "uddipok": "রাকিব গ্রামবাসীর সবার প্রিয়। সে প্রতিবেশীদের প্রয়োজনে সবার আগে এগিয়ে আসে। রাকিবের বাবা রহমত ইসলাম একজন আদর্শবান শিক্ষক। নীতি এবং আদর্শের প্রশ্নে তিনি আপোষহীন। তিনি জ্ঞানীয় মনোভাব গ্রহণ করে অন্যের উপর নির্ভর প্রভাব বিস্তার করতে চান।",
      "tag": "ISCD 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসই মূল্যবোধ।"
        },
        {
          "label": "খ",
          "question": "ধর্মীয় মূল্যবোধ গুরুত্ব কেন?",
          "explanation": "ধর্মীয় মূল্যবোধসম্পন্ন ব্যক্তিরা পরম সত্যকে জানতে প্রচণ্ড আগ্রহী হয়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যত্তিক। আধ্যাত্ম্য শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধার্মিক ব্যক্তিরা নীতি-নৈতিকতার, সত্য ও সততার ধারক ও বাহক হয়। সুতরাং ধর্মীয় মূল্যবোধ গুরুত্বপূর্ণ।"
        },
        {
          "label": "গ",
          "question": "উদ্দীপকে রাকিব কোন মূল্যবোধসম্পন্ন? ব্যাখ্যা করো।",
          "explanation": "উদ্দীপকে আলোচিত রাকিব সামাজিক মূল্যবোধসম্পন্ন ব্যক্তি। সামাজিক মূল্যবোধ হলো ব্যক্তির এমন এক ধরনের বিশ্বাস যা তার সামাজিক সম্পর্ক ও পারস্পরিক আচার-আচরণ ও মিথস্ক্রিয়ায় প্রতিষ্ঠিত হয়। সামাজিক মূল্যবোধসম্পন্ন ব্যক্তিরা অনেক ক্ষেত্রেই ব্যক্তিস্বার্থের ঊর্ধ্বে সামাজিক রীতি-নীতিকেই অধিক গুরুত্ব প্রদান করেন এবং তা মেনে চলতে চান। তাদের কাছে মূল্যবোধের অর্থ হলো পরার্থপরতা। সামাজিক মূল্যবোধসম্পন্ন ব্যক্তিরা মানুষের ভালোবাসার মধ্যেই জীবনের মূল্য খুঁজে পান। এরা নিজেদের স্বার্থের প্রতি তেমন গুরুত্ব দেন না। এরা সাধারণত দয়ালু, সহানুভূতিশীল এবং নিঃস্বার্থ হয়ে থাকেন। উদ্দীপকে রাকিব একজন পরোপকারী ব্যক্তি। সমাজের মানুষের কল্যাণে তিনি নিজ স্বার্থ বিসর্জন দিয়ে কাজ করেন। তার এসব কাজ উদ্দীপকে তাকে সামাজিক মূল্যবাধসম্পন্ন ব্যক্তি হিসেবে চিত্রিত করেছে।"
        },
        {
          "label": "ঘ",
          "question": "উদ্দীপকে জনাব রহমত ইসলামের মূল্যবোধগুলো বিশ্লেষণ করো।",
          "explanation": "জনাব রহমত ইসলাম তাত্ত্বিক মূল্যবোধ ও রাজনৈতিক মূল্যবোধ সম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ এবং আধিপত্য বিস্তারে ব্যাপক আগ্রহ, থাকে। এ' ধরনের মূল্যবোধসম্পন্ন ব্যক্তির জ্ঞান অভিজ্ঞতামূলক এবং এরা বিচারবুদ্ধিসম্পন্ন। তাই নীতি ও আদর্শের প্রশ্নে তারা আপোষহীন। প্রদত্ত উদ্দীপকে জনাব নূরুল ইসলামের বৈশিষ্ট্যে এ ধরনের মূল্যবোধ ফুটে উঠেছে। তাই তাকে তাত্ত্বিক মূল্যবোধসম্পন্ন ব্যক্তি হিসেবে চিহ্নিত করা যায়। উদ্দীপকের দিকে লক্ষ করলে দেখতে পাই, জনাব রহমত ইসলাম অন্যের ওপর প্রভাব বিস্তার করতে চান, যা রাজনৈতিক মূল্যবোধের অন্যতম বৈশিষ্ট্য। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চান অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা যা জনাব রহমত ইসলামের মধ্যে দেখা যায়। উপরের আলোচনা থেকে নূরুল ইসলাম তাত্ত্বিক ও রাজনৈতিক মূল্যবোধসম্পন্ন ব্যক্তিত্ব তা নিশ্চিত করে বলা যায়।"
        }
      ]
    },
    {
      "number": "6",
      "uddipok": "দৃশ্য-১: সরকারি প্রাথমিক বিদ্যালয়ের শিক্ষিকা আরিফা স্বাভাবিক পরিবেশ বজায় রেখে একটি শিশুর আচরণ অবলোকন করছেন। তাঁর স্বাভাবিক আচরণ যাতে বিঘ্নিত না হয় সেদিকেও সতর্ক দৃষ্টি রাখছেন। দৃশ্য-২: সোমা একটি শিশুর আচরণ পর্যবেক্ষণের জন্য তাকে গবেষণাগারে নিয়ে আসেন এবং কিছু শর্ত প্রয়োজন অনুসারে বাড়িয়ে কমিয়ে তার আচরণ পর্যবেক্ষণ করেন। সর্বশেষ প্রাপ্ত উপাত্ত বিশ্লেষণ ও সরলীকরণের মাধ্যমে সিদ্ধান্ত গ্রহণ করেন।",
      "tag": "ISCD 23",
      "sub_questions": [
        {
          "label": "ক",
          "question": "বৈজ্ঞানিক পদ্ধতি কী?",
          "explanation": "বিজ্ঞানী যে যৌক্তিক পদ্ধতিত্বে সামাজিক ও প্রাকৃতিক বিষয়াবলি বর্ণনা, ব্যাখ্যা ও বিশ্লেষণের মাধ্যমে সাধারণ তত্ত্ব প্রতিষ্ঠা করেন, সাধারণ ভাষায় সেই পদ্ধতিই হচ্ছে বৈজ্ঞানিক পদ্ধতি।"
        },
        {
          "label": "খ",
          "question": "চিকিৎসা পদ্ধতি কাদের জন্য গুরুত্বপূর্ণ? এর ব্যাখ্যা করো।",
          "explanation": "চিকিৎসা পদ্ধতি মনোচিকিৎসকদের জন্য খুবই গুরুত্বপূর্ণ। মানসিক ব্যাধিগ্রস্ত ব্যক্তিদের শনাক্ত করার জন্য চিকিৎসামূলক পদ্ধতি ব্যবহার করা হয়। এ পদ্ধতির সাহায্যে ব্যক্তির মানসিক ব্যাধির স্বরূপ ও কারণ জানা যায় এবং তার প্রতিকারের ব্যবস্থা করা সম্ভব হয়। চিকিৎসামূলক পদ্ধতিতে একজন মনোচিকিৎসক মানসিক রোগীর ইতিহাস, পারিবারিক সম্পর্কের ইতিহাস, চাকরির ক্ষেত্রে তার আচার-আচরণ, বন্ধু- বান্ধবদের সাথে তার সম্পর্ক ইত্যাদি বিষয়ে অনুসন্ধান করে রোগের উৎস সম্পর্কে অনেক তথ্য সংগ্রহ করেন। এই সব তথ্য বিশ্লেষণ করে মনোবিজ্ঞানী বা মনোচিকিৎসক তার উপযোজনমূলক আচরণের সমস্যা সম্পর্কে একটা স্থির সমাধানে উপনীত হন।"
        },
        {
          "label": "গ",
          "question": "উদ্দীপকে আরিফার ব্যবহৃত গবেষণা পদ্ধতির নাম লিখ ব্যাখ্যা করো।",
          "explanation": "উদ্দীপকে আরিফার ব্যবহৃত গবেষণা পদ্ধতি হলো নিয়মতান্ত্রিক পর্যবেক্ষণ পদ্ধতি। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে থাকে। নিয়মতান্ত্রিক পর্যবেক্ষণ পদ্ধতির একটি ভাগ হলো প্রাকৃতিক পর্যবেক্ষণ। প্রাকৃতিক পর্যবেক্ষণের অন্যতম দুটি বৈশিষ্ট্য হলো প্রথমত পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না হয়, পর্যবেক্ষণকারী সেদিকে বিশেষভাবে খেয়াল রাখেন। দৃশ্য-১-এ বর্ণিত সরকারি প্রাথমিক বিদ্যালয়ের শিক্ষিকা আরিফা স্বাভাবিক পরিবেশ বজায় রেখে একটি শিশুর আচরণ অবলোকন করছেন। এ ছাড়াও তিনি পরীক্ষণপাত্রের স্বাভাবিক আচরণ যাতে বিঘ্নিত না হয় সেদিকেও সতর্ক দৃষ্টি রাখছেন। এ থেকে স্পষ্ট হয় যে, আরিফা গবেষণার পদ্ধতিটি হলো নিয়মতান্ত্রিক পর্যবেক্ষণ পদ্ধতি। এ পদ্ধতিতে পর্যবেক্ষণ তখনই সর্বোত্তম হবে, যখন পরীক্ষণপাত্র বুঝতে পারবে না যে তাকে পর্যবেক্ষণ করা হছে।' কেননা, যদি পরীক্ষণপাত্র বুঝতে পারে যে তাকে পর্যবেক্ষণ করা হচ্ছে তাহলে সে স্বাভাবিক আচরণ নাও করতে পারে। এ পদ্ধতিকে পরোক্ষ পদ্ধতিও বলা হয়। কেননা, এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করে সিদ্ধান্ত নেওয়া হয়।"
        },
        {
          "label": "ঘ",
          "question": "দৃশ্য-২ এ সোমার ব্যবহৃত পদ্ধতি দুটো উল্লেখ কর এবং তুলনামূলক বিশ্লেষণ করো।",
          "explanation": "দৃশ্য-২ এ সোমার ব্যবহৃত পদ্ধতি দুটো হলো পরীক্ষণ পদ্ধতি ও পরিসংখ্যান পদ্ধতি। পরীক্ষণ পদ্ধতি হলো সর্বাধিক ব্যবহৃত ও বিজ্ঞানসম্মত পদ্ধতি। এ পদ্ধতিতে গবেষণাগারে উপযুক্ত পরিবেশ সৃষ্টি করে পরীক্ষণপাত্রের আচরণ পর্যবেক্ষণ করা হয়। এখানে পরীক্ষক তার প্রয়োজন মতো চলের পরিবর্তন করে তথা শর্ত বাড়িয়ে কমিয়ে পরীক্ষণপাত্রের আচরণ পর্যবেক্ষণ করে থাকেন। সে দিক দিয়ে দেখা যায় উদ্দীপকের সোমা পরীক্ষণ পদ্ধতিতে গবেষণাকার্য সম্পাদন করেছেন। আবার আমরা জানি পরিসংখ্যান পদ্ধতিতে অন্যান্য পদ্ধতির মতো তথ্য সংগ্রহ করা হয় না। বরং অন্যান্য পদ্ধতিতে প্রাপ্ত তথ্যকে বিশ্লেষণ করাই হলো এ পদ্ধতির কাজ। সীমাও তার গবেষণায় প্রাপ্ত তথ্য-উপাত্ত বিশ্লেষণ ও সরলীকরণের - মাধ্যমে সীদ্ধান্ত গ্রহণ করেন। তাই বলা যায়, উদ্দীপকের সীমা পরিসংখ্যান পদ্ধতিরও সাহায্য নিয়েছেন। প্রাপ্ত দৃশ্য-২-এর বর্ণনায় সোমা কর্তৃক পরীক্ষণ ও পরিসংখ্যান পদ্ধতি দুটির ব্যবহার করা হয়েছে, যা গবেষণাকার্যে পরস্পর সম্পর্কযুক্ত। আমরা জানি, সর্বজনস্বীকৃত ও বহুল ব্যবহৃত পরীক্ষণ পদ্ধতির উপাত্ত সংগ্রহ ও বিশ্লেষণে পরিসংখ্যানের বিভিন্ন পরিমাপ ব্যবহার করা হয়। প্রাপ্ত উপাত্ত কেন্দ্রীয় প্রবণতা, বিচ্যুতির পরিমাপ, নির্ভরণ প্রভৃতির সাহায্যে বিশ্লেষণ করা যায়। পরিসংখ্যানগত পরিমাপসমূহের মাধ্যমে বিচার-বিশ্লেষণ করার জন্য পরীক্ষণ পদ্ধতি প্রয়োগপূর্বক সংগৃহীত উপাত্ত ব্যবহারের সুবিধা অন্যান্য পদ্ধতিতে, সংগৃহীত উপাত্ত ব্যবহারের সুবিধা অপেক্ষা বেশি এবং তা বেশি নির্ভরযোগ্য। আর এরূপ নির্ভরযোগ্যতার মাধ্যমেই পরীক্ষণ পদ্ধতিতে সাধারণীকরণ করা হয়ে থাকে। উপরিউক্ত আলোচনার পরিপ্রেক্ষিতে বলা যায়, সোমা ব্যবহৃত পরীক্ষণ পদ্ধতি ও পরিসংখ্যান পদ্ধতি খুবই গুরুত্বপূর্ণ দুটি পদ্ধতি এরং এবং পরস্পর সম্পর্কযুক্ত।"
        }
      ]
    },
    {
      "number": "7",
      "uddipok": "রাতুলের বয়স ৭। তার চেহারায় বোকা বোকা ভাব। ঠিকমত কথা বলতে পারে না। বাবা মা মনোচিকিৎসকের কাছে নিয়ে গেলে এক পর্যায়ে চিকিৎসক বলে গর্ভাবস্থায় মায়ের ভাইরাসে আক্রান্ত হওয়ায় দরুন শিশুর আচরণে অসঙ্গতি দেখা দিয়েছে। চিকিৎসক রাতুলের উন্নতির ক্ষেত্রে দুটি পরামর্শ দেন। প্রথমত প্রশিক্ষণ প্রাপ্ত কর্মীর দ্বারা নিজের বাড়িতে রেখে রাতুলের বিশেষ চাহিদা পূরণে আদব কায়দা শিক্ষণের ব্যবস্থা নেয়া। দ্বিতীয়ত প্রশিক্ষণ প্রাপ্ত শিক্ষকের সাথে রাতুলের সম্পর্ক স্থাপন ও প্রশিক্ষণের ব্যবস্থা নেয়া।",
      "tag": "ISCD 23",
      "sub_questions": [
        {
          "label": "ক",
          "question": "বুদ্ধি প্রতিবন্ধিতা কী?",
          "explanation": "কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা এবং সমাজ উপযোগী কোনো আচরণ করতে ব্যর্থ হওয়াকে বৃদ্ধি প্রতিবন্ধিতা বলে।"
        },
        {
          "label": "খ",
          "question": "বুদ্ধ্যঙ্ক ২০ এর কম প্রতিবন্ধীদের ব্যাখ্যা করো।",
          "explanation": "যাদের বৃদ্ধ্যঙ্ক ২০ এর কম তাদেরকে চরম বুদ্ধি প্রতিবন্ধি বলে। চরম বৃদ্ধি প্রতিবন্ধিতা 'আজীবন পরাবলম্বী' প্রতিবন্ধী। এরা জীবন ধারণের জন্য নিম্নতম পর্যায়ের কার্যাবলি ও সম্পন্ন করতে পারেনা। এদের মনোজগতের বিকাশ খুবই সীমিত এবং অধিকাংশ সময় ঘুমিয়ে কাটায়। আচরণগত যোগ্যতা ২ বা ২ ১ ২ \\frac{১}{২} ২ ১ ​ বছরের শিশুর মতো। এদের বিকলাঙ্গতা, শারীরিক বিকাশের অস্বাভাবিকতা, মূক-বধিরতা ও কেন্দ্রিয় স্নায়ুতন্ত্রের গুরুতর ত্রুটি বিচ্যুতি থাকে।"
        },
        {
          "label": "গ",
          "question": "রাতুলের বৃদ্ধি প্রতিবন্ধিতার কারণ ব্যাখ্যা করো।",
          "explanation": "রাতুলের বৃদ্ধি প্রতিবন্ধিতার কারণ হলো গর্ভাবস্থায় মায়ের সংক্রমণ ও বিষাক্ততা। গর্ভাবস্থায় সংক্রমণ, জন্মের পর সংক্রমণ এবং যে কোনো সময় বিষাক্ত দ্রব্য দ্বারা ক্ষতিগ্রস্ত হওয়া, গর্ভাবস্থায় মায়ের রুবেলা বা জার্মান হাম, সিফিলিস ও টক্সোপ্লাজমোসিস প্রভৃতির কারণে শিশু ক্ষতিগ্রস্ত হয়। শৈশবকালে শিশু বিভিন্ন রকম মস্তিষ্ক প্রদাহ (encephalitis) রোগে আক্রান্ত হতে পারে। এভাবে রোগাক্রান্ত শিশুরা বেঁচে থাকলে তার ভিতর বুদ্ধি প্রতিবন্ধিতা জন্ম লাভ করতে পারে। উদ্দীপকে দেখা যায়, ৭ বছর বয়সী রাতুলের চেহারায় বোকা বোকা ভাব এবং ঠিক মতো কথা বলতে পারে না। অর্থাৎ রাতুল বৃদ্ধি প্রতিবন্ধি। তার প্রতিবন্ধিতার কারণ হিসেবে মনোচিকিৎসক গর্ভকালীন সংক্রমণের কথা বলেন। এটি ছাড়াও বৃদ্ধি প্রতিবন্ধিতার আরও নানাবিধ কারণ রয়েছে।"
        },
        {
          "label": "ঘ",
          "question": "রাতুলের উন্নতির ক্ষেত্রে দুটি ভিন্ন চিকিৎসা কৌশলের কথা বলা হয়েছে- বিশ্লেষণ করো।",
          "explanation": "রাতুলের উন্নতির ক্ষেত্রে মনোচিকিৎসক বুদ্ধি প্রতিবন্ধিদের জন্য করণীয় 'কাউন্সেলিং' ও 'বিশেষ শিক্ষা ও প্রশিক্ষণ' কৌশলের প্রতি ইঙ্গিত করেছেন। উপযুক্ত ব্যবস্থা গ্রহণের মাধ্যমে বুদ্ধি-প্রতিবন্ধিদের পরনির্ভরশীলতাকে অনেকাংশে হ্রস করা যায়। এরকম একটি পদক্ষেপ হলো কাউন্সেলিং। কাউন্সেলিং পর্যায়ে কাউন্সেলার যেসব পদক্ষেপ গ্রহণ করেন তা হলো- বুদ্ধি প্রতিবন্ধিতা নির্ণয়, পিতামাতার অনুভূতি, চিন্তা, আচরণ বিষয়ক পরামর্শদান, বুদ্ধি প্রতিবন্ধী শিশুর শিক্ষা, প্রশিক্ষণ ও পুনর্বাসন বিষয়ক পরামর্শ দান এবং শিশুর আচরণগত সমস্যা বিষয়ক নির্দেশনা দান। উদ্দীপকে চিকিৎসকের দেয়া প্রথম পদক্ষেপটি কাউন্সেলিংকে নির্দেশ করে। উদ্দীপকে দ্বিতীয় কৌশল হিসেবে প্রশিক্ষণপ্রাপ্ত শিক্ষকের সাথে রাতুলের সম্পর্ক স্থাপন ও প্রশিক্ষণের কথা বলা হয়েছে। এ কৌশলটি বিশেষ শিক্ষা ও প্রশিক্ষণকে নির্দেশ করে। দৈনন্দিন জীবনে মৌলিক দক্ষতা, লেখাপড়া ও বৃত্তিমূলক শিক্ষা ও প্রশিক্ষণ দেয়া প্রতিবন্ধী ব্যক্তিকে তুলনামূলকভাবে স্বনির্ভর জীবন-যাপনে সহায়তা করে। বিশেষ শিক্ষা ও প্রশিক্ষণের অংশ হিসেবে প্রতিবন্ধী ব্যক্তির আত্ম-পরিচর্যামূলক দক্ষতা, জ্ঞানগত দক্ষতা, আত্মরক্ষামূলক দক্ষতা, সামাজিক দক্ষতা ও ধর্মীয় শিক্ষা বৃদ্ধিতে কাজ করা হয়। এতে করে হাঁটা-বসা, কথা বলা, কিছু লেখাপড়া, ভদ্রতাসূচক আচরণ -ও প্রাথমিক ধর্মীয় জ্ঞান অর্জিত হয়। সুতরাং বলা যায়, রাতুলের উন্নতির ক্ষেত্রে দুটি ভিন্ন চিকিৎসা কৌশল 'কাউন্সেলিং' এবং 'বিশেষ শিক্ষা ও প্রশিক্ষণ' নির্দেশিত হয়েছে।"
        }
      ]
    },
    {
      "number": "8",
      "uddipok": "আব্দুল মালেক একজন গবেষক। তিনি তার পরীক্ষণ পাত্রদের এমন দুটো দলে ভাগ করলেন যাতে দুটো দল সবদিক থেকে সমান হয়। তারপর তাদের একটি শব্দ নিয়ন্ত্রিত কক্ষে বসিয়ে পরীক্ষণ পরিচালনা করেন।",
      "tag": "ISCD 23",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে একটা আনুমানিক ধারণা ঠিক করা হয়। এই আনুমানিক ধারণাকেই প্রকল্প বলা হয়।"
        },
        {
          "label": "খ",
          "question": "চল নিয়ন্ত্রণের প্রয়োজন হয় কেন?",
          "explanation": "মনোবিজ্ঞানের ভাষায় যা কিছু পরিবর্তনশীল বা যাকে পরিবর্তন করা যায় তাকে চল বলে। মনোবৈজ্ঞানিক পরীক্ষণে চল নিয়ন্ত্রণ করা হয়। কারণ পরীক্ষণ পরিচালনার সময় যে সকল অবাঞ্চিত চলের নির্ভরশীল চলের উপর প্রভাব বিস্তারের সম্ভাবনা থাকে, সেসব চলের প্রভাব থেকে পরীক্ষণকে মুক্ত রাখার জন্য পরীক্ষণে চল নিয়ন্ত্রণ করা হয়।"
        },
        {
          "label": "গ",
          "question": "আব্দুল মালেক চল নিয়ন্ত্রণের জন্য কী কী কৌশল অবলম্বন করেছেন ব্যাখ্যা করো।",
          "explanation": "আব্দুল মালেক চল নিয়ন্ত্রণের জন্য 'ভারসাম্য সৃষ্টি' ও 'অপসারণ' কৌশল দুটি ব্যবহার করেছেন। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। উদ্দীপকে গবেষক আব্দুল মালেক পরীক্ষণ পাত্রদের এমন দুটো দলে ভাগ করলেন যাতে দুটো দল সবদিক থেকে সমান হয়। এ কৌশলটি ভারসাম্য সৃষ্টিকে নির্দেশ করে। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব মুক্ত রাখা হয়। এ কৌশলকে অপসারণ বলে। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। উদ্দীপকে আব্দুল মালেক তার পরীক্ষণ দলকে একটি শব্দ নিয়ন্ত্রিত কক্ষে বসান যা অপসারণ কৌশলকে নির্দেশ করে।"
        },
        {
          "label": "ঘ",
          "question": "আব্দুল মালেকের ব্যবহৃত কৌশল ছাড়াও চল নিয়ন্ত্রণের আরও দুটো কৌশল আলোচনা করো।",
          "explanation": "আব্দুল মালেকের ব্যবহৃত কৌশল ছাড়াও চল নিয়ন্ত্রণের, আরও দুটো কৌশল হলো অবস্থার ধ্রুবকতা' এবং দৈবচয়ন। সব চলকে সবসসময় পরীক্ষণ পরিবেশ থেকে অপসারণ করা যায় না। এক্ষেত্রে অবস্থার ধ্রুবকতা কৌশলটি ব্যবহার করতে হয়। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীলভাবে ক্রিয়াশীল থাকে। যেমন, পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। নির্দেশাবলি মুখে বলতে গেলে কোনো বিশেষ দিক বাদ পড়তে পারে বা বিভিন্ন পরীক্ষণপাত্রের নিকট নির্দেশাবলি বলা হুবহু একই রকম নাও হতে পারে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায় না এবং পূর্বোক্ত পদ্ধতিগুলোর সাহায্যেও নিয়ন্ত্রণ করা যায় না, সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর পক্ষপাতিত্ব একটি অবাঞ্ছিত চল। পরীক্ষণপাত্র নির্বাচন, পরীক্ষণপাত্রদের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। পরিশেষে বলা যায়, পরীক্ষণ পরিচালনায় চল নিয়ন্ত্রণ অত্যন্ত গুরুত্বপূর্ণ একটি বিষয়। প্রয়োজন অনুসারে চল নিয়ন্ত্রণ করলে ফলাফলের গ্রহণযোগ্যতা বৃদ্ধি পায়।"
        }
      ]
    }
  ]
}