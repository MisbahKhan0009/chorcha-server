{
  "title": "পুলিশ লাইন্স কলেজ, রংপুর ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "পলিন ও পল্টু দুই ভাইবোন। পল্টু ৮ম শ্রেণীর মেধাবী ছাত্র। কিন্তু তার বোন পলিন বয়সে বড় হয়েও ভালো ভাবে কথা বলতে পারে না। সন্তানের সুচিকিৎসার জন্য তাদের বাবা সাধ্যমতো চিকিৎসার ব্যবস্থা করেন। এমনকি উন্নত চিকিৎসকরা জানান যে জন্মের সময় তার বেশ জটিলতা দেখা দিয়েছিলো এবং সে অন্য শিশুদের মতো স্বাভাবিক ছিল না। এছাড়া চিকিৎসক পলিনের এ অবস্থার কারণ সম্পর্কে তাদের বাবাকে অবহিত করতে সুপরামর্শ দেন।",
      "tag": "RPLSC 23",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো ব্যক্তির সেই ক্ষমতা যা দ্বারা যে বাস্তব জগত সম্বন্দ্বে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হয়।"
        },
        {
          "label": "খ",
          "question": "বুদ্ধি প্রতিবন্ধিতা বলতে কী বোঝায়?",
          "explanation": "নির্দিষ্ট বয়সে তাৎপর্যপূর্ণভাবে সাধারণের চেয়ে কম বুদ্ধিসম্পন্নতাকেই বুদ্ধি প্রতিবন্ধিতা বলে। বুদ্ধি প্রতিবন্ধিতা একটি বিকাশজনিত ত্রুটি। এদের বুদ্ধিবৃত্তির স্বাভাবিক বিকাশ ঘটেনা। এদের বুদ্ধি নিম্নমানের হয়। মানসিক বিকাশের অভাবের জন্যই নিম্নমানের বুদ্ধি হয়। এদের রয়েছে অভিযোজনের ত্রুটি। এরা উপযোগী আচরণ করতে ব্যর্থ, কারণ এরা পরিবেশের সাথে খাপ খাইয়ে চলতে পারেনা। বুদ্ধিহীনতার জন্যই এরা সামাজিক এবং শারীরিক দক্ষতা অর্জন ও উপযোগী আচরণ করতে ব্যর্থ।"
        },
        {
          "label": "গ",
          "question": "পলিন কোন শ্রেণীর বৃদ্ধি প্রতিবন্ধী? সেই শ্রেণীর বৈশিষ্ট্যসমূহ ব্যাখ্যা করো।",
          "explanation": "পলিন মধ্যম শ্রেণির বৃদ্ধি প্রতিবন্ধি। যাদের বুদ্ধ্যহক ৩৬ থেকে ৫০ এর মধ্যে সীমাবদ্ধ তারা মধ্যম বুদ্ধি প্রতিবন্ধি। এদের মানসিক বয়স ৪ থেকে ৭ বছরের মধ্যে হয়। এদের বাকশক্তি ও শারীরিক দক্ষতার জড়তা দেখা যায়। এরা শিশুসুলভ ভাষা ব্যবহার ও ত্রুটিপূর্ণ উচ্চারণ করে এবং কিছু পড়তে ও লিখতে পারে। এদের শিক্ষা প্রক্রিয়া অত্যন্ত শ্লথ ও কষ্টসাধ্য এবং চেহারাতে বোকা বোকা ভাব থাকে। বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায় বলে এদেরকে \"প্রশিক্ষণ লাভের যোগ্য\" বলা হয়। উদ্দীপকের পলিন ভালোভাবে কথা বলতে পারেনা। সুতরাং বলা যায়, পলিনের মধ্যে মধ্যম বুদ্ধি প্রতিবন্ধিতা লক্ষণীয়।"
        },
        {
          "label": "ঘ",
          "question": "চিকিৎসক পলিনের উল্লেখিত অবস্থার জন্য দায়ী যে সকল কারণ সম্পর্কে তার বাবাকে অবহিত করেছেন তা তোমার পাঠ্য বইয়ের আলোকে বিশ্লেষণ করো।",
          "explanation": "পলিনের উল্লেখিত অবস্থার জন্য চিকিৎসক জন্মকালীন কতগুলো সমস্যার কথা তার বাবাকে অবহিত করেছেন। গর্ভাবস্থায় সংক্রমণ, জন্মের পর সংক্রমণ এবং যে কোনো সময় বিষ্যস্ত দ্রব্য দ্বারা ক্ষতিগ্রস্ত হওয়া। গর্ভাবস্থায় মায়ের ব্লুবেলা বা জার্মান হাম, সিফিলিস ও টক্সোপ্লাজমোসিস হলে শিশু ক্ষতিগ্রস্ত হয়। শৈশবকালে শিশু বিভিন্ন রকম মস্তিষ্ক প্রদাহ রোগে আক্রান্ত হতে পারে। এভাবে রোগাক্রান্ত শিশুরা বেঁচে থাকলে তার ভিতর বুদ্ধি প্রতিবন্ধিতা জন্ম লাভ করতে পারে। মাতৃগর্ভে শিশুর অস্বাভাবিক অবস্থান বা সরু জন্মপথের কারণে, দীর্ঘ ও কষ্টকর প্রসবের ফলে শিশুর জন্মকালীন আঘাত পাওয়ার সম্ভাবনা বেশি। জন্মাকালীন আঘাতের ফলে বুদ্ধি প্রতিবন্ধিতা দেখা দেয়। গর্ভকালীন, জন্মের সময় বা শৈশবকালীন আঘাত এবং অক্সিজেনের অভাব হওয়া, জটিল প্রসব, কোনো কারণে মস্তিষ্কে রক্তপাত এবং মস্তিষ্কে জন্মের আগে ও পরে সরাসরি আঘাত লাগার কারণে শিশু ক্ষতিগ্রস্ত হয়। এছাড়া গর্ভজাত মায়ের খাদ্যে বা নবজাত শিশুর খাদ্যে প্রোটিনের অভাব থাকলে শিশুর বৃদ্ধি নিম্নমানের হয়। প্রোটিন ও অন্যান্য পুষ্টির অভাবে শিশুর ব্যাপক শারীরিক ও মানসিক ক্ষতি হতে পারে। অপুষ্ট সন্তান প্রসব হলে, নবজাতক শিশুর ওজন যথেষ্ট কম হলে, নির্দিষ্ট সময় অতিবাহিত হবার পরও শিশু প্রসব না হলে বুদ্ধি প্রতিবন্ধিতা দেখা দিতে পারে। পরিশেষে বলা যায়, গর্ভকালীন কিংবা জন্মকালীন সমস্যা যে কোনো শিশুর বুদ্ধিবৃত্তিক বিকাশে বাধা প্রদান করে। উদ্দীপকের পলিনের ক্ষেত্রে তা পরিলক্ষিত হয়।"
        }
      ]
    },
    {
      "number": "2",
      "uddipok": "সিমি চাকুরীর জন্য লিখিত পরীক্ষার পাশ করার পর একটি মৌখিক পরীক্ষায় অংশগ্রহণ করলে উপস্থিত বোর্ডের সদস্যগণ প্রায় এক ঘন্টারও বেশি সময় ধরে প্রশ্ন করতে থাকেন। সিমি কিছু প্রশ্নের উত্তর দিতে পেরেছে এবং কিছু প্রশ্নের উত্তর দিতে ব্যর্থ হয়েছে। অতঃপর তাকে বিদায় জানানো হয়।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "অন্তমুখী ব্যক্তিত্ব কী? ব্যাখ্যা করো।",
          "explanation": "ব্যক্তির আচরণ যখন নিজের ইচ্ছা ও পছন্দের মধ্যে সীমাবদ্ধ থাকে এবং আত্মকেন্দ্রিক মনোভাবের হয় তখন তাকে অন্তর্মুখী ব্যক্তিত্ব বলে। এ শ্রেণির লোকেরা নিজেদের নিয়ে ব্যস্ত থাকতে ভালোবাসে। বাইরের জগতের প্রতি এদের আকর্ষণ কম। এ জাতীয় লোকের বৈশিষ্ট্য হলো এরা খুব আত্মত্মকেন্দ্রিক, বাহ্য বস্তুর প্রতি উদাসীন, আত্মসচেতন এবং একই সাথে স্বার্থপর। অন্তর্মুখী ব্যক্তিত্বের লোকেরা অত্যন্ত চিন্তাশীল, আবেগপ্রবণ ও সংবেদনশীল এবং সৃজনশীল প্রতিভার অধিকারী হয়। কবি, সাহিত্যিক, বিজ্ঞানী প্রমুখ এ শ্রেণির আওতাভুক্ত।"
        },
        {
          "label": "গ",
          "question": "সিমি কী ধরনের অভীক্ষার সম্মুখীন হয়েছিল? ব্যাখ্যা করো।",
          "explanation": "সিমিকে অপ্রক্ষেপণমূলক অভীক্ষার অন্তর্ভুক্ত সাক্ষাৎকার পদ্ধতির সাহায্যে মূল্যায়ন করা হয়েছে। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী' ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ- আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকে দেখা যায়, চাকরির মৌখিক পরীক্ষায় পরীক্ষক সিমিকে সামনাসামনি বসিয়ে কথোপকথনের মাধ্যমে তার ব্যক্তিগত বিষয়ের উপর নানা ধরনের প্রশ্ন জিজ্ঞাসা করেন। সাক্ষাৎকার পদ্ধতিতে এভাবে সামনাসামনি বসিয়ে প্রশ্ন জিজ্ঞাসা করা হয়। তাই বলা যায়, সিমিকে সাক্ষাৎকার পদ্ধতির মাধ্যমে মূল্যায়ন করা হয়েছে।"
        },
        {
          "label": "ঘ",
          "question": "সিমিকে আরও কী কী ধরনের পরিস্থিতির সম্মুখীন করা যেত এমন ৩ ধরনের পরিস্থিতি সম্বন্দ্বে তোমার মতামত বিশ্লেষণ করো।",
          "explanation": "সিমিকে আরও যে তিন ধরনের পরিস্থিতির সম্মুখীন করা যেত তা হলো- পূর্ব নির্ধারিত সাক্ষাৎকার, চাপমূলক সাক্ষাৎকার ও ক্লান্তিমূলক সাক্ষাৎকার। পূর্ব নির্ধারিত সাক্ষাৎকার পদ্ধতিতে সাক্ষাৎকারের কী কী প্রশ্ন করা হবে তা আগে থেকে নির্ধারণ করা থাকে। অর্থাৎ সাক্ষাৎকার প্রদানকারী সকলকে একটা নির্দিষ্ট তালিকা অনুযায়ী প্রশ্ন জিজ্ঞাসা করা হয় এক্ষেত্রে আলোচনার ধারা একটা সুনির্দিষ্ট গতিতে অগ্রসর হয়। তীব্র চাপমূলক পরিস্থিতিতে ব্যক্তি কী ধরনের আচরণ করে তার মূল্যায়নের জন্য চাপমূলক সাক্ষাৎকার পদ্ধতি উদ্ভাবিত হয়েছে। এ পদ্ধতি অযথা সাক্ষাৎকার প্রদানকারীর উপর চাপ সৃষ্টি করে। ক্লান্তিমূলক সাক্ষাৎকার পদ্ধতিতে সাক্ষাৎকার প্রদানকারীকে বিভিন্ন ধরনের প্রশ্ন করে তাকে ব্যতিব্যস্ত এবং ক্লান্ত করা হয়। ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙ্গে পড়বে এবং তার অসংগতিগুলো ধরা পড়বে। এভাবে ব্যক্তির বাহ্যিক আচরণের আড়ালে লুকায়িত তার প্রেষণা বা দৃষ্টিভঙ্গি অথবা মানসিক দুর্বলতা নির্ণয় করা যেতে পারে। সাক্ষাৎকার পদ্ধতিতে সাক্ষাৎকার প্রদানকারীকে সামানাসামনি বসিয়ে তার সাথে সরাসরি কথা বলা হয় এবং তার ব্যক্তিগত বিষয়সহ অন্যান্য বিষয়ে আলোচনা করা হয়। উদ্দীপকে সিমির ক্ষেত্রে সাক্ষাৎকার পদ্ধতির প্রয়োগ পরিলক্ষিত হয়।"
        }
      ]
    },
    {
      "number": "3",
      "uddipok": "রফিকুল, দরিদ্র পরিবারের মেধাবী ছাত্র। বাবা-মার স্বপ্ন লেখাপড়া শেষ করে ভালো চাকুরি করবে। কিন্তু বিশ্ববিদ্যালয় হতে সর্বোচ্চ ডিগ্রি অর্জনের পরও সে বাবা-মার স্বপ্ন পূরণ করতে পারে নি। চাকুরির ক্ষেত্রে ব্যাপক ঘুষ-দুর্নীতি ও প্রশ্ন ফাঁসের মতো ঘটনার কারণে সে কাঙ্ক্ষিত চাকরি না পেয়ে মানসিকভাবে ভেঙ্গে পড়ে এবং এক ধরনের 'চাপের মধ্য দিয়ে দিন অতিবাহিত করতে থাকে। এ অবস্থায় সে মাঝেমধ্যে ভাবে বেঁচে থাকার চেয়ে মরে যাওয়াই ভালো।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "কর্মভার কী?",
          "explanation": "কর্মভার হলো এমন একটি বিষয়, যেখানে কোনো একটি উদ্দীপক তীব্র হয়ে ওঠে, যা আমাদের স্বাভাবিক কর্ম পরিবেশকে যন্ত্রনাদায়ক করে তোলে।"
        },
        {
          "label": "খ",
          "question": "কর্মভারের দৈহিক লক্ষণসমূহ লেখো।",
          "explanation": "কর্মভারের দৈহিক লক্ষণসমূহ হলো- শরীর অবশ লাগা, তন্দ্রাচ্ছন্ন হওয়া, মাথা ভার ভার লাগা ও ব্যথা করা, হাই তোলা, চোখে ব্যথা অনুভব করা, দাঁড়িয়ে থাকতে কষ্ট হওয়া, শুয়ে পড়তে ইচ্ছা করা, তৃষ্ণা অনুভব করা, কাজের গতি মন্থর হওয়া, শরীর ঘামানো, হৎপিন্ডের স্পন্দন বেড়ে যাওয়া, স্বাস-প্রশ্বাস দ্রুত হওয়া ইত্যাদি।"
        },
        {
          "label": "গ",
          "question": "রফিকুলের পরিস্থিতি মনোবিজ্ঞানের ভাষায় ব্যাখ্যা করো।",
          "explanation": "রফিকুলের মানসিক অবস্থাকে মনোবিজ্ঞানের ভাষায় হতাশা বলা হয়। হতাশা একটি নেতিবাচক মানসিক অবস্থা। কোনো কাজে সফলতা লাভের সম্ভাবনার অভাবে এর মানসিক আপাতস্থায়ী নিরাশার অনুভূতিই হলো হতাশা। পরিবেশগত, ব্যক্তিগত ও বিভিন্ন প্রকারের দ্বন্দ্ব থেকে হতাশার উৎপত্তি হতে পারে। এছাড়া হতাশার অন্যতম উৎস হলো প্রতিযোগিতায় ব্যর্থ হওয়া। যারা প্রতিযোগিতায় হেরে যায় তাদের মধ্যে হতাশার সৃষ্টি হয়। উদাহরণস্বরূপ, কোনো ছাত্র প্রতি পরীক্ষাতেই তার বন্ধুর চেয়ে ২/১ নম্বর কম পাওয়ার কারণে শ্রেণিতে প্রথম স্থান অধিকার করতে পারে না। এ ব্যর্থতার কারণে তার মধ্যে হতাশা দেখা দিতে পারে। উদ্দীপকে দরিদ্র পরিবারের মেধাবী ছাত্র বিশ্ববিদ্যালয় থেকে সর্বোচ্চ ডিগ্রি অর্জনের পরও ঘুষ, দুর্নীতি ও প্রশ্ন ফাঁসের কারণে কাঙ্ক্ষিত চাকরি না পেয়ে মানসিকভাবে ভেলে পড়ে। এতে সে এক ধরনের চাপ অনুভব করে যা যাতাশাকে নির্দেশ করে।"
        },
        {
          "label": "ঘ",
          "question": "রফিকুল যে পরিস্থিতির মধ্যে দিয়ে দিন অতিবাহিত করছে তাতে তার জীবনে কি ধরনের প্রভাব পড়তে পারে বলে তুমি মনে করো- বিশ্লেষণ করো।",
          "explanation": "রফিকুল অর্থনৈতিক মন্দা ও বেকারত্ব পরিস্থিতির মধ্য দিয়ে দিন অতিবাহিত করছে। এতে সে মানসিক চাপের সম্মুখীন হয়েছে। অর্থনৈতিক মন্দার কারণে ব্যাপক হারে কর্মসংস্থানের সুযোগ সুবিধা কমে যায় এবং বিপুল পরিমাণ জনগোষ্ঠী কর্মহীন হয়ে পড়ে। এছাড়া বেকারত্ব যুগপৎভাবে মানুষের জীবনে বিপর্যয় নিয়ে আসে। তাই অর্থনৈতিক মন্দা ও বেকারত্বের জন্য ব্যক্তি মানসিক চাপের সম্মুখীন হয়। উদ্দীপকে দরিদ্র পরিবারের মেধাবী ছেলে রফিকুল চাকরি না পেয়ে মানসিক ভাবে ভেঙ্গে পড়ে এবং মাঝে মধ্যে ভাবে বেঁচে থাকার চেয়ে মরে যাওয়াই ভালো। তার এ ধরনের চিন্তা মানসিক চাপের প্রতিক্রিয়াকে নির্দেশ করে। মানসিক চাপ যেমন ব্যক্তির ক্ষতি করে, তেমনি সেই ক্ষতিকর প্রতিক্রিয়ায় পরিবার, সমষ্টি ও সমাজও ক্ষতিগ্রস্ত হয়। মানসিক চাপ থেকে সৃষ্ট বিচ্যুতি আচরণ ও সামাজিক স্বাভাবিকতা নষ্ট করে এবং নানা সমস্যার সৃষ্টি করে। ক্রমাগত মানসিক চাপের ফলে শারীরিক প্রতিক্রিয়া হিসেবে রক্তচাপ বৃদ্ধি, হ্যার্ট অ্যাটাক, নিদ্রাহীনতাসহ মারাত্মক রোগ হতে পারে। এক ধরনের অস্বাভাবিক ও ক্ষতিকর মানসিক উত্তেজনা ও উৎকণ্ঠা হিসেবে মানসিক চাপ ব্যক্তির আচরণগত, শারীরিক, আবেগীয় ও বুদ্ধিবৃত্তির ক্ষেত্রে দীর্ঘমেয়াদি সমস্যার সৃষ্টি করে থাকে। মানসিক চাপ একটি বিশেষ মনোদৈহিক ক্ষতিকর অবস্থা যা ব্যক্তি, পরিবার, প্রতিবেশী ও সমালের জন্য ক্ষতিকর ও সমস্যা সৃষ্টিকারী উপাদান হিসেবে কাজ করে। পরিশেষে বলা যায়, মানসিক চাপ শরীরাভ্যন্তরীণ মানসিক, আবেগীয়, জ্ঞান বিকাশ, মনোদৈহিক ও সামাজিক অনিষ্টকর প্রতিক্রিয়া তৈরি করে যা ব্যক্তির জীবনকে দুর্বিষহ করে তোলে।"
        }
      ]
    },
    {
      "number": "4",
      "uddipok": "রবি ও শফি দুই ভাই। রবি কোনো কিছু কেনার পূর্বে সেই জিনিসটির প্রয়োজনীয়তা সম্পর্কে অনেক চিন্তা করে। সে জিনিসটার প্রয়োজনীয়তা বা এর ব্যবহার লাভজনক কি না তার প্রতি উৎসাহী থাকে। বিলাসিতা ও সৌন্দর্য্যের প্রতি সে হতবুদ্ধিসম্পন্ন। অপরদিকে শফি সকল মানুষের বিপদে আন্তরিক সহযোগিতার হাত বাড়িয়ে দেয়। সে যেকোনো মানুষের সাথে খুব সহজেই বন্ধুত্ব ও প্রীতির সম্পর্ক গড়ে তুলতে পারে।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "মূল্যবোধের ধরন কত প্রকার?",
          "explanation": "মূল্যবোধ ছয় প্রকার।"
        },
        {
          "label": "খ",
          "question": "ধর্মীয় মূল্যবোধ বলতে কী বোঝ?",
          "explanation": "ধর্মীয় মূল্যবোধ হলো ব্যক্তির এমন এক ধরনের বিশ্বাস, যা তার ধর্মীয় বিশ্বাস ও সৃষ্টিকর্তা এবং তার সৃষ্টির রহস্য তথা অনুভূতি চিন্তাধারায় প্রতিষ্ঠিত হয়। এ ধরনের মূল্যবোধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায় এবং তার সাথে স্বীয় সুসংহতিকে বিশেষভাবে প্রকাশ করে। এই ধর্মীয় মূল্যবোধের ভিত্তিতে' ব্যক্তি তার আধ্যাত্মিক দৃষ্টিভঙ্গি ও বিচার- বিশ্লেষণ দ্বারা পরিচালিত হয়।"
        },
        {
          "label": "গ",
          "question": "রবির মধ্যে কোন ধরনের মূল্যবোধের উপস্থিতি বিদ্যমান? ব্যাখ্যা করা।",
          "explanation": "রবির মধ্যে অর্থনৈতিক মূল্যবোধ দেখা যায়। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত।' এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসায়- বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেকক্ষেত্রেই নৈতিক মূল্যবোধের প্রতি উদাসীনতা প্রদর্শন করে। উদ্দীপকের রবির ব্যবসায় বাণিজ্যে আগ্রহী। কারণ হাছান যে কোনো জিনিস কিনে যেটি লাভ জনক কি না সেই বিষয়ের প্রতি উৎসাহী থাকে। রবির জীবনদর্শন বিশ্লেষণ করলে দেখা যায়, অর্থনৈতিক মূল্যবোধের মূল বিষয়গুলো তার সাথে সাদৃশ্যপূর্ণ। তাই বলা যায়, রবি অর্থনৈতিক মূল্যবোধসম্পন্ন ব্যক্তি।"
        },
        {
          "label": "ঘ",
          "question": "শফির প্রবণতাকে তুমি সামাজিক মূল্যবোধ বলে স্বীকার কর কী? মতের পক্ষে যুক্তি দাও?",
          "explanation": "হ্যাঁ, শফির প্রবণতাকে আমি সামাজিক মূল্যবোধ বলে স্বীকার করি। সামাজিক মূল্যবোধ হলো সামজিক ঘটনা বা আচরণের গুণারোপিত, যা অংশীদারিত্বের মাধ্যমে সামাজিক সদস্যগণ মানসিকভাবে প্রতিষ্ঠিত করে। সামাজিক মূল্যবোধ গড়ে উঠে সমাজকে কেন্দ্র করে। সামাজিক মূল্যবোধসম্পন্ন ব্যক্তিদের কাছে জনগণের ভালোবাসাই সব। তাদের কাছে মূল্যবোধের অর্থ হলো পরার্থপরতা। এটি সামাজিক আচরণবিধির সাথে যুক্ত। কোনো জনগোষ্ঠী সামাজিক আচারণগুলোর মধ্যে কোনটি ভালো অথবা কোনটি মন্দ, সে সম্পর্কে এক ও অভিন্ন ধারণা পোষণ করে। আচরণের এ মান সম্পর্কিত অভিন্ন ধারণাটিই হলো সামাজিক মূল্যবোধ। উদ্দীপকে দেখা যায়, শফি সকল মানুষের বিপদে আন্তরিক সহযোগিতা হাত বাড়িয়ে দেয়। সে যে কোনো মানুষের সাথে খুব সহজেই বন্ধুত্ব ও প্রীতির সম্পর্ক গড়ে তুলতে পারে। অর্থাৎ তার মধ্যে সামাজিক মূল্যবোধ পরিলক্ষিত হয়। এ মূল্যবোধসম্পন্ন ব্যক্তিরা দয়ালু, সহানুভূতিশীল এবং নিঃস্বার্থ হয়ে থাকে। এরা ভালোবাসার মাধ্যমেই জীবনের মূল্যবোধ খোঁজে। সুতরাং বলা যায়, শফির প্রবণতা সামাজিক মূল্যবোধকেই নির্দেশ করে।"
        }
      ]
    },
    {
      "number": "5",
      "uddipok": "",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "পরীক্ষণ পদ্ধতি কি?",
          "explanation": "সুপরিকল্পিত ও সুনিয়ন্ত্রিতভাবে অনির্ভরশীল চল ও নির্ভরশীল চলসমূহের মধ্যে কার্যকারণগত সম্পর্ক নির্ণয় এবং প্রমাণের ক্ষেত্রে পরিচালিত বৈজ্ঞানিক পদ্ধতিকেই পরীক্ষণ পদ্ধতি বলে।"
        },
        {
          "label": "খ",
          "question": "বাহ্যিক চল বলতে কি বুঝ?",
          "explanation": "বাহ্যিক চল থেকে যে চলের উদ্ভব হয় তাকে বাহ্যিক চল বলে। বাহ্যিক চল হলো পরিবেশগতভাবে সৃষ্ট এমন কোনো শর্ত বা অবস্থা, যা অনির্ভরশীল চল ও নির্ভরশীল চলসমূহের কার্যকারণগত সম্পর্কে প্রভাবিত করে। অর্থাৎ মনোবিজ্ঞানিক গবেষণায় পরিবেশগতভাবে সৃষ্ট মানুষ বা প্রাণীর আচরণ তথা অনির্ভরশীল চল ও নির্ভরশীল চলসমূহের কার্যকারণগত সম্পর্ক নির্ণয় বা পরিমাপের ক্ষেত্রে প্রভাব বিস্তারকারী চলসমূহকেই বাহ্যিক চল বলে।"
        },
        {
          "label": "গ",
          "question": "উদ্দীপকে '?' প্রশ্নচিহ্নিত পর্যবেক্ষণটি কোন ধরনের ব্যাখ্যা করো।",
          "explanation": "উদ্দীপকে'?' চিহ্নিত পর্যবেক্ষণটি প্রাকৃতিক পর্যবেক্ষণকে নির্দেশ করে। প্রাকৃতিক পরিবেশে সংঘটিত কোনো ঘটনাকে অনুরূপভাবে পর্যবেক্ষণ করার জন্য প্রাকৃতিক পর্যবেক্ষণ পদ্ধতি ব্যবহৃত হয়। পর্যবেক্ষণ পদ্ধতি বলতে মূলত প্রাকৃতিক পর্যবেক্ষণ পদ্ধতিকেই বোঝানো হয়ে থাকে। প্রাকৃতিক পর্যবেক্ষণ তখনই সর্বোত্তম পর্যবেক্ষণ হবে, যখন পরীক্ষণপাত্র বুঝতে না পারে যে তাকে পর্যবেক্ষণ করা হচ্ছে। স্বাভাবিক পরিবেশে যা ঘটে তার উপর খুব কম নিয়ন্ত্রণ প্রতিষ্ঠা করা যায়। পর্যবেক্ষণকালে যা কিছু ঘটছে, আমরা কেবলমাত্র সে সব আচরণই অনুধ্যান করতে পারি। তাছাড়া, স্বাভাবিক পরিবেশে নির্দিষ্ট চলসমূহের মধ্যকার কার্যকারণ সম্পর্কে নির্ণয় করাও খুব কঠিন। প্রাকৃতিক পর্যবেক্ষণ পদ্ধতিতে পরীক্ষণকারী স্বাভাবিক পরিবেশ বজায় রেখে প্রাণীর আচরণ পর্যবেক্ষণ করেন। যে সকল ঘটনাকে পরীক্ষণাগারে তৈরি বা পুনরুৎপাদন করা যায় না, যেমন- বিবাহ বিচ্ছেদ, সামাজিক সংঘর্ষ, দুর্ভিক্ষ, দাঙ্গা ইত্যাদি ঘটনার কারণ নির্ধারণের জন্য মনোবিজ্ঞানী প্রকৃত ঘটনাস্থলে উপস্থিত হয়ে প্রাকৃতিক পর্যবেক্ষণ পদ্ধতির সাহায্যে ঘটনার সাথে সংশ্লিষ্ট শর্তাবলী খুঁটিয়ে পর্যবেক্ষণ করেন।"
        },
        {
          "label": "ঘ",
          "question": "সামাজিক গবেষণার ক্ষেত্রে আলোচিত বিষয়টির সুবিধা ও অসুবিধাসমূহ বিশ্লেষণ করো।",
          "explanation": "আলোচিত বিষয় বা পদ্ধতিটি হলো নিয়মতান্ত্রিক পর্যবেক্ষণ। নিয়মতান্ত্রিক পর্যবেক্ষণ পদ্ধতি মনোবিজ্ঞানের গবেষণার ক্ষেত্রে এক গুরুত্বপূর্ণ পদ্ধতি। এর কতগুলো সুবিধা এবং অসুবিধা রয়েছে। সুবিধাসমূহ হলো- প্রায় সব ধরনের আচরণই এ পদ্ধতির আয়ত্তাধীন। নির্ধারিত ঘটনা বা আচরণকে স্বাভাবিক পরিবেশে যখন ঘটনাটি ঘটছে তখন পর্যবেক্ষণ করা যায়। এ পদ্ধতির জন্য বিশেষ গাণিতিক দক্ষতা বা জটিল নকশ্য প্রণয়ের প্রয়োজন নেই। শিশু আচরণ বা প্রাণীদের আচরণ সম্পর্কে অনুসন্ধানের ক্ষেত্রে এ পদ্ধতি অধিক সুবিধাজনক। পরীক্ষণ পদ্ধতির মাধ্যমে প্রাপ্ত তথ্য বাস্তবে কতটুকু কার্যকর, তা পরীক্ষা করার জন্য এ পদ্ধতি ব্যবহৃত হয়ে থাকে। পর্যবেক্ষণের পুনরাবৃত্তি প্রায় অসম্ভব। কারণ, প্রাকৃতিক পরিবেশে সংঘটিত ঘটনাবলির পুনরাবৃত্তি সম্ভব নয়। পর্যবেক্ষণকারী দক্ষ না হলেও পর্যবেক্ষণে তেমন অসুবিধা হয় না। নিয়মতান্ত্রিক পর্যবেক্ষণ পদ্ধতির কতগুলো অসুবিধা রয়েছে। যেমন- এ পদ্ধতিতে প্রাপ্ত ফলাফল অনেকটা ব্যক্তিনিষ্ঠ হয়ে থাকে। পর্যবেক্ষকের ব্যক্তিগত সংস্কার, পূর্বধারণা পক্ষপাতিত্ব ইত্যাদি পর্যবেক্ষণের ফলাফলের ওপর প্রভাব বিস্তার করে থাকে। ইচ্ছা করলেই যখন তখন ঘটনার সৃষ্টি বা পর্যবেক্ষণ করা যায় না। পর্যবেক্ষককে কোনো ঘটনার জন্য অপেক্ষা করতে হয়। এ পদ্ধতির একটা বড় দোষ হলো, প্রাপ্ত তথ্যের যথার্থতা যাচাই করা খুব কঠিন ব্যাপার। কারণ পর্যবেক্ষণ সহজে পুনরাবৃত্তি করা যায় না। প্রাপ্ত ফলাফলের চলসমূহের তেমন কোনো নিয়ন্ত্রণ ব্যবস্থা নেই। পরিশেষে বলা যায়, নিয়মতান্ত্রিক পর্যবেক্ষণ পদ্ধতি ব্যবহারে বেশ কিছু অসুবিধা থাকলেও সামাজিক গবেষণায় এ পদ্ধতির ব্যাপক ব্যবহার রয়েছে।"
        }
      ]
    },
    {
      "number": "6",
      "uddipok": "মারুফ সহজ-সরল জীবনযাপন করে। সে সৃষ্টি জগতের রহস্য খুঁজে বেড়ায় এবং স্রষ্টার প্রতি কৃতজ্ঞতা প্রকাশে নিয়োজিত থাকে। নিজের এবঙ অন্যের জন্য ক্ষতিকর কখনো কিছু করা থেকে বিরত থাকে। সমাজের লোকজন তাকে ভালো মানুষ হিসেবে শ্রদ্ধা করে। মারুফের বন্ধু রহিমা অত্যন্ত হিসাবি লোক। প্রতিটি কাজের মধ্যে সে লাভ-ক্ষতি হিসাব করে। নিজের প্রয়োজনের বাইরে কোনো কাজে নিজেকে যুক্ত করে না। সমাজের লোকজন তাকে একজন স্বার্থপর ব্যক্তি হিসেবে গণ্য করে।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "সৃষ্টিশীলতার মাধ্যমে সন্তুষ্টি খোঁজা কোন ধরনের মূল্যবোধ?",
          "explanation": "সৃষ্টিশীলতার মাধ্যমে সন্তুষ্টি খোঁজা হচ্ছে তাত্ত্বিক মূল্যবোধ। তাত্ত্বিক মূল্যবোধ হলো ব্যক্তির এমন এক ধরনের বিশ্বাস যা অভিজ্ঞতামূলক এবং সমালোচনামূলক। এটি বিচার বুদ্ধিসম্পন্ন বৈজ্ঞানিক অথবা দার্শনিক তত্ত্ব যা মূলত দৃষ্টিভঙ্গির ওপর প্রতিষ্ঠিত। তাত্ত্বিক মূল্যবোধের ক্ষেত্রে ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে। তাত্ত্বিক মূল্যবোধ সম্পন্ন ব্যক্তিরা সত্যানুসন্ধানী। তাই সত্যকে আবিষ্কার করাই এদের প্রধান লক্ষ্য। এরা অজানা জিনিস সম্পর্কে জানতে চায় এবং সর্বদা নতুন কিছু আবিষ্কার করতে চায়।"
        },
        {
          "label": "গ",
          "question": "উদ্দীপকে মারুফের আচরণে যে মূল্যবোধের প্রকাশ ঘটেছে তার বর্ণনা দাও।",
          "explanation": "মারুফের আচরণে ধর্মীয় মূল্যবোধের প্রকাশ ঘটেছে। এ ধরনের মূল্যবোধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায় এবং তার সাথে স্বীয় সুসংহতিকে বিশেষভাবে প্রকাশ করে। এই ধর্মীয় মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। এখানে ব্যক্তির মনস্তাত্ত্বিক চাহিদা ও আবেগ অনেক বেশি প্রাধান্য পায়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্মিক শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। ধর্মীয় মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এ ধরনের মূল্যবোধের দ্বারা ব্যক্তি তার সুকুমার বৃত্তি ও প্রগতিশীল বিশ্বাসকে আধ্যাত্মিক তথা পরম সত্যের মাধ্যমে বিশ্লেষণ করতে চায়। যেখানে তার তাত্ত্বিক প্রয়োগের দিকটিকে তেমনভাবে বিবেচনায় রাখা হয় না। এ ধরনের মূল্যবোধের দ্বারা ব্যক্তি তার সকল চিন্তাভাবনাকে তথা নিজেকে অতীন্দ্রিয় আধ্যাত্মিক শক্তির কাছে পরিপূর্ণভাবে সমর্পণ করতে চায়।"
        },
        {
          "label": "ঘ",
          "question": "মারুফ ও রহিমের মূল্যবোধের তুলনামূলক বিশ্লেষণ করো।",
          "explanation": "উদ্দীপকে মারুফ ও রহিমের মধ্যে যথাক্রমে অর্থনৈতিক মূল্যবোধ ও ধর্মীয় মূল্যবোধের বৈশিষ্ট্য ফুটে উঠেছে। নিম্নে ধর্মীয় ও অর্থনৈতিক মূল্যবোধের তুলনামূলক বিশ্লেষণ করা হলো। ধর্মীয় মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। পক্ষান্তরে, অর্থনৈতিক মূল্যবোধসম্পন্ন ব্যক্তিরা আগাগোড়াই বাস্তববাদী। একজন অর্থকামী ব্যক্তির বৈশিষ্ট্যই হচ্ছে তার আলোচ্য বিষয়বস্তুর উপযোগিতা সম্বন্ধে আগ্রহী হওয়া। এরা বিশ্বের ব্যবসা-বাণিজ্য, উৎপাদন, বাজারজাতকরণ, দ্রব্যের ভোগ সাধন ইত্যাদির প্রতি আগ্রণী হয়ে উঠে। কিন্তু ধর্মীয় মূল্যবোধের ব্যক্তিরা সৃষ্টির উৎস সম্বন্দ্বে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। অর্থনৈতিক মূল্যবোধের অধিকারী ব্যক্তিরা নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ করে এবং বাস্তব পরিকল্পনার দিকে অগ্রসর হয়। এরা সব সময়ই মিতব্যয়ী হয়। অপরদিকে, ধর্মীয় মূল্যবোধের অধিকারী ব্যক্তিরা হয় আধ্যাত্মিক এবং এদের প্রচেষ্টা হলো সমগ্র বিশ্বজগতকে এক সূত্রে গাঁথা। সৃষ্টির উৎস সম্বন্দ্বে তারা জানতে আগ্রহী থাকে। এরা সাধারণত ধার্মিক হয় এবং সব সময় উচ্চ মার্গের সাথে সংযুক্ত হতে চায়। মূলকথা অর্থনৈতিক মূল্যবোধের অধিকারী ব্যক্তিদের আচরণ পরিচালিত হয় বস্তুর বা কাজের ব্যবহারের উপযোগিতার ওপর ভিত্তি করে। কিন্তু ধর্মীয় মূল্যবোধের অধিকারী ব্যক্তিরা সকল কাজে সৃষ্টিকর্তার আদেশ ও নিষেধের বাস্তবায়ন করতে চায়। উদ্দীপকে মারুফ ধর্মীয় মূল্যবোধের অধিকারী হিসেবে সহজ-সরল জীবনযাপন করে, সৃষ্টি জগতের রহস্য খুঁজে এবং স্রষ্টার প্রতি কৃতজ্ঞতা প্রকাশে নিয়োজিত থাকে। অপরদিকে রহিম অর্থনৈতিক মূল্যবোধ সম্পন্ন। তাই সে অত্যন্ত হিসাবে এবং প্রতিটি কাজে লাভ-ক্ষতি হিসাব করে থাকে। নিজের প্রয়োজনের বাইরে কোনো কাজে যুক্ত হয় না। পরিশেষে বলা যায় যে, মারুফ ও রহিম সম্পূর্ণ ভিন্ন মূল্যবোধ সম্পন্ন মানুষ।"
        }
      ]
    },
    {
      "number": "7",
      "uddipok": "কলেজের ক্রীড়া শিক্ষক ক্রিকেট টিম গঠনের জন্য ৩০ জনের একদল শিক্ষার্থীর প্রত্যেককে ১, ২, ৩ এভাবে ৩০ পর্যন্ত ক্রমিক মান প্রদান করেন। অতঃপর জোড় এবং বিজোড় ক্রমিক মানের শিক্ষার্থীদের নিয়ে দুটি ক্রিকেট টিম গঠন করলেন।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "চলের সংজ্ঞা দাও।",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বা ভেদ্য বলে।"
        },
        {
          "label": "খ",
          "question": "পরীক্ষক কোন ধরনের চলের প্রভাব পর্যবেক্ষণ করেন?",
          "explanation": "পরীক্ষক অনির্ভরশীল চলের প্রভাব পর্যবেক্ষণ করেন। অনির্ভরশীল চল হলো এমন কোনো শর্ত বা অবস্থা যেখানে পরীক্ষক তার ইচ্ছানুযায়ী সকল শর্ত বা অবস্থার পরিবর্তন ঘটিয়ে পরীক্ষণপাত্রের আচরণের উপর এর প্রভাব লক্ষ করেন। উদাহরণস্বরূপ বৈদ্যুতিক বাতি বা পাখার সুইচ অন করলে বাতি জ্বলে ওঠে বা পাখা ঘুরতে থাকে এবং অফ করলে বাতি নিভে যায় বা পাখার ঘূর্ণন বন্ধ হয়। এখানে সুইচ হলো অনির্ভরশীল চল, কারণ সুইচের অন অথবা অফ এর উপর বাতির জ্বলে ওঠা বা পাখার ঘুরতে থাকা নির্ভর করে।"
        },
        {
          "label": "গ",
          "question": "ক্রীড়া শিক্ষক দল গঠনের ক্ষেত্রে যে কৌশল অবলম্বন করেন তার বর্ণনা দাও।",
          "explanation": "ক্রীড়া শিক্ষক দল গঠনের ক্ষেত্রে দৈবায়নের জোড়-বিজোড় পদ্ধতি অবলম্বন করেন। এর মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। কোনো মনোবৈজ্ঞানিক পরীক্ষণ বা গবেষণায় পরীক্ষণপাত্রের শিখন অভিজ্ঞতা, ব্যক্তিগত পরিচিতি, প্রেষণার মাত্রা ইত্যাদি অবাঞ্ছিত চলেরা প্রভাব নিয়ন্ত্রণ করার জন্য দৈবায়ন পদ্ধতি ব্যবহৃত হয়। আবার পরীক্ষণ ফল ও নিয়ন্ত্রিত দলকে অবাঞ্ছিত চলের প্রভাব থেকে মুক্ত বা ধ্রুব রাখার ক্ষেত্রেও এই পদ্ধতি ব্যবহার করা হয়ে থাকে। উদ্দীপকে ক্রীড়া শিক্ষক দল গঠনের জন্য দৈবায়ন পদ্ধতির ব্যবহার করেছেন। যা জোড়-বিজোড় পদ্ধতি নামে পরিচিত। সাধারণত পক্ষপাতহীন তথা বিক্ষিপ্তভাবে নমুনা নির্বাচনের ক্ষেত্রে জোড়-বিজোড় পদ্ধতি অনুসরণ করা হয়। ৩০ জনের একদল শিক্ষার্থীর প্রত্যেককে ১,২,৩ এভাবে ৩০ জন শিক্ষার্থীদের মধ্যে- জোড় দলে থাকবে: ২, ৪, ৬, ৮, ১০, ১২, ১৪, ১৬, ১৮, ২০, ২২, ২৪, ২৬, ২৮, ৩০ বিজোড় দলে থাকবে: ১, ৩, ৫, ৭, ৯, ১১, ১৩, ১৫, ১৭, ১৯, ২১, ২৩, ২৫, ২৭, ২৯ কোনো খেলায় দল গঠনের ক্ষেত্রে অনেক সময় এ ধরনের পদ্ধতি অনুসরণ করা হয়।"
        },
        {
          "label": "ঘ",
          "question": "ক্রীড়া শিক্ষক কি আরো উন্নত কোনো কৌশল অবলম্বন করতে পারতেন? যুক্তি দাও।",
          "explanation": "ক্রীড়া শিক্ষক আরো উন্নত কৌশল হিসেবে লটারি পদ্ধতি অবলম্বন করতে পারতেন। পক্ষপাতহীন তথা বিক্ষিপ্তভাবে নমুনা নির্বাচনের ক্ষেত্রে লটারী পদ্ধতিও অনুসরণ করা হয়। অর্থাৎ কোনো নমুনা সমগ্রক থেকে প্রয়োজনীয় সংখ্যক নমুনা লটারির মাধ্যমে বেছে নেয়া হয়। উদ্দীপকে ক্রীড়া শিক্ষক জোড়-বিজোড় পদ্ধতিতে দল গঠন করেন। তবে উন্নত কৌশল হিসেবে লটারি' পদ্ধতিতেও দল গঠন করা যেতে পারে। লটারি পদ্ধতিতে দল গঠনের জন্য একটি পাত্রের ভিতর ৩০ জন শিক্ষার্থীর ক্লাস রোল পৃথকভাবে কাগজে লিখে কাগজগুলো ভাঁজ করে তাতে রাখা যায়। একজন ছাত্রকে নিয়ে এসে চোখ বাঁধা অবস্থায় একটি একটি করে ১৫টি কাগজ তুলতে বলে ১৫ জনের একটি দল হবে। পাত্রের ভিতর যো ১৫ জনের রোল থাকবে সেগুলো বের করে সে অনুযায়ী আরেকটি দল গঠিত হবে। পরিশেষে বলা যায় জোড়া-বিজোড় বা লটারি কৌশল প্রয়োগ করে পরীক্ষণপাত্রদের দুটি দলে ভাগ করা যায়, যা বাহ্যিক চলের প্রভাব নিয়ন্ত্রণে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: সুমন সপ্তম শ্রেণীর মেধাবী ছাত্র। তার বুদ্ধ্যঙ্ক কেমন হবে তা জানার আগ্রহে সুমন-এর বাবা তাকে একজন মনোবিজ্ঞানীর কাছে নিয়ে যান। মনোবিজ্ঞানী ভাষাগত ৬টি মানকের মাধ্যমে তার বুদ্ধ্যঙ্ক নির্ণয় করলেন। ফলাফলে দেখলেন সুমন এর বুদ্ধ্যঙ্ক স্বাভাবিকের তুলনায় বেশি। দৃশ্যকল্প-২: আনিকা ও রাইয়ান দুইজন প্রতিবেশি। আনিকা সামান্য লিখতে ও পড়তে পারে। গান-বাজনা করতে পারে। শারীরিক বৈকল্যতা নেই অন্যদিকে রাইয়ানের শারীরিক সক্ষমতা, কথা বলার জড়তা আছে। তাদের বাবা-মা নিয়মিত চিকিৎসকের পরামর্শ নিয়ে সন্তানের উন্নতির চেষ্টা করেছেন।",
      "tag": "RPLSC 232,RPLSC 23",
      "sub_questions": [
        {
          "label": "ক",
          "question": "দলভিত্তিক বৃদ্ধি অভীক্ষা কী?",
          "explanation": "বুদ্ধি পরিমাপের যে অভীক্ষা একসাথে অনেক লোকের ওপর প্রয়োগ, করা হয় তাকে দলগত বুদ্ধি অভীক্ষা বলে।"
        },
        {
          "label": "খ",
          "question": "বুদ্ধ্যঙ্ক নির্ণয়ে মানসিক বয়স প্রয়োজন কেন?",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত্ব বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = \\(\\frac{মানসিক বয়স}{প্রকৃত বয়স}\\) × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় সম্ভব নয়। অতএব বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "সুমন এর বুদ্ধ্যত্তক নির্ণয়ে মনোবিজ্ঞানী যে অভীক্ষা ব্যবহার করেছেন সে অভীক্ষার বৈশিষ্ট্য ব্যাখ্যা করো।",
          "explanation": "উদ্দীপকে দৃশ্যকল্প-১ এ সুমনের বুদ্ধ্যঙ্ক নির্ণয়ে মনোবিজ্ঞানী ওয়েকস্লার-এর বৃদ্ধি অভীক্ষা ব্যবহার করেছেন। ওয়েকস্লার বুদ্ধি অভীক্ষাটির একটি বৈশিষ্ট্য হলো বুদ্ধি অভীক্ষাটি-শিশু ও প্রাপ্তবয়স্কদের ওপর প্রয়োগের মাধ্যমে আদর্শায়িত করা হয়েছে। অভীক্ষাটির অন্য একটি বৈশিষ্ট্য হলো অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে তাদের সাধারণ সামর্থ্যের পাশাপাশি বিশেষ ক্ষমতা বা সামর্থ্যেরও পরিমাপ করা যায়। অভীক্ষাটির একটি বিশেষ বৈশিষ্ট্য হলো, এটিতে বুদ্ধি পরিমাপ ও বুদ্ধ্যঙ্ককে কার্যকরভাবে ব্যবহারের ক্ষেত্রে আদর্শ সাফল্যাঙ্ক পদ্ধতির ব্যবহার করা হয়েছে। এ অভীক্ষার সাহায্যে বিভিন্ন ভাষাভাষী লোকের বুদ্ধি নির্ণয় করা যায়। ওয়েকসূলার অভীক্ষার অন্য একটি বৈশিষ্ট্য হলো এ অভীক্ষাটি শিশুদের পাশাপাশি প্রাপ্তবয়স্কদের বুদ্ধি পরিমাপের ক্ষেত্রে বুদ্ধ্যচককে কার্যকরভাবে ব্যবহার করা হয়েছে। এছাড়া এ অভীক্ষা প্রয়োগ করে রোগীর কোনো বিশেষ মানসিক ক্রিয়ার ত্রুটি আছে তা নির্ণয় করা যায়।"
        },
        {
          "label": "ঘ",
          "question": "আনিকা ও রাইয়ান উভয়ই কী একই শ্রেণির বুদ্ধি প্রতিবন্ধী না ভিন্ন? যুক্তিসহ বিশ্লেষণ করো।",
          "explanation": "উদ্দীপকে দৃশ্যকর-২ এ আনিকা ও রাইয়ান দুজনই ভিন্ন শ্রেণির বুদ্ধি প্রতিবন্ধী। আনিকা মৃদু বৃদ্ধি প্রতিবন্ধী ও রাইয়ান মধ্যম বুদ্ধি প্রতিবন্ধী। মৃদু বুদ্ধি প্রতিবন্ধীদের সামাজিক অভিযোজন করার সামর্থ্য কিশোর- কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। এদের শারীরিক ও মানসিক বিকাশ এবং আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধীদের ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না, এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমে এদেরকে স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। উদ্দীপকের দৃশ্যকল্প-২ এ দেখা যায় আনিকা সামান্য লিখতে ও পড়তে পারে, গান-বাজনা করতে পারে। আনিকার মধ্যে যেসব ক্ষমতা দেখা যায় সেসব দিক বিবেচনা করলে সে মৃদু বৃদ্ধি প্রতিবন্ধী শ্রেণির পর্যায়ের অন্তর্ভুক্ত। মধ্যম বুদ্ধি প্রতিবন্ধীদের বুস্থ্যচক ৩৬ থেকে ৫০ এর মধ্যে সীমাবদ্ধ। এদের মানসিক বয়স ৪ থেকে ৭ বছরের মধ্যে হয়। মধ্যম বুদ্ধি প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকের দৃশ্যকল্প-২ এ দেখা যায়, রাইয়ানের শারীরিক অক্ষমতা, কথা বলায় জড়তা রয়েছে। তার মধ্যে যেসব সমস্যা দেখা যায় সেসব দিক বিবেচনা করলে সে মধ্যম বুদ্ধি প্রতিবন্ধী শ্রেণির পর্যায়ের অন্তর্ভুক্ত।"
        }
      ]
    }
  ]
}