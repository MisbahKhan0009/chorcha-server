{
  "title": "আইডিয়াল কলেজ, মতিঝিল ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "জনাব সোহেল এর দুই ছেলে শাফিন ও মাহিন। শাফিন এর বয়স ৮ বছর। শাফিন-এর বুদ্ধি পরিমাপ করার জন্য মনোবিজ্ঞানীর কাছে নিয়ে গেলে দেখা গেল সে ৯ বছরের সকল প্রশ্নের উত্তর দিয়ে ১০ বছরের ২টি ও ১১ বছরের ১টি প্রশ্নের উত্তর দিতে পারলো। অন্যদিকে মাহিনের বুদ্ধি পরিমাপ করে দেখা গেল তার বুদ্ধ্যংক ৬৫।",
      "tag": "ISCM 23",
      "sub_questions": [
        {
          "label": "ক",
          "question": "মানসিক বয়স কী?",
          "explanation": "কোনো বুদ্ধি অভীক্ষায় ব্যক্তি যে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স।"
        },
        {
          "label": "খ",
          "question": "সৃজনশীলতা বলতে কী বোঝায়?",
          "explanation": "মেধার চূড়ান্ত অভিব্যক্তি প্রকাশ করে সৃজনশীলতা। সৃজনশীলতা ব্যক্তির অন্যতম বৈশিষ্ট্য। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের বৈশিষ্ট্য। সৃজনশীলতা ব্যক্তিকে কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। সৃজনশীল ব্যক্তি ঘটনার বিশুদ্ধ বিবরণ দান ও পুঙ্খানুপুঙ্খ বর্ণনা করে থাকে। সৃজনশীলতা ব্যক্তির মানসিক স্বাস্থ্য বিকাশে সহায়ক। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে।"
        },
        {
          "label": "গ",
          "question": "শাফিন-এর বুদ্ধ্যংক নির্ণয় করো।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, শাফিনের প্রকৃত, বয়স ৮ বছর। বুদ্ধি অভীক্ষায় সে ৯ বছরের সকল প্রশ্নের উত্তর দেয় এবং ১০ বছরের ২টি ও ১১ বছরের ১ টি প্রশ্নের উত্তর দেয়। তাহলে শাফিনের মানসিক বয়স হলো- (৯×১২) + (২×২) + (১×২) = ১১৪ মাস । শাফিনের প্রকৃত বয়স ৮ বছর = ৮×১২ = ৯৬ মাস সুতরাং, বুদ্ধ্যঙ্ক = \\(\\frac{মানসিক বয়স}{প্রকৃত বয়স}\\) × ১০০ = \\(\\frac{১১৪ মাস}{৯৬ মাস}\\) × ১০০ = ১১৮.৭৫ \\(\\therefore\\) শাফিন একজন উচ্চ সাধারণ বুদ্ধিসম্পন্ন মানুষ।"
        },
        {
          "label": "ঘ",
          "question": "বুদ্ধ্যংক অনুযায়ী মাহিনকে কী বলা যায়? এদের জন্য করণীয় আছে বলে তুমি মনে করো। – তা বিশ্লেষণ করো।",
          "explanation": "উদ্দীপকে মাহিনের বুদ্ধ্যঙ্ক ৬৫, যা স্বল্প বুদ্ধি প্রতিবন্ধিতাকে নির্দেশ করে। বুদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। ফলে উপযুক্ত ব্যবস্থা গ্রহণ করে বুদ্ধি প্রতিবন্ধিতার নির্ভরশীলতাকে অনেকাংশে হ্রাস করা যায় এবং তাদেরকে সমাজে পুনর্বাসিত করাও সম্ভব হয়। আর এ জন্য প্রতিবন্ধী ব্যক্তিকে বিভিন্ন ধরনের মনোচিকিৎসা প্রদানের পাশাপাশি, সামাজিক ও পারিবারিক সহায়তা প্রদান করা অত্যন্ত জরুরি। বুদ্ধি প্রতিবন্ধিতার সাথে কিছু শারীরিক ব্যাধি ও ত্রুটি জড়িত রয়েছে। এগুলোকে প্রাথমিক পর্যায়ে চিহ্নিত করে চিকিৎসার মাধ্যমে রোগের গতিকে রোধ করতে হবে। বুদ্ধি প্রতিবন্ধিতা নির্ণয়ের পর কাউন্সেলর কর্তৃক আক্রান্ত ব্যক্তি ও তার পরিবারকে অনুভূতি, চিন্তা, আচরণ এবং শিশুর শিক্ষা, প্রশিক্ষণ ও পুনর্বাসন বিষয়ে পরামর্শ গ্রহণ করতে হবে। কথা ও ভাষাগত ত্রুটি দূরীকরণের জন্য স্পিচথেরাপি প্রদান করতে হবে। প্রতিবন্ধী ব্যক্তিকে আত্ম-পরিচর্যা মূলক দক্ষতা যেমন-হাঁটা খাওয়া বসা ইত্যাদির পাশাপাশি লেখা-পড়া হিসাব-নিকাশের কাজ শেখাতে হবে। মানসিক প্রতিবন্ধী শিশুদের শারীরিক ও মানসিক বিকাশের ক্ষেত্রে তাদের প্রায়শ আনন্দদায়ক পরিবেশ বিশেষ করে খেলাধুলার ব্যবস্থা করা ও আনন্দদায়ক পরিবেশে রাখা উচিত। এতে তাদের শারীরিক ও মানসিক বিকাশ অনেকটা উন্নতি লাভ করে। উপরের পদক্ষেপ গুলো অবলম্বন করলে একটি স্বল্প বুদ্ধি সম্পন্ন শিশু উপযোজনশীল আচরণ করতে শিখবে।"
        }
      ]
    },
    {
      "number": "2",
      "uddipok": "বিষয়-১; শ্রাবণী তার সহপাঠীদের কাছে খুবই জনপ্রিয়। সে সবার সাথে বেশ হাসিখুশি থাকে। বিষয়-২: মিলি তার ব্যক্তিত্ব পরিমাপের জন্য মনোবিজ্ঞানীর কাছে গেলো। মনোবিজ্ঞানী তাকে কতকগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এর উপর ভিত্তি করেই মিলির ব্যক্তিত্ব নির্ণয় করা হলো।",
      "tag": "ISCM 23",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো সময় ও পরিবেশের মধ্য দিয়ে অতিক্রান্ত আচরণ ও চিন্তার এক বিশেষ ধরন যা এক ব্যক্তিকে অপর ব্যক্তি থেকে পৃথক করে।"
        },
        {
          "label": "খ",
          "question": "ব্যক্তিত্বের সংলক্ষণ বলতে কী বুঝায়?",
          "explanation": "ব্যক্তিত্বের সংলক্ষণ বলতে বোঝায় ব্যক্তির এমন কতগুলো গুণ বা বৈশিষ্ট্য যার সাহায্যে আমরা এক ব্যক্তি থেকে অন্য ব‍্যক্তিকে সহজে পৃথক করতে পারি। সংলক্ষণ ব্যক্তির আচরণকে বিশেষভাবে প্রভাবিত করে থাকে। প্রফুল্লতা, আত্মনির্ভরতা, উদারতা প্রভৃতি সংলক্ষণের উল্লেখযোগ্য উদারহণ। এসব বৈশিষ্ট্য বা গুণসম্পন্ন ব্যক্তিদের অন্যান্য ব্যক্তি থেকে খুব সহজে পৃথক করা যায় বলে বলেই ব্যক্তিত্বের সংলক্ষন অত্যন্ত গরত্বপূর্ণ।"
        },
        {
          "label": "গ",
          "question": "শ্রাবণীর ব্যক্তিত্বের ধরণ ব্যাখ্যা করো।",
          "explanation": "শ্রাবণীর ব্যক্তিত্ব হলো বহির্মুখী প্রকৃতির। কার্ল ইয়ং তার 'Psychological Types' নামক গ্রন্থে মানুষের অভিজ্ঞতার ওপর ভিত্তি করে তাদেরকে বহির্মুখী ও অন্তর্মুখী এ দু দলে ভাগ করেন। তিনি দেখান যে বহির্মুখী ব্যক্তিত্বসম্পন্ন সকল মানুষ বাইরের জগতের প্রতি খুব বেশি আকৃষ্ট হয়। এরা অন্যের সাথে 'সদা হাসি-খুশি থাকে এবং সামাজিক গঠনমূলক কাজে অংশগ্রহণ করে থাকে। বহির্মুখী ব্যক্তিত্বের অধিকারীরা যেকোনো প্রতিকূল পরিস্থিতিতে খাপ খাইয়ে নিতে পারে এবং এরা সর্বদাই অন্যকে নিয়ে চিন্তা করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশে নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। উদ্দীপকের শ্রাবণী সহপাঠীদের কাছে খুবই জনপ্রিয় এবং সে সবার সাথে হাসিখুশি থাকে। সুতরাং সে বহির্মুখী ব্যক্তিত্বের অধিকারী।"
        },
        {
          "label": "ঘ",
          "question": "মিলির ব্যক্তিত্ব পরিমাপের জন্য যে অভীক্ষা ব্যবহার করা হয়েছে তা বিশ্লেষণ করো।",
          "explanation": "মিলির ব‍্যক্তিত্ব পরিমাপের জন্য মনোবিজ্ঞানী কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা- আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাঁধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকের মিলি তার ব্যক্তিত্ব পরিমাপের জন্য একজন মনোবিজ্ঞানীর কাছে গেলো। মনোবিজ্ঞানী মিলিকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। সুতরাং বলা যায়, মনোবিজ্ঞানীর ব্যবহৃত এ পদ্ধতিটি হলো কাহিনি সংপ্রত্যক্ষণ অভীক্ষা। পরিশেষে সার্বিক আলোচনার ভিত্তিতে বলা যায়, কিছু অসুবিধা থাকা সত্ত্বেও কাহিনি সংপ্রত্যক্ষণ অভীক্ষার সাহায্যে ব্যক্তির আশা-আকাঙ্ক্ষা, ব্যর্থতা, দ্বন্দ্ব, কর্তৃত্ব প্রভৃতি' জানা যায়, যা ব্যক্তির মানসিক সমস্যা চিহ্নিতকরণে গুরুত্বপূর্ণ নিয়ামক হিসেবে ব্যবহৃত হয়।"
        }
      ]
    },
    {
      "number": "3",
      "uddipok": "বিষয়-১: লেখাপড়া শেষ করে আরমান অনেক দিন ধরে চাকরির আশায় আছে। দীর্ঘ প্রতীক্ষার পর একটি চাকরির সুযোগ হয়েছে। বেতন ভালো কিন্তু প্রত্যন্ত অঞ্চলে। সে দ্বন্দ্বে পড়েছে। বিষয়-২: মিসেস সেলিনা একজন কর্মজীবী নারী। তিনি সকালে বাসার কাজে শেষ করে অফিসে যান। অফিস থেকে বাসায় এসে তার আর কোনো কাজে আগ্রহ থাকে না। ক্লান্ত লাগে, ঝিমুনি ভাব আসে।",
      "tag": "ISCM 23",
      "sub_questions": [
        {
          "label": "ক",
          "question": "মানসিক চাপের সংজ্ঞা দাও।",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "শৈশব কালের স্নেহ ভালোবাসার বঞ্চনা কিভাবে মানসিক চাপের সৃষ্টি করে?",
          "explanation": "শৈশবকালে স্নেহ ভালোবাসার বঞ্চনা বিভিন্নভাবে মানসিক চাপ সৃষ্টি করে। ছোট শিশুরা স্নেহ ভালোবাসা চায়। শিশুর স্বাভাবিক বিকাশের জন্য স্নেহ প্রীতি ঘেরা পরিবেশ একান্ত প্রয়োজন। স্নেহ বঞ্চিত শিশুদের মধ্যে অন্যদের প্রতি হৃদ্যতাবোধের এবং আনুগত্যবোধের সৃষ্টি হয় না। মাতৃস্নেহের বঞ্চনা শিশুদের জন্য গুরুতর সমস্যার সৃষ্টি করে। মায়ের সঙ্গে শিশুর যে অন্তরঙ্গ সম্পর্ক, সেটিই পরবর্তী জীবনে তার সকল প্রকার মানবিক সম্পর্কের ভিত্তিরূপে গণ্য হয়। ফলে এরা পরবর্তী জীবনে সমাজবিরোধী হতে পারে অথবা অপরাধ প্রবণ হতে পারে।"
        },
        {
          "label": "গ",
          "question": "আরমানের মানসিক চাপের ধরন ব্যাখ্যা করো।",
          "explanation": "আরমানের মধ্যে আকর্ষণ-বিকর্ষণ দ্বন্দ্বের উদ্ভব হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন- আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এরদিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। উদ্দীপকে আরমান ভালো বেতনে একটি চাকরি পেয়েছে। কিন্তু চাকরিস্থল খুবই দুর্গম অঞ্চলে। ফলে সে যোগদান করবে কি না তা নিয়ে সংশয়ে আছে। প্রত্যাশিত বেতনের চাকরিটা আকর্ষণীয় যা তাকে কাছে টানে আবার কর্মস্থল দুর্গম অঞ্চলে যা বিকর্ষণীয় হওয়ায় তাকে দূরে সরিয়ে দেয়। সুতরাং বলা যায়, আরমানের মধ্যে যে দ্বন্দ্বের উদ্ভব হয়েছে তা মূলত আকর্ষণ-বিকর্ষণ দ্বন্দ্ব।"
        },
        {
          "label": "ঘ",
          "question": "মিসেস সেলিনার মানসিক চাপের ধরন বিশ্লেষণ করো।",
          "explanation": "মিসেস সেলিনার মানসিক চাপ কর্মভার কে নির্দেশ করে। কর্মভার মানুষের কর্মদক্ষতার একটি গুরুতর প্রতিবন্ধক। কর্মভার এমন একটি ব্যাপক ধারণা যা বিভিন্ন লোক বিভিন্ন সময়ে বিভিন্ন অর্থে ব্যবহার করেছেন। কর্মভার হলো কর্মের প্রতি আগ্রহ বা ইচ্ছা হ্রাস পাওয়া, বিরক্তিবোধ বৃদ্ধি পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভারের সাথে ক্লান্তির সম্পর্ক রয়েছে। অনেকেই বলেছেন যে, কর্মভার হচ্ছে দীর্ঘক্ষণ কাজ করার ফলে সাময়িকভাবে কর্মক্ষমতা হ্রাস পাওয়া। কর্মভারের অনুভূতিও সকলের এক রকম হয় না। কারও কারও মাথা ব্যথা করে, কারও মাংস পেশিতে যন্ত্রণা হয়, শরীরের অংশবিশেষ শক্ত হয়ে যায়, কারও চোখ ব্যথা ও ঘুমঘুমভাব অনুভূত হয়, কারও হয় মানসিক যন্ত্রণা, আবার কেউ কেউ অনুভব করেন যেন সমস্ত শরীরে একটা জড়তা নেমে আসছে। অনেক সময় এ ধরনের অনুভূতি ও একঘেয়েমিজনিত বিরক্তি কিংবা কাজে আগ্রহের অভাব এগুলোর মধ্যে পার্থক্য করা যায় না। সুতরাং বলা যায়, মিসেস সেলিনা অতিরিক্ত কাজের চাপে যে মানসিক চাপের সম্মুখীন হন, তা কর্মভারকে নির্দেশ করে। কর্মভারের কারণে ক্লান্তি, ঝিমুনিভাব সহ শারীরিক ও মানসিক বিভিন্ন প্রতিক্রিয়া পরিলক্ষিত হয়।"
        }
      ]
    },
    {
      "number": "4",
      "uddipok": "রিপন, তপন ও স্বপন তিন বন্ধু। রিপন তার বাবা-মা-এর আদর্শে গড়ে উঠেছে। বাবা-মা ভাই বোনের সান্নিধ্যে গড়ে ওঠা রিপন আজ সমাজে সুপ্রতিষ্ঠিত। তপন খুবই হিসেবী। স্বপন আধ্যাত্মিক প্রকৃতির।",
      "tag": "ISCM 23",
      "sub_questions": [
        {
          "label": "ক",
          "question": "মূল্যবোধের সংজ্ঞা দাও।",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "মনোভাব ও মূল্যবোধ কীভাবে সম্পর্কিত?",
          "explanation": "মনোভাব মূল্যবোধের অংশ বিশেষ হওয়ার কারণে পরস্পর সম্পর্কযুক্ত। মূল্যবোধ হলো একটি আদর্শ যার একটি অবিচ্ছেদ্য অংশ হলো মনোভাব। তবে মনোভাবের সংখ্যার তুলনায় মূল্যবোধের সংখ্যা অপেক্ষাকৃত কম এবং এ দুটোই পরিবর্তনশীল। মনোভাব হলো কোনো ঘটনার পক্ষে বা বিপক্ষে মতামত দেওয়ার পূর্ব প্রস্তুতি আর মূল্যবোধ বিভিন্ন ঘটনা ও কার্যাবলির মাধ্যমে সৃষ্ট সমাজসৃষ্ট রীতি-নীতি ও জীবনাচরণ পদ্ধতি। তাই বলা যায়, মূল্যবোধ মনোভাব দ্বারা প্রভাবিত এবং পরস্পর সম্পর্কযুক্ত।"
        },
        {
          "label": "গ",
          "question": "রিপনের মূল্যবোধের গঠন কোন মাধ্যমে প্রভাব বিস্তার করেছে ব্যাখ্যা করো।",
          "explanation": "উদ্দীপকে রিপনের মূল্যবোধ গঠনে প্রভাববিস্তারকারী মাধ্যম হলো পরিবার। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবার শিশুকে পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগত প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে। একজন ব্যক্তির মূল্যবোধের ভিত্তি রচিত হয় শিশুকালে আর এজন্য পরিবারের ভূমিকাই মুখ্য। পরিবারের বিশ্বাস, ঐতিহ্য ও রীতির উপর নির্ভর করে ব্যক্তিভেদে মূল্যবোধের পার্থক্য পরিলক্ষিত হয়। সুতরাং বলা যায়, পরিবার ব্যক্তির মূল্যবোধ গঠনে সর্বপ্রধান ভূমিকা পালন করে।"
        },
        {
          "label": "ঘ",
          "question": "তপন ও স্বপনের মূল্যবোধ এক না ভিন্ন- তোমার মতামত বিশ্লেষণ করো।",
          "explanation": "তপন ও স্বপনের মূল্যবোধ ভিন্ন। তাদের মূল্যবোধ যথাক্রমে অর্থনৈতিক মূল্যবোধ ও ধর্মীয় মূল্যবোধকে নির্দেশ করে। ধর্মীয় মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। পক্ষান্তরে, অর্থনৈতিক মূল্যবোধসম্পন্ন ব্যক্তিরা আগাগোড়াই বাস্তববাদী। একজন অর্থকামী ব্যক্তির বৈশিষ্ট্যই হচ্ছে তার আলোচ্য বিষয়বস্তুর উপযোগিতা সম্বন্ধে আগ্রহী হওয়া। এরা বিশ্বের ব্যবসা-বাণিজ্য, উৎপাদন, বাজারজাতকরণ, দ্রব্যের ভোগ সাধন ইত্যাদির প্রতি আগ্রহী হয়ে উঠে। কিন্তু ধর্মীয় মূল্যবোধের ব্যক্তিরা সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। অর্থনৈতিক মূল্যবোধের অধিকারী ব্যক্তিরা নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ করে এবং বাস্তব পরিকল্পনার দিকে অগ্রসর হয়। এরা সব সময়ই মিতব্যয়ী হয়। অপরদিকে, ধর্মীয় মূল্যবোধের অধিকারী ব্যক্তিরা হয় আধ্যাত্মিক এবং এদের প্রচেষ্টা হলো সমগ্র বিশ্বজগতকে এক সূত্রে গাঁথা। সৃষ্টির উৎস সম্বন্ধে তারা জানতে আগ্রহী থাকে। এরা সাধারণত ধার্মিক হয় এবং সব সময় উচ্চ মার্গের সাথে সংযুক্ত হতে চায়। মূলকথা অর্থনৈতিক মূল্যবোধের অধিকারী ব্যক্তিদের আচরণ পরিচালিত হয় বস্তুর বা কাজের ব্যবহারের উপযোগিতার ওপর ভিত্তি করে। কিন্তু ধর্মীয় মূল্যবোধের অধিকারী ব্যক্তিরা সকল কাজে সৃষ্টিকর্তার আদেশ ও নিষেধের বাস্তবায়ন করতে চায়। উদ্দীপকের তপন খুবই হিসেবী। তার এ ধরণের বৈশিষ্ট্য অর্থনৈতিক মূল্যবোধের সাথে সাদৃশ্যপূর্ণ। অন্যদিকে স্বপন আধ্যাত্মিক প্রকৃতির। তার এ আধ্যাত্মিকতা ধর্মীয় মূল্যবোধকে নির্দেশ করে। পরিশেষে বলা যায়, তপন ও স্বপন যে মূল্যবোধ ধারণ করে তা সম্পূর্ণ ভিন্ন দুটি মূল্যবোধ।"
        }
      ]
    },
    {
      "number": "5",
      "uddipok": "বিষয়-১: বিষয়-২: গবেষণা কর্মকর্তা রোহান সুনিয়ন্ত্রিত ও কৃত্রিম পরিবেশে গবেষণা করেন।",
      "tag": "ISCM 23",
      "sub_questions": [
        {
          "label": "ক",
          "question": "প্রকল্পের সংজ্ঞা দাও।",
          "explanation": "কোনো পরীক্ষণ পরিচালনা করার পূর্বেই পরীক্ষণের সমস্যার সম্ভাব্য সমাধান সম্পর্কে একটা আনুমানিক ধারণা ঠিক করা হয়। এই আনুমানিক ধারণাকে প্রকল্প বলা হয়।"
        },
        {
          "label": "খ",
          "question": "পরস্পর বিরোধী ফলাফলকে সমস্যার উৎস বলা হয় কেন?",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর বিরোধী ফলাফল পান তাহলে আবার আমরা নতুন সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "উদ্দীপকে 'ক' চিহ্নিত চলের ব্যাখ্যা দাও।",
          "explanation": "বিষয়-১ এর 'A' চিহ্নিত স্থানে অনির্ভরশীল চলের প্রতি ইঙ্গিত করা হয়েছে। পরীক্ষণে চল একটি গুরুত্বপূর্ণ বিষয়। মূলত চল বলতে তাকে বোঝায় যা পরিবর্তনশীল। চলকে প্রধানত অনির্ভরশীল, নির্ভরশীল, মধ্যবর্তী ও বাহ্যিক এই চার ভাগে ভাগ করা যায়। যে চলকে তার উপস্থিতি বা সৃষ্টির জন্য অন্য কারো ওপর নির্ভর করতে হয় তাকে নির্ভরশীল চল বলে। নির্ভরশীল ও অনির্ভরশীল চলের মধ্যে সংযোগ স্থাপনকারী চলকে মধ্যবর্তী চল এবং বাহ্যিক পরিবেশ থেকে যে চল উদ্ভব হয় তাকে বাহ্যিক চল বলে। বিষয়-১ এ বর্ণিত ছকে বিভিন্ন প্রকার চলের প্রকারভেদ দেখানো হয়েছে। অতএব বলা যায় 'ক' চিহ্নিত স্থানে অনির্ভরশীল বা স্বাধীন চলকেই নির্দেশ করা হয়েছে। বিষয়-১-এ নির্দেশিত অনির্ভরশীল চল 'উদ্দীপক চল' বা নিরপেক্ষ চল নামেও পরিচিত। মূলত গবেষক প্রাণীর আচরণের ওপর যে সকল চলের প্রভাব লক্ষ করেন সে সকল চলই হচ্ছে অনির্ভরশীল চল। এখানে গবেষক তার ইচ্ছানুসারে অনির্ভরশীল চলকে হ্রাস বা বৃদ্ধি করে থাকেন। মনোবিজ্ঞানীরা বেশিরভাগ ক্ষেত্রেই উদ্দীপকের প্রতি প্রাণীর প্রতিক্রিয়া নিয়ে গবেষণা করেন, এজন্য মনোবিজ্ঞানের গবেষণায় শব্দ, আলোকরশ্মি, বিদ্যুৎপ্রবাহ ইত্যাদিকে উদ্দীপক বা অনির্ভরশীল চল হিসেবে ব্যবহার করা হয়ে থাকে। এ অর্থে বলা যায়, যে চলকে তার উপস্থিতি বা সৃষ্টির জন্য অন্য চলের ওপর নির্ভর করতে হয় না তাকে অনির্ভরশীল বা স্বাধীন চল বলা হয়ে থাকে।"
        },
        {
          "label": "ঘ",
          "question": "রোহান যে পদ্ধতির মাধ্যমে গবেষণা করেন তার বৈশিষ্ট্যগুলো বিশ্লেষণ করো।",
          "explanation": "রোহান পরীক্ষণ পদ্ধতির সাহায্যে গবেষণা পরিচালনা করছেন যার কতকগুলো সুনির্দিষ্ট বৈশিষ্ট্য রয়েছে। মনোবিজ্ঞানে ব্যবহৃত মূল পদ্ধতি হলো পরীক্ষণ পদ্ধতি। এ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে অনুসন্ধানকার্য পরিচালনা করা হয়। উদ্দীপকে রোহান গবেষণাগারে সুনিয়ন্ত্রিত পরিবেশে গবেষণা পরিচালনা করেছেন। যাতে বোঝা যায়, তিনি পরীক্ষণ পদ্ধতিতেই গবেষণা পরিচালনা করেছেন। প্রায়োগিক সংজ্ঞা প্রদান, বস্তুনিষ্ঠতা, প্রয়োজনানুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধানকার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে বর্ণনা করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। প্রদত্ত বিষয়-২-এ ইঙ্গিতকৃত রোহান যে পদ্ধতির সাহায্যে গবেষণা করেছেন তা হলো পরীক্ষণ পদ্ধতি। পুনরাবৃত্তি এ পদ্ধতির অন্যতম গুরুত্বপূর্ণ বৈশিষ্ট্য। এখানে গবেষক ফলাফলের যথার্থতা প্রমাণের জন্য নিয়ন্ত্রিত পরিবেশে গবেষণাকার্যের পুনরাবৃত্তি করে থাকেন। এ পদ্ধতিতে পরিসংখ্যানিক বিশ্লেষণের মাধ্যমে গবেষণার ফলাফল প্রকাশ করা হয়। প্রাপ্ত ফলাফলের মাধ্যমে সাধারণীকরণ তথা ফলাফল সকলের জন্য সত্য ও প্রযোজ্য মনে করা হয়। বৈজ্ঞানিক পদ্ধতির সকল বৈশিষ্ট্য উপস্থিত থাকার কারণে পরীক্ষণ পদ্ধতিকে বিজ্ঞানসম্মত পদ্ধতি বলা হয়ে থাকে। এসব বৈশিষ্ট্যজনিত কারণে পরীক্ষণ পদ্ধতি অন্যান্য পদ্ধতির তুলনায় সর্বাধিক ব্যবহৃত হয়। উপরের আলোচনার পরিপ্রেক্ষিতে বলা যায়, বিজ্ঞানভিত্তিক ও সর্বাধিক গ্রহণযোগ্য পদ্ধতি হলো পরীক্ষণ পদ্ধতি। আর পরীক্ষণ পদ্ধতির এই গ্রহণযোগ্যতা এনে দিয়েছে এর অনন্য বৈশিষ্ট্যসমূহ।"
        }
      ]
    },
    {
      "number": "6",
      "uddipok": "শিবলীর কথা বলায় জড়তা থাকায় সে লেখাপড়া করতে পারে নি। তবে কম্পিউটার, ইন্টারনেট ইত্যাদি প্রযুক্তিগত কাজে বেশ পারদর্শী। রোদেলা ও রাহার বয়স ৮ বছর। রোদেলার বুদ্ধি পরিমাপের জন্য মনোবিজ্ঞানী রোদেলাকে তার সামনাসামনি বসিয়ে কিছু সমস্যার সমাধান করতে দেন। অন্যদিকে রাহার বুদ্ধি পরিমাপের জন্য অনেকের সাথে বসিয়ে কিছু সমস্যার সমাধান করতে দেন।",
      "tag": "ISCM 23",
      "sub_questions": [
        {
          "label": "ক",
          "question": "বুদ্ধির সংজ্ঞা দাও।",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তব জগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "ভাষাভিত্তিক অভীক্ষা বলতে কী বুঝায়?",
          "explanation": "ভাষাগত বুদ্ধি অভীক্ষার ক্ষেত্রে মূল উপজীব্য বিষয় হলো ভাষা। যারা ভাষা বুঝতে পারে বা লিখতে-পড়তে পারে তাদের বুদ্ধি পরিমাপের জন্য ভাষাগত বুদ্ধি অভীক্ষা ব্যবহৃত হয়ে থাকে। এ ধরণের অভীক্ষার উপাদান প্রধানত শব্দ, বাক্যাংশ, বাক্য ইত্যাদি। অভীক্ষার্থীকে লিখিত বা কথিত ভাষার সাহায্যে প্রদত্ত প্রশ্নগুলোর উত্তর করতে হয়। শব্দ বা বাক্যের অর্থ বলা, সমার্থক বা বিপরীত শব্দ ব্যবহার করা, লিখিত বাক্য পড়া ও তার অর্থ অনুধাবন করা ইত্যাদি নানাভাবে ভাষার ব্যবহার এ ধরণের অভীক্ষার মূল বিষয়।"
        },
        {
          "label": "গ",
          "question": "শিবলীর বুদ্ধি পরিমাপের জন্য কোন ধরনের অভীক্ষা ব্যবহার করবে? ব্যাখ্যা করো।",
          "explanation": "শিবলীর বুদ্ধি পরিমাপের জন্য কৃতি বা কার্যসম্পাদনী অভীক্ষা ব্যবহার করতে হবে। শিশু, নিরক্ষর কিংবা মূক ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানে না, তাদের জন্য ব্যবহার করা হয় কৃতি বা কর্মসম্পাদনী অভীক্ষা। ডিয়ার বর্ণের 'ফর্ম বোর্ড অভীক্ষা' আলেকজান্ডারের' 'পাস এলোং অভীক্ষা' 'ব্লক ডিজাইন অভীক্ষা' 'ছবি সম্পূর্ণকরণ অভীক্ষা' প্রভৃতি কৃতি বা কর্মসম্পাদনী অভীক্ষার উদাহরণ। অবাচনিক বুদ্ধি অভীক্ষায় নানা আকার ও রঙের কাঠের বা প্লাস্টিকের টুকরার সাহায্যে প্রদত্ত কোনো বিশেষ নকশার অনুকরণে নকশা তৈরি করতে হয়। প্রধানত দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয় বলে এসব অবাচনিক বুদ্ধি অভীক্ষা কৃতি বা কর্মসম্পাদনী অভীক্ষা নামে পরিচিত। কর্মসম্পাদনী অভীক্ষায় সমস্যাটির সমাধানে বা প্রদত্ত নকশা গঠনের সাফল্য ও দ্রুততার নিরিখে অভীক্ষাথীর বুদ্ধি পরিমাপ করা হয়। উদ্দীপকের শিবলীর কথা বলায় জড়তা থাকায় সে লেখাপড়া করতে পারেনি। তবে কম্পিউটার, ইন্টারনেট ব্যবহারে সে পারদর্শী। অর্থাৎ শিবলীর ভাষাগত সমস্যা থাকায় তার ক্ষেত্রে ভাষাগত অভীক্ষা ব্যবহার করা সম্ভব নয়। সুতরাং তার ক্ষেেেত্র বুদ্ধি পরিমাপের জন্য কৃতি বা কার্যসম্পাদনী অভীক্ষা ব্যবহার করতে হবে।"
        },
        {
          "label": "ঘ",
          "question": "রোদেলা ও রাহার ক্ষেত্রে প্রয়োগকৃত বুদ্ধি অভীক্ষার পার্থক্য বিশ্লেষণ করো।",
          "explanation": "রোদেলা ও রাহার ক্ষেত্রে প্রয়োগকৃত অভীক্ষা দ্বারা যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষাকে নির্দেশ করা হয়েছে। যেসব বুদ্ধি অভীক্ষার সাহায্যে কেবল একজন ব্যক্তির বৃদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষার্থীকে কোনো সহযোগিতা করা সম্ভব হয় না। দলগত বুদ্ধি অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায় ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে, আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "7",
      "uddipok": "বিষয়-১: জনাব জহির কোনো বিষয় নিয়ে গবেষণা করার সময় প্রতিনিধিত্বমূলক নমুনা দল থেকে তথ্য সংগ্রহ করেন। বিষয়-২:",
      "tag": "ISCM 23",
      "sub_questions": [
        {
          "label": "ক",
          "question": "পরীক্ষণ দল কী?",
          "explanation": "পরীক্ষণ দল হলো সেই দল যেখানে পরীক্ষাকে (subject) অনির্ভরশীল চলের নিরিখে বিশেষ ব্যবস্থা প্রদান করা হয়।"
        },
        {
          "label": "খ",
          "question": "পরীক্ষণ পদ্ধতিতে পুনরাবৃত্তিতা প্রয়োজন কেন?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণকার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোনো বিষয়কে পুনরায় পরীক্ষা- নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "চল নিয়ন্ত্রণে 'ক' চিহ্নের প্রভাব ব্যাখ্যা করো।",
          "explanation": "চল নিয়ন্ত্রণে 'ক' চিহ্নিত স্থানটি 'অপসারণ' কে নির্দেশ করছে। পরীক্ষণ পরিচালনার সময় যে সকল অবাঞ্ছিত চলের প্রভাব বিস্তারের সম্ভাবনা থাকে, সেসব চলের প্রভাব থেকে পরীক্ষণকে মুক্ত রাখার কতগুলো ব্যবস্থা বা কৌশল রয়েছে। উদ্দীপকে চল নিয়ন্ত্রণের সেসব কৌশলকে বোঝানো হয়েছে যেখানে 'ক' চিহ্নিত স্থানটি অপসারণ কে নির্দেশ করে। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। অথবা আলো যদি কোনো পরীক্ষণের ফলাফলের উপর প্রভাব বিস্তার করে তাহলে আলোকিত কক্ষ বর্জন করে পরীক্ষণটি অন্ধকার কক্ষে পরিচালনা করা যেতে পারে।"
        },
        {
          "label": "ঘ",
          "question": "বাহ্যিক চল নিয়ন্ত্রণে 'গ' ও 'ঙ' এর ভিন্ন প্রভাব বিদ্যমান- বিশ্লেষণ করো।",
          "explanation": "উদ্দীপকে 'গ' ও 'ঙ' দ্বারা যথাক্রমে তুল্যমূল্যায়ন বা ভারসাম্য সৃষ্টি এবং দৈবচয়নকে নির্দেশ করা হয়েছে। বাহ্যিক চল নিয়ন্ত্রণে এদের ভিন্ন ভিন্ন প্রভাব বিদ্যমান। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমে ভারসাম্য প্রতিষ্ঠা করা হয়। অন্যদিকে এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায়না এবং পূর্বোক্ত পদ্ধতিগুলোর সাহায্যেও নিয়ন্ত্রণ করা যায় না। সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর 'পক্ষপাতিত্ব' একটি অবাঞ্ছিত চল। পরীক্ষণপাত্র নির্বাচন, পরীক্ষণপাত্রের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যবিহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। সুতরাং উল্লেখিত আলোচনা শেষে বলা যায়, বাহ্যিক চল নিয়ন্ত্রণে 'ভারসাম্য সৃষ্টি' এবং 'দৈবচয়ন' কৌশলদুটি ভিন্ন ভিন্ন প্রভাব বিস্তার করে।"
        }
      ]
    },
    {
      "number": "8",
      "uddipok": "জোহার ব্যক্তিত্ব পরিমাপের জন্য মনোবিজ্ঞানী জোহাকে ১০টি অর্থহীন কার্ড দিয়ে ব্যক্তিত্ব পরিমাপ করলেন। অন্যদিকে জোহার ভাই আহনাফকে অভীক্ষক তার সামনাসামনি বসিয়ে কথা বলেন এবং বিভিন্ন বিষয়ের উপর প্রশ্ন করেন।",
      "tag": "ISCM 23",
      "sub_questions": [
        {
          "label": "ক",
          "question": "অন্তর্মুখী ব্যক্তিত্ব কী?",
          "explanation": "ব্যক্তির আচরণ যখন নিজের ইচ্ছা ও পছন্দের মধ্যে সীমাবদ্ধ থাকে এবং আত্মকেন্দ্রিক মনোভাবের হয় তখন তাকে অন্তর্মুখী ব্যক্তিত্ব বলে।"
        },
        {
          "label": "খ",
          "question": "প্রক্ষেপণমূলক অভীক্ষা বলতে কী বুঝায়?",
          "explanation": "প্রক্ষেপণমূলক অভীক্ষায় ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে তাকে উদ্দীপকটির প্রতি প্রতিক্রিয়া করতে বলা হয়। 'অস্পষ্ট বা অসংগঠিত বস্তু এখানে পর্দা হিসেবে কাজ করে এবং ব্যক্তি তার ব্যক্তিত্ব বিভিন্নভাবে এর ওপর প্রক্ষেপণ (প্রতিক্রিয়া) করে। সে জন্য এ অভীক্ষাকে প্রক্ষেপণমূলক অভীক্ষা বলা হয়। প্রক্ষেপণমূলক অভীক্ষায় ব্যক্তির প্রতিক্রিয়ার ওপর ভিত্তি করে ব্যক্তির ব্যক্তিত্ব নিরূপণ। করা হয়। ব্যক্তির প্রতিক্রিয়ায় সে নিজের চিন্তাধারা, মূল্যবোধ, বিশ্বাস, বুদ্ধিমত্তা ইত্যাদির প্রতিফলন ঘটায়।"
        },
        {
          "label": "গ",
          "question": "জোহার ব্যক্তিত্ব পরিমাপের পদ্ধতি ব্যাখ্যা করো।",
          "explanation": "মনোবিজ্ঞানী জোহার ব্যক্তিত্ব পরিমাপে যে পদ্ধতি ব্যবহার করেছে তার নাম হলো রোশাক কালির ছাপ অভীক্ষা। প্রক্ষেপণমূলক অভীক্ষাগুলোর মধ্যে সুইজারল্যান্ডের মনোচিকিৎসক হারম্যান রোশাক কর্তৃক ১৯২১ সালে উদ্ভাবিত অভীক্ষাটিই রোশাক কালির ছাপ অভীক্ষা নামেও পরিচিত। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন, কিন্তু এমন ধরনের যে, সেগুলোকে যেমন খুশি তেমন করে প্রত্যক্ষণ করা যায়।. এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কি দেখছে তা বলতে বলা হয়। কার্ডগুলো দেখার সময় ব্যক্তি যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে ব্যক্তির উত্তর হুবুহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কি প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন। সুতরাং বলা যায়, জোহার ক্ষেত্রে রোশাক কালির ছাপ অভীক্ষাটি প্রয়োগ করা হয়েছে।"
        },
        {
          "label": "ঘ",
          "question": "আহনাফের ব্যক্তিত্ব পরিমাপের পদ্ধতি বিশ্লেষণ করো।",
          "explanation": "আহনাফের ব্যক্তিত্ব পরিমাপের পদ্ধতি হলো সাক্ষাৎকার পদ্ধতি। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরণের আলাপ আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকের আহনাফের ব্যক্তিত্ব পরিমাপের জন্য অভীক্ষক তার সামনাসামনি বসে কথা বলেন এবং বিভিন্ন বিষয়ের উপর প্রশ্ন করেন। ব্যক্তিত্ব পরিমাপের সাক্ষাৎকার পদ্ধতির দিকে লক্ষ করলে দেখা যায়, সাক্ষাৎকার প্রদানকারী, সাক্ষাতকার প্রগহণকারীর সামনাসামনি বসে উত্তর প্রদান করেন। সুতরাং বলা যায়, আহনাফের ব্যক্তিত্ব পরিমাপে সাক্ষাৎকার পদ্ধতি ব্যবহার করা হয়েছে। পরিশেষে বলা যায়, প্রকৃতপক্ষে সাক্ষাৎকার ব্যক্তিত্ব পরিমাপের কোনো আদর্শায়িত পদ্ধতি নয়; এটি একটি অনুভবসিদ্ধ ব্যক্তিকেন্দ্রিক পদ্ধতি।"
        }
      ]
    }
  ]
}