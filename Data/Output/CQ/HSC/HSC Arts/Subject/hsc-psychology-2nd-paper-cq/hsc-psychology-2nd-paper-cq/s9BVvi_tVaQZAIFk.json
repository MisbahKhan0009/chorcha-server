{
  "title": "সিলেট, যশোর বোর্ড-২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "ফারুক সাহেব তাঁর ক্লাসে বুদ্ধি পরিমাপের পদ্ধতি নিয়ে আলোচনা করেন তিনি বলেন, কিছু অভীক্ষা আছে যার দ্বারা একবারে একজন ব্যক্তির বুদ্ধি পরিমাপ করা যায়। সে ক্ষেত্রে ফলাফলের নির্ভরযোগ্যতা থাকে বেশি। আবার কিছু অভীক্ষা আছে যার দ্বারা একসাথে বহুলোকের বুদ্ধি পরিমাপ করা যায়। অন্যদিকে তমা সহজেই সমস্যা সমাধানের নানারকম উপায় বের করতে পারে এবং প্রয়োজনীয় বিষয়ের পুঙ্খানুপুঙ্খ জ্ঞানও রাখে।",
      "tag": "SB, JB 25",
      "sub_questions": [
        {
          "label": "ক",
          "question": "বুদ্ধি কী?",
          "explanation": "বুদ্ধি হলো ব্যক্তির সেই ক্ষমতা যা দ্বারা সে বাস্তবজগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "মেধা গুরুত্বপূর্ণ কেন?",
          "explanation": "মেধাবী শিক্ষার্থীরা জ্ঞান, বিজ্ঞান, সাহিত্য, দর্শন, রাজনীতি প্রভৃতি ক্ষেত্রে এক বিশেষ অবস্থানে থাকে। তাই একটি দেশ ও জাতির অগ্রগতির জন্য মেধা গুরুত্বপূর্ণ। মেধাবী শিশুরা দেশের মূল্যবান সম্পদ। মনোবিজ্ঞানী Witty বলেন; 'তারাই বুদ্ধিদীপ্ত ও মেধাবী শিশু যাদের কার্যাবলি যে কোনো প্রতিদ্বন্দ্বিতামূলক ক্ষেত্রে উল্লেখযোগ্য এবং সংগতিপূর্ণ।' মেধাবী শিশুরা মননশত্তি, সৃজনশীলতা, বিচারকরণ, আগ্রহ, মনোযোগ, স্মৃতি, শিক্ষণ, পর্যবেক্ষণ প্রভৃতি বৈশিষ্ট্যের দিক থেকে উৎকর্ষতার পরিচয় দিয়ে থাকে। তাই দেশের উন্নয়নের জন্য মেধা গুরুত্বপূর্ণ।"
        },
        {
          "label": "গ",
          "question": "পাঠ্যবইয়ের আলোকে তমার প্রকৃতি ব্যাখ্যা করো।",
          "explanation": "পাঠ্যবইয়ের আলোকে তমারমধ্যে সৃজনশীলতার প্রকৃতিবিদ্যমান। মেধার চূড়ান্ত অভিব্যক্তি প্রকাশ করে সৃজনশীলতা। সৃজনশীল লোকের ব্যস্তিত্বের বৈশিষ্ট্য হলো কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি। যে সব শিশু সমস্যা বুঝতে পারে, সমস্যা সমাধানের নানারকম পন্থা উদ্ভাবন করতে সক্ষম, প্রয়োজনীয় বিষয়ের পুঙ্খানুপুঙ্খ জ্ঞান রাখে এবং এর মধ্যে সবচেয়ে উল্লেখযোগ্য বা সম্ভাবনাময় বিষয় নিয়ে কাজ করে তাকে সৃজনশীল হিসেবে শনাক্ত করা যায়। সৃজনশীলতা ব্যক্তিকে কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে। উদ্দীপকে তমাকে সহজেই সমস্যা সমাধানের বিভিন্ন উপায় বের করতে দেখা যায়। এছাড়াও সে প্রয়োজনীয় বিষয়ের পুঙ্খানুপুঙ্খ জ্ঞানও রাখে। সুতরাং বলা যায়, তমার দ্রুত সমস্যা সমাধান এবং সকল বিষয়ে জ্ঞান রাখা সৃজনশীলতার বহিঃপ্রকাশ।"
        },
        {
          "label": "ঘ",
          "question": "ফারুক সাহেব নির্দেশিত অভীক্ষা দুটোর পার্থক্য বিশ্লেষণ করো।",
          "explanation": "ফারুক সাহেব নির্দেশিত অভীক্ষা দুটি যথাক্রমে হলো ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষা। যেসব বুদ্ধি অভীক্ষার সাহায্যে কেবল একজন ব্যক্তির বুদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বুদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষার্থীকে কোনো সহযোগিতা করা সম্ভব হয় না। দলগত বুদ্ধি অভীক্ষায় নম্বর প্রদান করা সহজ। কিন্তু ব্যক্তিগত বৃদ্ধি অভীক্ষায় নম্বর প্রদান করা কঠিন। দলগত বৃদ্ধি অভীক্ষায় ব্যক্তিগত্ব অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যস্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহৃত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। উদ্দীপকে ফারুক সাহেব্ বুদ্ধি পরিমাণের এরূপ দুইটি পদ্ধতির কথা বলেন যার একটি দ্বারা একজন ব্যক্তির এবং অন্যটি দ্বারা বহু লোকের বুদ্ধি পরিমাপ করা যায়। পরিশেষে বলা যায়, ফারুক সাহেব ব্যক্তিগত বুদ্ধি অভীক্ষা এবং দলগত বুদ্ধি অভীক্ষাকে নির্দেশ করেছেন।"
        }
      ]
    },
    {
      "number": "2",
      "uddipok": "দৃশ্যকল্প-২: শাহীন ও মাহিন দুই বন্ধু। শাহীন পেশিবহুল ও শক্তিশালী দেহের অধিকারী। মাহিন গোলগাল ও মেদবহুল দেহের অধিকারী।",
      "tag": "SB, JB 25",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যাক্তিত্ব হলো ব্যস্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় স্বাতন্ত্র্য ভাব।"
        },
        {
          "label": "খ",
          "question": "ব্যক্তিত্বের সংলক্ষণ গুরুত্বপূর্ণ কেন?",
          "explanation": "বিভিন্ন ব্যক্তির মধ্যে পার্থক্য নির্ণয় করার জন্য ব্যক্তিত্বের সংলক্ষণ খুবই গুরুত্বপূর্ণ। ব্যক্তিত্বের সংলক্ষণ বলত বোঝায় ব্যক্তির এমন কতকগুলো গুণ বা বৈশিষ্ট্য যার সাহায্যে আমরা এক ব্যক্তিকে অন্য ব্যক্তি থেকে সহজে পৃথক করতে পারি। সংলক্ষণ ব্যক্তির আচরণকে বিশেষভাবে প্রভাবিত করে থাকে। সংলক্ষণসমূহ সাধারণত বিশেষণ হিসেবে ব্যবহৃত হয়ে থাকে। প্রফুল্লতা, আত্মনির্ভরতা, উদারতা প্রভৃতি সংলক্ষণের উল্লেখযোগ্য উদাহরণ। এসব বৈশিষ্ট্য বা গুণসম্পন্ন ব্যক্তিদের অন্যান্য ব্যক্তি থেকে খুব সহজে পৃথক করা যায় বলেই ব্যক্তিত্বের সংলক্ষণ অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এর 'B' ব্যাখ্যা করো।",
          "explanation": "দৃশ্যকল্প-১ এর 'B' দ্বারা বহির্মুয়ী ব্যক্তিত্বকে নির্দেশ করা হয়। সুইজারল্যান্ডের মনোচিকিৎসক কার্ল জি. ইয়ুং ১৯২১ সালে 'Psychological Types' নামক একটি গ্রন্থ রচনা করেন। এই গ্রন্থে তিনি মানুষের অভিজ্ঞতার উপর ভিত্তি করে অন্তর্মুখী ও বহুর্মুখী দুটি দল ভাগ করেন। তিনি মানসিক সংলক্ষণের উপর ভিত্তি করে ব্যক্তিত্বের শ্রেণিবিভাগ করেছেন। একটি হলো অন্তর্মুখী ব্যক্তিত্ব অপরটি বহির্মুখী ব্যক্তিত্ব। বহির্মুখী দৃষ্টিভঙ্গির ব্যক্তিগণ পরোপকারী, অত্যন্ত মিশুক, সামাজিক, অভিযোজনশীল এবং স্বত্বঃস্ফূর্ত হয়ে থাকেন। বাইরের জগতের বিভিন্ন সামাজিক কর্মকাণ্ডেতারা সক্রিয়ভাবে অংশগ্রহণ করে। সমাজসেবা, খেলাধুলা, দেশ ভ্রমণ, ব্যবসা- বাণিজ্য ইত্যাদি কাজে বহির্মুখী ব্যক্তিরা খুবই আগ্রহী। অন্যের সাথে মিশতে এবং প্রাণ খুলে আনন্দ প্রকাশে আগ্রহী। যে কোনো পরিবেশ এবং পরিস্থিতিতে তারা নিজেদের খাপ খাইয়ে নিতে পারে। সুতরাং বলা যায়, দৃশ্যকল্প-১ এর 'B' দ্বারা বহির্মুখী ব্যক্তিত্বকে নির্দেশ করে। তারা সাধারণত সামাজিক এবং অন্যের জন্য কাজ করে থাকে।"
        },
        {
          "label": "ঘ",
          "question": "উদ্দীপকে শাহীন ও মাহিনের মধ্যে শেলডনের ব্যক্তিত্বের যে ধরন দুটি প্রকাশ পেয়েছে তার বৈশিষ্ট্যসমূহ আলোচনা করো।",
          "explanation": "উদ্দীপকে শাহীন ও মাহিনের মধ্যে শেলডনের যথাক্রমে মেসোমরফিক এবং এন্‌ােমরফিক ব্যক্তিত্বের বৈশিষ্ট্য 'পরিলক্ষিত হয়। মেসোমরফিক ব্যক্তিরা সুঠাম শরীরের অধিকারী হয়। শরীর হয় খেলোয়াড় ধরনের। কাঁধ ও বুক চওড়া, পেশি মাংসল ও ক্ষুদ্র, ক্ষুদ্র তরঙ্গবিশিষ্ট এবং নিতম্ব চাপা হয়। এই ব্যক্তিত্বের অধিকারী ব্যক্তিরা তেজোদীপ্ত শারীরিক ও মানসিক শক্তির- অধিকারী হয় এবং দুঃসাহসিক কাজে আনন্দ অনুভব করে। খেলাধুলা পছন্দ করে এবং অন্যের উপর কর্তৃত্ব প্রতিষ্ঠা করতে চায়। দৃশ্যকল্প-২ শাহীন পেশিবহুল ও শক্তিশালী দেহের অধিকারী যা মেসোমরফিক ব্যক্তিত্বকে নির্দেশ করে। অপরদিকে, এনেডামরফিক ব্যক্তিত্বের অধিকারী ব্যক্তির পেট শরীরের অন্যান্য অংশের তুলনায় বড় এবং স্ফীত। এদের সারা দেহে মেদের আধিক্য থাকে। পেশি ও অস্থি থাকে অপরিপুষ্ট। এদের চেহারা হয় গোলগাল এবং ত্বক খুব নরম প্রকৃতির। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। এরা সব সময় আনন্দপ্রিয় এবং অন্যের কাছ থেকে সব সময় আদর ও ভালোবাসা পেতে চায় দৃশ্যকল্প-২ এ বর্ণিত মাহিন গোলগাল ও মেদবহুল দেহের অধিকারী যা শেলডনের এন্‌ডামরফিক ব্যক্তিত্বকে নির্দেশ করে। পরিশেষে বলা যায়, মেসোমরফিক এবং এন্‌ডামরফিক ব্যক্তিত্বের মধ্যে পার্থক্য থাকলেও তারা উভয়ই শেলডনের শারীরিক গঠন মতবাদের অন্তর্গত ব্যক্তিত্বের শ্রেণিভুক্ত।"
        }
      ]
    },
    {
      "number": "3",
      "uddipok": "দৃশ্যকল্প-২: বিশ্ববিদ্যালয়ে ভর্তি পরীক্ষায় দিবা তার পছন্দের দুটি বিষয়ে ভর্তির সুযোগ পেয়েছে। সে কোন বিষয়ে ভর্তি হবে বুঝতে পারছে না। অন্যদিকে শাড়ির দোকানে গিয়ে তুলির একটা শাড়িখুবই পছন্দ হলো,কিন্তু শাড়ির দাম অনেক বেশি।",
      "tag": "SB, JB 25",
      "sub_questions": [
        {
          "label": "ক",
          "question": "মানসিক চাপ কী?",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "চাপ হ্রাসে সামাজিক সহায়তা গুরুত্বপূর্ণ কেন?",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমনসামাজিকীকরণ প্রক্রিয়া, সামাজিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ হ্রাস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "চিত্রটির 'A' ব্যাখ্যা করো।",
          "explanation": "দৃশ্যকল্প-১ এ চিত্র \"A\" দ্বারা হতাশাকে নির্দেশ করা হয়। হতাশা একটি নেতিবাচক মানসিক অবস্থা। কোনো কাজে সফলতা লাভের সম্ভাবনার অভাবে এর মানসিক আপাতস্থায়ী নিরাশার অনুভূতিই হলো হতাশা। হতাশার উৎসকে তিনটি প্রধান ভাগে ভাগ করা হয়। যথা- পরিবেশত, ব্যক্তিগত এবং দ্বন্দ্ব। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন- সমাজের বিভিন্ন রীতি-নীতি ও বর্ণ-বৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ হতে পারে। হতাশার দ্বিতীয় উৎস হলো ব্যক্তিগত। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটিলক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক অক্ষমতা প্রভৃতিও হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একইসাথে উপস্থিত হয়। তখন আমরা দ্বন্দ্বের সম্মুখীন হই। দ্বন্দ্বের সর্থক সমাধানে ব্যর্থ হলেই হতাশার সৃষ্টি হয়। তাই বলা যায়, চিত্র 'A' তে হতাশার বৈশিষ্ট্য বিদ্যমান যা ব্যক্তিকে লক্ষ্যবস্তু অর্জনে বাধা প্রদান করে।"
        },
        {
          "label": "ঘ",
          "question": "দিবা ও তুলির ক্ষেত্রে সৃষ্ট দ্বন্দ্বগুলোর তুলনামূলক বিশ্লেষণ করো।",
          "explanation": "দৃশ্যকল্প-২ এ বর্ণিত দিবা ও তুলির ক্ষেত্রে যথাক্রমে আকর্ষণআকর্ষণ দ্বন্দ্ব এবং আকর্ষণ-বিকর্ষণ দ্বন্দ্ব পরিলক্ষিত হয়। আকর্ষণ-আকর্ষণ দ্বন্দ্বে আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয়, তখন আমরা দ্বন্দ্বের সম্মুখীন হই। অন্যদিকে আকর্ষণ-বিকর্ষণ দ্বন্দ্বে কোনো ব্যস্তির সামনে একটি লক্ষ্যবস্তু থাকে; কিন্তু লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণ করে। আকর্ষণ-বিকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটি লক্ষ্যবস্তুই একই সাথে সমান আকর্ষণীয় আর আকর্ষণ-বিকর্ষণ দ্বন্দ্বে আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। আকর্ষণ-আকর্ষণ দ্বন্দ্ব জটিল নয়, সহজেই সমাধান করা যায়। যারা বুদ্ধিমান তারা দুটি লক্ষ্যবস্তুর তুলনা করে যেটি বেশি গুরুত্বপূর্ণ সেটিই গ্রহণ করে। কিন্তু আকর্ষণ-বিকর্ষণ দ্বন্দ্ব একই সাথে কাছে টানে, আবার দূরেও সরিয়ে দেয়। কারণ একদিকে ব্যক্তি লক্ষ্যবস্তুটির গুণের কারণে এর দিকে অগ্রসর হয়, আবার অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ার কারণে অগ্রসর হতে বিরত থাকে। পরিশেষে বলা যায়, দৃশ্যকল্প-২ এ দিবার লক্ষ্যবস্তু দুটিই ধনাত্মক ও সমান আকর্ষণীয় যা আকর্ষণ-আকর্ষণ দ্বন্দ্বকে নির্দেশ করে। অন্যদিকে, তুলির ক্ষেত্রে একই লক্ষ্যবস্তুতে ধনাত্মক ও ঋণাত্মক গুণ বিদ্যমান যা আকর্ষণ-বিকর্ষণ দ্বন্দ্বকে নির্দেশ করে।"
        }
      ]
    },
    {
      "number": "4",
      "uddipok": "দৃশ্যকল্প-২: দিয়া তার মনের মাধুরী মিশিয়ে প্রকৃতির বিভিন্ন উপকরণ দিয়ে ছবি আঁকে। তার চাওয়া পাওয়ার মাত্রা অন্যদের তুলনায় বেশি। সবার উপর প্রভাব খাটাতেও সে পছন্দ করে।",
      "tag": "SB, JB 25",
      "sub_questions": [
        {
          "label": "ক",
          "question": "Edward Spranger মূল্যবোধকে কয়ভাগে ভাগ করেছেন?",
          "explanation": "Edward Spranger মূল্যবোধকে ছয় ভাগে ভাগ করেছেন।"
        },
        {
          "label": "খ",
          "question": "মূল্যবোধকে সমাজের চালিকা শক্তি বলা হয় কেন?",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে 'উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণফে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "ব্যস্তি মূল্যবোধ গঠনে দৃশ্যকল্প '১' এর চিত্রটি কীভাবে ভূমিকা রাখে?",
          "explanation": "ব্যক্তির মূল্যবোধ গঠনে দৃশ্যকল্প-১ এর চিত্র দ্বারা সমবয়সী দল বা সঙ্গীদলকে নির্দেশ করা হয়। শিশুর মূল্যবোধ গঠনের ব্যাপারে তার সঙ্গীদল বা খেলার সাথিরা শক্তিশালী ভূমিকা পালন করে। বিদ্যালয়ে একই শ্রেণির ছাত্র বা পাড়া প্রতিবেশীদের মধ্যে একই বয়সী দলকে সমবয়সী দল বলা যায়। সমবয়সীদের প্রশংসা, নিন্দা, সমর্থন সবকিছুর প্রতি শিশুরা অত্যন্ত সংবেদনশীল থাকে। সমবয়সী দলের আদর্শমান শিশুর আচরণকে নির্ধারণ করে থাকে। সমবয়সী দলের প্রভাবেই শিশুর পারস্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। দৃশ্যকল্প-১ এর চিত্রে আমরা কিছু সমবয়সী শিশু বা বাচ্চাদের একসাথে খেলতে দেখি। অর্থাৎ এখানে মূল্যবোধ গঠনে সমবয়সী দলকে উল্লেখ করা হয়েছে। তাই বলা যায়, শিশুর মূল্যবোধ গঠনের ব্যাপারে তার সঙ্গীদল বা খেলার সাথীরাও শক্তিশালী ভূমিকা পালন করে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত দিয়ার মূল্যবোধগুলো বিশ্লেষণ করো।",
          "explanation": "দৃশ্যকল্প-২ এ দিয়ার মাঝে নান্দনিক মূল্যবোধ এবং রাজনৈতিক মূল্যবোধ পরিলক্ষিত হয়। মানুষ মাত্রই সৌন্দর্যপ্রিয়, অর্থাৎ সৌন্দর্য সত্য, সত্যই সুন্দর। নান্দনিক বা সৌন্দর্য মূল্যবোধসম্পন্ন ব্যক্তি তাত্ত্বিক দৃষ্টিভঙ্গি বা বিচার বিশ্লেষণ দ্বারা পরিচালিত না হয়ে তার মনস্তাত্ত্বিক চাহিদা ও আবেগ দ্বারা নিয়ন্ত্রিত হয়। সৌন্দর্যপ্রিয় ব্যক্তি তার মানসিকতা থেকে কোনটি বেশি আকর্ষণীয় তা খুঁজে পায়। এরা প্রকৃতির মধ্যে সর্বদা সৌন্দর্য খুঁজে পেতে চায়। যেমনচিত্রশিল্পী প্রকৃতি থেকে বিভিন্ন উপকরণ দিয়ে ছবি আঁকার মাধ্যমে তার মনের ভাব ফুটিয়ে তোলে। তবে এরা সৃজনশীল নয়, কোনো নতুন উদ্ভাবনী কৌতূহল তাদের নেই। সবই সৌন্দর্য বলে প্রত্যক্ষ করে। দৃশ্যকল্প-২ এ দিয়া বিভিন্ন উপকরণ দিয়ে তার মনের মাধুরী মিশিয়ে ছবি আঁকে যার মাধ্যমে,তার সৌন্দর্যবোধ বা নান্দনিক মূল্যবোধ লক্ষ করা যায়। অন্যদিকে রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছাঅত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা। দৃশ্যকল্প-২ এ দিয়া ছবি আঁকা ছাড়াও সবার উপর প্রভাব খাটাতে পছন্দ করে এবং তার চাওয়া পাওয়ার মাত্রা অন্যদের তুলনায় বেশি যা রাজনৈতিক মূল্যবোধকে প্রকাশ করে। পরিশেষে বলা যায়, দৃশ্যকল্প-২ এ দিয়ার মূল্যবোধগুলো হলো সৌন্দর্যবোধ বা নান্দনিক মূল্যবোধ এবং রাজনৈতিক মূল্যবোধ যা ভিন্ন। তবে একই ব্যক্তির মাঝে একাধিক মূল্যবোধ থাকতে দেখা যায়।"
        }
      ]
    },
    {
      "number": "5",
      "uddipok": "দৃশ্যকল্প-২: শিশুর আচরণ নিয়ে গবেষণার জন্য ড:শাকিল তাঁর পূর্ব পরিকল্পনা অনুযায়ী স্বাভাবিক পরিবেশে টেপরেকর্ডার ও ক্যামেরার ব্যবহার করে তথ্য সংগ্রহ করেন।",
      "tag": "SB, JB 25",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "পরীক্ষণ পদ্ধতিতে পুনরাবৃত্তিতা গুরুত্বপূর্ণ কেন?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণকার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোনো বিষয়কে পুনরায় পরীক্ষা- নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "ড: শাকিল তাঁর গবেষণায় যে পদ্ধতি ব্যবহার করেছেন তা ব্যাখ্যা করো।",
          "explanation": "ড. শাকিল তাঁর গবেষণায় নিয়মতান্ত্রিক পর্যবেক্ষণ পদ্ধতি ব্যবহার. করেন। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে থাকে। নিয়মতান্ত্রিক পর্যবেক্ষণ পদ্ধতির একটি ভাগ হলো প্রাকৃতিক পর্যবেক্ষণ। প্রাকৃতিক পর্যবেক্ষণের অন্যতম দুটি বৈশিষ্ট্য হলো প্রথমত পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না হয়, পর্যবেক্ষণকারী সেদিকে বিশেষভাবে খেয়াল রাখেন। দৃশ্যকল্প-২ এ ড. শাকিল স্বাভাবিক পরিবেশে টেপরেকর্ডার ও ক্যামেরা ব্যবহার করে তথ্য সংগ্রহ করে শিশুর আচরণের ওপর গবেষণা করেন। এ থেকে স্পষ্ট হয় ড. শাকিলের গবেষণার পদ্ধতিটি হলো নিয়মতান্ত্রিক পর্যবেক্ষণ পদ্ধতি।"
        },
        {
          "label": "ঘ",
          "question": "দৃশ্যকল্প-১ এর ক্ষেত্রে 'A' ও 'B' চলের পারস্পরিক সম্পর্ক বিশ্লেষণ করো।",
          "explanation": "দৃশ্যকল্প-১ এর ক্ষেত্রে 'A' ও 'B' চল বলতে যথাক্রমে অনির্ভরশীল চল ও নির্ভরশীল চলকে নির্দেশ করে। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। উদাহরণস্বরূপ একজন গাড়িচালক শহরের রাস্তায় গাড়ি চালাতে চালাতে ট্রাফিক মোড়ে লাল আলো জ্বলে ওঠায় গাড়ি চালাতে শুরু করল। এখানে আলোর উপস্থাপন অর্থাৎ লাল বা সবুজ আলো হচ্ছে অনির্ভরশীল চল। আলো উপস্থাপনের সাথে সাথে পরীণপাত্র প্রতিক্রিয়া করবে। এক্ষেত্রে বিভিন্ন বর্ণের আলোর উপস্থাপন হলো নির্ভরশীল চল। অনির্ভরশীল চল সবসময় পরীক্ষণকারীর সাথে সম্পর্কযুক্ত। অন্যদিকে, যে চল তার উপস্থিতি বা সৃষ্টির জন্য অনির্ভরশীল চলের ওপর নির্ভর করে তাকে নির্ভরশীল চল বলে। এ চল অনির্ভরশীল চলের দ্বারা সৃষ্ট, প্রভাবিত বা পরিবর্তিত হয়। উপরের উদাহরণে দেখা যায় যে, চালক লাল আলো দেখে গাড়ি থামিয়ে দেয় এবং সবুজ আলো জ্বলে উঠলে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে ওঠার ওপর। তাই গাড়ি থামানো বা গাড়ি পুনরায় চালানো হচ্ছে নির্ভরশীল দল। অর্থাৎ অনির্ভরশীল চল ও নির্ভরশীল চলের পারস্পরিক সম্পর্ক অত্যন্ত নিবিড়। কারণ নির্ভরশীল চলকে অনির্ভরশীল চলের ওপর নির্ভর করে চলতে হয়। পরিশেষে বলা যায়, অনির্ভরশীল চল ও নির্ভরশীল চল ভিন্ন হলেও একে অপরের ওপর নির্ভরশীল।"
        }
      ]
    },
    {
      "number": "6",
      "uddipok": "দৃশ্যকল্প-২: প্রকৃত সমস্যার সমাধান-করতে না পারলেও মানুষ তার মানসিক চাপ থেকে রক্ষা পাওয়ার জন্য চেষ্টা করে সর্বদা। যেমন: সে কখনও নিজের কষ্টগুলো জোরপূর্বক ভুলে থাকে কিংবা অবাস্তব চিন্তা করে। এগুলো ভিন্ন ভিন্ন আত্মরক্ষামূলক কৌশল।",
      "tag": "SB, JB 25",
      "sub_questions": [
        {
          "label": "ক",
          "question": "আকর্ষণ-আকর্ষণ দ্বন্দ্ব কী?",
          "explanation": "যে দ্বন্দ্বে দুটি সমান আকর্ষণীয় বস্তু থেকে একটি গ্রহণ করতে হয় তাকে আকর্ষণ-আকর্ষণ দ্বন্দ্ব বলে।"
        },
        {
          "label": "খ",
          "question": "কর্মভার নিরসনে কর্ম-বিরতির প্রয়োজন হয় কেন?",
          "explanation": "কর্মভার নিরসনে ব্যন্তির কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন হয়। দীর্ঘক্ষণ কাজ করার ফলে কর্মের প্রতি আগ্রহ বা ইচ্ছা হ্রাস পায়, ক্লান্তি ও বিরস্তিবোধ বৃদ্ধি পায়। ফলে কাজের গতি কমে যায়। এ জন্য কর্মঘণ্টার মাঝে মাঝে কর্মবিরতির প্রয়োজন হয়। কর্মবিরতির ফলে যে সময় নষ্ট হয়, তাতে উৎপাদন হ্রাস পায় না, বরং উৎপাদন বৃদ্ধি পায়। বিশ্রাম গ্রহণের ফলে কর্মে মনোযোগ দৃঢ় হয়, গতি বৃদ্ধি পায় এবং দীর্ঘক্ষণ কাজ করারও সামর্থ্য অর্জিত হয়। তাই ব্যক্তি বা শ্রমিকের সুরক্ষা ও কর্মক্ষমতা সংরক্ষণের জন্য কর্মবিরতির প্রয়োজন রয়েছে।"
        },
        {
          "label": "গ",
          "question": "দৃশ্যকল্প-১ এর 'A'চিহ্নিত অংশটি ব্যাখ্যা করো।",
          "explanation": "দৃশ্যকল্প-১ এর 'A' চিহ্নিত অংশটি কর্মভারের দৈহিক লক্ষণকে নির্দেশ করে। শরীর বা দেহের সাথে সম্বন্ধীয় লক্ষণসমূহকে দৈহিক লক্ষণ বলা হয়। যেমন- মাথা ভারভার লাগা ও ব্যথা করা, হাই তোলা, চোখে ব্যথা অনুভব করা, শরীর অবশ লাগা, তন্দ্রাচ্ছন্ন হওয়া, হাত-পা-কোমর এবং শরীরের অন্যান্য অংশে ব্যথা অনুভব করা, দাঁড়িয়ে থাকতে কষ্ট হওয়া, শুয়ে পড়তে ইচ্ছা করা, পিপাসা অনুভব করা, কাজের গতি কমে যাওয়া, শরীর থেকে ঘাম নির্গত হওয়া, হৃৎপিণ্ডের স্পন্দন বেড়ে যাওয়া, শ্বাসপ্রশ্বাস দ্রুত হওয়া প্রভৃতি। উদ্দীপকে দৃশ্যকল্প-১ এ কর্মভারের লক্ষণের শ্রেণিবিভাগ নির্দেশিত হয়েছে। কর্মভারের লক্ষণসমূহকে দু'ভাগে ভাগ করা যায়। যথা- দৈহিক লক্ষণসমূহ ও মানসিক লক্ষণসমূহ। সুতরাং A চিহ্নিত অংশটি কর্মভারের দৈহিক লক্ষণসমূহকে নির্দেশ করছে।"
        },
        {
          "label": "ঘ",
          "question": "মানসিক চাপ মোকাবেলায় দৃশ্যকল্প-২ এ যে কৌশলগুলো কথা উল্লেখ করা হয়েছে তা বিশ্লেষণ করো।",
          "explanation": "দৃশ্যকল্প-২-এ মানসিক চাপ মোকাবেলায় 'অবদমন' ও 'কল্পকথা ও দিবাস্বপ্ন' কৌশলের প্রতি ইঙ্গিত করা হয়েছে যা ভিন্ন হলেও মূলত একই শ্রেণিভুক্ত। তীব্র মানসিক চাপের ফলে আমাদের মনের ইচ্ছাগুলো নিজেদের কাছেই গ্রহণযোগ্য হয় না' বা তৃপ্তি সাধন করা সম্ভর, হয় না। এ ধরনের অগ্রহণযোগ্য কামনা-বাসনাকে ব্যক্তি স্বভাবতই জোরপূর্বক ভুলে থাকে বা অচেতন মনে দাবিয়ে রাখে। এভাবে জোরপূর্বক ভুলে থাকা বা দাবিয়ে রাখার কাজটিকে অবদমন বলে। দৃশ্যকল্প-২ এর প্রথমাংশে এরূপ সংগতি বিধানের চরমতম ও নিকৃষ্টতম কৌশলের কথা বলা হয়েছে। দৃশ্যকল্প-২ এর শেষাংশে নিজের ব্যর্থতাকে প্রতিষ্ঠিত করার জন্য অবান্তর চিন্তা করার কথা বলা হয়েছে। এখানে কল্পনায় সাফল্য অর্জন বা কাঙ্খিত বস্তু লাভ সম্পর্কে সুখকর চিন্তা করা হয় এবং মানসিক প্রতিচ্ছবি ফুটিয়ে তোলে যাকে কল্পকথা ও দিবাস্বপ্ন বলা হয়। যে সকল ইচ্ছা পূরণ হয় না সেগুলোকে কল্পনা বা দিবাস্বপ্নের মাধ্যমে ব্যক্তি আংশিকভাবে তৃপ্ত করার চেষ্টা করে। যেমন: ছেঁড়া কাঁথায় শুয়ে লাখ টাকার স্বপ্ন দেখা পরিশেষে বলা যায়, 'অবদমন' এবং 'কল্পকথা ও দিবাস্বপ্ন' উভয়ই আত্মরক্ষার কৌশল যা ব্যক্তি মানসিক চাপ মোকাবেলায় ব্যবহার করে থাকে।"
        }
      ]
    },
    {
      "number": "7",
      "uddipok": "দৃশ্যকল্প-২:মিলি ও রিনি দুই বোন। মিলির বাকশক্তি ও শারীরিক দক্ষতায় জড়তা আছে এবং চেহারায় বোকাভাবও আছে। রিনিকে সার্বক্ষণিক তত্ত্বাবধানে রাখতে হয়। সে বেশির'ভাগ সময় ঘুমিয়ে কাটায়।",
      "tag": "SB, JB 25",
      "sub_questions": [
        {
          "label": "ক",
          "question": "বুদ্ধি প্রতিবন্ধিতা কী?",
          "explanation": "কোনোশিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা এবং সমাজ উপযোগী কোনো আচরণ করতে ব্যর্থ হওয়াকে বুদ্ধি প্রতিবন্ধিতা বলে।"
        },
        {
          "label": "খ",
          "question": "বুদ্ধ্যঙ্ক নির্ণয়ে মানসিক বয়স প্রয়োজন হয় কেন?",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ যে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যাঙ্কের সূত্র হলো– বুদ্ধ্যাঙ্ক = = = মানসিক বয়স প্রকৃত বয়স \\frac{\\text{মানসিক বয়স}}{\\text{প্রকৃত বয়স}} প্রকৃত   বয়স মানসিক   বয়স ​ × \\times × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "দৃশ্যকল্প-১ এ 'A' ব্যাখ্যা করো।",
          "explanation": "দৃশ্যকল্প-১ এ 'A' দ্বারা বুদ্ধির ক্ষেত্রে আন্তঃব্যক্তিক পার্থক্যের বংশগতির প্রভাবের কথা নির্দেশ করা হয়েছে। বিভিন্ন পরীক্ষায় দেখা গেছে, বংশগতি মানবীয় বুদ্ধির ক্ষেত্রে খুবই গুরুত্বপূর্ণ ভূমিকা পালন করে। স্যার ফ্রান্সসি গ্যালটনের মতে, বুদ্ধি হলো বংশগতসূত্রে প্রাপ্ত এবং এমনকি নির্দিষ্ট ধরনের বৃত্তিমূলক দক্ষতা যেমনশিল্প কলা, আইন, বিজ্ঞান যা এক বংশ থেকে পরবর্তী বংশে সঞ্চালিত হয়। বংশগতি সূত্রে বুদ্ধি পরিমাপে দেখা গেছে, দুজন ব্যক্তির সম্পর্ক কাছাকাছি হলে তাদের বুদ্ধ্যঙ্কও একই রকম হবে। এক পরীক্ষণে অভিন্ন যমজ সন্তানদের দু'মাস বয়সে বিচ্ছিন্ন করা হয়। তারা ভিন্ন পরিবেশে জীবনধারণ করলেও ২২ বছর পর পরীক্ষণ করে দেখা যায়, তাদের মধ্যকার বৃদ্ধ্যঙ্কের পার্থক্য খুবই কম ছিল। অভিন্ন যমজদের নিয়ে মার্কিন মনোবিজ্ঞানী নিউম্যান, ফ্রিম্যান ও হলজিঙ্গার ১৯ জোড়া অভিন্ন যমজকে পরীক্ষা করেন। ১০ বছর পরে এদের মাঝে রিচার্ড এবং রেমন্ড নামে এক জোড়া অভিন্ন যমজ ভিন্ন পরিবেশে পালিত হয়েও প্রায় একই ধরনের ব্যক্তিগত বৈশিষ্ট্য অর্জন করতে দেখা যায়। সুতরাং বলা যায়, আধুনিক মনোবিজ্ঞানীদের মতে বুদ্ধির বিকাশে বংশগতি মানবজীবনের ওপর এক অসামান্য প্রভাব বিস্তার করে।"
        },
        {
          "label": "ঘ",
          "question": "মিলি ও রিনির মধ্যে কোন কোন ধরনের প্রতিবন্ধিতা রয়েছে? বিশ্লেষণ করো।",
          "explanation": "দৃশ্যকল্প-২ এ মিলি ও রিনির মধ্যে যথাক্রমে মধ্যম বুদ্ধি প্রতিবন্ধিকতা এবং গুরুতর বুদ্ধি প্রতিবন্ধিতা রয়েছে। মধ্যমবুদ্ধি প্রতিবন্ধীদের বুদ্ধ্যঙ্ক সাধারণত ৩৬ থেকে ৫০ এর মধ্যে এবং মানসিক বয়স ৪ থেকে ৭ বছরের মধ্যে হয়ে থাকে। এ ধরনের শিশু বা ব্যক্তিদের অন্যতম বৈশিষ্ট্য হলো- এদের মধ্যে বাকশক্তি ও শারীরিক দক্ষতার জড়তা দেখা যায়। শিশুসুলভ ভাষা ব্যবহার ও ত্রুটিপূর্ণ উচ্চারণ করে। এদের চেহারাতে কিছুটা বোকাবোকা ভাব থাকে এবং এদের শিক্ষণ প্রক্রিয়া অত্যন্ত শ্লথ ও কষ্টসাধ্য। তবে প্রশিক্ষণের মাধ্যমে এদেরকে স্বনির্ভরশীল এবং বৃত্তিমূলক প্রশিক্ষণের মাধ্যমে কিছুটা উপার্জনশীল নাগরিকে পরিণত করা যায়। দৃশ্যকল্প-২ এ মিলির মধ্যে এ ধরনের বৈশিষ্ট্য বিদ্যমান থাকার কারণে তাকে মধ্যম, বুদ্ধি প্রতিবন্ধী বলা যায়। গুরুতর বুদ্ধি প্রতিবন্ধীদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। এদের আচরণগত যোগ্যতা সর্বোচ্চ ৪ বছরের শিশুর মতো। এদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। অন্যের সাহায্য ব্যতীত এরা সাধারণ ক্রিয়াকলাপেও অংশগ্রহণ করতে পারেনা, এমনকি নিজেদের যত্নও নিতে পারে না। এদের শব্দ উচ্চারণে অস্পষ্টতা থাকে। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায় এবং অত্যন্ত সরলভাবে পেশা গ্রহণের উপযোগী করে গড়ে তোলা যায়। দৃশ্যকল্প২ এ দেখা যায়, রিনি বেশিরভাগ সময় ঘুমায় এবং সবসময় তত্ত্বাবধানে রাখতে হয় যা গুরুতর বুদ্ধি প্রতিবন্ধিতাকে নির্দেশ করে। পরিশেষে বলা যায়, মৃদু বুদ্ধি প্রতিবন্ধীদের প্রশিক্ষণের মাধ্যমে দৈনন্দিন জীবনযাপনে স্বনির্ভরশীল করে তোলা যায়, কিন্তু গুরুতর বুদ্ধি প্রতিবন্ধীরা সারাজীবন পরিবারের বোঝা হয়ে থাকে।"
        }
      ]
    },
    {
      "number": "8",
      "uddipok": "দৃশ্যকল্প-২: জনাব আলম তাঁর শিক্ষার্থীদের হ্যাঁ-না বা সত্য-মিথ্যা উত্তরের সাহায্যে ব্যক্তিত্ব পরিমাপ করেন। অন্যদিকে, জনাব মাসুম একটি বিশেষ পরিস্থিতিতে ফেলে তাঁর ছাত্রদের সততা যাচাই করেন।",
      "tag": "SB, JB 25",
      "sub_questions": [
        {
          "label": "ক",
          "question": "'Persona' শব্দের আভিধানিক অর্থ কী?",
          "explanation": "'Persona' শব্দের আভিধানিক অর্থ হলো মুখোশ।"
        },
        {
          "label": "খ",
          "question": "ক্রেৎসমারের শারীরিক গঠন মতবাদটি বিজ্ঞানসম্মত নয় কেন?",
          "explanation": "ক্রেৎসারের শারীরিক গঠন মতবাদটিতে তিনি বর্ণনা করেন যে, শারীরিক গড়নের সাথে মানসিক লক্ষণ ও ব্যস্তিত্বের সম্পর্ক রয়েছে। তার গবেষণায় তিনি দেখতে পান যে, হালকা পাতলা গড়নের ব্যক্তিদের মধ্যে সিজোফ্রেনিয়া বেশি হয় এবং যারা মোটা ও গোলগাল ধরনের তাদের মধ্যে ম্যানিক ডিপ্রেসিভ নামক মানসিক ব্যাধি বেশি হয়। ক্রেৎসার মতবাদের বড় ত্রুটি হলো যে, তিনি বয়সের সঙ্গে সঙ্গে যে শারীরিক পরিবর্তন হয়, সে বিষয়টি এঁড়িয়ে গেছেন। সেদিক বিবেচনা করলে ক্রেৎস্মারের টাইপ তত্ত্বটি বিজ্ঞানসম্মত নয়।"
        },
        {
          "label": "গ",
          "question": "দৃশ্যকল্প-১ এ ব্যক্তিত্ব পরিমাপে 'B' অভীক্ষাটির অসুবিধাগুলো উল্লেখ করো।",
          "explanation": "দৃশ্যকল্প-১ এ ব্যক্তিত্ব পরিমাপে 'B' বলতে কাহিনী সংপ্রত্যক্ষণ অভীক্ষাকে নির্দেশ করে। কাহিনী সংপ্রত্যক্ষণ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা ইয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। এই অভীক্ষার একটা বড় অসুবিধা হলো গল্পগুলো মূল্যায়নের কোনো ধরাবাঁধা নিয়ম নেই এবং অভীক্ষার, সাফল্যাঙ্ক প্রদান ও ব্যাখ্যায় মনোবিজ্ঞানীর বিশ্বাস প্রভাব বিস্তার করতে পারে। এছাড়া প্রতিক্রিয়ার ভিত্তিতে স্বাভাবিক ও অস্বাভাবিক ব্যক্তির মধ্যে পার্থক্য নির্ণয় করা অনেক সময় সম্ভব নাও হতে পারে। এই অভীক্ষার জন্য পরীক্ষকের প্রচুর অভিজ্ঞতা এবং প্রশিক্ষণের প্রয়োজন রয়েছে। তাই বলা যায়, কাহিনী সংপ্রত্যক্ষণ অভীক্ষার কিছু অসুবিধা থাকলেও এই অভীক্ষার সাহায্যে ব্যক্তির আশা, আকাঙ্ক্ষা, 'ব্যর্থতা, দ্বন্দ্ব, কতৃত্ব প্রভৃতি সম্পর্কে জানা যায়।"
        },
        {
          "label": "ঘ",
          "question": "দৃশ্যকল্প-২ এ জনাব আলম ও মাসুমের ব্যক্তিত্ব পরিমাপের ধরন ভিন্ন হলেও পদ্ধতি একই।- কথাটি বিশ্লেষণ করো।",
          "explanation": "দৃশ্যকল্প-২ এ জনাব আলম ও মাসুমের ব্যক্তিত্ব পরিমাপের ধরন যথাক্রমে ব্যক্তিত্ব প্রশ্নমালা এবং পরিস্থিতিমূলক অভীক্ষা। ব্যস্তিত্বের মূল্যায়নে সবচেয়ে বেশি ব্যবহৃত অভীক্ষা হলো ব্যক্তিত্ব প্রশ্নমালা। ব্যস্তিত্ব পরিমাপে প্রশ্নমালা পদ্ধতিসমূহ বেশি কার্যকর। এসব প্রশ্নমালায় ব্যক্তিত্বের সংলক্ষণ সংক্রান্ত বিভিন্ন ধরণের প্রশ্ন থাকে। ব্যক্তি 'হ্যাঁ-না' বা 'সত্য-মিথ্যা'র সাহায্যে প্রশ্নমালার উত্তর দিয়ে থাকে। ব্যক্তিত্ব প্রশ্নমালার সাহায্যে কোনো ব্যক্তির বাহ্যিক ও অভ্যন্তরীণ গুণাবলির মূল্যায়ন করা হয়। ব্যক্তির আত্মবিশ্বাস, অনুভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজ়িকতা প্রভৃতি গুণাবলি এ অভীক্ষার সাহায্যে পরিমাপ করা যায়। এ অভীক্ষায় ব্যক্তি নিজের সম্পর্কে নিঃসংকোচে যে কোনো তথ্য প্রকাশ করতে পারে। জনাব আলম এ পদ্ধতির মাধ্যমে তার শিক্ষার্থীদের ব্যস্তিত্ব নির্ণয় করেছেন। ব্যক্তিত্ব পরিমাপের বিভিন্ন পদ্ধতির মধ্যে অন্যতম পদ্ধতি হলো পরিস্থিতিমূলক অভীক্ষা। এ অভীক্ষায় ব্যক্তিকে কোনো বিশেষ পরিস্থিতিতে ফেলে তার ব্যক্তিত্ব যাচাই করা হয়। দ্বিতীয় বিশ্বযুদ্ধের সময় আমেরিকার সামরিক বিভাগের লোক নিয়োগের, ক্ষেত্রে এ ধরনের অভীক্ষা ব্যবহৃত হয়েছিল। ব্যক্তির সততা সম্পর্কে এবং নেতৃত্ব গ্রহণের ক্ষমতা সম্পর্কে এ অভীক্ষার সাহায্যে জানা যায়। জনাব মাসুম একটি বিশেষ পরিস্থিতিতে ফেলে ছাত্রদেরসততা যাচাই করেন। যা পরিস্থিতিমূলক অভীক্ষাকে নির্দেশ করে। সুতরাং উল্লেখিত আলোচনার প্রেক্ষিতে বলা যায়, ব্যক্তিত্ব পরিমাপে ব্যক্তিত্ব প্রশ্নমালা ও পরিস্থিতিমূলক অভীক্ষা দুটি আলাদা অভীক্ষা হলেও অভীক্ষাদ্বয় অপ্রেক্ষণমূলক অভীক্ষার অন্তর্গত'।"
        }
      ]
    }
  ]
}