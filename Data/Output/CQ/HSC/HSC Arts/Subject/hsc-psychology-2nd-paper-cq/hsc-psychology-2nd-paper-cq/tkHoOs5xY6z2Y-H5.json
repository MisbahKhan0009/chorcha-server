{
  "title": "ঢাকা, রাজশাহী, চট্টগ্রাম, বরিশাল ২০১৮",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-১: চৌধুরী সাহেব সর্বদা নিজেকে নিয়ে গর্ববোধ করেন। তিনি মনে করেন, তার বংশের লোক ছাড়া অন্যান্য লোকেরা উন্নত চারিত্রিক বৈশিষ্ট্যের অধিকারী নন। তাদের আচার-ব্যবহার চাল- চলন খুবই নীচুমানের। তিনি চান সবাই তার প্রশংসা করুক, সম্মান করুক। তিনি প্রায়ই অন্যদেরকে হেয় করেন। দৃশ্যকল্প-২: রবি, রাজা ও রাণী একই পাড়ায় বসবাস করেন। দীর্ঘদিন একই পাড়ায় বসবাসের ফলে তাদের পরস্পরের মধ্যে এক ধরনের সখ্যতা গড়ে উঠেছে। পাড়ার লোকেরা বলে, \"রবি, রাজা ও রাণীকে পছন্দ করে কিন্তু রাজা, রবিকে পছন্দ করলেও রাণীকে অপছন্দ করেন'",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "পূর্বসংস্কার কী?",
          "explanation": "কোনো বিষয় সম্পর্কে যথার্থ বিচার বিবেচনা ছাড়াই ব্যাক্তির যুক্তিহীন নেতিবাচক মনোভাবকে পূর্বসংস্কার বলে।"
        },
        {
          "label": "খ",
          "question": "মনোভাব গঠনে পরিবার প্রধান মাধ্যম কেন?",
          "explanation": "মনোভাব গঠনে পরিবারের অবদান গুরুত্বপূর্ণ। পিতামাতা তালে নিজেদের পছন্দ-অপছন্দ, সংস্কার, উচ্চাকাঙ্ক্ষা, আগ্রাহ ইত্যাদি তাদের শিশুসন্তানের মধ্যে সংক্রমিত করে। শিশু নিজেকে নিবিড়ভাবে তর পিতামাতার সাথে একাত্ম করে ফেলে এবং পিতামাতাকে অনুকরণীয় আদা মনে করে। এসবের মধ্যে দিয়ে শিশুর ইতিবাচক অথবা। নেতিবাচক একটি প্রাথমিক মনোভাব গড়ে ওঠে। শিশুর বিচার-বিবেচনা শক্তি কম থাকায় পরিবারে যেসব আচরণ ও মূল্যবোধ প্রচলিত, শিশু নির্বিচারে তাই গ্রহণ করে। এসব কারণে মনোভর গঠনে পরিবারকে প্রধান মাধ্যম হিসেবে বিবেচনা করা হয়।"
        },
        {
          "label": "গ",
          "question": "চৌধুরী সাহেবের মনোভাবে যে বিষয়টি লক্ষ করা যায় তা কীভাবে গঠিত হয়? ব্যাখ্যা করো।",
          "explanation": "উদ্দীপকে দৃশ্যকল্প-১ এ চৌধুরী সাহেবের মনোভাবে পূর্বসংস্কার বিষয়টি লক্ষ করা যায়। পূর্বসংস্কারকে সহজাত বা স্বাভাবিক বলে স্বীকার করা যায় না। সামাজিক অভিজ্ঞতার ফলে ব্যক্তি অন্য গোষ্ঠীর ব্যক্তিদের সম্পর্কে পূর্বসংস্কারাচ্ছন্ন হয়ে ওঠে। অনেক পূর্বসংস্কার জাতিকেন্দ্রিক মনোভাব থেকে উৎপন্ন হয়। জাতিকেন্দ্রিক মনোভাবের দরুন আমরা মনে করি, আমাদের গোষ্ঠীই শ্রেষ্ঠ, অন্যান্য গোষ্ঠী আমাদের গোষ্ঠী অপেক্ষা নিকৃষ্ট। জাতিকেন্দ্রিক মনোভাবের। দরুন প্রত্যেক গোষ্ঠী নিজেদের সম্পর্কে গর্ব অনুভব করে, নিজেদের শ্রেষ্ঠত্বে কোনো সন্দেহ পোষণ করে না, অন্যান্য গোষ্ঠীকে অবজ্ঞার দৃষ্টিতে দেখে। ছোট শিশু অনুকরণের মাধ্যমে প্রাথমিকভাবে পূর্বসংস্কার অর্জন করে। যেমন- ঝাড়ুদার বা মেথরকে মা যখন ছোঁয়া বাঁচিয়ে তাকে কোনো কিছু দেন, বা ভিন্ন পাত্রে খাবার দেন, তখন শিশু বুঝতে শেখে যে সে তাদের থেকে ভিন্ন এবং শিশু মায়ের আচরণ অনুকরণ করে। এছাড়া গণমাধ্যম, পারস্পরিক যোগাযোগ প্রভৃতিও পূর্বসংস্কারকে দৃঢ়বদ্ধ করতে সহায়তা করে।"
        },
        {
          "label": "ঘ",
          "question": "রবি, রাজা ও রাণীর মনোভাবে যে অবস্থা বিরাজ করছে রা পরিবর্তনের পদক্ষেপসমূহ ব্যাখ্যা করো।",
          "explanation": "রবি, রাজা ও রাণীর মনোভাব পরিবর্তনের একাত্মীভাবন পদক্ষেপটি বিরাজ করে। মনোভাব পরিবর্তনের একটি উল্লেখযোগ্য বিষয় হলো একাত্মীভাবন। কারণ একাত্মীভাবনের মাধ্যমে কোনো ব্যক্তি অপর কোনো ব্যক্তি বা দলের মনোভাবকে নিজের মধ্যে ধারণ করে। একাত্মীভাবন হলো পছন্দনীয়তার ভিত্তিতে স্বীয় মনোভাবকে অন্য কোনো ব্যক্তি বা দলের মনোভাবের সঙ্গে সামঞ্জস্যপূর্ণ করে তোলে। উদ্দীপকে দৃশ্যকল্প-২ এর বর্ণনায় দেখা যায়, রবি, রাজা ও রাণী একই পাড়ায় বসবাস করেন। দীর্ঘদিন একই পাড়ায় বসবাসের ফলে তাদের পরস্পরের মধ্যে এক ধরনের সখ্য গড়ে ওঠে। অর্থাৎ দেখা যায় দীর্ঘদিন একই পাড়ায় একসাথে বসবাসের ফলে তাদের মধ্যে একাত্মীভাবন বিরাজ করছে এবং পরস্পরের মনোভাব নিজের মধ্যে ধারণ করেছে যার দরুন এক ধরনের সখ্য তাদের মধ্যে গড়ে উঠেছে। উদ্দীপকের বর্ণনায় আরো দেখা যায়, পাড়ার লোকেরা বলে, \"রবি, রাজা ও রাণীকে পছন্দ করে কিন্তু রাজা, রবিকে পছন্দ করলেও রাণীকে অপছন্দ করেন।\" একাত্মীভাবনের কারণে রবি রাজা ও রাণীকে পছন্দ করে। কিন্তু একাত্মীভাবনের মিল না থাকায় রাজা আবার রাণীকে অপছন্দ করে। এই একাত্মীভাবনের কারণেই স্বীয় মনোভাবকে অন্য কোনো ব্যক্তির মনোভাবের সাথে সামঞ্জস্যপূর্ণ করে তোলে। সুতরাং বলা যায় মনোভাব পরিবর্তনের ক্ষেত্রে একাত্মীভাবন প্রক্রিয়ায় বিশেষ সামাজিক প্রভাব লক্ষ করা যায়।"
        }
      ]
    },
    {
      "number": "2",
      "uddipok": "মনোবিজ্ঞানের শিক্ষক শ্রেণিকক্ষে শব্দের প্রভাব জানতে চান। এজন্য তিনি ২৫ জন বালক ও ২৫ জন বালিকাকে নিয়ে দুটি দল গঠন করেন এবং তাদেরকে রাখার জন্য দুটি পৃথক কক্ষের ব্যবস্থা করেন। একটি কক্ষে মাইক, মিছিল ও গাড়ির হর্নসহ বিভিন্ন ধরনের শব্দ প্রবেশ করত অন্যটিতে শব্দ নিয়ন্ত্রণের ব্যবস্থা ছিল। ফলাফলে দেখা যায় নিয়ন্ত্রিত কক্ষের শিক্ষার্থীদের শিক্ষণের পরিমাণ ভালো হয়েছে।",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "চল' কী?",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বা ভেদ্য বলে।"
        },
        {
          "label": "খ",
          "question": "পরীক্ষণ পদ্ধতিতে পুনরাবৃত্তি গুরুত্বপূর্ণ কেন?",
          "explanation": "পুনরাবৃত্তি পরীক্ষণ পদ্ধতির একটি গুরুত্বপূর্ণ বৈশিষ্ট্য। কোনো বিষয় বা ঘটনার ওপর বারবার পরীক্ষণ কার্য পরিচালনা করাকে পরীক্ষণে পুনরাবৃত্তি বলা হয়। পরীক্ষণ পদ্ধতিতে পূর্বে পরীক্ষণপ্রাপ্ত কোন বিষয়কে পুনরায় পরীক্ষা নিরীক্ষাপূর্বক গবেষণাকার্য পরিচালনা করা হয়। যার মাধ্যমে গবেষণালব্ধ ফলাফলের নির্ভরযোগ্যতা যাচাই করা যায়। তাই পরীক্ষণ পদ্ধতিতে পুনরাবৃত্তি গুরুত্বপূর্ণ।"
        },
        {
          "label": "গ",
          "question": "মনোবিজ্ঞানের শিক্ষক কোন চলের প্রভাব জানতে চেয়েছেন? ব্যাখ্যা করো।",
          "explanation": "উদ্দীপকে মনোবিজ্ঞানের শিক্ষক বাহ্যিক চলের প্রভাব জানতে চেয়েছেন। বাহ্যিক পরিবেশ থেকে যে চলের উদ্ভব হয়, তাকে বাহ্যিক চল বলে। এটি পরিবেশগত চল নামেও পরিচিত। এ চলগুলো পরীক্ষণকারী কর্তৃক আরোপিত নয় অথচ এগুলো ঘটনাক্রমে পরীক্ষণের সাথে সম্পর্কিত হয়ে পড়ে এবং আচরণের ওপর প্রভাব বিস্তার করে। যেমন- গবেষণাগারের তাপমাত্রা, পারিপার্শ্বিক, এলাকার গোলমাল, মিছিলের স্লোগান প্রভৃতি বাহ্যিক চলের উদাহরণ। উদ্দীপকের বর্ণনায় দেখা যায়, মনোবিজ্ঞানের শিক্ষক ২৫ জন বালক ও জন বালিকা নিয়ে দুটি দল গঠন করেন এবং তাদের জন্য দুটি পৃথক কক্ষের ব্যবস্থা করেন। একটি কক্ষে মাইক, মিছিল ও গাড়ির হর্নসহ বিভিন্ন শব্দ প্রবেশ করত অন্যটিতে শব্দ নিয়ন্ত্রণের ব্যবস্থা ছিল। যে কক্ষে বাহ্যিক চল অর্থাৎ মাইক, মিছিল ও গাড়ির হর্নের শব্দ প্রবেশ করত সে কক্ষে শিক্ষার্থীদের শিক্ষণ এসব চল দ্বারা প্রভাবিত হতো। কিন্তু দেখা যায়, যে কক্ষে বাহ্যিক চল নিয়ন্ত্রণের ব্যবস্থা ছিল সে কক্ষের শিক্ষার্থীদের শিক্ষণের পরিমাণ ভালো হয়েছে।"
        },
        {
          "label": "ঘ",
          "question": "চল নিয়ন্ত্রণের জন্য শিক্ষক কর্তৃক ব্যবহৃত কৌশলসমূহ বিশ্লেষণ করো।",
          "explanation": "পরীক্ষণ পরিচালনার সময় যে সকল অবাঞ্ছিত চল নির্ভরশীল চলের ওপর প্রভাব বিস্তারের সম্ভাবনা থাকে, সেসব চলের প্রভাব থেকে পরীক্ষণকে মুক্ত রাখার কতগুলো ব্যবস্থা বা কৌশল রয়েছে। চল নিয়ন্ত্রণের একটি কৌশল হলো অপসারণ। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ওই চলের প্রভাব থেকে মুক্ত রাখা হয়। উদ্দীপকে একটি কক্ষে মাইক, মিছিলের শব্দ প্রবেশ করে এজন্য যে কক্ষে এ শব্দগুলো প্রবেশ করে সে কক্ষটি বর্জন বা অপসারণ করতে হবে। চল নিয়ন্ত্রণের একটি গুরুত্বপূর্ণ কৌশল হলো তুল্যমূল্যায়ন বা ভারসাম্য। সৃষ্টি। এ পদ্ধতিতে সকল বৈশিষ্ট্যের দিক থেকে সমান সমান দুটি দর গঠন করা হয়। একটি দলকে পরীক্ষণ ও অন্য দলকে নিয়ন্ত্রিত দল বলল হয়। এদুটি দল সব শর্তের দিক থেকে সমান বা সমতুল্য থাকরে। উদ্দীপকের বর্ণনায় দেখা যায়, মনোবিজ্ঞানের শিক্ষক ২৫ জন বালক ও ২৫ জন বালিকা নিয়ে দুটি দল গঠন করেন। এ দুটি দলকে তিনি পরীক্ষণ ও নিয়ন্ত্রিত দলে সমভাবে গঠন করার মাধ্যমে ভারসাম্য প্রতিষ্ঠা করেন। চল নিয়ন্ত্রণের একটি সহজ ও উত্তম পদ্ধতি হলো দৈবচয়ন। দৈবচয়নের ক্ষেত্রে পরীক্ষণপাত্রের নিয়োগ প্রত্যেক পর্যায়ে এমনভাবে নির্দিষ্ট করা হয় যাতে প্রত্যেক পর্যায়ে প্রত্যেক পরীক্ষণপাত্রের নির্বাচিত হবার সমান এবং নিরপেক্ষ সম্ভাবনা থাকে। পরীক্ষণে পরীক্ষণকারীর পক্ষপাতিত্ব একটি অবাঞ্ছিত চল। এ অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "দৃশ্যকল্প-১: রুবি ঢাকায় একটি বেসরকারি সংস্থায় উচ্চ বেতনে চাকরি করে। সম্প্রতি সে প্রত্যাশিত সরকারি চাকরি পেলেও কর্মস্থল বান্দরবানে হওয়ায় যোগদান করবে কি না তা নিয়ে সংশয়ে আছে। দৃশ্যকল্প-২: বাদশা অনেক দিন আগে এসএসসি পাস করেছে। বিভিন্ন প্রতিযোগিতামূলক পরীক্ষায় অংশগ্রহণ করছে। কিন্তু কোথাও চাকরি পাচ্ছে না। তাই সে চাকরির আশা ছেড়ে দিয়ে বলতে শুরু করল মামা, খালু, ঘুষ ছাড়া চাকরি হবে না।",
      "tag": "DC 24,DB, RB, CTG.B, BB 18",
      "sub_questions": [
        {
          "label": "ক",
          "question": "দ্বন্দ্বের সংজ্ঞা দাও।",
          "explanation": "পরস্পরবিরোধী দুটি বা দুয়ের অধিক প্রেষণা একই সাথে উপিস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "মানসিক চাপ মোকাবিলা করা গুরুত্বপূর্ণ কেন?",
          "explanation": "মানসিক চাপ হচ্ছে এক ধরনের শরীর অভ্যন্তরীণ অবস্থা যা শরীরের চাহিদার কারণে সৃষ্টি হয় অথবা পরিবেশগত ও সামাজিক অবস্থা যা মারাত্মকভাবে ক্ষতিকর, নিয়ন্ত্রণ অযোগ্য বা যা সমাধানের অযোগ্য প্রভৃতি কারণে সৃষ্টি হয়। মানসিক চাপ যেমন ব্যক্তির ক্ষতি করে, তেমনি সেই ক্ষতিকর প্রতিক্রিয়ায় পরিবার ও সমাজ ক্ষতিগ্রস্ত হয়। মানসিক চাপ মানুষের আচরণে নেতিবাচক প্রভাব বিস্তার করে। অধিকাংশ ক্ষেত্রে মানসিক চাপ মানসিক বেদনা বা মর্মপীড়া সৃষ্টি করে ব্যক্তির জীবনকে দুর্বিষহ করে তোলে। এই দুর্বিষহ জীবন থেকে মুক্তি পাওয়ার জন্য মানসিক চাপ মোকাবিলা করা অত্যন্ত গুরুত্বপূর্ণ।"
        },
        {
          "label": "গ",
          "question": "রুবির মধ্যে কোন ধরনের দ্বন্দ্বের উদ্ভব হয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ রুবির মধ্যে আকর্ষণ-বিকর্ষণ দ্বন্দ্বের উদ্ভব হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন- আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। উদ্দীপকে দৃশ্যকল্প-১ এর বর্ণনায় রুবি ঢাকায় একটি বেসরকারি সংস্থায় উচ্চ বেতনে চাকরি করে। সম্প্রতি সে প্রত্যাশিত সরকারি চাকরি পেলেও ত কর্মস্থল বান্দরবানে হওয়ায় যোগদান করবে কি না তা নিয়ে সংশয়ে আছে। প্রত্যাশিত সরকারি চাকরিটা আকর্ষণীয় যা তাকে কাছে টানে আবার কর্মস্থল বান্দরবানে যা বিকর্ষণীয় যা তাকে দূরে সরিয়ে দেয়। সুতরাং উপরিউক্ত আলোচনা থেকে বলা যায় যে, রুবির মধ্যে যে দ্বন্দ্বের উদ্ভব হয়েছে তা মূলত আকর্ষণ-বিকর্ষণ দ্বন্দ্ব।"
        },
        {
          "label": "ঘ",
          "question": "বাদশা তার অবস্থান বোঝাতে কোন কোন কৌশলের আশ্রয় নিয়েছে? বিশ্লেষণ করো।",
          "explanation": "উদ্দীপকে দৃশ্যকল্প-২ এ বাদশা তার অবস্থান বোঝাতে অপব্যাখ্যান ও প্রতিক্ষেপণ কৌশলের আশ্রয় নিয়েছে। নিজের ব্যর্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি অপব্যাখ্যার কৌশল ব্যবহার করে। এ কৌশলের মাধ্যমে ব্যক্তি তার অহম বোধকে অক্ষুণ্ণ রাখে এবং ব্যর্থতার গ্লানি থেকে মুক্তি লাভ করে। উদ্দীপকে দৃশ্যকল্প-২ এ বাদশা অনেকদিন আগে এসএসসি পাস করেছে। সে বিভিন্ন প্রতিযোগিতামূলক পরীক্ষায় অংশগ্রহণ করছে। কিন্তু কোথাও চাকরি পাচ্ছে না। তাই সে চাকরির আশা ছেড়ে দিয়ে অপব্যাখ্যা দিয়ে বলতে শুরু করল ঘুষ ছাড়া চাকরি হবে না। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপণ বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। উদ্দীপকে দৃশ্যকল্প-২ এ বাদশা চাকরির বিভিন্ন প্রতিযোগিতামূলক পরীক্ষায় অংশগ্রহণ করে চাকরি পেতে ব্যর্থ হয়ে সাফাই গাইতে লাগল যে মামা, খালু, ঘুষ ছাড়া চাকরি হবে না। যেমন- নিজের ব্যর্থতার দায় ঠেকাতে গিয়ে সে মামা, খালু, ঘুষ প্রভৃতি বিষয়ের ওপর দায় চাপিয়ে দিল।"
        }
      ]
    },
    {
      "number": "4",
      "uddipok": "হিমেল ও রক্তিম দুইজন প্রতিবেশী। হিমেল নিয়মিত স্কুলে যায়। শিক্ষকগণের নির্দেশ অনুযায়ী সে পড়াশোনা করে বলে শিক্ষকগণও তার খুব প্রশংসা করেন। অন্যদিকে, রক্তিম পারিবারিক অসচ্ছলতার কারণে স্কুল-কলেজের আনুষ্ঠানিক শিক্ষাগ্রহণ করতে পারে নাই। তবে সমবয়সী দল, বিভিন্ন সামাজিক আচার-অনুষ্ঠান, হাটবাজার, খেলার মাঠ ইত্যাদি স্থানে তার সরব উপস্থিতি বিদ্যমান। যার ফলে জীবনযাপনের প্রয়োজনীয় জ্ঞান তার রপ্ত হয়েছে।",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "সামাজিকীকরণ কী?",
          "explanation": "সামাজিকীকরণ হলো এমন একটি প্রক্রিয়া যেখানে একজন ব্যক্তির আচরণ পরিবর্তিত হয়ে ওই সমাজে বসবাসকারী অন্য ব্যক্তির সাথে সংঘটিত আচরণ সামঞ্জস্যপূর্ণ হয়।"
        },
        {
          "label": "খ",
          "question": "পিতামাতা কীভাবে শিশুর সমাজীকরণকে প্রভাবিত করতে পারে?",
          "explanation": "পরিবারের প্রধান সদস্য হলো পিতামাতা, যার প্রভাব শিশুর ওপর সর্বাধিক। কারণ অসহায় শিশুর প্রাথমিক চাহিদা ও নির্ভরতার জায়গা হলো পিতামাতা। ফলে পিতামাতার আচরণগত প্রভাবের মাধ্যমেই শিশুর প্রাথমিক সামাজিকীকরণ প্রক্রিয়া শুরু ও সম্পন্ন হয়। তাই শিশু তার পিতামাতাকে সামাজিকীকরণের অন্যতম প্রধান মাধ্যম হিসেবে পেয়ে থাকে। পিতা ও মাতার সম্পর্ক যদি মধুর না হয়, যদি তাদের মধ্যে ঝগড়াঝাঁটি লেগেই থাকে তবে ওইসব শিশু পিতামাতাকে অনুসরণ করে। তবে তারা ধীরে ধীরে খারাপ আচরণ ও অসামাজিক কার্যকলাপ করে বেড়াবে। সুতরাং পিতামাতার মধুর সম্পর্কই শিশুকে উন্নতির পথে এগিয়ে নিয়ে যেতে পারে।"
        },
        {
          "label": "গ",
          "question": "উদ্দীপকে বর্ণিত হিমেলের সমাজীকরণ প্রক্রিয়া ব্যাখ্যা করো।",
          "explanation": "উদ্দীপকে বর্ণিত হিমেলের সামাজিকীকরণ প্রক্রিয়া হচ্ছে সরাসরি শিক্ষাদান। নিম্নে এ সামাজিকীকরণ প্রকিয়াটি ব্যাখ্যা করা হলো- সামাজিকীকরণের একটি উল্লেখযোগ্য প্রক্রিয়া হলো সরাসরি শিক্ষাদান প্রক্রিয়া। এখানে প্রয়োজনীয় মৌখিক নির্দেশাবলির মধ্য দিয়ে শিশু বা ব্যক্তি তার পরিবার, সমাজ ও কৃষ্টি উপযোগী রীতি-নীতি, মূল্যবোধ, বিশ্বাস, সামাজিক আদর্শ ইত্যাদি আচরণসমূহ শেখে। সরাসরি শিক্ষাদানে ব্যক্তিকে কী করতে হবে তা সুনির্দিষ্টভাবে মৌখিক নির্দেশ দেয়া হয়। ব্যক্তি নির্দেশ অনুযায়ী কাজ হলে পুরস্কৃত হয়, আর না হলে অপুরস্কৃত বা তিরস্কৃত হয়। উদ্দীপকের বর্ণনায় দেখা যায় হিমেল নিয়মিত স্কুলে যায়। শিক্ষকদের নির্দেশ অনুযায়ী সে পড়াশোনা করে বলে শিক্ষকও তার খুব প্রশংসা করেন। এখানে হিমেল সরাসরি শিক্ষকদের নির্দেশ অনুযায়ী কাজ করেছে। শিক্ষকদের নির্দেশ অনুযায়ী কাজ করেছে বলে সে পুরস্কৃত অর্থাৎ প্রশংসিত হয়েছে। এখানে হিমেলের সরাসরি শিক্ষাদানের মাধ্যমে তার সামাজিকীকরণ প্রক্রিয়াটি সম্পন্ন হয়েছে।"
        },
        {
          "label": "ঘ",
          "question": "রক্তিমের সমাজীকরণে কোন মাধ্যমের প্রভাব সর্বাধিক? যুক্তি দাও।",
          "explanation": "রক্তিমের সামাজিকীকরণের 'খেলার সাথি' মাধ্যমের প্রভাব সর্বাধিক। নিম্নে খেলার সাথি মাধ্যমকে যুক্তিসহ উপস্থাপন করা হলো। শিশু বা ব্যক্তির সামাজিকীকরণে একটি গুরুত্বপূর্ণ মাধ্যম হলো খেলার সাথি। ছোট শিশুরা খেলায় মত্ত থাকে। খেলাধুলার ভেতর দিয়ে শিশুরা সামাজিক আচরণ গড়ে তোলে। শিশুর খেলার সাথিরা সাধারণত তার সমবয়সী হয়ে থাকে। সমবয়সীদের প্রশংসা, নিন্দা, সমর্থন সব কিছুর প্রতি শিশু অত্যন্ত সংবেদনশীল থাকে। তাই এ দলের আদর্শমানকে শিশুরা তাদের সামাজিক আদর্শমান নির্ধারণ করে। নিজেদের সম্বন্ধে ধারণা গঠনেও সমবয়সীরা বিশেষভাবে উল্লেখযোগ্য। সমবয়সী দলের প্রভাবে শিশুর সহযোগিতা, সহমর্মিতা, নেতৃত্ব, প্রতিযোগিতা, পারস্পরিক সৌহার্দ্য, দায়িত্ববোধ প্রভৃতি সামাজিক দায়িত্বের বিকাশ ঘটে। উদ্দীপকের বর্ণনায় দেখা যায়, রক্তিম পারিবারিক অসচ্ছলতার কারণে স্কুল-কলেজের আনুষ্ঠানিক শিক্ষা গ্রহণ করতে পারে নাই। তবে সমবয়সী দল, বিভিন্ন সামাজিক আচার-অনুষ্ঠান, হাট-বাজার, খেলার মাঠ প্রভৃতি স্থানে উপস্থিত থাকার ফলে সে জীবনযাপনের প্রয়োজনীয় জ্ঞান রপ্ত করেছে। সে প্রাতিষ্ঠানিক শিক্ষায় শিক্ষিত হতে না পারলেও খেলার সাথি বা বন্ধুদের মাধ্যমে তার সামাজিকীকরণ ঘটেছে। খেলার সাথি বা সমবয়সী দলের মিথস্ক্রিয়ার মাধ্যমে ব্যক্তি সমাজ উপযোগী মনোভাব অর্জন ও জীবনের প্রয়োজনীয় জ্ঞান রপ্ত করতে পারে।"
        }
      ]
    },
    {
      "number": "5",
      "uddipok": "দৃশ্যকা-১: আনিস চেহারায় গোলগাল, মিশুক ও আরামপ্রিয়। সে সর্বদাই অন্যের ভালোবাসা ও প্রশংসা পেতে চায়। দৃশ্যকল্প-২: আমিন সুঠাম দেহের অধিকারী। তার কাঁধ ও বুক চওড়া। সে কাজে কর্মে প্রভুত্বপ্রিয়, দৃঢ়প্রতিজ্ঞ ও আক্রমণধর্মী।",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্য ভাব প্রকাশ পায়।"
        },
        {
          "label": "খ",
          "question": "সামাজিক ও উত্তেজনাপ্রবণ ব্যক্তিদেরকে সাইক্লয়েড বলা হয়। কেন?",
          "explanation": "সাইক্লয়েড ব্যক্তিরা আবেগকে স্বতঃস্ফূর্তভাবে প্রকাশ করে। এরা অতি সামাজিক, উত্তেজনাপ্রবণ, বাস্তববাদী ও সহিষ্ণু। এরা খুব সহজেই উৎফুর হয়ে থাকে, আবার খুব সহজেই বিষাদগ্রস্ত বা অতি বিষণ্ণ হয়ে থাকে। সাইক্লয়েড ব্যক্তিরা খাটো, গোলগাল, মোটা এবং মেদবহুল দেহের অধিকারী হয়ে থাকে। চরম পর্যায়ে এদের মধ্যে 'ম্যানিক ডিপ্রেসিভ' লক্ষণ দেখা দেয়। এ কারণেই সামাজিক ও উত্তেজনাপ্রবণ ব্যক্তিদেরকে সাইক্লয়েড বলা হয়।"
        },
        {
          "label": "গ",
          "question": "আনিসের মধ্যে কোন ধরনের ব্যক্তিত্ব প্রকাশ পেয়েছে? ব্যাখ্যা করো।",
          "explanation": "উদ্দীপকে দৃশ্যকল্প-১ এ আনিসের মধ্যে এন্ডোমরফিক ব্যক্তিত্বের প্রকাশ পেয়েছে। এন্ডোমরফিক ব্যক্তিত্বের অধিকারী ব্যক্তির পেট শরীরের অন্যান্য অংশের তুলনায় বড় এবং স্ফীত। এদের সারা দেহে মেদের আধিক্য থাকে। পেশি ও অস্থি থাকে অপরিপুষ্ট। এদের চেহারা হয় গোলগাল এবং ত্বক খুব নরম প্রকৃতির। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। এরা সব সময় আনন্দপ্রিয় এবং অন্যের কাছ থেকে সব সময় আদর ও ভালোবাসা পেতে চায়। উদ্দীপকের দৃশ্যকল্প-১ এ আনিস চেহারায় গোলগাল, মিশুক ও আরামপ্রিয়। সে সর্বদাই অন্যের ভালোবাসা ও প্রশংসা পেতে চায়। আনিসের ব্যক্তিত্বে যেসব বৈশিষ্ট্য প্রকাশ পেয়েছে তা সবই এন্ডোমরফিক ব্যক্তিত্বে অন্তর্ভুক্ত। সেদিক থেকে বিবেচনা করলে আনিসের ব্যক্তিত্ব এন্ডোমরফিক প্রকৃতির।"
        },
        {
          "label": "ঘ",
          "question": "আমিনের মধ্যে একাধিক ব্যক্তিত্বের সংমিত্রাণ রয়েছে।\"- উক্তিটির স্বার্থকতা যাচাই করো।",
          "explanation": "উদ্দীপকে দৃশ্যকল্প-২ এ আমিনের মধ্যে মেসোমরফিক ও সোমাটোটনিক- ব্যক্তিত্বের সংমিশ্রণ রয়েছে। মেসোম্রফিক ব্যক্তিত্বের ব্যক্তিরা সুঠাম দেহের অধিকারী। এদের কাঁধ ও বুক চওড়া, পেশি মাংসল ও ক্ষুদ্র ক্ষুদ্র তরঙ্গবিশিষ্ট এবং নিতম্ব চাপা। এরা খেলাধুলা পছন্দ করে এবং অন্যের ওপর কর্তৃত্ব প্রতিষ্ঠা করতে চায়। এরা তেজোদীপ্ত শারীরিক ও মানসিক শক্তির অধিকারী, দুঃসাহসিক কাজে এরা আনন্দ অনুভব করে। সোমাটোটনিক ব্যক্তিত্বের অধিকারী ব্যক্তিরা কাজে, কর্মে, কথায়, ভঙ্গিতে প্রভুত্বপ্রিয়। এদের মধ্যে উদ্যমশীল ও প্রচেষ্টামূলক কাজের প্রাধান্য দেখা যায়। আচরণে এরা উদ্যমশীল, দৃঢ় প্রতিজ্ঞ এবং আক্রমণধর্মী। এরা উত্তেজনাপূর্ণ ও অভিযানমূলক কাজ পছন্দ করে। উদ্দীপকে দৃশ্যকল্প-২ এর বর্ণনায় আমিন সুঠাম দেহের অধিকারী। তার 'কাঁধ ও বুক কে চওড়া। চওড়া। এসব দিক বিবেচনা করলে আমিন মেসোমরফিক ব্যক্তিত্বের অধিকারী। আবার, সে কাজে কর্মে প্রভুত্বপ্রিয়, দৃঢ়প্রতিজ্ঞ এবং আক্রমণধর্মী যা' সোমাটোটনিক ব্যক্তিত্বের বৈশিষ্ট্যে অন্তর্ভুক্ত। মোটকথা আমিনের ব্যক্তিত্ব যাচাই করলে মেসোমরফিক ও সোমাটোটনিক এ দুই ব্যক্তিত্বের সংমিশ্রণ রয়েছে।"
        }
      ]
    },
    {
      "number": "6",
      "uddipok": "উচ্চ মাধ্যমিক পরীক্ষায় মনোবিজ্ঞান বিষয়ে ৫০ জন শিক্ষার্থী। অংশগ্রহণ করে। পরীক্ষায় মোট নম্বর ছিল ৭৫। শিক্ষার্থীরা নিম্ন প্রদত্ত নম্বর প্রাপ্ত হয়: প্রাপ্ত নম্বরের শ্রেণি শিক্ষার্থী সংখ্যা ৭১-৭৫ ৬৬-৭০ ৬১-৬৫ ৫৬-৬০ ৫১-৫৫ ৪৬-৫০ ৪১-৪৫ ২ ৫ ১০. ১৫ ৯ ৬ ৩ N = ৫০",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "বিচ্যুতি কী?",
          "explanation": "কোনো বণ্টনের মাঝামাঝি বিন্দু থেকে প্রান্ত অভিমুখী তথ্য বা উপাত্তসমূহ কত দূরে অবস্থান করে বা কেন্দ্রের চারদিকে কত দূর পর্যন্ত তথ্য বা উপাত্তসমূহ ছড়িয়ে থাকে তা পরিমাপ করাই বিচ্যুতি।"
        },
        {
          "label": "খ",
          "question": "অনুমাননির্ভর পরিসংখ্যান গুরুত্বপূর্ণ কেন?",
          "explanation": "অনুমাননির্ভর পরিসংখ্যানের কাজ হলো অল্পসংখ্যক ব্যক্তিকে পর্যবেক্ষণ করে বিরাট জনসংখ্যা সম্বন্ধে অনুমান করা। এর মাধ্যমে ছোট ছোট নমুনা জরিপ করে একটি বৃহত্তর জনগোষ্ঠী বা নমুনা সমগ্রক সম্পর্কে একটি অনুমান করা হয়। কীভাবে নমুনা সংগ্রহ করতে হবে, কীভাবে অনুমান তৈরি করতে হয় এবং অনুমানে কতটুকু ভুল আছে তা মূল্যায়ন করার জন্য অনুমাননির্ভর পরিসংখ্যান গুরুত্বপূর্ণ।"
        },
        {
          "label": "গ",
          "question": "উদ্দীপকের আলোকে বিচ্যুতির উৎকৃষ্ট পরিমাপ নির্ণয় করো।",
          "explanation": "উদ্দীপকে প্রদত্ত উপাত্ত থেকে শিক্ষার্থীদের প্রাপ্ত নম্বরের আলোকে বিচ্যুতির উৎকৃষ্ট পরিমাপ বা আদর্শ বিচ্যুতি নির্ণয়ের জন্য একটি সারণি তৈরি করা হলো- এখন গড়, x ˉ = ∑ f x N = ২৮৮০ ৫০ = ৫৭ . ৬ \\bar{x}=\\frac{\\sum f x}{N}=\\frac{২ ৮ ৮ ০}{৫ ০}=৫ ৭ . ৬ x ˉ = N ∑ f x ​ = ৫০ ২৮৮০ ​ = ৫৭ . ৬ ∴ \\therefore ∴ বিচ্যুতি উৎকৃষ্ট পরিমাপ বা আদর্শ বিচ্যুতি, σ = Σ f ( X − X ˉ ) 2 N = ২৭৬৭ ৫० = ৫৫ . ৩ 8 = ৭ . ৪৪ \\sigma=\\sqrt{\\frac{\\Sigma f(X-\\bar{X})^{2}}{N}}=\\sqrt{\\frac{২৭৬৭ }{৫ ०}}=\\sqrt{৫ ৫ . ৩ 8}=৭.৪৪ σ = N Σ f ( X − X ˉ ) 2 ​ ​ = ৫० ২৭৬৭ ​ ​ = ৫৫ . ৩ 8 ​ = ৭ . ৪৪ ∴ \\therefore ∴ নির্ণেয় বিচ্যুতির উৎকৃষ্ট পরিমাপ ৭.৪৪ (প্রায়)।"
        },
        {
          "label": "ঘ",
          "question": "উদ্দীপকে প্রদত্ত বণ্টনের ভেদাঙ্ক নির্ণয় এবং বিচ্যুতির উৎকৃষ্ট পরিমাপের সাথে তুলনা করো।",
          "explanation": "উদ্দীপকে প্রদত্ত বণ্টনের ভেদাঙ্ক, σ 2 = ∑ f ( X − X ˉ ) 2 N = ২৭৬৭ ৫ 0 = ৫৫ . ৩ 8 \\sigma^{2}=\\frac{\\sum f(X-\\bar{X})^{2}}{N}=\\frac{২৭৬৭}{৫ 0}=৫ ৫ . ৩ 8 σ 2 = N ∑ f ( X − X ˉ ) 2 ​ = ৫ 0 ২৭৬৭ ​ = ৫৫ . ৩ 8 প্রদত্ত উপাত্তের বিচ্যুতির উৎকৃষ্ট পরিমাপ বা আদর্শ বিচ্যুতি ৭.৪৪ কিন্তু বণ্টনের ভেদাঙ্ক হচ্ছে ৫৫.৩৪। তাই ভেদাঙ্ক, আদর্শ বিচ্যুতি অপেক্ষা বড় এবং ভেদাঙ্ক বিচ্যুতির উৎকৃষ্ট পরিমাপের ৫৫ . ৩৪ ৭ . ৪৪ \\frac{৫৫.৩৪}{৭.৪৪} ৭ . ৪৪ ৫৫ . ৩৪ ​ অংশ বা ৭.৪৪ অংশ (প্রায়)।"
        }
      ]
    },
    {
      "number": "7",
      "uddipok": "মি. জাকির একজন সফল ব্যবসায়ী। প্রচুর শিল্পপ্রতিষ্ঠান ও বিত্ত-বৈভবের মালিক তিনি। নৈতিকতার চেয়ে অর্থ উপার্জন তাঁর জীবনের মূল লক্ষ্য। অন্যদিকে, তার বন্ধু রহমান সাহেবও একজন ব্যবসায়ী। তিনি বিশ্বাস করেন জীবনে অর্থের প্রয়োজন আছে। তবে তিনি ধর্মীয় ও রাষ্ট্রীয় অনুশাসন কঠোরভাবে মেনে চলেন। এ ছাড়া তিনি একটি দৃষ্টিনন্দন। মসজিদ নির্মাণ করেন যা দেখে সকলেই মুগ্ধ হন। তার মধ্যে অন্যের ওপর প্রভাব বিস্তার ও প্রতিযোগিতা করার মানসিকতা বিদ্যমান।",
      "tag": "DC 24,DB, RB, CTG.B, BB 18",
      "sub_questions": [
        {
          "label": "ক",
          "question": "মূল্যবোধের সংজ্ঞা দাও।",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "পরিবারকে মূল্যবোধ গঠনের শক্তিশালী মাধ্যম বলা হয় কেন?",
          "explanation": "মূল্যবোধ গঠনের মাধ্যম হিসেবে পরিবার গুরুত্বপূর্ণ ভূমিকা পালন করে। শিশুর প্রথম আশ্রয়স্থল এবং স্কুল হলো তার পরিবার। এই পরিবারের মাধ্যমেই প্রথম শিশুর বোধশক্তিগুলোর উন্নতি সাধিত হয়। এই পরিবারের মধ্যেই শিশু প্রথম তার মা-বাবা, ভাই-বোন, দাদা-দাদির সংস্পর্শে আসে। পরিবারের এই সদস্যদের আদর-ভালোবাসা, আচার-আচরণ, বংশমর্যাদা, অনুশাসন ইত্যাদির মধ্য দিয়ে শিশুর স্বাভাবিক মূল্যবোধ যেমন- সামাজিক, ধর্মীয় মূল্যবোধ বিকাশ লাভ করে। তাই পরিবারকে মূল্যবোধ গঠনের শক্তিশালী মাধ্যম বলা হয়।"
        },
        {
          "label": "গ",
          "question": "মি. জাকিরের মধ্যে কোন ধরনের মূল্যবোধের পরিচয় পাওয়া যায়? ব্যাখ্যা করো।",
          "explanation": "উদ্দীপকে বর্ণনায় মি. জাকিরের মধ্যে অর্থনৈতিক, মূল্যবোধের পরিচয় পাওয়া যায়। নিম্নে অর্থনৈতিক মূল্যবোধের ব্যাখ্যা প্রদান করা হলো- অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসা- বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেক ক্ষেত্রেই নৈতিক মূল্যবোধের প্রতি উদাসীনতা প্রদর্শন করে। উদ্দীপকের বর্ণনায় মি. জাকির একজন সফল ব্যবসায়ী। প্রচুর শিল্প প্রতিষ্ঠান ও বিত্ত-বৈভবের মালিক তিনি। নৈতিকতার চেয়ে অর্থ উপার্জন তার জীবনের মূল্য লক্ষ্য। মি. জাকিরের জীবন বিশ্লেষণ করলে দেখা যায়, অর্থনৈতিক মূল্যবোধের সকল বৈশিষ্ট্য তার মধ্যে বিদ্যমান। সেদিক থেকে মি, জাকির অর্থনৈতিক মূল্যবোধসম্পন্ন ব্যক্তি।"
        },
        {
          "label": "ঘ",
          "question": "রহমান সাহেবের আচরণে যেসব মূল্যবোধের প্রভাব পরিলক্ষিত হয় তা বিশ্লেষণ করো।",
          "explanation": "উদ্দীপকে রহমান সাহেবের আচরণে অর্থনৈতিক মূল্যবোধ, ধর্মীয় মূল্যবোধ, সৌন্দর্যবোধ মূল্যবোধ, ও রাজনৈতিক মূল্যবোধের প্রভাব পরিলক্ষিত হয়। নিম্নে এসব মূল্যবোধের প্রভাব বিশ্লেষণ করা হলো- অর্থনৈতিক মূল্যবোধের ব্যক্তি অর্থনৈতিক বিশ্বাসের ওপর প্রতিষ্ঠিত। এরূপ ব্যক্তিরা সব সময়ই মিতব্যয়ী হয়। উদ্দীপকে রহমান সাহেব একজন ব্যবসায়ী। তিনি বিশ্বাস করেন জীবনে অর্থের প্রয়োজন আছে। এদিক থেকে বলা যায়, রহমান সাহেবের আচরণে অর্থনৈতিক মূল্যবোধের প্রভাব পরিলক্ষিত হয়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এ ধরনের মূল্যবোধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায় এবং তার সাথে স্বীয় সুসংহতিকে বিশেষভাবে প্রকাশ করে। উদ্দীপকে বর্ণনায় দেখা যায়, রহমান সাহেব ধর্মীয় ও রাষ্ট্রীয় অনুশাসন কঠোরভাবে মেনে চলেন। সুতরাং এ বিবেচনায় তাকে ধর্মীয় মূল্যবোধসম্পন্ন ব্যক্তি বলা যায়। সৌন্দর্যবোধ মূল্যবোধের ব্যক্তিরা জীবনে সৌন্দর্যপিপাসু হয়ে থাকে এবং প্রকৃতির মধ্যে সর্বদা সৌন্দর্য খুঁজে পেতে চায়। এ মূল্যবোধ প্রাপ্ত ব্যক্তিরা সর্বদা জাঁকজমক শক্তিমত্তা বিশিষ্ট পরিচয় চিহ্ন বা সম্মানসূচক চিহ্নগুলোকে সবচেয়ে বেশি পছন্দ করে। অন্যদিকে, রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায়। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার উপরে প্রভাব বিস্তার করা এদের চরিত্রের উল্লেখযোগ্য দিক। উদ্দীপকের বর্ণনায় দেখা যায়, রহমান সাহেব একটি দৃষ্টিনন্দন মসজিদ নির্মাণ করেন যা দেখে সকলেই মুগ্ধ হয়। তার মধ্যে আবার অন্যের ওপর প্রভাব বিস্তার ও প্রতিযোগিতা করার মানসিকতা বিদ্যমান। তার আচরণের, এসব বৈশিষ্ট্য লক্ষ করলে দেখা যায় তার মধ্যে সৌন্দর্যবোধ ও রাজনৈতিক মূল্যবোধের প্রভাবও পরিলক্ষিত হয়।"
        }
      ]
    },
    {
      "number": "8",
      "uddipok": "তকি ও রকি দুই ভাই। তকি সাবলীল ভাষায় কথা বলে, লেখাপড়ায় ভালো এবং বিভিন্ন বিতর্ক প্রতিযোগিতায় অংশগ্রহণ করে। রকির কথা বলতে জড়তা থাকায় লেখাপড়া করেনি। তবে কম্পিউটার, ইন্টারনেটসহ বিভিন্ন প্রযুক্তিগত কাজে বেশ পারদর্শী। তাদের শিক্ষক বলেন, \"সকলের মেধা একইভাবে বিকশিত হয় না।\"",
      "tag": "DB, RB, CTG.B, BB 18",
      "sub_questions": [
        {
          "label": "ক",
          "question": "কৃতি অভীক্ষা কী?",
          "explanation": "যে অভীক্ষায় ভাষা ব্যবহার না করে হাত বা পা দ্বারা সম্পাদিত কাজের সাহায্যে বুদ্ধির পরিমাপ করা হয় তাকে কৃতি বা কর্মসম্পাদনমূলক অভীক্ষা বলা হয়।"
        },
        {
          "label": "খ",
          "question": "বুদ্ধির ক্ষেত্রে মানসিক বয়স গুরুত্বপূর্ণ কেন?",
          "explanation": "কারও প্রকৃত বয়স যাই হোক না কেন, সে যে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স। জার্মান মনোবিজ্ঞানী, উইলিয়াম স্টার্ন মানসিক বয়সের সঙ্গে প্রকৃত বয়সের একটি সম্পর্কযুক্ত অনুপাত হিসেবে বুদ্ধ্যঙ্কের সূচক সম্পর্কে ধারণা দেন। অধ্যাপক টারম্যান বুদ্ধি পরিমাপের জন্য বুদ্ধ্যঙ্ক ব্যবহার করেন। এটি নির্ণয়ের ক্ষেত্রে ব্যবহার করা হয় ব্যক্তির মানসিক বয়স ও তার প্রকৃত বয়সের অনুপাত, গুণ ১০০। বুদ্ধি পরিমাপের ক্ষেত্রে মানসিক বয়স অবশ্য প্রয়োজনীয়। তাই বুদ্ধির ক্ষেত্রে মানসিক বয়স গুরুত্বপূর্ণ।"
        },
        {
          "label": "গ",
          "question": "রকির বুদ্ধি পরিমাপে কোন ধরনের অভীক্ষা ব্যবহার করবে? ব্যাখ্যা করো।",
          "explanation": "উদ্দীপকের বর্ণনায় রকির বুদ্ধি পরিমাপে কৃতি বা কর্মসম্পাদনী অভীক্ষা ব্যবহার করব। শিশু, নিরক্ষর কিংবা মূক ও বধির অর্থাৎ যারা ভাষার ব্যবহারে অসুবিধা বোধ করে অথবা যেসব বিদেশি অপরের ভাষা জানে না, তাদের জন্য ব্যবহার করা হয় কৃতি বা কর্মসম্পাদনী অভীক্ষা। ডিয়ার বর্ণের 'ফর্ম বোর্ড অভীক্ষা' আলেকজান্ডারের' 'পাস এলোং অভীক্ষা' 'ব্লক ডিজাইন অভীক্ষা' 'ছবি সম্পূর্ণকরণ অভীক্ষা' প্রভৃতি কৃতি বা কর্মসম্পাদনী অভীক্ষার উদাহরণ। অবাচনিক বুদ্ধি অভীক্ষায় নানা আকার ও রঙের কাঠের বা প্লাস্টিকের টুকরার সাহায্যে প্রদত্ত কোনো বিশেষ নকশার অনুকরণে নকশা তৈরি করতে হয়। প্রধানত দৈহিক অঙ্গ-প্রতঙ্গ সঞ্চালনের মাধ্যমে সমস্যা সমাধান করা হয় বলে এসব অবাচনিক বুদ্ধি অভীক্ষা কৃতি বা কর্মসম্পাদনী অভীক্ষা নামে পরিচিত। কর্মসম্পাদনী অভীক্ষায় সমস্যাটির সমাধানে বা প্রদত্ত নকশা গঠনের সাফল্য ও দ্রুততার নিরিখে অভীক্ষাথীর বৃদ্ধি পরিমাপ করা হয়।"
        },
        {
          "label": "ঘ",
          "question": "তকি ও রকির বুদ্ধি পরিমাপে প্রযোজ্য অভীক্ষাসমূহের তুলনামূলক বিশ্লেষণ করো।",
          "explanation": "উদ্দীপকে তকি ও রকির বুদ্ধি পরিমাপে প্রযোজ্য অভীক্ষাসমূহ হলো ভাষাগত বুদ্ধি অভীক্ষা ও কৃতি বুদ্ধি অভীক্ষা। ভাষাগত বুদ্ধি অভীক্ষায় অভীক্ষার্থী লিখিত বা মৌখিকভাবে প্রশ্নের উত্তর দিয়ে থাকে। অন্যদিকে, কৃতি অভীক্ষায় অভীক্ষার্থী হাত ও পায়ের সাহায্যে সমস্যার সমাধান দিয়ে থাকে। ভাষাগত বুদ্ধি অভীক্ষা সংস্কৃতির প্রভাবমুক্ত নয়। কিন্তু কৃতি অভীক্ষা সংস্কৃতির প্রভাবমুক্ত। কৃতি অভীক্ষার ক্ষেত্র ব্যাপক, তা শিশু নিরক্ষর, বধির, খেলাপড়া জানা সবার ক্ষেত্রেই প্রযোজ্য। অপরপক্ষে, ভাষাগত বুদ্ধি অভীক্ষা কেবল যারা লেখাপড়া জানে তাদের ক্ষেত্রে প্রযোজ্য। ভাষাগত অভীক্ষা ব্যক্তিভিত্তিক অভীক্ষা হিসেবে বিবেচিত হয়, পক্ষান্তরে কর্মসম্পাদনী অভীক্ষা ব্যক্তিভিত্তিক ও দলগত উভয়ভাবেই ব্যবহার করা যেতে পারে। ভাষাগত বুদ্ধি অভীক্ষায় অভীক্ষার্থীর সাফল্যাঙ্ক বুদ্ধ্যঙ্কের মাধ্যমে প্রকাশ করা হয়। কিন্তু কৃতি অভীক্ষায় অভীক্ষার্থীর বুদ্ধি পরিমাপের জন্য আদর্শ মান ব্যবহার করা হয়। আবেগজনিত দুর্বলতা ভাষাগত অভীক্ষায় প্রভাব ফেলতে পারে, কিন্তু কৃতি অভীক্ষায় কোনো প্রভাব ফেলে না। ভাষাগত বুদ্ধি অভীক্ষায় অভীক্ষাধীকে বিশেষ কোনো নির্দেশ না দিলেও অসুবিধা হয় না। কিন্তু কর্মসম্পাদনী অভীক্ষায় অভীক্ষার্থীকে বিশেষভাবে নির্দেশ দিতে হয়।"
        }
      ]
    }
  ]
}