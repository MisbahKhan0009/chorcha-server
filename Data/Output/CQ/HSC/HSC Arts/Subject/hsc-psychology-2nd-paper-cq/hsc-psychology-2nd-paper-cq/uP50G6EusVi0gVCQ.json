{
  "title": "আজিজুল হক কলেজ, বগুড়া ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প:- ৭ বছরের রহিম ও ৮ বছরের শামীমকে বুদ্ধ্যংকের একটি পরীক্ষা নেয়া হলে দেখা যায় যে, রহিম তার বয়স উপযোগী সকল প্রশ্নের উত্তর দেয়ার পাশাপাশি ৮ বছরের ৩টি ও ৯ বছরের ১টি প্রশ্নের উত্তর দিতে সক্ষম হয়। কিন্তু শামীম ৮ বছর উপযোগী সব, ৯ বছরের ২টি, ১০ বছরের ১টি ও ১১বছরের ১টি প্রশ্নের উত্তর দিতে পারে।",
      "tag": "AHC 23",
      "sub_questions": [
        {
          "label": "ক",
          "question": "মৌলিক মানসিক বয়স কী?",
          "explanation": "অভিক্ষার্থী যে বয়সের উপযোগী সবগুলো প্রশ্নের নির্ভুল উত্তর দিতে পারে, তাকে তার মৌলিক মানসিক বয়স বলে।"
        },
        {
          "label": "খ",
          "question": "বুদ্ধি পরিমাপের ক্ষেত্রে \"ছবি পূরণ\" কে কেন কর্ম সম্পাদনমূলক বুদ্ধি অভীক্ষা বলা হয়?",
          "explanation": "বৃদ্ধি পরিমাপের ক্ষেত্রে 'ছবি পূরণ' কে কর্ম সম্পাদনমূলক বুদ্ধি অভীক্ষা বলে। ওয়েকল্লার বুদ্ধি অভীক্ষার কর্মসম্পাদনমূলক মানকে যে ৫টি উপ- অভীক্ষা রয়েছে তার মধ্যে একটি হলো ছবি পূরণ। এখানে অভীক্ষার্থীকে ১৫টি ছবি দেখানো হয়, যেখানে একটি অসম্পূর্ণ অংশ থাকে। অভীক্ষার্থীকে এ অসম্পূর্ণ অংশের নামকরণ করতে বলা হয়। ওয়েকসূলার প্রণীত এ মানকের বৈশিষ্ট্য কর্মসম্পাদনমূলক বিধায় একে কর্মসম্পাদনমূলক বুদ্ধি অভীক্ষা বলে।"
        },
        {
          "label": "গ",
          "question": "রহিমের মানসিক বয়স নির্ণয় করো।",
          "explanation": "কোনো বুদ্ধি অভীক্ষায় অভীক্ষার্থী যে বয়সের উপযোগী প্রশ্নের উত্তর দিতে সক্ষম তাকে মানসিক বয়স বলে। উদ্দীপকের বিবরণ অনুযায়ী, রহিমের প্রকৃত বয়স ৭ বছর। সে ৭ বছর বয়স উপযোগী সকল প্রশ্নের উত্তর দেয়ার পাশাপাশি ৮ বছরের ৩টি ও ৯ বছরের ১টি প্রশ্নের উত্তর দিতে সক্ষম হয়। অর্থাৎ তার মৌলিক মানসিক বয়স ৭ বছর এবং পরবর্তী বছরগুলোর জন্য অর্জিত মানসিক বয়স হলো- (৩×২) + (১×২) = ৮ মাস। অতএব তার মানসিক বয়স = ৭ বছর ৮ মাস = ৭ বছর ৮ মাস সুতরাং রহিমের মানসিক বয়স ৭ বছর ৮ মাস।"
        },
        {
          "label": "ঘ",
          "question": "শামীমের বুদ্ধ্যংকের মাত্রা সম্পর্কে তোমার মতামত দাও।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, শামীমের প্রকৃত বয়স ৮ বছর বা ৯৬ মাস। সে ৮ বছর উপযোগী সব, ৯ বছরের ২টি, ১০ বছরের ১টি ও ১১ বছরের ১টি প্রশ্নের উত্তর দিতে পারে। তাহলে শামীমের মানসিক বয়স হলো- (৮×১২) + (২ × ২) + (১০২) + (১০২) = ১০৪ মাস সুতরাং, বুদ্ধ্যঙ্ক = \\(\\frac{মানসিক বয়স}{প্রকৃত বয়স}\\) × ১০০ = \\(\\frac{১০৪}{৯৬}\\) × ১০০ = ১০৮.৩৩ সুতরাং দেখা যায়, শামীমের বুদ্ধ্যঙ্ক হলো ১০৮.৩৩। ওয়েক্সলার এর বুদ্ধ্যঙ্ক বিস্তৃতির ছক অনুযায়ী ৯০ থেকে ১০৯ বুদ্ধ্যঙ্ক বিশিষ্ট ব্যক্তিকে সাধারণ বুদ্ধিসম্পন্ন বলা হয়। তাই বলা যায়, শামীম একজন সাধারণ বুদ্ধিসম্পন্ন মানুষ।"
        }
      ]
    },
    {
      "number": "2",
      "uddipok": "রফিক সাহেব একজন সামাজিক ব্যক্তি। প্রতিদিন তিনি সমাজের বিভিন্ন মানুষের সাথে মেলামেশা করেন এবং তাদের বিভিন্ন ধরনের সাহায্য ও সহযোগিতায় ব্যস্ত থাকেন। আবার ক্লাসে মিস ফাহিমা ছাত্র-ছাত্রীদের দিক নির্দেশনা দিচ্ছেন- তোমাদের কিছু কার্ড দেখানো হবে ছবিযুক্ত কিন্তু অস্পষ্ট এবং সেখানে থেকে গল্প রচনা করতে হবে এবং শেষে একটি ফাঁকা কার্ড দেওয়া হবে সেখানে চিত্র কল্পনা করে নিয়ে গল্প রচনা করতে হবে।",
      "tag": "AHC 23",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভিতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "প্রবণতা অভীক্ষা ব্যাখ্যা করো।",
          "explanation": "যে অভীক্ষার দ্বারা ব্যক্তির প্রবণতা বা ঝোঁক পরিমাপ করা হয় তাকে প্রবণতা অভীক্ষা বলে। কোনো বস্তু বা ঘটনাকে কোনো বিশেষ দৃষ্টিভঙ্গি নিয়ে প্রত্যক্ষণ করার ঝোঁক বা প্রবণতা সকলের মধ্যেই রয়েছে। এক্ষেত্রে শিপোলার পরীক্ষণটি বিশেষভাবে উল্লেযোগ্য। তিনি তার পরীক্ষণপাত্রদের দুটি দলে ভাগ করে এক দলকে প্রাণীর শব্দ এবং অন্যদলকে ভ্রমণ সংক্রান্ত শব্দ দেখান। পরে তাদের অর্থহীন কিছু শব্দ দেখালে তারা প্রাণী ও ভ্রমণ সম্পর্কিত শব্দই চিহ্নিত করে। অর্থাৎ, তাদের ঝোঁক বা প্রবণতা অভীক্ষায় প্রভাব বিস্তার করে। এই পরীক্ষণের সাহায্যে ব্যক্তির ঝোঁক বা প্রবণতা পরিমাপও করা যায়।"
        },
        {
          "label": "গ",
          "question": "কালইয়ুং-এর মতে রফিক সাহেব কোন ধরনের ব্যক্তিত্ব সম্পন্ন ব্যক্তি? ব্যাখ্যা করো।",
          "explanation": "উদ্দীপকের রফিক সাহেবের ব্যক্তিত্ব হলো বহির্মুখী প্রকৃতির। কার্ল ইয়ং তার 'Psychological Types' নামক গ্রন্থে মানুষের অভিজ্ঞতার ওপর ভিত্তি করে তাদেরকে বহির্মুখী ও অন্তর্মুখী এ দু দলে ভাগ করেন। তিনি দেখান যে বহির্মুখী ব্যক্তিত্বসম্পন্ন সকল মানুষ বাইরের জগতের প্রতি খুব বেশি আকৃষ্ট হয়। এরা অন্যের সাথে সদা হাসি-খুশি থাকে এবং সামাজিক গঠনমূলক কাজে অংশগ্রহণ করে থাকে। বহির্মুখী ব্যক্তিত্বের অধিকারী যেকোনো প্রতিকূল পরিস্থিতিতে খাপ খাইয়ে নিতে পারে এবং এরা সর্বদাই অন্যকে নিয়ে চিন্তা করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশে নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী।' উদ্দীপকের রফিক সাহেবের ব্যক্তিত্বে উল্লেখিত বৈশিষ্ট্যগুলো বিদ্যমান থাকায় বলা যায় যে, সে বহির্মুখী প্রকৃতির।"
        },
        {
          "label": "ঘ",
          "question": "মিস ফাহিমা কোন অভীক্ষার কথা বলেছেন তা বিশ্লেষণ করো।",
          "explanation": "উদ্দীপকের মিস ফাহিমা সমস্যা চিহ্নিত করতে কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ, এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। উদ্দীপকের মিস ফাহিমা কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। অর্থাৎ পদ্ধতিটি হলো কাহিনি সংপ্রত্যক্ষণ অভীক্ষা। পরিশেষে সার্বিক আলোচনার ভিত্তিতে বলা যায়, কিছু অসুবিধা থাকা সত্ত্বেও কাহিনি সংপ্রত্যক্ষণ অভীক্ষার সাহায্যে ব্যক্তির আশা-আকাঙ্ক্ষা, ব্যর্থতা, দ্বন্দ্ব, কর্তৃত্ব প্রভৃতি জানা যায়, যা ব্যক্তির মানসিক সমস্যা চিহ্নিতকরণে গুরুত্বপূর্ণ নিয়ামক হিসেবে ব্যবহৃত হয়।"
        }
      ]
    },
    {
      "number": "3",
      "uddipok": "জনাব মতিন একজন ধার্মিক ব্যক্তি। তিনি নিয়ম, নিষ্ঠার ও শৃঙ্খলার প্রতি শ্রদ্ধাশীল। তিনি সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাকে সর্বদা তাড়িয়ে বেড়ায়। অন্যদিকে তার বন্ধু জনাব সুমন সর্বদা সকলের ওপর প্রভাব বিস্তার করে চলতে চান। কারণ সুমনের বাবা ছিল চেয়ারম্যান। যে কোন কাজ সুমনের নেতৃত্বে পরিচালিত হলে খুশি হন। বিভিন্ন সমস্যায় নিজস্ব ক্ষমতা প্রয়োগ করাকে তিনি অধিক পছন্দ করেন। সমাজের সবার উপর প্রভাব খাটানোর প্রবণতা তার চরিত্রের উল্লেখযোগ্য দিক।",
      "tag": "AHC 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "'বিদ্যালয়কে' মূল্যবোধ গঠনের মাধ্যম বলা হয় কেন?",
          "explanation": "মূল্যবোধ গঠনের অন্যতম মাধ্যম হলো বিদ্যালয়। পরিবারের মা-বাবার পর শিশুরা শিক্ষা প্রতিষ্ঠান বা বিদ্যালয়ে গমন করে। শিশুর মৌলিক ব্যক্তিত্ব পরিবারেই গড়ে ওঠে। শিশুরা এই মৌলিক ব্যক্তিত্ব নিয়ে বিদ্যালয়ে গমন করে। বিদ্যালয়ে শিশুরা নতুন পরিবেশের সাথে খাপ খাইয়ে চলে। ধীরে ধীরে শিশুকে বিদ্যালয়ের নিয়ম-কানুন মেনে চলতে হয়। যার ফলে স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিশুর মধ্যে দেখা দেয়।"
        },
        {
          "label": "গ",
          "question": "জনাব মতিনের মধ্যে কোন ধরনের মূল্যবোধ বর্তমান, ব্যাখ্যা করো।",
          "explanation": "জনাব মতিনের মধ্যে ধর্মীয় মূল্যবোধ বর্তমান। যারা ধর্ম দর্শন দ্বারা প্রভাবিত তারা ধর্মীয় মূল্যবোধের অধিকারী। তাদের মধ্যে একাত্মতা থাকে। নিয়ম, নিষ্ঠা ও শৃঙ্খলার প্রতি শ্রদ্ধাশীল হয়। ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ধর্মীয় মূল্যবাধে ব্যক্তি তার ধর্মীয় রীতি- নীতির একটি বিশেষ প্রতিফলন ঘটায়। এ মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ ছারা পরিচালিত হয়। এ মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। সৃষ্টির উৎস সম্বন্ধে তারা জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। নিজ নিজ ধর্মের প্রতি তার মূল্যবোধের প্রতিফলন ঘটায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। উদ্দীপকে দেখা যায়, জনাব মতিন একজন ধার্মিক ব্যক্তি। তিনি নিয়ম, নিষ্ঠা ও শৃঙ্খলার প্রতি শ্রদ্ধাশীল। তিনি সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাকে সর্বদা তাড়িয়ে বেড়ায়। সুতরাং বলা যায়, জনাব মতিনের মধ্যে ধর্মীয় মূল্যবোধ বর্তমান।"
        },
        {
          "label": "ঘ",
          "question": "জনাব মতিনের ও সুমনের মূল্যবোধের মধ্যে কোন ধরনের পার্থক্য পরিলক্ষিত হয়? সুমনের মূল্যবোধের যথার্থ ব্যাখা করো।",
          "explanation": "জনাব মতিন ও সুমনের মূল্যবোধ হলো যথাক্রমে ধর্মীয় ও রাজনৈতিক মূল্যবোধ। ধর্মীয় ও রাজনৈতিক মূল্যবোধের মধ্যে আদর্শগত কিছু পার্থক্য বিদ্যমান। রাজনৈতিক মূল্যবোধসম্পন্ন ব্যক্তিরা যেখানে সমাজ ও রাষ্ট্রে প্রভাব বিস্তার ও নেতৃত্ব প্রদান করতে চায়, সেখানে ধর্মীয় মূল্যবোধসম্পন্ন ব্যক্তিদের ধ্যান ও জ্ঞান পরম সত্য ও আধ্যাত্মিক চেতনায় সীমাবদ্ধ। রাজনৈতিক মূল্যবোধের মাধ্যমে রাজনৈতিক দল ও আদর্শ গড়ে ওঠে। পক্ষান্তরে ধর্মীয় মূল্যবোধের জন্য বিভিন্ন ধর্মের সৃষ্টি হয়েছে। উদ্দীপকের সুমন যে কোন কাজে নেতৃত্ব দিতে পারলে খুশি হন। বিভিন্ন সমস্যায় নিজস্ব ক্ষমতা প্রয়োগ করাকে তিনি অধিক পছন্দ করেন। সমাজের সবার মধ্যে। প্রভাব কাটানোর প্রবণতা তার চরিত্রের উল্লেখযোগ্য দিক। তার এসব গুণ রাজনৈতিক মূল্যবোধকে নির্দেশ করে। এই ধরনের মূল্যবোধের প্রভাবে ব্যক্তির আচরণে দেশপ্রেম ও জাতীয়তাবোধ লক্ষ করা যায়। এরা প্রতিযোগতিা সাহসী ও সংগ্রামী জীবন যাপনের মাধ্যমে দেশ ও জাতির প্রয়োজনে নানা ধরনের ঝুঁকি নিতে সর্বদা প্রস্তুত থাকে। সুতরাং রাজনৈতিক মূল্যবোধের প্রয়োজনীয়তা অনস্বীকার্য। সুতরাং বলা যায়, সুমনের মুল্যবোধ অর্থাৎ রাজনৈতিক মূল্যবোধ একটি যথার্থ মূল্যবোধ।"
        }
      ]
    },
    {
      "number": "4",
      "uddipok": "অর্ণবের বয়স ছয়। মা-বাবা দু'জনই চাকরি করেন। সে বাসায় দাদা- দাদীর সাথে থাকে। মাঝে মধ্যেই তার মন খারাপ হয়ে যায়। তবে পাশের ফ্ল্যাটের এবং উপরতলা থেকে তার সমবয়সী বন্ধুরা তার সাথে খেলা করলে তার মন ফুরফুরে ও কর্মব্যস্ত হয়ে উঠে। এরই মধ্যে বন্ধুদের প্রভাবে কিছু আচরণও শিখে ফেলেছে। অর্ণবের বাবার বেশ সুনাম রয়েছে। তিনি প্রতিবেশী, আত্মীয়-স্বজন ও দরিদ্র মানুষের হক আদায় করেন। ধর্মকর্মও করেন। অন্যদিকে অর্ণবের মা তার বাসার ভিতর ও চারপাশ বেশ সুন্দর ও গোছালো রাখার চেষ্টা করেন।",
      "tag": "AHC 23",
      "sub_questions": [
        {
          "label": "ক",
          "question": "সামাজিক মূল্যবোধ কী?",
          "explanation": "সামাজিক মূল্যবোধ হলো সামাজিক ঘটনা বা আচারণের গুণারোপিত যা অংশীদারিত্বের মাধ্যমে সামাজিক সদস্যগণ মানবিকভাবে প্রতিষ্ঠিত করে।"
        },
        {
          "label": "খ",
          "question": "সমবয়সী দলকে মূল্যবোধ গঠনের মাধ্যম বলা হয় কেন?",
          "explanation": "শিশুর মূল্যবোধ গঠনের ব্যাপারে তার সঙ্গীদল বা খেলার সাথীরাও শক্তিশালী ভূমিকা পালন করে। বিদ্যালয়ে একই শ্রেণি ছাত্র বা পাড়া প্রতিবেশীদের মধ্য একই বয়সী দলকে সমবয়সী দল বলা যায়। সমবয়সীদের প্রশংসা, নিন্দা, সমর্থন সব কিছুর প্রতি শিশুরা অত্যন্ত সংবেদনশীল থাকে। সমবয়সী দলের আদর্শমান শিশুর আচরণকে নির্ধারণ করে থাকে। নিজেদের সম্বন্দ্বে ধারণা গঠনেও সমবয়সীদের প্রভাব বিশেষভাবে উল্লেখযোগ্য। এজন্য সমবয়সী দলকে মূল্যবোধ গঠনের মাধ্যম বলা হয়।"
        },
        {
          "label": "গ",
          "question": "অর্ণবের ক্ষেত্রে মূল্যবোধ গঠনের কোন মাধ্যম জড়িত? ব্যাখ্যা করো।",
          "explanation": "অর্ণবের ক্ষেত্রে মূল্যবোধ গঠনের সঙ্গীদল বা সমবয়সী দল জড়িত। শিশুর মূল্যবোধ গঠনের ব্যাপারে তার সঙ্গীদল খেলার সাথিরা শক্তিশালী ভূমিকা পালন করে। বিদ্যালয়ে একই শ্রেণির ছাত্র বা পাড়া প্রতিবেশীদের মধ্যে একই বয়সী দলকে সমবয়সী দল বলা যায়। সমবয়সীদের প্রশংসা, নিন্দা, সমর্থন সবকিছুর প্রতি শিশুরা অত্যন্ত সংবেদনশীল থাকে। সমবয়সী দলের আদর্শমান শিশুর আচরণকে নির্ধারণ করে থাকে। সমবয়সী দলের প্রভাবেই শিশুর পাম্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। উদ্দীপকে দেখা যায়, ছয় বছরর অর্ণব পাশের ফ্ল্যাটে এবং উপরতলা থেকে আসা তার সমবয়সী বন্দুদের সাথে খেলা করে এবং ফুরফুরে ও কর্মব্যস্ত হয়ে উঠে। এরই মধ্যে বন্ধুদের প্রভাবে. কিছু আচরণও শিখে ফেলেছে। সুতরাং বলা যায়, অর্ণবের মূল্যবোধ গঠনের ক্ষেত্রে সমবয়সী সঙ্গীদল প্রভাব বিস্তার করছে।"
        },
        {
          "label": "ঘ",
          "question": "অর্ণবের মা ও বাবার আচরণে কি একই মূল্যবোধের প্রভাব রয়েছে- তোমার মতামত দাও।",
          "explanation": "না, অর্ণবের মা ও বাবার আচরণে একই মূল্যবোধের প্রভাব নেই। তাদের আচরণে যথাক্রমে নান্দনিক ও ধর্মীয় মূল্যবোধ লক্ষ্য করা যায়। সৌন্দর্যবোধ বা নান্দনিক মূল্যবোধের ব্যক্তিরা সবসময় জাঁকজমক শক্তিমত্তার বিশিষ্ট পরিচয় চিহ্ন বা সম্মানসূচক চিহ্নগুলোকে বেশি পছন্দ কর। এদের মতে, মানুষ মাত্রই সৌন্দর্যপ্রিয়, অর্থাৎ সৌন্দর্য সত্য, সত্যই সুন্দর। এসব ব্যক্তিদের সৌন্দর্যবোধ অত্যন্ত প্রবল। এদের কাছে সৌন্দর্যের সত্য চিরকাল আনন্দের। এরা সৃজনশীল নয় অর্থাৎ কোনো নতুন উদ্ভাবনী কৌতূহল তাদের নেই। উদ্দীপকে দেখা যায়, অর্ণবের মা তার বাসার ভিতর ও চারপাশ বেশ সুন্দর ও গোছালো রাখার চেষ্টা করে। সুতরাং বলা যায়, তার এ ধরনের আচরণে নান্দনিক মূল্যবোধের প্রভাব রয়েছে। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্ম্য শক্তিসম্পন্ন ব্যক্তি সবসময় উচ্চমার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধর্মীয় মূল্যবোধের জন্য বিভিন্ন ধর্মের সৃষ্টি হয়েছে। ব্যক্তি নিজ নিজ ধর্মের প্রতি তার মূল্যবোধের প্রতিফলন ঘটায়। তারা অন্য কোনো কাজ করতে গেলেও তাদের কাছে প্রধান আকর্ষণে থাকে ধর্ম। উদ্দীপকে দেখা যায়, অর্ণবের বাবা প্রতিবেশী আত্মীয়-স্বজন ও দরিদ্র মানুষের হক আদায় করেন এবং ধর্মকর্মও করেন। অন্যের হক আদায় করা এবং ধর্মকর্ম করা তার ধর্মীয় মূল্যবোধকে প্রকাশ করে। সুতরাং বলা যায়, অর্ণবের মা ও বাবার আচরণে দুটি ভিন্ন ভিন্ন মূল্যবোধ অর্থাৎ নান্দনিক ও ধর্মীয় মূল্যবোধের প্রভাব রয়েছে।"
        }
      ]
    },
    {
      "number": "5",
      "uddipok": "ছোট মেয়ে মলি মায়ের সাথে আলতো কথা বলতে পারে। মা মলিকে কথা কথা শিখাচ্ছে, কিভাবে খেতে হয়, হাঁটা শিখাচ্ছে। কিভাবে বড়দের সম্মান করতে হয় তাও শিখাচ্ছে। মলির বড় ভাই এম, এ পাস করে বিয়ে করেছে। বউয়ের সাথে খুব মিল ও ভাব। এদিকে খেলার মাঠে সে খুব সুন্দর করে ফুটবল খেলে, সে গোল দিতে বড় ওস্তাদ। তবে সে রোনালদোর অনুসরণ করে এবং রোনালদোর ফুটবলের ছবিযুক্ত সব রকমের গেঞ্জি কিনেছে।",
      "tag": "AHC 23",
      "sub_questions": [
        {
          "label": "ক",
          "question": "সামাজিকীকরণ কী?",
          "explanation": "সামাজিকীকরণ বলতে বোঝায় সেই প্রক্রিয়া যার মাধ্যমে শিশু তার সমাজের বা গোষ্ঠীর প্রতি কর্তব্য সম্পাদন করতে এবং সমাজের কাজে অংশগ্রহণ করতে উদ্বুদ্ধ হয়।"
        },
        {
          "label": "খ",
          "question": "'একাত্মীভবনকে' কেন সামাজিক শিক্ষণ প্রক্রিয়া বলা হয়?",
          "explanation": "একাত্মীভবন হলো কোনো ব্যক্তির অন্য কোনো ব্যক্তির বৈশিষ্ট্য বা গুণাবলীকে নিজের বৈশিষ্ট্য বলে মনে করে। একাত্মীভাবনে অন্যের আচরণকে গভীর ও স্থায়ীভাবে গ্রহণ করাকে বোঝানো হয়। উদাহরণস্বরূপ, ছোট শিশু পিতামাতার সাথে একায় ভাবেন। যে পিতামাতা শিশুকে আদর যত্ন করে খাবার দেয় ও তার সাথে মিষ্টি করে কথা বলে, ঐ শিশুও পরবর্তীকালে তার মা বাবার মতো আদর করবে ও কথাবার্তা বলবে। একাত্মীভাবনের কারণেই অনেক গান্ধী টুপি, মুজিব কোট, চুলের ছাঁট প্রভৃতি ব্যবহার করে থাকেন। এ কারণে একাত্মীভাবনকে সামাজিক শিক্ষণ প্রক্রিয়া বলা হয়।"
        },
        {
          "label": "গ",
          "question": "সামাজিকীকরণের কোন মাধ্যমে মলি বেড়ে উঠছে? ব্যাখ্যা করো।",
          "explanation": "মলি বেড়ে উঠেছে সামাজিকরণের, প্রথম ধাপ 'পরিবার' (Family) মাধ্যমে। পরিবার থেকে মলি তার প্রথম জীবন সম্পর্কে অভিজ্ঞতা লাভ করেছে। এমনি একটি পরিবেশ থেকে মলির সামাজিক শিক্ষণ শুরু হয়। শিশু পিতামাতার সাথে নিজেকে শনাক্ত করতে চায়। তাই পিতামাতার আচরণকেই সে মেনে নেয়। মায়ের কথা বলা, খাদ্যগ্রহণ, কাপড়-চোপড় নির্বাচন প্রভৃতি সে প্রতিনিয়ত দেখতে পায়। তাই শিশু তার মাতা ও পিতাকে সামাজিকীকরণের অন্যতম প্রধান মাধ্যম হিসেবে পেয়ে থাকে। পিতামাতা ও শিশুর সম্পর্ক যদি ভালো না হয়, তাহলে শিশুর সামাজিকীকরণ সঠিক হয় না। তাই শিশুর প্রতি পিতামাতার আচরণ সুষম হওয়া দরকার। মলির পরিবারের নিকটতম সদস্য হলো তার ভাই। ভাই-বোনের সংস্পর্শের মধ্য দিয়েই মলির প্রাথমিক পারিবারিক ও সামাজিক সম্পর্ক এবং বিভিন্ন উপযোজনমূলক মনোভাব তৈরি হবে যা সামাজিকীকরণ প্রক্রিয়ার অংশ। মলি-পরিবারে থেকে বড়দের সাথে কীভাবে মিশতে হয়, কীভাবে চলতে হয় প্রভৃতি সামাজিকীকরণের দিকগুলো শিখে নিবে।"
        },
        {
          "label": "ঘ",
          "question": "মলির বড় ভাইয়ের আচরণে সামাজিকীকরণের কোন কোন প্রক্রিয়া কাজ করছে? তোমার মতামত ব্যক্ত করো।",
          "explanation": "মলির বড় ভাইয়ের আচরণে সামাজিকীকরণের দুটি গুরুত্বপূর্ণ প্রক্রিয়া কাজ করছে। এর একটি হলো ভূমিকা শিক্ষণ অপরটি হলো একাত্মীভাবন। মলির বড় ভাই খেলার মাঠে একজন খেলোয়াড়। আবার বউয়ের সাথে তার খুব ভাব। এভাবে সমাজে বাস করতে গেলে আমাদের বিভিন্ন ভূমিকায় কাজ করতে হয়। কেউ যখন পরিবারে বাস করে তখন সে ছোটদের আদর, বড়দের মান্য করে। একজন অফিস কর্মচারী যখন অফিসে যায় তখন তিনি হয়ে ওঠেন চাকুরিজীবী। সে তার বসের কথা শোনে ও নিম্নতর কর্মচারীদের কাছ থেকে কাজ আদায় করে নেয়। আবার সে যখন সমবয়সিদের সাথে মিশে, তখন তাদের সাথে বন্ধুত্বপূর্ণ ব্যবহার করে। আবার ফুটবল খেলার মাঠে সে ফুটবল নিয়ে সবাইকে অতিক্রম করে কীভাবে গোল দেওয়া যায় তা নিয়ে ব্যস্ত থাকে। এমনি করে একজন ব্যক্তি যে অবস্থায় থাক না কেন, সে অবস্থায় তাকে উপযুক্তভাবে পরিস্থিতি মোকাবিলা করতে হয়। তাই সামাজিকীকরণের ক্ষেত্রে ভূমিকা শিক্ষণ একটি গুরুত্বপূর্ণ শিক্ষণ প্রক্রিয়া। একাত্মীভাবন হলো কোনো ব্যক্তি অন্য কোনো ব্যক্তির বৈশিষ্ট্য বা গুণাবলিকে নিজের বৈশিষ্ট্য বলে মনে করা। একাত্মীভাবন বলতে অন্যের আচরণকে গভীর ও স্থায়ীভাবে গ্রহণ করাকে বোঝানো হয়। যে পিতামাতা শিশুকে আদর-যত্ন করে, খাবার দেয় ও তার সাথে মিষ্টি করে কথা বলে, ঐ শিশুও পরবর্তীকালে সন্তানকে তার মা-বাবার মতো আদর করবে ও কথাবার্তা বলবে। একাত্মীভাবনের কারণেই মলির বড় ভাই রোনালদোকে অনুসরণ করে তার ছবিযুক্ত গেঞ্জি কিনেছে।"
        }
      ]
    },
    {
      "number": "6",
      "uddipok": "শিক্ষক একটি নির্দিষ্ট বিষয়ে জ্ঞান যাচাই করার জন্য সুনির্দিষ্ট প্রশ্নমালার মাধ্যমে পরীক্ষার ব্যবস্থা করেন, যেখানে সবাইকে একই ধরনের সুযোগ- সুবিধার ব্যবস্থা করেন। আসনের ব্যবস্থা এমন করেন যে সবার কাছ থেকে শিক্ষকের দূরত্ব সমান ছিল ও সবাইকে সমানভাবে পর্যবেক্ষণ করেন। অন্যদিকে, মনোবিজ্ঞানের শিক্ষক শিক্ষার্থীদের মধ্যে লেখাপড়ার আগ্রহ দেখার জন্য সুকৌশলে একটি শিক্ষা সফরের কথা বলে তাদেরকে একটি বৃহৎ লাইব্রেরিতে নিয়ে যান এবং বলেন এক ঘণ্টা পর আমরা অন্য একটি স্থান পরিদর্শনে যাব। অতঃপর তিনি শিক্ষার্থীদের বিভিন্ন আচরণ লক্ষ্য করেন, তাদের পড়ালেখার আগ্রহ সম্পর্কে একটি তথ্য লাভ করতে সক্ষম হন। পরবর্তীতে তিনি অন্য আরেকটি ঘটনা শিক্ষার্থীদের লক্ষ্য করতে বলেন এবং নির্দেশ দেন যে, এখানে কি কি ঘটছে তা তথ্য সংগ্রহ করতে।",
      "tag": "AHC 23",
      "sub_questions": [
        {
          "label": "ক",
          "question": "অনির্ভরশীল চল কী?",
          "explanation": "যে চল অন্য উদ্দীপক বা আচরণের ওপর প্রতিক্রিয়া সৃষ্টি করতে বা পরিবর্তন আনতে সক্ষম তাকে অনির্ভরশীল চল বলে।"
        },
        {
          "label": "খ",
          "question": "পরীক্ষণ পদ্ধতিকে বৈজ্ঞানিক পদ্ধতি বলা হয় কেন?",
          "explanation": "বৈজ্ঞানিক পদ্ধতি হওয়ায় পরীক্ষণ পদ্ধতি সবচেয়ে বেশি ব্যবহৃত হয়। পরীক্ষণ পদ্ধতিতে বৈজ্ঞানিক নিয়ম-কানুন সর্বাধিক এবং কড়াকড়িভাবে মেনে চলা হয়। এখানে গবেষণা পরিচালনা করার জন্য সুনিয়ন্ত্রিত পরিবেশ সৃষ্টি করা হয়। ফলে নির্ভরশীল ও অনির্ভরশীল চলের মধ্যে কার্যকারণ সম্পর্ক সম্পর্কে নিশ্চিত হওয়া যায়। পরীক্ষণ পদ্ধতি সর্বাধিক ব্যবহৃত হওয়ার অন্যতম কারণ হলো এ পদ্ধতিতে পর্যবেক্ষণের পুনরাবৃত্তির মাধ্যমে এর যথার্থতা প্রমাণ করা যায়। মূলত বৈজ্ঞানিক পদ্ধতির সকল নিয়ম-কানুন অনুসৃত হয় বলে পরীক্ষণ পদ্ধতি সর্বাধিক ব্যবহৃত হয়।"
        },
        {
          "label": "গ",
          "question": "শিক্ষকের পরীক্ষা গ্রহণ পদ্ধতি মনোবিজ্ঞানে ব্যবহৃত কোন পদ্ধতির অনুরূপ ব্যাখ্যা করো।",
          "explanation": "উদ্দীপকে শিক্ষকের পরীক্ষা গ্রহণ পদ্ধতি মনোবিজ্ঞানে ব্যবহৃত জরিপ পদ্ধতিকে নির্দেশ করে। সাধারণত সামাজিক আচরণ অনুধ্যানের জন্য জরিপ পদ্ধতি ব্যবহার করা হয়। এ পদ্ধতির সাহায্যে বিভিন্ন ধরনের মৌলিক প্রশ্নের উত্তর অনুসন্ধান করা হয়। এ পদ্ধতিতে যেসব প্রশ্ন ব্যবহার করা হয় তা সাধারণত মুক্তপ্রাপ্ত ও কাঠামোবদ্ধ এ দু ধরনের হয়ে থাকে। কাঠামোবদ্ধ প্রশ্নের কয়েকটি উত্তর দেওয়া থাকে, সেখান থেকে উত্তরদাতাকে যে কোনো একটি উত্তর বেছে নিতে হয়। পক্ষান্তরে মুক্ত প্রান্তের প্রশ্নোত্তরে উত্তরদাতা যে কোনো উত্তর দিতে পারেন। এখানে উত্তরদাতা স্বাধীনভাবে তার মতামত প্রকাশ করতে পারেন। উদ্দীপকের দিকে লক্ষ করলে আমরা দেখতে পাই, শিক্ষক একটি নির্দিষ্ট বিষয়ে জ্ঞান যাচাই করার জন্য সুনির্দিষ্ট প্রশ্নমালার মাধ্যমে পরীক্ষার ব্যবস্থা করেন। যা জরিপ পদ্ধতির সাথে সাদৃশ্যপূর্ণ। উদ্দীপকে শিক্ষক সবাইকে একই ধরনের সুযোগ-সুবিধার ব্যবস্থা করেন। আসনের ব্যবস্থা এমন করেন যে, সবার কাছ থেকে শিক্ষকের দূরত্ব সমান ছিল এবং এতে তিনি সবাইকে সমানভাবে পর্যবেক্ষন করেন। সুতরাং বলা যায়, উল্লেখিত পদ্ধতিটি জরিপ পদ্ধতি।"
        },
        {
          "label": "ঘ",
          "question": "মনোবিজ্ঞান শিক্ষকের তথ্য সংগ্রহ পদ্ধতি ও শিক্ষার্থীদের তথ্য সংগ্রহ পদ্ধতি একই নাকি ভিন্ন তোমার মতামত দাও।",
          "explanation": "হ্যাঁ, মনোবিজ্ঞান শিক্ষকের তথ্য সংগ্রহ পদ্ধতি ও শিক্ষার্থীদের তথ্য সংগ্রহ পদ্ধতি একই যা নিয়ন্ত্রতান্ত্রিক পর্যবেক্ষণ পদ্ধতিকে নির্দেশ করে। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে থাকে। নিয়মতান্ত্রিক পর্যবেক্ষণ পদ্ধতির একটি ভাগ হলো প্রাকৃতিক পর্যবেক্ষণ। প্রাকৃতিক পর্যবেক্ষণের অন্যতম দুটি বৈশিষ্ট্য হলো প্রথমত পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না হয়, পর্যবেক্ষণকারী সেদিকে বিশেষভাবে খেয়াল রাখেন। উদ্দীপকে মনোবিজ্ঞান শিক্ষক সুকৌশলে শিক্ষা সফরের কথা বলে শিক্ষার্থীদেরকে একটি বৃহৎ লাইব্রেরিতে নিয়ে যান। অতঃপর তিনি শিক্ষার্থীদের বিভিন্ন আচরণ লক্ষ্য করেন তাদের পড়ালেখার আগ্রহ সম্পর্কে একটি তথ্য লাভ করতে সক্ষম হন। পরবর্তীতে শিক্ষার্থীদেরকেও একটি ঘটনা লক্ষ্য করে তথ্য সংগ্রহ করতে বলেন। এ উভয় ঘটনাই নিয়মতান্ত্রিক পর্যবেক্ষণ পদ্ধতিকে নির্দেশ করে। এ পদ্ধতিতে পর্যবেক্ষণ তখনই সর্বোত্তম হবে, যখন পরীক্ষণপাত্র বুঝতে পারবে না যে তাকে পর্যবেক্ষণ করা হচ্ছে। কেননা, যদি পরীক্ষণপাত্র বুঝতে পারে যে তাকে পর্যবেক্ষণ করা হচ্ছে তাহলে সে স্বাভাবিক আচরণ নাও করতে পারে। এ পদ্ধতিকে পরোক্ষ পদ্ধতিও বলা হয়। কেননা, এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করে সিদ্ধান্ত নেওয়া হয়।"
        }
      ]
    },
    {
      "number": "7",
      "uddipok": "দিনমজুর আলী আহাদের মেধাবী ছেলে নাফিস এবার মেডিকেল ও বুয়েট ভর্তি পরীক্ষায় অংশগ্রহণ করে কৃতকার্য হয়। সে ভীষণ চিন্তিত কোনটাতে ভর্তি হবে। মেডিকেল নাকি বুয়েট! ছেলের সাফল্যে বাবা খুশি হলেও ভীষণ অস্থির ও চিন্তিত নাফিসের ভর্তি ও পড়াশোনার খরচন চালানো নিয়ে। অবশেষে ছেলের ভবিষ্যতের কথা চিন্তা করে তার একমাত্র সম্বল দুধের গাভী বিক্রয় করার সিদ্ধান্ত নেয়। আর নিজেকে এই বলে সান্তনা দেয় পড়াশোনা শেষ করে ছেলে সংসারের হাল ধরবে।",
      "tag": "AHC 23",
      "sub_questions": [
        {
          "label": "ক",
          "question": "হতাশার সংজ্ঞা দাও।",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "কর্মভার কিভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাথে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "উদ্দীপকে নাফিসের মধ্যে সৃষ্ট দ্বন্দ্বের প্রকৃতি ব্যাখ্যা করো।",
          "explanation": "উদ্দীপকে নাফিসের মধ্যে আকর্ষণ-আকর্ষণ দ্বন্দ্ব' সৃষ্টি হয়েছে। নিম্নে আকর্ষণ-আকর্ষণ দ্বন্দ্বের ব্যাখ্যা প্রদান করা হলো- যখন আমাদের সামনে দুইটি সমান আকর্ষণীয় বস্তু থাকে এবং সেখান থেকে একটি গ্রহণ করতে হবে তখন আমরা দ্বন্দ্বের সম্মুখীন হই। এ ধরনের দ্বন্দ্বকে আকর্ষণ-আকর্ষণ দ্বন্দ্ব বলা হয়। এক্ষেত্রে দুইটি ধনাত্মক লক্ষ্যবস্তু থাকে এবং দুটির সমান আকর্ষণীয় হয়। উদ্দীপকের বর্ণনায় নাফিসের ক্ষেত্রে দুটি ধনাত্মক লক্ষ্যবস্তু কাজ করেছে। সেগুলো হলো মেডিকেল ও বুয়েটের ভর্তি পরীক্ষায় দুটোতেই কৃতকার্য হওয়া। দুটোই তার কাছে সমান আকর্ষণীয়। নিম্নে চিত্রের সাহায্যে এ বিষয়টি উপস্থাপন করা হলো- উপরিউক্ত আলোচনা থেকে বলা যায় যে, নাফিসের দ্বন্দ্বমূলক মানসিক অবস্থার সৃষ্টি হয়েছে আর সেটি হচ্ছে আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "আলী আহাদ মানসিক চাপ সামলানোর যে সমস্ত কৌশলা অবলম্বন করেছেন তা কতখানি যৌক্তিক? মতামত দাও।",
          "explanation": "উদ্দীপকে আলী আহাদ মানসিক চাপ সামলানোর জন্য আত্মরক্ষামূলক ক্ষতিপূরণ কৌশল অবলম্বন করেন। মানুষ প্রতিনিয়ত চাপ অনুভব করছে। ছোট্ট শিশু থেকে শুরু করে বৃদ্ধ পর্যন্ত প্রতিটি মানুষ বিভিন্ন পর্যায়ে মানসিক চাপ অনুভব করে। মানসিক চাপ মোকাবিলার একটি সর্বজনীন পদ্ধতি হচ্ছে আত্মরক্ষামূলক কৌশল। আত্মরক্ষামূলক কৌশলের অন্যতম একটি কৌশল হচ্ছে ক্ষতিপূরণ, যা বিপর্যন্ত মানসিক যন্ত্রণাকে প্রশমিত করতে সাহায্য করে। মানসিক চাপের প্রতি পরোক্ষ প্রতিক্রিয়া হিসেবে ব্যক্তি এক ধরনের ক্ষতিপূরণমূলক আচরণ করে। অর্থাৎ কোনো কারণে ব্যক্তির মধ্যে মানসিক চাপের সৃষ্টি হলে ব্যক্তি তার ওই মানসিক অবস্থা থেকে মুক্তি পাওয়ার জন্য ব্যক্তি অন্য কোনো ক্ষেত্রের সফলতা দিয়ে ক্ষতিপূরণ করে। উদ্দীপকে দেখা যায়, আলী আহাদ তার ছেলের পড়াশোনার খরচ নিয়ে চিন্তিত। ছেলের ভবিষ্যতের কথা ভেবে তার একমাত্র সম্বল দুধের গাভী বিক্রি করার সিদ্ধান্ত নেয় আর নিজেকে এই ভেবে সান্ত্বনা দেয় পড়াশোনা শেষ করে ছেলে সংসারের হাল ধরবে। এখানে করিম শেখ তার ছেলের সংসারের হাল ধরাকে ক্ষতিপূরণের বিকল্প মাধ্যম হিসেবে ভাবতে থাকে। অর্থাৎ গাভী বিক্রি করে যে ক্ষতি হবে ছেলে একদিন লেখাপড়া করে সাফল্য অর্জন করে সংসারের হাল ধরে সে ক্ষতিপূরণ করবে।"
        }
      ]
    },
    {
      "number": "8",
      "uddipok": "দৃশ্য-১: সরকারি প্রাথমিক বিদ্যালয়ের শিক্ষিকা আতিয়া স্বাভাবিক পরিবেশ বজায় রেখে একটি শিশুর আচরণ অবলোকন করছেন। তার স্বাভাবিক আচরণ যাতে বিঘ্নিত না হয় সেদিকেও সতর্ক দৃষ্টি রাখছেন। দৃশ্য-২: সীমা একটি শিশুর আচরণ পর্যবেক্ষণের জন্য তাকে গবেষণাগারে নিয়ে আসেন এবং কিছু শর্ত প্রয়োজন অনুসারে বাড়িয়ে কমিয়ে তার আচরণ পর্যবেক্ষণ করেন। সবশেষে প্রাপ্ত উপাত্ত বিশ্লেষণ ও সরলীকরণের মাধ্যমে সিদ্ধান্ত গ্রহণ করেন।",
      "tag": "AHC 23",
      "sub_questions": [
        {
          "label": "ক",
          "question": "বৈজ্ঞানিক পদ্ধতি কী?",
          "explanation": "বৈজ্ঞানিক পদ্ধতি বলতে অনুসন্ধানের সে সুনির্দিষ্ট প্রক্রিয়াকে বোঝায়, যার দ্বারা ধারাবাহিক, বস্তুনিষ্ঠ ও সুশৃঙ্খল জ্ঞান আহরণ করা সম্ভব।"
        },
        {
          "label": "খ",
          "question": "পরীক্ষণ পদ্ধতি সবচেয়ে বেশি ব্যবহৃত হয় কেন?",
          "explanation": "বৈজ্ঞানিক পদ্ধতি হওয়ায় পরীক্ষণ পদ্ধতি সবচেয়ে বেশি ব্যবহৃত হয়। পরীক্ষণ পদ্ধতিতে বৈজ্ঞানিক নিয়ম-কানুন সর্বাধিক এবং কড়াকড়িভাবে মেনে চলা হয়। এখানে গবেষণা পরিচালনা করার জন্য সুনিয়ন্ত্রিত পরিবেশ সৃষ্টি করা হয়। ফলে নির্ভরশীল ও অনির্ভরশীল চলের মধ্যে কার্যকারণ সম্পর্ক সম্পর্কে নিশ্চিত হওয়া যায়। পরীক্ষণ পদ্ধতি সর্বাধিক ব্যবস্তৃত হওয়ার অন্যতম কারণ হলো এ পদ্ধতিতে পর্যবেক্ষণের পুনরাবৃত্তির মাধ্যমে এর যথার্থতা প্রমাণ করা যায়। মূলত বৈজ্ঞানিক পদ্ধতির সকল নিয়ম-কানুন অনুসৃত হয় বলে পরীক্ষণ পদ্ধতি সর্বাধিক ব্যবহৃত হয়।"
        },
        {
          "label": "গ",
          "question": "আতিয়ার ব্যবহৃত গবেষণা পদ্ধতির নাম লেখ এবং ব্যাখ্যা করো।",
          "explanation": "আতিয়ার ব্যবহৃত গবেষণা পদ্ধতি হলো নিয়মতান্ত্রিক পর্যবেক্ষণ পদ্ধতি। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে থাকে। নিয়মতান্ত্রিক পর্যবেক্ষণ পদ্ধতির একটি ভাগ হলো প্রাকৃতিক পর্যবেক্ষণ। প্রাকৃতিক পর্যবেক্ষণের অন্যতম দুটি বৈশিষ্ট্য হলো প্রথমত পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না হয়, পর্যবেক্ষণকারী সেদিকে বিশেষভাবে খেয়াল রাখেন। দৃশ্য-১-এ বর্ণিত সরকারি প্রাথমিক বিদ্যালয়ের শিক্ষিকা আতিয়া স্বাভাবিক পরিবেশ বজায় রেখে একটি শিশুর আচরণ অবলোকন করছেন। এ ছাড়াও তিনি পরীক্ষণপাত্রের স্বাভাবিক আচরণ যাতে বিঘ্নিত না হয় সেদিকেও সতর্ক দৃষ্টি রাখছেন। এ থেকে স্পষ্ট হয় যে, আতিয়ার গবেষণার পদ্ধতিটি হলো নিয়মতান্ত্রিক পর্যবেক্ষণ পদ্ধতি। এ পদ্ধতিতে পর্যবেক্ষণ তখনই সর্বোত্তম হবে, যখন পরীক্ষণপাত্র বুঝতে পারবে না যে তাকে পর্যবেক্ষণ করা হছে। কেননা, যদি পরীক্ষণপাত্র বুঝতে পারে যে তাকে পর্যবেক্ষণ করা হচ্ছে তাহলে সে স্বাভাবিক আচরণ নাও করতে পারে। এ পদ্ধতিকে পরোক্ষ পদ্ধতিও বলা হয়। কেননা, এ পদ্ধতিতে অপরের বাহ্যিক আচরণ পর্যবেক্ষণ করে তার মানসিক অবস্থা ও ক্রিয়া সম্পর্কে অনুমান করে সিদ্ধান্ত নেওয়া হয়।"
        },
        {
          "label": "ঘ",
          "question": "দৃশ্য-২ এ সীমার ব্যবহৃত পদ্ধতি দুটো উল্লেখ করো এবং তুলনামূলক বিশ্লেষণ করো।",
          "explanation": "দৃশ্য-২ এ সীমার ব্যবহৃত পদ্ধতি দুটো হলো পরীক্ষণ পদ্ধতি ও পরিসংখ্যান পদ্ধতি। পরীক্ষণ পদ্ধতি হলো সর্বাধিক ব্যবহৃত ও বিজ্ঞানসম্মত পদ্ধতি। এ পদ্ধতিতে গবেষণাগারে উপযুক্ত পরিবেশ সৃষ্টি করে পরীক্ষণপাত্রের আচরণ পর্যবেক্ষণ করা হয়। এখানে পরীক্ষক তার প্রয়োজন মতো চলের পরিবর্তন করে তথা শর্ত বাড়িয়ে কমিয়ে পরীক্ষণপাত্রের আচরণ পর্যবেক্ষণ করে থাকেন। সে দিক দিয়ে দেখা যায় উদ্দীপকের সীমা পরীক্ষণ পদ্ধতিতে গবেষণাকার্য সম্পাদন করেছেন। আবার আমরা জানি পরিসংখ্যান পদ্ধতিতে অন্যান্য পদ্ধতির মতো তথ্য সংগ্রহ করা হয় না। বরং অন্যান্য পদ্ধতিতে প্রাপ্ত তথ্যকে বিশ্লেষণ করাই হলো এ পদ্ধতির কাজ। সীমাও তার গবেষণায় প্রাপ্ত তথ্য-উপাত্ত বিশ্লেষণ ও সরলীকরণের মাধ্যমে সীদ্ধান্ত গ্রহণ করেন। তাই বলা যায়, উদ্দীপকের সীমা পরিসংখ্যান পদ্ধতিরও সাহায্য নিয়েছেন। প্রাপ্ত দৃশ্য-২-এর বর্ণনায় সীমা কর্তৃক পরীক্ষণ ও পরিসংখ্যান পদ্ধতি দুটির ব্যবহার করা হয়েছে, যা গবেষণাকার্যে পরস্পর সম্পর্কযুক্ত। আমরা জানি, সর্বজনস্বীকৃত ও বহুল ব্যবহৃত পরীক্ষণ পদ্ধতির উপাত্ত সংগ্রহ ও বিশ্লেষণে পরিসংখ্যানের বিভিন্ন পরিমাপ ব্যবহার করা হয়। প্রাপ্ত উপাত্ত কেন্দ্রীয় প্রবণতা, বিচ্যুতির পরিমাপ, নির্ভরণ প্রভৃতির সাহায্যে বিশ্লেষণ করা যায়। পরিসংখ্যানগত পরিমাপসমূহের মাধ্যমে বিচার-বিশ্লেষণ করার জন্য পরীক্ষণ পদ্ধতি প্রয়োগপূর্বক সংগৃহীত উপাত্ত ব্যবহারের সুবিধা 'অন্যান্য পদ্ধতিতে সংগৃহীত উপাত্ত ব্যবহারের সুবিধা অপেক্ষা বেশি এবং তা বেশি নির্ভরযোগ্য। আর এরূপ নির্ভরযোগ্যতার মাধ্যমেই পরীক্ষণ পদ্ধতিতে সাধারণীকরণ করা হয়ে থাকে। উপরিউক্ত আলোচনার পরিপ্রেক্ষিতে বলা যায়, সীমার ব্যবহৃত পরীক্ষণ পদ্ধতি ও পরিসংখ্যান পদ্ধতি খুবই গুরুত্বপূর্ণ দুটি পদ্ধতি এরং এবং পরস্পর সম্পর্কযুক্ত।"
        }
      ]
    }
  ]
}