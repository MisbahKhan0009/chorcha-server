{
  "title": "মাইলস্টোন কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "আকলিমা আক্তার তার ছেলেদের নিয়ে বেশ চিন্তিত। তার বড় ছেলে বয়স ২৫ বছর কিন্তু সামান্য পড়তে, লিখতে পারে। তবে খেলাধুলা ও গান বাজনা করতে পারে। অপরদিকে ছোট ছেলের বয়স ১৫ বছর কিন্তু আচরণ ৪ বছরের শিশুর মতো। অন্যের সাহায্যে ছাড়া দৈনন্দিন কাজ করতে পারে না। জন্মপূর্ব বেশ কিছু কারণে তার সন্তানদের অবস্থা সঙ্কটজনক।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত।"
        },
        {
          "label": "খ",
          "question": "",
          "explanation": "মানসিক বয়স ও প্রকৃত হলো ব্যক্তির বুদ্ধ্যঙ্ক নির্ণয়ের দুটি পৃথক উপাদান। জন্মর পর থেকে ব্যক্তির যে বয়স গণনা করা হয় তাকে প্রকৃত বযস বলে। অন্যদিকে কেউ যে বয়সের উপযোগী প্রশ্নের উত্তর দিতে সক্ষম তাকে তার মানসিক বয়স বলে। ব্যক্তির প্রকৃত বয়স বেশি হলে তার বুদ্ধ্যঙ্ক কমে যায়, বিপরীতে বুদ্ধ্যঙ্ক বাড়ে। অন্যদিকে মানসিক বয়স বেশি হলে বুদ্ধ্যঙ্ক বেড়ে যায়। বিপরীতে বুদ্ধ্যক কমে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে কাজলের সমস্যাকে বুদ্ধি প্রতিবন্ধিতা বলে। কোনো শিশু বা ব্যক্তির বুদ্ধিবৃত্তিমূলক কাজে গড়ের চেয়ে কম দক্ষতা থাকা, সমাজে খাপ খাইয়ে চলার অক্ষমতা এবং কোনো সমাজ উপযোগী আচরণ করতে ব্যর্থ হওয়াকে বুদ্ধি প্রতিবন্ধিতা বলে। এদের বুদ্ধিগত বিষয়ে সীমাবদ্ধতা থাকে এবং দীর্ঘমেয়াদী স্মৃতির তুলনায় স্বল্পমেয়াদি স্মৃতিশক্তি - দুর্বল। এদের প্রচলিত লেখাপড়ায় সমস্যা থাকে এবং সমবয়সীদের তুলনায় ভাষাগত দক্ষতায় পিছিয়ে থাকে। বুদ্ধি প্রতিবন্ধীরা অনেক সময় নিজেদের ভালো-মন্দ বুঝতে পারে না। এরা অধিক মাত্রায় ব্যর্থতা বা হতাশার শিকার হয়। ফলে ব্যক্তিত্বে সমস্যা দেখা দেয়। উদ্দীপকে দেখা যায়, কাজলের বাকশক্তি ও শারীরিক দক্ষতার অভাব আছে। তার চেহারাতে বোকা বোকা ভাবসহ পড়ালেখাতেও বেশ পিছিয়ে আছে। সুতরাং বলা যায় কাজল বুদ্ধি প্রতিবন্ধী। আরও সুনির্দিষ্ট ভাবে বললে সে একজন মধ্যম বুদ্ধি প্রতিবন্ধি। তবে বিশেষ প্রশিক্ষণের মাধ্যমে এদেরকে জীবন-যাপনে স্বনির্ভরশীল করে তোলা যায়।"
        },
        {
          "label": "ঘ",
          "question": "",
          "explanation": "আকলিমা আক্তারের বড় ছেলের মধ্যে মৃদু বৃদ্ধি প্রতিবন্ধিতা এবং ছোট ছেলের মধ্যে গুরুতর বুদ্ধি প্রতিবন্ধিতা লক্ষণীয়। যেসব শিশু বা ব্যক্তির বুদ্ধ্যঙ্ক ৫১ থেকে ৬৯ এর মধ্যে হয় তাদের মৃদু বুদ্ধি প্রতিবন্ধী বলা হয়। এদের সামাজিক অভিযোজন করার সামর্থ্য কিশোর কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। এরা সামান্য পড়তে, লিখতে বা সাধারণ গাণিতিক হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। তবে সামাজিক ও অর্থনৈতিক সংকট সমাধানে অন্যের সাহায্য নিতে হয়। এরা খেলাধুলা ও গান-বাজনায় অংশগ্রহণ করতে পারে। তাই মৃদু প্রতিবন্ধীদের শিক্ষালাভের যোগ্য বলে বিবেচনা করা হয়। উক্ত বৈশিষ্ট্যগুলো আকলিমা আক্তারের বড় ছেলের মধ্যে লক্ষ করা যায়। তাই তাকে মৃদু বুদ্ধি প্রতিবন্ধী হিসেবে উল্লেখ করা যায়। অপর দিকে, গুরুতর বুদ্ধি প্রতিবন্ধীদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের পরনির্ভরশীল প্রতিবন্ধী বলে আখ্যায়িত করা হয়। এদের শারীরিক অক্ষমতা, বিকলাঙ্গতা এবং বাবিকাশে বেশ বাধা থাকে। অন্যের সাহায্য ব্যতীত এরা সাধারণ ক্রিয়া কলাপও করতে পারে না, তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায়। এসকল বৈশিষ্ট্যগুলো আকলিমা বেগমের ছোট ছেলের মধ্যে লক্ষ করা যায়। তাই তাকে গুরুতর বুদ্ধি প্রতিবন্ধী হিসেবে উল্লেখ করা যায়। পরিশেষে বলা যায়, আকলিমা আক্তারের দুই ছেলেই বৃদ্ধি প্রতিবন্ধী। তবে তাদের প্রতিবন্ধতার মধ্যে মাত্রাগত পার্থক্য রয়েছে।"
        }
      ]
    },
    {
      "number": "2",
      "uddipok": "সবুজের বয়স ১০ বছর ও মিতুর বয়স ৩০ বছর। তারা দুজনেই বেশ খুশি, কেননা অনেকদিন পর তাদের মামা আমিনুল সাহেব বাসায় এসেছে। আমিনুল সাহেব একজন মনোবিজ্ঞানী। দুই ভাই বোন মামার কাছে তাদের বুদ্ধি কেমন তা জানতে আগ্রহী হয়। সবুজের বৃদ্ধি পরিমাপ করতে গিয়ে মামা দেখলেন যে সে তার বয়স উপযোগী সবগুলো প্রশ্নের উত্তর দেওয়ার পর ১১ বছরের ৩টি ও ১২ বছরের ২টি প্রশ্নের সঠিক উত্তর দিল। উত্তরের ভিত্তিতে সবুজের বৃদ্ধি আমিনুল সাহেব পরিমাপ করলেন। অন্যদিকে তিনি মিতুর বৃদ্ধি পরিমাণের জন্য যে অভীক্ষা ব্যবহার করেন তা বয়স্কদের বৃদ্ধি পরিমাপের জন্য ব্যবহৃত হয় যাতে ১১টি উপ-অভীক্ষা রয়েছে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মধ্যম বুদ্ধি প্রতিবন্ধীকে প্রশিক্ষণ লাভের যোগ্য বলা হয়।"
        },
        {
          "label": "খ",
          "question": "",
          "explanation": "পিতা-মাতার শরীরে ত্রুটিপূর্ণ জিন বা জিনের অস্বাভাবিক বিচ্যুতির জন্য পরবর্তী জেনারেশনের মধ্যে বৃদ্ধি প্রতিবন্ধিতার লক্ষণ দেখা দিতে পারে। তাই বংশগতি বৃদ্ধি প্রতিবন্ধিতার অন্যতম কারণ।' অনেকক্ষেত্রে বুদ্ধি প্রতিবন্ধিতা বংশানুক্রমে ঘটতে দেখা যায়। কোনো কোনো পরিবার পূর্ববর্তী বংশে কারো বংশগত প্রতিবন্ধিতা থাকলে পরবর্তী বংশধরদের মধ্যে তা দেখা দিতে পারে অথবা মা-বাবা উভয়ের কাছ থেকে বিরল কোনো রিসেসিভ জিন লাভের জন্য এটি হতে পারে। এছাড়াও ক্রোমোজোমের সমস্যাজনিত কারণেও বৃদ্ধি প্রতিবন্ধিতা হতে পারে। তাই বংশগতিকে প্রতিবন্ধিতার অন্যতম কারণ বলা হয়।"
        },
        {
          "label": "গ",
          "question": "",
          "explanation": "বুদ্ধ্যক হলো ব্যক্তির মানসিক বয়সের সাথে প্রকৃত বয়সের অনুপাত । উদ্দীপকে সবুজের বয়স ১০ বছর। সবুজ তার বয়স উপযোগী সবগুলো প্রশ্নের উত্তর দেওয়ার পর ১১ বছরের ৩টি এবং ১২ বছরের ২টি প্রশ্নের উত্তর দিল। সুতরাং সবুজের মানসিক বয়স (১০×১২) + (৩×২) + (২×২) = ১৩০ মাস সুতরাং, সবুজের বৃদ্ধ্যঙ্ক = (মানসিক বয়স/প্রকৃত বয়স) ×১০০= (১৩০/১২০) ×১০০=১০৮,৩৩ এতএব, সবুজের বুদ্ধ্যঙ্ক ১০৮.৩৩।"
        },
        {
          "label": "ঘ",
          "question": "",
          "explanation": "সবুজ ও মিতুর বৃদ্ধি পরিমাপের ক্ষেত্রে যথাক্রমে স্ট্যানফোর্ড-বিনে বৃদ্ধি অভীক্ষা এবং ওয়েক্সলার বুদ্ধি অভীক্ষা ব্যবহৃত হয়েছে।' স্ট্যানফোর্ড- বিনে অভীক্ষায় মূল পদগুলো শিশুদের উপযোগী করে তৈরি করা হয়েছে। এ অভীক্ষার বিশেষ বৈশিষ্ট্য হলো এ অভীক্ষায় সর্বপ্রথম বুদ্ধ্যঙ্কের ব্যবহার করা হয়। দৈনন্দিন জীবনের অভিজ্ঞতা, বিচারিক ক্ষমতা, মনোযোগ, সাধারণ জ্ঞান ইত্যাদি স্ট্যানফোর্ড বিনে অভীক্ষার সাহায্যে পরিমাপ করা যায়। অন্যদিকে ওয়েক্সলারের বুদ্ধি অভীক্ষায় ১১টি উপ-অভীক্ষা রয়েছে। এ ১১টি উপ-অভীক্ষাকে আবার দু'ভাগে ভাগ করা হয়েছে। যথা- জন্মগত এবং কর্মসম্পাদনমূলক অভীক্ষা। ওয়েক্সলারের বুদ্ধি অভীক্ষায় ভাষাগত ও কর্মসম্পাদনমূলক বুদ্ধ্যঙ্ক আলাদাভাবে গণনা করা যায়। এ অভীক্ষার মাধ্যমে স্মৃতি, মনোযোগ, বাস্তব জ্ঞান, বিচার-বুদ্ধি যৌক্তিক চিন্তন, বির্মূত চিন্তন ইত্যাদি পরিমাপ করা যায়। ওয়েক্সলার বুদ্ধি অভীক্ষায় মূল পদগুলো বয়স্কদের উপযোগী করে তৈরি করা হয়। এই অভীক্ষায় মানসিক বয়স নির্ণয় না করে সাফলাঙ্কের সাহায্যে সরাসরি বুদ্ধ্যঙ্ক নির্ণয় করা যায়। পরিশেষে বলা যায়, স্ট্যানফোর্ড-বিনে ও ওয়েক্সলার অভীক্ষা উভয়ই ব্যক্তিভিত্তিক অভীক্ষা হলেও সংগঠন, পরিমেয় ক্ষমতা ও উপযোগিতার দিক দিয়ে এদের মধ্যে পার্থক্য বিদ্যমান।"
        }
      ]
    },
    {
      "number": "3",
      "uddipok": "রায়হান সাহেবের খুব ইচ্ছা তার ব্যক্তিত্ব কেমন তা জানা। এ কারণে তিনি একজন মনোবিজ্ঞানীর কাছে যান। মনোবিজ্ঞানী তার সামনে ১০টি কালির ছাপ বিশিষ্ট কার্ড দেখান এবং কি দেখছেন তা ব্যাখ্যা করতে বলেন। রায়হান সাহেবের উত্তরের ভিত্তিতে মনোবিজ্ঞানী তার ব্যক্তিত্ব কেমন তা জানতে পারলেন। রায়হান সাহেবের দুই ছেলে পাভেল ও রুবেলের ব্যক্তিত্ব আবার বিপরীতধর্মী। পাভেল খুব আত্মকেন্দ্রিক, আবেগপ্রবণ ও কথা কম বলে। অন্যদিকে রুবেল সহজেই সকলের সাথে মিশতে পারে এবং বিভিন্ন সামাজিক কর্মকাণ্ডে স্বতঃস্ফূর্তভাবে অংশগ্রহণ করে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্যভাব প্রকাশ পায়।"
        },
        {
          "label": "খ",
          "question": "",
          "explanation": "ক্রেৎস্মারের শারীরিক গঠন মতবাদটিতে তিনি বর্ণনা করেন যে, শারীরিক গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তার গবেষণায় তিনি দেখতে পান যে, হালকা পাতলা গড়নের ব্যক্তিদের মধ্যে সিজোফ্রেনিয়া বেশি হয় এবং যারা মোটা ও গোলগাল ধরনের তাদের মধ্যে ম্যানিক ডিপ্রেসিভ নামক মানসিক ব্যাধি বেশি হয়। ক্রেৎস্মার মতবাদের বড় ত্রুটি হলো যে, তিনি বয়সের সঙ্গে সঙ্গে যে শারীরিক পরিবর্তন হয়, সে বিষয়টি এড়িয়ে গেছেন। সেদিক বিবেচনা করলে ক্রেৎস্মারের টাইপ তত্ত্বটি বিজ্ঞানসম্মত নয়।"
        },
        {
          "label": "গ",
          "question": "",
          "explanation": "রায়হান সাহেবের ব্যক্তিত্ব পরিমাপে মনোবিজ্ঞানী রোশাক কালির ছাপ অভীক্ষা ব্যবহার করেছেন। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন। এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কী দেখছে তা বলতে বলা হয়। কার্যগুলো দেখার সময় ব্যক্তি যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে ব্যক্তির উত্তর হুবহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কী প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন। উদ্দীপকে রায়হান সাহেবের ব্যক্তিত্ব পরিমাপে মনোবিজ্ঞানী ১০টি কালির ছাপ দেখান এবং কী দেখছেন তা ব্যাখ্যা করতে বলেন। যা রোশাক কালির ছাপ অভীক্ষার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "কার্ল ইয়ং এর মতবাদ অনুসারে পাভেল ও রুবেলের ব্যক্তিত্বকে যথাক্রমে অন্তর্মুখী এবং বহির্মুখী ব্যক্তিত্ব বলা যায়। পাভেল খুব আত্মকেন্দ্রিক, আবেগপ্রবণ, ও কম কথা বলে। এসব অন্তর্মুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির হয়ে থাকে। এরা কাজের তুলনায় চিন্তার রাজ্যে বেশি বিচরণ করে। অন্যদিকে রুবেল সহজেই সকলের সাথে মিশতে পারে। বিভিন্ন সামাজিক কর্মকাণ্ডে স্বতঃস্ফূর্তভাবে অংশগ্রহণ করে। এগুলো বহির্মুখী ব্যক্তিত্বের বৈশিষ্ট্যকে নিদের্শ করে। বহির্মুখী ব্যক্তিত্বের অধিকারীরা বাইরের জগতের বিভিন্ন কর্মকান্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। বিভিন্ন সামাজিক কর্মকাণ্ডে এরা সক্রিয়ভাবে অংশগ্রহণ করে। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। পরিশেষে বলা যায়, পাভেল ও রুবেলের মধ্যে বিপরীতধর্মী ব্যক্তিত্ব পরিলক্ষিত হয়।"
        }
      ]
    },
    {
      "number": "4",
      "uddipok": "দৃশ্যকল্প-১: ইকবাল সাহেব কলেজের শিক্ষক। তিনি শ্রেণিতে লক্ষ করলেন যে সোহান নামে একজন ছাত্র শেণিতে খাপ খাওয়াতে পারছে না। ইকবাল সাহেব ছেলেটিকে মনোবিজ্ঞানীর কাছে পাঠালেন। মনোবিজ্ঞানী সোহানকে পরপর ১১টি কার্ড দেখান এবং কার্ডগুলোতে কী দেখতে পাচ্ছে তা নিয়ে গল্প বলতে বলেন। পরবর্তীতে একটি ফাঁকা কার্ড দেন ও কাল্পনিক গল্প বলতে বলেন। তিনি সোহানের উত্তরগুলো লিখে রাখেন এবং তার সমস্যা বোঝার চেষ্টা করেন। দৃশ্যকল্প-২: সজীব, রাসেল ও কনক তিন ভাই। সজীব দেখতে খাট, গোলগাল ও মিশুক প্রকৃতির। রাশেদ লম্বা, পাতলা গড়নের এবং নির্জনতাপ্রিয়। অন্যদিকে কনক সুঠাম দেহের অধিকারী। সে খেলাধুলা পছন্দ করে এবং দুঃসাহসিক কাজ করে আনন্দ পায়।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মৌখিক ও মুখোমুখিভাবে প্রশ্নের মাধ্যমে তথ্য সংগ্রহ করার প্রক্রিয়াকেই সাক্ষাৎকার পদ্ধতি বলে।"
        },
        {
          "label": "খ",
          "question": "",
          "explanation": "ব্যক্তিত্ব মূল্যায়ন বা পরিমাপের ক্ষেত্রে পেপার-পেনসিল অভীক্ষা হলো বহুল ব্যবহৃত, অতিসহজ এবং সুবিধাজনক পদ্ধতি। পেপার-পেনসিল অভীক্ষায় কাগজ ও পেনসিল ব্যবহার করা হয় বলে একে পেপার-পেনসিল অভীক্ষা বলা হয়। ব্যক্তিত্বের বিভিন্ন বৈশিষ্ট্য জানার জন্য এই ধরনের অভীক্ষাতে বিভিন্ন ধরনের প্রশ্ন বা উক্তি ব্যবহার করা হয়ে থাকে। এ ধরনের অভীক্ষায় ব্যবহৃত প্রশ্নমালা বা উক্তির উত্তরে হ্যাঁ/না, সত্য/মিথ্যা অথবা সম্মত/ অসম্মত বা কখনো কখনো নিরপেক্ষ ব্যবহার করা হয়ে থাকে। সুনির্দিষ্ট ধাপ অনুসরণ করে মূল্যায়ন করার এ অভীক্ষাকে দক্ষ পদ্ধতি বলা হয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ সোহানের সমস্যা সমাধানে মনোবিজ্ঞানী কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ, এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। কাহিনি সংপ্রত্যক্ষণ অভীক্ষার একটা বড় অসুবিধা হলো, কার্ডের ছবির প্রেক্ষিতে রচিত গল্প মূল্যায়ন করে ব্যক্তিত্ব নিরূপণের কোনো নির্দিষ্ট ধরাবাধা নিয়ম নেই। তাই এক্ষেত্রে পরীক্ষকের প্রচুর অভিজ্ঞতা ও প্রশিক্ষণের প্রয়োজন হয়। দৃশ্যকল্প-১ এ সোহানের সমস্যা সমাধানে মনোবিজ্ঞানী সোহানকে পরপর ১৯টি কার্ড দেখান এবং পরবর্তীতে একটি কার্ড দেখান। মনোবিজ্ঞানীর এ অভীক্ষাটি কাহিনী সংপ্রত্যক্ষণ অভীক্ষাকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ উল্লেখিত তিন ভাই সজীব, রাসেল ও কনক যথাক্রমে এন্ডোমরফিক, একটোমরফিক এবং মেসোফরফিক গঠনের ব্যক্তি। সজীব দেখতে খাটো, গোলগাল ও মিশুক প্রকৃতির। এ ধরনের ব্যক্তিরা এনডোমরফিক শ্রেণির অন্তর্ভুক্ত। এনডোমরফিক ব্যক্তিত্বের অধিকারী ব্যক্তিদের দেহের আকার স্থূলকায় এবং পেট শরীরের অন্যান্য অংশের তুলনায় বড় এবং স্ফীত। শরীরের ওজন বেশি থাকায় অনেক ক্ষেত্রেই কর্মস্পৃহা কম দেখা যায়। এসব ব্যক্তিরা মিশুক, আরামপ্রিয়, বন্ধুভাবাপন্ন এবং ভোজনপ্রিয় প্রকৃতির হয়। রাসেলের শারীরিক গঠন লম্বা, হালকা-পাতলা এবং নির্জনতাপ্রিয়। এ ধরনের ব্যক্তিরা একক্টোমরফিক শ্রেণির অন্তর্ভুক্ত। এদের দেহের ওজন কম থাকে এবং শরীর অধিক মাত্রায় সংবেদনশীল হয়। এদের কর্মস্পৃহা বেশি থাকে এবং কাজ করার জন্য এক ধরনের অস্থিরতা প্রকাশ করে। সামাজিক মেলামেশা এদেরকে আকর্ষণ করতে পারে না এরা আত্মকেন্দ্রিক এবং নির্জনতাপ্রিয় হয়ে থাকে। ফলে ভবিষ্যৎ নিয়ে অত্যধিক চিন্তায় থাকে। অপরদিকে কনক সুঠাম দেহের অধিকারী খেলাধুলা পছন্দ করে এবং দুঃসাহসিক কাজ করে আনন্দ পায়। এসকল বৈশিষ্ট্যের ভিত্তিতে সে মেসোফরফিক শ্রেণির অন্তর্গত ব্যক্তি। এরা সাধারণ খেলোয়াড় হিসেবে পরিচিত হয়। এরা তেজোদীপ্ত শারীরিক ও মানসিক শক্তির অধিকারী দুঃসাহসিক কাজে এরা আনন্দ পায়।"
        }
      ]
    },
    {
      "number": "5",
      "uddipok": "দৃশ্যকল্প-১: পরীক্ষায় ১টি বিষয়ে অকৃতকার্য হয় নাহিদ। অভিভাবক কারণ জানতে চাইলে বকা খাওয়ার ভয়ে নাহিদ বলে আমিতো মাত্র ১টি বিষয়ে অকৃতকার্য হয়েছি, আমার সব বন্ধুরা ৪ থেকে ৫টি বিষয়ে অকৃতকার্য হয়েছে। সেই তুলনায় আমি অনেক ভালো ফলাফল করেছি। দৃশ্যকল্প-২: নববর্ষ উপলক্ষে ঢাকা বিশ্ববিদ্যালয় ও টিএসসিতে একই সময়ে দুইটি কনসার্টের আয়োজন করা হয়েছে। সামিরের পছন্দের দুই সঙ্গীতদল কনসার্ট দুটিতে সঙ্গীত পরিবেশন করবে। সামির কোন কনসার্টে যাবে সে নিয়ে চিন্তিত আবার সামিরের ছোটভাই ইকরামও কনসার্ট দেখতে ভাইয়ের সাথে যেতে আগ্রহী। কিন্তু পরবর্তী দিন তার পরীক্ষা। তাই তার মন ভীষণ খারাপ।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে স্টি ব্যস্তির এমন এক ধরনের অবস্থা যার দ্বারা সে মানসিক যন্ত্রণা বা বাড়নের সম্মুখীন হয়।"
        },
        {
          "label": "খ",
          "question": "",
          "explanation": "পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হলে ব্যক্তি হতাশাগ্রস্ত হয়ে পড়ে। তাই পরিবেশ প্রতিবন্ধকতাকে হতাশার অন্যতম উৎস বলা হয়। সামাজিক পরিবেশের বিভিন্ন রীতি-নীতি ও বর্ণ-বৈষম্য অনেক ক্ষেত্রে প্রেষণার সন্তুষ্টিতে বাধার সৃষ্টি করে। যেমন- ধনী-দরিদ্রের কিংবা উচ্চবর্ণের সাথে নিম্ন বর্ণের বৈষম্যের কারণে কোনো কাজে ব্যর্থতা হতাশার জন্ম দিতে পারে। এছাড়াও বিভিন্ন প্রাকৃতিক কারণ রয়েছে। সুতরাং পরিবেশগত বিভিন্ন কারণে মানবিক চাহিদা বাধাপ্রাপ্ত হলে জীবনযাত্রা ভীষণভাবে বাধাগ্রস্ত হয়। এভাবে মানুষ হতাশার অতলে নিমজ্জিত হয়ে পড়ে।"
        },
        {
          "label": "গ",
          "question": "",
          "explanation": "দৃশ্যকল্প-১ এ সামিরের আত্মরক্ষামূলক কৌশলটি হলো প্রতিক্ষেপন। নিজের অভ্যন্তরীণ আবেগ, বৈশিষ্ট্য বা প্রবণতা বাইরের কোনো কিছুতে প্রতিফলন করাকে প্রতিক্ষেপন বলে। নিজের ব্যর্থতার জন্য বাইরের কোনো ব্যক্তি, বস্তু বা বিষয়কে দায়ী করা। নিজের মিথ্যাচারের সাফাই গাইতে গিয়ে হয়তো বলি সবাইতো মিথ্যা কথা বলে। পরীক্ষার হলে নকল করতে গিয়ে পরীক্ষার্থী হয়তো মনে মনে বলে, আমি এমন কি দোষ করেছি, আমার আশে-পাশের সবাইতো নকল করছে। দৃশ্যকল্প-১ দেখা যায়, নাহিদ পরীক্ষায় ১টি বিষয়ে অকৃতকার্য হয়। নিজের এই ব্যর্থতা ঢাকতে গিয়ে সে বলে, আমি তো মাত্র ১টি বিষয়ে অকৃতকার্য হয়েছি। আমার সব বন্ধুরা ৪ থেকে ৫টি বিষয়ে অকৃতকার্য হয়েছে। সেই তুলনায় আমি অনেক ভালো ফলাফল করেছি। নাহিদের এ ধরনের কৌশল প্রতিক্ষেপণকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ সামির ও ইকরামের মধ্যে যথাক্রমে আকর্ষণ-আকর্ষণ স্বন্দ্ব এবং দ্বিগুণ আকর্ষণ-বিকর্ষণ দ্বন্দ্ব দেখা যায়। যখন আমাদের সামনে দুটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা যে দ্বন্দ্বের সম্মুখীন হই তাকে আকর্ষণ-আকর্ষণ দ্বন্দ্ব বলে। আকর্ষণ-আকর্ষণ দ্বন্দ্বে দুটি ধনাত্মক লক্ষ্যবস্তু থাকে এবং দুটিই একই সাথে সমান আকর্ষণীয়। যেমন-দৃশ্যকল্প-০২ এ পহেলা বৈশাখে দুটি ভিন্ন ভিন্ন স্থানে একই সময়ে দুইটি কনসার্টের আয়োজন করা হয়। সামিরের পছন্দের দুই সংগীতদল কনসার্ট দুটিতে সঙ্গীত পরিবেশন করবে। সে কোনটিতে যাবে তা নিয়ে চিন্তিত। এটি আকর্ষণ-আকর্ষণ দ্বন্দ্বকে নির্দেশ করে। আবার ইকরামের ক্ষেত্রে দেখা যায়, সেও কনসার্ট দেখতে যেতে আগ্রহী কিন্তু পরের দিন তার পরীক্ষা। কেননা পরীক্ষায় ভালো ফল করতে হলে কনসার্টে যাওয়ার আনন্দ থেকে তাকে বঞ্চিত হতে হবে। আবার কনসার্টে গেলে পরীক্ষায় ভালো ফলের আনন্দ থেকে বঞ্চিত হতে হবে। অর্থাৎ দুটি লক্ষ্যবস্তু এবং প্রতিটি লক্ষবস্তুরই ধনাত্মক ও ঋণাত্মক অর্থাৎ ভালো ও মন্দ দুটি দিকই থাকে। একে দ্বিগুণ আকর্ষণ-বিকর্ষণ দ্বন্দ্ব বলে। এ দ্বন্দ্বে লক্ষ্যবস্তুর ভালো দিকটি ব্যক্তিকে আকর্ষণ করে এবং মন্দ দিকটি তাকে বিকর্ষণ করে। সুতরাং আলোচনা শেষে বলা যায়, সামিরের ক্ষেত্রে আকর্ষণ-আকর্ষণ হন্ত এবং ইকরামের ক্ষেত্রে দ্বিগুণ আকর্ষণ-বিকর্ষণ দ্বন্দ্ব পরিলক্ষিত হয়।"
        }
      ]
    },
    {
      "number": "6",
      "uddipok": "নিচের চিত্রগুলো লক্ষ করে প্রশ্নগুলোর উত্তর দাও:",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "পরস্পরবিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "",
          "explanation": "প্রকৃত সমস্যার সমাধান করতে না পেরে প্রতিক্রিয়া সংগঠনের মাধ্যমে মানসিক চাপের কবল থেকে আত্মরক্ষা করা যায়। তাই প্রতিক্রিয়া সংগঠন একটি উত্তম আত্মরক্ষামূলক কৌশল। কখনো কখনো কোনো অবদমিত ইচ্ছাকে অস্বীকার করার জন্য সেই ইচ্ছার বিপরীত মনোভাব প্রকাশ করে অথবা প্রত্যাশিত আচরণের বিপরীত আচরণটি সম্পন্ন করে। চিন্তাধারার ক্ষেত্রে এক অবস্থা থেকে অন্য অবস্থায় স্থানান্তরকে প্রতিক্রিয়া সংগঠন বলে। যেমন- একজন খুনি অপরাধ কর্মের গ্লানি থেকে মুক্তি পাবার জন্য একজন অতি ভালো মানুষ হওয়া।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'বিকর্ষণ-বিকর্ষণ দ্বন্দ্ব' পরিলক্ষিত হয়। যখন দুটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকেনা তখন যে দ্বন্দ্বের উদ্ভব ঘটে। তাকে বিকর্ষণ-বিকর্ষণ দ্বন্দ্ব বলে। এ প্রকৃতির দ্বন্দ্ব সবচেয়ে বেশি হতাশা সৃষ্টি করে। উদাহরণস্বরূপ, একজন শিক্ষিত যুবক চাকরির বয়স শেষ হওয়ার পূর্ব মুহূর্তে একটি চাকরিতে যোগদানের জন্য চিঠি পেলেন যে চাকরিটি তিনি মোটেই পছন্দ করেন না। এদিকে পরিবারের সকলেই তার উপার্জনের দিকে তাকিয়ে আছে। এ চাকরিতে যোগদান না করলে তার সরকারি চাকরির বয়সও শেষ হয়ে যাবে। এ ধরনের পরিস্থিতি 'বিকর্ষণ-বিকর্ষণ' দ্বন্দ্বের উদ্ভব ঘটায়। দৃশ্যকল্প-১ এ বর্ণিত চিত্রের দিকে লক্ষ করলে দেখতে পাই যে, সেখানে দুটি ঋণাত্মক লক্ষ্যবস্তু রয়েছে, যার একটিকে ব্যক্তিকে অবশ্যই গ্রহণ করতে হবে। এ ধরনের স্বন্দ্ব ব্যক্তিকে সর্বাধিক মানসিকভাবে হতাশাগ্রস্ত করে ফেলে। এখানে প্রথমত একটি লক্ষ্যবস্তু যতই কাছে আসতে থাকে ততই ব্যক্তির বিতৃষ্ণা বাড়তে থাকে। ব্যক্তি তখন এটা ছেড়ে অন্য লক্ষ্য বস্তুর প্রতি ধাবিত হয় এবং যতই এর কাছাকাছি হতে থাকে ততই বিরক্তির সীমা ছাড়িয়ে যেতে থাকে। এখানে দুটি ঋণাত্মক লক্ষ্যবস্তু থেকে একটি গ্রহণ করলেও দ্বন্দ্বের সম্পূর্ণ পরিতৃপ্তি ঘটে না যা দৃশ্যকল্প-১ এর চিত্রের মাধ্যমে প্রকাশ করা হয়েছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ উল্লেখিত বিষয়টিকে মনোবিজ্ঞানের ভাষায় হতাশা বলে। দৃশ্যকল্প-২ এ দেখা যায়, একজন ব্যক্তি লক্ষ্যবস্তুতে পৌছানোর পথে বাধাপ্রাপ্ত হয়েছে। ফলে সে লক্ষ্যবস্তুতে পৌঁছাতে পারছে না। যে সকল বস্তু বা ঘটনা লক্ষ্যবস্তু লাভে বাধার সৃষ্টি করে সে সকল বস্তু বা ঘটনাকে হতাশার উৎস বলে। হতাশার উৎসকে প্রধানত তিন ভাগে ভাগ করা যায়। যথা- পরিবেশগত, ব্যক্তিগত এবং দ্বন্দ্ব।' পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন- সমাজের বিভিন্ন রীতি-নীতির ও বর্ণবৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ হতে পারে। এগুলোকে বলা হয় হতাশার পরিবেশগত উৎস। আবার, হতাশার দ্বিতীয় উৎস হলো ব্যক্তিগত শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি লক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক অদক্ষতা প্রভৃতি হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একই সাথে উপস্থিত হয় তখন আমরা দ্বন্দ্বের সম্মুখীন হই। দ্বন্দ্বের সার্থক সমাধানে ব্যর্থ হলেই হতাশার দৃষ্টি হয়। সুতরাং বলা যায়, হতাশা সৃষ্টির ক্ষেত্রে বিভিন্ন উৎসের প্রভাব রয়েছে। তবে এরকম পরিস্থিতি মোকাবিলা কতগুলো কৌশল রয়েছে।"
        }
      ]
    },
    {
      "number": "7",
      "uddipok": "Question",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসই মূল্যবোধ।"
        },
        {
          "label": "খ",
          "question": "",
          "explanation": "একটি জনগোষ্ঠী, যারা সাধারণত একটি নির্দিষ্ট এলাকায় বসবাস করে এবং সমজাতীয় জীবনযাত্রা নির্বাহ করে সেটা হচ্ছে কমিউনিটি। ব্যক্তির কমিউনিটি বা পারিপার্শ্বিক পরিবেশ তার মূল্যবোধ গঠনে সহায়তা করে। পরিবেশের অধিকাংশ বিষয়বস্তুর প্রতি শিশু মনের জিজ্ঞাসা থেকে একজন শিশুর নানা প্রকার মূল্যবোধ গঠন করে থাকে। সে তার পারিপার্শ্বিক পরিবেশ থেকে ধর্মীয় বিশ্বাস, সংগীত প্রতি আকর্ষণ, গুরুজনের প্রতি ভক্তি শ্রদ্ধা, সহপাঠীদের প্রতি প্রীতি ভালোবাসা ইত্যাদি জাতীয় মূল্যবোধ গ্রহণ করে থাকে। এভাবেই ব্যক্তির মূল্যবোধ গঠনে কমিউনিটি গুরুত্বপূর্ণ মাধ্যমে হিসেবে কাজ করে।"
        },
        {
          "label": "গ",
          "question": "",
          "explanation": "দৃশ্যকল্প-১ এর চিহ্নিত চিত্রটি পরিবারকে নির্দেশ করে যা ব্যক্তির সামাজিক শিক্ষণের প্রথম ও সর্বপ্রধান মাধ্যম। একটি শিশু পরিবারে জন্মগ্রহণ করে এবং এখানেই সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। ব্যক্তির নীতিবোধ ও নৈতিক আদর্শ বহুল পরিমাণে গৃহ পরিবেশেই গড়ে ওঠে। পরিবারে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবার শিশুকে পারিবারিক সংস্কৃতিতে দীক্ষা দান করে যা তাকে জীবনে অগ্রসর হবার জন্য প্রস্তুত করে তোলে। পরিবারের মধ্যেই শিশুর প্রথম মানসিক জগত প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত এসবের উপর ভিত্তি করে শিশুর জীবনভঙ্গি গড়ে ওঠে। পিতামাতার মধ্যে সুসম্পর্ক শিশুর মূল্যবোধ গঠনে অন্যতম অনুষঙ্গ হিসেবে কাজ করে। একজন ব্যক্তির মূল্যবোধের ভিত্তি রচিত হয় শিশুকালে আর এজন্য পরিবারের ভূমিকাই মুখ্য। পরিবারের বিশ্বাস, ঐতিহ্য ও রীতির উপর নির্ভর করে ব্যক্তিভেদে মূল্যবোধের পার্থক্য পরিলক্ষিত হয়। সুতরাং বলা যায়, দৃশ্যকল্প-১ এর চিহ্নিত চিত্রটি অর্থাৎ পরিবার ব্যক্তির মূল্যবোধ গঠনে সর্বপ্রধান ভূমিকা পালন করে।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ মূল্যবোধের দুইটি শ্রেণি যথাক্রমে ধর্মীয় মূল্যবোধ এবং অর্থনৈতিক মূল্যবোধ পরিলক্ষিত হয়েছে। যারা ধর্ম দর্শন দ্বারা প্রভাবিত তারা ধর্মীয় মূল্যবোধের অধিকারী। তাদের মধ্যে একাত্মতা থাকে। নিয়ম, নিষ্ঠা ও শৃঙ্খলার প্রতি শ্রদ্ধাশীল হয়। ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ধর্মীয় মূল্যবাধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায়। এ মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। এ মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। অপরদিকে, অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সন্যায় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসা-বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেক ক্ষেত্রেই নৈতিক মূল্যবোধের প্রতি উদাসীনতা প্রদর্শন করে। পরিশেষে বলা যায়, দৃশ্যকল্প-২ এ একজন নামাজরত ব্যক্তি ও একজন অর্থবিত্তসম্পন্ন ব্যক্তি প্রদর্শিত হয়েছে। যা দুটি ভিন্ন ভিন্ন মূল্যবোধকে নির্দেশ করে।"
        }
      ]
    },
    {
      "number": "8",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "যে চল অন্য উদ্দীপক বা আচরণের ওপর প্রতিক্রিয়া সৃষ্টি করতে বা পরিবর্তন আনতে সক্ষম তাকে অনির্ভরশীল চল বলে।"
        },
        {
          "label": "খ",
          "question": "",
          "explanation": "জ্ঞানের অভাব বা শূন্যতা থেকে সমস্যার উদ্ভব হতে পারে। কোনো ঘটনা সম্পর্কে বহুপূর্বে যে উপাত্ত সংগ্রহ করা হয়েছে তার মাধ্যমে যদি ঘটনাটিকে সম্পূর্ণভাবে বিশ্লেষণ করা সম্ভব না হয় তাহলে বুঝতে হবে ঘটনা সম্পর্কে এখনো আমাদের জ্ঞানের অপর্যাপ্ততা রয়েছে। জ্ঞানের এরূপ অপর্যাপ্ততার বা স্বল্পতার কারণে বিষয়টি একটি সমস্যা হয়ে দাঁড়ায়। যেমন- আমরা দেখতে চাই শিক্ষাদানের ক্ষেত্রে সফল পদ্ধতি কোনটি বক্তৃতা দান না আলোচনা পদ্ধতি? এর সঠিক উত্তর না জানা পর্যন্ত আমাদের সমস্যা হচ্ছে জ্ঞানের শূন্যতা।"
        },
        {
          "label": "গ",
          "question": "",
          "explanation": "চিত্র-১ এ উল্লেখিত চলগুলো হলো অনির্ভরশীল চল ও বাহ্যিক চল। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া সৃষ্টি বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। পরীক্ষণে এ চল কখনো অনুপস্থিত থাকে না। যদি থাকে তবে সেক্ষেত্রে পরীক্ষণ অর্থহীন হয়ে পড়ে। কারণ পরীক্ষণের একমাত্র উদ্দেশ্য হচ্ছে প্রতিক্রিয়ার ওপর অনির্ভরশীল চলের প্রভাব পরীক্ষা করা। বাহ্যিক পরিবেশ থেকে যে চলের উদ্ভব হয়, তাকে বাহ্যিক চল বলে। এটি পরিবেশগত চল নামেও পরিচিত। এ চলগুলো পরীক্ষণকারী কর্তৃক আরোপিত নয় অথচ এগুলো ঘটনাক্রমে পরীক্ষণের সাথে সম্পর্কিত হয়ে পড়ে এবং আচরণের ওপর প্রভাব বিস্তার করে। যেমন- গবেষণাগারের তাপমাত্রা, পারিপার্শ্বিক এলাকার গোলমাল, মিছিলের স্লোগান প্রভৃতি বাহ্যিক চলের উদাহরণ।"
        },
        {
          "label": "ঘ",
          "question": "",
          "explanation": "চিত্র-২ এ পরীক্ষা পদ্ধতির বৈশিষ্ট্যাবলি এবং সুবিধা-অসুবিধার প্রতি ইঙ্গিত করা হয়েছে। পরীক্ষণ পদ্ধতিকে বুঝতে হলে এর গুরুত্বপূর্ণ বৈশিষ্ট্যগুলো সম্পর্কে জানা আবশ্যক। কার্যকরী সংজ্ঞা প্রদান, বস্তুনিষ্ঠতা, নিয়ন্ত্রণ, পুনরাবৃত্তি, যথার্থতা প্রমাণ এবং সাধারণীকরণ পরীক্ষণ পদ্ধতির গুরুত্বপূর্ণ বৈশিষ্ট্য। বিষয়বস্তুর সাথে সম্পর্কযুক্ত শব্দ ও শব্দসমূহের প্রায়োগিক সংজ্ঞা প্রদান পরীক্ষা পদ্ধতির বৈশিষ্ট্য। পুনরাবৃত্তি বা বারবার পরীক্ষণ কার্য পরিচালনার মধ্যে দিয়ে পরীক্ষণ পদ্ধতিতে ফলাফলের সত্যতা যাচাই করা হয়। পরীক্ষণে পছন্দ-অপছন্দ, ইচ্ছা-অনিচ্ছার কোনো স্থান নেই। অর্থাৎ, বস্তুনিষ্ঠতা বজায় রাখতে হয়। পরীক্ষণের ফলাফলকে বস্তুনিষ্ঠ ও নির্ভরযোগ্য রাখার জন্য গবেষণায় প্রভাববিস্তারকারী অবাঞ্চিত চলের নিয়ন্ত্রণ, অপসারণ বা ধ্রুব রাখতে হয়।. পরীক্ষণ পদ্ধতি একটি কার্যকরী গবেষণা পদ্ধতি। এর সুবিধাগুলো হলো এ পদ্ধতিতে বৈজ্ঞানিক নিয়ম-নীতি সবচেয়ে বেশি মানা হয়। এর প্রধান সুবিধা হলো নিয়ন্ত্রণ ব্যবস্থা। গবেষণাগারের কৃত্রিম পরিবেশ পরীক্ষকের সম্পূর্ণ নিয়ন্ত্রণাধীন থাকে। এ পদ্ধতিতে পরীক্ষণকার্যের পুনরাবৃত্তি করা যায়। পরীক্ষণ পদ্ধতিতে প্রাপ্ত তথ্য নির্ভুল, যথার্থ ও সংক্ষিপ্ত হয়। এ পদ্ধতিতে নকশা অনুযায়ী বিন্যাস ও ব্যবহার করা যায়। পরীক্ষণ পদ্ধতির বেশকিছু অসুবিধাও রয়েছে। যেমন- যেসকল ঘটনা গবেষণাগারে পরীক্ষা করা যায় না সেগুলো পরীক্ষার জন্য গবেষককে অনিশ্চিতভাবে অপেক্ষা করতে হয়। এছাড়া সামাজিক অবস্থার প্রেক্ষাপটে যে সব আচরণের সৃষ্টি সে সব ক্ষেত্রে এ পদ্ধতিতে অকার্যকর। পরীক্ষা পদ্ধতির অন্যতম প্রধান ত্রুটি হলো কৃত্রিম পরিবেশ।"
        }
      ]
    }
  ]
}