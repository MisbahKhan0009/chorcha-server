{
  "title": "ভিকারুননিসা কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "মানহার আচরণ স্বাভাবিক গড় মানের চেয়ে অনেক উপরে। সে যে কোনো সমস্যার দ্রুত সমাধান করতে পারে। তাছাড়া সাহিত্য, সঙ্গীত, সামাজিক কর্মকাণ্ডেও নতুন কিছু আবিষ্কারের প্রতি তার আগ্রহ রয়েছে।",
      "tag": "VNSC 24",
      "sub_questions": [
        {
          "label": "ক",
          "question": "'বুদ্ধি প্রতিবন্ধীতা কী?",
          "explanation": "কোনো শিশু বা ব্যক্তির বুদ্ধিবৃদ্ধিমূলক কাজে গড়ের চেয়ে কম দক্ষতা থাকা এবং সমাজ 'উপযোগী কোনো আচরণ করতে ব্যর্থ হওয়াকে বুদ্ধি প্রতিবন্ধিতা বলে।"
        },
        {
          "label": "খ",
          "question": "বুদ্ধি প্রতিবন্ধিতার ২টি কারণ লেখ।",
          "explanation": "বিভিন্ন কারণে কোনো কোনো শিশুর ক্ষেত্রে বুদ্ধি প্রতিবন্ধিতা পরিলক্ষিত হয়। বুদ্ধি প্রতিবন্ধিতার অন্যতম ২টি কারণ হলো-বংশগতি এবং সংক্রমণ ও বিষাক্ততা। কোনো কোনো পরিবারে পূর্ববর্তী বংশে কারো বংশগত প্রতিবন্ধিতা থাকলে পরবর্তী বংশধরদের মধ্যে তা দেখা দিতে পারে। আবার গর্ভাবস্থায় সংক্রমণ, জন্মের পর সংক্রমণ এবং যে কোনো বিষাক্ত দ্রব্য দ্বারা ক্ষতিগ্রস্ত হলে বুদ্ধি প্রতিবন্ধিতা দেখা দিতে পারে।"
        },
        {
          "label": "গ",
          "question": "মানহার বৈশিষ্ট্যের আলোকে তাকে কী বলা যায়? ব্যাখ্যা করো।",
          "explanation": "উদ্দীপকে মানহার মধ্যে যেসব বৈষ্ট্যি বিদ্যমান তা সৃজনশীলতাকে নির্দেশ করে। মেধার চূড়ান্ত অভিব্যক্তি প্রকাশ করে সৃজনশীলতা মানুষের জীবনমান উন্নয়নে সহায়ক ভূমিকা পালন করে থাকে। সৃজনশীলতা ব্যক্তির অন্যতম বৈশিষ্ট্য। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের বৈশিষ্ট্য। সৃজনশীলতা ব্যক্তিকে কোনো সমস্যার সামগ্রিকরূপ বিশ্লেষণ করে বিভিন্ন ধাপে ধাপে তার সমাধানের জন্য সহায়তা করে। সৃজনশীল ব্যক্তি ঘটনার বিশুদ্ধ বিবরণ দান ও পুঙ্খানুপুঙ্খ বর্ণনা করে থাকে। সৃজনশীলতা ব্যক্তির মানসিক স্বাস্থ্য বিকাশে সহায়ক। এভাবে পরিবর্তনশীল পরিস্থিতির সাথে খাপ খাওয়াতে সহায়তা করার মাধ্যমে সৃজনশীলতা মানুষের জীবনমান উন্নয়নে সহায়ক ভূমিকা পালন করে। উদ্দীপকে দেখা যায়, মানহার আচরণ স্বাভাবিক গড় মানের চেয়ে অনেক উপরে। সে যে কোনো সমস্যা দ্রুত সমাধান করে। তাছাড়া সাহিত্য, সঙ্গীত ও সামাজিক কর্মকান্ডে বেশ আগ্রহী। নেহালের শব্দের ব্যবহার ও সমস্যা সমাধানে দ্রুততা উদ্ভাবনী আচরণ ধারার একটি দিক। এছাড়া সাহিত্য, সঙ্গীত ও সামাজিক কর্মকান্ড এক ধরণের সৃজনশীলতা।"
        },
        {
          "label": "ঘ",
          "question": "উদ্দীপকের কোন বিভাগটিকে \"শিক্ষালাভের যোগ্য\" বলে আখ্যায়িত করা যায়? বিভাগটির মানসিক বয়স এবং বৈশিষ্ট্যগুলো আলোচনা করো।",
          "explanation": "উদ্দীপকে নির্দেশিত মৃদু বুদ্ধি প্রতিবন্ধিতাকে 'প্রশিক্ষণ লাভের যোগ্য' বলে আখ্যায়িত করা যায়। যে সব শিশু বা ব্যক্তিরা যাদের বুদ্ধ্যঙ্ক ৫১ থেকে ৬৯ এর মধ্যে তারা মৃদু বুদ্ধি প্রতিবন্ধী হিসেবে বিবেচিত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮: থেকে ১১ বছরের মধ্যে হয়। অধিকাংশ ক্ষেত্রে মৃদু বুদ্ধি প্রতিবন্ধীদের বিদ্যালয়ে ভর্তি হওয়ার আগ পর্যন্ত প্রতিবন্ধি হিসেবে শনাক্ত করা যায়না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বুদ্ধি প্রতিবন্ধীরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধীদের শিক্ষা লাভের যোগ্য বলে বিবেচনা করা হয়। বুদ্ধি প্রতিবন্ধীদের প্রায় ৭৫% মৃদু বুদ্ধি প্রতিবন্ধী। এদের ভালো-মন্দের বিচারক্ষমতা কম হলেও আনন্দদায়ক শিক্ষার মাধ্যমে এদের উন্নতি করা সম্ভব। এদেরকে বিশেষজ্ঞরা \"প্রশিক্ষণ লাভের যোগ্য প্রতিবন্ধী\" বা Educable Mentally Retarded (EMR) বলে থাকেন।"
        }
      ]
    },
    {
      "number": "2",
      "uddipok": "হিমিকা খুব সহজেই উৎফুল্ল হয় আবার সহজেই বিষাদগ্রস্ত হয়ে পড়ে। রেবেকা বাইরে ঘোরাফেরা করতে খুব পছন্দ করে। অন্যের সাথে মিশে আনন্দ করতে তার ভালো লাগে। অন্যদিকে তার বোন অনন্যা আত্মকেন্দ্রিক এবং কোলাহোল একেবারেই পছন্দ করে না।",
      "tag": "VNSC 24",
      "sub_questions": [
        {
          "label": "ক",
          "question": "পেপার পেন্সিল অভীক্ষা কী?",
          "explanation": "যে অভীক্ষায় সাধারণত কাগজ ও পেনসিল ব্যবহার করা হয় তাকে পেপার-পেনসিল অভীক্ষা বলে।"
        },
        {
          "label": "খ",
          "question": "CPI কী? -ব্যাখ্যা করো।",
          "explanation": "CPI হলো ব্যক্তির সাধারণ সংলক্ষণ পরিমাপের জন্য ১৮টি বৈশিষ্ট্য সম্পন্ন একটি মানক। CPI (Califorina Psychological Inventory) বা ক্যালিফোর্নিয়া মনস্তাত্ত্বিক প্রশ্নমালায় ৪০০টি পদ রয়েছে। পদগুলোতে হ্যাঁ অথবা না উত্তর দিতে হয়। এ অভীক্ষার সাহায্যে ব্যক্তির সাধারণ সংলক্ষণ পরিমাপ করা হয়। এটির সাহায্যে প্রাধান্য বিস্তারের আকাঙ্ক্ষা, সামাজিকতা, দায়িত্ব, আত্মসংযম, সহিষ্ণুতা প্রভৃতি ১৮টি ভিন্ন ভিন্ন বৈশিষ্ট্য পরিমাপ করা হয়।"
        },
        {
          "label": "গ",
          "question": "হিমিকার আচরণ, কোন ধরনের মেজাজের অন্তর্ভুক্ত?-ব্যাখ্যা করো।",
          "explanation": "হিমিকার আচরণ সাইক্লোয়েড বা খেদোন্মত্তরূপ মেজাজের অন্তর্গত। জার্মান মনোরোগ বিশারদ আরনেস্ট ক্রেৎসমার ব্যক্তিত্বের কতগুলো গুণাবলী, বিশেষত মেজাজকে দুভাগে ভাগ করেন। তন্মধ্যে একটি হচ্ছে সাইক্লোয়েড বা খেদোন্মত্তরূপ মেজাজ। এ শ্রেণির লোক খুব সহজেই উৎফুল্ল হয়, আবার সহজেই বিষাদগ্রস্ত হয়ে পড়ে। এই টাইপের লোকেরা আবেগকে স্বতঃস্ফূর্তভাবে প্রকাশ করে এবং এরা হলো সামাজিক, উত্তেজাপ্রবণ, বাস্তববাদী ও সহিষ্ণু। খেদোন্মত্ত ব্যক্তিরা খাট, গোলগাল, মেদবহুল দেহের - অধিকারী হয়। চরম পর্যায়ে এসে এদের ম্যানিক-ডিপ্রেসিভ বাতুলতার লক্ষণ দেখা দেয়। - উদ্দীপকে দেখা যায়, হিমিকা খুব সহজেই উৎফুল্ল হয় আবার সহজেই বিষাদগ্রস্ত হয়ে পড়ে। সুতরাং বলা যায়, হিমিকা সাইক্লোয়েড শ্রেণির অন্তর্গত।"
        },
        {
          "label": "ঘ",
          "question": "রেবেকা এবং তার বোনের ব্যক্তিত্বের তুলনামূলক পার্থক্য লেখ।",
          "explanation": "ঘরেবেকা ও তার বোনের ব্যক্তিত্বকে কার্ল ইয়ং বহির্মুখী ও অন্তর্মুখী এ দুভাবে ব্যাখ্যা করেছেন। রেবেকা বাইরে ঘোরাফেরা করতে খুব পছন্দ করে। অন্যের সাথে মিশে আমদ করতে তার ভালো লাগে। এগুলো বহির্মুখী ব্যক্তিত্বে বৈশিষ্ট্যকে নিদের্শ করে। বহির্মুখী ব্যস্তিত্বের অধিকারীরা বাইরের জগতের বিভিন্ন কর্মকাণ্ডের সাথে সক্রিয়ভাবে অংশগ্রহণ করে। এরা অন্যের সাথে মিশতে এবং প্রাণ খুলে আনন্দ প্রকাশে আগ্রহী। বিভিন্ন সামাজিক কর্মকান্ডে এরা সক্রিয়ভাবে অংশগ্রহণ করে। মুক্ত বিহঙ্গের মতো স্বাধীনভাবে বিচরণই এদের কাম্য। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ, পরিস্থিতিতে এরা নিজেদের খাপ খাইয়ে নিতে পারে। সমাজসেবা, ভ্রমণ, খেলাধুলা, ব্যবসায়-বাণিজ্য ইত্যাদি কাজে এরা খুবই আগ্রহী। অপরদিকে অনন্যা আত্মকেন্দ্রিক ও কোলাহল একেবারেই পছন্দ করে না। এসব অন্তর্মুখী ব্যক্তিত্বের বৈশিষ্ট্য। অন্তর্মুখী ব্যক্তিত্বের ব্যক্তিরা একা ও আলাদা থাকতে পছন্দ করে। এরা নিজেদের নিয়ে ব্যস্ত থাকতে ভালোবাসে। অন্তর্মুখী ব্যক্তিত্বের ব্যক্তিদের বাইরের জগতের প্রতি আকর্ষণ কম থাকে। এরা আত্মকেন্দ্রিক, বাহ্যবস্তুর প্রতি উদাসীন, আত্মসচেতন এবং স্বার্থপর। অতি আত্মসচেতনতার কারণে এই শ্রেণির ব্যক্তিরা সাধারণত কল্পনাবিলাসী, আবেগপ্রবণ, সংবেদনশীল, চিন্তাশীল এবং সৃজনশীল প্রকৃতির হয়ে থাকে। এরা কাজের তুলনায় চিন্তার রাজ্যে বেশি বিচরণ করে। পরিশেষে বলা যায়, কার্ল ইয়ং রেবেকা ও অনন্যার ব্যক্তিত্বকে বহির্মুখী ও অন্তর্মুখী হিসেবে ব্যাখ্যা করেছেন।"
        }
      ]
    },
    {
      "number": "3",
      "uddipok": "রাশার বয়স ৩ বছর ১১ মাস। সে ৩ বছর বয়সের সবগুলো প্রশ্নের উত্তর দিতে পারলো। তারপর সে সাড়ে ৩ বছরের ৫টি, ৪ বছরের ৪টি এবং ৫ বছরের ১টি প্রশ্নের উত্তর দিতে পারলো।",
      "tag": "VNSC 24",
      "sub_questions": [
        {
          "label": "ক",
          "question": "ওয়েশলারের বুদ্ধির সংজ্ঞাটি লেখ।",
          "explanation": "ওয়েক্সলারের মতে, বুদ্ধি হলো জগতকে অনুধাবন করার ক্ষমতা এবং বাধাসমূহকে মোকাবেলা করার সামর্থ্য।"
        },
        {
          "label": "খ",
          "question": "স্টানফোর্ড বিনে বুদ্ধি অভীক্ষাকে ভাষাভিত্তিক বুদ্ধি অভীক্ষা বলা হয় কেন? ব্যাখ্যা করো।",
          "explanation": "যারা ভাষার ব্যবহার জানে তাদের বুদ্ধি পরিমাপের জন্য অধিক উপযোগী হওয়ার কারণে স্ট্যানফোর্ড-বিনে অভীক্ষাকে ভাষাভিত্তিক বুদ্ধি অভীক্ষা বলা হয়। স্ট্যানফোর্ড-বিনে অভীক্ষা বুদ্ধি পরিমাপের জন্য বহুল ব্যবহৃত অভীক্ষা। মূলত বুদ্ধি পরিমাপ করতে যেসব অভীক্ষায় ভাষাকে প্রাধান্য দেওয়া হয়, সেগুলোকে ভাষাভিত্তিক বুদ্ধি অভীক্ষা বলে। স্ট্যানফোর্ড-বিনে অভীক্ষাটি ২ থেকে ১৮ বছর বয়স্ক ব্যক্তির বুদ্ধি পরিমাপ করার জন্য প্রবর্তন করা হয়েছে। এখানে বিভিন্ন বয়সী ব্যক্তির জন্য ভাষা ব্যবহার করে প্রতিটি বয়স স্তরে ভিন্ন ভিন্ন প্রশ্ন সংযোজন করা হয়েছে। মূলত ভাষার ব্যবহারের প্রাধান্যের কারণে এ অভীক্ষাটিকে ভাষাভিত্তিক বুদ্ধি অভীক্ষা বলা হয়।"
        },
        {
          "label": "গ",
          "question": "উদ্দীপকের বুদ্ধি অভীক্ষাটির (?) চিহ্নিত উপ-অভীক্ষাগুলো আলোচনা করো।",
          "explanation": "জাউদ্দীপকের বুদ্ধি অভিক্ষাটির [?] চিহ্নিত স্থানে ওয়েক্সলার বুদ্ধি অভীক্ষার কর্মসম্পাদনমূলক মানকে নির্দেশ করা হয়েছে। ওয়েক্সলার বুদ্ধি অভীক্ষায় ১১টি উপ-অভীক্ষ রয়েছে। এ ১১টি উপ- অভীক্ষাকে আবার দুভাগে ভাগ করা হয়েছে যথা- ভাষাগত এবং কর্মসম্পাদনমূলক। কর্মসম্পাদনমূলক মানকে মোট ৫টি উপ-অভীক্ষা রয়েছে। যথা- ছবি পূরণ, ছবি সাজানো, ব্লক ডিজাইন, বস্তু গঠন, সংখ্যা প্রতীক। ছবি পূরণে, প্রতিটি ছবিতে একটি অসম্পূর্ণ অংশ তাকে। ব্লক ডিজাইনে কতগুলো কাঠের ব্লকের সাহায্যে দ্রুততার সাথে একটি নির্দিষ্ট নকশার অনুরূপ নকশা তৈরি করতে বলা হয়। বস্তু গঠনে পরীক্ষার্থীর কাজ হচ্ছে ক্ষুদ্র ক্ষুদ্র অংশগুলোর সাহায্যে একটি পরিপূর্ণ বস্তু তৈরি করা। সংখ্যা প্রতীকে পরীক্ষার্থীকে সংখ্যা দেখানোর সাথে সাথে প্রতীকটির নাম বলতে বলা হয়।"
        },
        {
          "label": "ঘ",
          "question": "রাশার বুদ্ধ্যঙ্ক নির্ণয় করে সে কোন ধরনের বুদ্ধিমত্তা সম্পন্ন তা বর্ণনা করো।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপক অনুযায়ী, রাশার প্রকৃত বয়স ৩ বছর ১১ মাস বা ৪৭ মাস। সে ৩ বছরের সবগুলো প্রশ্নের উত্তর দিতে পারে, যা তার মৌলিক মানসিক বয়স। তারপর সে সাড়ে ৩ বছরের ৫টি, ৪ বছরের ৪টি এবং ৫ বছরের ১টি প্রশ্নের উত্তর দিতে পারে। সুতরাং তার মৌলিক মানসিক বয়স ৩ বছর বা ৩৬ মাস এবং পরবর্তী বছরগুলোর জন্য তার অর্জিত মানসিক বয়স হলো- (৫০১) + (৪×১) + (১০২) = ১১ মাস অতএব, তার মানসিক বয়স = ৩৬ মাস + ১১ মাস = ৪৭ মাস সুতরাং, তার বুদ্ধ্যঙ্ক = ′ মানসিকবয়স প্রকৃতবয়স \\frac{'মানসিক বয়স}{প্রকৃত বয়স} প্রকৃতবয়স ′ মানসিকবয়স ​ × ১০০ = ৪৭মাস ৪৭মাস \\frac{৪৭ মাস}{৪৭ মাস} ৪৭মাস ৪৭মাস ​ × ১০০ = ১০০ অতএব, রাশার বুদ্ধ্যঙ্ক হলো ১০০ আমরা জানি ৯০ থেকে ১০৯ পর্যন্ত বুদ্ধ্যঙ্ক বিশিষ্ট ব্যক্তিকে সাধারণ বুদ্ধিসম্পন্ন ব্যক্তি বলা হয়। সুতরাং বলা যায়, রাশা সাধারণ বুদ্ধিমত্তা সম্পন্ন ব্যক্তি।"
        }
      ]
    },
    {
      "number": "4",
      "uddipok": "ফারিহার ব্যক্তিত্ব পরিমাপের জন্য মনোবিজ্ঞানী ফারিহাকে ১০টি অর্থহীন কার্ড দিয়ে ব্যক্তিত্ব পরিমাপ করলেন। অন্যদিকে মারিয়া, নাদিয়া ও সামিয়া তিন বান্ধবী। মারিয়া খাটো গোলগাল ও মিশুক প্রকৃতির। নাদিয়া লম্বা হালকা পাতলা গড়নের এবং নির্জনতা প্রিয়। আর সামিয়া সুঠাম দেহের অধিকারী। সে খেলাধুলা পছন্দ করে এবং দুঃসাহসিক কাজ করে আনন্দ পায়।",
      "tag": "VNSC 24",
      "sub_questions": [
        {
          "label": "ক",
          "question": "সংলক্ষণ কী?",
          "explanation": "সংলক্ষণ বলতে ব্যক্তির এমন কিছু গুণ বা বৈশিষ্ট্যকে বোঝায় যার সাহায্যে আমরা এক ব্যক্তিকে অন্য ব্যক্তি থেকে পৃথক করতে পারি।"
        },
        {
          "label": "খ",
          "question": "কোন ধরনের সাক্ষাৎকারের মাধ্যমে ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙে পড়বে এবং কেন? ব্যাখ্যা করো।",
          "explanation": "ক্লান্তিমূলক সাক্ষাৎকারের মাধ্যমে ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙ্গে পড়বে। ক্লান্তিমূলক সাক্ষাৎকার পদ্ধতিতে সাক্ষাৎকার প্রদানকারীকে বিভিন্ন ধরনের প্রশ্ন করে তাকে ব্যতিব্যস্ত এবং ক্লান্ত করা হয়। কারণ ব্যক্তি ক্লান্ত ও অবসন্ন হলে তার মানসিক প্রতিরোধ ব্যবস্থাসমূহ ভেঙে পড়বে এবং অসংগতিগুলো ধরা পড়বে। এভাবে ব্যক্তির বাহ্যিক আচরণের আড়ালে লুক্কায়িত তার পেশা বা দৃষ্টিভঙ্গি অথবা মানসিক দুর্বলতা নির্ণয় করা যেতে পারে।"
        },
        {
          "label": "গ",
          "question": "ফারিহার ব্যক্তিত্ব পরিমাপের জন্য যে অভীক্ষা ব্যবহার করা হয়েছে-তা ব্যাখ্যা করো।",
          "explanation": "মনোবিজ্ঞানী ফারিহার ব্যক্তিত্ব পরিমাপে যে পদ্ধতি ব্যবহার করেছে তার নাম হলো রোশাক কালির ছাপ অভীক্ষা। প্রক্ষেপণমূলক অভীক্ষাগুলোর মধ্যে সুইজারল্যান্ডের মনোচিকিৎসক হারম্যান রোশাক কর্তৃক ১৯২১ সালে উদ্ভাবিত অভীক্ষাটিই রোশাক কালির ছাপ অভীক্ষা নামেও পরিচিত। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন, কিন্তু এমন ধরনের যে, সেগুলোকে যেমন খুশি তেমন করে প্রত্যক্ষণ করা যায়। এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কি দেখছে তা বলতে বলা হয়। কার্ডগুলো দেখার সময় ব্যক্তি যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে ব্যক্তির উত্তর হুবুহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কি প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন। সুতরাং বলা যায়, ফারিহার ক্ষেত্রে রোশাক কালির ছাপ অভীক্ষাটি প্রয়োগ করা হয়েছে।"
        },
        {
          "label": "ঘ",
          "question": "উদ্দীপকে তিন বান্ধবীর বৈশিষ্ট্য শেলডনের শারীরিক গঠন মতবাদের প্রধান বৈশিষ্ট্য ও মানসিক বৈশিষ্ট্যের ভিত্তিতে বিশ্লেষণ করো।",
          "explanation": "দৃশ্যকল্প-২ এ উল্লিখিত তিন বান্ধবী শেলডনের শারীরিক গঠন মতবাদ অনুসারে যথাক্রমে এন্ডোমরফিক, এক্টোমরফিক ও মেসোমরফিক প্রকৃতির। এন্ডোমরফিক ব্যক্তিরা তুলনামূলক বড় ও স্ফীত পেট, গোলগাল, মোটা এবং মেদবহুল দেহের অধিকারী হয়ে থাকে। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। উদ্দীপকে দেখা যায়, মারিয়া দেখতে খাটো, গোলগাল ও মিশুক প্রকৃতির। অর্থাৎ তার মধ্যে শেলডনের এন্ডোেমরফিক ব্যক্তিত্ব পরিলক্ষিত হয়। এক্টোমরফিক ব্যক্তিরা লম্বা, হালকা-পাতলা ক্ষীণকায় দেহের অধিকারী হয়ে থাকে। এই শ্রেণির ব্যক্তিরা অন্তর্মুখী ও আত্মকেন্দ্রিক প্রকৃতির হয়ে থাকে এবং এরা নির্জনতা পছন্দ করে। উদ্দীপকে নাদিয়া লম্বা, হালকা-পাতলা গড়নের এবং নির্জনতাপ্রিয়। অর্থাৎ সে এক্টোমরফিক ব্যক্তিত্বের অধিকারী। মেসোমরফিক ব্যক্তিরা সুগঠিত পেশিবহুল, চওড়া কাঁধ ও সুঠাম দৈহিক গঠনের অধিকারী হয়ে থাকে। এই শ্রেণির ব্যক্তিরা খেলোয়াড়সুলভ মনোভাব, দুঃসাহসিক কর্মকান্ড ও শারীরিক তেজোদীপ্ততায় অন্যের ওপর কর্তৃত্ব প্রতিষ্ঠা করতে চায়- এমন প্রকৃতির হয়ে থাকে। উদ্দীপকের সামিয়া সুঠাম দেহের অধিকারী। অর্থাৎ সে মেসোমরফিক ব্যক্তিত্বের অধিকারী।"
        }
      ]
    },
    {
      "number": "5",
      "uddipok": "আরমান সহজ সরল জীবনযাপন করে। সে সৃষ্টি জগতের রহস্য খুঁজে বেড়ায় এবং স্রষ্টার প্রতি সবসময় কৃতজ্ঞতা প্রকাশ করে। তানিয়ার জীবনে বাবা-মা ও শিক্ষকের প্রভাব খুব বেশি। সে বিভিন্ন কাজকর্মে বাবা-মা ও শিক্ষকদের অনুসরণ করে। তারা যে শিক্ষা দিয়েছেন সেভাবে সে নিজেকে পরিচালিত করে।",
      "tag": "VNSC 24",
      "sub_questions": [
        {
          "label": "ক",
          "question": "মূল্যবোধের ধরন কয় প্রকার?",
          "explanation": "মূল্যবোধের ধরন ৬ প্রকার।"
        },
        {
          "label": "খ",
          "question": "মনোভাব ও মূল্যবোধের ২টি পার্থক্য লেখ।",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। এদের মধ্যে বেশ কিছু পার্থক্য বিদ্যমান। মনোভাব ও মূল্যবোধের ২টি পার্থক্য হলো-১. মনোভাব হলো কোনো ব্যক্তি, বিষয় বা বস্তুর প্রতি অনুকূল বা প্রতিকূল প্রতিক্রিয়ার মানসিক প্রস্তুতি যার মধ্যে অবহিতি, অনুভূতি ও ক্রিয়ার সমন্বয় ঘটেছে। অন্যদিকে কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। ২. মনোভাব মূল্যবোধের তুলনায় একটি সংকীর্ণ ধারণা। অন্যদিকে মূল্যবোধ অপেক্ষাকৃত বিস্তৃত ধারণা।"
        },
        {
          "label": "গ",
          "question": "আরমানের মধ্যে, কোন ধরনের মূল্যবোধের প্রকাশ ঘটেছে?- ব্যাখ্যা করো।",
          "explanation": "উদ্দীপকে আরমানের মধ্যে ধর্মীয় মূল্যবোধ বর্তমান। যারা ধর্ম দর্শন দ্বারা প্রভাবিত তারা ধর্মীয় মূল্যবোধের অধিকারী। তাদের মধ্যে একাত্মতা থাকে। নিয়ম, নিষ্ঠা ও শৃঙ্খলার প্রতি শ্রদ্ধাশীল হয়। ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ধর্মীয় মূল্যবাধে ব্যক্তি তার ধর্মীয় রীতি-নীতির একটি বিশেষ প্রতিফলন ঘটায়। এ মূল্যবোধের ভিত্তিতে ব্যক্তি তার আধ্যাত্মিক দৃষ্টিভঙ্গি ও বিচার-বিশ্লেষণ দ্বারা পরিচালিত হয়। এ মূল্যবোধসম্পন্ন ব্যক্তিরা একেবারেই বিমূর্ত ধারণার অধিকারী। সৃষ্টির উৎস সম্বন্ধে তারা জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাদের থাকে। নিজ নিজ ধর্মের প্রতি তার মূল্যবোধের প্রতিফলন ঘটায়। এ ধরনের ব্যক্তিরা সাধারণত ঐশ্বরিক ক্ষমতার ওপর নির্ভরশীল। উদ্দীপকে দেখা যায়, আরমান সহজ সরল জীবনযাপন করে। সে সৃষ্টির উৎস সম্বন্ধে জানতে আগ্রহী। পরম সত্যকে উপলব্ধি করার জন্য প্রচণ্ড ইচ্ছা তাকে সর্বদা তাড়িয়ে বেড়ায়। সে স্রষ্টার প্রতি সবসময় কৃতজ্ঞতা প্রকাশ করে। সুতরাং বলা যায়, জনাব মতিনের মধ্যে ধর্মীয় মূল্যবোধ বর্তমান।"
        },
        {
          "label": "ঘ",
          "question": "তানিয়ার মূল্যবোধ গঠনের মাধ্যমগুলো বিশ্লেষণ করো এবং কোনটির প্রভাব অধিক? মতামত দাও।",
          "explanation": "তানিয়ার মূল্যবোধ, গঠনের মাধ্যমগুলো হলো পরিবার এবং বিদ্যালয়। শিশু যে পরিবারে বাস করে সেই পরিবারের লক্ষ্য ও ভাবধারার সাথে নিজেকে ওতপ্রোতভাবে জড়িত করে। পরিবারের মধ্যেই শিশুর প্রথম মানসিক জগৎ প্রস্তুত হয়। পরিবারের সদস্যদের আদর-ভালোবাসা, আচার- আচরণ, রীতি-নীতি, বংশ মর্যাদা, অনুসরণ ইত্যাদির মধ্য দিয়ে শিশুর স্বাভাবিক মূল্যবোধ, যেমন-সামাজিক, ধর্মীয় মূল্যবোধ বিকাশ লাভ করে। ছেলেমেয়েরা মা-বাবাকে বেশি অনুসরণ করে এবং মূল্যবোধগুলো তাদের জীবনে প্রতিফলিত করে। শিশুর মূল্যবোধ গঠনে যে সকল মাধ্যম কার্যকর ভূমিকা পালন করে তার মধ্যে পরিবারের পরই রয়েছে বিদ্যালয়ের অবস্থান। শিশুর শিক্ষার হাতেখড়ি পরিবারে হলেও প্রাতিষ্ঠানিক শিক্ষার মাধ্যমে একজন শিশু শিক্ষার প্রকৃত অর্থ উপলব্ধি করতে শিখে। পরিবার থেকে শিশু বিদ্যালয়ে গমন করলে নতুন পরিবেশে শিক্ষক, সহপাঠী, বিদ্যালয়ের নিয়মকানুন শিশুর মানসিকতার পরিবর্তন করে। ফলে শিশু স্বাধীনচেতা মনোভাব, সহাযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি নৈতিক মূল্যবোধের শিক্ষা লাভ করে থাকে। পাশাপাশি বিদ্যালয় ও শিক্ষক শিশুকে ব্যস্তজীবনে এসব মূল্যবোধের যথার্থ প্রয়োগের ব্যাপারেও সচেতন করে তোলে। পরিবার এবং বিদ্যালয় উভয়ই মূল্যবোধ গঠনের গুরুত্বপূর্ণ মাধ্যম হলেও এ দুয়ের মধ্যে পরিবারের প্রভাব অধিক। পরিবারেই একটি শিশুর মূল্যবোধ গঠনের প্রক্রিয়া শুরু হয়। সুতরাং বলা যায়, তানিয়ার ক্ষেত্রে স্বাভাবিকভাবেই পরিবারের প্রভাবই বেশি।"
        }
      ]
    },
    {
      "number": "6",
      "uddipok": "আদনান মেধাবী ছাত্র। সে এবার ২০২৩-এর ভর্তি পরীক্ষায় অংশগ্রহণ করে মেডিকেল ও বুয়েট দুটোতেই চান্স পেয়েছে। সে দ্বিধায় আছে কোনটিতে ভর্তি হবে। প্রমোশন না পেয়ে আরিফ চৌধুরী বাড়ি গিয়ে নিরপরাধ স্ত্রী, কন্যার ওপর অহেতুক ক্রোধ প্রকাশ করেন। অন্যদিকে রায়হান কোথাও চাকরি না পেয়ে চাকরির আশা ছেড়ে দিয়ে বলতে শুরু করে... মামা, চাচা ঘুষ ছাড়া চাকরি হবে না।",
      "tag": "VNSC 24",
      "sub_questions": [
        {
          "label": "ক",
          "question": "হতাশার সংজ্ঞা দিতে গুড কী বলেছেন?",
          "explanation": "হতাশার সংজ্ঞা দিতে গিয়ে গুড বলেন, হতাশা এক ধরনের আবেগীয় চাপ যা লক্ষ্য অর্জনের ব্যর্থতার মাধ্যমে সৃষ্টি হয়।"
        },
        {
          "label": "খ",
          "question": "কর্মঘণ্টা উৎপাদনের ক্ষেত্রে কী ভূমিকা রাখে?-ব্যাখ্যা করো।",
          "explanation": "কর্মঘণ্টা উৎপাদনের ক্ষেত্রে গুরুত্বপূর্ণ ভূমিকা পালন করে। সাধারণত মনে করা হয় যে, উৎপাদন বৃদ্ধির একটি সহজ উপায় হচ্ছে -কর্মঘণ্টা বাড়ানো। কিন্তু দেখা যায় যে, কর্মঘণ্টা হ্রাস করলে উৎপাদন বৃদ্ধি পায়। কর্মঘণ্টা বাড়ালে উৎপাদনের হার হ্রাস পাওয়ার কারণ হচ্ছে এই যে, বেশিক্ষণ ধরে কাজ করতে হবে বলে কর্মী ইচ্ছাকৃতভাবে তার কাজের গতি কমিয়ে দেয়, যাতে করে সে তাড়াতাড়ি ক্লান্ত না হয়ে পড়ে। তাছাড়াও কর্মঘণ্টা বাড়ালে অনির্ধারিত বিশ্রাম, অনুপস্থিতি ও কর্মে ভুলভ্রান্তির পরিমান বেড়ে যায়।"
        },
        {
          "label": "গ",
          "question": "আদনানের মধ্যে কোন ধরনের দ্বন্দ্বের সৃষ্টি হয়েছে?-ব্যাখ্যা করো।",
          "explanation": "উদ্দীপকে আদনানের মধ্যে আকর্ষণ-আকর্ষণ দ্বন্দ্ব সৃষ্টি হয়েছে। যখন আমাদের সামনে দুইটি সমান আকর্ষণীয় বস্তু থাকে এবং সেখান থেকে একটি গ্রহণ করতে হয় তখন আমরা দ্বন্দ্বের সম্মুখীন হই। এ ধরনের দ্বন্দ্বকে আকর্ষণ-আকর্ষণ দ্বন্দ্ব বলা হয়। এক্ষেত্রে দুইটি ধনাত্মক লক্ষ্যবস্তু থাকে এবং দুটি সমান আকর্ষণীয় হয়। উদ্দীপকের বর্ণনায় আদনানের ক্ষেত্রে দুটি ধনাত্মক লক্ষ্যবস্তু কাজ করেছে। সেগুলো হলো মেডিকেল ও বুয়েটের ভর্তি পরীক্ষায় দুটোতেই কৃতকার্য হওয়া। দুটোই তার কাছে সমান আকর্ষণীয়। নিম্নে চিত্রের সাহায্যে এ বিষয়টি উপস্থাপন করা হলো- উপরিউক্ত আলোচনা থেকে বলা যায় যে, আদনানের দ্বন্দ্বমূলক মানসিক অবস্থার সৃষ্টি হয়েছে আর সেটি হচ্ছে আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "'আরিফ চৌধুরী এবং রায়হানের আত্মরক্ষার কৌশলগুলো ভিন্ন ভিন্ন কৌশল\"-উক্তিটির তাৎপর্য্য মূল্যায়ন করো।",
          "explanation": "আরিফ চৌধুরী এবং রায়হানের আত্মরক্ষার কৌশলগুলো হলো যথাক্রমে অপস্থাপন এবং অপব্যাখ্যান। অনেক সময় ব্যক্তি ব্যর্থ হলে মনে আক্রোশের সৃষ্টি হয়। ব্যর্থতার জন্য দায়ী ব্যক্তি যদি অত্যন্ত শক্তিশালী হয় তাহলে তার ক্রোধ দুর্বল ও নিরপরাধ ব্যক্তির প্রতি স্থানান্তরিত হয়। এ ধরনের স্থানান্তরকে অপস্থাপন বলে। প্রমোশন না পেয়ে ব্যক্তি ক্রোধান্বিত হয়ে বাড়ি গিয়ে নিরপরাধ স্ত্রী-কন্যার উপর অহেতুক ক্রোধ প্রকাশ করা। দমন করে রাখা আবেগ এভাবে প্রকাশ করলে তাতে মানসিক চাপ অনেকটা কমে যায়। উদ্দীপকে আরিফ চৌধুরীর ক্ষেত্রেও এমনটি দেখা যায় যা অপস্থাপন কৌশলকে নির্দেশ করে। আবার নিজের ব্যর্থতা, ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি অপব্যাখ্যার কৌশল ব্যবহার করে। এ কৌশলের মাধ্যমে ব্যক্তি তার অহমবোধকে অক্ষুণ্ণ রাখে এবং ব্যর্থতার গ্লানি থেকে মুক্তি লাভ করে। বেশ কিছুদিন ধরে খেলছে এমন একজন খেলোয়াড় যদি দলের খেলোয়াড় হিসেবে মনোনীত না হয় তাহলে তাকে বলতে শোনা যায়, \"আরে ভাই, অনেক বয়স হয়েছে, এখন কি তার ছেলেপিলেদের সাথে আমার খেলাধুলা সাজে।\" এসব ক্ষেত্রে আমরা আমাদের অক্ষমতাকে ঢাকবার জন্য যুক্ত্যাভাসের আশ্রয় নিয়ে অন্যের চোখে আমাদের আত্মমর্যাদা রক্ষা করার চেষ্টা করি। উদ্দীপকে দেখা যায়, রায়হান কোথাও চাকরি না পেয়ে চাকরির আশা ছেড়ে দিয়ে বলতে শুরু করে মামা, চাচা, ঘুষ ছাড়া চাকরি হবে না। এটি অপব্যাখ্যানকে নির্দেশ করে। পরিশেষে বলা যায়, অপস্থাপন ও অপব্যাখ্যান দুটি ভিন্ন ভিন্ন কৌশল হলেও উভয়ই আত্মরক্ষামূলক কৌশলের অন্তর্গত।"
        }
      ]
    },
    {
      "number": "7",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "প্রকল্পের সংজ্ঞা দাও।",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষার সমস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "সমস্যার প্রথম উৎস কোনটি?-ব্যাখ্যা করো।",
          "explanation": "সমস্যার প্রথম উৎস হচ্ছে জ্ঞানের অভাব বা শূন্যতা। জ্ঞানের অভাব বা শূন্যতা থেকে সমস্যার উদ্ভব হতে পারে। কোনো ঘটনা সম্পর্কে হয়তো বহু তথ্যই উদঘাটিত হয়েছে। কিন্তু একটি বিশেষ তথ্য সম্পর্কে এখনও আমাদের জ্ঞানের শূন্যতা রয়েছে। এ জ্ঞানের শূন্যতা আমাদের মনে বিভিন্ন প্রশ্নের জন্ম দেয়। এ প্রশ্নকেই সমস্যায় রূপ দিয়ে তা সমাধানের জন্য পরীক্ষণকার্য পরিচালনা করা হয়। সুতরাং বলা যায়, সমস্যার প্রথম উৎস জ্ঞানের অভাব বা শূন্যতা।"
        },
        {
          "label": "গ",
          "question": "\"B\" চলটি উদাহরণ দিয়ে ব্যাখ্যা করো।",
          "explanation": "'B' চলটি নির্ভরশীল চলকে নির্দেশ করে। যে চলকে তার উপস্থিতি বা সৃষ্টির জন্য অন্য কোনো চলের উপর নির্ভর করতে হয় তাকে নির্ভরশীল চল বলে। ওয়াইনি ওয়াইটেন এর মতে, নির্ভরশীল চল হলো সেই চল যা অনির্ভরশীল চল প্রয়োগের ফলে প্রভাবিত হয় বলে মনে করা হয়। অনির্ভরশীল চল পরিবর্তনের সাথে সাথে প্রাণীর আচরণে যেসব পরিবর্তন ঘটে সেগুলোকে বলা হয় নির্ভরশীল চল। উদ্দীপকে প্রথম অংশে চলের প্রকারভেদ নির্দেশ করা হয়েছে যেখানে 'B' চলটি নির্ভরশীল চলকে নির্দেশ করে। মনোবিজ্ঞানীদের গবেষণায় জীবের প্রতিক্রিয়া বা সাড়াই হলো নির্ভরশীল চল। যেমন- চালক লাল আলো দেখে গাড়ি থামায় এবং সবুজ আলো জ্বললে গাড়ি চালাতে শুরু করে। এখানে গাড়ি থামানো বা পুনরায় চালানো নির্ভর করছে লাল বা সবুজ আলো জ্বলে ওঠার উপর। তাই গাড়ি থামানো বা পুনরায় চালানো হচ্ছে নির্ভরশীল চল।"
        },
        {
          "label": "ঘ",
          "question": "বাহ্যিক চল্ নিয়ন্ত্রণে খ ও গ এর ভিন্ন প্রভাব বিদ্যমান-বিশ্লেষণ করো।",
          "explanation": "উদ্দীপকে 'খ' ও 'গ' দ্বারা যথাক্রমে অবস্থার ধ্রুবকতা বা সমতা এবং তুল্যমূল্যায়ন বা ভারসাম্য সৃষ্টি, কৌশল দুটিকে নির্দেশ করা হয়েছে। বাহ্যিক চল নিয়ন্ত্রণে এদের প্রভাব অতীব গুরুত্বপূর্ণ। সব চলকে সবসময় পরীক্ষণ পরিবেশ থেকে অপসারণ করা যায় না। এক্ষেত্রে অবস্থার ধ্রুবকতা কৌশলটি ব্যবহার করতে হয়। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীলভাবে ক্রিয়াশীল থাকে। যেমন- পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। নির্দেশনাবলি মুখে বলতে গেলে কোনো বিশেষ দিক বাদ পড়তে পারে বা বিভিন্ন পরীক্ষণপাত্রের নিকট নির্দেশনাবলি বলা হুবহু একই রকম নাও হতে পারে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশনাবলি প্রদান করতে হবে। আবার এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে। পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। সুতরাং যথার্থই বলা যায়, বাহ্যিক চল নিয়ন্ত্রণে 'খ' ও 'গ' তথা অবস্থার ধ্রুবকতা বা সমতা এবং তুল্যমূল্যায়ন বা ভারসাম্য সৃষ্টি কৌশল দুটির প্রভাব অতীব গুরুত্বপূর্ণ।"
        }
      ]
    },
    {
      "number": "8",
      "uddipok": "(?) হলো দুই বা ততোধিক চলের মধ্যকার সম্পর্কের বিষয়ে একটি প্রমাণ সাপেক্ষ উক্তি। A পদ্ধতি-সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে উদ্দীপকের প্রতি পরীক্ষণ পাত্রের প্রতিক্রিয়া সম্পর্কে গবেষণা করা হয়। B পদ্ধতি-এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়।",
      "tag": "VNSC 24",
      "sub_questions": [
        {
          "label": "ক",
          "question": "জরিপ পদ্ধতি কী?",
          "explanation": "যে পদ্ধতিতে সাধারণত লিখিত প্রশ্ন বা মৌখিক প্রশ্নের উত্তরের মাধ্যমে তথ্য সংগ্রহ করা হয়, তাকে জরিপ পদ্ধতি বলে।"
        },
        {
          "label": "খ",
          "question": "পরিসংখ্যান পদ্ধতির ২টি বৈশিষ্ট্য লেখ?",
          "explanation": "পরিসংখ্যান পদ্ধতি অন্যান্য পদ্ধতিতে প্রাপ্ত তথ্যের বিশ্লেষণ করে। পরিসংখ্যান পদ্ধতির ২টি বৈশিষ্ট্য হলো- ১. এ পদ্ধতির সাহায্যে প্রাপ্ত তথ্যকে সংখ্যার মাধ্যমে প্রকাশ করা যায়। ২. এ পদ্ধতিতে নমুনা থেকে প্রাপ্ত তথ্যের ভিত্তিতে সমগ্রক সম্পর্কিত অনুমান সঠিক কিনা তা যাচাই করা হয়।"
        },
        {
          "label": "গ",
          "question": "(?) বিষয়টির বৈশিষ্ট্যগুলো লেখ।",
          "explanation": "উদ্দীপকে (?) চিহ্নিত বিষয়টি প্রকল্পকে নির্দেশ করে। প্রকল্প হলো দুই বা ততোধিক চলের মধ্যকার সম্পর্কের একটি প্রমাণ সাপেক্ষ উক্তি। এর উদ্দেশ্য হলো কোনো অনুসন্ধান কার্যের দিক নির্দেশনা প্রদান এবং সমস্যা সমাধানের যুক্তিসম্মত ইঙ্গিত প্রদান। প্রকল্পের প্রথম ও প্রধান বৈশিষ্ট্য হলো, একে প্রমাণসাপেক্ষ হতে হবে। এছাড়া যে প্রকল্প প্রণয়ন করা হবে তা অবশ্যই সুনির্দিষ্ট হতে হবে। বাস্তব এবং সত্য ঘটনার ওপর ভিত্তি করে প্রকল্প প্রণয়ন করতে হবে। কল্পিত বিষয়ের ওপর ভিত্তি করে নয়। একটি ভালো প্রকল্প সবসময় যৌক্তিকভাবে সংগতিপূর্ণ ও অর্থপূর্ণ হবে। প্রকল্পে স্ববিরোধিতা থাকবে না। প্রকল্পের একটি গুরুত্বপূর্ণ বৈশিষ্ট্য হলো- এটি পরিমাণগত ভাষায় প্রকাশযোগ্য হবে। এর তাত্ত্বিক ভিত্তি থাকবে এবং সহজ-সরল ধারনার মাধ্যমে ব্যক্ত হবে। প্রকল্পের প্রায়োগিক বৈশিষ্ট্য থাকবে।"
        },
        {
          "label": "ঘ",
          "question": "উদ্দীপকে কোন দুইটি পদ্ধতির কথা বলা হয়েছে?-আলোচনা করো।",
          "explanation": "উদ্দীপকে A এবং B দ্বারা যথাক্রমে পরীক্ষণ এবং নিয়মতান্ত্রিক পর্যবেক্ষণ পদ্ধতির কথা বলা হয়েছে। মনোবিজ্ঞানে ব্যবহৃত মূল পদ্ধতি হলো পরীক্ষণ পদ্ধতি। এ পদ্ধতিতে সুব্যবস্থিত ও সুপরিকল্পিত অবস্থায় সুনিয়ন্ত্রিত পরিবেশে অনুসন্ধানকার্য পরিচালনা করা হয়। প্রয়োগিক সংজ্ঞা প্রদান, বস্তুনিষ্ঠতা, প্রয়োজনানুযায়ী চলের পরিবর্তন, নিয়ন্ত্রণ প্রভৃতি এ পদ্ধতির অন্যতম বৈশিষ্ট্য। পরীক্ষণ পদ্ধতিতে বস্তুনিষ্ঠভাবে অনুসন্ধান কার্য পরিচালনা করা হয় এবং নির্দিষ্ট বিষয়কে সহজে ও স্পষ্টভাবে পর্যবেক্ষণযোগ্য ভাষায় সংক্ষেপে বর্ণনা করা হয়। পরীক্ষণ পদ্ধতির অন্যতম বৈশিষ্ট্য হলো এখানে পরীক্ষক তার ইচ্ছানুযায়ী চল নিয়ন্ত্রণ মাত্রা, পরিমাণ বা শক্তি পরিবর্তন করে গবেষণাকার্য পরিচালনা করতে পারে। সুতরাং উদ্দীপকের A পদ্ধতি পরীক্ষণ পদ্ধতিকে নির্দেশ করে। নিয়মতান্ত্রিক পর্যবেক্ষণ পদ্ধতি হলো এমন একটি অনুসন্ধান প্রক্রিয়া যেখানে উদ্দেশ্যমূলকভাবে কোনো বিষয় বা ঘটনার সামনে উপস্থিত হয়ে প্রত্যক্ষভাবে তথ্য সংগ্রহ করা হয়। মূলত এমন কতগুলো আচরণ রয়েছে, যা গবেষণাগারে সৃষ্টি করা যায় না। এসব আচরণ বা ঘটনা সম্পর্কে অনুসন্ধান করতে নিয়মতান্ত্রিক পর্যবেক্ষণ পদ্ধতি ব্যবহৃত হয়ে তাকে। নিয়মতান্ত্রিক পর্যক্ষেণের অন্যতম দুটি বৈশিষ্ট্য হলো- প্রথমত, পর্যবেক্ষণকারী স্বাভাবিক পরিবেশ বজায় রেখে পরীক্ষণপাত্রের আচরণ পর্যবেক্ষণ করে এবং দ্বিতীয়ত, পরীক্ষণ পাত্রের স্বাভাবিক আচরণ যাতে বিঘ্নিত না হয়, পর্যবেক্ষণকারী সেদিকে বিশেষভাবে খেয়াল রাখেন। সুতরাং বলা যায়, ও পদ্ধতিটি নিয়মতান্ত্রিক পর্যবেক্ষণকে নির্দেশ করে। পরিশেষে বলা যায়, পরীক্ষণ এবং পর্যবেক্ষণ পদ্ধতি মনোবৈজ্ঞানিক গবেষণার সবথেকে গুরুত্বপূর্ণ দুটি পদ্ধতি।"
        }
      ]
    }
  ]
}