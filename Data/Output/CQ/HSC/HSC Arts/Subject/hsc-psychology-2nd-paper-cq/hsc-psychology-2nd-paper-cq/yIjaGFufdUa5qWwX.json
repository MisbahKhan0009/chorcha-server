{
  "title": "হলি ক্রস কলেজ ২০২৫",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "বুদ্ধি হলো ব্যক্তির ব্যক্তির সেই ক্ষমতা যা দ্বারা সে বাস্তব জগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনক পরিস্থিতিতে সঠিক সিদ্ধান্ত গ্রহণ করতে পারে।"
        },
        {
          "label": "খ",
          "question": "",
          "explanation": "যে সকল বৃদ্ধি অভীক্ষার সাহায্যে একসাথে কেবলমাত্র একজন ব্যক্তির বুদ্ধি পরিমাপ করা যায়, সে সকল অভীক্ষাকে ব্যক্তিভিত্তিক বৃদ্ধি অভীক্ষা বলে। ব্যক্তিভিত্তিক বৃদ্ধি অভীক্ষায় একজন প্রশিক্ষণপ্রাপ্ত এবং অভিজ্ঞতাসম্পন্ন ব্যক্তির প্রয়োজন। তিনি অভীক্ষার্থীর উপর নির্দিষ্ট অভীক্ষা পরিচালনা করেন এবং তার অভীক্ষার্থীর প্রতিক্রিয়াসমূহ রেকর্ড করেন। এ অভীক্ষার সময় এবং ব্যয় বেশি লাগতে পারে। কেবল একজন অভীক্ষক কেবল একজন অভীক্ষা পাত্রের ওপর অভীক্ষা পরিচালনা করেন। এতে করে ব্যক্তির ওপর অধিক মনোযোগ দেয়া সম্ভব হয় এবং অভীক্ষকের সাথে অভীক্ষণ পাত্রের গভীর মানসিক যোগাযোগ স্থাপিত হয়।"
        },
        {
          "label": "গ",
          "question": "",
          "explanation": "চিত্রে 'ক' ও 'খ' দ্বারা বুদ্ধির ক্ষেত্রে যথাক্রমে বংশগতির প্রভাব ও পরিবেশের প্রভাবকে নির্দেশ করা হয়েছে। বিভিন্ন পরীক্ষায় দেখা গেছে, বংশগতি মানবীয় বুদ্ধির ক্ষেত্রে খুবই গুরুত্বপূর্ণ ভূমিকা পালন করে। দুজন ব্যক্তির সম্পর্ক যদি খুব কাছাকাছি হয় তাহলে তাদের বুদ্ধ্যঙ্কও একই রকম হবে। অভিন্ন যমজদের নিয়ে মার্কিন মনোবিজ্ঞানী নিউম্যান, ফ্রিম্যান ও হলজিঙ্গার ১৯ জোড়া যমজ পরীক্ষা করেন। তাদের মধ্যে রিচার্ড ও রেমন্ডকে দুটি ভিন্ন পরিবেশে লালন পালনের ব্যবস্থা করা হয়। গবেষকদ্বয় ১০ বছর বয়সকালীন সময়ে দেখতে পান রিচার্ড এবং রেমন্ড দুটো ভিন্ন পরিবেশে বেড়ে উঠলেও তারা প্রায় একই ধরনের ব্যক্তিগত বৈশিষ্ট্য অর্জন করেছে। অন্যান্য গবেষণায় দেখা যায়, বুদ্ধির বিকাশে পরিবেশের প্রভাবও দায়ী। অনুকূল পরিবেশ হিসেবে যদি শিশুকে বেড়ে ওঠার জন্য বাড়িতে সঠিক পরিবেশ, ভালো স্কুল এবং শিক্ষণ সুবিধা দেয়া যায় তাহলে ফলাফলে দেখা যায় শিশুর বুদ্ধির বিকাশকে উৎসাহিত করে। গবেষণায় দেখা গেছে, সুবিধাপ্রাপ্ত শিশুরা পরিবেশের ফলেই বেশি বুদ্ধ্যকের অধিকারী হয়েছে।"
        },
        {
          "label": "ঘ",
          "question": "",
          "explanation": "আন্তঃব্যক্তিক পার্থক্য ছাড়াও বুদ্ধির ক্ষেত্রে আন্তঃদলীয় পার্থক্য দেখা যায়। বর্তমানে বেশির ভাগ মনোবিজ্ঞানী আদর্শ বৃদ্ধি অভীক্ষায় পরিবেশগত চলের প্রভাবে কর্মসম্পাদনে দলীয় পার্থক্য আরোপ করেন। দেখা যায়, বিভিন্ন মানবজাতি সম্বন্ধীয় দলে IQ-স্কোরের গড়ের মধ্যে বেশ পার্থক্য রয়েছে। এ ক্ষেত্রে কতগুলো বিষয়ের উল্লেখ করা প্রয়োজন। যেমন- বিভিন্ন গবেষণায় দেখা গেছে, সুবিধাবঞ্চিত সংখ্যালঘু শিশুদের চেয়ে সুবিধাপ্রাপ্ত ও সংখ্যাগুরু শিশুদের বুদ্ধি বেশি হয়। অর্থাৎ অর্থনৈতিক অবস্থা শিশুর বৃদ্ধির স্কোরের সাথে সম্পর্কিত এবং পরিবেশগত অবস্থাও বুদ্ধির তারতম্যের সাথে সম্পর্কিত। আবার পিতা-মাতার পেশাও সন্তানদের বৃদ্ধির তারতম্য ঘটিয়ে থাকে। যেসব পিতামাতা কোনো উচ্চ পর্যায়ের পেশায় নিয়োজিত তাদের ছেলেমেয়েরা বেশি বুদ্ধিমান। অন্যথায় উল্টো ঘটতে দেখা যায়। লিঙ্গ পাথকা বুদ্ধির তারতম্যের ক্ষেত্রে দায়ী। কতগুলো গবেষণায় দেখা দেখা গেছে ছেলেদের চেয়ে মেয়েদের ভাষাগত ক্ষমতা বেশি। আবার দৃষ্টিমূলক দক্ষতায় মেয়েদের চেয়ে ছেলেরা এগিয়ে এবং শারীরিক ক্ষমতায়ও পুরুষরা এগিয়ে। আবাসন ব্যক্তির বৃদ্ধির তারতম্যের একটি কারণ। দেখা যায়, উন্নত এলাকার শিশুরা অনুন্নত অঞ্চলের শিশুদের থেকে বেশি বুদ্ধিসম্পন্ন। আবার বৃদ্ধির ক্ষেত্রে দলীয় পার্থক্য বংশগত উপাদান থেকেও উৎসারিত হয়। 'বংশকেন্দ্রিক প্রকল্প' (Genetic Hypothesis) গ্রন্থে বলা হয়েছে, বুদ্ধির ক্ষেত্রে দলীয় পার্থক্যের কারণ হলো বংশগত উপাদান। পরিশেষে বলা যায়, বুদ্ধির ক্ষেত্রে দলীয় পার্থক্য অত্যন্ত গুরুত্ব বহন করে। বিভিন্ন গবেষণা ও মনোবৈজ্ঞানিক গ্রন্থে এর প্রমাণ পাওয়া যায়।"
        }
      ]
    },
    {
      "number": "2",
      "uddipok": "রাজিব ও সুমনের বৃদ্ধি পরীক্ষা করা হবে। রাজিবের ক্ষেত্রে লিখিত ও মৌখিকভাবে উত্তর দেয়া যায় এমন ধরনের অভীক্ষা ব্যবহার করা হলো। আর সুমনের ক্ষেত্রে হাত ও পায়ের সাহায্যে সমস্যার সমাধান করা যায় এমন অভীক্ষা ব্যবহার করা হলো।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট বয়সে তাৎপর্যপূর্ণভাবে সাধারণের চেয়ে কম বুদ্ধিসম্পন্নতাকেই ও প্রতিবন্ধিতা বলে।"
        },
        {
          "label": "খ",
          "question": "",
          "explanation": "বুদ্ধ্যঙ্ক হচ্ছে ব্যক্তির মানসিক বয়সের সাথে তার প্রকৃত বয়সের অনুপাত। যে বয়স পর্যন্ত ব্যক্তি সবগুলো প্রশ্নের নির্ভুল উত্তর দিতে পারে সেই বয়সকে মৌলিক মানসিক বয়স বলে। মৌলিক মানসিক বয়সের পর প্রতিটি সঠিক উত্তরের জন্য অভীক্ষার্থী কিছু-মানসিক বয়স অর্জন করে। এ দু'য়ের সমন্বয়ে প্রাপ্ত মানসিক বয়সের সাথে প্রকৃত বয়সের অনুপাত হিসাবের মাধ্যমে বুদ্ধ্যঙ্ক নির্ণয় করা হয়। বুদ্ধ্যঙ্ক নির্ণয়ের সূত্রটি হলো : বুদ্ধ্যঙ্ক =(মানসিক বয়স /প্রকৃত বয়স) × ১০০"
        },
        {
          "label": "গ",
          "question": "",
          "explanation": "রাজিবের ক্ষেত্রে ভাষাভিত্তিক অভীক্ষা ব্যবহার করা হয়েছে। এরকম একটি অভীক্ষা হলো বিনে-সিমোঁ বুদ্ধি অভীক্ষা। আলফ্রেড বিনে এবং তার সহযোগী থিওডোর সিমোঁ ১৯০৫ সালে প্রথম ব্যবহার উপযোগী বুদ্ধি অভীক্ষা তৈরি করেন। তারা যুক্তি, পার্থক্য নির্ণয়, বোধগম্য ও বিচার ক্ষমতা এবং অন্যান্য বিষয়ে কতকগুলো প্রশ্ন তৈরি করে তা স্কুলের যেসব ছাত্র সাধারণ কৃতিত্বের পরিচয় দিচ্ছিল তাদের ওপর প্রয়োগ করেন। ছাত্ররা যে প্রশ্নগুলোর উত্তর দিতে সক্ষম হচ্ছিল তারা সেই ধরনের ৩০টি প্রশ্ন নির্বাচন করেন এবং সহজ থেকে কঠিন ক্রমানুসারে সাজিয়ে একটি স্কেল তৈরি করেন। বিনে-সিমোঁ অভীক্ষার বিশেষ বৈশিষ্ট্য হলো এই অভীক্ষাতে প্রথম মানসিক বয়সের ধারণা ব্যবহার করা হয়। উদ্দীপকে ১৯০৫ সালে তৈরিকৃত একটি বৃদ্ধি অভীক্ষর কথা বলা হয়েছে যেটিতে ৩০টি প্রশ্ন থাকে। পরবর্তীতে এর প্রশ্ন সংখ্যা বেড়ে দাড়ায় ৫৪টিতে। সুতরাং বলা যায়, এটি দ্বারা বিনে-সিমোঁ বুদ্ধি অভীক্ষাকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "সুমনের ক্ষেত্রে কার্যসম্পাদনী অভীক্ষা ব্যবহার করা হয়েছে। এরকম একটি অভীক্ষা হলো ব্লক ডিজাইন বুদ্ধি অভীক্ষা ব্লক ডিজাইন অভীক্ষা একটি গুরুত্বপূর্ণ কর্মসম্পাদনমূলক বুদ্ধি পরিমাপের অভীক্ষা। এটি বৃদ্ধি পরিমাপের জন্য একটি কার্যকরী পদ্ধতি। এ অভীক্ষাটিতে ব্যবহারের জন্য ১৭টি কার্ড আছে। এছাড়া কাঠের তৈরি ১৬টি ব্লক আছে। এই কার্ডগুলো রঙিন এবং নকশা অঙ্কিত। অভীক্ষার্থীর কাজ হলো ১ থেকে ১৬ পর্যন্ত প্রতিটি কার্ডের ওপর অঙ্কিত নকশা দেখে সে অনুযায়ী গুটির মাধ্যমে নকশা তৈরি করা। অভীক্ষক লক্ষ রাখেন-প্রতি কার্ড অনুযায়ী গুটি দ্বারা নকশা তৈরি করতে কতো সময় লাগে। এই সমুস এবং একইসাথে হতে স্যালনও গণনা করতে হবে। এভাবে গণনাকৃত সময় ও হাত সঞ্চালনের সংখ্যা অনুযায়ী প্রদত্ত ছক দেখে ব্যস্তির মানস্ট্রিক বয়স নির্ধারণ করতে হয়। এরপর বৃদ্ধ্যঙ্কের সূত্রের মাধ্যমে তার বৃস্থ্যজঙ্ক নির্ণয় করা হয়। উদ্দীপকে রাহী ও সুমনের ক্ষেত্রে ব্যবহৃত অভীক্ষাসমূহ হলো যথাক্রমে ভাষাভিত্তিক ও কর্মসম্পাদনী অভীক্ষা। এদের মধ্যে পার্থক্য পরিলক্ষিত হয়। যেমন- ভাষাভিত্তিক অভীক্ষায় ভাষার ব্যবহার ছাড়া অভীক্ষা পরিচালনা সম্ভব নয়। এটি একই সাথে কেবলমাত্র একজন ব্যক্তির ওপর প্রয়োগ করা যায়। অন্যদিকে কর্মসম্পাদনী অভীক্ষায় ভাষার ব্যবহার থাকে না এবং এটি একইসাথে একজন বা বহুজনের ওপর প্রয়োগ করা যায়। আবার, ভাষাভিত্তিক অভীক্ষাটি কেবলমাত্র শিক্ষিত এবং ভাষা ব্যবহারে যারা পটু তাদের ক্ষেত্রে প্রয়োগ করো যায়।, এক্ষেত্রে লিখিত বা মৌখিকভাবে প্রশ্নের উত্তর সংগ্রহ করা হয়। অন্যদিকে কর্মসম্পাদনী অভীক্ষাটি অশিক্ষিত, মুক বধির এবং ভিন্ন ভাষাভাষীদের ক্ষেত্রে প্রয়োগ করা যায়। এক্ষেত্রে সমস্যা সমাধান করা হয় হাতের মাধ্যমে অর্থাৎ কর্মমূলক কার্যসম্পাদন দিয়ে। পরিশেষে বলা যায়, ভাষাভিত্তিক বৃদ্ধি অভীক্ষার ক্ষেত্রে মূল উপজীব্য হলো ভাষা এবং কর্মসম্পাদনমূলক অভীক্ষার মূল উপজীব্য হলো হাত ও পায়ের সাহায্যে কোনো কার্য সম্পাদন করা। তবে বুদ্ধি পরিমাপে উভয় অভীক্ষাই গুরুত্বপূর্ণ।"
        }
      ]
    },
    {
      "number": "3",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে প্রকাশ পায় তার স্বাতন্ত্র্য ভাব।"
        },
        {
          "label": "খ",
          "question": "",
          "explanation": "যে অভীক্ষায় কোনো ব্যক্তিকে বিশেষ কোনো পরিস্থিতির সম্মুখীন করে ব্যক্তিত্ব নিরুপণ করা হয় তাকে পরিস্থিতিমূলক অভীক্ষা বলে। ব্যক্তিত্বের গুণাবলি বাস্তব পরিস্থিতির নিরিখে যাচাই করে ব্যক্তিত্বের মূল্যায়ন করাই পরিস্থিতিমূলক অভীক্ষার উদ্দেশ্য। যেমন- একটি চালককে নিরিবিলি কক্ষে থলে ভর্তি বিভিন্ন মানের টাকার নোট দিয়ে সেগুলো আলাদাভাবে সাজিয়ে রাখতে বলা হলো। পরীক্ষক আগে থেকেই নোটের সংখ্যা গণনা করে রেখেছিলেন। অনেকগুলো নোট থেকে চালকটি দুই একটি নোট গোপন করে কিনা, তা থেকে বালকটির সৎ বা অসৎ মনোবৃত্তির পরিচয় পাওয়া যাবে।"
        },
        {
          "label": "গ",
          "question": "",
          "explanation": "'ক' চিহ্নিত অভীক্ষাটির নাম হলো রোশাক কালির ছাপ অভীক্ষা। প্রক্ষেপণমূলক অভীক্ষাগুলোর মধ্যে সুইজারল্যান্ডের মনোচিকিৎসক হারম্যান রোশাক কর্তৃক ১৯২১ সালে উদ্ভাবিত অভীক্ষাটিই রোশাক কালির ছাপ অভীক্ষা নামেও পরিচিত। রোশাক অভীক্ষার ১০টি কালির ছাপের মধ্যে ৫টি কালো ও ধূসর বর্ণের ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলো ১ থেকে ১০ পর্যন্ত সংখ্যা দ্বারা চিহ্নিত। কার্ডগুলোর কালির ছাপ প্রকৃতপক্ষে অর্থহীন, কিন্তু এমন ধরনের যে, সেগুলোকে যেমন খুশি তেমন করে প্রত্যক্ষণ করা যায়। এ পদ্ধতিতে ব্যক্তিত্ব পরিমাপ করার জন্য ব্যক্তিকে এক একটি করে কার্ড দেখানো হয় এবং কার্ডে সে কি দেখছে তা বলতে বলা হয়। কার্ডগুলো দেখার সময় ব্যক্তি যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে ব্যক্তির উত্তর হুবুহু লিখে রাখা হয়। পরীক্ষক পরীক্ষণপাত্রের বর্ণনা থেকে তার মানসিক সংগঠন কি প্রকার, তার মধ্যে আবেগ বা প্রেরণার আধিক্য আছে কিনা, কিংবা তার আবেগ স্বতঃস্ফূর্ত ও সাবলীলভাবে প্রকাশ করে কিনা, তার চিন্তাধারার পদ্ধতি বিমূর্ত না মূর্ত, তার মনোভাব, ইচ্ছা প্রভৃতি সম্পর্কে ধারণা করেন এবং এগুলোর মাধ্যমে তার ব্যক্তিত্বের স্বরূপ উদঘাটন করেন।"
        },
        {
          "label": "ঘ",
          "question": "",
          "explanation": "চিত্রের 'খ' অভীক্ষাটি সাক্ষাৎকার পদ্ধতিকে নির্দেশ করে। প্রক্ষেপণমূলক অভীক্ষা ব্যতীত ব্যক্তিত্ব পরিমাপের অন্যান্য অভীক্ষাসমূহকে অপ্রক্ষেপণমূলক অভীক্ষার অন্তর্ভুক্ত করা হয়, যার মধ্যে অন্যতম হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ-আলোচনার মাধ্যমে ব্যক্তির ইচ্ছা, অনিচ্ছা, আশা, আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন। উদ্দীপকে 'ক' এবং 'খ' দ্বারা যথাক্রমে রোশাক কালির ছাপ অভীক্ষা এবং সাক্ষাৎকার অভীক্ষাকে নির্দেশ করা হয়েছে। নিরপেক্ষতা বজায় রেখে সাক্ষাৎকার গ্রহণের মাধ্যমে প্রাপ্ত তথ্য অনেক বেশি নির্ভরযোগ্য হয়। অন্যদিকে রোশাক অভীক্ষায় ব্যক্তির প্রতিক্রিয়া মূল্যায়নের নির্দিষ্ট কোনো ছক নেই। তাই ব্যক্তির প্রতিক্রিয়া থেকে ব্যক্তিত্বের মূল্যায়ন করা বেশ জটিল ব্যাপার। এ কারণে সাক্ষাৎকার পদ্ধতি বেশি উপযুক্ত। সুতরাং বলা যায়, 'ক' এবং 'খ' অভীক্ষাদ্বয় অর্থাৎ রোশাক কালির ছাপ অভীক্ষা এবং সাক্ষাৎকার অভীক্ষার মধ্যে সাক্ষাৎকার পদ্ধতিটি বেশি উপযুক্ত।"
        }
      ]
    },
    {
      "number": "4",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "মানসিক চাপ হলো পারিপার্শ্বিক পরিবেশ বা পরিস্থিতির প্রেক্ষিতে - সৃষ্ট ব্যক্তির এমন এক ধরনের অবস্থা, যার দ্বারা সে মানসিক যন্ত্রণা বা পীড়নের সম্মুখীন হয়।"
        },
        {
          "label": "খ",
          "question": "",
          "explanation": "যখন আমাদের সামনে একটি লক্ষ্যবস্তু থাকে এবং তার আকর্ষণ ও বিকর্ষণ উভয় গুণ বর্তমান থাকে, তখন আমরা আকর্ষণ-বিকর্ষণ দ্বন্দ্বের সম্মুখীন হই। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে। লক্ষ্যবস্তুটির আকর্ষণীয় গুণের কারণে ব্যক্তি 'এরদিকে অগ্রসর হয়। কিন্তু অগ্রসর হওয়ার সাথে - সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে।"
        },
        {
          "label": "গ",
          "question": "",
          "explanation": "দৃশ্যকল্প-১ এ কর্মভারের প্রকারভেদ অর্থাৎ শারীরিক কর্মভার ও মানসিক কর্মভারকে নির্দেশ করা হয়েছে। শারীরিক কর্মভারের ফলে কতগুলো শরীরবৃত্তি পরিবর্তন ঘটে। অন্যদিকে মানসিক কর্মভার ব্যক্তি শুধু অনুভব করতে পারে, এর ক্ষেত্রে কোনো শারীরবৃত্তীয় পরিবর্তন ঘটে না। কর্মভার দক্ষতা ও উৎপাদনকে স্থবির করে। তাই এটি নিরসনে কতগুলো পদক্ষেপ গ্রহণ করা জরুরি। কর্মক্ষেত্রে প্রাকৃতিক পরিবেশের উন্নয়ন; কর্মক্ষেত্রে আলো, বায়ু-চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস। পায়। ফলে কর্মীদের মধ্যে অস্বস্তি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। সঠিক কর্মানুসূচি ও কার্যবিরতির ব্যবস্থা করা; সাধারণত মনে করা হয়, উৎপাদন বাড়াতে, কর্মঘণ্টা বাড়াতে হয়। কিন্তু দেখা যায়, কর্মঘন্টা হ্রাস করলে উৎপাদন বাড়ে। এছাড়া কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন। কর্মঘণ্টা কমানো এবং কর্মবিরতির পাশাপাশি পরিকল্পিত পালাক্রমিক কাজের মাধ্যমে কর্মভার নিরসন করা সম্ভব। কর্ম পুনর্বিন্যাস: শিল্পক্ষেত্রে কর্ম পুনর্বিন্যাস প্রয়োজন রয়েছে। কর্মকে এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি বীতস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ হতাশার তিনটি উৎস-পরিবেশগত, ব্যক্তিগত ও দ্বন্দ্বকে নির্দেশ করা হয়েছে। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন- সমাজের বিভিন্ন রীতি-নীতি ও বর্ণ বৈষম্য, দরিদ্রতা প্রভৃতি। উদাহরণস্বরূপ- বনভোজনে যাওয়ার পথে গাড়ির ইঞ্জিন বিকল হয়ে গেলে ব্যক্তি হতাশাগ্রস্ত হতে পারে। আবার ব্যক্তিগত বৈশিষ্ট্য বা গুণাবলির কারণ থেকেও হতাশার উদ্ভব হতে পারে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। দুটি সমান শক্তিশালী প্রেষণা যখন একই সাথে উপস্থিত হয়, তখন আমরা দ্বন্দ্বের সম্মুখীন হই। প্রেষণাগুলো সমান আকর্ষণীয় বা পরস্পর বিপরীতধর্মী হতে পারে। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। দুটি ভালো এবং আকর্ষণীয় বেতনের চাকরি হয়েছে, কোনটি গ্রহণ করবে; অথবা ভালো বেতনের চাকরি হয়েছে কিন্তু চাকরিস্থল হলো খাগড়াছড়ির শেষ প্রান্তে; অথবা চাকরি হয়েছে খাগড়াছড়িতে কিন্তু বেতন খুবই কম- আমরা প্রতিনিয়তই এমন বিভিন্ন দ্বন্দ্বের সম্মুখীন হই। দ্বন্দ্বের সমাধান করতে না পারলে তখন দেখা দেয় হতাশা। হতাশাজনক পরিস্থিতি মোকাবেলার ক্ষেত্রে কতগুলো কৌশল অবলম্বন করতে পারি। হতাশার মাত্রা বা ধরন মোতাবেক সেই কৌশলসমূহ গ্রহণ করা যাবে। এরকম কতগুলো কৌশল হলো- পরিস্থিতি মূল্যায়ন, পশ্চাদপসারণ; সমঝোতা, আত্মরক্ষামূলক কৌশল ইত্যাদি।"
        }
      ]
    },
    {
      "number": "5",
      "uddipok": "রমনা সবকিছুতেই সৌন্দর্য খুঁজে বেড়ায়। সে ছবি আঁকে, গান গায়। তার বাবা আবদুর রশিদ সাহেব একজন আদর্শ শিক্ষক। তিনি গ্রামের সকর মানুষকে ভালোবাসেন এবং বিপদে সাহায্য করেন। তিনি নিজের কথা কখনো চিন্তা করেন না। তিনি নিজ জমিতে ও নিজ উদ্যোগে গ্রামের মসজিদ প্রতিষ্ঠা করেছেন যেখানে তিনি নিয়মিত ধর্মচর্চায় অংশগ্রহণ করেন।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "",
          "explanation": "মূল্যবোধ গঠনের অন্যতম মাধ্যম হলো বিদ্যালয়। পরিবারের মা-বাবার পর শিশুরা শিক্ষা প্রতিষ্ঠান বা বিদ্যালয়ে গমন করে। শিশুর মৌলিক ব্যক্তিত্ব পরিবারেই গড়ে ওঠে। শিশুরা এই মৌলিক ব্যক্তিত্ব নিয়ে বিদ্যালয়ে গমন করে। বিদ্যালয়ে শিশুরা নতুন পরিবেশের সাথে খাপ খাইয়ে চলে। ধীরে ধীরে শিশুকে বিদ্যালয়ের নিয়ম-কানুন মেনে চলতে হয়। যার ফলে স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিশুর মধ্যে দেখা দেয়।"
        },
        {
          "label": "গ",
          "question": "",
          "explanation": "রুমানার মধ্যে সৌন্দর্যবোধ বা নান্দনিক মূল্যবোধ লক্ষ করা যায়। মানুষ মাত্রই সৌন্দর্যপ্রিয়, অর্থাৎ সৌন্দর্য সত্য, সত্যই সুন্দর। নান্দনিক বা সৌন্দর্য মূল্যবোধসম্পন্ন ব্যক্তি তাত্ত্বিক দৃষ্টিভঙ্গি বা বিচার বিশ্লেষণ দ্বারা পরিচালিত না হয়ে তার মনস্তাত্ত্বিক চাহিদা ও আবেগ দ্বারা নিয়ন্ত্রিত হয়। সৌন্দর্যপ্রিয় ব্যক্তি তার মানসিকতা থেকে কোনটি বেশি আকর্ষণীয় তা খুঁজে পায়। এরা প্রকৃতির মধ্যে সর্বদা সৌন্দর্য খুঁজে পেতে চায়। যেমন-চিত্রশিল্পী প্রকৃতি থেকে বিভিন্ন উপকরণ দিয়ে ছবি আঁকার মাধ্যমে তার মনের ভাব ফুটিয়ে তোলে। তবে এরা সৃজনশীল নয়, কোনো নতুন উদ্ভাবনী কৌতূহল তাদের নেই। সবই সৌন্দর্য বলে প্রত্যক্ষ করে। সৌন্দর্যবোধ বা নান্দনিক মূল্যবোধপ্রাপ্ত ব্যক্তিরা সর্বদা সৌন্দর্য খুঁজে বেড়ায় এবং জাঁকজমক ও সম্মানসূচক চিহ্নগুলোকে সবচেয়ে বেশি পছন্দ করে। উদ্দীপকের রুমানা তেমনি সবকিছুতে সৌন্দর্য খুঁজে বেড়ায়। সে ছবি আঁকে এবং গান গায়। সুতরাং বলা যায়, তার মধ্যে সৌন্দর্যবোধ বা নান্দনিক মূল্যবোধ লক্ষ করা যায়।"
        },
        {
          "label": "ঘ",
          "question": "",
          "explanation": "আব্দুর রশিদ সাহেব মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে।.. উদ্দীপকের আব্দুর রশিদ সাহেব একজন আদর্শ শিক্ষক। তিনি গ্রামের সকল মানুষকে ভালোবাসেন এবং বিপদে সাহায্য করেন। তিনি নিজের লাভের কথা ভাবেননা। তিনি গ্রামে একটি স্কুল প্রতিষ্ঠা করেছেন। এ ধরনের কর্মকান্ড আব্দুর রশিদ সাহেবের সামাজিক মূল্যবোধকে নির্দেশ করে। আবার তিনি গ্রামে একটি মসজিদ স্থাপন করেছেন। এ কাজটি তার ধর্মীয় মূল্যবোধকে নির্দেশ করে। সুতরাং বলা যায়, আব্দুর রশিদ সাহেবের মধ্যে একাধিক অর্থাৎ সামাজিক, ও ধর্মীয় মূল্যবোধ লক্ষণীয়।"
        }
      ]
    },
    {
      "number": "6",
      "uddipok": "মনোবিজ্ঞানের গবেষণাকার্যে কয়েকটি বিষয় লক্ষণীয়-- ১) কোন পরীক্ষণ পরিকল্পনার জন্য গবেষককে কয়েকটি ধাপ অনুসরণ করতে হয়। ২) মনোবিজ্ঞানীরা যখন গবেষণা করেন তখন তারা বিভিন্ন পদ্ধতিতে তথ্য ও উপাত্ত সংগ্রহ করে থাকেন। তারমধ্যে একটি পদ্ধতি আছে, যেখানে পরীক্ষক একটি চল প্রয়োগ করে দেখেন, আরেকটি চলে কোন পরিবর্তন হয় কী না।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "কৌনো পরীক্ষণ পরিচালনা করার পূর্বেই উত্ত পরীক্ষণের সমস্যার সম্ভাব্য সমাধান সম্পর্কে একটা আনুমানিক ধারণা ঠিক করা হয়। এই আনুমানিক ধারণাকে প্রকল্প বলা হয়।"
        },
        {
          "label": "খ",
          "question": "",
          "explanation": "পরীক্ষণে অংশগ্রহণকারী সকল পরীক্ষণপাত্রের উপরই যেন চলসমূহ সমানভাবে ক্রিয়াশীল থাকে এ লক্ষ্যে অবস্থার সমতা কৌশলটি ব্যবহার করা হয়। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষা পাত্রের উপরই যেন এগুলো অপরিবর্তনশীল ভাবে ক্রিয়াশীল থাকে। এ পদ্ধতিকে অবস্থার সমতা কৌশল বলে। যেমন- মুখে না বলে লিখিত নির্দেশাবলি দেয়া যাতে অপরিবর্তনশীলতা রক্ষা করা যায়। একই সাথে একই সময়ে সকল পরীক্ষণপাত্রের উপর পরীক্ষণ পরিচালনা করা এ কৌশলের একটি নিয়ম।"
        },
        {
          "label": "গ",
          "question": "",
          "explanation": "উদ্দীপকের '১' নং এ পরীক্ষণ পদ্ধতির ধাপসমূহের কথা বলা হয়েছে। কোনো পরীক্ষণ কার্য পরিচালনা করতে হলে তা কয়েকটি ধাপে পর্যায়ক্রমে সুসম্পন্ন করতে হয়। এর প্রথম ধাপ হলো সমস্যা শনাক্তকরণ। সমস্যা স্থির করার পর মূলত পরীক্ষণ কার্য শুরু হয়। এর পরের ধাপ হলো প্রকল্প প্রণয়ন বা সমস্যার সমাধান সম্পর্কে একটা পূর্বানুমান ঠিক করা। এরপর সমস্যা ও প্রকল্প সম্পর্কিত সকল শর্ত সম্পর্কে ধারণা গঠন করতে হয়। এরপর চল শনাক্তকরণ হলো একটি গুরুত্বপূর্ণ ধাপ। চল শনাক্ত করার পরের কাজ হলো বাহ্যিক চল সমূহের নিয়ন্ত্রণ ব্যবস্থা গ্রহণ করা। এরপর পরীক্ষণপাত্র নির্বাচন এবং বিভিন্ন দলে বণ্টন করা একটি প্রয়োজনীয় ধাপ। পরীক্ষণের এ পর্যায়ে সম্পূর্ণ পরীক্ষণের পরিকল্পনা নকশা আকারে প্রণয়ন করতে হয। যেসব যন্ত্রপাতির প্রয়োজন হবে তার তালিকা তৈরি করা একটি গুরুত্বপূর্ণ ধাপ। এরপর পরীক্ষণ পদ্ধতির অন্যতম প্রধান পদক্ষেপ হলো নিয়মতান্ত্রিকভাবে উপাত্ত সংগ্রহ করা এবং তার যথার্থ ব্যাখ্যা প্রদান করা। এরপর পরীক্ষণ ক্ষেত্রে একটি সাধারণ নিয়ম প্রণয়ন করা একটি গুরুত্বপূর্ণ ধাপ। সবশেষে প্রাপ্ত ফলাফলের যথার্থতা প্রমাণের মাধ্যমে পরীক্ষণ পদ্ধতি সম্পূর্ণ হয়।"
        },
        {
          "label": "ঘ",
          "question": "",
          "explanation": "উদ্দীপক-২ এ পরীক্ষণ পদ্ধতির কথা বলা হয়েছে। বিজ্ঞানে ব্যবহৃত পদ্ধতিসমূহের মধ্যে পরীক্ষণ পদ্ধতিকে সব থেকে যোগ্য ও বিজ্ঞানসম্মত পদ্ধতি মনে করা হয়। পরীক্ষণ পদ্ধতিতে স্থিত ও সুপরিকল্পিত অবস্থায় সুনিয়ন্ত্রিত পরিবেশে উদ্দীপকের প্রতি পরীক্ষণ পাত্রের প্রতিক্রিয়া সম্পর্কে গবেষণা করা হয়। যে অনুসন্ধান কার্যে প্রাপকের প্রভাবের উপর অনুসন্ধানকারীর সম্পূর্ণ নিয়ন্ত্রণ ক্ষমতা থাকে তাকে পরীক্ষণ বলে। পরীক্ষণকার্য সাধারণত গবেষণাগারের নিয়ন্ত্রিত পরিবেশে পরিচালনা করা হয়। এ পদ্ধতিতে পরীক্ষণের প্রয়োজনে কোনো অবস্থাকে প্রয়োজন অনুসারে বাড়ানো, কমানো, উপস্থাপিত করা বা উপস্থাপিত রাখা যায়। এজন্য এ পদ্ধতিকে নিয়ন্ত্রিত নিরীক্ষণও বলা হয়। মনোবিজ্ঞানে ব্যবহৃত পদ্ধতিসমূহের মধ্যে পরীক্ষণ পদ্ধতিকে বেশি বিজ্ঞানসম্মত পদ্ধতি বলা হয়। কারণ বৈজ্ঞানিক পদ্ধতির যে সকল বৈশিষ্ট্য রয়েছে। যেমন- কার্যকরী সংজ্ঞা প্রদান, বস্তুনিষ্ঠতা, নিয়ন্ত্রণ, পুনরাবৃত্তি, যথার্থতা প্রমাণ প্রভৃতি সবই পরীক্ষণ পদ্ধতিতে বর্তমান রয়েছে। পরীক্ষণ পদ্ধতিতে প্রাপ্ত তথ্য নির্ভুল, যথার্থ ও সংক্ষিপ্ত হয়। এর ফলাফল হয় অধিক নির্ভরযোগ্য। পরিশেষে বলা যায়, মনোবিজ্ঞানের বৈজ্ঞানিক চরিত্র অর্জন করা সম্ভব হয়েছে এর বৈজ্ঞানিক পদ্ধতির সাহায্যে। এরকমই একটি বৈজ্ঞানিক পদ্ধতি হলো পরীক্ষণ পদ্ধতি।"
        }
      ]
    },
    {
      "number": "7",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই সমস্যা।"
        },
        {
          "label": "খ",
          "question": "",
          "explanation": "প্রকল্পের উদ্দেশ্য হলো কোনো অনুসন্ধান কার্যের দিক নির্দেশনা প্রদান এবং সমস্যা সমাধানের যুক্তিসংগত ইঙ্গিত প্রদান। তাই যে কোনো পরীক্ষণ পরিচালনা করতে গেলে একটি ভালো প্রকল্প প্রণয়ন করা প্রয়োজন। একটি ভালো প্রকল্পের কতগুলো বৈশিষ্ট্য রয়েছে। যেমন-১. কোনো প্রকল্পের প্রথম ও প্রধান বৈশিষ্ট্য হলো প্রকল্পকে প্রমাণ সাপেক্ষ হতে হবে। ২. বাস্তব এবং সত্য ঘটনার ওপর ভিত্তি করে প্রকল্প প্রণয়ন করতে হবে, কল্পিত বিষয়ের ওপর ভিত্তি করে নয়।"
        },
        {
          "label": "গ",
          "question": "",
          "explanation": "উদ্দীপকের 'খ' ও 'গ' যথাক্রমে নির্ভরশীল চল ও মধ্যবর্তী বা অন্তবর্তী চলকে নির্দেশ করে। নির্ভরশীল চল হলো এমন কোনো শর্ত বা অবস্থা, যা অন্য কোনো শর্ত বা অবস্থা পরিবর্তনের সাথে সম্পর্কযুক্ত। অর্থাৎ পরীক্ষণপাত্রের আচরণের ওপর কোনো শর্ত বা অবস্থার প্রভাব বা কার্যকারণগত সম্পর্ক নির্ণয়ের ক্ষেত্রে কোনো শর্ত বা অবস্থার পরিবর্তনের সাথে সম্পর্কযুক্ত পরিবর্তনশীল অপর কোনো শর্ত, অবস্থা, আচরণ, মানসিক প্রক্রিয়া বা সকল মৌলিক বৈশিষ্ট্যসমূহকেই নির্ভরশীল চল বলে। যেমন- পরীক্ষণে জীবের প্রতিক্রিয়া বা সাড়া দেওয়া। অনির্ভরশীল চল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী চল বা অন্তবর্তী চল বলে। পরীক্ষণ পরিচালনার সময় এই মধ্যবর্তী চল কিছুটা অন্য রকমের হয়। সাপেক্ষ চলের ওপর অনির্ভরশীল চলের প্রভাব মধ্যবর্তী চলের প্রভাব দ্বারা প্রভাবিত হয়। এ কারণে মধ্যবর্তী চলগুলো পরীক্ষণে অবান্তর উপাদান হিসেবে পরিচিত। তাই একটি ভালো পরীক্ষণ চালাতে এসব চলকে এমনভাবে নিয়ন্ত্রণ করতে হবে যাতে এদের প্রভাব সাপেক্ষ চলে পরতে না পারে।"
        },
        {
          "label": "ঘ",
          "question": "",
          "explanation": "উদ্দীপকের 'ঘ' চলটি বাহ্যিক চলকে নির্দেশ করে। পরীক্ষণের ফলাফলের ওপর যেসব চল অবাঞ্ছিতভাবে প্রভাব বিস্তার করে, সেসব চলকে বাহ্যিক চল বলে। যেমন- গবেষণাগারের পরিবেশ, আলো, বাতাস, তাপমাত্রা, শব্দ ইত্যাদি যদি গবেষণা কাজে সমস্যা সৃষ্টি করে তবে এগুলোকে বাহ্যিক চলা বলা যাবে। উদাহরণস্বরূপ- মুখস্ত করার সময় যদি কক্ষের তাপমাত্রা খুব বেশি থাকে অথবা কক্ষের বাইরে যদি তখন তমূল হট্টগোল চলতে থাকে, তাহলে তা মুখস্ত করার ক্ষেত্রে প্রভাব বিস্তার করতে পারে। তাই এই চলটিকেও এমনভাবে নিয়ন্ত্রণ করতে হবে যাতে পরীক্ষণের উপর এর কোনো ক্ষতিকর প্রভাব না পড়ে। দৈবায়নের মাধ্যমে পরীক্ষণে পক্ষপাতহীনভাবে নমুনা বা পরীক্ষণপাত্র নির্বাচন করা হয়। অর্থাৎ কোনো মনোবৈজ্ঞানিক পরীক্ষণ বা গবেবষণায় উদ্দেশ্যেবিহীন পরিসংখ্যানিক সম্ভাবনার সূত্র অনুসরণের মাধ্যমে পক্ষপাতহীন তথা বিক্ষিপ্তভাবে নমুনা নির্বাচনের পদ্ধতিকে দৈবচয়ন বলে। পরীক্ষণে বাহ্যিক চল বা অবাঞ্চিত ভাবে প্রভাব বিস্তারকারী বিভিন্ন চলের প্রভাব নিয়ন্ত্রণ করার ক্ষেত্রে দৈবচয়ন পদ্ধতিতে পক্ষপাতহীন তথা বিক্ষিপ্তভাবে নমুনা নির্বাচন করা হয়। এভাবে বাহ্যিক চল নিয়ন্ত্রণে দৈবচয়ন কৌশলটি ব্যবহৃত হয়। পরিশেষে বলা যায়, বাহ্যিক চলসমূহ হলো অবাঞ্চিত চল যেগুলো পরীক্ষণ প্রক্রিয়াকে নেতিবাচক প্রভাব বিস্তার করে। তাই বিভিন্ন কৌশলের মাধ্যমে এদের প্রভাবকে নিয়ন্ত্রণ করা হয়।"
        }
      ]
    },
    {
      "number": "8",
      "uddipok": "দৃশ্যকল্প-১: দৃশ্যকল্প-২: জনাব রাশেদ তার শিক্ষার্থীদের বলেন, হ্যাঁ-না বা সত্য- মিথ্যা উত্তরের সাহায্যে ব্যক্তিত্ব পরিমাপ করা যায়।",
      "tag": "HC 25",
      "sub_questions": [
        {
          "label": "ক",
          "question": "ব্যক্তিত্ব পরিমাপের পদ্ধতি কয়টি?",
          "explanation": "ব্যক্তিত্ব পরিমাপের পদ্ধতি দুইটি।"
        },
        {
          "label": "খ",
          "question": "প্রক্ষেপণমূলক অভীক্ষাকে প্রতিফলনমূলক অভীক্ষা কেন বলে?",
          "explanation": "প্রক্ষেপণমূলক অভীক্ষায় ব্যক্তির নিজস্ব মনোভাব ও মূল্যবোধ প্রতিফলিত হয় বিধায় একে প্রতিফলনমূলক অভীক্ষা বলা হয়। প্রক্ষেপণমূলক অভীক্ষায় ব্যক্তির কাছে একটি অস্পষ্ট, দ্ব্যর্থবোধক ও অসংগঠিত উদ্দীপক উপস্থাপন করে তাকে এর প্রতি প্রতিক্রিয়া করতে বলা হয়। এ অভীক্ষায় ব্যক্তিকে আত্মপ্রকাশের জন্য প্রণোদিত করা হয়। প্রক্ষেপণমূলক অভীক্ষাতে দ্ব্যর্থবোধক ও অসংগঠিত উদ্দীপককে সুস্পষ্ট বা সংগঠিত করতে গিয়ে ব্যক্তি তার নিজের চিন্তাধারা, মনোভাব, বুদ্ধিমত্তা, আশা-আকাঙ্ক্ষা, মূল্যবোধ ইত্যাদির প্রতিফলন ঘটায়। এ কারণে প্রক্ষেপণমূলক অভীক্ষাকে প্রতিফলনমূলক অভীক্ষা বলা হয়।"
        },
        {
          "label": "গ",
          "question": "দৃশ্যকল্প-২-এ জনাব রাশেদ ব্যক্তিত্ব পরিমাপের যে পদ্ধতির কথা বলেছেন তা ব্যাখ্যা করো।",
          "explanation": "দৃশ্যকল্প-২ এ জনাব রাশেদ ব্যক্তিত্ব পরিমাপের ব্যক্তিত্ব প্রশ্নমালা পদ্ধতির কথা বলেছেন। ব্যক্তিত্ব পরিমাপে ব্যক্তিত্ব প্রশ্নমালা পদ্ধতি একটি অপ্রক্ষেপণমূলক অভীক্ষা। এটি সবচেয়ে বেশি ব্যবহৃত একটি অভীক্ষা। ব্যক্তিত্ব নির্ণায়ক বহু সংখ্যক প্রশ্নমালার সমন্বয়ে এ অভীক্ষা গঠিত হয়। ব্যক্তি ব্যক্তি 'হ্যাঁ-না' বা 'সত্য-মিথ্যা'র সাহায্যে প্রশ্নমালার উত্তর দিয়ে থাকে। এ পদ্ধতির সাহায্যে কোনো ব্যক্তির বাহ্যিক ও অভ্যন্তরীণ গুণাবলীর মূল্যায়ন করা হয়। ব্যক্তির আত্মবিশ্বাস, অনুভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজিকতা প্রভৃতি গুণাবলি এ অভীক্ষার সাহায্যে পরিমাপ করা যায়। বিভিন্ন ধরণের ব্যক্তিত্ব প্রশ্নমালা রয়েছে। যেমন- মিনেসোটা বহুমুখী ব্যক্তিত্ব প্রশ্নমালা, ক্যালিফোর্নিয়া মনস্তাত্ত্বিক প্রশ্নমালা, আলপোর্ট-ভার্নন-লিগুজি মাপক প্রভৃতি। দৃশ্যকল্প-২ এ জনাব রাশেদ তার শিক্ষার্থীদের বলেন, 'হ্যাঁ-না' বা 'সত্য- মিথ্যা' উত্তরের সাহায্যে ব্যক্তিত্ব পরিমাপ করা যায়। সুতরাং জনাব রাশেদের নির্দেশিত অভীক্ষাটি হলো ব্যক্তিত্ব প্রশ্নমালা অভীক্ষা।"
        },
        {
          "label": "ঘ",
          "question": "দৃশ্যকল্প-১-এ 'ক' ও 'খ' অভীক্ষা দুটি একই না ভিন্ন? বিশ্লেষণ করো।",
          "explanation": "দৃশ্যকল্প-১ এ 'ক' ও 'খ' অভীক্ষা দুটি যথাক্রমে কাহিনী সংপ্রত্যক্ষণ অভীক্ষা ও সাক্ষাৎকার অভীক্ষা। অর্থাৎ অভীক্ষা দুটি ভিন্ন। কাহিনী সংপ্রত্যক্ষণ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা বা সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, 'প্রেষণা, আবেগ, কল্পনাশক্তি প্রভৃতি জানার চেষ্টা করে। চিত্র-ক তে একটি কার্ড দেখানো হয়েছে যা কাহিনী সংপ্রত্যক্ষণ অভীক্ষাকে নির্দেশ করে। ব্যক্তিত্ব পরিমাপের অপ্রক্ষেপণমূলক অভীক্ষা হলো সাক্ষাৎকার পদ্ধতি। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়ে থাকে। এ পদ্ধতিতে সাক্ষাৎকার গ্রহণকারী ও প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ ধরনের আলাপ-আলোচনার মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, আগ্রহ, অনুভূতি, মনোভাব প্রভৃতি সম্পর্কে সাক্ষাৎকার গ্রহণকারী মোটামুটি একটি ধারণা গঠনের চেষ্টা করেন যা চিত্র- খ তে নির্দেশিত। সুতরাং বলা যায়, দৃশ্যকল্প-১ এ 'ক' ও 'খ' দুটি ভিন্ন অভীক্ষা।"
        }
      ]
    }
  ]
}