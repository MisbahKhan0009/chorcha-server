{
  "title": "ঢাকা, ময়মনসিংহ, রাজশাহী, কুমিল্লা, চট্টগ্রাম, যশোর, বরিশাল ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "সবুজ ও আসাদ সহপাঠী। অসচ্ছল পরিবারের সবুজ বহু চেষ্টা করেও কোনো চাকরি পাচ্ছে না। তাছাড়া তার কিছু শারীরিক সমস্যাও বিদ্যমান। অন্যদিকে, পড়ালেখা শেষে আসাদ একত্রে 'দু'টি চাকরির নিয়োগপত্র পায়। এর একটি তার নিজ জেলায় কিন্তু বেতন-ভাতা কম। অন্যটি দুর্গম এলাকায় তবে বেতন ও সুযোগ-সুবিধা বেশি। কিন্তু সে কোনটিতে যোগদান করবে তা নিয়ে বেশ চিন্তিত।",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "চাপ হ্রাসে সামাজিক সহায়তা গুরুত্বপূর্ণ কেন?",
          "explanation": "ব্যক্তির মানসিক চাপ হ্রাসে সামাজিক সহায়তা ও অনুপ্রেরণামূলক পরিবেশ প্রয়োজন। বিভিন্ন সামাজিক কারণে মানসিক চাপ সৃষ্টি হতে পারে। যেমন- সামাজিকীকরণ প্রক্রিয়া, সামাজিক বৈষম্য, জাতিগত বিদ্বেষ, বর্ণবৈষম্য প্রভৃতি কারণে সৃষ্ট ব্যর্থতা ও উত্তেজনা। অন্যদিকে সামাজিক সহায়তা চাপ গ্রস করে। সামাজিক নিরাপত্তা, আশ্বস্ততা ও অনুপ্রেরণা ব্যক্তির বিপর্যস্ত জীবনকে স্বাভাবিক জীবনে ফিরিয়ে আনতে সাহায্য করে থাকে। তাই চাপ হ্রাসে সামাজিক সহায়তা অত্যন্ত গুরুত্বপূর্ণ।"
        },
        {
          "label": "গ",
          "question": "সবুজের মধ্যে সৃষ্ট সমস্যার কারণসমূহ ব্যাখ্যা করো।",
          "explanation": "সবুজের মধ্যে সৃষ্ট সমস্যার কারণসমূহ হলো পরিবেশগত ও ব্যক্তিগত উৎস। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হলে তাকে হতাশার পরিবেশগত উৎস বলে। উদাহরণস্বরূপ, বনভোজনে যাবার সময় পথে গিয়ে গাড়ির ইঞ্জিন বিকল হয়ে যাওয়া। আবার ব্যক্তিগত বৈশিষ্ট্য বা গুণাবলির কারণে ব্যক্তির মধ্যে হতাশা সৃষ্টি' হলে সেগুলোকে হতাশার ব্যক্তিগত উৎস বলে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত জুটি প্রেষণার পরিতৃপ্তিতে বাধা দিলে হতাশার সৃষ্টি হয়। উদ্দীপকের সবুজ অসচ্ছল পরিবারের সন্তান। বহু চেষ্টা করেও সে কোনো চাকরি পাচ্ছে না। এ সমস্যাটির কারণ হিসেবে পরিবেশগত উৎসকে দায়ী করা যায়। তাছাড়া তার কিছু শারীরিক সমস্যাও বিদ্যমান। এক্ষেত্রে সমস্যার কারণ হলো ব্যক্তিগত উৎস। পরিবেশগত ও ব্যক্তিগত কারণে সৃষ্ট সমস্যাসমূহ সবুজের ক্ষেত্রে হতাশাকে নির্দেশ করে।"
        },
        {
          "label": "ঘ",
          "question": "আসাদের মধ্যে সৃষ্ট সমস্যা উদাহরণসহ বিশ্লেষণ করো।",
          "explanation": "আসাদের মধ্যে সৃষ্ট সমস্যা দ্বিগুণ আকর্ষণ-বিকর্ষণ দ্বন্দ্বকে নির্দেশ করে। যখন কোনো ব্যক্তি এমন দুটি লক্ষ্যের মাঝখানে উপস্থিত হয় যে দুটি লক্ষ্যেরই ধনাত্মক ও ঋণাত্মক আকর্ষণ ক্ষমতা আছে- এ অবস্থায় দ্বিগুণ আকর্ষণ- বিকর্ষণ দ্বন্দ্ব সৃষ্টি হয়। ব্যক্তিকে এমন দুটি লক্ষ্যবস্তুর মধ্যে একটিকে বেছে নিতে হবে যে, দুটি লক্ষ্যেরই আকর্ষণীয় ও খারাপ দিক। উভয়ই আছে। উদাহরণস্বরূপ বলা যায়- জায়েদের বাবা-মা কক্সবাজার। বেড়াতে যাবে। আবার কিছুদিন পরেই জায়েদের বার্ষিক পরীক্ষা শুরু হবে। তাকে তাই বাড়িতে থেকে পড়াশুনা করতে হবে। দুইটি কাজের প্রত্যেকটির সাথেই আনন্দ ও কষ্ট জড়িত আছে। সুতরাং এ পরিস্থিতিতে জায়েদের মধ্যে দ্বৈত আকর্ষণ-বিকর্ষণ দ্বন্দ্বের সৃষ্টি হয়েছে। উদ্দীপকে দেখা যায়, আসাদ একত্রে দুটি চাকরির নিয়োগপত্র পায়। একটি তার নিজ জেলায় কিন্তু বেতন-ভাতা কম। অন্যটি দুর্গম এলাকায় তবে বেতন ও সুযোগ-সুবিধা বেশি। এ দুটি চাকরির প্রত্যেকটির সাথে সুবিধা ও অসুবিধা জড়িয়ে আছে। নিজ জেলায় থাকার সুবিধা নিতে গেলে বেতন কম হওয়ার দুশ্চিন্তা রয়েছে। আবার বেশি বেতনের আশায় দুর্গম এলাকায় চাকরি করতে গেলে নিজ জেলা ছেড়ে যাওয়ার দুঃখও রয়েছে। সুতরাং দেখা যাচ্ছে, আসাদের এরূপ পরিস্থিতিতে দ্বিগুণ আকর্ষণ-বিকর্ষণ দ্বন্দ্বের সৃষ্টি হয়েছে।' পরিশেষে বলা যায, দ্বিগুণ আকর্ষণ-বিকর্ষণ দ্বন্দ্বের ক্ষেত্রে যেকোনো একটিকে বেছে নিলেও সুবিধা ও অসুবিধা উভয়কেই গ্রহণ করতে হয়।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২:",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "কর্মভার কী?",
          "explanation": "দীর্ঘসময় কাজ করার ফলে সাময়িকভাবে কর্মক্ষমতা হ্রাস পাওয়াকে কর্মভার বলে।"
        },
        {
          "label": "খ",
          "question": "জলে কুমির ডাঙ্গায় বাঘ\"- কে বিকর্ষণ-বিকর্ষণ দ্বন্দ্ব বলা হয় কেন?",
          "explanation": "'জলে কুমির ডাঙ্গায় বাঘ' এরূপ পরিস্থিতি একইসাথে দুইটি ঋণাত্মক লক্ষ্যবস্তুকে নির্দেশ করে। যার একটি গ্রহণ করা বাধ্যতামূলক থাকে, তাই একে বিকর্ষণ-বিকর্ষণ দ্বন্দ্ব বলে। এক বা একাধিক বিষয়ের প্রতি পরস্পরবিরোধী প্রতিক্রিয়া করার প্রবণতাকে দ্বন্দ্ব বলে। যখন দুইটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকে না তখন যে দ্বন্দ্বের উদ্ভব ঘটে, তাকে বিকর্ষণ-বিকর্ষণ দ্বন্দ্ব বলে। এ ধরনের দ্বন্দ্ব সবচেয়ে বেশি হতাশার সৃষ্টি করে। যেমন- জলে কুমির ডাঙ্গায় বাঘ। অর্থাৎ জলে নামলে কুমিরের এবং ডাঙ্গায় থাকলে বাঘের ভয় রয়েছে। কিন্তু একটিকে তবুও গ্রহণ করতে হবে। এ ধরনের পরিস্থিতি বিকর্ষণ-বিকর্ষণ দ্বন্দ্বের উদ্ভব ঘটায়।"
        },
        {
          "label": "গ",
          "question": "দৃশ্যকল্প-১-এর A চিহ্নিত অংশটি ব্যাখ্যা করো।",
          "explanation": "দৃশ্যকল্প-১ এর 'A' চিহ্নিত অংশটি কর্মভারের দৈহিক লক্ষণকে নির্দেশ করে। শরীর বা দেহের সাথে সম্বন্ধীয় লক্ষণসমূহকে দৈহিক লক্ষণ বলা হয়। যেমন- মাথা ভারভার লাগা ও ব্যথা করা, হাই তোলা, চোখে ব্যথা অনুভব করা, শরীর অবশ লাগা, তন্দ্রাচ্ছন্ন হওয়া, হাত-পা-কোমর এবং শরীরের অন্যান্য অংশে ব্যথা অনুভব করা, দাঁড়িয়ে থাকতে কষ্ট হওয়া, শুয়ে পড়তে ইচ্ছা করা, পিপাসা অনুভব করা, কাজের গতি কমে যাওয়া, শরীর থেকে ঘাম নির্গত হওয়া, হৃৎপিণ্ডের স্পন্দন বেড়ে যাওয়া, শ্বাস-প্রশ্বাস দ্রুত হওয়া প্রভৃতি। উদ্দীপকে দৃশ্যকল্প-১ এ কর্মভারের লক্ষণের শ্রেণিবিভাগ নির্দেশিত হয়েছে। কর্মভারের লক্ষণসমূহকে দু'ভাগে ভাগ করা যায়। যথা- দৈহিক লক্ষণসমূহ ও মানসিক লক্ষণসমূহ। সুতরাং A চিহ্নিত অংশটি কর্মভারের দৈহিক লক্ষণসমূহকে নির্দেশ করছে।"
        },
        {
          "label": "ঘ",
          "question": "দৃশ্যকল্প-২-এর C ও E এর মধ্যে তুলানমূলক বিবরণ দাও।",
          "explanation": "দৃশ্যকল্প-২ এর C ও E দ্বারা যথাক্রমে কর্মক্ষেত্রে প্রাকৃতিক পরিবেশের উন্নয়ন এবং কর্ম পুনর্বিন্যাসকে নির্দেশ করা হয়েছে। কর্মভার নিরসনের কতকগুলো কার্যকরী পদক্ষেপ রয়েছে। তন্মধ্যে কর্মক্ষেত্রে প্রাকৃতিক পরিবেশের উন্নয়ন ও কর্মপুনর্বিন্যাস অন্যতম। কর্মক্ষেত্রে আলো, বায়ু চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। অপরদিকে শিল্পক্ষেত্রে কর্ম পুনর্বিন্যাস প্রয়োজন রয়েছে। কর্মকে এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি, বীতস্পৃহা ও অসন্তুষ্টি হ্রাস পায় এবং প্রেষণা ও আগ্রহ বৃদ্ধির ব্যবস্থা করা হয়।. পরিশেষে বলা যায়, কর্মক্ষেত্রে প্রাকৃতিক পরিবেশের উন্নয়ন ও কর্মপুনর্বিন্যাস দুটি ভিন্ন পদক্ষেপ হলেও উভয়ই কর্মভার নিরসনে কার্যকর।"
        }
      ]
    },
    {
      "number": "3",
      "uddipok": "দৃশ্যকল্প-১: ফারুক গোলগাল ও মেদবহুল দেহের অধিকারী। সে সহজেই আনন্দিত হয় আবার বিষাদগ্রস্ত হয়ে পড়ে। দৃশ্যকল্প-২:",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "মৌলিক সংলক্ষণ হলো কোনো ব্যক্তির এমন প্রধান গুণাবলি যার মাধ্যমে তিনি বিশেষভাবে পরিচিত হন।"
        },
        {
          "label": "খ",
          "question": "",
          "explanation": "অন্তর্মুখী ব্যক্তিত্বের অধিকারীরা খুব চিন্তাশীল এবং সৃজনশীল প্রতিভার অধিকারী হয়ে থাকে বলে তারা গুরুত্বপূর্ণ। অন্তর্মুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। এরা উদাসীন, চিন্তাশীল, আবেগপ্রবণ ও সংবেদনশীল হয়। এরা কাজের তুলনায় চিন্তার রাজ্যে বিচরণ করতে বেশি পছন্দ করে। কবি, সাহিত্যিক, শিল্পী, বিজ্ঞানীরা অন্তর্মুখী ব্যক্তিত্বের হয়ে থাকেন। সুতরাং অন্তর্মুখী ব্যক্তিত্ব গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ ফারুকের মধ্যে ব্যক্তিত্বের সাইক্লোয়েড বা খেদোন্মত্তরূপ শ্রেণিটি লক্ষণীয়। সাইক্রোয়েড বা খেদোন্মত্তরূপ শ্রেণির লোক খুব সহজেই উৎফুল্ল হয়, আবার সহজেই বিষাদগ্রস্ত হয়ে পড়ে। এ টাইপের লোকেরা আবেগকে স্বতঃস্ফূর্তভাবে প্রকাশ করে এবং এরা হলো সামাজিক উত্তেজনাপ্রবণ, বাস্তববাদী ও সহিষ্ণু। এরা খাটো, গোলগাল ও মেদবহুল দেহের অধিকারী হয়। চরম পর্যায়ে এসে ম্যানিক-ডিপ্রেসিভ লক্ষণ দেখা দেয়। উদ্দীপকে দৃশ্যকল্প-১ এ বলা হয়েছে, ফারুক গোলগাল ও মেদবহুল দেহের অধিকারী। সে সহজেই আনন্দিত হয় আবার বিষাদগ্রস্ত হয়ে পড়ে। সুতরাং বলা যায়, ফারুকের মধ্যে সাইক্লোয়েড বা খেদোন্মত্তরূপ ব্যক্তিত্ব লক্ষণীয়।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ B ও C দ্বারা যথাক্রমে ব্যক্তিত্ব প্রশ্নমালা ও পরিস্থিতিমূলক অভীক্ষার কথা বলা হয়েছে। ব্যক্তিত্বের মূল্যায়নে সবচেয়ে বেশি ব্যবহৃত অভীক্ষা হলো ব্যক্তিত্ব প্রশ্নমালা। ব্যক্তিত্ব পরিমাপে প্রশ্নমালা পদ্ধতিসমূহ বেশি কার্যকর। এসব প্রশ্নমালায় ব্যক্তিত্বের সংলক্ষণ সংক্রান্ত বিভিন্ন ধরণের প্রশ্ন থাকে। ব্যক্তি 'হ্যাঁ-না' বা 'সত্য-মিথ্যা'র সাহায্যে প্রশ্নমালার উত্তর দিয়ে থাকে। ব্যক্তিত্ব প্রশ্নমালার সাহায্যে কোনো ব্যক্তির বাহ্যিক ও অভ্যন্তরীণ গুণাবলির মূল্যায়ন করা হয়। ব্যক্তির আত্মবিশ্বাস, অনুভূতি, উদ্বেগ, মানসিক স্বাস্থ্য ও উপযোগ, মূল্যবোধ, সামাজিকতা প্রভৃতি গুণাবলি এ অভীক্ষার সাহায্যে পরিমাপ করা যায়। এ অভীক্ষায় ব্যক্তি নিজের সম্পর্কে নিঃসংকোচে যে কোনো তথ্য প্রকাশ করতে পারে। ব্যক্তিত্ব পরিমাপের বিভিন্ন পদ্ধতির মধ্যে অন্যতম পদ্ধতি হলো পরিস্থিতিমূলক অভীক্ষা। এ অভীক্ষায় ব্যক্তিকে কোনো বিশেষ পরিস্থিতিতে ফেলে তার ব্যক্তিত্ব যাচাই করা হয়। দ্বিতীয় বিশ্বযুদ্ধের সময় আমেরিকার সামরিক বিভাগের লোক নিয়োগের ক্ষেত্রে এ ধরনের অভীক্ষা ব্যবহৃত হয়েছিল। ব্যক্তির সততা সম্পর্কে এবং নেতৃত্ব গ্রহণের ক্ষমতা সম্পর্কে এ অভীক্ষার সাহায্যে জানা যায়। সুতরাং উল্লেখিত আলোচনার প্রেক্ষিতে বলা যায়, ব্যক্তিত্ব পরিমাপে ব্যক্তিত্ব প্রশ্নমালা ও পরিস্থিতিমূলক অভীক্ষা বহুল ব্যবহৃত এবং গুরুত্ববহু দুইটি অভীক্ষা।"
        }
      ]
    },
    {
      "number": "4",
      "uddipok": "দৃশ্যকল্প-১: পলির বয়স ৯ বছর ৪ মাস। সে ৭ বছর ৬ মাসের বেশি বয়সোপযোগী প্রশ্নের উত্তর দিতে পারে না। দৃশ্যকল্প-২:",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "IQ (Intelligence Quotient) বা বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত।"
        },
        {
          "label": "খ",
          "question": "",
          "explanation": "মৃদু বুদ্ধি প্রতিবন্ধি শিশুরা শিক্ষালাভের যোগ্য। যে সব শিশু বা ব্যক্তির বুদ্ধ্যঙ্ক ৫১ থেকে ৬৯ এর মধ্যে তাদেরকে মৃদু বুদ্ধি প্রতিবন্ধি বলা হয়। কিশোর-কিশোরীদের মতো এদের সামান্য সামাজিক অভিযোজন করার সামর্থ্য রয়েছে। সাধারণত এদের শারীরিক বৈকল্য দেখা যায় না এবং সামান্য পড়তে, লিখতে ও গাণিতিক হিসাব করতে পারে। আনন্দদায়ক শিক্ষার মাধ্যমে এদের উন্নতি করা সম্ভব। এ কারণে মৃদু বুদ্ধি প্রতিবন্ধি শিশুদেরকে শিক্ষালাভের যোগ্য বলা হয়।"
        },
        {
          "label": "গ",
          "question": "",
          "explanation": "IQ বা বুদ্ধ্যঙ্ক হলো মানসিক বয়সের সাথে প্রকৃত বয়সের অনুপাত। উদ্দীপক অনুসারে পলির প্রকৃত বয়স ৯ বছর ৪. মাস বা ১১২ মাস। কিন্তু সে ৭ বছর ৬ মাসের বেশি বয়সোপযোগী প্রশ্নের উত্তর দিতে পারে না। সুতরাং তার মানসিক বয়স ৭ বছর ৬ মাস বা ৯০ মাস। সুতরাং, বুদ্ধ্যঙ্ক (IQ) = মানসিক বয়স প্রকৃত বয়স × ১০০ \\frac{মানসিক\\ বয়স}{প্রকৃত\\ বয়স}\\times১০০ প্রকৃত   বয়স মানসিক   বয়স ​ × ১০০ = ৯০ ১১২ × ১০০ =\\frac{৯০}{১১২}\\times১০০ = ১১২ ৯০ ​ × ১০০ =৮০.৩৬ (প্রায়) অতএব, পলির IQ হলো ৮০.৩৬।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর B চিহ্নিত স্থানটি দলগত বুদ্ধি অভীক্ষাকে নির্দেশ করে। এর ধরনগুলো হলো আর্মি-আলফা অভীক্ষা ও আর্মি-বিটা অভীক্ষা। আর্মি-আলফা অভীক্ষা হলো ভাষাভিত্তিক দলগত বুদ্ধি অভীক্ষা। এ অভীক্ষা ৮টি উপ-অভীক্ষায় বিভক্ত। এগুলো হলো- মৌখিক নির্দেশ, গাণিতিক সমস্যা, প্রয়োগমূলক বিচারকরণ, সমার্থক- বিপরীতার্থক শব্দ, অবিন্যস্ত বাক্য, সংখ্যা সারি সম্পূর্ণকরণ, সম্পর্ক স্থাপন ও সাধারণ তথ্য। এ উপ- অভীক্ষাগুলোর মধ্যে ২নং থেকে ৬ নং উপ-অভীক্ষার ক্ষেত্রে লিখে উত্তর দিতে হয়। বাকিগুলোতে কিছু লিখতে হয় না, শুধু টিক (√) বা ক্রস (x) চিহ্ন দিতে হয় অথবা নিচে রেখা টানতে হয়। অন্যদিকে আর্মি-বিটা অভীক্ষা হলো ভাষাবর্জিত দলগত বুদ্ধি অভীক্ষা। মনোবিজ্ঞানী আর্থার ওটিস এ অভীক্ষা প্রণয়ন করেন। আর্মি-বিটা অভীক্ষা প্রয়োগের সময় অভীক্ষক হাত-পা নেড়ে, ব্লাকবোর্ডে উদাহরণ দিয়ে, অঙ্গভঙ্গি করে নির্দেশসমূহ অভীক্ষার্থীদের বুঝিয়ে দেন। এটা ব্যবহারের সময় যথাসম্ভব ভাষার ব্যবহার বর্জন করা হয়। এ অভীক্ষা প্রয়োগের জন্য প্রশিক্ষণপ্রাপ্ত অভীক্ষকের প্রয়োজন। আর্মি-বিটা অভীক্ষায় ৭টি উপ-অভীক্ষা রয়েছে। যথা- ধাঁধা, ঘনখন্ডের বিশ্লেষণ, X-০ সারি, সংখ্যা প্রতীক, সংখ্যা যাচাইকরণ, ছবি সম্পূর্ণকরণ ও জ্যামিতিক অঙ্কন। এ অভীক্ষাতে দ্রুততার উপর বিশেষ গুরুত্ব দেয়া হয়। পরিশেষে বলা যায়, আর্মি-আলফা ও আর্মি-বিটা দুটি ভিন্ন অভীক্ষা হলেও উভয়ই দলগত বুদ্ধি অভীক্ষার দুটি প্রকরণ বা ধরন।"
        }
      ]
    },
    {
      "number": "5",
      "uddipok": "হাফিজ ও হারিস দুই ভাই। হাফিজ শারীরিকভাবে সুদ্ধ তবে তার ভালো-মন্দ বিচার ক্ষমতা কম। সে সামান্য লিখতে ও পড়তে পারে। অন্যদিকে তার ভাই হারিস বরাবরই ক্লাসে প্রথম স্থান অধিকার করে। বন্ধুদের তুলনায় 'তার আবেগ নিয়ন্ত্রণ ক্ষমতা অনেক বেশি। বিজ্ঞান মেলায় বিদ্যুৎ সাশ্রয়ী প্রযুক্তি উদ্ভাবন করে সে সবাইকে তাক লাগিয়ে দেয়।",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "যে অভীক্ষা অবাচনিক এবং যার দ্বারা দৈহিক অঙ্গ-প্রত্যঙ্গ সঞ্চালনের মাধ্যমে সমস্যা সমাধান করা হয় তাকে কৃতি অভীক্ষা বলে।"
        },
        {
          "label": "খ",
          "question": "",
          "explanation": "যারা ভাষার ব্যবহার জানে তাদের বুদ্ধি পরিমাপের জন্য অধিক উপযোগী হওয়ার কারণে স্ট্যানফোর্ড-বিনে অভীক্ষাকে ভাষাভিত্তিক বুদ্ধি অভীক্ষা বলা হয়। স্ট্যানফোর্ড-বিনে অভীক্ষা বুদ্ধি পরিমাপের জন্য বহুল ব্যবহৃত অভীক্ষা। মূলত বুদ্ধি পরিমাপ করতে যেসব অভীক্ষায় ভাষাকে প্রাধান্য দেওয়া হয়, সেগুলোকে ভাষাভিত্তিক বুদ্ধি অভীক্ষা বলে। স্ট্যানফোর্ড-বিনে অভীক্ষাটি ২ থেকে ১৮ বছর বয়স্ক ব্যক্তির বুদ্ধি পরিমাপ করার জন্য প্রবর্তন করা হয়েছে। এখানে বিভিন্ন বয়সী ব্যক্তির জন্য ভাষা ব্যবহার করে প্রতিটি বয়স স্তরে ভিন্ন ভিন্ন প্রশ্ন সংযোজন করা হয়েছে। মূলত ভাষার ব্যবহারের প্রাধান্যের কারণে এ অভীক্ষাটিকে ভাষাভিত্তিক বুদ্ধি অভীক্ষা বলা হয়।"
        },
        {
          "label": "গ",
          "question": "",
          "explanation": "উদ্দীপকে হাফিজের ক্ষেত্রে মৃদু বুদ্ধি প্রতিবন্ধিতা লক্ষণীয়। যে সব শিশু বা ব্যক্তিরা যাদের বুদ্ধ্যঙ্ক ৫১ থেকে ৬৯ এর মধ্যে তারা মৃদু বুদ্ধি প্রতিবন্ধি শ্রেণির অন্তর্গত। এদের সামাজিক অভিযোজন করার সামর্থ্য কিশোর-কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। অধিকাংশ ক্ষেত্রে মৃদু বুদ্ধি প্রতিবন্ধিদের বিদ্যালয়ে ভর্তি হওয়ার আগ পর্যন্ত প্রতিবন্ধি হিসেবে শনাক্ত করা যায় না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বুদ্ধি প্রতিবন্ধিরা স্বাভাবিক কার্যক্রম সম্পর্কে অবগত থাকে। তাই মৃদু বুদ্ধি প্রতিবন্ধিদের শিক্ষা লাভের যোগ্য বলে বিবেচনা করা হয়। উদ্দীপকে দেখা যায়, হাফিজ শারীরিকভাবে সুস্থ তবে তার ভালো-মন্দ বিচার ক্ষমতা কম। সে সামান্য লিখতে ও পড়তে পারে। সুতরাং বলা যায়, হাফিজের মধ্যে মৃদু বুদ্ধি প্রতিবন্ধিতা বিদ্যমান"
        },
        {
          "label": "ঘ",
          "question": "",
          "explanation": "উদ্দীপকে হারিসের মধ্যে লক্ষণীয় বৈশিষ্ট্যগুলো মেধা ও সৃজনশীলতাকে নির্দেশ করে। কিছু কিছু শিশুর আচরণ স্বাভাবিক মানের নয়। স্বাভাবিক গড় মানের চেয়ে অনেক উপরে অর্থাৎ বুদ্ধির দিক থেকে এরা মেধাবী। মেধাবী ছাত্র-ছাত্রীরা একাডেমিক, বৈজ্ঞানিক, সামাজিক এবং সাহিত্যিক দক্ষতার ক্ষেত্রে বিশেষ অবস্থান গ্রহণ করে থাকে। মেধার সাথে সৃজনশীলতা জড়িত। সৃজনশীলতাকে মেধার চূড়ান্ত অভিব্যক্তি বলা যায়। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের ব্যক্তিত্বের বৈশিষ্ট্য। যে সব শিশু সমস্যা বুঝতে পারে, সমস্যা সমাধানের নানারকম পন্থা অবলম্বন করতে সক্ষম, প্রয়োজনীয় বিষয়ের পুঙ্খানুপুঙ্খ জ্ঞান রাখে এবং এর মধ্যে সবচেয়ে সম্ভাবনাময় বিষয় নিয়ে কাজ করে তাকে সৃজনশীল হিসেবে শনাক্ত করা যায়। উদ্দীপকে দেখা যায়, হারিস বরাবরই ক্লাসে প্রথম স্থান অধিকার করে। বন্ধুদের তুলনায় তার আবেগ নিয়ন্ত্রণ ক্ষমতা অনেক বেশি। বিজ্ঞান মেলায় বিদ্যুৎ সাশ্রয়ী প্রযুক্তি উদ্ভাবন করে সে সবাইকে তাক লাগিয়ে দেয়। তার অসাধারণ এই বৈশিষ্ট্যগুলো মেধা ও সৃজনশীলতাকে নির্দেশ করে। পরিশেষে বলা যায়, মেধা ও সৃজনশীলতা বুদ্ধির এমন এক পর্যায়কে নির্দেশ করে যা অনুধাবন, কৃতিত্ব ও দক্ষতা প্রদর্শনে সক্ষম।"
        }
      ]
    },
    {
      "number": "6",
      "uddipok": "রিনা, বেবি ও মিতু তিন বোন। রিনা অজানাকে জানতে এবং নতুন কিছু আবিষ্কার করতে পছন্দ করে। মিতুর চাওয়া-পাওয়া অন্যদের তুলনায় বেশি। সে সবার উপর প্রভাব খাটাতে পছন্দ করে। অন্যদিকে বেবি একা থাকতে পারে না। মানুষের বিপদে সে সাহায্য করে আনন্দ পায়।",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "মূল্যবোধ গঠনের প্রধান মাধ্যম পরিবার।"
        },
        {
          "label": "খ",
          "question": "",
          "explanation": "ধর্মীয় মূল্যবোধসম্পন্ন ব্যক্তিরা পরম সত্যকে জানতে প্রচণ্ড আগ্রহী হয়। ধর্মীয় মূল্যবোধসম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যক্তিক। আধ্যাত্ম্য শক্তিসম্পন্ন ব্যক্তি সবসময় উচ্চ মার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধার্মিক ব্যক্তিরা নীতি-নৈতিকতার, সত্য ও সততার ধারক ও বাহক হয়। সুতরাং ধর্মীয় মূল্যবোধ গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে রিনা তাত্ত্বিক মূল্যবোধসম্পন্ন ব্যক্তি। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ রয়েছে এবং আধিপত্য বিস্তারে ব্যাপক আগ্রহ থাকে। ব্যক্তির তাত্ত্বিক মূল্যবোধ তার মনোভাবের সাথে জড়িত। তাত্ত্বিক মূল্যবোধসম্পন্ন ব্যক্তিরা সত্যানুসন্ধানী, সত্যকে আবিষ্কার করাই এদের প্রধান লক্ষ্য। এরা সুবিন্যস্ত জ্ঞান ও সুসংহত নিয়মের প্রতি আবদ্ধ থাকতে চায়। তাত্ত্বিক মূল্যবোধের ব্যক্তিরা অনেকটা বৈজ্ঞানিক এবং দার্শনিকের মতো। উদ্দীপকে দেখা যায়, রিনা অজানাকে জানতে এবং নতুন কিছু আবিষ্কার করতে পছন্দ করে। সুতরাং বলা যায়, রিনার মধ্যে তাত্ত্বিক মূল্যবোধের উপস্থিতি রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বেবি ও মিতুর মূল্যবোধ যথাক্রমে সামাজিক মূল্যবোধ ও রাজনৈতিক মূল্যবোধকে নির্দেশ করে। সামাজিক জীব হিসেবে মানুষকে সকলের সাথে মিলে মিশে চলতে হয়। সামাজিক মূল্যবোধসম্পন্ন ব্যক্তিরা সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। তাই এরা নিজের স্বার্থের চেয়ে পরোপকারিতাকেই অধিক গুরুত্ব দেয়। এ ধরনের মানুষ দয়ালু, সহানুভূতিশীল ও নিঃস্বার্থ হয়ে থাকে। উদ্দীপকের বেবিও একা থাকতে পারে না এবং মানুষের বিপদে সাহায্য করে আনন্দ পায়। সুতরাং সে একজন সামাজিক মূল্যবোধসম্পন্ন ব্যক্তি। অন্যদিকে মিতুর চাওয়া-পাওয়া অন্যদের তুলনায় বেশি এবং সবার ওপর প্রভাব খাটাতে পছন্দ করে, যা রাজনৈতিক মূল্যবোধের অন্যতম বৈশিষ্ট্য। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা যা মিতুর মধ্যে দেখা যায়। পরিশেষে বলা যায়, উদ্দীপকের বেবি ও মিতুর মূল্যবোধ ভিন্ন এবং এদের মধ্যে যথেষ্ট বৈসাদৃশ্য বিদ্যমান।"
        }
      ]
    },
    {
      "number": "7",
      "uddipok": "দৃশ্যকল্প-১: ড. রিয়াজ তাঁর পরীক্ষণে চলের নিয়ন্ত্রণ করাসহ বস্তুনিষ্ঠতার নীতি অনুসরণ করেন। দৃশ্যকল্প-২:",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে যে আনুমানিক ধারণা ঠিক করা হয় তাকে প্রকল্প বলে।"
        },
        {
          "label": "খ",
          "question": "",
          "explanation": "পরীক্ষণে 'পরীক্ষণ দল' গুরুত্বপূর্ণ। একটি পরীক্ষণে অনির্ভরশীল চলের প্রভাব নির্ণয় করার জন্য পরীক্ষণকারী পরীক্ষদের দুটি দলে ভাগ করেনণ একটি পরীক্ষণ দল এবং অন্যটি নিয়ন্ত্রিত দল। পরীক্ষণ দল হলো সেই দল যেখানে পারীক্ষকে অনির্ভরশীল চলের নিরিখে বিশেষ ব্যবস্থা প্রদান করা হয়। কিন্তু নিয়ন্ত্রিত দল তা পায় না। এই শর্তটি হলো পরীক্ষণ পদ্ধতির অন্তর্নিহিত মূল যুক্তি যা পরীক্ষণকে অনন্যতা দান করেছে। তাই পরীক্ষণে পরীক্ষণ দল গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যকল্প-১ এ ড. রিয়াজের ব্যবহৃত পদ্ধতিটি হলো পরীক্ষণ পদ্ধতি। উদ্দীপকের দৃশ্যকল্প-১ এ দেখা যায়, ড. রিয়াজ তার পরীক্ষণে চলের নিয়ন্ত্রণ করাসহ বস্তুনিষ্ঠতা নীতি অনুসরণ করেন যা পরীক্ষণ পদ্ধতিকে নির্দেশ করে। পরীক্ষণ পদ্ধতি একটি বৈজ্ঞানিক পদ্ধতি হওয়া সত্ত্বেও এর কিছু অসুবিধা রয়েছে। যে সকল ঘটনা গবেষণাগারে পরীক্ষা করা যায় না সেগুলো পরীক্ষার জন্য গবেষককে অনিশ্চিতভাবে অপেক্ষা করতে হয়। এছাড়া সামাজিক অবস্থার প্রেক্ষাপটে যে-সব আচরণের সৃষ্টি হয় সেসব ক্ষেত্রে পরীক্ষণ পদ্ধতি ব্যবহার করা খুবই অসুবিধাজনক। এ পদ্ধতির আরেকটা অসুবিধা হলো, পরীক্ষণপাত্র সব সময় পরীক্ষণকারীকে সহযোগীতা নাও করতে পারে। এছাড়া পরীক্ষণ পদ্ধতির অন্যতম প্রধান ত্রুটি হলো কৃত্রিম পরিবেশ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এর B ও C অংশ যথাক্রমে পর্যবেক্ষণ পদ্ধতি ও চিকিৎসামূলক পদ্ধতিকে নির্দেশ করছে। পর্যবেক্ষণ হলো অন্যের পরিবর্তন বাইরে থেকে লক্ষ করা। বিশেষ উদ্দেশ্য নিয়ে নির্দিষ্ট কোনো ঘটনা সুশৃঙ্খলভাবে নিরীক্ষণ করাকে পর্যবেক্ষণ বলে। এ পদ্ধতির সুবিধাসমূহ হলো প্রায় সব ধরনের আচরণই এ পদ্ধতির আয়ত্তাধীন। নির্ধারিত ঘটনা বা আচরণকে স্বাভাবিক পরিবেশে যখন ঘটনাটি ঘটছে তখন পর্যবেক্ষণ করা যায়। এ পদ্ধতির জন্য বিশেষ গাণিতিক দক্ষতা বা জটিল নকশা প্রণয়নের প্রয়োজন নেই। পর্যবেক্ষণকারী দক্ষ না হলেও তেমন অসুবিধা হয়না। এছাড়া প্রায় সকল পদ্ধতির সহায়ক হিসেবে পর্যবেক্ষণ পদ্ধতি ব্যবহৃত হতে পারে এবং প্রাপ্ত তথ্যরাশিকে পরিসংখ্যানের মাধ্যমে প্রকাশ করা যায়। অপরদিকে চিকিৎসামূলক পদ্ধতি বলতে সাধারণভাবে শারীরিক চিকিৎসা পদ্ধতির কথা মনে হলেও, মনোবিজ্ঞানের ক্ষেত্রে এই পদ্ধতি মূলত ব্যক্তির আচরণগত অস্বাভাবিকতা শনাক্তকরণের জন্য কেস স্টাডি ও কেস হিস্ট্রিমূলক একটি পদ্ধতি। এ পদ্ধতির মাধমে ব্যক্তির আচরণগত অভিযোজনমূলক সমস্যা তথা ব্যক্তির বা মানসিক রোগীর আচরণগত অস্বাভাবিকতা সম্পর্কে তথ্য সংগ্রহ করা, তার স্বরূপ, কারণ জানার পাশাপাশি তার প্রতিকারমূলক বা দূরীকরণের ব্যবস্থা গ্রহণ করা হয়। পরিশেষে বলা যায়, পর্যবেক্ষণ পদ্ধতি ও চিকিৎসামূলক পদ্ধতি ভিন্ন হলেও উভয়ই মনোবিজ্ঞানে ব্যবহৃত দুটি গুরুত্বপূর্ণ বৈজ্ঞানিক পদ্ধতি।"
        }
      ]
    },
    {
      "number": "8",
      "uddipok": "",
      "tag": "DB, MB, RB, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "যা কিছু পরিবর্তনশীল বা যাকে পরিবর্তন করা যায় তাকে চল বলে।"
        },
        {
          "label": "খ",
          "question": "",
          "explanation": "পরীক্ষণ পদ্ধতির অন্যতম প্রধান বৈশিষ্ট্য হচ্ছে নিয়ন্ত্রণ। যে অনুসন্ধান কার্যে উদ্দীপকের প্রভাবের উপর অনুসন্ধানকারীর সম্পূর্ণ নিয়ন্ত্রণ ক্ষমতা থাকে তাকে পরীক্ষণ বলা যায়। মনোবিজ্ঞানী বিশেষ কোনো আচরণকে গবেষণাগারে সৃষ্টি করেন এবং যে সব অবস্থা বা শর্তের ওপর আচরণটি নির্ভর করে সেগুলোকে প্রয়োজনানুসারে নিয়ন্ত্রণ করেন। অর্থাৎ পরীক্ষণের প্রয়োজন অনুসারে বাড়ানো, কমানো, উপস্থিত করা বা অনুপস্থিত রাখা হয়। একারণে 'নিয়ন্ত্রণ' পরীক্ষণ পদ্ধতির অন্যতম বৈশিষ্ট্য।"
        },
        {
          "label": "গ",
          "question": "",
          "explanation": "উদ্দীপকে C অংশ দ্বারা চল নিয়ন্ত্রণের কৌশল হিসেবে তুল্যমূল্যায়ন বা ভারসাম্য সৃষ্টিকে নির্দেশ করা হয়েছে। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। এ দুটি দল সব শর্তের দিক থেকে সমান বা সমতুল্য থাকবে; পার্থক্য শুধু এই যে, পরীক্ষণ দলে অনির্ভরশীল চল প্রয়োগ করা হয় কিন্তু নিয়ন্ত্রিত দলে উক্ত চল প্রয়োগ করা হয় না। তাই দুটি দলের নির্ভরশীল চলের মধ্যে পার্থক্য পরিলক্ষিত হলে সেজন্য শুধুমাত্র অনির্ভরশীল চলকেই দায়ী করা হয়। নির্ভরশীল চলের পার্থক্য তুলনার জন্য নিয়ন্ত্রিত চল ব্যতীত অন্যসব দিক থেকে পরীক্ষণ দল ও নিয়ন্ত্রিত দলকে সমমানে গঠন করার মাধ্যমেই ভারসাম্য প্রতিষ্ঠা করা হয়।"
        },
        {
          "label": "ঘ",
          "question": "",
          "explanation": "উদ্দীপকে 'B' ও 'E' চিহ্নিত চল নিয়ন্ত্রণের কৌশল দুটি হলো যথাক্রমে অবস্থার ধ্রুবকতা এবং দৈবচয়ন। সব চলকে সবসময় পরীক্ষণ পরিবেশ থেকে অপসারণ করা যায় না। এক্ষেত্রে অবস্থার ধ্রুবকতা কৌশলটি ব্যবহার করতে হয়। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীলভাবে ক্রিয়াশীল থাকে। যেমন- পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। নির্দেশাবলি মুখে বলতে গেলে কোনো বিশেষ দিক বাদ পড়তে পারে বা বিভিন্ন পরীক্ষণপাত্রের নিকট নির্দেশাবলি বলা হুবহু একই রকম নাও হতে পারে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। এমন কিছু অবাঞ্ছিত চল আছে যা সুস্পষ্টভাবে চিহ্নিত করা যায় না এবং পূর্বোক্ত পদ্ধতিগুলোর সাহায্যেও নিয়ন্ত্রণ করা যায় না, সেক্ষেত্রে দৈবচয়ন পদ্ধতি ব্যবহৃত হয়ে থাকে। পরীক্ষণে পরীক্ষণকারীর পক্ষপাতিত্ব একটি অবাঞ্ছিত চল। পরীক্ষণপাত্র নির্বাচন, পরীক্ষণপাত্রদের বিভিন্ন দলে বণ্টন, উদ্দীপক উপস্থাপনের ধারা ইত্যাদি ক্ষেত্রে পরীক্ষণকারীর পক্ষপাতিত্ব ঘটতে পারে। এ সকল পরিস্থিতিতে অবাঞ্ছিত চল নিয়ন্ত্রণের জন্য দৈবচয়ন পদ্ধতি খুবই গুরুত্বপূর্ণ। উদ্দেশ্যহীন কৌশলে নমুনা নির্বাচনের পন্থা অবলম্বনকেই দৈবচয়ন পদ্ধতি বলে। পরিশেষে বলা যায়, পরীক্ষণ পরিচালনায় চল নিয়ন্ত্রণ অত্যন্ত গুরুত্বপূর্ণ একটি বিষয়। প্রয়োজন অনুসারে চল নিয়ন্ত্রণ করলে ফলাফলের গ্রহণযোগ্যতা বৃদ্ধি পায়।"
        }
      ]
    }
  ]
}