{
  "title": "দিনাজপুর, কুমিল্লা, যশোর ২০২২",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "জেরিন সবকিছুতেই সৌন্দর্য খুঁজে বেড়ায়। সে ছবি আঁকে, গান গায়। তার বাবা হারুন সাহেব একজন আদর্শ শিক্ষক। তিনি গ্রামের সকল মানুষকে ভালোবাসেন এবং বিপদে সাহায্য করেন। তিনি নিজের লাভের কথা কখনো চিন্তা করেন না। তিনি গ্রামে একটা স্কুল ও মসজিদ স্থাপন করেন।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "মূল্যবোধের সংজ্ঞা দাও।",
          "explanation": "কতকগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে।"
        },
        {
          "label": "খ",
          "question": "সমাজ ও কৃষ্টি কীভাবে মূল্যবোধ গঠনে সাহায্য করে?",
          "explanation": "মূল্যবোধ গঠনের অন্যতম একটি মাধ্যম হলো সমাজ ও কৃষ্টি। সমাজে গৃহীত মূল্যবোধ সমাজের সদস্যদের মাঝে ব্যক্তির কাছে উপস্থাপিত হয় এবং ব্যক্তি সেগুলো সামাজিকীকরণ প্রক্রিয়ার মাধ্যমে অর্জন করে। এভাবেই ব্যক্তির মূল্যবোধ তার সমাজ ও কৃষ্টির দ্বারা নির্ধারিত হয়। একারণেই এক একটি সমাজ বা কৃষ্টিতে এক এক ধরনের মূল্যবোধ প্রাধান্য পায়। সেজন্যই আমাদের দেশের মানুষের মূল্যবোধের সাথে ইউরোপ বা আমেরিকার লোকদের মূল্যবোধের পার্থক্য পরিলক্ষিত হয়।"
        },
        {
          "label": "গ",
          "question": "জেরিনের মধ্যে কোন ধরনের মূল্যবোধ লক্ষ করা যায়? ব্যাখ্যা করো।",
          "explanation": "জেরিনের মধ্যে সৌন্দর্যবোধ বা নান্দনিক মূল্যবোধ লক্ষ করা যায়। মানুষ মাত্রই সৌন্দর্যপ্রিয়, অর্থাৎ সৌন্দর্য সত্য, সত্যই সুন্দর। নান্দনিক বা সৌন্দর্য মূল্যবোধসম্পন্ন ব্যক্তি তাত্ত্বিক দৃষ্টিভঙ্গি বা বিচার বিশ্লেষণ দ্বারা পরিচালিত না হয়ে তার মনস্তাত্ত্বিক চাহিদা ও আবেগ দ্বারা নিয়ন্ত্রিত হয়। সৌন্দর্যপ্রিয় ব্যক্তি তার মানসিকতা থেকে কোনটি বেশি আকর্ষণীয় তা খুঁজে পায়। এরা প্রকৃতির মধ্যে সর্বদা সৌন্দর্য খুঁজে পেতে চায়। যেমন- চিত্রশিল্পী প্রকৃতি থেকে বিভিন্ন উপকরণ দিয়ে ছবি আঁকার মাধ্যমে তার মনের ভাব ফুটিয়ে তোলে। তবে এরা সৃজনশীল নয়, কোনো নতুন উদ্ভাবনী কৌতূহল তাদের নেই। সবই সৌন্দর্য বলে প্রত্যক্ষ করে। সৌন্দর্যবোধ বা নান্দনিক মূল্যবোধপ্রাপ্ত ব্যক্তিরা সর্বদা সৌন্দর্য খুঁজে বেড়ায় এবং জাঁকজমক ও সম্মানসূচক চিহ্নগুলোকে সবচেয়ে বেশি পছন্দ করে। উদ্দীপকের জেরিন তেমনি সবকিছুতে সৌন্দর্য খুঁজে বেড়ায়। সে ছবি আঁকে এবং গান গায়। সুতরাং বলা যায়, তার মধ্যে সৌন্দর্যবোধ বা নান্দনিক মূল্যবোধ লক্ষ করা যায়।"
        },
        {
          "label": "ঘ",
          "question": "হারুন সাহেবের মধ্যে একাধিক মূল্যবোধ লক্ষণীয়- এ ব্যাপারে তোমার মতামত দাও।",
          "explanation": "হারুন সাহেবের মধ্যে সামাজিক ও ধর্মীয় মূল্যবোধ লক্ষণীয়। সামাজিক মূল্যবোধ সামাজিক আচরণবিধির সাথে সম্পৃক্ত। সমাজের যেসব আচরণের প্রতি অধিকাংশ মানুষ ইতিবাচক মনোভাব প্রকাশ করে সে সব ক্ষেত্রে অভিন্ন মনোভাব প্রকাশ করাকে সামাজিক মূল্যবোধ বলে। সামাজিক মূল্যবোধসম্পন্ন ব্যক্তি সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এরা দয়ালু, পরোপকারী, সহানুভূতিশীল এবং নিঃস্বার্থ হয়ে থাকে। এরা কখনো নিজের স্বার্থের কথা চিন্তা করেন না। অন্যদিকে ধর্মীয় মূল্যবোধ হলো সৃষ্টিকর্তার প্রতি বিশ্বাস এবং তার সান্নিধ্য অর্জনে নির্ধারিত আচরণ প্রকাশ করা। এ মূল্যবোধ মূলত সৃষ্টিকর্তা ও কিছু ধর্মীয় বিধি-বিধানভিত্তিক বিশ্বাস দ্বারা নিয়ন্ত্রিত হয়। এরা ধর্মীয় অনুশাসন মেনে চলে এবং সৃষ্টিকর্তার নির্দেশ জীবনের প্রতিটি পর্যায়ে বাস্তবায়নের চেষ্টা করে। ব্যক্তির ধর্মীয় বিশ্বাসের কারণে ভিন্ন ভিন্ন ধর্ম ও সম্প্রদায়ের সৃষ্টি হয়েছে। উদ্দীপকের হারুন সাহেব একজন আদর্শ শিক্ষক। তিনি গ্রামের সকল মানুষকে ভালোবাসেন এবং বিপদে সাহায্য করেন। তিনি নিজের লাভের কথা ভাবেননা। তিনি গ্রামে একটি স্কুল প্রতিষ্ঠা করেছেন। এ ধরনের কর্মকাণ্ড হারুন সাহেবের সামাজিক মূল্যবোধকে নির্দেশ করে। আবার তিনি গ্রামে একটি মসজিদ স্থাপন করেছেন। এ কাজটি তার ধর্মীয় মূল্যবোধকে নির্দেশ করে। সুতরাং বলা যায়, হারুন সাহেবের মধ্যে একাধিক অর্থাৎ সামাজিক ও ধর্মীয় মূল্যবোধ লক্ষণীয়।"
        }
      ]
    },
    {
      "number": "2",
      "uddipok": "দৃশ্যকল্প-১: রিতার বয়স ৮ বছর। একটি বুদ্ধি অভীক্ষায়। সে ৯ বছর বয়স উপযোগী সকল প্রশ্নের সঠিক উত্তর দেয় এবং ১০ বছর বয়স উপযোগী ৩টি প্রশ্নের সঠিক উত্তর দেয়। 4 দৃশ্যকল্প-২",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "মানসিক বয়স কাকে বলে?",
          "explanation": "ব্যক্তির প্রকৃত বয়স যাই হোক না কেন, কোনো বুদ্ধি অভীক্ষায় সে যে বয়সের উপযোগী প্রশ্নের উত্তর দিতে সক্ষম তাকে তার মানসিক বয়স বলে।"
        },
        {
          "label": "খ",
          "question": "স্ট্যানফোর্ড বিনে বুদ্ধি অভীক্ষাকে ভাষাভিত্তিক বুদ্ধি অভীক্ষা বলা হয় কেন?",
          "explanation": "যারা ভাষার ব্যবহার জানে তাদের বুদ্ধি পরিমাপের জন্য অধিক উপযোগী হওয়ার কারণে স্ট্যানফোর্ড-বিনে অভীক্ষাকে ভাষাভিত্তিক বুদ্ধি অভীক্ষা বলা হয়। স্ট্যানফোর্ড-বিনে অভীক্ষা বৃদ্ধি পরিমাপের জন্য বহুল ব্যবহৃত অভীক্ষা। মূলত বুদ্ধি পরিমাপ করতে যেসব অভীক্ষায় ভাষাকে প্রাধান্য দেওয়া হয়, সেগুলোকে ভাষাভিত্তিক বৃদ্ধি অভীক্ষা বলে। স্ট্যানফোর্ড-বিনে অভীক্ষাটি ২ থেকে ১৮ বছর বয়স্ক ব্যক্তির বৃদ্ধি পরিমাপ করার জন্য প্রবর্তন করা হয়েছে। এখানে বিভিন্ন বয়সী ব্যক্তির জন্য ভাষা ব্যবহার করে প্রতিটি বয়স স্তরে ভিন্ন ভিন্ন প্রশ্ন সংযোজন করা হয়েছে। মূলত ভাষার ব্যবহারের প্রাধান্যের কারণে এ অভীক্ষাটিকে ভাষাভিত্তিক বৃদ্ধি অভীক্ষা বলা হয়।"
        },
        {
          "label": "গ",
          "question": "রিতার বুদ্ধ্যঙ্ক নির্ণয় কর।",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, রিতার বয়স ৮ বছর। একটি বুদ্ধি অভীক্ষায় সে ৯ বছর বয়স উপযোগী সকল প্রশ্নের সঠিক উত্তর দেয় এবং ১০ বছর বয়স উপযোগী ৩টি প্রশ্নের সঠিক উত্তর দেয়। তাহলে রিতার মানসিক বয়স হলো-- (৯x১২) + (৩×২) = ১১৪ মাস। রিতার প্রকৃত বয়স হলো-৮ বছর = ৮ × ১২ = ৯৬ মাস সুতরাং, বুদ্ধ্যঙ্ক = মানসিক বয়স প্রকৃত বয়স × ১০০ = ১১৪মাস ৯৬মাস × ১০০ = ১১৮ . ৭৫ \\frac{মানসিক\\ বয়স}{প্রকৃত\\ বয়স}\\times১০০=\\frac{১১৪মাস}{৯৬মাস}\\times১০০=১১৮.৭৫ প্রকৃত   বয়স মানসিক   বয়স ​ × ১০০ = ৯৬মাস ১১৪মাস ​ × ১০০ = ১১৮ . ৭৫ রিতা একজন উচ্চ সাধারণ বুদ্ধিসম্পন্ন মানুষ।"
        },
        {
          "label": "ঘ",
          "question": "দৃশ্যকল্প-২ এর 'গ' এবং 'ঘ' এর মধ্যে তুলনামূলক পার্থক্য বিশ্লেষণ করো।",
          "explanation": "দৃশ্যকল্প-২ এর 'গ' এবং 'ঘ' দ্বারা যথাক্রমে ব্যক্তিভিত্তিক বুদ্ধি অভীক্ষা এবং দলগত বুদ্ধি অভীক্ষাকে নির্দেশ করা হয়েছে। যেসব বুদ্ধি অভীক্ষার সাহায্যে কেবল একজন ব্যক্তির বৃদ্ধি পরিমাপ করা যায়, সেসব অভীক্ষাকে ব্যক্তিভিত্তিক বুদ্ধি অভীক্ষা বলে। অন্যদিকে দলগত বুদ্ধি অভীক্ষার সাহায্যে একসাথে অনেক লোকের বুদ্ধি পরিমাপ করা যায়। এজন্য দলগত বৃদ্ধি অভীক্ষায় সময় কম লাগে। অন্যদিকে ব্যক্তিগত বুদ্ধি অভীক্ষায় সময় বেশি লাগে। ব্যক্তিগত বুদ্ধি অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে এবং ফলাফল বেশি নির্ভরযোগ্য। অন্যদিকে দলগত অভীক্ষায় অভীক্ষার্থীর সাথে অভীক্ষকের সরাসরি যোগাযোগ থাকে না এবং ব্যক্তিগত অভীক্ষার তুলনায় ফলাফল কম নির্ভরযোগ্য। এ অভীক্ষায় অভীক্ষকের পরিশ্রম ব্যক্তিগত অভীক্ষার তুলনায় কম হয়। ব্যক্তিগত বুদ্ধি অভীক্ষায় অভীক্ষার্থী কোনো সমস্যার সমাধানে ব্যর্থ হলে অভীক্ষক তাকে সহযোগিতা করতে পারেন। কিন্তু দলগত অভীক্ষায় এরূপ ক্ষেত্রে অভীক্ষাথীকে কোনো সহযোগিতা করা সম্ভব হয় না। দলগত বুদ্ধি অভীক্ষায় নম্বর প্রদান করা সহজ। কিন্তু ব্যক্তিগত বুদ্ধি অভীক্ষায় নম্বর প্রদান করা কঠিন। দলগত বুদ্ধি অভীক্ষায় ব্যক্তিগত অভীক্ষার তুলনায় ব্যয় কম হয়। এ অভীক্ষায় অভীক্ষককে খুব দক্ষ না হলেও চলে। কিন্তু ব্যক্তিগত অভীক্ষায় অভীক্ষককে অবশ্যই দক্ষ হতে হবে। ব্যক্তিগত বুদ্ধি অভীক্ষাসমূহের মধ্যে বহুল ব্যবহূত অভীক্ষা হলো স্ট্যানফোর্ড-বিনে বুদ্ধি অভীক্ষা এবং ওয়েক্সলার বুদ্ধি অভীক্ষা। অন্যদিকে দলগত বুদ্ধি অভীক্ষাসমূহের মধ্যে আর্মি আলফা অভীক্ষা এবং আর্মি বিটা অভীক্ষা উল্লেখযোগ্য। পরিশেষে বলা যায়, বুদ্ধিকে বাইরে থেকে এককভাবে বস্তু বা পদার্থের মতো পরিমাপ করা যায় না। বুদ্ধি পরিমাপ করতে সুনির্দিষ্ট পদ্ধতিতে কিছু অভীক্ষার প্রয়োজন।"
        }
      ]
    },
    {
      "number": "3",
      "uddipok": "জুনায়েদ একজন আলোকিত মানুষ। সে সৎ, নির্ভীক এবং দেশপ্রেমিক। তার মা-বাবা ছোটবেলা থেকে কঠোর নিয়ম-শৃঙ্খলার মাধ্যমে বড় করেছেন। সে তার শিক্ষক ও সহপাঠীদের থেকে অনেক কিছু শিখেছে। এটি তাকে প্রকৃত মানুষ হিসেবে গড়ে তুলেছে। তার ডাই নবীন ব্যবসায়-বাণিজ্যে খুবই আগ্রহী।। সে প্রচুর সম্পত্তির মালিক হতে চায়।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "তাত্ত্বিক মূল্যবোধ কী?",
          "explanation": "তাত্ত্বিক মূল্যবোধ হলো ব্যক্তির এমন এক ধরনের বিশ্বাস যা অভিজ্ঞতামূলক, সমালোচনামূলক বা বিচারবুদ্ধিসম্পন্ন বৈজ্ঞানিক অথবা দার্শনিক তথ্য, তত্ত্ব বা দৃষ্টিভঙ্গির ওপর প্রতিষ্ঠিত হয়।"
        },
        {
          "label": "খ",
          "question": "মূল্যবোধ সমাজের চালিকাশিন্ত কেন?",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লেখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "নবীনের মধ্যে যে ধরনের মূল্যবোধ দেখা যায় তা ব্যাখ্যা করো।",
          "explanation": "নবীনের মধ্যে অর্থনৈতিক মূল্যবোধ দেখা যায়। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসায়- বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেকক্ষেত্রেই নৈতিক মূল্যবোধের প্রতি উদাসীনতা প্রদর্শন করে। উদ্দীপকের নবীন ব্যবসায় বাণিজ্যে খুবই আগ্রহী। সে প্রচুর সম্পত্তির মালিক হতে চায়। নবীনের জীবনদর্শন বিশ্লেষণ করলে দেখা যায়, অর্থনৈতিক মূল্যবোধের মূল বিষয়গুলো তার সাথে সাদৃশ্যপূর্ণ। তাই বলা যায়, নবীন অর্থনৈতিক মূল্যবোধসম্পন্ন ব্যক্তি।"
        },
        {
          "label": "ঘ",
          "question": "যে সব মাধ্যম জুনায়েদের মূল্যবোধ গঠনে প্রভাব বিস্তার করেছে তা বর্ণনা করো।",
          "explanation": "জুনায়েদের মূল্যবোধ গঠনে প্রভাব বিস্তারকারী মাধ্যমগুলো হলো পরিবার, বিদ্যালয় এবং সমবয়সী দল। একটি শিশু পরিবারে জন্মগ্রহণ করে। সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। পারিবারিক পরিবেশে ব্যক্তি তার চিন্তা, আবেগ ও কর্মপ্রচেষ্টার রীতিও শেখে। পরিবারের মধ্যেই শিশুর প্রথম মানসিক জগত প্রস্তুত হয়। পিতা-মাতার মধ্যে সম্পর্ক, পরিবারের ধারা, সেখানে কী ধরনের প্রথা ও রীতিনীতি প্রচলিত- এসবের উপর ভিত্তি করে শিশুর জীবনভঙ্গি গড়ে ওঠে। পরিবারের পরই মূল্যবোধ গঠনের অন্যতম মাধ্যম হলো বিদ্যালয়। বিদ্যালয়ে নতুন পরিবেশের সাথে খাপ খাইয়ে চলা, স্বাধীনচেতা মনোভাব, সহযোগিতা, আত্মনির্ভরশীলতা, নিয়মানুবর্তিতা, সততা, ন্যায়নীতি ইত্যাদি শিক্ষা অর্জন করে। শিক্ষকের আচার-ব্যবহার ও চিন্তাধারা শিশুর আচরণকে প্রভাবিত করে। এছাড়া শিশুর মূল্যবোধ গঠনে সহপাঠীরা শক্তিশালী ভূমিকা পালন করে। এখানেই সে ব্যক্তিত্ব ও নেতৃত্বগুণ অর্জন করে। অধিকতর আত্মবিশ্বাসী এবং নিজের সম্পর্কে ইতিবাচক মনোভাব তৈরি হয়। সমবয়সী দলের প্রভাবেই শিশুর পারস্পরিক সৌহার্দ্য, সহযোগিতা, প্রতিযোগিতা, সততা, ন্যায়নীতি প্রভৃতির বিকাশ ঘটে। উদ্দীপকের জুনায়েদ একজন আলোকিত মানুষ। সে সৎ নির্ভীক এবং দেশপ্রেমিক। তার মা-বাবা, শিক্ষক ও সহপাঠীরা এ ধরনের ব্যক্তিত্ব গঠনের মাধ্যম হিসেবে কাজ করেছে। অর্থাৎ পরিবার, বিদ্যালয় এবং সমবয়সী দল এই মাধ্যমগুলো জুনায়েদের প্রকৃত মানুষ হিসেবে গড়ে ওঠার পেছনে যথেষ্ট প্রভাব বিস্তার করেছে। পরিশেষে বলা যায়, মূল্যবোধ হচ্ছে মানুষের ইচ্ছার একটি বিশেষ মানদণ্ড যার মাধ্যমে তার ব্যক্তিত্ব গড়ে ওঠে। এই মূল্যবোধ গঠনে পরিবার, বিদ্যালয় ও সহপাঠীরা গুরুত্বপূর্ণ মাধ্যম হিসেবে কাজ করে।"
        }
      ]
    },
    {
      "number": "4",
      "uddipok": "দৃশ্যকল্প-১: আকাশের প্রকৃত বয়স ১৬ বছর। তার মানসিক বয়স ৯ বছরের মতো । তার বিচার বিশ্লেষণ করার ক্ষমতা কম। । তবে তার কোনো শারীরিক বৈকল্য নেই। সে অন্যের সাহায্য ছাড়াই জীবন-যাপন করতে পারে। দৃশ্যকল্প-২:",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "বুদ্ধির সংজ্ঞা দাও।",
          "explanation": "বুদ্ধি হলো ব্যক্তির সেই ক্ষমতা যা দ্বারা যে বাস্তবজগত সম্বন্ধে অবগত হতে পারে, বিভিন্ন ঘটনার সমন্বয় সাধন করতে পারে এবং সমস্যাজনিত পরিস্থিতিতে সঠিক সিদ্ধান্ত গ্রহণে সক্ষম হতে পারে।"
        },
        {
          "label": "খ",
          "question": "বুদ্ধি পরিমাপে কার্যসম্পাদনী অভীক্ষা প্রয়োজনীয় কেন?",
          "explanation": "যেখানে অক্ষরজ্ঞান বা ভাষার প্রয়োজনীয়তা নেই তাকে অবাচনিক বা কার্যসম্পাদনী অভীক্ষা বলে। কার্যসম্পাদনীয় অভীক্ষায় সমস্যা সমাধানের জন্য ভাষার তেমন কোনো প্রয়োজন হয়না। হাত বা পা দ্বারা সম্পাদিত কর্মের সাহায্যে বুদ্ধির এ অভীক্ষা নেওয়া হয়। সুতরাং, যেসব ব্যক্তি কথা বলতে পারেনা, কানে শোনে না, নিরক্ষর তাদের বুদ্ধ্যঙ্ক পরিমাপ করার জন্য কার্যসম্পাদনীয় অভীক্ষা প্রয়োজনীয়।"
        },
        {
          "label": "গ",
          "question": "'গ' ধরনের বৃদ্ধি প্রতিবন্ধিতার বৈশিষ্ট্যগুলো ব্যাখ্যা করো।",
          "explanation": "গ' চিহ্নিত স্থানে গুরুতর বুদ্ধি প্রতিবন্ধিতাকে নির্দেশ করা হয়েছে। গুরুতর বুদ্ধি প্রতিবন্ধিদের অধিকাংশ ক্ষেত্রেই জন্মের সময় অথবা তার অব্যবহিত পরেই শনাক্ত করা যায়। এদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। গুরুতর বুদ্ধি প্রতিবন্ধিদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। এদের আচরণগত যোগ্যতা সর্বোচ্চ ৪ বছরের শিশুর মতো। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। এরা অন্যের সহায়তা ব্যতীত নিজেরা নিজেদের যত্ন নিতে পারেনা। দৈনন্দিন ক্রিয়াকলাপেও অন্যের সাহায্য নিতে হয়। এরা স্পষ্টভাবে শব্দ উচ্চারণ করতে পারেনা এবং চারপাশের ঘটনার প্রতি সহজে' প্রতিক্রিয়া করতে পারেনা। উদ্দীপকে দৃশ্যকল্প-২ এ বুদ্ধি প্রতিবন্ধিতার শ্রেণিবিভাগ নির্দেশিত হয়েছে। যেখানে 'গ' স্থানে গুরুতর বুদ্ধি প্রতিবন্ধিতা নির্দেশ করা হয়েছে। এদের অধিকাংশের কেন্দ্রীয় স্নায়ুতন্ত্রের মারাত্মক ক্ষতি পরিলক্ষিত হয়। তবে দীর্ঘকালীন প্রশিক্ষণের মাধ্যমে এদের পরনির্ভরশীলতা আংশিকভাবে হ্রাস করা যায়।"
        },
        {
          "label": "ঘ",
          "question": "আকাশের বুদ্ধি প্রতিবন্ধিতাকে কেন শিক্ষা লাভের যোগ্য বলে বিবেচনা করা হয়? তোমার মতামত দাও।",
          "explanation": "আকাশের বুদ্ধি প্রতিবন্ধিতাকে মৃদু বুদ্ধি প্রতিবন্ধিতা বলা যায়। এ ধরনের প্রতিবন্ধিতা শিক্ষা লাভের যোগ্য বলে বিবেচনা করা হয়। দৃশ্যকল্প-১ এ আকাশের প্রকৃত বয়স ১৬ বছর এবং মানসিক বয়স ৯ বছর। সুতরাং তার বুদ্ধ্যঙ্ক, ৯ × ১২ ১৬ × ১২ × ১০০ \\frac{৯\\times১২}{১৬\\times১২}\\times১০০ ১৬ × ১২ ৯ × ১২ ​ × ১০০ = ৫৬.২৫। অর্থাৎ আকাশকে মৃদু বৃদ্ধি প্রতিবন্ধি বলা যায়। তার বিচার-বিশ্লেষণ ক্ষমতা কম।।। তার কোনো শারীরিক বৈকল্য নেই এবং অন্যের সাহায্য ছাড়াই জীবন-যাপন করতে পারে। অধিকাংশ ক্ষেত্রে মৃদু বুদ্ধি প্রতিবন্ধিদের বিদ্যালয়ে ভর্তি হওয়ার আগ পর্যন্ত প্রতিবন্ধি হিসেবে শনাক্ত করা যায়না। এরা সামান্য পড়তে, লিখতে বা সাধারণ হিসাব করতে পারে। অদক্ষ শ্রমিক হিসেবে এরা জীবিকা অর্জন করতে পারে। এরা কারখানায় কাজ করতে পারে। তবে সামাজিক ও অর্থনৈতিক সংকট মোকাবিলায় অন্যদের সহায়তা নিতে হয়। এরা খেলাধুলা ও গান-বাজনায় অংশগ্রহণ করতে পারে। অর্থাৎ মৃদু বুদ্ধি প্রতিবন্ধিরা স্বাভাবিক কার্যক্রম সম্পর্কে অবগত থাকে। তাই মৃদু বৃদ্ধি প্রতিবন্ধিদের শিক্ষা লাভের যোগ্য বলে বিবেচনা করা হয়। বুদ্ধি প্রতিবন্ধীদের প্রায় ৭৫% মৃদু বুদ্ধি প্রতিবন্ধী। এদের ভালো- মন্দের বিচারক্ষমতা কম হলেও আনন্দদায়ক শিক্ষার মাধ্যমে এদের উন্নতি করা সম্ভব। এদেরকে বিশেষজ্ঞরা \"শিক্ষাদানযোগ্য মানসিক প্রতিবন্ধি\" বা Educable Mentally Retarded (EMR) বলে থাকেন।"
        }
      ]
    },
    {
      "number": "5",
      "uddipok": "কোভিড-১৯ মহামারির কারণে দীর্ঘদিন স্কুল বন্ধ থাকায়। দীপার নানা ধরনের অসুস্থতা এবং আবেগীয় সমস্যা দেখা দিয়েছে। অপরদিকে তার বোন লিলি ভালো বেতনে একটি চাকরি পেয়েছে, কিন্তু চাকরিস্থল খুবই দুর্গম বন অঞ্চলে। লিলি সিদ্ধান্ত নিতে পারছে না।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "দ্বন্দ্ব কাকে বলে?",
          "explanation": "পরস্পরবিরোধী দুটি বা দুয়ের অধিক প্রেষণা একইসাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "'জলে কুমির ডাঙ্গায় ব্যঘ' কে বিকর্ষণ-বিকর্ষণ দ্বন্দ্বের উদাহরণ বলা হয় কেন?",
          "explanation": "'জলে কুমির ডাঙ্গায় বাঘ' এরূপ পরিস্থিতি একইসাথে দুইটি ঋণাত্মক ও লক্ষ্যবস্তুকে নির্দেশ করে। যার একটি গ্রহণ করা বাধ্যতামূলক থাকে, তাই একে বিকর্ষণ-বিকর্ষণ দ্বন্দ্ব বলে। এক বা একাধিক বিষয়ের প্রতি পরস্পরবিরোধী প্রতিক্রিয়া করার প্রবণতাকে দ্বন্দ্ব বলে। যখন দুইটি অপ্রীতিকর লক্ষ্যবস্তু থাকে এবং ইচ্ছার বিরুদ্ধে হলেও একটি গ্রহণ না করে উপায় থাকে না তখন যে দ্বন্দ্বের উদ্ভব ঘটে, তাকে বিকর্ষণ-বিকর্ষণ দ্বন্দ্ব বলে। এ ধরনের দ্বন্দ্ব সবচেয়ে বেশি হতাশার সৃষ্টি করে। উদাহরণস্বরূপ, একজন মহিলার চাকরির বয়স শেষ হবার পূর্বমুহূর্তে একটি চাকরিতে যোগদানের জন্য চিঠি পেলেন, যে চাকরিটি তিনি মোটেই পছন্দ করেন না। এ দিকে পরিবারের সবাই তার উপার্জনের দিকে তাকিয়ে আছে। এ ধরনের পরিস্থিতি বিকর্ষণ-বিকর্ষণ দ্বন্দ্বের উদ্ভব ঘটায়।"
        },
        {
          "label": "গ",
          "question": "লিলির মধ্যে পরিলক্ষিত দ্বন্দ্বের বিবরণ দাও।",
          "explanation": "লিলির মধ্যে আকর্ষণ-বিকর্ষণ দ্বন্দ্বের উদ্ভব হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে, লক্ষ্যবস্তুটি একদিকে যেমন- আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয়ই গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এরদিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। উদ্দীপকে লিলি ভালো বেতনে একটি চাকরি পেয়েছে। কিন্তু চাকরিস্থল খুবই দুর্গম বনাঞ্চলে। ফলে সে যোগদান করবে কি না তা নিয়ে সংশয়ে আছে। প্রত্যাশিত বেতনের চাকরিটা আকর্ষণীয় যা তাকে কাছে টানে আবার কর্মস্থল দুর্গম বন অঞ্চলে যা বিকর্ষণীয় হওয়ায় তাকে দূরে সরিয়ে দেয়। সুতরাং বলা যায়, লিলির মধ্যে যে দ্বন্দ্বের উদ্ভব হয়েছে তা মূলত আকর্ষণ- বিকর্ষণ দ্বন্দ্ব।"
        },
        {
          "label": "ঘ",
          "question": "দীপার মধ্যে যে ধরনের চাপমূলক পরিস্থিতির সৃষ্টি হয়েছে তার তুলনামূলক বিশ্লেষণ করো।",
          "explanation": "দীপার মধ্যে সৃষ্টি হওয়া চাপমূলক পরিস্থিতি হলো রোগজনিত সমস্যা এবং আবেগীয় সমস্যা। মানসিক চাপ হলো সেই ধরনের পরিস্থিতি যা ব্যক্তির মধ্যে মানসিক অস্বস্তিকর অবস্থা সৃষ্টি করে। মানুষের জীবনে এই পরিস্থিতি বিভিন্ন রকম হতে পারে। যেমন- একাকিত্ব ভীতিজনিত কারণে আমরা বিভিন্ন সময় বিভিন্ন রোগে ভুগি। কিন্তু দীর্ঘসময় যখন আমরা কোনো রোগে ভুগি, তখন হয়তো চিন্তা করি আর আগের মতো ভালো হতে পারবো না। এই ভেবে আমাদের মধ্যে এক ধরনের মানসিক চাপমূলক পরিস্থিতি সৃষ্টি হয়। মানসিক চাপমূলক অন্য একটি পরিস্থিতি হলো আবেগীয় সমস্যা। মানসিক চাপ সৃষ্টির ক্ষেত্রে একটি উল্লেখযোগ্য বিষয় হলো আবেগীয় সমস্যা। কারণ বিভিন্ন ধরনের আবেগীয় সমস্যা থেকে ব্যক্তির মধ্যে মানসিক চাপমূলক পরিস্থিতি সৃষ্টি হয়। এই আবেগীয় সমস্যাগুলোর মধ্যে হতে পারে- প্রেমে ব্যর্থতা, সন্তানের বিদেশযাত্রা ইত্যাদি। উদ্দীপকে দেখা যায়, কোভিড-১৯ অতিমারির কারণে দীর্ঘদিন স্কুল বন্ধ, থাকায় দীপার নানা ধরনের অসুস্থতা এবং আবেগীয় সমস্যা দেখা দিয়েছে। দীপার এই মানসিক চাপমূলক পরিস্থিতি রোগজনিত সমস্যা ও আবেগীয় সমস্যাকেই নির্দেশ করে। পরিশেষে বলা যায়, মানসিক চাপ সৃষ্টির ক্ষেত্রে সব ধরনের অসুস্থতা এবং আবেগীয় অসুবিধা অন্যতম দুটি কারণ যেগুলো শরীরের স্বাভাবিক ভারসাম্যতার বিঘ্ন ঘটায়।"
        }
      ]
    },
    {
      "number": "6",
      "uddipok": "দৃশ্যকল্প-১: ডঃ শাহীন দুর্ভিক্ষ ও বিবাহবিচ্ছেদের উপর। একটি গবেষণা পরিচালনা করেন। অপরদিকে তার সহকর্মী ডঃ রায়হান শিশুর আবেগ নিয়ে একটি গবেষণা পরিচালনা করেনে।. এজন্য তিনি টেপরেকর্ডার ও ক্যামেরার সাহায্য নেন।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "বাহ্যিক চল নিয়ন্ত্রণের কৌশল কয়টি?",
          "explanation": "বাহ্যিক চল নিয়ন্ত্রণের কৌশল পাঁচটি।"
        },
        {
          "label": "খ",
          "question": "পরস্পর বিরোধী ফলাফলকে সমস্যার উৎস বলা হয় কেন?",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর বিরোধী ফলাফল পান তাহলে আবার আমরা নতুন সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "'খ' চলটির বর্ণনা দাও।",
          "explanation": "'খ' চলটি নির্ভরশীল চলকে নির্দেশ করে। যে চলকে তার উপস্থিতি বা সৃষ্টির জন্য অন্য কোনো চলের উপর নির্ভর করতে হয় তাকে নির্ভরশীল চল বলে। ওয়াইনি ওয়াইটেন এর মতে, \"নির্ভরশীল চল হলো সেই চল যা অনির্ভরশীল চল প্রয়োগের ফলে প্রভাবিত হয় বলে মনে করা হয়। অনির্ভরশীল চল পরিবর্তনের সাথে সাথে প্রাণীর আচরণে যেসব পরিবর্তন ঘটে সেগুলোকে বলা হয় নির্ভরশীল চল। উদ্দীপকে দৃশ্যকল্প-২ এ চলের প্রকারভেদ নির্দেশ করা হয়েছে যেখানে 'খ' চলটি নির্ভরশীল চলকে নির্দেশ করে। মনোবিজ্ঞানীদের গবেষণায় জীবের প্রতিক্রিয়া বা সাড়াই হলো নির্ভরশীল চল। যেমন- চালক সাল আলো দেখে গাড়ি থামায় এবং সবুজ আলো জ্বললে গাড়ি চালাতে শুর করে। এখানে গাড়ি নামানো বা পুনরায় চালানো নির্ভর করছে সাল ব সবুজ আলো জ্বলে ওঠার উপর। তাই গাড়ি থামানো বা পুনরায় চালানো হচ্ছে নির্ভরশীল চল।"
        },
        {
          "label": "ঘ",
          "question": "ডঃ শাহীন ও ডঃ রায়হানের গবেষণায় ব্যবহৃত পদ্ধতি দুটির তুলনামূলক মূল্যায়ন করো।",
          "explanation": "ড. শাহীন ও ড. রায়হানের গবেষণায় ব্যবহৃত পদ্ধতি দুটি যথাক্রমে নিয়মতান্ত্রিক পর্যবেক্ষণ এবং পরীক্ষণ। নিয়মতান্ত্রিক পর্যবেক্ষণ হলো পারস্পরিক সম্পর্ক বা কার্যকরণ সম্পর্কের ভিত্তিতে সংঘটিত বিষয়াবলি সঠিকভাবে লক্ষ করা এবং রেকর্ড করা। এমন কতগুলো আচরণ বা ঘটনা আছে যা গবেষণাগারে তৈরি করা যায়না। সেসব ঘটনা অনুসন্ধানে এ পদ্ধতি ব্যবহার করা হয়। অপরদিকে পরীক্ষণ হলে এমন একটি গবেষণা পদ্ধতি যেখানে অনুসন্ধানকারী কতগুলো নির্দিষ্ট চল প্রয়োগ করেন এবং অন্যান্য চলের উপর তাদের প্রভাব পরিমাপ করেন। এটি সুনিয়ন্ত্রিত পরিবেশে করা হয় এবং ইচ্ছামতো পুনরুৎপাদন করা যায়। নিয়মতান্ত্রিক পর্যবেক্ষণ পদ্ধতির দুটি সাধারণ বৈশিষ্ট্য হলো- পরীক্ষণপাত্রকে তাদের প্রাকৃতিক পরিবেশে পর্যবেক্ষণ করা এবং পরীক্ষণপাত্রের 'আচরণে পর্যবেক্ষণকারী কোনোভাবেই প্রতিবন্ধকতা সৃষ্টি করে না। অপরদিকে পরীক্ষণে গবেষক যথাযথ নিয়ম মেনে যখন খুশি তখন ঘটনাটি সৃষ্টি করতে পারেন এবং কতগুলো অবস্থার পরিবর্তন বা হ্রাস- বৃদ্ধি করে ফলাফলের পরিবর্তন লক্ষ করতে পারেন। উদ্দীপকে ড. শাহীন দুর্ভিক্ষ ও বিবাহবিচ্ছেদের উপর গবেষণা পরিচালন করেন। এক্ষেত্রে প্রাকৃতিক পর্যবেক্ষণের সাহায্যে ঘটনার সাথে সংশ্লিষ্ট শর্তাবলি খুঁটিয়ে পর্যবেক্ষণকে নির্দেশ করা হয়। এছাড়া সামাজিক সংঘর্ষ, দাঙ্গা ইত্যাদি ঘটনা ব্যাখ্যার ক্ষেত্রেও নিয়মতান্ত্রিক পর্যবেক্ষণ পদ্ধতি ব্যবহার করা হয়। আবার ড. রায়হান শিশুর আবেগ নিয়ে একটি গবেষণা পরিচালনা করেন। এজন্য তিনি টেপরেকর্ডার ও ক্যামেরার সাহায্য নেন। এভাবে নিয়ন্ত্রিত পরিবেশে গবেষণাকার্য পরিচালনা করা পরীক্ষণ পদ্ধতিকে নির্দেশ করে। পরিশেষে বলা যায়, পরীক্ষণ ও পর্যবেক্ষণ পদ্ধতি বৈশিষ্ট্যগত দিক থেকে আলাদা হলেও উভয়ই বৈজ্ঞানিক পদ্ধতি হিসেবে স্বীকৃত। উভয়েরই লক্ষ্য কোনো ঘটনার যথার্থ কারণ অনুসন্ধান করা।"
        }
      ]
    },
    {
      "number": "7",
      "uddipok": "দৃশ্যকল্প-১: রবি সবসময় নিজেকে নিয়ে ব্যস্ত থাকে। সে সহজে কারো সাথে মিশতে পারে না। তার বন্ধুর সংখ্যা খুবই কম। তার ভাই আলো বন্ধুমহলে খুবই জনপ্রিয়। কারও সাথে রাগ করে বেশি সময় থাকতে পারে না। দৃশ্যকল্প-২: নীলা বেশ কিছুদিন যাবৎ স্বাভাবিক আচরণ করছে না। এ জন্য তার বাবা তাকে নিয়ে একজন মনোবিজ্ঞানীর কাছে গেলেন। মনোবিজ্ঞানী নীলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী নীলার সমস্যা চিহ্নিত করলেন এবং পরামর্শ দিলেন।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "ব্যক্তিত্বের সংজ্ঞা দাও।",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ, যার ভেতর দিয়ে তার স্বাতন্ত্র্য ভাব প্রকাশ পায়।"
        },
        {
          "label": "খ",
          "question": "ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ কেন?",
          "explanation": "ব্যক্তিত্ব পরিমাপে প্রাচীনতম ও অতি পরিচিত পদ্ধতি হলো- সাক্ষাৎকার পদ্ধতি। সাক্ষাৎকার পদ্ধতিতে সাক্ষাৎকার গ্রহণকারী এবং সাক্ষাৎকার প্রদানকারী সামনাসামনি আসেন এবং প্রত্যক্ষ কথোপকথনের মাধ্যমে সাক্ষাৎকার প্রদানকারীর ব্যক্তিত্ব মূল্যায়ন করা হয়। এ কথোপকথনের মাধ্যমে ব্যক্তির ইচ্ছা, অনিচ্ছা, আশা-আকাঙ্ক্ষা, আগ্রহ, অনুভূতি, মনোভাব প্রভৃতি সম্বন্ধে সাক্ষাৎকার গ্রহণকারী মোটামুটি একটা ধারণা গঠনের চেষ্টা করেন। ব্যক্তিত্বের মূল্যায়নের জন্য সাক্ষাৎকার পদ্ধতি বহুলাংশে ব্যবহৃত হয়। সুতরাং বলা যায়, ব্যক্তিত্ব পরিমাপে সাক্ষাৎকার পদ্ধতি গুরুত্বপূর্ণ একটি পদ্ধতি।"
        },
        {
          "label": "গ",
          "question": "রবি এবং আলোর ব্যক্তিত্বের ধরনের পার্থক্য লিখ।",
          "explanation": "দৃশ্যকল্প-১ রবি এবং আলো যথাক্রমে অন্তর্মুখী এবং বহির্মুখী ব্যক্তিত্বের অধিকারী। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এ জাতীয় লোক খুবই আত্মকেন্দ্রিক, বাহ্যবস্তুর প্রতি উদাসীন, আত্মসচেতন ও স্বার্থপর হয়ে থাকে। অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের যথেষ্ট অভাব রয়েছে, যার ফলে তারা বাইরের নতুন পরিবেশে সহজে নিজেকে খাপ-খাইয়ে নিতে পারে না। এ ধরনের ব্যক্তিরা খুবই চিন্তাশীল ও সৃজনশীল প্রতিভার অধিকারী হয়ে থাকে। আবার বহির্মুখী ব্যক্তিত্বের অধিকারীরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এ ধরনের লোকেরা নানাবিধ সামাজিক কর্মকাণ্ডে অংশগ্রহণ করে এবং নিজেদের নিয়ে এদের বিশেষ কোনো মাথাব্যথা নেই। বহির্মুখী ব্যক্তিত্বের লোকেরা খুবই সামাজিক এবং যেকোনো পরিবেশ ও পরিস্থিতিতে এরা নিজেদের খাপ-খাইয়ে নিতে পারে। পরোপকারিতাই এদের মূল লক্ষ্য। উদ্দীপকে দেখা যায়, রবি সবসময় নিজেকে নিয়ে ব্যস্ত থাকে। সে সহজে কারো সাথে মিশতে পারেনা। তার বন্ধুর সংখ্যা খুবই কম। রবির এ ধরনের ব্যক্তিত্ব অন্তর্মুখী ব্যক্তিত্বকে নির্দেশ করে। অপরদিকে তার ভাই আলো বন্ধুমহলে খুব জনপ্রিয়। কারো সাথে রাগ করে বেশি সময় থাকতে পারেনা। সুতরাং, আলো বহির্মুখী ব্যক্তিত্বের অধিকারী।"
        },
        {
          "label": "ঘ",
          "question": "নীলার সমস্যা চিহ্নিত করতে মনোবিজ্ঞানী কোন অভীক্ষা ব্যবহার করেছেন? বিশ্লেষণ করো।",
          "explanation": "নীলার সমস্যা চিহ্নিত করতে মনোবিজ্ঞানী কাহিনি সংপ্রত্যক্ষণ অভীক্ষা ব্যবহার করেছেন। ১৯৩৫ সালে ক্রিস্টিয়ানা মরগান এবং এইচ. এ. মারে সর্বপ্রথম কাহিনি সংপ্রত্যক্ষণ অভীক্ষা প্রণয়ন করেন। এ অভীক্ষা ২০টি কার্ড নিয়ে গঠিত। যার মধ্যে ১৯টি অস্পষ্ট ও দ্ব্যর্থবোধক এবং একটি কার্ড ফাঁকা ঝ সাদা। পরীক্ষণপাত্রকে একটি একটি করে ছবিযুক্ত কার্ড দেখিয়ে সে ছবিতে যা দেখতে পাচ্ছে তার ওপর ভিত্তি করে গল্প রচনা করতে বলা হয়। সবশেষে সাদা কার্ডটি দিয়ে, এর মধ্যে একটি ছবি কল্পনা করে তার ওপর ভিত্তি করে গল্প রচনা করতে বলা হয়। পরীক্ষণপাত্রের প্রদত্ত উত্তরগুলো বিশ্লেষণ করে পরীক্ষক পরীক্ষণপাত্রের ইচ্ছা, আশা-আকাঙ্ক্ষা, মনোভাব, প্রেষণা, আবেগ, কল্পনাশক্তি প্রভৃতি জানার চেষ্টা করে। উদ্দীপকে নীলা স্বাভাবিক আচরণ না করায় তার বাবা তাকে মনোবিজ্ঞানীর কাছে নিয়ে গেলেন। মনোবিজ্ঞানী নীলাকে কতগুলো কার্ডের মাধ্যমে ছবি দেখালেন এবং এর ভিত্তিতে একটি গল্প লিখতে বললেন। এই গল্পের ভিত্তিতে মনোবিজ্ঞানী নীলার সমস্যা চিহ্নিত করে পরামর্শ দিলেন। মনোবিজ্ঞানীর প্রয়োগকৃত এ অভীক্ষাটি হলো কাহিনি সংপ্রত্যক্ষণ অভীক্ষা। এ অভীক্ষার মাধ্যমে মনোবিজ্ঞানীরা পরীক্ষার্থীর গল্পের ধরন দেখে তার মানসিক রোগের পূর্বাভাস বুঝতে পারেন। পরিশেষে বলা যায়, কাহিনি সংপ্রত্যক্ষণ অভীক্ষার মাধ্যমে পরীক্ষণপাত্রের অস্বাভাবিকতা নির্ণয় করা সম্ভব। তবে সকল ক্ষেত্রে এ পার্থক্য নির্ণয় করা সম্ভব না-ও হতে পারে।"
        }
      ]
    },
    {
      "number": "8",
      "uddipok": "রহিম খুবই মেধাবী ছাত্র। কিন্তু দুর্ভাগ্যবশত সে বুয়েটে। ভর্তি পরীক্ষায় অংশগ্রহণের যোগ্যতা অর্জন করতে পারেনি। ফলে সে মানসিকভাবে খুবই অস্বস্তিবোধ করছে। তার বড় ভাই মিজান একজন। বেসরকারি চাকুরিজীবী। তাকে অফিসে প্রচুর কাজ করতে হয়। ফলে সে প্রায়ই মাথাব্যথা, ক্লান্তি, অমনোযোগ ও ধৈর্যহীনতায় ভোগে।",
      "tag": "DIN.B, CB, JB 22",
      "sub_questions": [
        {
          "label": "ক",
          "question": "হতাশার সংজ্ঞা দাও।",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "অবদমনকে আত্মরক্ষামূলক কৌশল বলা হয় কেন?",
          "explanation": "আত্মরক্ষার কৌশল হিসেবে সঙ্গতি বিধানের চরমতম ও নিকৃষ্টতম কৌশল হলো অবদমন। তীব্র মানসিক চাপের ফলে ব্যক্তির মনের ইচ্ছাগুলো বা অসামাজিক ও নীতিবিরোধী কাজগুলো ব্যক্তির নিজের কাছেই গ্রহণযোগ্য হয় না বা তার দ্বারা ব্যক্তির তৃপ্তি সাধন হয় না। এ ধরনের অগ্রহণযোগ্য কামনা- বাসনাকে ব্যক্তি স্বভাবতই জোরপূর্বক ভুলে থাকে বা অচেতন মনে দাবিয়ে রাখে। ব্যক্তির এই জোরপূর্বক ভুলে থাকা বা দাবিয়ে রাখার কাজটিকে অবদমন বলে।"
        },
        {
          "label": "গ",
          "question": "রহিমের মধ্যে যে মানসিক অবস্থার সৃষ্টি হয়েছে তার উৎসসমূহ বর্ণনা করো।",
          "explanation": "রহিমের মধ্যে সৃষ্টি হওয়া মানসিক অবস্থা হলো হতাশা। হতাশার উৎসকে তিনটি প্রধান ভাগে ভাগ করা হয়। যথা: পরিবেশত, ব্যক্তিগত এরং দ্বন্দ্ব। পরিবেশগত প্রতিবন্ধকতার কারণে লক্ষ্য অর্জনে বাধা সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। যেমন: সমাজের বিভিন্ন রীতি-নীতি ও বর্ণ-বৈষম্য, দরিদ্রতা এবং বিভিন্ন প্রাকৃতিক কারণে ব্যক্তি হতাশ হতে পারে। হতাশার দ্বিতীয় উৎস হলো ব্যক্তিগত। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি লক্ষ্য অর্জনে বাধা দিলে হতাশার সৃষ্টি হয়। এছাড়া লম্বায় খুবই খাটো, কৃশতা, মানসিক অক্ষমতা প্রভৃতিও হতাশার ব্যক্তিগত উৎস। হতাশার আরেকটি উৎস হলো দ্বন্দ্ব। দুটি সমান শক্তিশালী প্রেষণা যখন একইসাথে উপস্থিত হয়। তখন আমরা দ্বন্দ্বের সম্মুখীন হই। দ্বন্দ্বের সার্থক সমাধানে ব্যর্থ হলেই হতাশার সৃষ্টি হয়। উদ্দীপকের রহিম খুবই মেধাবী-ছাত্র হওয়া সত্ত্বেও দুর্ভাগ্যবশত বুয়েটে ভর্তি পরীক্ষায় অংশগ্রহণের যোগ্যতা অর্জন করতে পারেনি। ফলে সে মানসিকভাবে খুবই অস্বস্তিবোধ করছে। তার এই মানসিক অস্বস্তিকে মনোবিজ্ঞানের ভাষায় হতাশা বলা হয়।"
        },
        {
          "label": "ঘ",
          "question": "মিজানের সমস্যা সমাধানের কৌশলগুলোর বিবরণ দাও।",
          "explanation": "মিজানের ক্ষেত্রে কর্মভারের প্রভাব পরিলক্ষিত হয় যা কতগুলো কৌশল অবলম্বনের মাধ্যমে সমাধান করা যায়। কর্মভার দক্ষতা ও উৎপাদনকে স্থবির করে। তাই এ সমস্যা সমাধানে নিম্নোক্ত পদক্ষেপ গ্রহণ করা প্রয়োজন- কর্মক্ষেত্রের প্রাকৃতিক পরিবেশের উন্নয়ন: কর্মক্ষেত্রে আলো, বায়ু- চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। অপর্যাপ্ত আলো দৃষ্টিগত অস্বস্তি ও ক্লান্তি ঘটায়। বায়ু চলাচল বাধাগ্রস্ত হলে অক্সিজেন হ্রাস পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। তাই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। সঠিক কর্মানুসূচি ও কার্যবিরতির ব্যবস্থা করা: সাধারণত মনে করা হয়, উৎপাদন বাড়াতে কর্মঘণ্টা বাড়াতে হয়। কিন্তু দেখা যায়, কর্মঘণ্টা হ্রাস করলে উৎপাদন বাড়ে। এছাড়া কর্মক্লান্তি দূর করা এবং কর্মক্ষমতা সংরক্ষণের জন্য কর্মবিরতির প্রয়োজন। কর্মঘণ্টা কমানো এবং কর্মবিরতির পাশাপাশি পরিকল্পিত পালাক্রমিক কাজের মাধ্যমে কর্মভার নিরসন করা সম্ভব। কর্ম পুনর্বিন্যাস: শিল্পক্ষেত্রে কর্ম পুনর্বিন্যাস প্রয়োজন রয়েছে। কর্মকে এমনভাবে পুনঃপরিকল্পনা করতে হবে যার ফলে কর্মীর দক্ষতা, উৎপাদন ও কর্মসন্তুষ্টি বৃদ্ধি পায়। পুনর্বিন্যাসের মাধ্যমে কর্মে একঘেয়েমি বীতপূণ ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়। উদ্দীপকে মিজান একজন বেসরকারী চাকুরিজীবী এবং তাকে প্রচুর কাজ করতে হয়। ফলে সে প্রায়ই মাথাব্যথা, ক্লান্তি, অমনোযোগ ও ধৈর্যহীনতায় ভোগে। তার এ সমস্যাকে মনোবিজ্ঞানের ভাষায় কর্মভার বলা হয়। কতগুলো কৌশল বাস্তবায়নের মাধ্যমে এ ধরনের সমস্যা সমাধান করা সম্ভব।"
        }
      ]
    }
  ]
}