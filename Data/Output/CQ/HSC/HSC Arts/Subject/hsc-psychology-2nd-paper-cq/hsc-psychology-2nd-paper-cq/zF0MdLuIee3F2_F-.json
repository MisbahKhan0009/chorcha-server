{
  "title": "দিনাজপুর, কুমিল্লার, সিলেট, যশোর ২০১৮",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "জনাব আবু রায়হান একজন পরোপকারী ব্যক্তি। সমাজের সকলের সুখে-দুঃখে তিনি ভূমিকা রাখেন। সমাজের মানুষের কল্যাণে সামাজিক শৃঙ্খলা রক্ষায় তিনি নিজ স্বার্থ বিসর্জন দিয়ে কাজ করেন। আবু রায়হানের চাচাতো ভাই আবু আয়মানও একজন সামাজিক মানুষ। তিনিও সমাজের মানুষের সুখে-দুঃখে পাশে থাকেন, মানুষের সেবা করতে চান, কিন্তু তিনি মনে করেন মানুষের সেবা করার জন্য ক্ষমতায় অধিষ্ঠিত হওয়া জরুরি। বয়সে ছোট হলেও তিনি অনেক সময় আবু রায়হান সাহেবের ওপরও প্রভাব বিস্তার করে থাকেন। তবে, আবু আয়মান একজন সৌন্দর্যপ্রিয় ও শিল্পমনা ব্যক্তিও বটে। তিনি সবসময়ই পরিপাটি থাকেন এবং সন্তানদেরও সেভাবে রাখতে পছন্দ করেন।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "মূল্যবোধ গঠনের প্রধান মাধ্যম কোনটি?",
          "explanation": "মূল্যবোধ গঠনের প্রধান মাধ্যম পরিবার।"
        },
        {
          "label": "খ",
          "question": "মনোভাব মূল্যবোধের পূর্বশর্ত কীভাবে?",
          "explanation": "কতগুলো মনোভাবের সমন্বয়ে গঠিত অপেক্ষাকৃত স্থায়ী বিশ্বাসকে মূল্যবোধ বলে। যেমন- সততা, ন্যায়নীতি, স্বাধীনতা ইত্যাদি মূল্যবোধের উদাহরণ। মনোভাব ছাড়া মূল্যবোধ গঠিত হয় না অর্থাৎ মনোভাব মূল্যবোধের অংশবিশেষ। মূল্যবোধ দ্বারা প্রাপ্ত পরিস্থিতিতে কোন ধরনের মনোভাবের ইতিবাচক আঙ্গিকতা রয়েছে অথবা কোনো ধরনের মনোভাবের নেতিবাচক আঙ্গিকতা বিদ্যমান তা নির্ণয় করা যায়। এ জন্য মূল্যবোধ ও মনোভাব একে অপরের সাথে গভীরভাবে সম্পর্কযুক্ত।"
        },
        {
          "label": "গ",
          "question": "জনাব আবু রায়হান কোন ধরনের মূল্যবোধসম্পন্ন? ব্যাখ্যা করো।.",
          "explanation": "উদ্দীপকে আলোচিত আবু রায়হান সামাজিক মূল্যবোধসম্পন্ন ব্যক্তি। সামাজিক মূল্যবোধ হলো ব্যক্তির এমন এক ধরনের বিশ্বাস যা তার সামাজিক সম্পর্ক ও পারস্পরিক আচার-আচরণ ও মিথস্ক্রিয়ায় প্রতিষ্ঠিত হয়। সামাজিক মূল্যবোধসম্পন্ন ব্যক্তিরা অনেক ক্ষেত্রেই ব্যক্তিস্বার্থের উর্ধ্বে - সামাজিক রীতি-নীতিকেই অধিক গুরুত্ব প্রদান করে এবং তা মেনে চলতে চায়। তাদের কাছে মূল্যবোধের অর্থ হলো পরার্থপরতা। সামাজিক মূল্যবোধসম্পন্ন ব্যক্তিরা মানুষের ভালোবাসার মধ্যেই জীবনের মূল্য খুঁজে পান। এরা নিজেদের স্বার্থের প্রতি তেমন গুরুত্ব দেন না। এরা সাধারণত দয়ালু, সহানুভূতিশীল এবং নিঃস্বার্থ হয়ে থাকেন। উদ্দীপকে আবু রায়হান একজন পরোপকারী ব্যক্তি। সমাজের মানুষের কল্যাণে তিনি নিজ স্বার্থ বিসর্জন দিয়ে কাজ করেন। তার এসব কাজ উদ্দীপকে তাকে সামাজিক মূল্যবাধসম্পন্ন ব্যক্তি হিসেবে চিত্রিত করেছে।"
        },
        {
          "label": "ঘ",
          "question": "উদ্দীপকে উল্লেখিত আবু আয়মানের বৈশিষ্ট্যে কোন কোন মূল্যবোধ লক্ষ করা যায়? যুক্তিসহ বিশ্লেষণ করো।",
          "explanation": "উদ্দীপকে আবু আয়মানের বৈশিষ্ট্যে রাজনৈতিক মূল্যবোধ ও সৌন্দর্যবোধ মূল্যবোধ লক্ষ করা যায়। যে মূল্যবোধের ওপর ভিত্তি করে ব্যক্তি তার রাজনৈতিক কর্মকাণ্ড, রাজনৈতিক আদর্শ ইত্যাদি পরিচালনা করে থাকে, তাই রাজনৈতিক মূল্যবোধ। রাজনৈতিক মূল্যবোধসম্পন্ন ব্যক্তি সর্বদা নেতৃত্ব প্রদান করতে চান। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার উপরে প্রভাব বিস্তার করা এদের চরিত্রের উল্লেখযোগ্য দিক। উদ্দীপকে বর্ণনায় দেখা যায়, আবু আয়মান মানুষের সেবা করতে চান, তিনি মনে করেন মানুষের সেবা করার জন্য ক্ষমতায় অধিষ্ঠিত হওয়া প্রয়োজন। আবার বয়সে ছোট হলেও তিনি তার চাচাতো ভাই আবু রায়হানের ওপরও প্রভাব বিস্তার করে থাকেন। উদ্দীপকে আবু আয়মানের এই বৈশিষ্ট্যগুলো তাকে রাজনৈতিক মূল্যবোধসম্পন্ন ব্যক্তি হিসেবে লক্ষ করা যায়। সৌন্দর্যবোধ মূল্যবোধের ব্যক্তিরা ব্যক্তিজীবনে সৌন্দর্যপিপাসু হয়ে থাকে এবং প্রকৃতির মধ্যে সর্বদা সৌন্দর্য খুঁজে পেতে চায়। এ মূল্যবোধসম্পন্ন ব্যক্তিরা সর্বদা জাঁকজমক শক্তিমত্তা বিশিষ্ট পরিচয় চিহ্ন বা সম্মানসূচক চিহ্নগুলোকে সবচেয়ে বেশি পছন্দ করে। উদ্দীপকের বর্ণনায় আবু আয়মান একজন সৌন্দর্যপ্রিয় ও শিল্পমনা ব্যক্তি। তিনি সব সময়ই পরিপাটি থাকেন এবং সন্তানদেরও সেভাবে রাখতে পছন্দ করেন। আবু আয়মানের চরিত্রে সৌন্দর্যপ্রিয়তার যে বৈশিষ্ট্য লক্ষ করা যায় সে দিক থেকে তাকে সৌন্দর্যবোধ ও মূল্যবোধসম্পন্ন ব্যক্তি হিসেবেও বিবেচনা করা যায়।"
        }
      ]
    },
    {
      "number": "2",
      "uddipok": "নাহিন নবম শ্রেণিতে পড়ে। সে বাবার সঙ্গে প্রতিদিন খবরের। কাগজ পড়ে এবং টেলিভিশনে খবর শোনে। সম্প্রতি বাংলাদেশে অনুপ্রবেশাধীন রোহিঙ্গাদের দুঃখ-দুর্দশার খবর তাকে খুব কষ্ট দেয়। কীভাবে তাদের সাহায্য করা যায় এই নিয়ে চিন্তা করতে থাকে। নাহিনের মামা মতিন সাহেব যেকোনো বিষয় সম্পর্কে যথার্থ বিবেচনা ছাড়াই যুক্তিহীন, নেতিবাচক ও বিদ্বেষপূর্ণ মনোভাব পোষণ করেন। যেমন- তিনি মনে করেন দরিদ্রদের লেখাপড়া করার প্রয়োজন নেই। মতিন সাহেবের এ ধরনের মানসিকতা অনেকের কাছেই গ্রহণযোগ্য নয়।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "মনোভাব কী?",
          "explanation": "মনোভাব হলো কোনোকিছুর পক্ষে বা বিপক্ষে যাবার পূর্বপ্রস্তুতি।"
        },
        {
          "label": "খ",
          "question": "প্রাসঙ্গিক আইন প্রণয়ন কীভাবে পূর্বসংস্কার হ্রাস করে?",
          "explanation": "পূর্বসংস্কার যেহেতু একটি শিক্ষালব্ধ আচরণ, সেহেতু এটিকে বিভিন্ন পরিবেশ পরিস্থিতির প্রেক্ষিতে ব্যক্তি আচরণ থেকে দূর বা অনেকাংশ হ্রাস করা সম্ভব। পূর্বসংস্কার হ্রাস করার ক্ষেত্রে একটি উল্লেখযোগ্য উপায় হলো প্রাসঙ্গিক আইন প্রণয়ন করা। প্রাসঙ্গিক আইন প্রণয়নের মধ্য দিয়ে দুই বা ততোধিক সম্প্রদায়ের মধ্যকার সম্পর্ক উন্নয়নের পাশাপাশি পূর্বসংস্কার প্রশমন বা দূর করা যায়। এক্ষেত্রে ক্লার্ক (১৯৬৫) উল্লেখ করেন যে, আমেরিকায় বর্ণবাদবিরোধী আইন প্রণয়ন করে শ্বেতাঙ্গ ও কৃষ্ণাঙ্গদের মধ্যকার সম্পর্ক উন্নয়নের চেষ্টা করা হয়েছে, যার ফলে বর্তমানে কৃষ্ণাঙ্গদের সম্পর্কে শ্বেতাঙ্গদের যে পূর্বসংস্কার তা অনেকাংশে হ্রাস পেয়েছে।"
        },
        {
          "label": "গ",
          "question": "নাহিনের আচরণ মনোভাবের কোন উপাদানের অন্তর্ভুক্ত? ব্যাখ্যা করো।",
          "explanation": "উদ্দীপকের বর্ণনায় নাহিনের আচরণ মনোভাবের অনুভূতি বা আবেগীয় উপাদানের অন্তর্ভুক্ত। মনোভাবের ক্ষেত্রে অনুভূতি ও আবেগীয় উপাদান হলো কোনো বিষয়, বস্তু বা পরিস্থিতির প্রতি মতামত বা প্রতিক্রিয়া প্রদানের ক্ষেত্রে ব্যক্তির মনো-দৈহিক ক্রিয়ার সৃষ্ট এক ধরনের আবেগ বা প্রক্ষোভমূলক প্রস্তুতি। এটি ব্যক্তির শারীরিক ও মানসিক আলোড়নগত পরিবর্তন ও মূল্যায়নের সাথে সম্পর্কযুক্ত। অনুভূতি ও আবেগ থেকে সৃষ্ট আবেগ বা প্রক্ষোভমূলক প্রস্তুতিই কোনো বিষয়, বস্তু বা পরিস্থিতির পক্ষে বা বিপক্ষে যাবার মতো ব্যক্তির মনোভাব তৈরি করে। যেমন- যাকে পছন্দ করি তাকে ভালোবাসি, যাকে পছন্দ করি না তাকে ঘৃণা করি। আবার, আমরা আনন্দ থেকে সুখ এবং কষ্ট থেকে দুঃখ অনুভব করি। উদ্দীপকের বর্ণনায় দেখা যায়, নাহিন তার বাবার সাথে প্রতিদিন খবরের কাগজ পড়ে এবং টেলিভিশনে খবর শুনে। সম্প্রতি বাংলাদেশে অনুপ্রবেশাধীন 'রোহিঙ্গাদের দুঃখ-দুর্দশার খবর তাকে খুব কষ্ট দেয়। রোহিঙ্গাদের দুঃখ- দুর্দশার খবর শুনে নাহিনের কষ্ট পাওয়াটাই হলো তার আবেগের প্রকাশ। এখানে নাহিনের রুষ্ট পাওয়া আচরণ মনোভাবের অনুভূতি বা আবেগীয় উপাদানের অন্তর্ভুক্ত।"
        },
        {
          "label": "ঘ",
          "question": "মতিন সাহেবের মানসিকতাকে মনোবিজ্ঞানের ভাষায় কী বলে? এর বৈশিষ্ট্যসমূহ বিশ্লেষণ করো।",
          "explanation": "উদ্দীপকে মতিন সাহেবের মানসিকতাকে মনোবিজ্ঞানের ভাষায় মনোভাব বলে। মনোভাব জন্মগত নয়। বয়োবৃদ্ধির সাথে সাথে ব্যক্তির অন্যান্য ব্যক্তির সঙ্গে পারস্পরিক ক্রিয়া অর্থাৎ মিথস্ক্রিয়ার ভেতর দিয়ে মনোভাব অর্জিত হয়। মনোভাব সর্বদাই ব্যক্তির সাথে তার পরিবেশের একটি বিশেষ পরিস্থিতির সম্পর্ককে বোঝায়। এ বিশেষ পরিস্থিতি কোনো বস্তু, ব্যক্তি, গোষ্ঠী, সংস্থা কিংবা কোনো মূল্যবোধও হতে পারে। মনোভাবের একটি বৈশিষ্ট্য হচ্ছে এটি মোটামুটি দীর্ঘস্থায়ী। মনোভাব ক্ষণে ক্ষণে পরিবর্তন হয় না। তবে মনোভাব যেহেতু জন্মগত, নয়, অভিজ্ঞতার প্রভাবে অর্জিত, সেহেতু অভিজ্ঞতার পরিবর্তনের ফলে মনোভাব পরিবর্তন হতে পারে। আবার মনোভাব প্রছন্ন থাকে বলে সোজাসুজি মনোভাবকে জানা যায় না। মনোভাব ব্যক্তির একটি বিশেষ আবেগ ও অনুভূতিমূলক অবস্থার দ্বারা নিয়ন্ত্রিত হয়। এটি মনোভাবের একটি বিশেষ বৈশিষ্ট্যকে প্রকাশ করে। কারণ ব্যক্তির ব্যক্তিগত আবেগ ও অনুভূতি দ্বারা তার মনোভাব গঠিত ও পরিচালিত হয়। সেক্ষেত্রে ব্যক্তির মধ্যে তার পারিবারিক, সামাজিক বা কৃষ্টিগত রীতি-নীতি, মূল্যবোধ, ধর্মীয় বিশ্বাস, আদর্শ ইত্যাদি কাজ করে।"
        }
      ]
    },
    {
      "number": "3",
      "uddipok": "দিনমজুর করিম শেখের মেধাবী ছেলে সিফাত এবার মেডিকেল ও বুয়েটের ভর্তি পরীক্ষায় অংশগ্রহণ করে দুটোতেই কৃতকার্য হয়। সে ভীষণ চিন্তিত কোনটাতে ভর্তি হবে। মেডিকেল না বুয়েটে। ছেলের সাফল্যে বাবা খুশি হলেও ভীষণ অস্থির ও চিন্তিত সিফাতের ভর্তি ও পড়াশোনার খরচ চালানো নিয়ে। অবশেষে ছেলের ভবিষ্যতের কথা চিন্তা করে তার একমাত্র সম্বল দুধের গাভী বিক্রয় করার সিদ্ধান্ত নেয়। আর নিজেকে এই বলে সান্ত্বনা দেয় পড়াশোনা শেষ করে ছেলে সংসারের হাল ধরবে।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "হতাশার সংজ্ঞা দাও।",
          "explanation": "প্রত্যাশিত বস্তু লাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "কর্মভার কীভাবে মানসিক চাপ সৃষ্টি করে?",
          "explanation": "কর্মভার হলো কর্মের প্রতি ইচ্ছা বা আগ্রহ হ্রাস পাওয়া এবং দীর্ঘক্ষণ কাজ করার ফলে সৃষ্ট মানসিক অবস্থা। কর্মভার মানুষের কর্মদক্ষতার একটি গুরুতর প্রতিবন্ধক। এর সাছে ক্লান্তির সম্পর্ক রয়েছে। অনেকেই মনে করেন, কর্মভার হচ্ছে দীর্ঘক্ষণ কাজ করার ফলে সাময়িক কর্মক্ষমতা হ্রাস পাওয়া। মানসিক চাপ সৃষ্টির ক্ষেত্রে কর্মভার একটি বিশেষ উদ্দীপক হিসেবে কাজ করে।"
        },
        {
          "label": "গ",
          "question": "উদ্দীপকে সিফাতের মধ্যে কোন ধরনের দ্বন্দ্বের সৃষ্টি হয়েছে? ব্যাখ্যা করো।",
          "explanation": "উদ্দীপকে সিফাতের মধ্যে আকর্ষণ-আকর্ষণ দ্বন্দ্ব সৃষ্টি হয়েছে। নিম্নে আকর্ষণ-আকর্ষণ দ্বন্দ্বের ব্যাখ্যা প্রদান করা হলো- যখন আমাদের সামনে দুইটি সমান আকর্ষণীয় বস্তু থাকে এবং সেখান থেকে একটি গ্রহণ করতে হবে তখন আমরা দ্বন্দ্বের সম্মুখীন হই।'এ ধরনের দ্বন্দ্বকে আকর্ষণ-আকর্ষণ দ্বন্দ্ব বলা হয়। এক্ষেত্রে দুইটি ধনাত্মক লক্ষ্যবস্তু থাকে এবং দুটি সমান আকর্ষণীয় হয়। উদ্দীপকের বর্ণনায় সিফাতের ক্ষেত্রে দুটি ধনাত্মক লক্ষ্যবস্তু কাজ করেছে। সেগুলো হলো মেডিকেল ও বুয়েটের ভর্তি পরীক্ষায় দুটোতেই কৃতকার্য হওয়া। দুটোই তার কাছে সমান আকর্ষণীয়। নিম্নে চিত্রের সাহায্যে এ বিষয়টি উপস্থাপন করা হলো- উপরিউক্ত আলোচনা থেকে বলা যায় যে, সিফাতের দ্বন্দ্বমূলক মানসিক অবস্থার সৃষ্টি হয়েছে আর সেটি হচ্ছে আকর্ষণ-আকর্ষণ দ্বন্দ্ব।"
        },
        {
          "label": "ঘ",
          "question": "করিম শেখ মানসিক চাপ সামলানোর যে সমস্ত কৌশল অবলম্বন করেন তা কতখানি যৌক্তিক? মতামত দাও।",
          "explanation": "উদ্দীপকে করিম সাহেব মানসিক চাপ সামলানোর জন্য আত্মরক্ষামূলক ক্ষতিপূরণ কৌশল অবলম্বন করেন। মানুষ প্রতিনিয়ত চাপ অনুভব করছে। ছোট্ট শিশু থেকে শুরু করে বৃদ্ধ পর্যন্ত প্রতিটি মানুষ বিভিন্ন পর্যায়ে মানসিক চাপ অনুভব করে। মানসিক চাপ মোকাবিলার একটি সর্বজনীন পদ্ধতি হচ্ছে আত্মরক্ষামূলক কৌশল। আত্মরক্ষামূলক কৌশলের অন্যতম একটি কৌশল হচ্ছে ক্ষতিপূরণ, 'হা বিপর্যস্ত মানসিক যন্ত্রণাকে প্রশমিত করতে সাহায্য করে। মানসিক চাপের প্রতি পরোক্ষ প্রতিক্রিয়া হিসেবে ব্যক্তি এক ধরনের ক্ষতিপূরণমূলক আচরণ করে। অর্থাৎ কোনো কারণে ব্যক্তির মধ্যে মানসিক চপের সৃষ্টি হলে ব্যক্তি তার ওই মানসিক অবস্থা থেকে মুক্তি পাওয়ার জন্য ব্যক্তি অন্য কোনো ক্ষেত্রের সফলতা দিয়ে ক্ষতিপূরণ করে। উদ্দীপকে দেখা যায়, করিম শেখ তার ছেলের পড়াশোনার খরচ নিয়ে চিন্তিত। ছেলের ভবিষ্যতের কথা ভেবে তার একমাত্র সম্বল দুধের গাড়ী বিক্রি করার সিদ্ধান্ত নেয় আর নিজেকে এই ভেবে সান্ত্বনা দেয় পড়াশোনা শেষ করে ছেলে সংসারের হাল ধরবে। এখানে করিম শেখ তার ছেলের সংসারের হাল ধরাকে ক্ষতিপূরণের বিকল্প মাধ্যম হিসেবে ভাবতে থাকে। অর্থাৎ গাভী বিক্রি করে যে ক্ষতি হবে ছেলে একদিন লেখাপড়া করে সাফল্য অর্জন করে সংসারের হাল ধরে সে ক্ষতিপূরণ করবে।"
        }
      ]
    },
    {
      "number": "4",
      "uddipok": "রহিম সাহেবের দুই সন্তান সজল ও রিপন। তৃতীয় শ্রেণিতে হয় স্থান অধিকার করায় রহিম সাহেব সজলকে একটি খেলনা কিনে দেয়। এতে সজলের উৎসাহ বৃদ্ধি পায় এবং পরবর্তী পরীক্ষায় ১ম স্থান অধিকার করার জন্য পড়ালেখায় আরও মনোযোগী হয়। অন্যদিকে, রিপন অনেক অলস ছিল, কোনো কিছু সময়মতো করত না। পরে শিক্ষকের। নির্দেশ ও উপদেশনার কারণে তার মধ্যে নিয়মানুবর্তিতা, আত্মনির্ভরশীলতা ও শৃঙ্খলাবোধ দেখা যায়। রহিম সাহেব সন্তানদের লেখাপড়া ছাড়াও অন্যান্য বিষয়, যেমন- খাওয়া, কাপড় পরা, মার্জিত আচরণ করা ইত্যাদির প্রতিও খেয়াল রাখেন। এতে করে তার মধ্যে সুদ্ধ সামাজিকতার বিকাশ ঘটে।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "আন্তঃব্যক্তিক আকর্ষণ কী?",
          "explanation": "আন্তঃব্যক্তিক আকর্ষণ হলো ব্যক্তিতে ব্যক্তিতে মেলামেশা, ভাব বিনিময় বা সম্পর্ক স্থাপনের ক্ষেত্রে এক ধরনের আপেক্ষিক আকাঙ্ক্ষা। পারস্পরিক্ মেলামেশা ও বোঝাপড়ার মধ্য দিয়ে ব্যক্তিতে ব্যক্তিতে সম্পর্ক গড়ে ওঠে, এই সম্পর্কের মধ্যে থাকে এক ধরনের আকর্ষণবোধ যাকে আন্তঃব্যক্তিক আকর্ষণ বলে।"
        },
        {
          "label": "খ",
          "question": "সামাজিকীকরণকে শিক্ষার্জিত আচরণ বলা হয় কেন?",
          "explanation": "সামাজিকীকরণ হলো এমন একটি প্রক্রিয়া যার মাধ্যমে ব্যক্তি তার নিজের পরিবার ও কৃষ্টির উপযোগী আচরণের ধারা, বিশ্বাস, আদর্শমান ও প্রেষণাবলি শিক্ষা করে। সামাজিকীকরণ এমন একটি শিক্ষা প্রক্রিয়া যা মূলত শিশু বা ব্যক্তির জীবনব্যাপী একটি সামগ্রিক শিক্ষণ প্রক্রিয়া। এখানে শিশু বা ব্যক্তির সব ধরনের শিক্ষণের সমন্বয় ঘটে। শিক্ষালব্ধ আচরণমূলক পরিবর্তন ছাড়া অন্যান্য পরিবর্তন সামাজিকীকরণের অন্তর্গত নয়। উদাহরণস্বরূপ, নিজস্ব এলাকার ভাষা শেখা সামাজিকীকরণের ফল, কিন্তু দৌড়ানো বা লাফ দেয়া সামাজিকীকরণ নয়। কেননা ভাষা শিক্ষার ক্ষেত্রে ব্যক্তির সাথে সমাজের বিভিন্ন ব্যক্তির আন্তঃক্রিয়ার ইতিহাস রয়েছে, কিন্তু দৌড়ানো বা লাফানোর সাথে এরকম ইতিহাস নেই।"
        },
        {
          "label": "গ",
          "question": "সজলের উৎসাহ বৃদ্ধিতে সমাজীকরণের কোন প্রক্রিয়া ক্রিয়াশীল?",
          "explanation": "উদ্দীপকে সজলের উৎসাহ বৃদ্ধিতে সামাজিকীকরণের করণ শিক্ষণ প্রক্রিয়া ক্রিয়াশীল। করণ শিক্ষণের মূল কথা হলো- যখন কোনো প্রতিক্রিয়ার বলবৃদ্ধি ঘটে তখন ওই প্রতিক্রিয়া করার প্রবণতা বেড়ে যায়। অর্থাৎ বলবর্ধক দিলে প্রাণীর আচরণের দ্রুত পরিবর্তন ঘটে। বলবর্ধক ইতিবাচক ও নেতিবাচক হতে পারে। ইতিবাচক 'বলবর্ধকের ক্ষেত্রে কোনো প্রতিক্রিয়া পুরস্কৃত হয় বলে তার পুনরুদ্রেকের সম্ভাবনা বেড়ে যায়। আবার নেতিবাচক বলবর্ধকের ক্ষেত্রে কোনো স্বেচ্ছ্য প্রণোদিত আচরণ বাধাপ্রাপ্ত হলে সেই শাস্তিমূলক পরিস্থিতি থেকে ব্যক্তি রক্ষা পাওয়ার জন্য ওই আচরণ করা থেকে নিজেকে বিরত রাখে। উদ্দীপকের বর্ণনায় দেখা যায়, সজল তৃতীয় শ্রেণিতে ২য় স্থান অধিকার করায় তার পিতা রহিম সাহেব সজলকে একটি খেলনা কিনে দেয়। এতে সজলের উৎসাহ বৃদ্ধি পেয়ে পরবর্তী পরীক্ষায় ১ম স্থান অধিকার করার জন্য পড়ালেখায় আরও মনোযোগী হয়। এখানে সজলের ইতিবাচক বলবৃদ্ধি ঘটেছে, পরীক্ষায় দ্বিতীয় স্থান করায় তার পিতা পুরস্কারস্বরূপ তাকে একটি খেলনা কিনে দিলে সজলের আচরণের পুনরুদ্রেকের সম্ভাবনা বেড়ে গিয়ে সে পরীক্ষায় ১ম স্থান অধিকারের জন্য পড়ালেখায় আরও মনোযোগী হয়।"
        },
        {
          "label": "ঘ",
          "question": "\"রহিম সাহেব ও রিপনের মাঝে সমাজীকরণের ভিন্ন ভিন্ন মাধ্যম বিদ্যমান\"- উক্তিটির যথার্থতা বিশ্লেষণ করো।",
          "explanation": "উদ্দীপকের বর্ণনায় দেখা যায়, রহিম সাহেবের মধ্যে সামাজিকীকরণের ধর্মীয় শিক্ষা এবং রিপনের মধ্যে সামাজিকীকরণের বিদ্যালয় মাধ্যম বিদ্যমান। সামাজিকীকরণের একটি গুরুত্বপূর্ণ মাধ্যম হলো ধর্মীয় শিক্ষা। ধর্মীয় শিক্ষা, আচার-অনুষ্ঠান ও ধর্মীয় অনুশাসনের মাধ্যমে ব্যক্তি বা শিশুর মধ্যে ধর্মীয় মূল্যবোধ, ধর্মীয় রীতি-নীতি তথা এক ধরনের সামাজিকীকরণ প্রক্রিয়া সম্পন্ন ছাড়াও অন্যান্য বিষয় যেমন- খাওয়া, কাপড় পরা, মার্জিত আচরণ কর ইত্যাদির প্রতিও খেয়াল রাখেন। আমাদের দেশে ছেলে-মেয়ারা সাধারণত তাদের বাবা-মার কাছে ধর্মীয় শিক্ষা লাভ করে। এসব ধর্মীয় শিক্ষা সন্তানদের মধ্যে সুস্থ সামাজিক বিকাশে সহায়তা করে। পারিবারিক পরিবেশের বাইরে শিশুদের সামাজিকীকরণ ঘটে। তাই বিদ্যালয়ে এলে শিশুরা এর নিয়ম-কানুন মেনে চলে। এখানে অন্য শিশুদের প্রতি তারা সহনশীল হয় এবং দলগত আচরণ মেনে চলে। এ সময় শিশুর তাদের শিক্ষক-শিক্ষিকার প্রতি শ্রদ্ধাশীল হয়। বিদ্যালয়ে শিক্ষক-শিক্ষিকার নির্দেশনা ও উপদেশনার মাধ্যমে শিশুরা সরাসরি শিক্ষণ লাভ করে। উদ্দীপকের বর্ণনায় দেখা যায় রিপন অলস, সময়মতো কিছু করে না, কিন্তু পরবর্তী সময়ে শিক্ষকের নির্দেশ ও উপদেশনার কারণে তার মধ্যে নিয়মানুবর্তিতা, আত্মনির্ভরশীলতা ও শৃঙ্খলাবোধ দেখা যায়। বিদ্যালয়ের শিক্ষকের আচরণের মাধ্যমে রিপনের মধ্যে সামাজিক আচরণ গড়ে ওঠে। সংক্ষেপে বলা যায় রহিম সাহেব ও রিপনের মধ্যে সামাজিকীকরণে ধর্মীয় শিক্ষা ও বিদ্যালয়ের গুরুত্বপূর্ণ ভূমিকা রয়েছে। এরকম সামাজিকীকরণের অনেক মাধ্যম রয়েছে যার প্রভাবে জীবনব্যাপী সামাজিকীকরণ প্রক্রিয়া চলতে থাকে।"
        }
      ]
    },
    {
      "number": "5",
      "uddipok": "দৃশ্যকল্প-১: ইকবাল সাহেব কলেজের শিক্ষক। তিনি শ্রেণিতে লক্ষ করলেন যে সোহান, নামে একজন ছাত্র শ্রেণিতে খাপ খাওয়াতে পারছে না। ইকবাল সাহেব ছেলেটিকে মনোবিজ্ঞানীর কাছে। পাঠালেন। মনোবিজ্ঞানী সোহানকে কতগুলো কার্ড দেখান এবং কার্ডে 'কী 'দেখতে পাচ্ছে তা বলতে বলেন। তিনি সোহানের উত্তরগুলো লিখে। রাখেন এবং তার সমস্যা বুঝতে পারেন। দৃশ্যকল্প-২: পাভেল, রুবেল ও জুয়েল তিন ভাই। পাভেল দেখতে খাটো, গোলগাল ও মিশুক প্রকৃতির। রুবেল লম্বা, হাল্কা-পাতলা গড়নের এবং নির্জনতাপ্রিয়। অন্যদিকে জুয়েল সুঠাম দেহের অধিকারী। সে খেলাধুলা, পছন্দ করে এবং দুঃসাহসিক কাজ করে আনন্দ পায়।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "ব্যক্তিত্ব কী?",
          "explanation": "ব্যক্তিত্ব হলো ব্যক্তির সকল বৈশিষ্ট্যের সামগ্রিক রূপ যার ভেতর দিয়ে তার স্বাতন্ত্র্য ভাবপ্রকাশ পায়।"
        },
        {
          "label": "খ",
          "question": "ক্রেৎমারের শারীরিক গঠন মতবাদটি বিজ্ঞানসম্মত নয় কেন?",
          "explanation": "ক্রেৎস্মারের শারীরিক গঠন মতবাদটিতে তিনি বর্ণনা করেন যে, শারীরিক গড়নের সাথে মানসিক লক্ষণ ও ব্যক্তিত্বের সম্পর্ক রয়েছে। তার গবেষণায় তিনি দেখতে পান যে, হালকা পাতলা গড়নের ব্যক্তিদের মধ্যে সিজোফ্রেনিয়া বেশি হয় এবং যারা মোটা ও গোলগাল ধরনের তাদের মধ্যে ম্যানিক ডিপ্রেসিভ নামক মানসিক ব্যাধি বেশি হয়। ক্রেৎমার মতবাদের বড় ত্রুটি হলো যে, তিনি বয়সের সঙ্গে সঙ্গে যে শারীরিক পরিবর্তন হয়, সে বিষয়টি এড়িয়ে গেছেন। সেদিক বিবেচনা করলে ক্রেৎমারের টাইপ তত্ত্বটি বিজ্ঞানসম্মত নয়।"
        },
        {
          "label": "গ",
          "question": "দৃশ্যকল্প-১ এ সোহানের সমস্যা সমাধানে মনোবিজ্ঞানী কোন ধরনের অভীক্ষা প্রয়োগ করেন? ব্যাখ্যা করো।",
          "explanation": "দৃশ্যকল্প-১ এ সোহানের সমস্যা সমাধানে মনোবিজ্ঞানী রোশাক কালির ছাপ অভীক্ষা প্রয়োগ করেন। নিম্নে রোশাক কালির ছাপ অভীক্ষার ব্যাখ্যা প্রদান করা হলো- প্রক্ষেপণমূলক অভীক্ষাসমূহের মধ্যে সবচেয়ে বেশি ব্যবহৃত অভীক্ষা হচ্ছে রোশাক অভীক্ষা। ১০টি কালির ছাপ বিশিষ্ট কার্ড নিয়ে এ অভীক্ষা গঠিত। ১০টি কালির ছাপের মধ্যে ৫টি কালো ও ধূসর বর্ণের, ২টি কালো ও লাল বর্ণের এবং বাকি ৩টি অন্যান্য বর্ণের। কার্ডগুলোর কালির ছাপ প্রকৃতপক্ষে অর্থহীন, কিন্তু এমন প্রকৃতির যে সেগুলো যেমন খুশি তেমন করে প্রত্যক্ষণ করা যায়। পরীক্ষণপাত্রে এক একটি করে কার্ড দেওয়া হয় এবং কার্ডে সে কী দেখছে তা বলতে বলা হয়। কার্ডগুলো দেখার সময় পরীক্ষণপাত্র যতক্ষণ খুশি এবং যেভাবে খুশি দেখতে পারে। প্রতিটি কার্ড দেখা শেষ হলে পরীক্ষণ পাত্রের উত্তর হুবহু লিখে রাখা হয়। উদ্দীপকে যেমন সোহানকে মনোবিজ্ঞানী কার্ড দেখান এবং কার্ডে সে কী দেখতে পাচ্ছে তা তিনি লিখে রেখে সোহানের সমস্যা বুঝতে চেষ্টা করেন। এভাবে মনোবিজ্ঞানী কার্ডগুলো সোহানের সামনে ধারাবাহিকভাবে উপস্থাপন করেন। মনোবিজ্ঞানী সোহানের উত্তরগুলো তিনটি বৈশিষ্ট্যের ভিত্তিতে মূল্যায়ন করেন। এ জন্য বলা হয়, দৃশ্যকল্প-১ ও সোহানের সমস্যা সমাধানের মনোবিজ্ঞানী রোশক কালির ছাপ অভীক্ষা প্রয়োগ করেন।"
        },
        {
          "label": "ঘ",
          "question": "দৃশ্যকল্প-২ এ উল্লিখিত তিন ভাই-এর বৈশিষ্ট্য শেলডনের শারীরিক গঠন মতবাদ অনুসারে তুলনা করো।",
          "explanation": "শেলডনের শারীরিক গঠন মতবাদ অনুসারে দৃশ্যকল্প-২ এ উল্লিখিত পাভেল, রুবেল ও জুয়েল তিন ভাইয়ের বৈশিষ্ট্য মূলত এন্ডোমরফিক, এক্টোমরফিক ও মেসোমরফিক প্রকৃতির। এনডোমরফিক ব্যক্তিরা তুলনামূলক বড় ও স্ফীত পেট, গোলমাল, মোটা এবং মেদবহুল দেহের অধিকারী হয়ে থাকে। এরা মিশুক, আরামপ্রিয়, বন্ধুভাবাপন্ন, পরনির্ভরশীল এবং ভোজনপ্রিয়। একটোমরফিক ব্যক্তিরা লম্বা, হালকা-পাতলা ক্ষীণকায় দেহের অধিকারী হয়ে থাকে। এই শ্রেণির ব্যক্তিরা অন্তর্মুখী ও আত্মকেন্দ্রিক প্রকৃতির হয়ে থাকে এবং এরা নির্জনতা পছন্দ করে। মেসোমরফিক ব্যক্তিরা সুগঠিত পেশিবহুল, চওড়া কাঁধ ও সুঠাম দৈহিক গঠনের অধিকারী হয়ে থাকে। এই শ্রেণির ব্যক্তিরা খেলোয়াড়সুলভ মনোভাব, দুঃসাহসিক কর্মকাণ্ড ও শারীরিক তেজোদীপ্ততায় অন্যের ওপর কর্তৃত্ব প্রতিষ্ঠা করতে চায়- এমন প্রকৃতির হয়ে থাকে।"
        }
      ]
    },
    {
      "number": "6",
      "uddipok": "দ্বাদশ শ্রেণির মনোবিজ্ঞান বিষয়ের ১০ জন শিক্ষার্থীর প্রাকনির্বাচনি ও নির্বাচনি পরীক্ষার প্রাপ্ত নম্বর নিম্নরূপ: প্রাকনির্বাচনি: ৩০, ৩২, ৩২, ৩৫, ৩৮, ৪৩, ৪৫, ৫০, ৫০, ৫৫ নির্বাচনি: ৩৫, ৩৮, ৪০, ৪০, ৪৫, ৪৭, ৫০, ৫২, ৫৫, ৫৮",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "পরিসংখ্যান কী?",
          "explanation": "সুপরিকল্পিতভাবে বিভিন্ন মৌলিক বিষয়সমূহের কার্যকারণ সম্পর্ক নির্ণয় ও পরিমাপনের ক্ষেত্রে সংখ্যাতাত্ত্বিক তথ্য বা উপাত্ত সংগ্রহ, ব্যাখ্যা ও বিশ্লেষণভিত্তিক বিজ্ঞানকেই পরিসংখ্যান বলে।"
        },
        {
          "label": "খ",
          "question": "পরিসরকে বিচ্যুতির সহজতর পরিমাপক বলা হয় কেন?",
          "explanation": "পরিসর হলো বিস্তৃতি বা বিচ্যুতি পরিমাপের সবচেয়ে সহজ এবং সাধারণ পদ্ধতি। কোনো বণ্টনের ক্ষুদ্রতম সংখ্যা ও বৃহত্তর সংখ্যার -ব্যবধান বা পার্থক্যকে উক্ত বণ্টনের পরিসর বলে। ম্যাক্সহোন এবং ম্যাক্সহোন বলেন, 'বিচ্যুতির সহজতম পরিমাপ হলো পরিসর, যা একগুচ্ছ সাফল্যাঙ্কের বৃহত্তম এবং ক্ষুদ্রতম সাফল্যাঙ্কের পার্থক্যকে বোঝায়।'"
        },
        {
          "label": "গ",
          "question": "উদ্দীপকে প্রদত্ত শিক্ষার্থীদের প্রাকনির্বাচনি পরীক্ষায় প্রাপ্ত নম্বরের গড় বিচ্যুতি নির্ণয় করো।",
          "explanation": "উদ্দীপকে প্রদত্ত শিক্ষার্থীদের প্রাকনির্বাচনি পরীক্ষায় প্রাপ্ত নম্বর-৩০, ৩২, ৩২, ৩৫, ৩৮, ৪৩, ৪৫, ৫০, ৫০, ৫৫। নিম্নে প্রাপ্ত নম্বরের গড় বিচ্যুতি নির্ণয় করা হলো- সাফল্যাঙ্ক (X) বিচ্যুতি[X- x ‾ \\overline{\\mathrm{x}} x ] ৩০ ৩২ ৩২ ৩৫ ৩৮ ৪৩ ৪৫ ৫০ ৫০ ৫৫ ১১ ৯ ৯ ৬ ৩ ২ 8 ৯ ৯ ১৪ ΣΧ = ৪১০ Σ ( X − X ‾ ) = ৭৬ \\Sigma(\\mathrm{X}-\\overline{\\mathrm{X}})^{}=৭৬ Σ ( X − X ) = ৭৬ এখানে গড়, X ‾ = ∑ X N = ৪১০ ১০ = 8 ১ \\overline{\\mathrm{X}}=\\frac{\\sum \\mathrm{X}}{\\mathrm{N}}=\\frac{৪১০}{১০}=8 \\mathrm{১} X = N ∑ X ​ = ১০ ৪১০ ​ = 8 ১ গড় বিচ্যুতি, M D = ∑ ∣ X − X ‾ ∣ N =  ৭৬   ১০  = \\mathrm{MD}=\\frac{\\sum|\\mathrm{X}-\\overline{\\mathrm{X}}|}{\\mathrm{N}}=\\frac{\\text { ৭৬ }}{\\text { ১০ }}= MD = N ∑ ∣ X − X ∣ ​ =   ১০     ৭৬   ​ = ৭.৬ ∴ \\therefore ∴ নির্ণেয় গড় বিচ্যুতি ৭.৬ (প্রায়)।"
        },
        {
          "label": "ঘ",
          "question": "শিক্ষার্থীদের নির্বাচনি পরীক্ষায় প্রাপ্ত নম্বরের বিস্তারমান ও আদর্শ বিচ্যুতি নির্ণয় করো।",
          "explanation": "উদ্দীপকে শিক্ষার্থীদের নির্বাচনি পরীক্ষায় প্রাপ্ত নম্বরগুলো ৩৫, ৩৮, ৪০,৪০, ৪৫,৪৭, ৫০, ৫২, ৫৫, ৫৮। নিচে নির্বাচনি পরীক্ষায় প্রাপ্ত নম্বরের বিস্তারমান নির্ণয় করা হলো। সাফল্যাঙ্কসমূহকে ক্রমানুসারে নিচে উপস্থাপন করা হলো- সাফল্যাঙ্ক (X) বিচ্যুতি[X- x ‾ \\overline{\\mathrm{x}} x ] বিচ্যুতি[X- x ‾ \\overline{\\mathrm{x}} x ] 2 ^2 2 ৩৫. ৩৮ ৪০ ৪০ ৪৫ ৪৭ ৫০ ৫২ ৫৫ ৫৮ - ৭.৫ - ৪.৫ - ২.৫ -২.৫ ২.৫ ৪.৫ ৭.৫ ৯.৫ ১২.৫ ১৫.৫ ৫৬.২৫ ২০.২৫ ৬.২৫ ৬.২৫ ৬.২৫ ২০.২৫ ৫৬.২৫ ৯০.২৫ ১৫৬.২৫ ২৪০.২৫ ΣΧ = ৪২৫ Σ ( X − X ˉ ) 2 = \\Sigma(X-\\bar{X})^{2}= Σ ( X − X ˉ ) 2 = ৬৫৮.৫ এখানে, N=10 গড় X ‾ = ∑ X N = ৪২৫ ১০ = ৪২ . ৫ \\overline{\\mathrm{X}}=\\frac{\\sum \\mathrm{X}}{\\mathrm{N}}=\\frac{৪২৫}{১০}=৪২ . ৫ X = N ∑ X ​ = ১০ ৪২৫ ​ = ৪২ . ৫ আবার, বিস্তারমান σ 2 = Σ ( X − X ˉ ) 2 N =  ৬৫৮.৫   ১০  =  ৬৫ . ৮৫ \\sigma^{2}=\\frac{\\Sigma(X-\\bar{X})^{2}}{N}=\\frac{\\text { ৬৫৮.৫ }}{\\text { ১০ }}=\\ ৬৫.৮৫ σ 2 = N Σ ( X − X ˉ ) 2 ​ =   ১০     ৬৫৮ . ৫   ​ =   ৬৫ . ৮৫ ∴ \\therefore ∴ নির্ণেয় বিস্তারমান ৬৫.৮৫ (প্রায়)।"
        }
      ]
    },
    {
      "number": "7",
      "uddipok": "জনাব মাহমুদুল হাছান শিশুদের আচরণের বিকাশ এবং শিক্ষণ কার্যক্রমের ওপর গবেষণা করেন। তিনি লক্ষ করেন শিশুদের বলবর্ধক প্রদান করা হলে নির্দিষ্ট আচরণটি করার প্রবণতা বৃদ্ধি পায় এবং বলবর্ধকের অনুপস্থিতিতে উদ্দীপকের সাথে প্রতিক্রিয়ার সম্পর্ক দুর্বল করে তোলে। জনাব মাহমুদুল হাছান তার গবেষণাকার্য নিয়ন্ত্রিত পরিবেশে বস্তুনিষ্ঠভাবে পরিচালনা করেছেন।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "সমস্যা কী?",
          "explanation": "পরীক্ষণকারী যে সকল প্রশ্নের সমাধানের জন্য পরীক্ষণ করেন সেগুলোই হলো সমস্যা। কোনো বিষয়ে জ্ঞানের অভাব থেকেই সমস্যার সৃষ্টি হয়।"
        },
        {
          "label": "খ",
          "question": "পরীক্ষণকে বৈজ্ঞানিক পদ্ধতি বলা হয় কেন?",
          "explanation": "পরীক্ষণ পদ্ধতি হলো এমন একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি, যার মাধ্যমে অনির্ভরশীল চল ও নির্ভরশীল চলসমূহ্যে কার্যকারণগত সম্পর্ক নির্ণয় ও পরিমাপ করা হয়। মনোবৈজ্ঞানিক গবেষণার ক্ষেত্রে পরীক্ষণ পদ্ধতি হলো মানুষ বা প্রাণীর আচরণ ও মানসিক ক্রিয়া-প্রতিক্রিয়া নির্ণয়ের একটি সুপরিকল্পিত ও সুনিয়ন্ত্রিত বৈজ্ঞানিক পদ্ধতি। পরীক্ষণ পদ্ধতিতে বৈজ্ঞানিক বৈশিষ্ট্যাবলি বর্তমান থাকে। এ কারণেই পরীক্ষণ পদ্ধতিকেই বৈজ্ঞানিক পদ্ধতি হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে উল্লিখিত বলবর্ধক কোন ধরনের চল? ব্যাখ্যা করো",
          "explanation": "উদ্দীপকের বর্ণনায় বলবর্ধক অনির্ভরশীল চল। যে চল অন্য কোনো চলের ওপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া সৃষ্টি বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনে তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। পরীক্ষণে এ চল কখনো অনুপস্থিত থাকে না। যদি থাকে তবে সেক্ষেত্রে পরীক্ষণ অর্থহীন হয়ে পড়ে। কারণ পরীক্ষণের একমাত্র উদ্দেশ্য হচ্ছে প্রতিক্রিয়ার ওপর অনির্ভরশীল চলের প্রভাব পরীক্ষা করা। উদ্দীপকের বর্ণনায় জনাব মাহমুদুল হাছান শিশুদের আচরণের বিকাশ এবং শিক্ষণের কার্যক্রমের ওপর গবেষণা করেন। গবেষণায় তিনি লক্ষ করেন শিশুদের বলবর্ধক প্রদান করা হলে নির্দিষ্ট আচরণ করার প্রবণতা বৃদ্ধি পায় এবং বলবর্ধকের অনুপস্থিতিতে উদ্দীপকের' সাথে প্রতিক্রিয়ার সম্পর্ক দুর্বল করে। এখানে বলবর্ধকটি অনির্ভরশীল চল। কেননা মাহমুদুল হাছান তার ইচ্ছানুযায়ী বলবর্ধক হ্রস বা বৃদ্ধি করতে পারে এবং এই বলবর্ধক হ্রাস বা - বৃদ্ধির সাথে প্রাণীর আচরণের ওপর উদ্দীপকের প্রতিক্রিয়ার পরিবর্তন হয়।"
        },
        {
          "label": "ঘ",
          "question": "জনাব মাহমুদুল হাছান কোন পদ্ধতির সাহায্যে তার পরীক্ষণ পরিচালনা করেছেন? এই পদ্ধতির বৈশিষ্ট্যগুলো বিশ্লেষণ করো।",
          "explanation": "উদ্দীপকে জনাব মাহমুদুল হাছান পরীক্ষণ পদ্ধতির সাহায্যে তার পরীক্ষণ পরিচালনা করেছেন। - পরীক্ষণ পদ্ধতির একটি অন্যতম বৈশিষ্ট্য হলো সমস্যা শনাক্তকরণ ও ধারণা গঠন। কারণ সমস্যা শনাক্তকারণ ও ধারণা গঠনের মধ্য দিয়ে পদ্ধতির সূচনা হয়। পুনরাবৃত্তি পরীক্ষণ পদ্ধতির আরেকটি বেশিষ্ট্য, পরীক্ষণের পুনরাবৃত্তি বা বারবার পরীক্ষণ কার্য পরিচালনার মধ্য বোন পরীক্ষণ পদ্ধতিতে পরীক্ষণের ফলাফলের সত্যতাকে যাচাই করা যায়। বস্তুনিষ্ঠতা পরীক্ষণের অন্যতম বৈশিষ্ট্য। এখানে ব্যক্তির পছন্দ-অপছন্দ, বৃক্ষ্মী-অনিচ্ছার স্থান নেই। এ পদ্ধতিতে বস্তুনিষ্ঠভাবে অনুসন্ধান কার্য পরিচালনা করা হয়। পরীক্ষণ পদ্ধতিতে বৈজ্ঞানিক নিয়ম-নীতি অনুসরণ। করায় পরীক্ষণের ফলাফল ব্যক্তির প্রভাবমুক্ত হয়ে থাকে। পরীক্ষণ পদ্ধতির একটি গুরুত্বপূর্ণ বৈশিষ্ট্য হলো চলের নিয়ন্ত্রণ। কারণ, পরীক্ষণ পদ্ধতিতে পরীক্ষণের ফলাফলকে বস্তুনিষ্ঠ ও নির্ভরযোগ্য করার জন্য পরীক্ষণ বা গবেষণায় প্রভাববিস্তারকারী বিভিন্ন অবাঞ্ছিত চলের প্রভাব। অপসারণ করা, ধ্রুব রাখা বা নিয়ন্ত্রণ করা হয়। যথার্থতা পরীক্ষণের আার 'একটি বৈশিষ্ট্য। কারণ বারবার পরীক্ষণ কার্য পরিচালনার মধ্য দিয়ে পরীক্ষণ পদ্ধতিতে পরীক্ষণের ফলাফলের যথার্থতা যাচাই করা যায়।"
        }
      ]
    },
    {
      "number": "8",
      "uddipok": "দৃশ্যকল্প-১: অথই সপ্তম শ্রেণির মেধাবী ছাত্রী। তার বুদ্ধ্যঙ্ক কেমন হবে তা জানার আগ্রহে অর্থই-এর বাবা তাকে একজন। মনোবিজ্ঞানীর কাছে নিয়ে যান। মনোবিজ্ঞানী ভাষাগত ৬টি মানকের মাধ্যমে তার বুদ্ধ্যঙ্ক নির্ণয় করলেন। ফলাফলে দেখলেন অর্থই এর বুদ্ধ্যঙ্ক স্বাভাবিকের তুলনায় বেশি। দৃশ্যকল্প-২: আনিকা ও রাইয়ান দুইজন প্রতিবেশী। আনিকা সামান্য পড়তে ও লিখতে পারে, গান-বাজনা করতে পারে। শারীরিক বৈকল্যতা নেই। অন্যদিকে, রাইয়ানের শারীরিক অক্ষমতা, কথা বলায় জড়তা রয়েছে। তাদের বাবা-মা নিয়মিত চিকিৎসকের পরামর্শ নিয়ে সন্তানের উন্নতির চেষ্টা করছেন।",
      "tag": "DIN.B, CB, SB, JB 18",
      "sub_questions": [
        {
          "label": "ক",
          "question": "ব্যক্তিভিত্তিক বুদ্ধি অভীক্ষা কী?",
          "explanation": "যে সকল বুদ্ধি অভীক্ষার সাহায্যে এক সাথে কেবল একজন ব্যক্তির বুদ্ধি পরিমাপ করা যায়, সে সকল অভীক্ষাকে ব্যক্তিভিত্তিক বুদ্ধি অভীক্ষা বলে।"
        },
        {
          "label": "খ",
          "question": "বুদ্ধ্যঙ্ক নির্ণয়ে মানসিক বয়স প্রয়োজন কেন?",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তাই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক = মানসিক বয়স প্রকৃত বয়স × ১০০ \\frac{মানসিক\\ বয়স}{প্রকৃত\\ বয়স}\\times১০০ প্রকৃত   বয়স মানসিক   বয়স ​ × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "অর্থই-এর বুদ্ধ্যঙ্ক নির্ণয়ে মনোবিজ্ঞানী যে অভীক্ষা ব্যবহার করেছেন সে অভীক্ষার বৈশিষ্ট্যগুলো ব্যাখ্যা করো।",
          "explanation": "উদ্দীপকে দৃশ্যকল্প-১ এ অর্থই এর বুদ্ধ্যঙ্ক নির্ণয়ে মনোবিজ্ঞানী ওয়েক্সলার বুদ্ধি অভীক্ষা ব্যবহার করেছেন। নিম্নে ওয়েক্সলার বুদ্ধি অভীক্ষার বৈশিষ্ট্যগুলো ব্যাখ্যা করা হলো- ওয়েকল্লার বুদ্ধি অভীক্ষাটির একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের মাধ্যমে আদর্শাদ্রিত করা হয়েছে। অভীক্ষাটির অন্য একটি বৈশিষ্ট্য হলো বুদ্ধি অভীক্ষাটি শিশু ও প্রাপ্তবয়স্কদের ওপর প্রয়োগের, মাধ্যমে তাদের সাধারণ সামর্থ্যের পাশাপাশি বিশেষ ক্ষমতা বা সামর্থ্যেরও পরিমাপ করা যায়। অভীক্ষাটির একটি বিশেষ বৈশিষ্ট্য হলো, অভীক্ষাটিতে বুদ্ধি পরিমাপ ও বুদ্ধ্যঙ্ককে কার্যকরভাবে ব্যবহারের ক্ষেত্রে আদর্শ সাফল্যাংক পদ্ধতির ব্যবহার করা হয়েছে। এ অভীক্ষার সাহায্যে বিভিন্ন ভাষাভাষি লোকদের বুদ্ধি নির্ণয় করা যায়। ওয়েকার অভীক্ষার অন্য একটি বৈশিষ্ট্য হলো এ অভীক্ষাটি শিশুদের পাশাপাশি প্রাপ্তবয়স্কদ্রে বুদ্ধি পরিমাপের ক্ষেত্রে বুদ্ধ্যঙ্ককে কার্যকরভাবে ব্যবহার করা হয়েছে। এছাড়া এ অভীক্ষা প্রয়োগ করে রোগীর কোনো বিশেষ মানসিক ক্রিয়ার ত্রুটি আছে তা নির্ণয় করা যায়।"
        },
        {
          "label": "ঘ",
          "question": "আনিকা ও রাইয়ান উভয়ই কি একই শ্রেণির বুদ্ধি প্রতিবন্ধী না ভিন্ন? যুক্তিসহ বিশ্লেষণ করো।",
          "explanation": "উদ্দীপকে দৃশ্যকল্প-২ এ আনিকা ও রাইয়ান দুজনই ভিন্ন শ্রেণির বুদ্ধি প্রতিবন্ধী। আনিকা মৃদু বুদ্ধি প্রতিবন্ধী ও রাইয়ান মধ্যম বুদ্ধি প্রতিবন্ধী। মৃদু বুদ্ধি প্রতিবন্ধীদের সামাজিক অভিযোজন করার সামর্থ্য কিশোর- কিশোরীদের মতো। এদের মানসিক বয়স সাধারণত ৮ থেকে ১১ বছরের মধ্যে হয়। মৃদু মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা স্বাভাবিক প্রকৃতির হয়ে থাকে। মৃদু বুদ্ধি প্রতিবন্ধীদের ভালোমন্দের বিচার ক্ষমতা কম। সাধারণত শারীরিক বৈকল্য দেখা যায় না এরা সামান্য লিখতে ও পড়তে পারে। বিশেষ শিক্ষা ও প্রশিক্ষণের মাধ্যমে স্বনির্ভর করা সম্ভব। এরা খেলাধুলা, গান-বাজনা প্রভৃতি করতে পারে। উদ্দীপকের দৃশ্যকল্প-২ এ দেখা যায় আনিকা সামান্য লিখতে ও পড়তে পারে, গান-বাজনা করতে পারে। আনিকার মধ্যে যেসব ক্ষমতা দেখা যায় সেসব দিক বিবেচনা করলে আনিকা মৃদু বুদ্ধি প্রতিবন্ধী শ্রেণির পর্যায়ের অন্তর্ভুক্ত। মধ্যম বুদ্ধি প্রতিবন্ধীদের বুদ্ধ্যঙ্ক ৩৬ থেকে ৫০ এর মধ্যে সীমাবদ্ধ। এদের মানসিক বয়স ৪ থেকে ৭ বছরের মধ্যে হয়। মধ্যম মানসিক প্রতিবন্ধীদের শারীরিক ও মানসিক বিকাশ এবং তার আচরণগত প্রতিক্রিয়া অনেকটা ত্রুটিপূর্ণ হয়ে থাকে। ফলে এদের কিছুটা শারীরিক বৈকল্য, শিশুসুলভ আচরণ ও উচ্চারণগত ত্রুটি পরিলক্ষিত হয়। তবে বিশেষ প্রশিক্ষণের মাধ্যমে শারীরিক দক্ষতার কিছুটা উন্নতি করা যায়। উদ্দীপকের দৃশ্যকল্প-২ এ দেখা যায় রাইয়ানের শারীরিক অক্ষমতা, কথা বলায় জড়তা রয়েছে। রাইয়ানের এ সমস্ত জড়তাগুলো মধ্যম বুদ্ধি প্রতিবন্ধীকতার পর্যায়ে পড়ে।"
        }
      ]
    }
  ]
}