{
  "title": "বিএএফ শাহীন কলেজ, কুর্মিটোলা ২০২৩",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "৫ বছরের মেধাবী অর্জনকে বাবা মা কেজি ক্লাসে এ্যাডমিশনের পূর্বে মনোবিজ্ঞানীর কাছে নিয়ে, যান IQ Test এর জন্য। অর্জন মনোবিজ্ঞানীর দেওয়া ৫ বছর উপযোগী সবগুলো প্রশ্নের উত্তর দেবার পরও ৫.৫ বছরের ২টি এবং ৬ বছর উপযোগী ৩টি প্রশ্নেরও সঠিক উত্তর দিল। মনোবিজ্ঞানী তাকে বয়স অনুযায়ী স্বাভাবিকের চেয়ে বেশি বুদ্ধিসম্পন্ন বলে উল্লেখ করলেন। অন্যদিকে অর্জনের বাবা নিজেকে যাচাই করতে তার ১৫ জন বন্ধু মিলে ঐ মনোবিজ্ঞানীর নিকট বুদ্ধ্যংক নির্ণয় করতে চাইলেন। মনোবিজ্ঞানী অর্জনের বাবার বুদ্ধ্যংক পৃথকভাবে এবং তার বন্ধুদের বুদ্ধ্যংক দলগতভাবে নির্ণয় করলেন।",
      "tag": "BAFSCK 23",
      "sub_questions": [
        {
          "label": "ক",
          "question": "বৃদ্ধি অভীক্ষা শব্দটি কে সর্বপ্রথম ব্যবহার করেন?",
          "explanation": "বুদ্ধি অভীক্ষা শব্দটি সর্বপ্রথম ব্যবহার করেন মনোবিজ্ঞানী ক্যাটেল।"
        },
        {
          "label": "খ",
          "question": "পারিবারিক পরিবেশে কী কী উপাদান শিশুর বুদ্ধির বিকাশের সাথে জড়িত?",
          "explanation": "শিশুর বুদ্ধির বিকাশের ক্ষেত্রে পারিবারিক পরিবেশের অসামান্য প্রভাব রয়েছে। পারিবারিক পরিবেশের অনেক উপাদান শিশুর বৃদ্ধির বিকাশের সাথে জড়িত। যেমন- পিতামাতার শিক্ষা, পরিবারের অর্থনৈতিক ও সামাজিক মর্যাদা, পুষ্টি, বাড়ির অবস্থান ও সামাজিক পারিপার্শ্বিকতা ইত্যাদি। এসব উপাদান শিশুর বুদ্ধির বিকাশে গুরুত্বপূর্ণ অবদান রাখে।"
        },
        {
          "label": "গ",
          "question": "উদ্দীপকে উল্লিখিত তথ্য অনুযায়ী অর্জনের বুদ্ধ্যংক নির্ণয় করো?",
          "explanation": "বুদ্ধ্যঙ্ক হলো ব্যক্তির মানসিক বয়সের সাথে তার প্রকৃত বয়সের অনুপাত। উদ্দীপকের বিবরণ অনুযায়ী, অর্জনের প্রকৃত বয়স ৫ বছর। সে ৫ বছর উপযোগী সকল প্রশ্নের উত্তর দেয়ার পরেও ৫.৫ বছরের ২টি এবং ৬ বছর উপযোগী ৩টি প্রশ্নের সঠিক উত্তর দেয়। তাহলে তার মানসিক বয়স হলো- (৫×১২) + (২×২) + (৩০ ২) = ৭০ মাস অর্জনের প্রকৃত বয়স হলো- ৫ বছর ৫×১২ = ৬০ মাস সুতরাং, বুদ্ধ্যঙ্ক = \\(\\frac{মানসিক~ বয়স}{প্রকৃত~ বয়স}\\) × ১০০ = \\(\\frac{৭০}{৬০}\\) × ১০০ = ১১৬.৬৭ \\(\\therefore\\) অর্জন একজন উচ্চ সাধারণ বুদ্ধিসম্পন্ন শিশু।"
        },
        {
          "label": "ঘ",
          "question": "মনোবিজ্ঞানী কর্তৃক অর্জনের বাবা ও তার বন্ধুদের বুদ্ধ্যংক নির্ণয়ের পদ্ধতি উল্লেখপূর্বক তাদের বৈশিষ্ট্য বিশ্লেষণ করো।",
          "explanation": "মনোবিজ্ঞানী কর্তৃক অর্জনের বাবা ও তার বন্ধুদের বুদ্ধ্যঙ্ক নির্ণয়ের পদ্ধতি হলো ব্যক্তিগত ও দলগত বুদ্ধি অভীক্ষা। ব্যক্তিগত বৃদ্ধি অভীক্ষায় একবারে একজনমাত্র ব্যক্তির ওপর অভীক্ষা প্রয়োগ করা হয়। এই অভীক্ষায় অভীক্ষক অভীক্ষার্থীর সামনাসামনি অবস্থায় ব্যক্তির নিকট সমস্যাসমূহ উপস্থাপন করেন। এ অভীক্ষায় পরীক্ষক অধিক সক্রিয় থাকেন। প্রশ্ন জিজ্ঞাসা করেন এবং উত্তর লিপিবদ্ধ করেন। সময় গণনা করেন ও সাফল্যও প্রদান করেন। ব্যক্তিভিত্তিক বুদ্ধি অভীক্ষায় একটি একটি করে সমস্যা উপস্থাপন করা হয়। এ অভীক্ষায় ব্যক্তি মুক্তভাবে উত্তর দিতে পারে। দলগত বুদ্ধি অভীক্ষা একসাথে অনেক ব্যক্তির ওপর প্রয়োগ করা যায়। এ অভীক্ষায় প্রশ্নগুলো ছাপানো প্রশ্নপত্রের মাধ্যমে উপস্থাপন করা হয়। পরীক্ষার্থীদেরকে প্রশ্নপত্রটি নিজে পড়ে উত্তর লিখতে হয়। অভীক্ষাটি সামগ্রিকভাবে উপস্থাপন করা হয় এবং সম্পূর্ণ অভীক্ষার জন্য সময়সীমা নির্দিষ্ট থাকে। দলগত অভীক্ষায় অভীক্ষক নিষ্ক্রিয় থাকেন। সবার সাথে সাথে উত্তর গণনা বা সাফল্যাঙ্ক প্রদান করা হয়। এ অভীক্ষায় উত্তরপত্র প্রদত্ত বহু বিকল্প থেকে যেকোনো একটি উত্তর বেছে নিতে হয়। সুতরাং ব্যক্তিগত ও দলগত বুদ্ধি অভীক্ষার বৈশিষ্ট্য আলোচনার পর বলা যায়, দলগত অভীক্ষার তুলনায় ব্যক্তিগত অভীক্ষার ফলাফল বেশি গ্রহণযোগ্য ও বিশ্বাসযোগ্য।"
        }
      ]
    },
    {
      "number": "2",
      "uddipok": "মনোবিজ্ঞানের শিক্ষক মামুন মেধা প্রতিযোগিতায় অংশগ্রহণের জন্য সামিয়াকে ১১টি উপ-অভীক্ষার ভিত্তিতে নির্বাচন করেন। সে সাধারণ জ্ঞান, গণিত জটিল শব্দাবলী অনুধাবন প্রভৃতি ক্ষেত্রে বেশ ভালো। প্রতিযোগিতায় অংশ নিয়ে সামিয়া দ্বিতীয় স্থান অধিকার করে যা কলেজের জন্য সুনাম বয়ে আনে। অন্যদিকে সামিয়ার বোন সাদিয়ার বয়স ১৫ বছর হলেও সে তার সমবয়সীদের তুলনায় কোনো বিষয় শেখা মনে রাখায় অনেকটা পিছিয়ে, এমনকি নিজের ভালো মন্দ সিদ্ধান্তও নিতে পারে না।",
      "tag": "BAFSCK 23",
      "sub_questions": [
        {
          "label": "ক",
          "question": "ডেভিড ওয়েকসলার প্রদত্ত বুদ্ধির সংজ্ঞা দাও।",
          "explanation": "ডেভিড ওয়েকসলার বুদ্ধির সংজ্ঞায় বলেন- \"বুদ্ধি হলো এমন ক্ষমতা যা দ্বারা উদ্দেশ্যপূর্ণভাবে কাজ করা যায়, যুক্তিপূর্ণভাবে চিন্তা করা যায় এবং পরিবেশের সাথে উপযুক্তভাবে মোকাবিলা করা যায়।"
        },
        {
          "label": "খ",
          "question": "বিনে-সিমো বৃদ্ধি অভীক্ষা একটি ব্যক্তিভিত্তিক বৃদ্ধি অভীক্ষা- ব্যাখ্যা করো।",
          "explanation": "বিনে-সিমো বুদ্ধি অভীক্ষা একটি ব্যক্তিভিত্তিক বুদ্ধি অভীক্ষা। যে সকল বুদ্ধি অভীক্ষার সাহায্যে একসাথে কেবলমাত্র একজন ব্যক্তির বুদ্ধি পরিমাপ করা যায়, সে সকল অভীক্ষাকে ব্যক্তিভিত্তিক বুদ্ধি অভীক্ষা বলে। এ অভীক্ষার মধ্যে বহুল ব্যবহৃত অভীক্ষা হলো বিনে-সিমো বুদ্ধি অভীক্ষা। বিনে-সিমো বুদ্ধি অভীক্ষায় প্রথম মানসিক বয়সের ধারণা ব্যবহার করা হয়।"
        },
        {
          "label": "গ",
          "question": "উদ্দীপকে সামিয়ার উপর যে অভীক্ষা প্রয়োগ করা হয় তার ভাষাগত দিকগুলো ব্যাখ্যা করো।",
          "explanation": "উদ্দীপকে সামিয়ার উপর ওয়েক্সলার বুদ্ধি অভীক্ষা প্রয়োগ করা হয়। উদ্দীপকের সামিয়াকে ১১টি উপ অভীক্ষার ভিত্তিতে নির্বাচন করা হয়। অর্থাৎ এ অভীক্ষাটি ওয়েক্সালার বৃদ্ধি অভীক্ষাকে নির্দেশ করে। এই ১১টি উপ-অভীক্ষায় ভাষাগত মানকে ৬টি উপ-অভীক্ষা রয়েছে। ওয়েক্সলার অভীক্ষার ভাষাগত অনেকগুলো হলো- ১. সাধারণ তথ্য: এ উপ-অভীক্ষাতে ২৫টি প্রশ্ন আছে। একজন প্রাপ্তবয়স্ক লোকের যে সব বিষয় জানা দরকার, তার ওপর ভিত্তি করেই এ প্রশ্নগুলো তৈরি করা হয়েছে। ২. সাধারণ বোধশক্তি: এখানে ১০টি প্রশ্ন রয়েছে। ব্যক্তির বিচার বুদ্ধি ও সাধারণ জ্ঞান যাচাইয়ের উদ্দেশ্যে এ প্রশ্নগুলো তৈরি করা হয়েছে। ৩. গাণিতিক যুক্তি: এ উপ-অভীক্ষাতে গণিত সম্পর্কীয় ২০টি প্রশ্ন আছে। এখানে কাগজ কলমের সাহায্য না নিয়ে মুখে মুখে উত্তর করতে হয়। ৪. সাদৃশ্য: এখানে মোট ১২টি প্রশ্ন আছে। প্রতিটি প্রশ্নে দুটি বিষয়ের উল্লেখ আছে। পরীক্ষার্থীর কাজ হলো বিষয় দুটির মধ্যে সাদৃশ্য নির্ণয় করা। ৫. শব্দার্থ: এখানে ৪২টি শব্দ আছে। শব্দগুলো সহজ থেকে কঠিন এভাবে সাজানো আছে। পরীক্ষার্থী মৌখিকভাবে শব্দগুলোর উত্তর দিয়ে থাকে। ৬. সংখ্যা পরিসর: এ উপ-অভীক্ষায় ৩ থেকে ৯ পর্যন্ত যে কোনো সংখ্যা পরীক্ষার্থীকে মৌখিকভাবে বলা হয় এবং তাকে এগুলো সঠিকভাবে বা উল্টোভাবে বলতে বলা হয়। এর দ্বারা পরীক্ষার্থীর স্মৃতির পরিসর পরিমাপ করা হয়।"
        },
        {
          "label": "ঘ",
          "question": "সাদিয়ার সমস্যার প্রকৃতি চিহ্নিত করে তা সমাধানে করনীয় দিকগুলো বিশ্লেষণ করো।",
          "explanation": "সাদিয়ার আচরণগত বৈশিষ্ট্যগুলো বুদ্ধি প্রতিবন্ধিতাকে নির্দেশ করে। বুদ্ধি প্রতিবন্ধিতা বলতে বোঝায় সাধারণ বুদ্ধিবৃত্তির গড়পড়তা নিম্নমান, সমাজে খাপ-খাইয়ে চলার অক্ষমতা এবং কোনো উপযোগী আচরণ করতে ব্যর্থতা। উদ্দীপকের সাদিয়ার বয়স ১৫ বছর হলেও সে তার সমবয়সীদের তুলনায় কোনো বিষয় শেখা, মনে রাখায় অনেকটা পিছিয়ে। সে নিজের ভালো-মন্দের সিদ্ধান্তও নিতে পারে না। সুতরাং সাদিয়াকে মানসিক প্রতিবন্ধি বলা যায়। বুদ্ধি প্রতিবন্ধিতা একটি বিকাশজনিত ত্রুটি যা সম্পূর্ণরূপে কোনো অবস্থাতেই দূর করা সম্ভব নয়। তবে সাম্প্রতিককালে এর প্রতিকারমূলক ব্যবস্থার প্রভূত উন্নয়ন সাধিত হয়েছে। বুদ্ধি প্রতিবন্ধিতা নির্ণয়ের পর কাউন্সিলর কর্তৃক আক্রান্ত ব্যক্তি ও তার পরিবারকে অনুভূতি, চিন্তা, আচরণ এবং শিশুর শিক্ষা, প্রশিক্ষণ ও পুনর্বাসন বিষয়ে পরামর্শ গ্রহণ করতে হবে। কথা ও ভাষাগত ত্রুটি দূরীকরণের জন্য স্পিচথেরাপি প্রদান করতে হবে। প্রতিবন্ধী ব্যক্তিকে আত্ম-পরিচর্যামূলক দক্ষতা, যেমন- হাঁটা, খাওয়া, বসা ইত্যাদির পাশাপাশি লেখা-পড়া, হিসাব-নিকাশের কাজ শেখাতে হবে। বিভিন্ন নেতিবাচক পরিস্থিতিতে দ্রুত সিদ্ধান্ত গ্রহণ করার কৌশল শেখাতে হবে। উপরের আলোচনা থেকে বুদ্ধি প্রতিবন্ধী শিশুর জন্য সমাজ ও পরিবারের করণীয় কতটা গুরুত্বপূর্ণ তা খুব সহজেই অনুমান করা যায়। কেননা প্রশিক্ষণের মাধ্যমে এদেরকে দৈনন্দিন জীবনাপনে স্বনির্ভরশীল করে তোলা যায়।"
        }
      ]
    },
    {
      "number": "3",
      "uddipok": "দৃশ্যকল্প-১: মারিয়া তার একটি পরীক্ষণে পরীক্ষণপাত্রকে পরীক্ষা করার জন্য ১ থেকে ১০ টি কালির ছাপের কার্ড দেয়। এক একটি কার্ডে সে কী দেখছে তা বলতে বলা হয়। কার্ডগুলো দেখা সময় পরীক্ষণ পাত্র যতক্ষণ খুশি এবং যেভাবে খুশি দেখতে পারে প্রতিটি কার্ড দেখা শেষ হলে পরীক্ষণ পাত্রের উত্তর হুবহু লিখে রাখা হয়। দৃশ্যকল্প-২:",
      "tag": "BAFSCK 23",
      "sub_questions": [
        {
          "label": "ক",
          "question": "পেপার পেন্সিল অভীক্ষা কী?",
          "explanation": "যে অভীক্ষায় সাধারণত কাগজ ও পেন্সিল ব্যবহার করা হয় তাকেন পেপার-পেন্সিল অভীক্ষা বলা হয়।"
        },
        {
          "label": "খ",
          "question": "সিজোয়েড ব্যক্তিরা অন্তর্মুখী হয় কেন?",
          "explanation": "সিজোয়েড ব্যক্তিবর্গের বাইরের জগতের প্রতি আকর্ষণ কম বলে তারা অন্তর্মুখী স্বভাবের হয়। সিজোয়েড ব্যক্তিবর্গ আত্মকেন্দ্রিক এবং বাহ্যবস্তুর প্রতি উদাসীন হয়। এরা নতুন পরিবেশে সহজেই খাপ খাওয়াতে পারে না। এরা অপেক্ষাকৃত কম সামাজিক। এ ধরনের ব্যক্তিরা অন্তর্মুখী ও সমাজবিমুখ হয়। স্বাভাবিক কর্মকাণ্ডে এরা নিষ্ক্রিয় থাকতে চায়। একসময় এ ধরনের ব্যক্তিগণ সিজোফ্রেনিয়ায় আক্রান্ত হতে পারে।"
        },
        {
          "label": "গ",
          "question": "দৃশ্যকল্প-১ এ মারিয়া পরীক্ষা করার জন্য যে অভীক্ষা ব্যবহার করে তার নাম উল্লেখপূর্বক পরীক্ষণ পাত্রের উত্তরগুলো যেসক বৈশিষ্ট্যের ভিত্তিতে মূল্যায়ন করা হয় তা ব্যাখ্যা করো।",
          "explanation": "দৃশ্যকল্প-১ এ মারিয়া পরীক্ষা করার জন্য যে অভীক্ষা ব্যবহার করে তার নাম হলো রোশাক কালির ছাপ অভীক্ষা। উদ্দীপকে মারিয়া তার একটি পরীক্ষণে পরীক্ষণ পাত্রকে পরীক্ষা করার জন্য ১ থেকে ১০টি কালির ছাপের কার্ড দেয়। এরপর পরীক্ষণপাত্রের উত্তর হুবহু লিখে রাখা হয়। তার এ পরীক্ষণপদ্ধতি রোশাক কালির ছাপ অভীক্ষাকে নির্দেশ করে। রোশাক কালির ছাপ অভীক্ষায় পরীক্ষণপাত্রের উত্তরগুলো তিনটি বৈশিষ্ট্যের ভিত্তিতে মূল্যায়ন করা হয়। ১. পরীক্ষণপাত্র কালির ছাপগুলোকে সামগ্রিকভাবে বর্ণনা করছে না, অংশবিশেষ বর্ণনা করছে। ২. ছবির আকৃতি, রং বা অন্য কিছুর দ্বারা তার প্রতিক্রিয়া প্রভাবিত হয়েছে কি না। ৩. পরীক্ষণপাত্রের প্রত্যক্ষণে গতিশীলতা আছে কিনা? অর্থাৎ সে ছবিগুলোকে মানুষ বা জন্তু হিসেবে দেখেছে, না অন্য কিছু দেখেছে।"
        },
        {
          "label": "ঘ",
          "question": "দৃশ্যকল্প-২ এ 'ক' ও 'খ' চিহ্নিত ব্যক্তিত্ব সংলক্ষণের বৈশিষ্ট্যের ব্যাখ্যা করো এবং গৌণ সংলক্ষণের সাথে তুলনামূলক বিশ্লেষণা করো।",
          "explanation": "দৃশ্যকল্প-২ এ 'ক' ও 'খ' হলো আলপোর্টের ব্যক্তিত্ব সংলক্ষণ মতবাদের মৌলিক ও কেন্দ্রীয় সংলক্ষণ। মার্কিন মনোবিজ্ঞানী আলপোর্ট-এর মতে মৌলিক সংলক্ষণ হলো ব্যক্তির স্বতন্ত্র ও অতি অনন্য বৈশিষ্ট্যপূর্ণ বা গুণাবলিভিত্তিক এক ধরনের সংলক্ষণ। যা একজন ব্যক্তিকে অন্য ব্যক্তি থেকে বিশেষভাবে পৃথক করে। মৌলিক সংলক্ষণ হলো একই সাথে একাধিক কাজ বা পরিস্থিতি মোকাবিলা করতে পারার মতো জাহিরকৃত বিশেষ বৈশিষ্ট্য বা গুণাবলি। যার ভিত্তিতেই ব্যক্তি সমাজে বিশেষভাবে পরিচিত ও বিখ্যাত হয়ে ওঠেন। কেন্দ্রীয় সংলক্ষণ হলো ব্যক্তির স্বতন্ত্র চারিত্রিক বৈশিষ্ট্য বা গুণাবলিভিত্তিক সংলক্ষণ। অর্থাৎ ব্যক্তিত্বের মূল প্রকৃতি বর্ণনা করে বা পরিচয় প্রদান করে এমন বিশেষ বৈশিষ্ট্য বা সংলক্ষণকেই কেন্দ্রীয় সংলক্ষণ বলে। এই সকল বৈশিষ্ট্য বা গুণাবলির ভিত্তিতেই ব্যক্তির পরিচয় প্রদান করা হয়ে থাকে। যেমন- প্রফুল্লতা, অন্তর্মুখিতা, লাজুকতা ইত্যাদি। অন্যদিকে গৌণ সংলক্ষণ হলো সেই সংলক্ষণ যা খুবই সাধারণ এবং এক ব্যক্তিকে অন্যজন থেকে পৃথক করতে পারে না। উপরের আলোচনার পরিপ্রেক্ষিতে বলা যায়, মৌলিক সংলক্ষণ কেন্দ্রীয় সংলক্ষণ ও গৌণ সংলক্ষণের মধ্যে পার্থক্য রয়েছে। তবে ব্যক্তিত্বের এই তিনটি সংলক্ষণই আলপোর্টের সংলক্ষণ মতবাদের অন্তর্গত।"
        }
      ]
    },
    {
      "number": "4",
      "uddipok": "দৃশ্যকল্প-১: ঐশি ও সেমন্তি দুই সহপাঠী ও কাজিন সরকারি মেডিকেল কলেজে ভর্তি পরীক্ষা দিয়ে অকৃতকার্য হয়। ফলাফল পেয়ে তারা মানসিকভাবে ভেঙে পড়ে। ঐশি নিজের প্রস্তুতি পর্যালোচনা করে বুঝতে পারে যে তার প্রস্তুতি যথেষ্ট ভালো ছিল না। তাই সে নতুন উদ্যমে পরবর্তী মেডিকেল পরীক্ষার জন্য প্রস্তুতি নেয়া শুরু করে। সেমন্তি প্রাইভেট মেডিকেল কলেজে ভর্তি হয়ে যায়। দৃশ্যকল্প-২:",
      "tag": "BAFSCK 23",
      "sub_questions": [
        {
          "label": "ক",
          "question": "কর্মভার কী?",
          "explanation": "দীর্ঘ সময় কাজ করার ফলে সাময়িকভাবে কর্মক্ষমতা হ্রাস পাওয়াকে কর্মভার বলে।"
        },
        {
          "label": "খ",
          "question": "মানসিক চাপমূলক পরিস্থিতি হিসেবে ত্রুটিপূর্ণ পারিবারিক পরিবেশ ব্যাখ্যা করো।",
          "explanation": "ত্রুটিপূর্ণ পারিবারিক পরিবেশ শিশুর স্বাভাবিক বিকাশে বাধা সৃষ্টি করে। আর্থিক, পারিবারিক বা সামাজিক কারণে বা দাম্পত্য কলহের কারণে সন্তান কোনো কোনো সময় মাতা-পিতার কাছে অবাঞ্ছিত হয়ে পড়ে। মাতাপিতা কর্তৃক প্রত্যাখ্যাত শিশুদের কাছে সমস্ত সংসারটাই অত্যন্ত নিষ্ঠুর স্থান বলে মনে হয়। এরূপ মানসিক চাপমূলক অবস্থা তাদের মধ্যে দু'রকম প্রতিক্রিয়ার উৎপত্তি ঘটায়। তারা চরমভাবে নিজেদেরকে খোলসের মধ্যে গুটিয়ে নেয় এবং সকল প্রকার সামাজিক সম্পর্ক ছিন্ন করে; নতুবা তারা অন্যদের প্রতি অত্যন্ত উগ্রমেজাজি ও আক্রমণাত্মক হয়ে উঠে।"
        },
        {
          "label": "গ",
          "question": "দৃশ্যকল্প: ১ এ মানসিক চাপ মোকাবেলা বা কমানোর জন্য কে কোন কৌশল অবলম্বন করেছে ব্যাখ্যা করো।",
          "explanation": "দৃশ্যকল্প-১ এ মানসিক চাপ কমানোর জন্য ঐশি 'পুনর্মূল্যায়ন' এবং সেমন্তি 'সমঝোতা' কৌশলের আশ্রয় নিয়েছে। চাপমূলক পরিস্থিতিকে পুঙ্খানুপুঙ্খভাবে পুনর্মূল্যায়নের ব্যবস্থা করতে হবে। প্রকৃত সমস্যাকে চিহ্নিত করতে হবে এবং নিজের মধ্যে প্রয়োজনীয় দক্ষতার উন্নতি সাধন করে নবোদ্যমে সর্বশক্তি প্রয়োগ করে সমস্যার সমাধানে আত্মনিয়োগ করতে হবে। সমঝোতা হলো ব্যক্তি সমস্যাজনক পরিস্থিতির কিছুটা পরিববর্তন করে এবং নিজের অভ্যন্তরীণ অবস্থার কিছু পরিবর্তন এনে পরস্পরের মধ্যে সমন্বয় সাধন করা। উদ্দীপকে ঐশি ও সেমন্তি মেডিকেল ভর্তি পরীক্ষায় অকৃতকার্য হয়েছে। ঐশি নিজের দুর্বলতা বুঝতে পেরে নবোদ্যমে প্রস্তুতি নেয়া শুরু করে যা পুনর্মূল্যায়ন কৌশলকে নির্দেশ করে। সেমন্তি প্রাইভেট মেডিকেলে ভর্তি হয় যা সমঝোতাকে নির্দেশ করে।"
        },
        {
          "label": "ঘ",
          "question": "\"ব্যক্তির সিদ্ধান্ত গ্রহণের ক্ষেত্রে 'খ' ও 'গ' এর ভিন্ন ভিন্ন প্রভাব প্রতিফলিত হয়\"- তোমার মতামত দাও।",
          "explanation": "দৃশ্যকল্প-২ এ 'খ' ও 'গ' যথাক্রমে বিকর্ষণ-বিকর্ষণ দ্বন্দ্ব এবং আকর্ষণ-বিকর্ষণ স্বন্দ্বকে নির্দেশ করে। ব্যক্তির সিদ্ধান্ত গ্রহণে এরা ভিন্ন ভিন্ন প্রভাব বিস্তার করে। বিকর্ষণ-বিকর্ষণ দ্বন্দ্বে একজন ব্যক্তি একই সময়ে প্রায় সমশক্তি সম্পন্ন দুটি বিকর্ষণমূলক বা ঋণাত্মক বৈশিষ্ট্যসম্পন্ন লক্ষ্যের দ্বারা তাড়িত হয়। দুটি 'অপছন্দনীয় লক্ষ্যের মধ্যে থেকে তাকে বাধ্য হয়ে যেকোনো একটিকে বেছে নিতে হয়। অর্থাৎ \"জলে কুমির ডাঙ্গায় বাঘ\" প্রবাদটি এক্ষেত্রে প্রযোজ্য। অন্যদিকে আকর্ষণ-বিকর্ষণ দ্বন্দ্বে একটিমাত্র লক্ষ্যবস্তু একদিকে আকর্ষণীয় আবার অন্যদিকে অপ্রীতিকর। অর্থাৎ লক্ষ্যবস্তুটি সমপরিমাণ ধনাত্মক ও সমপরিমাণ ঋণাত্মক বৈশিষ্ট্যের। এ ধনাত্মক বা পছন্দের জন্য ব্যক্তি যেমন লক্ষ্যস্থলের দিকে এগিয়ে যেতে চায় তেমনি ঋণাত্মক বা অপছন্দনীয় বৈশিষ্ট্যের জন্য আবার পিছিয়ে যেতে চায়। অর্থাৎ, আকর্ষণ-বিকর্ষণ দ্বন্দ্ব একই সাথে কাছে টানে, আবার দূরেও সরিয়ে দেয়। পরিশেষে বলা যায়, বিকর্ষণ-বিকর্ষণ দ্বন্দ্ব ব্যক্তির আচরণে দোদুল্যমানতা সৃষ্টি করে। কিন্তু আকর্ষণ-বিকর্ষণ দ্বন্দ্ব সমাধান করা খুব কঠিন। সুতরাং বলা যায়, ব্যক্তির সিদ্ধান্ত গ্রহণে উক্ত দ্বন্দ্বসমূহের প্রভাব ভিন্ন ভিন্ন।"
        }
      ]
    },
    {
      "number": "5",
      "uddipok": "দৃশ্যকল্প-১: মিরপুর স্টেডিয়ামে টি-টুয়েন্টি সিরিজের বাংলাদেশের সঙ্গে পাকিস্তান এর ম্যাচের টিকিট বহু কষ্টে ম্যানেজ করে রাজু ও সাজু দুই বন্ধু। কিন্তু বৃষ্টির কারনে সেদিনের খেলা স্থগিত হয়ে যায়। এতে দুই বন্ধুর মন খারাপ হয়। দৃশ্যকল্প-২: শারমিন যে পোষাক কারখানায় কাজ করে সেখানে প্রতিদিন অতিরিক্ত ডিউটি করে হলেও তাকে ২ থেকে ৩ শত পিস শার্টের কলার তৈরি করতে হয়। এভাবে প্রেসার দিয়ে কাজ করতে গিয়ে কর্মীরা অসুস্থ হয়ে পড়েছে। ফলে কর্তৃপক্ষ বিরতিহীনভাবে কাজ করিয়ে উৎপাদন বৃদ্ধি করতে পারছে না।",
      "tag": "BAFSCK 23",
      "sub_questions": [
        {
          "label": "ক",
          "question": "দ্বন্দ্ব কী?",
          "explanation": "পরস্পর বিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "কোন আত্মরক্ষামূলক কৌশলের মাধ্যমে ব্যক্তি তার কৃতকর্মের মূল কারণ ঢেকে রেখে ভিন্ন ধরনের উদ্ভট যুক্তি উপস্থাপন করে? ব্যাখ্যা করো।",
          "explanation": "অপব্যাখ্যান কৌশলের মাধ্যমে ব্যক্তি তার কৃতকর্মের মূল কারণ ঢেকে রাখে। নিজের ব্যর্থতা ও অক্ষমতা থেকে উদ্ভূত পীড়াদায়ক গ্লানির কবল থেকে মুক্তি লাভের জন্য ব্যক্তি অপব্যাখ্যার কৌশল ব্যবহার করে। এ কৌশলের মাধ্যমে ব্যক্তি তার অহম বোধকে অক্ষুন্ন রাখে এবং ব্যর্থতার গ্লানি থেকে মুক্তি লাভ করে। যেমন- বেশ কিছুদিন ধরে খেলছে এমন একজন খেলোয়াড় যদি দলের খেলোয়াড় হিসেবে মনোনীত না হয় তাহলে তাকে বলতে শুনা যায়, \"আরে ভাই, অনেক বয়স হয়েছে, এখন কি আর ছেলেপিলেদের সাথে আমার খেলাধুলা সাজে।\""
        },
        {
          "label": "গ",
          "question": "দৃশ্যকল্প-১ এ রাজু ও সাজুর মন খারাপের জন্য হতাশার কোন উৎস দায়ী? ব্যাখ্যা করো।",
          "explanation": "উদ্দীপকে যে সমস্যার উদ্ভব হয়েছে তা হতাশার পরিবেশগত উৎস। পরিবেশগত প্রতিবন্ধকতার কারণে প্রেষণা পরিতৃপ্তিতে বাধার সৃষ্টি হতে পারে এবং এর ফলে ব্যক্তি হতাশাগ্রস্ত হতে পারে। উদাহরণস্বরূপ, বনভোজনে যাবার সময় মাঝপথে গিয়ে গাড়ির ইঞ্জিন বিকল হয়ে যাওয়া, অথবা জুয়েল আইচ-এর যাদু দেখার জন্য টিকিটের লাইনে দু'ঘণ্টা দাঁড়িয়ে থেকেও টিকিট না পাওয়া প্রভৃতি পরিবেশগত কারণে হতাশার সৃষ্টি হতে পারে। সামাজিক পরিবেশের বিভিন্ন রীতি-নীতি ও বর্ণ-বৈষম্য অনেক ক্ষেত্রে প্রেষণার সন্তুষ্টিতে বাধার সৃষ্টি করে। উদ্দীপকে দেখা যায়, রাজু ও সাজু দুই বন্ধু বহু কষ্টে বাংলাদেশ পাকিস্তান ম্যাচের টিকেট ম্যানেজ করলেও বৃষ্টির কারণে খেলা স্থগিত হয়। এতে তাদের মধ্যে যে হতাশা সৃষ্টি হয় তার জন্য পরিবেশগত উৎস দায়ী।"
        },
        {
          "label": "ঘ",
          "question": "দৃশ্যকল্প-২ এ উৎপাদন বৃদ্ধির ক্ষেত্রে উত্ত বিষয়টির সমাধানের কার্যকর কি ব্যবস্থা নেয়া অত্যাবশ্যক বলে তুমি মনে কর- বিশ্লেষণ করো।",
          "explanation": "উৎপাদন বৃদ্ধির জন্য 'কর্মভার' বিষয়টি সমাধানের জন্য কার্যকর যেসব ব্যবস্থা নেওয়া অত্যাবশ্যক বলে আমি মনে করি নিচে তা বিশ্লেষণ করা হলো- ১. কর্মক্ষেত্রের প্রাকৃতিক পরিবেশের উন্নয়ন: কর্মক্ষেত্রে আলো, বায়ু, চলাচল, তাপমাত্রা প্রভৃতি প্রাকৃতিক পরিবেশের উন্নয়ন করতে হবে। কর্মক্ষেত্রে অপর্যাপ্ত ও অত্যুজ্জ্বল আলো উভয়ই দৃষ্টিগত অস্বস্তি ও ক্লান্তি ঘটায়। কলকারখানায় পর্যাপ্ত বায়ু চলাচলের সুবন্দোবস্ত না থাকলে বাতাসে অক্সিজেনের পরিমাণ হ্রাস পায় এবং কার্বন ডাইঅক্সাইডের পরিমাণ বৃদ্ধি পায়। ফলে কর্মীদের মধ্যে অস্বস্তি সৃষ্টি হয় এবং স্বাস্থ্যের ক্ষতি হয়। কাজেই কর্মক্ষেত্রের প্রাকৃতিক পরিবেশের উন্নয়ন হলে কর্মভার নিরসন হবে। ২. সঠিক কর্মানুসূচি ও কার্য-বিরতির ব্যবস্থা করা: সাধারণত মনে করা হয় যে, উৎপাদন বৃদ্ধির একটি সহজ উপায় হচ্ছে কর্মঘণ্টা বাড়ানো। কিন্তু দেখা যায় যে, কর্মঘণ্টা হ্রাস করলে উৎপাদন বৃদ্ধি পায়। ব্যক্তির কর্মক্লান্তি দূর করা এবং কর্মক্ষমতা সংরক্ষণের জন্য কর্ম বিরতির আবশ্যকতা অনস্বীকার্য। বিভিন্ন গবেষণায় প্রমাণিত হয়েছে যে, কর্মবিরতির ফলে যে সময় ব্যয় হয় তাতে উৎপাদন হ্রাস পায় না বরং, উৎপাদনের পরিমাণ বৃদ্ধি পায়। বর্তমানে শিল্পকারখানায় কর্মানুসূচি বিন্যাসের একটি সাধারণ ব্যবস্থা হচ্ছে পালাক্রমিক কাজ। একজন কর্মীর কর্মানুসূচি সাপ্তাহিক পাক্ষিক বা মাসিক ভিত্তিতে বিভিন্ন পালায় আবর্তিত হয়। পালাক্রমিক কাজে কর্মীর দক্ষতা ও উৎপাদন অনেকাংশ বৃদ্ধি পায়। ৩. কর্ম পুনর্বিন্যাস: শিল্প ক্ষেত্রে কর্ম পুনর্বিন্যাসের প্রয়োজন রয়েছে। পুনর্বিন্যাসের মাধ্যমে কর্মে একঘেয়েমি, বীতস্পৃহা ও অসন্তুষ্টি হ্রাস এবং প্রেষণা ও আগ্রহ বৃদ্ধির ব্যবস্থা করা হয়। কর্ম সম্প্রসারণের মূল উদ্দেশ্য হচ্ছে কোনো নির্দিষ্ট কর্ম যাতে কর্মীর জন্য খুব জটিল বা খুব সহজ না হয়। অর্থাৎ কর্মীর জন্য কোনো বিশেষ কাজ এমনভাবে পুনর্বিন্যাস করা, যাতে উক্ত কর্মটি সম্পাদন করতে কর্মীকে পূর্ণমাত্রায় তার কর্মক্ষমতা প্রয়োগ করতে হয়। উপরোক্ত ব্যবস্থাসমূহ গ্রহণের মাধ্যমে কর্মভার বিষয়টি সমাধান করে গার্মেন্টসে উৎপাদন বৃদ্ধি করা যায়।"
        }
      ]
    },
    {
      "number": "6",
      "uddipok": "দৃশ্যকল্প-১: 'তাসনিয়া' তার বন্ধু নাবার সঙ্গে তাদের এলাকার মেডিসিনের ডাক্তার গোলাম মাওলার মূল্যবোধের কথা গল্প করছিল। সব শুনে নাবা বলে, এই ধরনের মূল্যবোধের অধিকারী ব্যক্তিরা ব্যক্তিগত জীবনে সম্পদ আহরণে আগ্রহী হয়।",
      "tag": "BAFSCK 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো মানুষের ইচ্ছার একটি বিশেষ মানদণ্ড। যার দ্বারা মানুষের আচার-আচরণ ও রীতিনীতি নিয়ন্ত্রিত হয় এবং সমাজের মানুষের কাজের ভালো ও মন্দ বিচার করা হয়।"
        },
        {
          "label": "খ",
          "question": "মূল্যবোধ হলো সমাজের চালিকা শক্তি- ব্যাখ্যা করো।",
          "explanation": "মূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকাশক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "দৃশ্যকল্প: ১ এ কোন ধরনের মূল্যবোধের কথা বলা হয়েছে- ব্যাখ্যা করো।",
          "explanation": "দৃশ্যকল্প-১ এ অর্থনৈতিক মূল্যবোধের কথা বলা হয়েছে। অর্থনৈতিক মূল্যবোধের ব্যক্তিরা আগাগোড়াই বাস্তববাদী। এ ধরনের মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত। এ ধরনের মূল্যবোধে ব্যক্তি তার অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে সঞ্চয় করে। তার আগ্রহ নির্দিষ্ট সম্পদের সঞ্চিতকরণ, সুখ্যাতির সুসজ্জিতকরণ এবং বাস্তব পরিকল্পনার দিকে অগ্রসরমান হওয়া। ব্যক্তির অর্থনৈতিক মূল্যবোধের দ্বারাই তার ব্যবসায়- বাণিজ্য বা পেশা নির্ধারিত হয়। অর্থনৈতিক মূল্যবোধসম্পন্ন ব্যক্তিরা অনেকক্ষেত্রেই নৈতিক মূল্যবোধের প্রতি উদাসীনতা প্রদর্শন করে। উদ্দীপক অনুসারে নাবার বক্তব্য অনুযায়ী এই ধরনের মূল্যবোধের অধিকারী ব্যক্তিরা ব্যক্তিগত জীবনে সম্পদ আহরণে আগ্রহী হয়। যা অর্থনৈতিক মূল্যবোধকেই নির্দেশ করছে। সুতরাং দৃশ্যকল্প-১ এর মূল্যবোধের বিষয়বস্তু হলো অর্থনৈতিক মূল্যবোধ।"
        },
        {
          "label": "ঘ",
          "question": "দৃশ্যকল্প: ২ এ মূল্যবোধ গঠনে 'ক' ও 'খ' এর প্রভাব বিশ্লেষণ করো এবং কোনটির প্রভাব অধিক? মতামত দাও।",
          "explanation": "দৃশ্যকল্প-২ এ 'ক' ও 'গ' যথাক্রমে মূল্যবোধ গঠনের দুটি উপাদান পরিবার ও কমিউনিটিকে নির্দেশ করে। এদের মধ্যে পরিবারের প্রভাব অধিক। একটি শিশু পরিবারে জন্ম গ্রহণ করে। সামাজিকীকরণের মাধ্যমে তার মূল্যবোধ গঠনের প্রক্রিয়া শুরু হয়। এ সময় শিশু এমন প্রয়োজনীয় দক্ষতা ও অভ্যাস অর্জন করে, যার মাধ্যমে সে সমাজের সভ্য হিসেবে নিজের যথার্থ ভূমিকা গ্রহণে সমর্থ হয়। শিশু যে পরিবারে বাস কর সেই পরিবারের লক্ষ্য ও ভাবধারার সাথে নিজেকে ওতপ্রোতভাবে জড়িত করে। পরিবারের মধ্যেই শিশুর প্রথম মানসিক জগৎ প্রস্তুত হয়। পরিবারের ধারা, সেখানে কী ধরনের প্রথা, রীতিনীতি প্রচলিত- এসবের উপর ভিত্তি করে শিশুর একটা জীবনভঙ্গি গড়ে উঠে। ব্যক্তির কমিউনিটি বা পারিপার্শ্বিক পরিবেশ তার মূল্যবোধ গঠনে সহায়তা করে। পরিবেশের অধিকাংশ বিষয়বস্তুর প্রতি শিশু মনের জিজ্ঞাসা থেকে একজন শিশুর নানা প্রকার মূল্যবোধ গঠন করে থাকে। সে তার পারিপার্শ্বিক পরিবেশ থেকে ধর্মীয় বিশ্বাস, সংগীতের প্রতি আকর্ষণ, গুরুজনদের প্রতি ভক্তি শ্রদ্ধা, সহপাঠীদের প্রতি প্রীতি ভালোবাসা ইত্যাদি জাতীয় মূল্যবোধ গ্রহণ করে থাকে। সুতরাং ব্যক্তির মূল্যবোধ গঠনের দুটি উপাদান পরিবার ও কমিউনিটির প্রভাব আলোচনার পর যথার্থই বলা যায়, কমিউনিটির তুলনায় পরিবারের প্রভাব অধিক।"
        }
      ]
    },
    {
      "number": "7",
      "uddipok": "সাকিব ও সাদাত দুই বন্ধু। সাদাত খুব মিশুক প্রকৃতির, মানুষকে ভালোবেসে সে সকলের বিপদে এগিয়ে আসে। সকলের সাথেই তার বন্ধুত্ব। একই সাথে সে খুব ধার্মিক। সৃষ্টিকর্তার প্রতি তার অগাধ বিশ্বাস থেকে সে ধর্মীয় নিয়ম-কানুন যথাযথভাবে পালন করে। অন্যদিকে সাকিব অন্যের উপর প্রভাব খাটাতে চায়, যে কোনো বিষয়েই বক্তব্য রাখতে চায় এবং ধন সম্পদে সে বেশ আগ্রহী।",
      "tag": "BAFSCK 23",
      "sub_questions": [
        {
          "label": "ক",
          "question": "তাত্ত্বিক মূল্যবোধ কী?",
          "explanation": "তাত্ত্বিক মূল্যবোধ হলো ব্যক্তির এমন এক ধরনের বিশ্বাস, যা অভিজ্ঞতামূলক, সমালোচনামূলক বা বিচারবুদ্ধিসম্পন্ন বৈজ্ঞানিক অথবা দার্শনিক তত্ত্ব বা দৃষ্টিভঙ্গি।"
        },
        {
          "label": "খ",
          "question": "মূল্যবোধের সাথে মনোভাবের সম্পর্ক ব্যাখ্যা করো।",
          "explanation": "মনোভাব মূল্যবোধের অংশ বিশেষ হওয়ার কারণে পরস্পর সম্পর্কযুক্ত। মূল্যবোধ হলো একটি আদর্শ যার একটি অবিচ্ছেদ্য অংশ হলো মনোভাব। তবে মনোভাবের সংখ্যার তুলনায় মূল্যবোধের সংখ্যা অপেক্ষাকৃত কম এবং এ দুটোই পরিবর্তনশীল। মনোভাব হলো কোনো ঘটনার পক্ষে বা বিপক্ষে মতামত দেওয়ার পূর্ব প্রস্তুতি আর মূল্যবোধ বিভিন্ন ঘটনা ও কার্যাবলির মাধ্যমে সৃষ্ট সমাজসৃষ্ট রীতি-নীতি ও জীবনাচরণ পদ্ধতি। তাই বলা যায়, মূল্যবোধ মনোভাব দ্বারা প্রভাবিত এবং পরস্পর সম্পর্কযুক্ত।"
        },
        {
          "label": "গ",
          "question": "সাদাতের মধ্যে যে সব মূল্যবোধ বর্তমান মানব আচরণে তার প্রভাব উল্লেখ কর।",
          "explanation": "সাদাতের মধ্যে সামাজিক ও ধর্মীয় মূল্যবোধ বর্তমান। সামাজিক জীব হিসেবে মানুষকে সকলের সাথে মিলে মিশে চলতে হয়। সে সমাজের গুরুত্বপূর্ণ ব্যক্তি হিসেবে অন্যের সাহায্য লাভ করে এবং অন্যের বিপদও এগিয়ে যায়। সামাজিক মূল্যবোধসম্পন্ন ব্যক্তিরা সহজেই সকল ধরনের মানুষের সাথে বন্ধুত্ব ও প্রীতির সম্পর্ক গড়ে তুলতে পারে। মানুষের প্রতি এদের প্রবল ভালোবাসা থাকে। এ ভালোবাসার কারণে কোনো মানুষ একাকী থাকতে পারে না। তাই এরা নিজের স্বার্থের চেয়ে পরোপকারিতাকেই অধিক গুরুত্ব দেয়। এ ধরনের মানুষ দয়ালু, সহানুভূতিশীল ও নিঃস্বার্থ হয়ে থাকে। উদ্দীপকের সাদাতও খুবই মিশুক এবং সে একা থাকতে পারে না। তাই সাদাত যে একজন সামাজিক মূল্যবোধসম্পন্ন ব্যক্তি তা নিশ্চিত করে বলা যায়। আবার সৃষ্টিকর্তার প্রতি রয়েছে অগাধ বিশ্বাস, যা মূলত ধর্মীয় মূল্যবোধের বাস্তব চিত্র। কেননা এ ধরনের মূল্যবোধসম্পন্ন ব্যক্তিরা বিমূর্ত ধারণার অধিকারী হয়। এদের মূল্যবোধ নৈর্ব্যক্তিক। ধর্মীয় মূল্যবোধের কারণে বিভিন্ন ধর্মের হলেও ব্যক্তি নিজ ধর্মের প্রতি তার মূল্যবোধের প্রতিফলন ঘটায় এবং অন্যধর্মের প্রতি শ্রদ্ধাশীল হয়। ধর্মীয় মূল্যবোধ অন্যান্য মূল্যবোধের তুলনায় অধিক প্রকট হওয়ার ফলে অদেখা সৃষ্টিকর্তার ওপর গভীর বিশ্বাস স্থাপন সম্ভব হয়।"
        },
        {
          "label": "ঘ",
          "question": "সাকিবের মধ্যে যে সব মূল্যবোধ লক্ষ্যণীয় তার তুলনামূলক আলোচনা করো।",
          "explanation": "সাকিবের মধ্যে রাজনৈতিক এবং অর্থনৈতিক মূল্যবোধ লক্ষ্যণীয়। উদ্দীপকের দিকে লক্ষ করলে দেখতে পাই, সাকিব অন্যের ওপর প্রভাব বিস্তার করতে চান, যা রাজনৈতিক মূল্যবোধের অন্যতম বৈশিষ্ট। রাজনৈতিক মূল্যবোধসম্পন্ন ব্যক্তিরা সর্বদা নেতৃত্ব প্রদান করতে চায় অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার ওপর প্রভাব বিস্তার করা এদের চরিত্রের অন্যতম উল্লেখযোগ্য দিক। প্রতিটি রাজনৈতিক দলের কিছু সুনির্দিষ্ট নীতি ও আদর্শ রয়েছে, যেখানে সবাই আপোষহীন। এসব নীতি ও আদর্শ ধারণ করেই অন্যের ওপর কর্তৃত্ব প্রতিষ্ঠা করা রাজনৈতিক মূল্যবোধের মূলকথা যা সাকিবের মধ্যে দেখা যায়। অর্থনৈতিক মূল্যবোধ ব্যক্তির অর্থনৈতিক বিশ্বাসের ওপর প্রতিষ্ঠিত এবং এরূপ মূল্যবোধসম্পন্ন ব্যক্তিরা পুরোপুরি বাস্তববাদী হয়ে থাকে। অর্থ উপার্জন, অর্থ সঞ্চয় ও মিতব্যয়িতা ইত্যাদি অর্থনৈতিক প্রবণতার মাধ্যমে ব্যক্তি অর্থ সঞ্চয় করে সুখ্যাতির সুসজ্জিতকরণ ও বাস্তবতার দিকে অগ্রসর হয়। এরূপ ব্যক্তি সবসময় মিতব্যয়ী হয় এবং যেকোনো পরিস্থিতিতে কোনটি প্রয়োজনীয় এবং কোনটি অপ্রয়োজনীয় তা চিন্তা করে চলে। উদ্দীপকে দেখা যায়, সাকিব ধন-সম্পদে আহরণে আগ্রহী। তার এ গুণটি অর্থনৈতিক মূল্যবোধকে নির্দেশ করে। পরিশেষে বলা যায়, রাজনৈতিক ও অর্থনৈতিক মূল্যবোধ সম্পূর্ণ ভিন্ন বৈশিষ্ট্য ধারণ করে। তবে উভয়ই একই ব্যক্তির মধ্যে বর্তমান থাকতে পারে।"
        }
      ]
    },
    {
      "number": "8",
      "uddipok": "মনোবিজ্ঞানের শিক্ষক সুফি আহমেদ একটি গবেষণা কার্য পরিচালনার জন্য দু'দল পরীক্ষণ পাত্র নেন। দুই দলে বিভিন্ন বয়সের অভীক্ষার্থী ছিল। ছেলে এবং মেয়ে সমান সংখ্যক ছিল না। ফলে পরীক্ষার ফলাফল এর প্রভাব পড়বে বলে সুফি আহমেদ সমান সংখ্যক ছেলে ও মেয়ে নিয়ে বয়স ঠিক রেখে দু'দলে ভাগ করে গবেষণা কাজ সম্পন্ন করে।",
      "tag": "BAFSCK 23",
      "sub_questions": [
        {
          "label": "ক",
          "question": "পরীক্ষণ পদ্ধতি কী?",
          "explanation": "বিজ্ঞানী যে যৌক্তিক পদ্ধতিতে সামাজিক ও প্রাকৃতিক বিষয়াবলি বর্ণনা, ব্যাখ্যা ও বিশ্লেষণের মাধ্যমে সাধারণ তত্ত্ব প্রতিষ্ঠা করেন, সাধারণ ভাষায় সেই পদ্ধতিই হচ্ছে বৈজ্ঞানিক পদ্ধতি।"
        },
        {
          "label": "খ",
          "question": "চিকিৎসা পদ্ধতি কাদের জন্য গুরুত্বপূর্ণ? ব্যাখ্যা করো।",
          "explanation": "চিকিৎসা পদ্ধতি মনোচিকিৎসকদের জন্য খুবই গুরুত্বপূর্ণ। মানসিক ব্যাধিগ্রস্ত ব্যক্তিদের শনাক্ত করার জন্য চিকিৎসামূলক পদ্ধতি ব্যবহার করা হয়। এ পদ্ধতির সাহায্যে ব্যক্তির মানসিক ব্যাধির স্বরূপ ও কারণ জানা যায় এবং তার প্রতিকারের ব্যবস্থা করা সম্ভব হয়। চিকিৎসামূলক পদ্ধতিতে একজন মনোচিকিৎসক মানসিক রোগীর ইতিহাস, পারিবারিক সম্পর্কের ইতিহাস, চাকরির ক্ষেত্রে তার আচার-আচরণ, বন্ধু- বান্ধবদের সাথে তার সম্পর্ক ইত্যাদি বিষয়ে অনুসন্ধান করে রোগের উৎস সম্পর্কে অনেক তথ্য সংগ্রহ করেন। এই সব তথ্য বিশ্লেষণ করে মনোবিজ্ঞানী বা মনোচিকিৎসক তার উপযোজনমূলক আচরণের সমস্যা সম্পর্কে একটা স্থির সমাধানে উপনীত হন।"
        },
        {
          "label": "গ",
          "question": "উদ্দীপকে উল্লিখিত বিষয় কী কী ধরনের হতে পারে? ব্যাখ্যা করো।",
          "explanation": "উদ্দীপকে উল্লিখিত বিষয়টি চলকে নির্দেশ করে। চল চার ধরণের হতে পারে। চল বা ভেদ্য বলতে এমন শর্ত বা অবস্থা বোঝায় যা পরিবর্তন করা যায়। চল চারটি হচ্ছে- ১. অনির্ভরশীল চল: যে চল অন্য কোনো চলের উপর নির্ভরশীল না হয়ে নিজেই স্বাধীনভাবে অন্য উদ্দীপক বা আচরণের ওপর প্রতিক্রিয়া সৃষ্টি করতে বা পরিবর্তন আনতে সক্ষম তাকে অনির্ভরশীল চল বলে। পরীক্ষণকারী পরীক্ষণের প্রয়োজনের তার ইচ্ছানুযায়ী অনির্ভরশীল চলের হ্রাস বা বৃদ্ধি করে থাকেন। ২. নির্ভরশীল চল: যে চলকে তার উপস্থিতি বা সৃষ্টির জন্য অনির্ভরশীল চলের ওপর নির্ভর করতে হয়, তাকে নির্ভরশীল চল বলে। এ চল অনির্ভরশীল চলের দ্বারা সৃষ্ট, প্রভাবিত বা পরিবর্তিত হয়। মনোবিজ্ঞানের পরীক্ষণে উদ্দীপকের প্রতি জীবের প্রতিক্রিয়া বা সাড়াই হলো নির্ভরশীল চল। ৩. মধ্যবর্তী চল: অনির্ভরশীল ও নির্ভরশীল চলের মধ্যে সংযোগ স্থাপনকারী চলকে মধ্যবর্তী বা অন্তবর্তী চল বলে। পরীক্ষণপাত্রের বয়স, অভ্যাস, লিঙ্গ, অভিজ্ঞতা, প্রেষণা প্রভৃতি মধ্যবর্তী চলের উদাহরণ। ৪. বাহ্যিক চল: বাহ্যিক পরিবেশ থেকে যে চলের উদ্ভব হয় তাকে বাহ্যিক চল বলা যেতে পারে। যেমন- গবেষণাগারের তাপমাত্রা, মিছিলের শব্দ, বাইরের হট্টগোল বা হৈ চৈ প্রভৃতি।"
        },
        {
          "label": "ঘ",
          "question": "উদ্দীপকে উল্লিখিত বিষয়ের নিয়ন্ত্রণ কৌশলসমূহ আলোচনা করো।",
          "explanation": "উদ্দীপকে উল্লিখিত বিষয়টি হলো চল। পরীক্ষণ কার্যের প্রয়োজন অনুসারে চল নিয়ন্ত্রণের কতগুলো কৌশল প্রণয়ন করা হয়েছে। অপসারণ: যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রণ কক্ষে করা দরকার। অবস্থার ধ্রুবকতা বা সমতা সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীলভাবে ক্রিয়াশীল থাকে। তুল্যমূল্যায়ন বা ভারসাম্য সৃষ্টি: এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান সমান দুটি দল গঠন করা হয়। একটি দলকে পরীক্ষণ দল এবং অন্যদলকে নিয়ন্ত্রিত দল বলা হয়। প্রতি তুল্যমূল্যায়ন বা প্রতিভারসাম্য সৃষ্টি: কোনো পরীক্ষণে যখন একই পরীক্ষণপাত্রকে একাধিক পরীক্ষণমূলক অবস্থার সম্মুখীন হতে হয়, তখন বেশিরভাগ ক্ষেত্রেই পরীক্ষণপাত্রের প্রথম অধিবেশনের অভিজ্ঞতা তার দ্বিতীয় অধিবেশনে প্রতিক্রিয়ার 'উপর প্রভাব বিস্তার করে থাকে। প্রতিভারসাম্য পদ্ধতির সাহায্যে বিভিন্ন পরীক্ষামূলক অবস্থার প্রভাব সব পরীক্ষণপাত্রের মধ্যে সমানভাবে বিতরণ করা সম্ভব। দৈবচয়ন: এমন কিছু অবাঞ্ছিত চল আছে যা সুস্পষ্টভাবে চিহ্নিত করা হয় না এবং পূর্বোক্ত পদ্ধতিগুলোর সাহায্যে নিয়ন্ত্রণ করা যায় না, সেক্ষেত্রে দৈবচয়ন পদ্ধতি ব্যবহৃত হয়ে থাকে।"
        }
      ]
    }
  ]
}