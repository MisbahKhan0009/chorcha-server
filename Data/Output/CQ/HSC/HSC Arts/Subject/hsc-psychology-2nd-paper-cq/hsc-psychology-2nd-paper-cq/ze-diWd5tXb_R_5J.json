{
  "title": "চট্টগ্রাম কলেজ ২০২৪",
  "subtitle": "মনোবিজ্ঞান (8)",
  "questions": [
    {
      "number": "1",
      "uddipok": "দৃশ্যকল্প-২: মাতাপিতা কর্তৃক প্রত্যাখ্যাত শিশুরা প্রায়ই উগ্রমেজাজী হয়। ভয়ঙ্কর বা মর্মান্তিক ঘটনার শিকার শিশুরা পরিণত বয়সে দুর্বলচিত্ত ও ক্ষণভঙ্গুর ব্যক্তিত্বের অধিকারী হয়।",
      "tag": "CTG.C 24",
      "sub_questions": [
        {
          "label": "ক",
          "question": "হতাশা কী?",
          "explanation": "প্রত্যাশিত বস্তুলাভে ব্যর্থ হওয়ার ফলে ব্যক্তির মানসিক অবস্থার যে বিপর্যয় ঘটে তাকে হতাশা বলে।"
        },
        {
          "label": "খ",
          "question": "অত্যধিক উচ্চাশা হতাশার সৃষ্টির জন্য দায়ী কেন?",
          "explanation": "কারও আকাঙ্ক্ষা যখন অত্যধিক উচ্চাশায় পরিণত হয় এবং তা যদি ব্যক্তির ক্ষমতার বাইরে হয় তাহলে তার মধ্যে হতাশা দেখা দেবে। সমাজে খুব কম সংখ্যক লোকই প্রধানমন্ত্রী বা রাষ্ট্রপতি, বিখ্যাত ব্যক্তি বা কবি কিংবা সাহিত্যিক হতে পারে। বাস্তববর্জিত উচ্চাশা ব্যর্থতায় পর্যবশিত হয় বলেই এ ব্যর্থতা হতাশার জন্ম দেয়।"
        },
        {
          "label": "গ",
          "question": "দৃশ্যকল্প-১ এ A চিহ্নিত হতাশার উৎসটি ব্যাখ্যা করো।",
          "explanation": "দৃশ্যকল্প-১ এ 'A' চিহ্নিত অংশটি হতাশার ব্যক্তিগত উৎস কে নির্দেশ করে। ব্যক্তিগত বৈশিষ্ট্য বা গুণাবলির কারণে হতাশার উদ্ভব হতে পারে। শারীরিক বিকৃতি, পঙ্গুত্ব, কুৎসিত চেহারা, অন্ধত্ব, বধিরতা প্রভৃতি ব্যক্তিগত ত্রুটি প্রেষণার পরিতৃপ্তিতে বাধা দিলে হতাশার সৃষ্টি হয়। উদাহরণ স্বরূপ, সিনেমার নায়িকা হবার খুব ইচ্ছে কিন্তু লম্বায় খুবই খাট, অথবা মোহাম্মদ আলীর মতো বিশ্ববিখ্যাত মুষ্টিযোদ্ধা হবার তীব্র বাসনা কিন্তু হাতের কব্জিতে জোর নেই। ক্লাসে প্রথম হবার দুর্দমনীয় আকাঙ্ক্ষা কিন্তু স্মৃতিশক্তি খুবই কম ইত্যাদি। উদ্দীপকের দৃশ্যকল্প-১ এ হতাশার উৎস হিসেবে পরিবেশগত, ব্যক্তিগত ও দ্বন্দ্বের কথা বলা হয়েছে। যেখানে 'A' চিহ্নিত অংশ ব্যক্তিগত উৎসকে নির্দেশ করে। হতাশার ক্ষেত্রে ব্যক্তির অবাস্তব উচ্চাশা, কাল্পনিক আশা, তীব্র বাসনা, দুর্দমনীয় আকাঙ্ক্ষা ইত্যাদি ভূমিকা রাখতে পারে। সবশেষে বলা যায়, হতাশার উৎস হিসেবে ব্যক্তিগত উৎস আমাদের জীবনে নানাভাবে প্রভাব ফেলে।"
        },
        {
          "label": "ঘ",
          "question": "দৃশ্যকল্প-২-এ কোন কোন ধরনের মানসিক চাপমূলক পরিস্থিতির কথা উল্লেখ করা হয়েছে? উদাহরণসহ বিশ্লেষণ করো।",
          "explanation": "দৃশ্যকল্প-২ এ শৈশবকালীন মানসিক আঘাত ও ত্রুটিপূর্ণ পারিবারিক পরিবেশ নামক চাপমূলক পরিস্থিতির কথা বলা হয়েছে। ছোট শিশুরা স্নেহ ভালোবাসা চায়। শিশুর স্বাভাবিক বিকাশের জন্য স্নেহ প্রীতিঘেরা পরিবেশ একান্ত প্রয়োজন। স্নেহ বঞ্চিত শিশুদের মধ্যে অন্যদের প্রতি হৃদ্যতাবোধের সৃষ্টি হয় না এবং অন্যের প্রতি আনুগত্য বোধের সৃষ্টি হয় না। মায়ের সঙ্গে শিশুর যে অন্তরঙ্গ সম্পর্ক সেটিই পরবর্তী জীবনে তার সকল প্রকার মানবিক সম্পর্কের ভিত্তিরূপে গণ্য। উদাহরণস্বরূপ, শিশু সংশোধনাগার, আবাসিক স্কুল, এতিমখানা ইত্যাদি প্রতিষ্ঠানের শিশুরা অনেক নিয়ম-শৃঙ্খলার মধ্যে বড় হয়। স্নেহ ভালোবাসার অভাবে তাদের বিকাশমূলক সমস্যা দেখা দিতে পারে। ত্রুটিপূর্ণ পারিবারিক পরিবেশ শিশুর স্বাভাবিক বিকাশে বাধা সৃষ্টি করে। আর্থিক পারিবারিক বা দাম্পত্য কলহের কারণে কোনো কোনো সময় পিতামাতার কাছে সন্তান অবাঞ্চিত হয়ে পড়ে। এমন সন্তানদের কাছে সমস্ত সংসারটাই অত্যন্ত নিষ্ঠুর বলে মনে হয়। দৃশ্যকল্প-২ এ মানসিক চাপমূলক পরিস্থিতির উদাহরণ হিসেবে শৈশবকালীন মানসিক আঘাত ও ত্রুটিপূর্ণ পারিবারিক পরিবেশের কথা উল্লেখ করা হয়েছে।"
        }
      ]
    },
    {
      "number": "2",
      "uddipok": "দৃশ্যকল্প-১: নাদিম সরকারি স্কুলে পড়ার জন্য খুব আগ্রহ প্রকাশ করেছিল। কিন্তু লটারীতে প্রাপ্ত বিদ্যালয়টি তার বাসা থেকে অনেক দূরে। যদিও তার বাসার পাশে ভালো মানের বেসরকারি বিদ্যালয় রয়েছে। দৃশ্যকল্প-২:",
      "tag": "CTG.C 24",
      "sub_questions": [
        {
          "label": "ক",
          "question": "দ্বন্দ্ব কী?",
          "explanation": "পরস্পরবিরোধী দুটি বা দুয়ের অধিক প্রেষণা একই সাথে উপস্থিত হলে ব্যক্তির মধ্যে উভয়মুখী যে মানসিক অস্থিরতার সৃষ্টি হয় তাকে দ্বন্দ্ব বলে।"
        },
        {
          "label": "খ",
          "question": "একাত্মভাবনকে কেন চাপ সামলানোর আত্মরক্ষামূলক কৌশল বলা হয়?",
          "explanation": "একাত্বভবনে কোনো প্রকৃত সমস্যার সমাধান না করে অন্যের কৃতিত্বের সাথে নিজের কৃতিত্ব অভিন্ন বলে মনে করা হয় বলে একাত্নভবনকে আত্মরক্ষামূলক কৌশল বলা হয়। আত্মরক্ষামূলক কৌশলে প্রকৃত সমস্যার কোনো সমাধান না হলেও তা আমাদের চাপ সামলাতে অনেক সাহায্য করে। একাত্মভবনকে আমরা অন্যের কৃতিত্বের সাথে নিজের কৃতিত্বকে অভিন্ন করে মনে করি। উদাহরণস্বরূপ, নিজের সমস্যার কারণে মানসিক চাপে থাকলেও প্রিয়জনের সফলতার সাথে নিজেকে একাত্মভাবন করে আমরা চাপমুক্ত হই। তাই বলা যায়, একাত্মভবন একটি আত্মরক্ষামূলক কৌশল।"
        },
        {
          "label": "গ",
          "question": "দৃশ্যকল্প-১ এ নাদিম এর ক্ষেত্রে কোন ধরনের দ্বন্দ্ব সৃষ্টি হয়েছে? ব্যাখ্যা করো।",
          "explanation": "দৃশ্যকল্প-১ এ নাদিম এর ক্ষেত্রে আকর্ষণ-বিকর্ষণ দ্বন্দ্বের সৃষ্টি হয়েছে। আকর্ষণ-বিকর্ষণ দ্বন্দ্বে একটি লক্ষ্যবস্তু থাকে। লক্ষ্যবস্তুটি একদিকে যেমন আকর্ষণ করে, অন্যদিকে তেমনি বিকর্ষণও করে। অর্থাৎ আকর্ষণীয় ও বর্জনীয় উভয় গুণই লক্ষ্যবস্তুতে বর্তমান থাকে। লক্ষ্যবস্তুটির আকর্ষণীয় গুণের কারণে ব্যক্তি এর দিকে অগ্রসর হয়। কিন্তু অগ্রসর হওয়ার সাথে সাথে ঋণাত্মক গুণটি বেশি শক্তিশালী হওয়ায় আবার তাকে অগ্রসর হওয়া থেকে বিরত রাখে। ফলে ব্যক্তি হতাশ হয়ে পড়ে। দৃশ্যকল্প-১ এ নাদিম সরকারি স্কুলে পড়তে খুব আগ্রহী। তবে তার লটারিতে আসা স্কুলটি অনেক দূরে। সরকারি স্কুলে পড়তে চাওয়া যেমন তাকে আকর্ষণ করে তেমনি দূরের স্কুল তাকে বিকর্ষণও করে। তাই বলা যায়, নাদিমের ক্ষেত্রে আকর্ষণ-বিকর্ষণ দ্বন্দ্ব সৃষ্টি হয়েছে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত চিত্রটি কোন ধরনের স্বন্দ্ব নির্দেশ করে উদাহরণসহ ব্যাখ্যা করো।",
          "explanation": "দৃশ্যকল্প-২ এ উল্লিখিত চিত্রটি দ্বিগুন আকর্ষণ-বিকর্ষণ দ্বন্দ্বকে নির্দেশ করে। দ্বিগুণ আকর্ষণ-বিকর্ষণ দ্বন্দ্বের ক্ষেত্রে দুটি লক্ষ্যবস্তু থাকে এবং প্রতিটি লক্ষ্যবস্তুরই ধণাত্মক ও ঋনাত্মক অর্থাৎ ভালো ও মন্দ দুটি দিকই থাকে। ভালো দিকটি ব্যক্তিকে আকর্ষণ করে এবং মন্দ দিকটি তাকে বিকর্ষণ করে। কিন্তু এই দুটি লক্ষ্যবস্তুর একটি তাকে গ্রহণ করতে হয়। দ্বিগুন আকর্ষণ-বিকর্ষণ দ্বন্দ্বের উদাহরণস্বরূপ বলা যায়, জায়েদের বাবা-মা সাগরে বেড়াতে যাবে। আবার কিছুদিন পর জায়েদের পরীক্ষা, তাই বাড়ি থেকে পড়াশুনা করতে হবে। দুটো কাজের মধ্যেই আনন্দ হবে তবে পরীক্ষায় ফল খারাপ হতে পারে। আবার বেড়াতে না গিয়ে পরীক্ষার প্রস্তুতি নিলে ভালো ফল লাভের আশা আছে। এমন দ্বন্দ্ব দ্বিগুণ আকর্ষণ-বিকর্ষণ দ্বন্দ্ব। পরিশেষে বলা যায়, দৃশ্যকল্প-২ এর চিত্রটি দ্বিগুন আকর্ষণ-বিকর্ষণ দ্বন্দ্ব কে নির্দেশ করে।"
        }
      ]
    },
    {
      "number": "3",
      "uddipok": "রেহমান সাহেব সতত সত্যের পিছনে ছুটে চলে, জ্ঞানমূলক মনোভাব গ্রহণ করে এবং এর মাধ্যমে নিজের পরিচিতি খুঁজে বেড়ায়। পক্ষান্তরে, মি. নিয়াজের মধ্যে প্রভুত্ব বিস্তার করার ইচ্ছা সৃষ্টির উৎস সম্বন্ধে জানতে বেশ আগ্রহী এবং সময় পেলে তিনি ছবিও আঁকেন.।",
      "tag": "CTG.C 24",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো মানুষের ইচ্ছার একটি বিশেষ মানদণ্ড। যার দ্বারা মানুষের আচার-আচরণ ও রীতিনীতি নিয়ন্ত্রিত হয় এবং সমাজের মানুষের কাজের ভালো ও মন্দ বিচার করা হয়।।"
        },
        {
          "label": "খ",
          "question": "মূল্যবোধকে সমাজের চালিকা শক্তি বলা হয় কেন?",
          "explanation": "অমূল্যবোধকে কাজে লাগিয়ে সমাজ তার লক্ষ্য অর্জন করে থাকে বিধায় মূল্যবোধকে সমাজের চালিকা শক্তি বলা হয়। মূল্যবোধ সামাজিক ঐক্য ও সংহতিকে রক্ষা করে। সমাজবদ্ধ মানুষ তাদের নিজ নিজ মূল্যবোধের শিক্ষা অনুযায়ী সমাজে ঐক্যবদ্ধভাবে সংহতি ও স্থিতিশীলতা রক্ষা করে বসবাস করে। এক এক সমাজে এক এক ধরনের মূল্যবোধ প্রাধান্য পায়। ব্যক্তি সেই মূল্যবোধ অর্জনের মাধ্যমে উল্লিখিত সমাজের একজন সদস্য হিসেবে পরিচিত হয়। তাই ব্যক্তি তার সমাজের মূল্যবোধ দ্বারা পরিচালিত হয়ে সামাজিক নিয়মশৃঙ্খলা রক্ষা করে এবং নিজ আচরণকে কাঙ্ক্ষিত পথে নিয়ন্ত্রণ ও সংশোধন করে চলে।"
        },
        {
          "label": "গ",
          "question": "রেহমান সাহেব কোন ধরনের মূল্যবোধের অধিকারী? ব্যাখ্যা করো।",
          "explanation": "রেহমান সাহেব তাত্ত্বিক মূল্যবোধের অধিকারী। তাত্ত্বিক মূল্যবোধের ব্যক্তি নিজেকে বাস্তব প্রয়োগ, সত্য ঘটনা উদ্‌ঘাটন ও সৃজনশীল বিশ্বাসের মাধ্যমে প্রতিষ্ঠিত করে। এরা জ্ঞানমূলক মনোভাব গ্রহণ করে, সত্য আবিষ্কারের প্রতি তাত্ত্বিক আগ্রহ এবং আধিপত্য বিস্তারে ব্যাপক আগ্রহ থাকে। এ ধরনের মূল্যবোধসম্পন্ন ব্যক্তির জ্ঞান অভিজ্ঞতামূলক এবং এরা বিচারবুদ্ধিসম্পন্ন। তাই নীতি ও আদর্শের প্রশ্নে তারা আপোষহীন। প্রদত্ত উদ্দীপকে জনাব রেহমান সাহেবের বৈশিষ্ট্যে এ ধরনের মূল্যবোধ ফুটে উঠেছে। তাই তাকে তাত্ত্বিক মূল্যবোধসম্পন্ন ব্যক্তি হিসেবে চিহ্নিত করা যায়। উদ্দীপকের রেহমান সাহেব সবসময় সত্যের পেছনে ছুটে চলেন। জ্ঞান বিজ্ঞানের মাধ্যমে নিজের পরিচিতি খুঁজে বেড়ান। তার এমন মূল্যবোধ তাত্ত্বিক মূল্যবোধের উদাহরণ হিসেবে ধরা যায়।"
        },
        {
          "label": "ঘ",
          "question": "মি. নিয়াজ এর আচরণের ক্ষেত্রে কোন কোন ধরনের মূল্যবোধের প্রভাব। রয়েছে? বিশ্লেষণ করো।",
          "explanation": "জমি. নিয়াজের আচরণে রাজনৈতিক, ধর্মীয় ও নান্দনিক মূল্যবোধের প্রভাব রয়েছে। ধর্মীয় মূল্যবোধ সম্পন্ন ব্যক্তিরা সাধারণত ধার্মিক হয়। এদের মূল্যবোধ নৈর্ব্যেক্তিক। আধ্যাত্ম্য শক্তিসম্পন্ন ব্যক্তি সবসময়ে উচ্চমার্গের সাথে সংযুক্ত হতে চায়। একজন ধার্মিক ব্যক্তি প্রত্যেক ঘটনার মাঝে স্বর্গীয় ইঙ্গিত খুঁজে পায়। ধর্মীয় মূল্যবোধের জন্য বিভিন্ন ধর্মের সৃষ্টি হয়েছে। ব্যক্তি নিজ নিজ ধর্মের প্রতি তার মূল্যবোধের প্রতিফলন ঘটায়। তারা অন্য কোনো কাজ করতে গেলেও তাদের কাছে প্রধান আকর্ষণে থাকে ধর্ম। যে মূল্যবোধের ওপর ভিত্তি করে ব্যক্তি তার রাজনৈতিক, কর্মকান্ড, রাজনৈতিক আদর্শ ইত্যাদি পরিচালনা করে থাকে, তাই রাজনৈতিক মূল্যবোধ। রাজনৈতিক মূল্যবোধসম্পন্ন ব্যক্তি সর্বদা নেতৃত্ব প্রধান করতে চান। অর্থাৎ এদের মধ্যে প্রভুত্ব বিস্তার করার ইচ্ছা অত্যন্ত প্রবল ও শক্তিশালী। সবার উপর প্রভাব বিস্তার করা এদের চরিত্রের উল্লেখযোগ্য দিক। মানুষ মাত্রই সৌন্দর্যপ্রিয়। অর্থাৎ সৌন্দর্য সত্য, সত্যই সুন্দর। নান্দনিক বা সৌন্দর্য মূল্যবোধসম্পন্ন ব্যক্তি তাত্ত্বিক দৃষ্টিভঙ্গি বা বিচার বিশ্লেষণ দ্বারা পরিচালিত না হয়ে তার মনস্তাত্ত্বিক চাহিদা ও আবেগ দ্বারা নিয়ন্ত্রিত হয়। সৌন্দর্যপ্রিয় ব্যক্তি তার মানসিকতা থেকে কোনটি বেশি আকর্ষণীয় তা খুঁজে পায়। এরা প্রকৃতির মধ্যে সর্বদা সৌন্দর্য খুঁজে পেতে চায়। যেমন- চিত্রশিল্পী প্রকৃতি থেকে বিভিন্ন উপকরণ দিয়ে ছবি আঁকার মাধ্যমে তার মনের ভাব ফুটিয়ে তোলে। তবে এরা সৃজনশীল নয়, কোনো নতুন উদ্ভাবনী কৌতূহল তাদের নেই। সবই সৌন্দর্য বলে প্রত্যক্ষ করে। আমরা উদ্দীপকে দেখতে পাই, মি. নিয়াজের মধ্যে প্রভুত্ব বিস্তার করার ইচ্ছা আছে, যা রাজনৈতিক মূল্যবোধকে নির্দেশ করে। সৃষ্টির উৎস নিয়ে।জানতে অনেক আগ্রহী যা ধর্মীয় মূল্যবোধকে নির্দেশ করে এবং সময় পেলে তিনি ছবিও আঁকেন যা তাত্ত্বিক মূল্যবোধ ও নান্দনিক মূল্যবোধের বহিঃপ্রকাশ।"
        }
      ]
    },
    {
      "number": "4",
      "uddipok": "নিচের উদ্দীপকটি লক্ষ করো:",
      "tag": "CTG.C 24",
      "sub_questions": [
        {
          "label": "ক",
          "question": "IQ-এর পূর্ণরূপ লেখ।",
          "explanation": "IQ এর পূর্ণরূপ হলো Intelligence Quotient."
        },
        {
          "label": "খ",
          "question": "বুদ্ধ্যঙ্ক নির্ণয়ে মানসিক বয়স প্রয়োজন কেন?",
          "explanation": "জন্মের পর থেকে যে বয়স গণনা করা হয় তাকে প্রকৃত বয়স বলা হয় এবং কেউ সে বয়সের উপযোগী প্রশ্নের উত্তর দিতে সক্ষম তা-ই হলো তার মানসিক বয়স। বুদ্ধ্যঙ্ক নির্ণয়ে মানসিক বয়স বিশেষ প্রয়োজন হয়, কেননা বুদ্ধ্যঙ্ক নির্ণয়ের জন্য ব্যক্তির মানসিক বয়সকে প্রকৃত বয়স দ্বারা ভাগ দিয়ে ১০০ দ্বারা গুণ করা হয়। বুদ্ধ্যঙ্কের সূত্র হলো- বুদ্ধ্যঙ্ক মানসিকবয়স প্রকৃতবয়স \\frac{মানসিক বয়স}{প্রকৃত বয়স} প্রকৃতবয়স মানসিকবয়স ​ × ১০০ সুতরাং বলা যায়, মানসিক বয়স ছাড়া বুদ্ধ্যঙ্ক নির্ণয় মোটেই সম্ভব নয়। এজন্য বুদ্ধ্যঙ্ক নির্ণয়ে মানসিক বয়স প্রয়োজন।"
        },
        {
          "label": "গ",
          "question": "প্রদর্শিত ছকের 'B' আন্তঃব্যক্তিক বৃদ্ধির ক্ষেত্রে কীরূপ প্রভাব বিস্তার করে? ব্যাখ্যা করো।",
          "explanation": "প্রদর্শিত ছকের ৪ অংশটি হলো পরিবেশের প্রভাব। আন্তঃব্যক্তিক বুদ্ধির ক্ষেত্রে পরিবেশের প্রভাব গুরুত্বপূর্ণ। বুদ্ধিতে বংশগত প্রভাবের পাশাপাশি পরিবেশের প্রভাবও দেখা যায়। কিংসলে ডেভিস ইসাবেলা নামের একটি মেয়ে শিশু তার বধির শ্রবন প্রতিবন্ধী মায়ের সাথে বড় হয়। দীর্ঘ ছয় বছর পর একটি বিচ্ছিন্ন রুমে আবদ্ধ থাকার পর তাকে যখন উদ্ধার করা হয় তখন তার মধ্যে অনেক মানবিক গুনাবলির অভাব দেখা গিয়েছিলো। পরবর্তীতে প্রশিক্ষণের ফলে তার বুদ্ধ্যঙ্ক বুদ্ধি পায় পরিবেশের প্রভাবের কারণেই শিশুটির আচরনে এমন উন্নতি ঘটেছে। পারিবারিক পরিবেশের বিভিন্ন উপাদান শিশুর বুদ্ধির বিকাশে জড়িত। যেমন-পিতামাতার শিক্ষা, পরিবারের অর্থনৈতিক ও সামাজিক মর্যাদা, পুষ্টি, বাড়ির অবস্থান ও সামাজিক পারিপার্শ্বিকতা ইত্যাদি। পরিশেষে বলা যায়, বুদ্ধির বিকাশে বংশগতি ও পরিবেশ উভয়ই সমানভাবে প্রভাব ফেলে।"
        },
        {
          "label": "ঘ",
          "question": "আন্তঃব্যক্তিক বুদ্ধির ক্ষেত্রে A ও B পরস্পর সম্পর্কযুক্ত কিনা? তোমার উত্তরের সপক্ষে যুক্তি দাও।",
          "explanation": "আন্তঃব্যক্তিক বুদ্ধির ক্ষেত্রে বংশগতির প্রভাব ও পরিবেশের প্রভাব পরস্পর সম্পর্কযুক্ত। বিভিন্ন পরীক্ষায় দেখা গেছে, বংশগতি মানবীয় বুদ্ধির ক্ষেত্রে খুবই গুরুত্বপূর্ণ ভূমিকা পালন করে। দুজন ব্যক্তির সম্পর্ক যদি খুব কাছাকাছি হয় তাহলে তাদের বুদ্ধ্যঙ্কও একই রকম হবে। অভিন্ন যমজদের নিয়ে মার্কিন মানোবিজ্ঞানী নিউম্যান, ফ্রিম্যান ও হলজিঙ্গার ১৯ জোড়া যমজ পরীক্ষা করেন। তাদের মধ্যে রিচার্ড ও রেমন্ডকে দুটি ভিন্ন পরিবেশে লালন পালনের ব্যবস্থা করা হয়। গবেষকদ্বয় ১০ বছর বয়সকালীন সময়ে দেখতে পান রিচার্ড এবং রেমন্ড দুটো ভিন্ন পরিবেশে বেড়ে উঠলেও তারা প্রায় একই ধরনের ব্যক্তিগত বৈশিষ্ট্য অর্জন করেছে। অন্যান্য গবেষণায় দেখা যায়, বুদ্ধির বিকাশে পরিবেশের প্রভাবও দায়ী। অনুকূল পরিবেশ হিসেবে যদি শিশুকে বেড়ে ওঠার জন্য বাড়িতে সঠিক পরিবেশ, ভালো স্কুল এবং শিক্ষণ সুবিধা দেয়া যায় তাহলে ফলাফলে দেখা যায় শিশুর বুদ্ধির বিকাশকে উৎসাহিত করে। গবেষণায় দেখা গেছে, সুবিধাপ্রাপ্ত শিশুরা পরিবেশের ফলেই বেশি বুদ্ধ্যঙ্কের অধিকারী হয়েছে। বুদ্ধির বিকাশে বংশগতি ও পরিবেশ পরস্পর সম্পর্কযুক্ত। একটিকে বাদ দিয়ে অপরটি কল্পনা করা যায় না। সত্যিকার বিকাশের জন্য দরকার বংশগতির সম্ভাবনা আর সেই সম্ভাবনাকে বিকশিত করার জন্য যথোপযুক্ত পরিবেশ। তাই বুদ্ধির বিকাশে বংশগতি ও পরিবেশের প্রভাব সম্পর্কযুক্ত।"
        }
      ]
    },
    {
      "number": "5",
      "uddipok": "দৃশ্যকল্প-১: পিটার এর বয়স বারো বছর। কিন্তু তার বুদ্ধি ও আচরণগত যোগ্যতা ৪-৫ বছরের শিশুর মতো। দৃশ্যকল্প-২: জেমসের বয়স ১০ বছর। তার বুদ্ধি পরিমাপ করে দেখা গেলো সে ১১ বছর বয়স উপযোগী প্রশ্নের সঠিক উত্তর দিতে পারলো এবং ১২ বছর বয়সের উপযোগী অর্ধেক প্রশ্নের উত্তর দিতে পারলো।",
      "tag": "CTG.C 24",
      "sub_questions": [
        {
          "label": "ক",
          "question": "আন্তঃদলীয় বুদ্ধির পার্থক্যের দুটি কারণ লেখ।",
          "explanation": "আন্তঃদলীয় বুদ্ধির পার্থক্যের দুটি কারণ হলো- অর্থনৈতিক অবস্থা ও পিতামাতার পেশা।"
        },
        {
          "label": "খ",
          "question": "মেধার সাথে সৃজনশীলতা জড়িত। কেন?",
          "explanation": "সৃজনশীলতাকে মেধার চূড়ান্ত অভিব্যক্তি বলা যায়। কাজের অদম্য স্পৃহা, অধ্যবসায়সহ যাবতীয় প্রেষণা এবং মেজাজ সম্পর্কিত গুণাবলি বহু সৃজনশীল লোকের বৈশিষ্ট্য। যে সব শিশু সমস্যা বুঝতে পারে, সমস্যা সমাধানের নানা দিক বের করতে পারে, এর মধ্যে সবচেয়ে সম্ভাবনাময় বিষয় নিয়ে কাজ করে তাকে সৃজনশীল হিসেবে শনাক্ত করা যায়। তাই বলা যায়, মেধার সাথে সৃজনশীলতা জড়িত।"
        },
        {
          "label": "গ",
          "question": "দৃশ্যকল্প-০২ অনুযায়ী জেমসের বুদ্ধ্যঙ্ক নির্ণয় করো।",
          "explanation": "দৃশ্যকল্প-২ অনুযায়ী, জেমসের প্রকৃত বয়স ১০ বছর। সে ১১ বছর বয়সের উপযোগী প্রশ্নের সবগুলো সঠিক উত্তর দিলেও ১২ বছর বয়সের উপযোগী অর্ধেক প্রশ্নের উত্তর দিতে পারে। .. জেমসের মৌলিক মানসিক বয়স ১১ বছর যেহেতু সে ১২ বছর উপযোগী অর্ধেক প্রশ্নের উত্তর দিতে পারে। তাহলে তার অর্জিত মানসিক বয়স ৬ × ২ = ১২ মাস ... জেমসের মোট মানসিক বয়স ১১ বছর + ১২ মাস = ১৪৪ মাস জেমসের মানসিক বয়স ১৪৪ মাস হলে বুদ্ধ্যঙ্ক = মানসিকবয়স প্রকৃতবয়স \\frac{মানসিক বয়স}{প্রকৃত বয়স} প্রকৃতবয়স মানসিকবয়স ​ × ১০০ = ১৪৪মাস ১০বছর \\frac{১৪৪ মাস}{১০ বছর} ১০বছর ১৪৪মাস ​ ×১০০ = ১৪৪মাস ১২০মাস \\frac{১৪৪ মাস}{১২০ মাস} ১২০মাস ১৪৪মাস ​ ×১০০=১২০ জেমসের বুদ্ধ্যঙ্ক = ১২০"
        },
        {
          "label": "ঘ",
          "question": "দৃশ্যকল্প-০১ অনুযায়ী পিটারের অবস্থান কোথায় এবং এর অন্যান্য বৈশিষ্ট্যগুলো আলোচনা করো।",
          "explanation": "দৃশ্যকল্প-১. অনুযায়ী পিটার গুরুতর বুদ্ধি প্রতিবন্ধিতার অন্তর্ভুক্ত। এর কতগুলো সুনির্দিষ্ট বৈশিষ্ট্য রয়েছে। গুরুতর বুদ্ধি প্রতিবন্ধীদের অধিকাংশ ক্ষেত্রেই জন্মের সময় অথবা তার অব্যবহিত পরেই শনাক্ত করা যায়। এদের বুদ্ধ্যঙ্ক ২০ থেকে ৩৫ এর মধ্যে সীমাবদ্ধ থাকে। এদের 'পরনির্ভরশীল প্রতিবন্ধী' বলে আখ্যায়িত করা হয়। গুরুতর, বুদ্ধি প্রতিবন্ধীদের শারীরিক অক্ষমতা, বিকলাঙ্গতা এবং বাক্ বিকাশে বেশ বাধা থাকে। এদের আচরণগত যোগ্যতা সর্বোচ্চ ৪ বছরের শিশুর মতো। ভাষার বিকাশ এবং বুদ্ধিবৃত্তিমূলক বিকাশ যথেষ্ট কম। এরা অন্যের সহায়তা ব্যতীত নিজেরা নিজেদের যত্ন নিতে পারেনা। দৈনন্দিন ক্রিয়াকলাপেও অন্যের সাহায্য নিতে হয়। এরা স্পষ্টভাবে শব্দ উচ্চারণ করতে পারেনা এবং চারপাশের ঘটনার প্রতি সহজে প্রতিক্রিয়া করতে পারেনা। উদ্দীপকে দৃশ্যকল্প-১ এ পিটারের আচরণগত যোগ্যতা ৪-৫ বছরের শিশুদের মতো। যা গুরুতর মানসিক প্রতিবন্ধিতাকে নির্দেশ করে। পরিশেষে বলা যায়, দীর্ঘকালীন প্রশিক্ষণের মাধ্যমে গুরুত্বর প্রতিবন্ধীদের পর নির্ভরশীলতা আংশিকভাবে হ্রাস করা যায়।"
        }
      ]
    },
    {
      "number": "6",
      "uddipok": "জাহের এবং জিয়াদ দুই ভাই। দুজন দুই প্রকৃতির। বড় ভাই জাহের আত্মকেন্দ্রিক ও রক্ষণশীল। সহজে কারো সাথে মিশতে পারে না। অন্য দিকে ছোট ভাই জিয়াদ সক্রিয় এবং স্বাধীনচেতা। সকল কাজেই সে অংশগ্রহণ করতে আগ্রহী। তার এ চঞ্চলতা, মেজাজী প্রকৃতির কারণে তার বাসার সবাই উদ্বিগ্ন।",
      "tag": "CTG.C 24",
      "sub_questions": [
        {
          "label": "ক",
          "question": "সাইক্লোয়েড ব্যক্তিত্বের দুটি বৈশিষ্ট্য উল্লেখ করো।",
          "explanation": "সাইক্লোয়েড ব্যক্তিত্বের লোকেরা খুব সহজেই উৎফুল্ল হয় আবার সহজেই বিষাদগ্রস্ত হয়ে পড়ে এবং এরা সামাজিক ও উত্তেজনাপ্রবণ।"
        },
        {
          "label": "খ",
          "question": "ব্যক্তিত্বের সংলক্ষণ গুরুত্বপূর্ণ কেন?",
          "explanation": "বিভিন্ন ব্যক্তির মধ্যে পার্থক্য নির্ণয় করার জন্য ব্যক্তিত্বের সংলক্ষণ খুবই গুরুত্বপূর্ণ। ব্যক্তিত্বের সংলক্ষণ বলতে বোঝায় ব্যক্তির এমন কতকগুলো গুণ বা বৈশিষ্ট্য যার সাহায্যে আমরা এক ব্যক্তিকে অন্য ব্যক্তি থেকে সহজে পৃথক করতে পারি। সংলক্ষণ ব্যক্তির আচরণকে বিশেষভাবে প্রভাবিত করে থাকে। সংলক্ষণসমূহ সাধারণত বিশেষণ হিসেবে ব্যবহৃত হয়ে থাকে। প্রফুল্লতা, আত্মনির্ভরতা, উদারতা প্রভৃতি সংলক্ষণের উল্লেখযোগ্য উদাহরণ। এসব বৈশিষ্ট্য বা গুণসম্পন্ন ব্যক্তিদের অন্যান্য ব্যক্তি থেকে খুব সহজে পৃথক করা যায় বলেই ব্যক্তিত্বের সংলক্ষণ অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত জাহের এর ব্যক্তিত্বের বৈশিষ্ট্যগুলো সম্পর্কে আলোচনা করো।",
          "explanation": "উদ্দীপকে বর্ণিত জাহের অন্তমুখী ব্যক্তিত্বের অধিকারী। অন্তমুখী ব্যক্তিত্বের লোকেরা নিজেদের নিয়ে ব্যস্ত থাকতে ভালোবাসে। বাইরের জগতের প্রতি এদের আকর্ষণ খুবই কম। এ জাতীয় লোকের বৈশিষ্ট্য হলো এরা খুব আত্নকেন্দ্রিক, বাহ্য বস্তুর প্রতি উদাসীন, আত্মসচেতন এবং স্বার্থপর। অন্তমুখী ব্যক্তিত্বের লোকেরা অত্যন্ত চিন্তাশীল, আবেগপ্রবণ ও সংবেদনশীল হয়। এরা কাজের তুলনায় কল্পনার রাজ্যে বিচরণ করতে বেশি ভালোবাসে, বাইরের কর্ম কোলাহলে অংশগ্রহণ করতে চায়না। নতুন পরিবেশে সহজে খাপ খাইয়ে নিতে পারে না। চিন্তাশীল ও সৃজনশীল হওয়া এ শ্রেণির মানুষের বৈশিষ্ট্য। কবি, সাহিত্যিক, বিজ্ঞানীদের এই শ্রেণিতে অন্তর্ভুক্ত করা চলে। উদ্দীপকের জাহের যেহেতু আত্নকেন্দ্রিক ও রক্ষণশীল, আর সহজে কারো সাথে মিশতে পারে না। তাই জাহের অন্তমুখী ব্যক্তিত্বের অধিকারী।"
        },
        {
          "label": "ঘ",
          "question": "জাহের এবং জিয়াদ এর আচরণগত পার্থক্যের মনোবৈজ্ঞানিক বিশ্লেষণ করো।",
          "explanation": "উদ্দীপকের জাহের অন্তর্মুখী ও জিয়াদ বহির্মুখী ব্যক্তিত্বের অধিকারী। সুইজারল্যান্ডের মনোচিকিৎসক কার্ল গুস্তাভ ইয়ুং ১৯২১ সালে তার \"Psychological Types\" নামক গ্রন্থে ব্যক্তিত্বের মনোবৈজ্ঞানিক প্রকারভেদ মতবাদ প্রকাশ করেন। মানসিক গুণাবলির ভিত্তিতে তিনি এ মতবাদে ব্যক্তিত্বকে দুই ভাগে ভাগ করেন। যথা- অন্তর্মুখী ব্যক্তিত্ব এবং বহির্মুখী ব্যক্তিত্ব। এ দুই ধরনের, ব্যক্তিত্ব সম্পূর্ণ ভিন্ন দুই ধরনের চারিত্রিক বৈশিষ্ট্যকে ধারণ করে। অন্তর্মুখী ব্যক্তিত্বের লোকেরা সর্বদা নিজেদের নিয়ে ব্যস্ত থাকতে ভালোবাসে। এরা খুবই আত্মকেন্দ্রিক, বাহ্য বস্তুর প্রতি উদাসীন, আত্মসচেতন ও স্বার্থপর হয়ে থাকে।' অন্তর্মুখী ব্যক্তিত্বসম্পন্ন লোকদের মাঝে সামাজিকতা বোধের অভাব রয়েছে। এজন্য তারা নতুন পরিবেশের সাথে খাপ-খাইয়ে নিতে পারে না। এরা চিন্তাশীল ও সৃজনশীল প্রতিভার অধিকারী হয়ে থাকে। কবি, সাহিত্যিক, শিল্পী ও বিজ্ঞানীরা এই শ্রেণির অন্তর্ভুক্ত। অন্যদিকে, বহির্মুখী ব্যক্তিত্বের লোকেরা নানাবিধ সামাজিক কর্মকাণ্ডে অংশগ্রহণ করে। এরা অন্যের সাথে প্রাণ খুলে মিশতে এবং আনন্দ প্রকাশে আগ্রহী। এরা নতুন পরিবেশের সাথে খুব সহজে নিজেদেরকে মানিয়ে নেয়। পরোপকারিতা এদের মূল লক্ষ্য। পরিশেষে বলা যায়, কার্ল ইয়ং ব্যক্তিত্বের উল্লিখিত শ্রেণিবিভাগ করেছেন। যাদের মধ্যে পার্থক্য পরিলক্ষিত হয়।"
        }
      ]
    },
    {
      "number": "7",
      "uddipok": "শাহেদ মাল্টিপল আইডেন্টিটি পার্সোনালিটি ডিজঅর্ডারে ভুগছে। মনোবিজ্ঞানীর কাছে গেলে সে শাহেদের অতীত ইতিহাস, পারিবারিক সম্পর্কের ইতিহাস, বন্ধু বান্ধবদের সাথে তার সম্পর্কের ইতিহাস ইত্যাদি অনুসন্ধান করে।",
      "tag": "CTG.C 24",
      "sub_questions": [
        {
          "label": "ক",
          "question": "প্রকল্পের সংজ্ঞা দাও।",
          "explanation": "কোনো পরীক্ষণ পরিচালনা করার পূর্বেই উক্ত পরীক্ষণের সমস্যার সম্ভাব্য সমাধান সম্পর্কে একটা আনুমানিক ধারণা ঠিক করা হয়। এই আনুমানিক ধারণাকেই প্রকল্প বলা হয়।"
        },
        {
          "label": "খ",
          "question": "নিয়মতান্ত্রিক পর্যবেক্ষণের অসুবিধাসমূহ লেখো।",
          "explanation": "নিয়মতান্ত্রিক পর্যবেক্ষণের অসুবিধাসমূহ নিচে তুলে ধরা হলো- (১) এ পদ্ধতিতে প্রাপ্ত ফলাফল অনেকটা ব্যক্তিনিষ্ঠ হয়ে থাকে। (২) ইচ্ছা করলেই যখন তখন ঘটনার সৃষ্টি বা পর্যবেক্ষণ করা যায় না। পর্যবেক্ষককে কোনো ঘটনার জন্য অপেক্ষা করতে হয়। (৩) এ পদ্ধতির একটা বড় দোষ হলো, প্রাপ্ত তথ্যের যথার্থতা যাচাই করা খুব কঠিন ব্যাপার। (৪) প্রাপ্ত ফলাফলের যথার্থতা ও নির্ভরযোগ্যতা যাচাই করা কঠিন। (৫) এ পদ্ধতিতে চলসমূহের তেমন কোনো নিয়ন্ত্রণ ব্যবস্থা নেই।"
        },
        {
          "label": "গ",
          "question": "মনোবিজ্ঞানীর ব্যবহৃত গবেষণা পদ্ধতিটি ব্যাখ্যা করো।",
          "explanation": "উদ্দীপকে মনোবিজ্ঞানীর ব্যবহৃত গবেষণা পদ্ধতিটি হলো চিকিৎসামূলক পদ্ধতি। চিকিৎসামূলক পদ্ধতি বলতে সাধারণভাবে শারীরিক চিকিৎসা পদ্ধতির কথা মনে হলেও মনোবিজ্ঞানের ক্ষেত্রে এই পদ্ধতি মূলত ব্যক্তির আচরণগত অস্বাভাবিকতা শনাক্তকরণের জন্য কেস স্টাডি ও কেস হিস্ট্রিমূলক একটি পদ্ধতি। চিকিৎসামূলক পদ্ধতির মাধমে ব্যক্তির আচরণগত অভিযোজনমূলক সমস্যা তথা ব্যক্তির আচরণগত অস্বাভাবিকতা বা মানসিক রোগীর আচরণগত অস্বাভাবিকতা সম্পর্কে তথ্য সংগ্রহ করা, তার স্বরূপ ও কারণ জানার পাশাপাশি তার প্রতিকারমূলক বা দূরীকরণের ব্যবস্থা গ্রহণ করা হয়। উদ্দীপকে মনোবিজ্ঞানী শাহেদের রোগ নির্ণয়ে চিকিৎসামূলক পদ্ধতি - গ্রহণ করেন। তিনি শাহেদের অতীত ইতিহাস, পারিবারিক সম্পর্কের ইতিহাস, বন্ধু-বান্ধবের সাথে তার সম্পর্কের ইতিহাস জানতে চান। যা চিকিৎসামূলক পদ্ধতিকে নির্দেশ করে।"
        },
        {
          "label": "ঘ",
          "question": "তুমি কি মনে করো মনোবিজ্ঞানীর গৃহীত পদ্ধতিটি শাহেদের ক্ষেত্রে উপযুক্ত ও কার্যকরী হবে? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি মনোবিজ্ঞানীর গৃহীত চিকিৎসামূলক পদ্ধতিটি শাহেদের ক্ষেত্রে উপযুক্ত ও কার্যকরী হবে। মানসিক রোগের কারণ উদঘাটনের জন্য ও তার প্রকৃতি নির্ণয়ের জন্য মনোবিজ্ঞানীগণ চিকিৎসামূলক পদ্ধতি ব্যবহার করে থাকেন। মানসিক ব্যাধিগ্রস্ত ব্যক্তিদের শনাক্ত করার জন্য এ পদ্ধতি ব্যবহার করা হয়। এ পদ্ধতির সাহায্যে ব্যক্তির মানসিক ব্যধির স্বরূপ ও কারণ জানা যায় এবং তার প্রতিকারের ব্যবস্থা সম্ভব হয়। রোগীর সংবেদনশীলতা হ্রাসকরণ, জৈর ফিরতি বার্তা ইত্যাদি কৌশল অবলম্বন করে চিকিৎসা করে চিকিৎসা করা হয়। এ পদ্ধতিতে অর্জিত তথ্যসমূহ কেবল রোগীর মানসিক সমস্যা নয় বরং তার শারীরিক সমস্যার সমাধানেও সহায়ক। এ পদ্ধতিতে কেবল রোগীর বর্তমান সমস্যাই নয় বরং তার ভবিষ্যৎ সমস্যা সম্পর্কে যেমন ধারণা দেয় তেমনি অতীত সমস্যা সম্পর্কেও জ্ঞাত হওয়া যায়। মানসিক রোগের চিকিৎসা পদ্ধতির জ্ঞান চিকিৎসা মনোবিজ্ঞানীকে সঠিক সিদ্ধান্ত গ্রহণে সাহায্য করে। উদ্দীপকের শাহেদ মাল্টিপল আইডেন্টিটি পার্সোনালিটি ডিজঅর্ডারে ভুগছে। তার রোগ নির্ণয়ে মনোবিজ্ঞানী চিকিৎসামূলক পদ্ধতি ব্যবহার করেছেন। উপরিউক্ত আলোচনা শেষে বলা যায়, শাহেদের ক্ষেত্রে চিকিৎসামূলক পদ্ধতি উপযুক্ত ও কার্যকরী।"
        }
      ]
    },
    {
      "number": "8",
      "uddipok": "দৃশ্য-১: জনাব হাসান একজন স্কুল মনোবিজ্ঞানী। তিনি দেখলেন ছাত্রদের পুরস্কৃত করলে তাদের ফলাফল ভালো হয়। তিনি বিভিন্ন সময়ে পুরস্কারের মাত্রা বাড়িয়ে কমিয়েও ছাত্রদের উপর এর ফলাফল দেখতে চাইলেন।",
      "tag": "CTG.C 24",
      "sub_questions": [
        {
          "label": "ক",
          "question": "প্রকল্প কী?",
          "explanation": "কোনো পরীক্ষণ পরিচালনা করার পূর্বেই পরীক্ষণের সমস্যার সম্ভাব্য সমাধান সম্পর্কে একটা আনুমানিক ধারণা ঠিক করা হয়। এই আনুমানিক ধারণাকে প্রকল্প বলা হয়।"
        },
        {
          "label": "খ",
          "question": "পরস্পরবিরোধী ফলাফলকে সমস্যার উৎস বলা হয় কেন?",
          "explanation": "পরস্পর বিরোধী ফলাফল পুনরায় গবেষণায় প্রবৃত্ত করে বলে একে সমস্যার উৎস বলা হয়। কয়েকজন গবেষক যদি একই সমস্যার উপর গবেষণা করে পরস্পর বিরোধী ফলাফল পান তাহলে আবার আমরা নতুন সমস্যার সম্মুখীন হয়ে পড়ি। এই পরিস্থিতিতে সঠিক কারণ নির্ণয়ের জন্য বিজ্ঞানীগণ আবার গবেষণা করেন। কেননা এ ধরনের পরস্পর বিরোধী ফলাফলের কোনটি সত্য তা যাচাই করা দরকার। অর্থাৎ এ অবস্থায় পুনরায় একটি সমস্যার সৃষ্টি হয়।"
        },
        {
          "label": "গ",
          "question": "উদ্দীপক থেকে তিনটি চল নির্ণয় করো ও এগুলো ব্যাখ্যা করো।",
          "explanation": "উদ্দীপকে নির্ভরশীল চল, অনির্ভরশীল চল উদাহরণ আছে। গবেষক প্রাণীর আচরণের উপর যে সকল চলের প্রভার লক্ষ করেন সে সকল চলই হচ্ছে অনির্ভরশীল চল। মনোবিজ্ঞানীর গবেষণায় অনির্ভরশীল চল হলো প্রাকৃতিক উদ্দীপক যা ইন্দ্রিয়সমূহের উপর আলোড়ন সৃষ্টি করতে সক্ষম। উদ্দীপকে পুরুস্কার হলো অনির্ভরশীল চল। যার প্রভাব জনাব হাসান ছাত্রদের ওপর দেখতে চেয়েছেন। যে চলকে তার উপস্থিতি বা সৃষ্টির জন্য অন্য কোনো চলের ওপর নির্ভর করতে হয় তাকে নির্ভরশীল চল বলা হয়। উদ্দীপকের পুরস্কারপ্রাপ্ত হওয়ার পর ছাত্রদের ফলাফল হল নির্ভরশীল চল। কারণ তাদের ফলাফল পুরস্কারের মাত্রার ওপর নির্ভরশীল।"
        },
        {
          "label": "ঘ",
          "question": "চলের ব্যবহারে হাসান সাহেবের কৌশল বিশ্লেষণ করো।",
          "explanation": "চলের সুবিধাজনক ব্যবহারের বিভিন্ন কৌশল অবলম্বন করা যায়। এমন কতগুলো অবাঞ্ছিত চল আছে যেগুলোকে অপসারণ বা অবস্থার সমতাকরণের মাধ্যমে নিয়ন্ত্রণ করা যায় না। এগুলোকে নিয়ন্ত্রণ করার অন্যতম কৌশল হলো ভারসাম্য সৃষ্টি করা। এ পদ্ধতিতে সকল বৈশিষ্ট্যের দিক থেকে সমান দুটি দল গঠন করা হয়। একটি দলকে পরীক্ষণ দল এবং অন্য দলকে নিয়ন্ত্রিত দল বলা হয়। যে সকল অবাঞ্ছিত চল নিয়ন্ত্রণ করা প্রয়োজন, পরীক্ষণ পরিস্থিতি থেকে সেগুলোকে বর্জন বা অপসারণ করে নির্ভরশীল চলকে ঐ চলের প্রভাব থেকে মুক্ত রাখা হয়। যেমন, গবেষণা করার সময় বাইরের আওয়াজ প্রতিবন্ধকতা সৃষ্টি করার সম্ভাবনা থাকলে পরীক্ষণটি শব্দ নিয়ন্ত্রিত কক্ষে করা দরকার। সব চলকে সব সময় পরীক্ষণ পরিবেশ থেকে অপসারণ করা যায় না। এ সকল চলকে নিয়ন্ত্রণ করতে হলে লক্ষ রাখতে হবে যে, পরীক্ষণে অংশগ্রহণকারী সকল পরীক্ষণপাত্রের উপরই যেন এগুলো অপরিবর্তনশীল ভাবে ক্রিয়াশীল থাকে। যেমন, পরীক্ষণপাত্রের প্রতি নির্দেশ একটি গুরুত্বপূর্ণ শর্ত যার উপর পরীক্ষণের ফলাফল বহুলাংশে নির্ভর করে। তাই পরীক্ষণ পরিস্থিতির অপরিবর্তনশীলতা রক্ষা করার জন্য সকল পরীক্ষণপাত্রকে একই লিখিত নির্দেশাবলি প্রদান করতে হবে। আবার পরীক্ষণের 'সময়' একটি বাহ্যিক চল এবং সময়কে বাদ দেওয়া যায় না। তাই সব পরীক্ষণপাত্রের জন্য একটি নির্দিষ্ট সময়ে পরীক্ষণ পরিচালনা করা উচিত।"
        }
      ]
    }
  ]
}