{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "ইসমাইল শেখ তারুণ্যদীপ্ত একজন টগবগে যুবক। দেশে নিজের জন্য কর্মসংস্থানের ব্যবস্থা করতে না পেরে অবশেষে সে মালয়েশিয়াতে কাজের সন্ধানে পাড়ি জমালো। প্রায় দশ বছর পর নিজ এলাকায় ফিরে ইসমাইল শেখ অবাক হয়ে গেলো। কেননা অনেক ছোট-বড় কারখানা গড়ে উঠেছে এলাকায়। আরও গড়ে উঠেছে অসংখ্য সেবাদানকারী প্রতিষ্ঠান। কাজের সন্ধানে তাদের এখন অন্য এলাকায় যেতে হয় না।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "রানি প্রথম এলিজাবেথকে 'Virgin Queen' নামে ডাকা হতো।"
        },
        {
          "label": "খ",
          "question": "",
          "explanation": "পেশা বলতে নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর, সুশৃঙ্খল জ্ঞান, মূল্যবোধ, নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে বোঝায়। প্রকৃত অর্থে পেশা হলো এমন এক ধরনের বৃত্তি বা জীবিকা নির্বাহের উপায়, যেখানে নির্দিষ্ট ক্ষেত্র বা বিষয়ে তাত্ত্বিক ও ব্যবহারিক জ্ঞানার্জন করে যথাযথ দক্ষতা, নৈপুণ্য ও কৌশলের মাধ্যমে তা বাস্তবে প্রয়োগ করতে হয়। এর মাধ্যমে একজন ব্যক্তি তার অর্জিত জ্ঞানকে স্বাধীনভাবে প্রয়োগ করে জীবিকা অর্জন করতে পারে। যেমন- ডাক্তারি, শিক্ষকতা, ইত্যাদি। পেশা সাধারণত জনকল্যাণমুখী হয়ে থাকে এবং এর সুনির্দিষ্ট মূল্যবোধ ও সামাজিক স্বীকৃতি রয়েছে।"
        },
        {
          "label": "গ",
          "question": "",
          "explanation": "মালয়েশিয়া ফেরত ইসমাইল শেখের এলাকায় ঘটে যাওয়া ঘটনাটি পাঠ্যবইয়ের ঐতিহাসিক ঘটনা ইংল্যান্ডের শিল্প বিপ্লবের সাথে সাদৃশ্যপূর্ণ। শিল্প বিপ্লব হচ্ছে কৃষিভিত্তিক হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। এটি অষ্টাদশ শতকে ইংল্যান্ডে শুরু হয়। পরবর্তীতে সেখান থেকে বিশ্বের অন্যান্য অংশে বিস্তার লাভ করে। শিল্প বিপ্লব' উৎপাদন পদ্ধতিতে আমূল পরিবর্তন আনে। এতে উৎপাদন প্রক্রিয়ায় ব্যাপক হারে যন্ত্রপাতি ও প্রযুক্তির ব্যবহার শুরু হয়। কুটির শিল্পভিত্তিক উৎপাদন ব্যবস্থার পরিবর্তে শক্তি ও প্রযুক্তিচালিত যান্ত্রিক উৎপাদন পদ্ধতি প্রবর্তিত হয়। এর ফলে ব্যাপকহারে কলকারখানা গড়ে ওঠে। এ সব কলকারখানায় নতুন নতুন কর্মসংস্থানের সুযোগ সৃষ্টি হয়। যার কারণে মানুষকে কাজের জন্য অন্য দেশে যেতে হয় না। ফলে উৎপাদন ক্ষেত্রে ব্যাপক পরিবর্তন আসে। বৃহদায়তন শিল্পের রক্ষণাবেক্ষণের জন্য বিভিন্ন অর্থনৈতিক প্রতিষ্ঠান, ব্যাংক, বিমা ইত্যাদি গড়ে ওঠে। উদ্দীপকে উল্লেখিত ইসমাইল শেখ কাজের সন্ধানে মালয়েশিয়ায় যায়। প্রায় দশ 'বছর পর সে নিজ এলাকায় এসে অবাক হয়ে যায়। কারণ তার এলাকায় এখন ছোট-বড় অনেক কারখানা ও অসংখ্য সেবাদানকারী প্রতিষ্ঠান গড়ে উঠেছে। কাজের সন্ধানে তার এলাকার লোকদের এখন আর অন্যত্র যেতে হয় না। সুতরাং ইসমাইলের এলাকায় ঘটে যাওয়া বিষয়টি শিল্পবিপ্লবকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত শিল্প বিপ্লব মানবকল্যাণের দিগন্তকে প্রসারিত করেছে। শিল্প বিপ্লবের ফলে উৎপাদন প্রক্রিয়ায় ব্যাপক হারে যন্ত্রপাতি ও প্রযুক্তির ব্যবহার শুরু হওয়ায় উৎপাদন বহুগুণে বেড়ে যায়। শিল্প বিপ্লবের ফলে বিশ্বে অসংখ্য শিল্পকারখানা গড়ে ওঠে। এতে কর্মসংস্থানের বহু সুযোগ সৃষ্টি হয়। এর প্রভাবে সনাতন যোগাযোগ ব্যবস্থার পরিবর্তে যান্ত্রিক যোগাযোগ পদ্ধতি প্রবর্তিত হয়। ফলে ভৌগোলিক দূরত্ব হ্রাস পায়, জনজীবন সহজ, গতিশীল ও আরামপ্রদ হয়। শিল্প বিপ্লবের প্রত্যক্ষ ফল হলো শিল্পায়ন ও শহরায়ন যা সমাজজীবনকে পর্যায়ক্রমে উন্নতি ও প্রগতির দিকে এগিয়ে নিয়ে যায়। শিল্প বিপ্লব শিক্ষাক্ষেত্রে ব্যাপক পরিবর্তন এনেছে। এর ফলে মানুষ বিভিন্ন উৎস থেকে জ্ঞানার্জনের সুযোগ পাচ্ছে। এতে মানুষের মেধা ও সৃজনশীলতা বিকশিত হচ্ছে, পাশাপাশি মানুষের দৃষ্টিভঙ্গিরও পরিবর্তন ঘটেছে। শিল্প বিপ্লবের প্রভাবে নারীরা পুরুষের পাশাপাশি কর্মক্ষেত্রে নিযুক্ত হচ্ছে। এ কারণে সমাজের উন্নয়নে নারীদের অংশগ্রহণের হার বাড়ছে। মানুষ বৈজ্ঞানিক দৃষ্টিভঙ্গি, বিশ্বাস ও মূল্যবোধের ভিত্তিতে নিজেকে প্রতিষ্ঠিত করতে সক্ষম হয়েছে। শিল্প বিপ্লবের প্রভাবে চিকিৎসা বিজ্ঞানে অকল্পনীয় সাফল্য এসেছে। উদ্দীপকের ইসমাইল নিজ দেশে কর্মসংস্থান করতে না পেরে মালয়েশিয়ায় যায়। সে দশ বছর পর দেশে ফিরে দেখে তার এলাকায় ছোট-বড় কলকারখানাসহ অসংখ্য সেবা প্রতিষ্ঠান গড়ে উঠেছে যা শিল্পবিপ্লবকে ইঙ্গিত করছে। এর ফলে মানুষের আর্থ-সামাজিক, সাংস্কৃতিক ক্ষেত্রে ব্যাপক পরিবর্তন ঘটার পাশাপাশি চিন্তাধারায়ও আমূল পরিবর্তন এসেছে। উপরের আলোচনা থেকে বলা যায়, উদ্দীপকে ইঙ্গিতকৃত শিল্প বিপ্লব মানবকল্যাণকে প্রসারিত করেছে।"
        }
      ]
    },
    {
      "number": "2",
      "uddipok": "সীতানাথ বসু এবং রিয়াজুল ইসলাম একই গ্রামের বাসিন্দা। ধার্মিক ও দানশীল হিসাবে উভয়েরই গ্রামে যথেষ্ট সুনাম রয়েছে। জীবন সায়াহ্নে এসে উভয়েই স্রষ্টার সন্তুষ্টি এবং জনকল্যাণের জন্য তাদের সম্পত্তির একটা বড় অংশ যে যার ধর্মমতে। আইনের সাহায্য নিয়ে দান করে দিলেন। উক্ত দানকৃত সম্পত্তির দ্বারা গ্রামে মন্দির মসজিদ, বিদ্যালয়সহ নানা জনকল্যাণমূলক প্রতিষ্ঠান। গড়ে উঠতে লাগলো।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রাক শিল্প যুগের সমাজকল্যাণ ধারার নাম কী?",
          "explanation": "প্রাক শিল্পযুগের সমাজকল্যাণ ধারার নাম সনাতন সমাজকল্যাণ।"
        },
        {
          "label": "খ",
          "question": "দানশীলতা বলতে কী বোঝায়?",
          "explanation": "দানশীলতা বলতে শর্তহীনভাবে স্বার্থ ত্যাগ করে অপরের কল্যাণে কোনো কিছু দান করার রীতিকে বোঝায়। দানশীলতা মানবপ্রেম থেকে সৃষ্ট একটি কল্যাণমূলক ব্যবস্থা। এটি সম্পূর্ণ স্বেচ্ছাপ্রণোদিত। তবে প্রত্যেক ধর্মই দুস্থ ও অসহায়দের কল্যাণে ধনী বা সম্পদশালীদের দান করার জন্য উৎসাহিত করে। সুতরাং দানশীলতা হলো মানবপ্রেম থেকে সৃষ্ট একটি মহৎ গুণ, যা দুস্থদের কল্যাণকে ত্বরান্বিত করে।"
        },
        {
          "label": "গ",
          "question": "উদ্দীপকে সীতানাথ বসুর দান প্রথাটি তোমার পাঠ্যপুস্তকের আলোকে বর্ণনা করো।",
          "explanation": "উদ্দীপকে সীতানাথ বসুর দান দেবোত্তরের অন্তর্ভুক্ত। দেবোত্তর হিন্দুধর্মের একটি সমাজকল্যাণ প্রথা। হিন্দুধর্ম মতে, দেবোত্তর হচ্ছে ঈশ্বরের বা দেবতার সম্পত্তি। অর্থাৎ ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। সনাতন সমাজকল্যাণ প্রথাগুলোর মধ্যে হিন্দু ধর্মের দেবোত্তর প্রথা অন্যতম। এটি মুসলমানদের ওয়াক্‌ফ প্রথার মতো একটি স্বেচ্ছামূলক দান ব্যবস্থা। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথার সম্পত্তি উৎসর্গ করা হয়। এ প্রথা সাধারণত দু'ধরনের হয়। যথা- আংশিক দেবোত্তর এবং সার্বিক দেবোত্তর। উদ্দীপকের সীতানাথ বসু হিন্দু ধর্মের অনুসারী। ধার্মিক ও দানশীল হিসেবে গ্রামে তার যথেষ্ট সুনাম রয়েছে। শেষ বয়সে এসে তিনি তার সম্পত্তির একটি বড় অংশ ধর্মীয় উদ্দেশ্য পূরণের জন্য দান করেন। তার দানকৃত সম্পত্তি মন্দির প্রতিষ্ঠাসহ বিভিন্ন ধরনের জনকল্যাণমূলক কাজে ব্যয় করা হয়। সীতানাথ বসুর এ দান পাঠ্যবইয়ের দেবোত্তর প্রথাকে নির্দেশ করছে।"
        },
        {
          "label": "ঘ",
          "question": "উদ্দীপকে রিয়াজুল ইসলামের দান প্রথাটির গুরুত্ব বিশ্লেষণ করো।",
          "explanation": "সমাজকল্যাণ ও সমাজসেবায় রিয়াজুল ইসলামের দান প্রথা অর্থাৎ ওয়াফ্ফের ভূমিকা অত্যন্ত গুরুত্বপূর্ণ। ওয়াক্‌ফ্ফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ওয়াক্‌ফ্ফকৃত সম্পত্তি বা সম্পত্তি থেকে প্রাপ্ত আয় প্রাতিষ্ঠানিকভাবে সমাজ ও মানুষের কল্যাণে ব্যয় করা হয়। বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল- কলেজ, রাস্তাঘাট, পুল নির্মাণ প্রভৃতি স্থাপনে ওয়াফ্ফের ভূমিকা অনবদ্য। ধর্মীয় চেতনাবোধ জাগ্রত করে পরোপকার ও সেবামূলক কাজে ব্রতী হওয়ায় ওয়াক্‌ফ্ফ গুরুত্বপূর্ণ ভূমিকা পালন করে। ওয়াফ্ফকৃত সম্পদ প্রাতিষ্ঠানিকভাবে ব্যবহারের মাধ্যমে বেকার যুবকদের কর্মসংস্থানের সুযোগ সৃষ্টি হয়। তাছাড়া অসহায় ও দরিদ্রদের দান-খয়রাত করার মাধ্যমে তাদের অর্থনৈতিক নিরাপত্তা প্রদানেও ওয়াকফের গুরুত্ব অপরিসীম। ওয়াল্ফ-ই- খাইরি রীতিতে দরিদ্র, অসহায় মানুষের কল্যাণে সাধারণত সম্পত্তি ওয়াক্ক করা হয়। এর ফলে সমাজের দুস্থ ও অসহায় জনগোষ্ঠীর কল্যাণ সাধিত হয়। পাশাপাশি গরিব-আত্মীয়-স্বজন ও আশ্রিত ব্যক্তিদের সহায়তা করার ক্ষেত্রে ওয়াল্ফ-ই-আহলি গুরুত্বপূর্ণ ভূমিকা রাখে। উদ্দীপকের রিয়াজুল ইসলাম একজন ধর্মপ্রাণ মুসলমান হিসেবে নিজ সম্পত্তির একটি বড় অংশ ধর্মীয় এবং জনকল্যাণমূলক কাজে দান করেন। ইসলামি আইন অনুযায়ী তার দানকৃত সম্পত্তি মসজিদ, বিদ্যালয় ও বিভিন্ন জনকল্যাণমূলক প্রতিষ্ঠান তৈরিতে ব্যয় করা হয়। রিয়াজুল ইসলামের এ দানটি ওয়াফ্ফের অন্তর্ভুক্ত। সামগ্রিক আলোচনা থেকে তাই বলা যায়, সমাজের পশ্চাৎপদ ও অসহায় জনগণের কল্যাণে ওয়াকফ্ সম্পত্তির গুরুত্ব অপরিসীম।"
        }
      ]
    },
    {
      "number": "3",
      "uddipok": "বলা হচ্ছে সেই দেশটির কথা যেটি পূর্ব এশিয়ার সূর্যোদয়ের দেশ হিসেবে খ্যাত। দেশটিতে সমাজকর্মের শিক্ষার মান উন্নত হলেও পেশা হিসেবে তা স্বীকৃত হয়নি।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কোন দেশকে সমাজকর্মের সূতিকাগার বলা হয়?",
          "explanation": "ইংল্যান্ডকে সমাজকর্মের সূতিকাগার বলা হয়।"
        },
        {
          "label": "খ",
          "question": "মোহাজের কাদের বলা হয়? বুঝিয়ে লেখো।",
          "explanation": "১৯৪৭ সালে দেশভাগের কারণে যেসব শরণার্থী এদেশে প্রবেশ করেছে তাদের মোহাজের বলা হয়। ১৯৪৭ সালে ভারতবর্ষ বিভক্ত হয়ে ভারত ও পাকিস্তান নামে দুটি আলাদা রাষ্ট্রের জন্ম হয়। ধর্মের ভিত্তিতে রাষ্ট্র দুটিকে বিভক্ত করা হয়। মুসলিম অধ্যুষিত হওয়ায় বাংলাদেশ তৎকালীন পাকিস্তানের অংশ হিসেবে আত্মপ্রকাশ করে। তখন বাংলাদেশের নাম ছিল পূর্ব পাকিস্তান। ঐ সময় ভারত থেকে অনেক মুসলমান শরণার্থী এদেশে প্রবেশ করে। এসব শরণার্থীই মোহাজের হিসেবে পরিচিত।"
        },
        {
          "label": "গ",
          "question": "উদ্দীপকে যে দেশের সমাজকর্মের কথা বলা হয়েছে সে দেশের সমাজকর্মের শিক্ষার বর্ণনা দাও।",
          "explanation": "উদ্দীপকে উল্লিখিত দেশটি হলো জাপান। নিয়দিয়ানিজমের ধারণা থেকে উৎপত্তি হয়ে জাপানে সমাজকর্মের দর্শনের বিকাশ ঘটে একবিংশ শতাব্দীতে। দেশটির সমাজকর্ম শিক্ষার দর্শনের। যুক্তরাষ্ট্রের ধ্যান-ধারণা ও প্রভাবও লক্ষণীয়। সব মিলিয়ে জাপানে আধুনিক ধূমাজকর্ম শিক্ষার সূচনা হয় ১৯২০ সালে। তবে সমাজকর্ম শিক্ষায় মাস্টার্স। কোর্স চালু হয় ১৯৫০ সালে দোশিসা বিশ্ববিদ্যালয়ে। ১৯৮৭ সাল থেকে। জাপান সরকার সমাজকর্মে কোর্স সম্পন্নকারীদের পেশাগত সনদ প্রদান করছে। জাপানে সমাজকর্মের উপর 'Tokyo University of Social Wett নামের একটি স্বতন্ত্র বিশ্ববিদ্যালয় রয়েছে। প্রতিবছর এ বিশ্ববিদ্যালয় থেকে। গুলের হাজার শিক্ষার্থী সমাজকর্ম বিষয়ে উচ্চশিক্ষা গ্রহণ করছে। এছাড়াও জাপানের আরো অনেক বিশ্ববিদ্যালয় সমাজকর্ম শিক্ষার ক্ষেত্রে গুরুত্বপূর্ণ। ভূমিকা পালন করছে। জাপানের সমাজকর্ম পেশার মান বজায় রাখার জন্য ১৯৫৫ সালে 'Japanese Association of Schools of Social Work গঠন করা হয়। উক্ত প্রতিষ্ঠান জাপানের সমাজকর্ম শিক্ষার উন্নয়নে অগ্রণী ভূমিকা পালন করছে। জাপানের সমাজকর্ম শিক্ষা আন্তর্জাতিক মানের। বর্তমানে এ দেশের শিক্ষার্থীদের কাছে সমাজকর্ম একটি জনপ্রিয় বিষয়। দেশটির বিভিন্ন বিশ্ববিদ্যালয় সমাজকর্মে স্নাতক, স্নাতকোত্তর ও পিএইচডি ডিগ্রি প্রদান করছে। উদ্দীপকে পূর্ব এশিয়ার সূর্যোদয়ের দেশ তথা জাপানের কথা বলা হয়েছে। উপরিউক্ত আলোচনা শেষে বলা যায় দেশটিতে সমাজকর্ম শিক্ষার মান উন্নত।"
        },
        {
          "label": "ঘ",
          "question": "উদ্দীপকে উল্লিখিত বিষয়টি বাংলাদেশে পেশা হিসেবে কতটুকু। মর্যাদা অর্জন করতে পেরেছে? বিশ্লেষণ করো।",
          "explanation": "উদ্দীপকে উল্লিখিত বিষয় অর্থাৎ সমাজকর্ম বাংলাদেশে এখনও পেশার মর্যাদা অর্জন করতে পারেনি। বাংলাদেশের আর্থ-সামাজিক প্রেক্ষাপটে সমাজকর্মের জ্ঞান ও দক্ষতা প্রয়োগের যথেষ্ট সুযোগ থাকলেও বিভিন্ন ধরনের প্রতিবন্ধকতার কারণে এ দেশে এখনও সমাজকর্ম পেশাগত মর্যাদা লাভ করতে পারেনি। বাংলাদেশে সমাজকর্ম পেশার জ্ঞানার্জনের জন্য উপযুক্ত প্রতিষ্ঠান আছে। কিন্তু কার্যকর কোনো পেশাগত সংগঠন নেই। সমাজকর্ম পেশার বিকাশের ক্ষেত্রে এটি একটি বড় প্রতিবন্ধকতা। এ পেশা সম্পর্কে রাষ্ট্রীয় নীতিমালার অভাবেও এটি যথাযথভাবে বিকশিত হতে পারছে না। এছাড়া প্রশাসনের অব্যবস্থাপনার কারণে সমাজকর্ম প্রশাসন সম্পর্কে সংশ্লিষ্ট ব্যক্তিদের অস্বচ্ছ ধারণা তৈরি হচ্ছে। এছাড়া আমাদের দেশে সমাজকর্ম সম্পর্কে জনগণ ও সরকারের অজ্ঞতা এবং ভ্রান্ত ধারণা রয়েছে। এ পেশার সুষ্ঠু বিকাশ না হওয়ার ক্ষেত্রে এমন ধারণা অনেকাংশে দায়ী। সমাজকর্ম পেশাকে সুষ্ঠু ও সুন্দরভাবে পরিচালনা করার জন্য আধুনিক উপকরণের প্রয়োজন রয়েছে। উন্নত দেশগুলোতে প্রতিনিয়ত সমাজকর্ম সংশ্লিস্ট বিভিন্ন পদ্ধতি ও কৌশল প্রযুক্তিনির্ভর ও আধুনিক হচ্ছে। কিন্তু আমাদের দেশে পুরানো উপকরণই। ব্যবহৃত হয়ে আসছে। এমনকি আমাদের দেশের পেশাদার সমাজকর্মীদের জন্য কোনো সুনির্দিষ্ট কর্মক্ষেত্র নেই। ফলে সমাজকর্ম পেশার বিকাশ ব্যাহত হচ্ছে। রাজনৈতিক অস্থিরতা, সরকারি প্রশাসনের সাথে বেসরকারি প্রতিষ্ঠানগুলোর কর্মসূচির সমন্বয়হীনতা এবং স্বীকৃতির অভাবে বাংলাদেশের সমাজকর্ম পেশা বিকশিত হওয়ার সুযোগ পাচ্ছে না। উদ্দীপকে জাপানের সমাজকর্ম শিক্ষার কথা বলা হয়েছে। সে দেশে বর্তমানে সমাজকর্ম পেশার আধুনিকায়নের সাথে সাথে এর কর্মপরিধিও বাড়ছে। কিন্তু বাংলাদেশে সমাজকর্ম পেশা তেমন বিকশিত হয়নি এবং এখনোও একটি যথার্থ পেশার মর্যাদা অর্জন করতে ব্যর্থ হয়েছে।"
        }
      ]
    },
    {
      "number": "4",
      "uddipok": "মিসেস শায়লা একজন কলেজ শিক্ষক। শিক্ষকতা তার পেশা হলেও নিজের অন্য ধরনের একটি শখ আছে। সময় সুযোগ পেলেই তিনি, তার শখ পূরণে লেগে যান। তার শখ হচ্ছে আশেপাশের মানুষদের আচরণ পর্যবেক্ষণ করে সেসব আচরণের পেছনে যেসব চালনা শক্তি। রয়েছে সেগুলো উদঘাটন করা।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "Positive Philosophy' গ্রন্থের লেখক কে?",
          "explanation": "Positive Philosophy' গ্রন্থের লেখক হলেন অগাস্ট কোঁৎ'।"
        },
        {
          "label": "খ",
          "question": "সামাজিক বিজ্ঞান বলতে কী বোঝায়?",
          "explanation": "সমাজে বসবাসরত মানুষকে নিয়ে যে বিজ্ঞান অনুশীলন ও পরীক্ষা- নিরীক্ষা চালায় তাকে সামাজিক বিজ্ঞান বলে। সামাজিক বিজ্ঞানকে মূলত সমাজের বৈজ্ঞানিক পাঠ বলা হয়। কেননা সমাজ এবং সমাজের মানুষের বিজ্ঞানভিত্তিক পর্যবেক্ষণ ও বিশ্লেষণ প্রচেষ্টা থেকে সামাজিক বিজ্ঞানের বিভিন্ন শাখার উদ্ভব। প্রতিটি সামাজিক বিজ্ঞান সমাজ এবং সামাজিক সম্পর্কের বিশেষ দিককে নিজস্ব দৃষ্টিভঙ্গি ও পদ্ধতিতে বিশ্লেষণ করে। তাই বলা যায়, সামাজিক বিজ্ঞান সমাজ সম্পর্কিত আলোচনার শাস্ত্র।"
        },
        {
          "label": "গ",
          "question": "উদ্দীপকের মিসেস শায়লার শখ সামাজিক বিজ্ঞানের যে শাখাকে কেন্দ্র করে আবর্তিত হচ্ছে তা ব্যাখ্যা করো।",
          "explanation": "উদ্দীপকের মিসেস শায়লার শখ সমাজবিজ্ঞানের অন্যতম শাখা মনোবিজ্ঞানকে কেন্দ্র করে আবর্তিত হচ্ছে। সমাজবিজ্ঞানের অন্যতম শাখা হলো মনোবিজ্ঞান। এ শাস্ত্র মানুষ ও প্রাণীর আচরণ নিয়ে আলোচনা করে। বাহ্যিক আচরণ বিশ্লেষণের মাধ্যমে মনোজগত সম্পর্কে মনোবিজ্ঞান তথ্য সংগ্রহ করে। মানুষ বিশেষ পরিস্থিতিতে কেন বিশেষ আচরণ করে মনোবিজ্ঞান এ প্রশ্নের উত্তর অনুসন্ধান করে। বাহ্যিক আচরণের পেছনে যে চালনা শক্তি বা অভ্যন্তরীণ প্রক্রিয়া রয়েছে তা আবিষ্কার করা এর মূল লক্ষ্য। বাহ্যিক আচার-আচরণের পেছনে প্রভাব বিস্তারকারী অভ্যন্তরীণ প্রক্রিয়াগুলো হলো- প্রত্যক্ষণ, প্রেষণা, শিক্ষণ, আবেগ, চিন্তন, অনুভূতি, বুদ্ধি, ব্যক্তিত্ব ইত্যাদি। এগুলো মনোবিজ্ঞানের বিষয়বস্তুর পরিধিভুক্ত। এছাড়া সমাজস্থ ব্যক্তি, দল, সমষ্টি, সামাজিক পরিবেশ, রীতিনীতি, আদর্শ, মূল্যবোধ নিয়েও মনোবিজ্ঞান আলোচনা করে। উদ্দীপকের শিক্ষক শায়লার শখ হচ্ছে মানুষের আচরণ পর্যবেক্ষণ করা। এছাড়া মানুষের আচরণের পেছনে যেসব চালনা শক্তি রয়েছে তিনি সেগুলো উদ্‌ঘাটনের চেষ্টা করেন। তার এ শখের বিষয়টি মনোবিজ্ঞানকে নির্দেশ করে। কেননা মনোবিজ্ঞানও মানুষ ও প্রাণীর আচরণ পর্যবেক্ষণ এবং এর পেছনে দায়ী কারণ অনুসন্ধান করে। তাই বলা যায়, উদ্দীপকের মিসেস শায়লার শখ সমাজবিজ্ঞানের শাখা মনোবিজ্ঞানকে কেন্দ্র করে আবর্তিত হচ্ছে।"
        },
        {
          "label": "ঘ",
          "question": "সমাজের বৃহত্তর কল্যাণে একজন সমাজকর্মীর জন্য উদ্দীপকে ইঙ্গিতকৃত সামাজিক বিজ্ঞানের শাখাটির জ্ঞান অর্জন করা জরুরি- উক্তিটির যথার্থতা নিরূপণ করো।",
          "explanation": "সমাজের বৃহত্তর কল্যাণে একজন সমাজকর্মীর জন্য উদ্দীপরে ইঙ্গিতকৃত সামাজিক বিজ্ঞানের শাখা তথা মনোবিজ্ঞানের জ্ঞান অর্জন করা জরুরি- উক্তিটি যথার্থ। সমাজকর্মীরা ব্যক্তিগত, দলীয়, সমষ্টিগত ও বিভিন্ন আর্থ-মনোসামাজিক সমস্যা সমাধানে সহায়তার মাধ্যমে সামাজিক কল্যাণ সাধন করে। এক্ষেত্রে মনোবিজ্ঞানের বিভিন্ন পরীক্ষালব্ধ জ্ঞান সমাজকর্মীদের কল্যাণমূলক পরিকল্পনা প্রণয়ন ও বাস্তবায়নে সহায়তা করে। সমস্যা সমাধান প্রক্রিয়ায় সমাজকর্মীকে নিজের আবেগ নিয়ন্ত্রণে রাখতে হয়। মনোবিজ্ঞানের জ্ঞান থেকে সমাজকর্মীরা তাদের আবেগ, অনুভূতি ও আচরণ সম্বন্ধে জানতে পারে। আবার অনুশীলনের মাধ্যমে তারা সমস্যাগ্রস্ত ব্যক্তির আচরণের শর্তাবলি সম্বন্ধেও জানতে পারে। ফলে সমাজকর্মী নিজের আবেগ, অনুভূতি ও আচরণকে সঠিকভাবে পরিচালিত করতে পারে। মানব আচরণের বিভিন্ন দিককে কেন্দ্র করে মনোবিজ্ঞানের পৃথক শাখা গড়ে উঠেছে। যেমন- চিকিৎসা, শিশু, অস্বাভাবিক, শিল্প ও শিক্ষা মনোবিজ্ঞান প্রভৃতি। সমাজকর্মের বিভিন্ন প্রয়োগক্ষেত্রে এসব শাখার জ্ঞান বিশেষভাবে প্রয়োগ করা হয়। সমাজকর্মের প্রধান লক্ষ্য ব্যক্তি, দল, পরিবার ও সমাজের বিভিন্ন সমস্যা মোকাবিলা করা। এজন্য সমাজকর্মীদের সমস্যার কারণ, উৎস, প্রভাব, উপাদান ইত্যাদি উদ্‌ঘাটন করতে হয়। আর এগুলো অনুসন্ধান করতে গিয়ে জানা যায় অধিকাংশ সমস্যার মূলে রয়েছে মনস্তাত্ত্বিক উপাদানের শক্তিশালী প্রভাব। এক্ষেত্রে মনোবিজ্ঞনের জ্ঞান, সমাজকর্মীকে বিশেষভাবে সহায়তা করে। এ জন্য একজন সমাজকর্মীর মনোবিজ্ঞানের জ্ঞান অর্জন আরশ্যক। উদ্দীপকে শিক্ষক শায়লার শখ হলো মানুষের আচরণ পর্যবেক্ষণ করা যা মনোবিজ্ঞানকে নির্দেশ করছে। সমাজের বিভিন্ন আর্থ-মনো-সামাজিক সমস্যা সমাধান করার মাধ্যমে সমাজের কল্যাণ সাধনের জন্য সমাজকর্ম পদ্ধতিগুলোর সুষ্ঠু প্রয়োগ ও বাস্তবায়নে মনোবিজ্ঞানের জ্ঞান আবশ্যক। এ কারণে একজন সমাজকর্মীর জন্য মনোবিজ্ঞানের জ্ঞান অর্জন অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "শাহেদ এবং কবির বাল্যবন্ধু। শাহেদ জ্ঞানের নির্দিষ্ট একটি শাখায় সর্বোচ্চ ডিগ্রি অর্জনের পর সেই জ্ঞানের উপর ভিত্তি করে জীবিকা অর্জনের পথ বেছে নিয়েছে। অপরদিকে দুর্ভাগা কবিরকে হঠাৎ করে বাবা মারা যাবার কারণে লেখাপড়া ছেড়ে সংসারের হাল ধরতে হয়েছে। বসত বাড়িটি ছাড়া বাবা আর কোনো সম্পত্তিই রেখে যেতে পারেননি। উপায়ন্তর না পেয়ে অবশেষে কবির জীবিকার জন্য অন্যের জমিতে দিনমজুরের কাজে লেগে গেল।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "The Value Base of Social Work' গ্রন্থটির লেখক হলেন চালর্স এস লেভি (Charles S. Levy)"
        },
        {
          "label": "খ",
          "question": "",
          "explanation": "আত্মনিয়ন্ত্রণ অধিকার বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে এ অধিকার ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "",
          "explanation": "উদ্দীপক কবিরের জীবিকাঅর্জনের উপায়টি হচ্ছে বৃত্তি। মানুষ তার জীবনধারণের জন্য যে সকল অর্থনৈতিক কর্মকান্ডে নিয়োজিত থাকে তাকে বৃত্তি বলা হয়। বৃত্তির কিছু স্বকীয় বৈশিষ্ট্য রয়েছে। যেমন- বৃত্তির ক্ষেত্রে কোনো বিশেষ শিক্ষা বা যোগ্যতার প্রয়োজন হয় না। এক্ষেত্রে বিশেষ কোনো মূল্যবোধ ও নৈতিক মানদণ্ড থাকে না। বৃত্তির জন্য পেশাগত প্রতিষ্ঠানের প্রয়োজনীয়তা আবশ্যক নয়। বৃত্তির ক্ষেত্রে তেমন সুনির্দিষ্ট কোনো দায়িত্ব থাকে না। এখানে ব্যক্তি নিজের ইচ্ছামতো কাজ করতে। পারে। বৃত্তি যেহেতু ব্যক্তির ইচ্ছা-অনিচ্ছার ওপর নির্ভর করে তাই এখানে জবাবদিহিতা নেই। অনেক ক্ষেত্রে সামাজিক স্বীকৃতি ছাড়াও বৃত্তির অনুশীলন হয় এবং সেক্ষেত্রে এটি জনকল্যাণমূলক নাও হতে পারে। উদ্দীপকের কবির বাবা মারা যাওয়ার কারণে সংসারের দায়িত্ব গ্রহণ করে। এ কারণে লেখাপড়া ছেড়ে সে অর্থ উপার্জনের চেষ্টা করে। বসতবাড়ি। ছাড়া অন্য কোনো সম্পত্তি না থাকায় সে অন্যের জমিতে দিনমজুরের কাজ করে। কবিরের জীবিকার্জনের এ কাজটি বৃত্তির অন্তর্ভুক্ত। কারণ বৃত্তির বৈশিষ্ট্যগুলো তার এ কাজে উপস্থিত রয়েছে।"
        },
        {
          "label": "ঘ",
          "question": "",
          "explanation": "শাহেদের জীবিকার্জনের পন্থাটি কবিরের জীবিকার্জনের পন্থাটি থেকে আলাদা- এ বিষয়টির সাথে আমি একমত। বৃত্তি বলতে জীবনধারণের জন্য যেকোনো রকমের অর্থনৈতিক কর্মকাণ্ডকে বোঝায়। অন্যদিকে বুদ্ধিবৃত্তিক প্রশিক্ষণের মাধ্যমে যোগ্যতা অর্জনই পেশা। প্রতিটি পেশারই কতগুলো বৈশিষ্ট্য ও মূল্যবোধ থাকে যা পেশাকে বৃত্তি থেকে পৃথক সত্তা দান করে। উদ্দীপকের শাহেদ জ্ঞানের নির্দিষ্ট একটি শাখায় সর্বোচ্চ ডিগ্রি অর্জন করেছে। পরবর্তী সময়ে সেই জ্ঞানের ওপর ভিত্তি করে সে জীবিকা অর্জনের পথ বেছে নিয়েছে। শাহেদের জীবিকার্জনের পন্থাটি পেশার বৈশিষ্ট্যের সাথে সাদৃশ্যপূর্ণ। অন্যদিকে কবির বৃত্তির মাধ্যমে জীবিকার্জন করছে। শাহেদকে জীবিকার্জনের জন্য সুসংগঠিত ও প্রাতিষ্ঠানিক শিক্ষা অর্জন করতে হয়েছে। কিন্তু কবিরকে এরকম কোনো সুসংগঠিত ও প্রাতিষ্ঠানিক শিক্ষা অর্জন করতে হয়নি। তাত্ত্বিক ও ব্যবহারিক শিক্ষার মাধ্যমে শাহেদকে তার পেশাগত কাজ সম্পর্কে বিশেষ নৈপুণ্য ও দক্ষতা অর্জন করতে হয়েছে। কিন্তু কবিরকে তার কাজের জন্য কোনো ধরনের নৈপুণ্য ও দক্ষতা অর্জন করতে হয়নি। একজন পেশাদার হিসেবে শাহেদকে অবশ্যই তার পেশার মূল্যবোধগুলো মেনে চলতে হয়। কিন্তু কবিরকে তার কাজের ক্ষেত্রে এ ধরনের কোনো মূল্যবোধ মেনে চলতে হয় না। শাহেদের পেশার সামগ্রিক উন্নয়ন ও কর্মীদের স্বার্থ সংরক্ষণের জন্য পেশাগত প্রতিষ্ঠান রয়েছে। কিন্তু কবিরের বৃত্তির ক্ষেত্রে এ ধরনের কোনো প্রতিষ্ঠানের প্রয়োজন নেই। শাহেদের পেশাকে অবশ্যই জনগণ ও সমাজের স্বীকৃতি অর্জন করতে হয়েছে। কিন্তু কবিরের বৃত্তির ক্ষেত্রে এ ধরনের কোনো বাধ্যবাধকতা নেই। উপরের আলোচনার প্রেক্ষিতে বলা যায়, শাহেদ ও কবিরের জীবিকার্জনের পন্থা সম্পূর্ণ আলাদা।"
        }
      ]
    },
    {
      "number": "6",
      "uddipok": "'ক' নামক রাষ্ট্রটি একটি নব্য স্বাধীন রাষ্ট্র। দেশটি পুনর্গঠনের কাজে হাত নিয়ে সরকারকে বেশ কিছু সমস্যার মুখোমুখি হতে হলো। দেশটিতে জনবসতির ঘনত্ব অন্যান্য রাষ্ট্রের তুলনায় অনেক বেশি। সাধারণ চাহিদা তো দূরের কথা, মৌল মানবিক চাহিদা পূরণের ব্যবস্থা। করাই দেশটির সরকারের পক্ষে দুরূহ হয়ে উঠলো।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "বাংলাদেশে বিদ্যমান যেকোনো একটি সামাজিক নীতির নাম উল্লেখ করো।",
          "explanation": "বাংলাদেশে বিদ্যমান একটি সামাজিক নীতি হলো জাতীয় নারী উন্নয়ন নীতি-২০১১।"
        },
        {
          "label": "খ",
          "question": "পরিকল্পনা বলতে কী বোঝায়?",
          "explanation": "পরিকল্পনা বলতে কোনো লক্ষ্য অর্জনে গৃহীত সুশৃঙ্খল পদক্ষেপকে বোঝায়। ব্যাপক অর্থে পরিকল্পনা বলতে কোনো নির্দিষ্ট উদ্দেশ্য অর্জনে সুসংহতভাবে বিস্তারিত ধারাবাহিক কার্যাবলির রূপরেখা অঙ্কন এবং সংশ্লিষ্ট ক্ষেত্রে বাস্তবায়নযোগ্য সর্বোত্তম বিকল্পসমূহ চিহ্নিত করাকে বোঝায়। এইচ. বি. ট্রেকারের মতে, পরিকল্পনা হলো সচেতন ও সুচিন্তিত নির্দেশনা যাতে সম্মিলিত উদ্দেশ্য অর্জনের যৌক্তিক ভিত্তি সৃষ্টি করা হয়। পরিকল্পনার ধারণা মূলত দ্বিতীয় বিশ্বযুদ্ধের পর থেকে বিকশিত হতে থাকে।"
        },
        {
          "label": "গ",
          "question": "'ক' নামক রাষ্ট্রটিতে বিদ্যমান সমস্যা সমাধানে সরকার সর্বাগ্রে যে সামাজিক নীতি গ্রহণ করতে পারে তা ব্যাখ্যা করো।",
          "explanation": "'ক' নামক রাষ্ট্রটিতে বিদ্যমান সমস্যা সমাধানে সরকার প্রথমে জনসংখ্যা নীতি গ্রহণ করতে পারে। জনসংখ্যা সংক্রান্ত বিভিন্ন পরিবর্তন, উন্নয়ন ও নিয়ন্ত্রণ সম্পর্কিত সরকারি সামাজিক নীতিই জনসংখ্যা নীতি। দেশের আয়তন ও সম্পদের সাথে সামঞ্জস্য রেখে জনসংখ্যাকে কাঙ্ক্ষিত স্তরে নিয়ন্ত্রিত রাখাই এ নীতির মূল উদ্দেশ্য। দেশের জনসংখ্যা সমস্যা মোকাবিলায় জনসংখ্যা নীতি কার্যকর ভূমিকা পালন করে। উদ্দীপকে 'ক' রাষ্ট্রটি সদ্য স্বাধীনতা অর্জন করেছে। দেশটি পুনর্গঠনের কাজে হাত দিয়ে সরকার বেশকিছু সমস্যার সম্মুখীন হয়। দেশটির জনসংখ্যার ঘনত্ব অন্যান্য রাষ্ট্রের তুলনায় অনেক বেশি। দেশের জনগণের মৌল মানবিক চাহিদা পূরণেও সরকার হিমশিম খাচ্ছে। এর ফলে অন্যান্য উন্নয়নমূলক কর্মসূচি গ্রহণ সম্ভব হচ্ছে না। এক্ষেত্রে 'ক' রাষ্ট্রের সরকারকে প্রথমেই জনসংখ্যা নিয়ন্ত্রণে রাখার জন্য জনসংখ্যা নীতি প্রণয়ন করতে হবে। কারণ জনসংখ্যা নিয়ন্ত্রণ করতে না পারলে মানুষের মৌল মানবিক চাহিদা পূরণ ও দেশের উন্নয়ন সম্ভব নয়।"
        },
        {
          "label": "ঘ",
          "question": "উক্ত নীতির বাস্তবায়ন, না ঘটলে 'ক' নামক রাষ্ট্রটিতে যে ধরনের বিরূপ প্রভাব পরিলক্ষিত হতে পারে তা নিরূপণ করো।",
          "explanation": "ক' রাষ্ট্রে উক্ত নীতি অর্থাৎ জনসংখ্যা নীতির সঠিক বাস্তবায়ন না ঘটলে তা ভয়াবহ বিরূপ প্রতিক্রিয়া সৃষ্টি করবে বলে আমি মনে করি। জনসংখ্যা নীতির মাধ্যমে পরিবার পরিকল্পনা পদ্ধতি ব্যবহারে জনগণকে উদ্বুদ্ধ করা হয়। এর ফলে প্রজনন হার অনেকাংশে হ্রাস পায়। এ কর্মসূচি জনসংখ্যা নিয়ন্ত্রণে কার্যকর ভূমিকা পালন করে। এ নীতির আওতায় কিশোর-কিশোরীদের মধ্যে পরিবার পরিকল্পনা, প্রজনন স্বাস্থ্য, এইডস বিষয়ে সচেতনতা বৃদ্ধি ও কাউন্সেলিং সেবা দেওয়া হয়। এর ফলে তারা এ সব বিষয়ে সচেতন হয়ে ওঠে। কিন্তু 'ক' রাষ্ট্রে যদি এ কর্মসূচিটি সঠিকভাবে বাস্তবায়িত না হয় তাহলে জনসংখ্যা নিয়ন্ত্রণ সম্ভব হবে না। জনসংখ্যা নিয়ন্ত্রণ না করা গেলে 'ক' দেশটিতে জনসংখ্যা বৃদ্ধিজনিত সমস্যা দেখা দেবে। দেশটি মানুষের মৌল মানবিক চাহিদা যেমন খাদ্য, বস্ত্র, শিক্ষা, চিকিৎসা ইত্যাদি পূরণে ব্যর্থ হবে। দেশটিতে দারিদ্র্য, নিরক্ষরতা, বেকারত্ব, পুষ্টিহীনতা, মাতৃ ও শিশু মৃত্যুহার এবং বিভিন্ন অপরাধমূলক কর্মকাণ্ড বৃদ্ধি পাবে। এর ফলে দেশটি ভয়াবহ অবস্থার সম্মুখীন হবে। উপরের আলোচনা থেকে বলা যায় যে, 'ক' দেশটিতে জনসংখ্যা নীতির বাস্তবায়ন না ঘটলে দেশটিতে ব্যাপক নেতিবাচক প্রভাব পড়বে।"
        }
      ]
    },
    {
      "number": "7",
      "uddipok": "কদম আলী ঢাকা শহরের একটি ছোটখাটো ভিক্ষুক দলের সর্দার। তার ভিক্ষুক দলে রয়েছে শারীরিক এবং বাকপ্রতিবন্ধী চারজন সদস্য। এছাড়া রয়েছে দিপু নামের এক অনাথ শিশু। এরা সকলেই নানা অঙ্গভঙ্গির মাধ্যমে পথচারীদের সহানুভূতিপূর্ণ দৃষ্টি আকর্ষণ করে ভিক্ষা আদায় করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "COS কী?",
          "explanation": "COS হচ্ছে Charity Organization Society বা দান সংগঠন সমিতি।"
        },
        {
          "label": "খ",
          "question": "শিল্প দুর্ঘটনা বলতে কী বোঝায়?",
          "explanation": "শিল্পকারখানায় কর্মরত অবস্থায় যে সব দুর্ঘটনা ঘটে সেগুলোই শিল্প দুর্ঘটনা। শিল্পকারখানায় যান্ত্রিক উৎপাদন পদ্ধতিতে শ্রমিকদের ঝুঁকিপূর্ণ কাজে নিয়োজিত হতে হয়। এতে পেশাগত দুর্ঘটনার সম্ভাবনা বৃদ্ধি পায়। পেশাগত দুর্ঘটনার, কারণে অনেক সময় শ্রমিকদের অকাল মৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতাও হারিয়ে ফেলে। শিল্প-কারখানায় ঘটে যাওয়া এ সব পেশাগত দুর্ঘটনাই শিল্প দুর্ঘটনার অন্তর্ভুক্ত।"
        },
        {
          "label": "গ",
          "question": "উদ্দীপকের দিপু ১৬০১ সালের দরিদ্র আইন অনুযায়ী কোন শ্রেণির দরিদ্র বলে বিবেচিত? ব্যাখ্যা করো।",
          "explanation": "উদ্দীপকের দীপু ১৬০১ সালের দরিদ্র আইন অনুযায়ী নির্ভরশীল শিশু হিসেবে বিবেচিত। ১৬০১ সালের দরিদ্র আইনে দরিদ্রদের তিনটি শ্রেণিতে বিভক্ত করা হয়। এগুলো হলো- সক্ষম দরিদ্র, অক্ষম দরিদ্র ও নির্ভরশীল শিশু। এতিম, পরিত্যক্ত ও অক্ষম পিতা-মাতার সন্তানরা নির্ভরশীল শিশু শ্রেণির অন্তর্ভুক্ত ছিল। এদেরকে কোনো নাগরিকের কাছে বিনা খরচে দত্তক অথবা কম খরচে লালন-পালনের জন্য দেওয়া হতো। এক্ষেত্রে ছেলেদের ২৪ বছর পর্যন্ত এবং মেয়েদেরকে ২১ বছর বা বিয়ের পূর্ব পর্যন্ত মনিবের বাড়িতে থাকতে হতো। উদ্দীপকে উল্লেখিত দীপু অনাথ শিশু। কদম আলীর অধীনে সে ভিক্ষাবৃত্তিতে নিয়োজিত। অনাথ শিশু হওয়ার কারণে দীপু ১৬০১ সালের আইন অনুযায়ী নির্ভরশীল শিশু শ্রেণির দরিদ্র হিসেবে বিবেচিত হবে।"
        },
        {
          "label": "ঘ",
          "question": "দিপু ছাড়াও উদ্দীপকে বর্ণিত অপর শ্রেণির মানুষের জন্য ১৬০১ সালের দরিদ্র আইনটি যে বিশেষ ভূমিকা রাখতে, সক্ষম তা বিশ্লেষণ করো।",
          "explanation": "দীপু ছাড়াও উদ্দীপকে বর্ণিত অপর শ্রেণির অর্থাৎ অক্ষম দরিদ্রের জন্য ১৬০১ সালের দরিদ্র আইন গুরুত্বপূর্ণ ভূমিকা রাখতে সক্ষম। ইংল্যান্ডের দরিদ্রদের কল্যাণে ১৬০১ সালের দরিদ্র আইন প্রণীত হয়েছিল। এই আইনের অধীনে দরিদ্রদের সাহায্য ও পুনর্বাসনে সরকার বিভিন্ন কর্মসূচি পরিচালনা করতো। এক্ষেত্রে সাহায্যদানের সুবিধার্থে দরিদ্রদের বিভিন্ন শ্রেণিতে বিভক্ত করা হয়েছিল। যেমন- সক্ষম দরিদ্র, অক্ষম দরিদ্র ও নির্ভরশীল শিশু। এই আইনে শ্রেণি অনুযায়ী তাদের কাজের ব্যবস্থা করা, ত্রাণ সহায়তা প্রদান ও পুনর্বাসনের ব্যবস্থা করার কথা উল্লেখ রয়েছে। উদ্দীপকের কদম আলী ভিক্ষুক দলের সর্দার। তার ভিক্ষুক দলের চারজন সদস্য শারীরিক ও বাক প্রতিবন্ধী। ১৬০১ সালের দরিদ্র আইন অনুযায়ী এরা সবাই অক্ষম দরিদ্রের পর্যায়ভুক্ত। তাই এ আইন অনুযায়ী তাদের জন্য সক্ষমতা অনুসারে জীবিকা লাভের ব্যবস্থা করতে হবে। প্রয়োজন অনুযায়ী তাদেরকে ত্রাণ সাহায্য প্রদান করতে হবে। এসবের পাশাপাশি তাদের পুনর্বাসনের ব্যবস্থাও করতে হবে। এভাবে ১৬০১ সালের দরিদ্র আইন উদ্দীপকে উল্লিখিত অক্ষম দরিদ্রের কল্যাণে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, দিপু ছাড়াও উদ্দীপকে বর্ণিত অপর শ্রেণি অর্থাৎ অক্ষম দরিদ্র শ্রেণির মানুষের জন্য ১৬০১ সালের দরিদ্র আইনটি বিশেষ ভূমিকা রাখতে পারে।"
        }
      ]
    },
    {
      "number": "8",
      "uddipok": "বৃদ্ধ মা-বাবা, স্ত্রী সন্তান নিয়ে তাহসান সাহেবের সুখের সংসার। সকালে সন্তানকে স্কুলে দিয়েই অফিসে চলে যান। অফিস শেষ করেই বাসায় ফিরে মা-বাবার খোঁজ নেন। তারপর পরিবারের সকলের সাথে আনন্দে মেতে উঠেন। কখনও কখনও সবাইকে নিয়ে বাইরে কোথাও আনন্দ ভ্রমণেও বের হন। পরিবারের সদস্যরা একে অপরের প্রতি খুবই সহানুভূতিশীল।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সমষ্টি সংগঠন পদ্ধতি কোন ধরনের সমষ্টিতে প্রয়োগ করা হয়?",
          "explanation": "সমষ্টি সংগঠন পদ্ধতি বিশ্বের উন্নত দেশগুলোর সমষ্টির কল্যাণে প্রয়োগ করা হয়।"
        },
        {
          "label": "খ",
          "question": "ব্যক্তি সমাজকর্মে ব্যক্তি কে? বুঝিয়ে লেখো।",
          "explanation": "ব্যক্তি সমাজকর্মে ব্যক্তি বলতে এমন একজনকে বোঝায় যিনি নিজ ক্ষমতাবলে সমস্যা সমাধানে অক্ষম। ব্যক্তি সমাজকর্মের গুরুত্বপূর্ণ উপাদান হচ্ছে ব্যক্তি। ব্যক্তি বলতে সমস্যাগ্রস্ত ব্যক্তিকে বোঝায় যিনি সমস্যা সমাধানের জন্য সাহায্যপ্রার্থী। সমস্যাগ্রস্ত ব্যক্তি নিজে বা তার পরিবারের কোনো সদস্য অথবা শুভাকাঙ্ক্ষীর সমস্যা। সমাধানের জন্য সমাজকর্মী বা সংশ্লিষ্ট প্রতিষ্ঠানের নিকট সাহায্য প্রার্থনা করলেই তাকে ব্যক্তি সমাজকর্মের উপাদান হিসেবে গণ্য করা হয়। এই সমস্যাগ্রস্ত ব্যক্তিকে নিয়েই ব্যক্তি সমাজকর্ম আবৃর্তিত হয়।"
        },
        {
          "label": "গ",
          "question": "উদ্দীপকে যে ধরনের দলের প্রতিফলন দেখা যাচ্ছে তার বৈশিষ্ট্য বর্ণনা করো।",
          "explanation": "উদ্দীপকে প্রাথমিক দলের প্রতিফলন দেখা যাচ্ছে। প্রাথমিক দল বলতে সেই দলকে বোঝানো হয় যার সদস্যদের মধ্যে প্রত্যক্ষ পরিচিতি, অন্তরঙ্গতা, যোগাযোগ বিদ্যমান থাকে। এ ধরনের দলকে Face to face group বলা হয়। এদের মধ্যে 'আমরা ভাব' প্রকট থাকে। পরিবার, খেলার সাথি এ দলের অন্যতম উদাহরণ। উদ্দীপকে তাহসান সাহেবের পরিবারের চিত্র প্রতিফলিত হয়েছে। পরিবার প্রাথমিক দলের অন্তর্ভুক্ত। এজন্য তাহসান সাহেবের পরিবারকে প্রাথমিক দল বলা যায়। সমাজবিজ্ঞানী সি এইচ কুলি প্রাথমিক দলের কতগুলো বৈশিষ্ট্যের কথা উল্লেখ করেছেন; যেমন- প্রত্যক্ষ পরিচয়ের ভিত্তিতে প্রাথমিক দল গড়ে ওঠে। এসব দলের পরিধি বা সদস্য সংখ্যা সীমিত থাকে। ব্যক্তিগত সান্নিধ্য এবং সাহচর্য লাভই এ ধরনের দলের প্রধান লক্ষ্য। প্রাথমিক দল আবেগনির্ভর দল। এ দলগুলো স্বতঃস্ফূর্তভাবে গড়ে ওঠে। আনুষ্ঠানিক কোনো চুক্তি বা অঙ্গীকারের ভিত্তিতে এ ধরনের দল গড়ে ওঠে না। প্রাথমিক দলের স্থায়িত্ব অপেক্ষাকৃত বেশি। এ দলে সদস্যদের আচরণে আনুষ্ঠানিকতা তেমন থাকে না।"
        },
        {
          "label": "ঘ",
          "question": "উদ্দীপকে ইঙ্গিতকৃত দলটির বন্ধন অন্যান্য দলগুলোর তুলনায়। অপেক্ষাকৃত বেশি।\"- উক্তিটির সত্যতা যাচাই করো।",
          "explanation": "উদ্দীপকে ইঙ্গিতকৃত দলটির অর্থাৎ প্রাথমিক দলের বন্ধন অন্যান্য দলগুলোর তুলনায় অপেক্ষাকৃত বেশি\"- উক্তিটি সত্য। প্রাথমিক দল হলো সর্বজনীন। মানবসমাজের বিকাশের প্রতিটি স্তরে এ দলের অস্তিত্ব পরিলক্ষিত হয়। প্রাথমিক দলের সদস্যদের মধ্যে নিবিড় আবেগীয় সম্পর্ক গড়ে ওঠে। এ সম্পর্ক পারস্পরিক বিশ্বাস, সহানুভূতি এবং সহযোগিতার মনোভাব সৃষ্টি করে। প্রত্যক্ষ ও মুখোমুখি সম্পর্ক বিদ্যমান থাকায় এ ধরনের দলে বন্ধন তুলনামূলক বেশি থাকে। উদ্দীপকে বর্ণিত তাহসান সাহেবের পরিবারে রয়েছে বৃদ্ধ বাবা-মা, স্ত্রী, সন্তান। তিনি প্রতিদিন তার সন্তানকে স্কুলে দিয়ে আসেন। অফিস থেকে বাসায় ফিরে বাবা-মার খোঁজ-খবর নেন। এরপর পরিবারের সবাইকে নিয়ে আনন্দে মেতে ওঠেন। ছুটির দিনগুলোতে সবাইকে নিয়ে বেড়াতে যান। তার পরিবারের সদস্যরা একে অপরের প্রতি খুবই সহানুভূতিশীল। প্রাথমিক দল হওয়ার কারণে তার পরিবারে এমন ঘনিষ্ঠ সম্পর্ক বিদ্যমান। কারণ পরিবারের সদস্যরা একে অপরের প্রতি নির্ভরশীল এবং একে অপরের সাহায্য ছাড়া তারা চলতে পারে না। তারা স্নেহ, মায়া-মমতার বন্ধনে আবদ্ধ থাকে। প্রাথমিক ছাড়া অন্য দল যেমন মাধ্যমিক দলের সদস্যরা পরোক্ষ পরিচয়ে আবদ্ধ হয়। এতে তাদের সম্পর্ক শিথিল থাকে। আবার বহিঃদলের সদস্যরা অপরের প্রতি উদাসীন থাকে। এছাড়া আনুষ্ঠানিক ও অনানুষ্ঠানিক দলের সদস্যদের মধ্যেও বিভিন্ন কারণে দুর্বল সম্পর্ক থাকে। সার্বিক আলোচনার প্রেক্ষিতে বলা যায়, প্রাথমিক দলের সদস্যরা প্রত্যক্ষ ও অন্তরঙ্গ সম্পর্কে আবদ্ধ থাকে। তাই অন্যান্য দলের তুলনায় এ দলের বন্ধন অপেক্ষাকৃত বেশি।"
        }
      ]
    },
    {
      "number": "9",
      "uddipok": "রিনার উচ্চ মাধ্যমিক পরীক্ষা সবেমাত্র শেষ হয়েছে। আর কিছুদিনের মধ্যে স্নাতক শ্রেণির ভর্তিযুদ্ধে অবতীর্ণ হতে হবে তাকে। তার জন্য যথাযথ প্রস্তুতিও চলছে। অবশেষে এমন একটি বিষয়ে তার উচ্চশিক্ষা গ্রহণের সুযোগ হয় যেটির জন্ম হয়েছে আধুনিক জটিল শিল্প সমাজের বহুমুখী সমস্যাগুলো সার্থকভাবে মোকাবিলা করার জন্য। বাস্তবতা এবং যুগের সাথে তাল মেলানোর জন্য বিষয়টির কতগুলো সুনির্দিষ্ট নিজস্ব পদ্ধতি, নীতিমালা এবং মূল্যবোধও গড়ে উঠেছে।",
      "tag": "RB, CB, CTG.B, BB 18,BMARPC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম হলো সামাজিক বিজ্ঞান।"
        },
        {
          "label": "খ",
          "question": "",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের সমস্যা মোকাবিলায় সক্ষম করে তোলে বলে সমাজকর্মকে সক্ষমকারী প্রক্রিয়া বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। এজন্যই এটি সক্ষমকারী প্রক্রিয়া হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে রিনা সমাজকর্ম বিষয়ে উচ্চশিক্ষার সুযোগ পেয়েছে। শিল্প বিপ্লবোত্তর আধুনিক সমাজের আর্থ-সামাজিক সমস্যা সমাধানের সুসংগঠিত প্রচেষ্টার ফল হিসেবে সমাজকর্মের উদ্ভব হয়েছে। সমাজে বসবাসরত অসহায় ও দুর্দশাগ্রস্ত ব্যক্তি, দল বা সমষ্টির সমস্যার সুষ্ঠু সমাধানে সমাজকর্ম সহায়তা করে। যে কারণে একে একটি বৈজ্ঞানিক পদ্ধতিনির্ভর সাহায্যকারী পেশা হিসেবে চিহ্নিত করা হয়। শিল্পবিপ্লব পরবর্তী জটিল সমাজব্যবস্থায় পরিবর্তিত পরিস্থিতি বিভিন্ন ধরনের সামাজিক সমস্যা সৃষ্টি করছে। এসব সমস্যা মোকাবিলা, পরিস্থিতির সাথে সামঞ্জস্য বিধান ও মানুষের সুপ্ত ক্ষমতার বিকাশ সাধনের উদ্দেশ্যে সক্ষমকারী প্রক্রিয়া হিসেবে সমাজকর্মের কার্যক্রম পরিচালিত হয়। একইসাথে সম্পদের অপচয় রোধ ও সীমিত সম্পদের সর্বোচ্চ ব্যবহার নিশ্চিত করাও সমাজকর্মের অন্যতম লক্ষ্য ও উদ্দেশ্য। এছাড়া ব্যক্তিকে সামাজিক ভূমিকা পালনে সক্ষম করে তোলার উদ্দেশ্যে সমাজকর্ম কাজ করে। উদ্দীপকে রিনা যে বিষয়ে উচ্চশিক্ষার সুযোগ পেয়েছে সেটি সুনির্দিষ্ট কিছু পদ্ধতি, নীতিমালা ও মূল্যবোধের সমন্বয়ে গড়ে উঠেছে; যা সমাজকর্মের সাথে সাদৃশ্যপূর্ণ। মূলত আধুনিক শিল্প সমাজের বহুমুখী সমস্যা সার্থকভাবে মোকাবিলা করার জন্য এ শাখার উদ্ভব হয়েছে। তাই বলা যায়, রিনা সমাজকর্মে উচ্চশিক্ষা অর্জন করছে। আর উপরে আলোচিত লক্ষ্য ও উদ্দেশ্যে বাস্তবায়নে সমাজকর্ম কাজ করে।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক অবস্থার প্রেক্ষিতে উদ্দীপকে ইঙ্গিতকৃত বিষয় অর্থাৎ সমাজকর্মের গুরুত্ব অপরিসীম। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। উদ্দীপকের রিনা সমাজকর্ম বিষয়ে উচ্চ শিক্ষা লাভের সুযোগ পেয়েছে। সমাজকর্মের জ্ঞান, কৌশল ও পদ্ধতি বিভিন্ন আর্থ-সামাজিক সমস্যা মোকাবেলায় কার্যকর ভূমিকা রাখে। বাংলাদেশের অস্থিতিশীল আর্থ- সামাজিক পরিস্থিতি দেশের উন্নয়নকে বাধাগ্রস্ত করছে। যে কারণে দারিদ্রদ্র্য, নিরক্ষরতা, জনসংখ্যাস্ফীতি, বেকারত্ব, অপরাধ প্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এসব সমস্যা মোকাবিলায় সমাজকর্মের প্রতিকার, প্রতিরোধ ও উন্নয়নমূলক কার্যক্রম গ্রহণের বিকল্প নেই। এছাড়া বাংলাদেশের প্রেক্ষিতে মানুষের মৌলিক চাহিদা পূরণ, প্রয়োজন ও জীবনমান উন্নয়নের লক্ষ্যে সমাজকর্মের সক্রিয় ভূমিকা লক্ষ করা যায়। একইসাথে সমাজকর্মে নিজস্ব সম্পদ ও সামর্থ্যের সর্বোত্তম ব্যবহারের মাধ্যমে আর্থ-সামাজিক স্বনির্ভরতা অর্জনকে উৎসাহিত করা হয়। তাই বাংলাদেশের মতো জনবহুল দেশে অতিরিক্ত জনসংখ্যাকে দক্ষ মানবসম্পদে রূপান্তরিত করতে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা রাখে। সামগ্রিক আলোচনায় তাই বলা যায়, বাংলাদেশের প্রেক্ষিতে সীমিত সম্পদের যথার্থ ব্যবহার এবং মানুষের সুপ্ত প্রতিভার বিকাশ ঘটিয়ে তাদের স্বাবলম্বী করে তুলতে সমাজকর্মের গুরুত্ব অপরিসীম।"
        }
      ]
    },
    {
      "number": "10",
      "uddipok": "",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রত্যাশিত পরিবর্তন আনয়নের জন্য সমন্বিত যৌথ প্রচেষ্টা চালানো হয় সমাজকর্মের কোন পদ্ধতিতে?",
          "explanation": "প্রত্যাশিত পরিবর্তন আনয়নের জন্য সমন্বিত যৌথ প্রচেষ্টা চালানো হয় সমাজকর্মের সামাজিক কার্যক্রম পদ্ধতিতে।"
        },
        {
          "label": "খ",
          "question": "সমাজকর্ম প্রশাসনের ধারণা দাও।",
          "explanation": "সমাজকর্ম প্রশাসন বলতে সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে বোঝায়। সমাজকর্ম প্রশাসন সমাজকর্মের অন্যতম সহায়ক পদ্ধতি। সমাজকর্ম প্রশাসনের লক্ষ্য হচ্ছে সামাজিক নীতিকে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নে সামাজিক প্রতিষ্ঠানগুলোকে সাহায্য করা। এটি প্রতিষ্ঠানের লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "উদ্দীপকে '?' চিহ্নিত স্থানে উপযুক্ত সমাজকর্ম পদ্ধতির নাম বসিয়ে ব্যাখ্যা করো।",
          "explanation": "উদ্দীপকে '?' চিহ্নিত স্থানে 'সমাজকর্ম গবেষণা' বসবে। ব্যক্তি, দল ও সমষ্টি তথা সমাজের সমস্যার পরিপ্রেক্ষিতে সমাজকর্ম গবেষণার সূত্রপাত। এ ধরনের গবেষণার মাধ্যমে সমাজকর্মী সমাজের বিভিন্ন সমস্যার কারণ, প্রকৃতি, প্রভাব প্রভৃতি নির্ণয় করেন। পরবর্তী সময়ে এ সব তথ্যের ভিত্তিতে সমস্যা সমাধানে যথাযথ ব্যবস্থা গ্রহণ করেন। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটান। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানব কল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকের ছকে সমস্যা চিহ্নিতকরণ, বিষয় নির্বাচন এবং অনুমান গঠন এ বিষয় তিনটি উল্লেখ করা হয়েছে। এগুলো সমাজকর্ম গবেষণা ধাপের অন্তর্ভুক্ত। তাই বলা যায়, উদ্দীপকের ছকটি সমাজকর্ম গবেষণা পদ্ধতিকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লিখিত ধাপগুলোই উক্ত সমাজকর্ম পদ্ধতির জন্য যথেষ্ট নয়- বিশ্লেষণ করো।",
          "explanation": "উদ্দীপক উল্লেখিত ধাপগুলো সমাজকর্ম গবেষণার জন্য যথেষ্ট নয়- আমি এ বক্তব্যের সাথে একমত। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিন্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিন্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকের ছকে প্রকাশিত হয়নি, বরং তিনটি ধাপের কথা বলা হয়েছে। তাই বলা যায়, উল্লিখিত ধাপগুলো সমাজকর্ম গবেষণা পদ্ধতির জন্য যথেষ্ট নয়।"
        }
      ]
    },
    {
      "number": "11",
      "uddipok": "ধন্যাঢ্য পরিবারের মেয়ে অতসী দেবনাথ। মহা ধুমধামের সাথে তার বিয়ে হল আর এক ধনাঢ্য পরিবারের ছেলে অভিজিৎ সাহার সাথে। কিন্তু বছর না ঘুরতেই অতসীর স্বামী মারা যাওয়ায় তাকে বাবার বাড়িতে ফিরে আসতে হল। বাস্তবতাকে মেনে নিয়ে মা-বাবা ও আত্মীয়-স্বজনের সহায়তায় কিছুদিনের মধ্যে অতসী শোক কাটিয়ে উঠলো। মেয়ের ভবিষ্যৎ চিন্তা করে মা-বাবা পুনরায় সৎ ও যোগ্য পাত্র ইন্দ্রজিৎ এর সাথে মেয়েকে বিয়ে দিলেন",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ভারতীয় উপমহাদেশে নারী জাগরণের অগ্রদূত কাকে বলা হয়?",
          "explanation": "ভারতীয় উপমহাদেশে নারী জাগরণের অগ্রদূত বলা হয় বেগম রোকেয়াকে।"
        },
        {
          "label": "খ",
          "question": "সমাজ সংস্কার বলতে কী বোঝায়?",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত ক্ষতিকর রীতিনীতি, প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "উদ্দীপকের অতসী দেবনাথের সাথে ইন্দ্রজিৎ এর বিয়ে হবার ঘটনা ভারত উপমহাদেশের যে সমাজ সংস্কারকের কর্মকাণ্ডের সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের অতসী দেবনাথের সাথে ইন্দ্রজিৎ এর বিয়ের ঘটনাটি ঈশ্বরচন্দ্র বিদ্যাসাগরের বিধবা বিবাহ কর্মকান্ডের সাথে সাদৃশ্যপূর্ণ। ভারতীয় উপমহাদেশের কল্যাণমূলক কর্মকান্ডের ইতিহাসে ঈশ্বরচন্দ্র বিদ্যাসাগর ছিলেন অন্যতম সমাজ সংস্কারক। তার প্রত্যক্ষ আন্দোলনের ফসল হলো হিন্দু সমাজে বিধবা মেয়েদের বিবাহ প্রথার প্রচলন। তৎকালীন হিন্দু সমাজে অল্পবয়সী কিশোরীদের বিয়ে দেওয়ার প্রচলন ছিল। কিন্তু স্বামী মারা গেলে এ সব বিধবারা অমানবিকভাবে জীবন কাটাতে বাধ্য হতো। কারণ এ সময় সমাজে বিধবা বিবাহ নিষিদ্ধ ছিল। হিন্দুসমাজের এ প্রথা ঈশ্বরচন্দ্র বিদ্যাসাগরকে দারুণভাবে আলোড়িত করে। সমাজ থেকে এ সমস্যা দূর করার প্রচেষ্টায় ঈশ্বরচন্দ্র বিদ্যাসাগর অশোক কুমার দতের মতো ব্যক্তিদের নিয়ে বিধবা বিবাহ আন্দোলন শুরু করেন। ধীর ধীরে তার এ আন্দোলন বেগবান হতে থাকে। অবশেষে ১৮৫৬ সালের ২৬ জুলাই লর্ড ডালহৌসির সহায়তায় হিন্দু বিধবা বিবাহ আইন পাস হয়। আইনের বাস্তবায়নের জন্য ঈশ্বরচন্দ্র বিদ্যাসাগর নিজের ছেলেকে এক বিধবার সাথে বিবাহ দেন। তার এ কর্মকাণ্ড হিন্দু সমাজে উজ্জ্বল দৃষ্টান্ত স্থাপন করে। উদ্দীপকে অতসী দেবনাথের বিয়ের এক বছর হওয়ার আগেই তার স্বামী মারা যায়। পরবর্তীতে অতসীর বাবা তার ভবিষ্যত চিন্তা করে তাকে আধার বিয়ে দেন। অতসীর এই বিবাহের ঘটনা ঈশ্বরচন্দ্র বিদ্যাসাগরের বিধবা বিবাহের সাথে সাদৃশ্যপূর্ণ।"
        },
        {
          "label": "ঘ",
          "question": "অষ্টাদশ শতাব্দীতে অতসীর স্বামী মারা গেলে তার যে ভয়াবহ পরিণতি হতো পাঠ্যপুস্তকের আলোকে বিশ্লেষণ করো।",
          "explanation": "অষ্টাদশ শতাব্দীতে অতসীর স্বামী মারা গেলে তাকে অমানবিক ও দুর্বিষহ জীবনযাপন করতে হতো। অস্টাদশ শতাব্দীতে ভারতীয় হিন্দু সমাজে স্বামী মারা গেলে স্ত্রীর পুনরায় বিবাহ করা সম্পূর্ণ নিষিদ্ধ ছিল। বরং মৃত স্বামীর সাথে একই চিতায় স্ত্রীকে জীবন্ত পুড়িয়ে মারার প্রচলন ছিল। এটি সে সময় সতীদাহ প্রথা নামে পরিচিত ছিল। তবে রাজা রামমোহনের রায়ের প্রচেস্টায় ১৮২৯ সালে সতীদাহ প্রথা নিষিদ্ধ করা হলে এ সমস্যা নতুন মোড় নেয়। সে সময় হিন্দু সমাজে বাল্যবিবাহও ব্যাপক প্রচলিত ছিল। বংশের মান রক্ষার অজুহাতে অল্প বয়সেই মেয়েদের দ্বিগুণ বয়সের পুরুষের সাথে বিয়ে দেওয়া হতো। দ্বিতীয় বিবাহের সুযোগ না থাকায় স্বামী মারা গেলে আজীবন তাদের বিধবা হয়ে থাকতে হতো। এছাড়া হিন্দু আইন অনুসারে পিতার সম্পত্তিতে কন্যার উত্তরাধিকারের স্বীকৃতি ছিল না। এ কারণে হিন্দু বিধবারা পিতা বা ভাইদের সংসারে অথবা শ্বশুরবাড়ি বা অন্য কোথাও মানবেতর জীবন-যাপনে বাধ্য হতো। অনেক সময়ে তারা নানারকম অসামাজিক কাজে জড়িত হতো। এমনকি জীবন ও জীবিকার প্রয়োজনে তারা পতিতাবৃত্তিতে সংশ্লিষ্ট হতো। উদ্দীপকে অতসীর স্বামী মারা গেলে তাকে দ্বিতীয় বিবাহ দেওয়া হয়। কিন্তু তার স্বামী যদি অষ্টাদশ শতাব্দীতে মারা যেত তাহলে সে আবার বিবাহ করতে পারত না। বরং তাকে তার বাবার বাড়ি অথবা শ্বশুর বাড়ি বা অন্য কোথাও পরাধীন জীবনযাপন করতে হতো। আবার জীবন- জীবিকার প্রয়োজনে সেও হয়তো কোনো অসামাজিক কাজে জড়িত হতে বাধ্য হতো। সার্বিক আলোচনার প্রেক্ষিতে তাই বলা যায়, অষ্টাদশ শতাব্দীতে অতসীর স্বামী মারা গেলে তার পরিণতি অত্যন্ত ভয়াবহ হতো।"
        }
      ]
    }
  ]
}