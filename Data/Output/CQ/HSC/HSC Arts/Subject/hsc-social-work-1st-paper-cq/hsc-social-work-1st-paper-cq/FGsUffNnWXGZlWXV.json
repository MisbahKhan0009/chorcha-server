{
  "title": "সম্মিলিত বোর্ড ২০১৯",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "'ক' দেশের সমাজসেবা কর্মসূচির সংস্কার সাধনের জন্য সিহাব উদ্দীন মাহমুদের নেতৃত্বে একটি কমিটি গঠন করা হয়। কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে।",
      "tag": "All.B 19,DCC 24",
      "sub_questions": [
        {
          "label": "ক",
          "question": "",
          "explanation": "রুগ্ন, বৃদ্ধ, পঙ্গু, বধির, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্র।"
        },
        {
          "label": "খ",
          "question": "১৬০১ সালের এলিজাবেথীয় দরিদ্র আইন বলতে কী বোঝ?",
          "explanation": "১৬০১ সালের এলিজাবেথীয় দরিদ্র আইন (The Elizabethan Poor Law of 1601) হলো ইংল্যান্ডের রানী প্রথম এলিজাবেথের শাসনামলে পাস হওয়া একটি যুগান্তকারী আইন। এটি ইংল্যান্ডের ইতিহাসে প্রথমবারের মতো দারিদ্র্য সমস্যা মোকাবেলার জন্য একটি সুসংগঠিত, বাধ্যতামূলক এবং রাষ্ট্রীয় কাঠামো তৈরি করে। এই আইনটি পরবর্তী প্রায় ২৫০ বছর ধরে ইংল্যান্ড ও ওয়েলসের দরিদ্র ত্রাণ ব্যবস্থার ভিত্তি ছিল এবং আধুনিক সমাজকল্যাণ ব্যবস্থার সূতিকাগার হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।."
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষভাগ থেকে ঊনবিংশ শতাব্দীর প্রথমভাগ পর্যন্ত সময়ে ইংল্যান্ডের সামাজিক, রাজনৈতিক, সাংস্কৃতিক, উৎপাদন ব্যবস্থাপনা, যোগাযোগ প্রভৃতি ক্ষেত্রে এক সুদূরপ্রসারী পরিবর্তন পরিলক্ষিত হয়। পরবর্তীতে যার ইতিবাচক ও নেতিবাচক প্রভাব পৃথিবীর বিভিন্ন দেশে ছড়িয়ে পড়ে। আর এ নেতিবাচক প্রভাবজনিত সমস্যা মোকাবিলায় আধুনিক সমাজকর্মের জন্ম হয়।",
      "tag": "All.B 19",
      "sub_questions": [
        {
          "label": "ক",
          "question": "১৬০১ সালের এলিজাবেথীয় দরিদ্র আইনটি কততম প্রয়াস?",
          "explanation": "১৬০১ সালের এলিজাবেথীয় দরিদ্র আইনটি ৪৩তম প্রয়াস।"
        },
        {
          "label": "খ",
          "question": "সামাজিক রিচ্ছিন্নতা বলতে কী বোঝায়?",
          "explanation": "শিল্প বিপ্লবের ফলে উন্নত জীবনের প্রত্যাশায় প্রতিযোগিতামূলক ব্যবস্থার কারণে পারস্পরিক যোগাযোগ'ও সম্পর্কের যে অবনতি ঘটে, তাই সামাজিক বিচ্ছিন্নতা। শিল্প বিপ্লব ভৌগোলিক দূরত্বকে কমিয়ে আনলেও সামাজিক দূরত্বকে বৃদ্ধি করেছে। অর্থ উপার্জনের আশায় শহরে চলে আসার কারণে পরিবার ও আত্মীয়-স্বজনের সাথে দূরত্ব বেড়েছে। যা সামাজিক বিচ্ছিন্নতারই অন্যরূপ মাত্র।"
        },
        {
          "label": "গ",
          "question": "উদ্দীপকে উল্লিখিত পরিবর্তনকে কী নামে আখ্যায়িত করা হয়? ব্যাখ্যা করো।",
          "explanation": "উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্প বিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে ইংল্যান্ডের উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত পরিবর্তন আধুনিক সমাজকর্মের বিকাশে কীভাবে ভূমিকা রাখে? বিশ্লেষণ করো।",
          "explanation": "উদ্দীপকে উল্লিখিত পরিবর্তন অর্থাৎ শিল্প বিপ্লবের ফলে সৃষ্ট জটিল ও বহুমুখী সমস্যা আধুনিক সমাজকর্মের বিকাশে ভূমিকা রাখে। শিল্প বিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্প বিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্প বিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্প বিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণি-দ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্প বিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "3",
      "uddipok": "জেসমিন করিম একটি রক্ষণশীল সম্ভ্রান্ত মুসলিম পরিবারে জন্মগ্রহণ করেন। ষোল বছর বয়সে কলেজ শিক্ষক মি. করিমের সাথে তার বিয়ে হয়। স্বামীর সহযোগিতায় তিনি পড়াশোনা করেন। স্বামীর মৃত্যুর পর অনেক সম্পদের মালিক হন। তিনি নিজ গ্রামে নারীদের শিক্ষার জন্য একটি বালিকা বিদ্যালয় স্থাপন করেন। মহিলাদের সচেতন ও সংগঠিত করার লক্ষ্যে মহিলা সমিতি নামে একটি সংগঠন গড়ে তোলেন।",
      "tag": "All.B 19",
      "sub_questions": [
        {
          "label": "ক",
          "question": "সতীদাহ প্রথা উচ্ছেদ আইন কত সালে প্রণীত হয়?",
          "explanation": "সতীদাহ প্রথা উচ্ছেদ আইন ১৮২৯ সালের ৪ ডিসেম্বর প্রণীত হয়।"
        },
        {
          "label": "খ",
          "question": "নারীর ক্ষমতায়ন বলতে কী বোঝায়?",
          "explanation": "নারীকে প্রতিটি ক্ষেত্রে সমান সুযোগ প্রদান ও সমতা নিশ্চিতকরণের মাধ্যমে বৈষম্যহীন অবস্থানে প্রতিষ্ঠিত করাই নারীর ক্ষমতায়ন। বাংলাদেশের মোট জনসংখ্যার প্রায় অর্ধেক নারী। এ কারণে নারী সমাজের উন্নয়ন ও ক্ষমতায়ন খুবই জরুরি। সামাজিক, অর্থনৈতিক, রাজনৈতিক ও প্রশাসনিক প্রতিটি ক্ষেত্রেই নারীর ক্ষমতায়ন প্রয়োজন। নারীর যাবতীয় অধিকার নিশ্চিতকরণের মাধ্যমে সমাজে নারীর ক্ষমতায়ন সম্ভব। নারীর ক্ষমতায়নের জন্য সকল ক্ষেত্রে নারীর সক্রিয় অংশগ্রহণ নিশ্চিত করতে হবে।"
        },
        {
          "label": "গ",
          "question": "উদ্দীপকে জেসমিন করিমের কর্মকাণ্ডের সাথে বাংলাদেশের। কোন বিখ্যাত সমাজ সংস্কারকের মিল রয়েছে? ব্যাখ্যা করো।",
          "explanation": "নারী উন্নয়নে অবদান রাখার দিক থেকে উদ্দীপকের জেসমিন করিমের কর্মকাণ্ড বিখ্যাত সমাজ সংস্কারক বেগম রোকেয়া সাখাওয়াত হোসেনের কর্মকাণ্ডের সাথে সাদৃশ্যপূর্ণ। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারীশিক্ষা, লিঙ্গ সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের জেসমিন করিমেরও বেগম রোকেয়ার দেখানো পথেই হেঁটেছেন। জেসমিন করিমের পারিবারিক ইতিহাস ও প্রাথমিক জীবন বেগম রোকেয়ার সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য লক্ষ্য করা যায় নারী মুক্তির জন্য কাজ করার মাধ্যমে। জেসমিন করিম তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদের মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে অসামান্য অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' এর যাত্রা শুরু করেছিলেন। পরবর্তী সময়ে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া রোকেয়া নারীদের কল্যাণে 'আঞ্জুমানে খাওয়াতীনে ইসলাম' নামে একটি সংগঠন গড়ে তোলেন। উদ্দীপকের জেসমিন করিমও মহিলাদের সচেতন ও সংগঠিত করতে মহিলা সমিতি নামে সংগঠন গড়ে তুলেছিলেন। সুতরাং বলা যায়, জেসমিন করিমের কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকে উল্লিখিত জেসমিন করিমের কর্মকাণ্ড নারী উন্নয়নে। কীভাবে সহায়তা করতে পারে? বিশ্লেষণ করো।",
          "explanation": "বাংলাদেশের নারীদের উন্নয়নের জন্য তাদের শিক্ষিত, অধিকার- সচেতন ও স্বাবলম্বী করে গড়ে তোলা জরুরি। আর তা করার জন্য জেসমিন করিমের কর্মকাণ্ড সহায়ক ভূমিকা রাখতে পারে। আমাদের দেশে নারীরা এখনও অবহেলিত এবং তাদের প্রাপ্য অধিকার থেকে বঞ্চিত। এর অন্যতম কারণ হলো নারীশিক্ষার অভাব এবং অধিকার সম্পর্কে তাদের অসচেতনতা। তাই এ অবস্থা থেকে উত্তরণে নারীদের মধ্যে শিক্ষার হার বৃদ্ধির পাশাপাশি নিজের অধিকার রক্ষায় তাদেরকে সচেতন করে তুলতে হবে। উদ্দীপকের জেসমিন করিম নারীমুক্তির লক্ষ্যে কাজ করছেন। তিনি তার গ্রামে বালিকা বিদ্যালয় প্রতিষ্ঠা করেছেন। তার কার্যক্রম 'নিজ গ্রামেই সীমাবদ্ধ হলেও এর সফলতা সমগ্র বাংলাদেশের নারীসমাজের জন্য অনুপ্রেরণা হিসেবে কাজ করতে পারে। বিশেষ করে জেসমিন করিম নিজের এলাকার নারীদের কুসংস্কার ও পশ্চাৎপদতা থেকে মুক্ত করার লক্ষ্যে শিক্ষার ওপর গুরুত্ব দিয়েছেন। তার এ ভূমিকা নারীমুক্তির জন্য আদর্শস্বরূপ। তাছাড়া জেসমিন করিম তার গ্রামে মহিলাদের একটি সমিতিও স্থাপন করেছেন যা নারীদের অধিকার সচেতন এবং অর্থনৈতিকভাবে স্বাবলম্বী হতে সাহায্য করবে। সারা দেশজুড়ে এ ধরনের নারী সংগঠন, সমিতি ইত্যাদি গড়ে তোলা হলে মেয়েরা আর পশ্চাৎপদ হয়ে থাকবে না। তারা নিজেদের আর্থ-সামাজিক অবস্থার উন্নয়নের পাশাপাশি জাতীয় উন্নয়নেও অবদান রাখতে সক্ষম হবে। এভাবে জেসমিন করিমের কর্মকাণ্ড এ দেশে নারী উন্নয়নের ক্ষেত্রে গুরুত্বপূর্ণ ভূমিকা রাখবে। উপরের আলোচনা থেকে বলা যায়, জেসমিন করিমের মতো সবাই আন্তরিকতার সাথে এগিয়ে এলে বাংলাদেশের নারী সমাজের উন্নয়নের কাজটি সহজ হবে।"
        }
      ]
    },
    {
      "number": "4",
      "uddipok": "আদনান রাজশাহী বিশ্ববিদ্যালয়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে যে বিষয়টি বৈজ্ঞানিক জ্ঞান, ব্যবহারিক দক্ষতা, সুনির্দিষ্ট মূল্যবোধ ও পদ্ধতির মাধ্যমে সামাজিক। সমস্যার বিজ্ঞানসম্মত সমাধান দিতে সক্ষম।",
      "tag": "All.B 19",
      "sub_questions": [
        {
          "label": "ক",
          "question": "NASW এর পূর্ণরূপ কী?",
          "explanation": "NASW এর পূর্ণরূপ হলো National Association of Social Workers."
        },
        {
          "label": "খ",
          "question": "সামাজিক দায়িত্ব বলতে কী বোঝায়?",
          "explanation": "সামাজিক দায়িত্ব বলতে সমাজে বসবাসরত ব্যক্তির একে অপরের প্রতি পারস্পরিক সহযোগিতাপূর্ণ কর্মকাণ্ড পালনকে বোঝায়। সামাজিক দায়িত্ব সামাজিক সচেতনতার সাথে যুক্ত একটি বিষয়। জীবনধারণের জন্য ব্যক্তি সমাজ থেকে বিভিন্ন সুযোগ-সুবিধা গ্রহণ করে। আর এ সকল সুযোগ-সুবিধা গ্রহণ করতে গিয়ে ব্যক্তিকে কিছু দায়িত্ব পালন করতে হয়। এগুলোই সামাজিক দায়িত্ব। সমাজের সর্বাঙ্গীন কল্যাণ সাধনে ব্যক্তিকে অবশ্যই দায়িত্বশীল হতে হয়।"
        },
        {
          "label": "গ",
          "question": "উদ্দীপকে আদনান সামাজিক বিজ্ঞানের কোন বিষয়ে অধ্যয়ন করছে? ব্যাখ্যা করো।",
          "explanation": "উদ্দীপকে আদনান সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে মানুষের সমস্যা সমাধানে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে আদনানের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লেখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লেখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়ের জ্ঞান সামাজিক সমস্যার বিজ্ঞানসম্মত সমাধানে কীভাবে ভূমিকা রাখতে পারে? আলোচনা করো।",
          "explanation": "উদ্দীপকে আদনান যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় অর্থাৎ সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "5",
      "uddipok": "'ক' প্রতিদিন রিকশা চালিয়ে জীবিকা নির্বাহ করেন। জনাব 'খ' বিশ্ববিদ্যালয়ে শিক্ষকতা করে জীবিকা নির্বাহ করেন।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "জীবনধারণের জন্য যেকোনো রকমের অর্থনৈতিক কর্মকাণ্ডই বৃত্তি।"
        },
        {
          "label": "খ",
          "question": "",
          "explanation": "মনো-সামাজিক অনুধ্যান হলো সমস্যাগ্রস্ত ব্যক্তির সমস্যা সমাধান প্রক্রিয়ার গুরুত্বপূর্ণ স্তর। এ প্রক্রিয়ায় সাহায্যার্থী সম্পর্কে যে তথ্য সংগ্রহ করা হয় তা সমস্যা সমাধানকে গতিশীল করে। সমাজকর্মী পেশাগত দক্ষতা ও সচেতনতার মাধ্যমে এ কাজকে অর্থবহ করে তোলেন।"
        },
        {
          "label": "গ",
          "question": "জনাব ‘খ’ এর জীবিকা নির্বাহের উপায়টি ব্যাখ্যা করো।",
          "explanation": "উদ্দীপকের জনাব 'খ' একজন বিশ্ববিদ্যালয়ের শিক্ষক। তার কাজকে পেশা বলা হয়। প্রাচীনকাল থেকেই মানুষ জীবনধারণের জন্য বিভিন্ন অর্থনৈতিক কর্মকাণ্ডের সাথে জড়িত। জীবিকা নির্বাহের সাথে সংশ্লিষ্ট এ ধরনের কাজকে বৃত্তি বলা হয়ে থাকে। কিন্তু বিশেষ কোনো বৃত্তিকে পেশা হিসেবে আখ্যায়িত করা হয়। উদ্দীপকের জনাব 'খ' বিশ্ববিদ্যালয়ে শিক্ষকতার মাধ্যমে জীবিকা নির্বাহ করে থাকেন। তার জীবিকা নির্বাহের উপায়কে পেশা বলা যায়। কারণ পেশা হলো এক ধরনের বিশেষ বৃত্তি বা পন্থা। সেখানে নির্দিষ্ট বিষয়ে তাত্ত্বিক ও ব্যবহারিক জ্ঞান অর্জনের মাধ্যমে যথাযথ দক্ষতা, নৈপুণ্য ও কৌশলের সাথে এর বাস্তবে প্রয়োগ করতে হয়। পেশা সাধারণত জনকল্যাণমুখী হয়। এখানে সুনির্দিষ্ট মূল্যবোধ ও সামাজিক স্বীকৃতি প্রয়োজন। কোনো বৃত্তিকে পরিপূর্ণ এ পেশার মর্যাদা অর্জন করতে হলে রাষ্ট্র বা সমাজের স্বীকৃতি প্রয়োজন। পেশার মাধ্যমে একজন ব্যক্তি তার অর্জিত জ্ঞানকে স্বাধীনভাবে প্রয়োগ করে ও জীবিকা অর্জন করতে পারে। যেমন- শিক্ষকতা, ডাক্তারি, ওকালতি ও প্রভৃতি। তাই বলা যায়, যেহেতু জনাব 'খ' বিশ্ববিদ্যালয়ে শিক্ষকতার সাথে জড়িত, তাই তার কাজটি পেশার অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের 'ক' এর কাজটি বৃত্তি এবং জনাব 'খ' এর জীবিকা নির্বাহের উপায়টি পেশা। বৃত্তি ও পেশার মধ্যে বেশ কিছু বৈসাদৃশ্য রয়েছে। মানুষ জীবনধারণের জন্য যে সকল অর্থনৈতিক কর্মকাণ্ডের সাথে জড়িত থাকে তাকে বৃত্তি বলা হয়। অনেকেই বৃত্তি ও পেশাকে এক করে ফেলেন। অথচ যেকোনো অর্থনৈতিক কর্মকাণ্ডই বৃত্তি হতে পারে। কিন্তু বুদ্ধিবৃত্তিক প্রশিক্ষণের মাধ্যমে যোগ্যতা অর্জনই পেশার মূল দিক। উদ্দীপকের 'ক' রিকশা চালিয়ে জীবিকা নির্বাহ করেন। আর জনাব 'খ' বিশ্ববিদ্যালয়ে শিক্ষকতার সাথে জড়িত। জনাব 'ক' এর কাজটি বৃত্তি; কারণ জীবনধারণের জন্য যেকোনো কর্মকাণ্ডই বৃত্তি। কিন্তু পেশার ক্ষেত্রে দক্ষতা, নৈপুণ্য ও সুশৃঙ্খল জ্ঞান এবং মূল্যবোধ ও নৈতিকতার সঙ্গে ব্যবহারিক জ্ঞানের বাস্তব সমন্বয় প্রয়োজন। জনাব 'খ' এর শিক্ষকতার ক্ষেত্রে বিষয়গুলোর উপস্থিতি রয়েছে। তাই এটি পেশার অন্তর্গত। প্রতিটি পেশার ক্ষেত্রে সুসংগঠিত জ্ঞান, সুনির্দিষ্ট দায়িত্ব ও কর্তব্য, জনগণ ও রাষ্ট্রের স্বীকৃতি থাকে। কিন্তু বৃত্তির ক্ষেত্রে এ ধরনের বাধ্যবাধকতা দেখা যায় না। উপরের আলোচনা থেকে তাই বলা যায়, পেশা ও বৃত্তি এক বিষয় নয় বরং এদের পার্থক্য অত্যন্ত সুস্পষ্ট।"
        }
      ]
    },
    {
      "number": "6",
      "uddipok": "জনাব আসির একজন পেশাদার সমাজকর্মী। তার নিকট একজন সমস্যাগ্রস্ত ব্যক্তি আসে। জনাব আসির সমস্যাগ্রস্ত ব্যক্তির সাথে উদ্দেশ্যমূলক সম্পর্ক গড়ে তোলেন। তিনি তাকে সমস্যা সমাধানের বিষয়ে নিজ মতামত প্রকাশের এবং সিদ্ধান্ত নেওয়ার সুযোগ দেন। এতে সমস্যাগ্রস্ত ব্যক্তি আসির সাহেবের উপর আস্থাশীল হয়ে উঠে।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "ইসলামি রাষ্ট্রের রাষ্ট্রীয় কোষাগারকে বায়তুল মাল বলা হয়।"
        },
        {
          "label": "খ",
          "question": "",
          "explanation": "মানুষ হিসেবে সব শ্রেণির শ্রমের প্রতি সম্মান প্রদর্শন করাই হলো শ্রমের মর্যাদা। শ্রমের মর্যাদা সমাজকর্মের অন্যতম মূল্যবোধ হিসেবে স্বীকৃত। শ্রম মূলত অর্থনৈতিক কাজের সাথে জড়িত। আর অর্থনৈতিক কার্যকলাপ মানুষের জীবন ও জীবিকা নির্বাহের সাথে জড়িত। মানুষের জীবনধারণ ও সমাজে সুষ্ঠু সুন্দরভাবে বেঁচে থাকার জন্য শ্রম অপরিহার্য। সাধারণত শ্রম দু ধরনের হয়ে থাকে। একটি হচ্ছে কায়িক শ্রম বা শারীরিক শ্রম এবং অন্যটি মানসিক বা বুদ্ধিবৃত্তিক শ্রম।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের অন্যতম মূল্যবোধ ব্যক্তির মূল্য ও মর্যাদার স্বীকৃতির ইঙ্গিত রয়েছে। সমাজকর্মের অন্যতম মূল্যবোধ হচ্ছে ব্যক্তির মূল্য ও মর্যাদার স্বীকৃতি। সমাজের প্রতিটি মানুষই বিশেষ যোগ্যতাসম্পন্ন এবং মর্যাদার অধিকারী। তাই ব্যক্তি সমাজে তার যথার্থ মূল্যায়ন ও গুরুত্ব চায়। যতক্ষণ পর্যন্ত ব্যক্তির মর্যাদার যথাযথ মূল্য ও স্বীকৃতি না দেওয়া হয় ততক্ষণ পর্যন্ত তার সুপ্ত প্রতিভা বিকশিত হয় না। তাই মতামত প্রকাশ ও সিদ্ধান্ত নেওয়ার সুযোগ ব্যক্তিকে সক্রিয় করে তোলে। উদ্দীপকে এ বিষয়টিই উঠে এসেছে। উদ্দীপকের পেশাদার সমাজকর্মী জনাব আসিরের কাছে একজন সমস্যাগ্রস্ত ব্যক্তি আসলে তিনি তার যথার্থ গুরুত্ব দেন। পেশাদার সমাজকর্ম ও সাহায্যার্থীকে তার স্বীয় মর্যাদা ও পৃথক সত্তার স্বীকৃতি দানের মাধ্যমে আন্তরিকতার সাথে গ্রহণ করে। এতে ব্যক্তি সমস্যা সমাধান প্রক্রিয়ায় সক্রিয় সহযোগিতা ও অংশগ্রহণের সুযোগ লাভ করে। উদ্দীপকে সমাজকর্মী জনাব আসির সমস্যাগ্রস্ত ব্যক্তিকে মতামত প্রকাশ ও সিদ্ধান্ত নেওয়ার সুযোগ দানের মাধ্যমে তার মূল্য ও মর্যাদার স্বীকৃতি প্রদান করেছেন। তাই বলা যায়, উদ্দীপকে ব্যক্তির মূল্য ও মর্যাদার স্বীকৃতি মূল্যবোধটি নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের সমস্যাগ্রস্ত ব্যক্তির সমস্যা সমাধানে সামাজিক মূল্য ও মর্যাদাবোধের গুরুত্ব অপরিসীম। ব্যক্তির মূল্য ও মর্যাদার স্বীকৃতি সমাজকর্মের অন্যতম মূল্যবোধ। সমাজে বসবাসকারী প্রতিটি ব্যক্তি এই বিশেষ মর্যাদার অধিকারী। ব্যক্তি যে পরিবেশে বাস করে সেখানে তার যথার্থ মূল্যায়ন প্রত্যাশা করে। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার সুপ্ত প্রতিভার বিকাশ সাধিত হয়। উদ্দীপকের সমস্যাগ্রস্ত ব্যক্তিকে সমাজকর্মী নিজ মতামত প্রকাশ ও সিদ্ধান্ত গ্রহণের সুযোগ দিয়েছেন। এতে ব্যক্তি আসির সাহেবের উপর আস্থাশীল হয়ে উঠেন। সমাজকর্মে সমস্যাগ্রস্ত সাহায্যার্থীকে তার যথাযথ মর্যাদা ও পৃথক সত্তার স্বীকৃতি দানের মাধ্যমে বিশেষ গুরুত্ব দেওয়া হয়। এটি সমস্যাগ্রস্ত ব্যক্তির সমস্যা সমাধানে অতি গুরুত্বপূর্ণ বিষয়। সমস্যাগ্রস্ত ব্যক্তিকে তার সুপ্ত প্রতিভা বিকাশের সুযোগ দেওয়া হলে সে সমস্যা সমাধান প্রক্রিয়ায় সক্রিয় সহযোগিতা ও অংশগ্রহণের সুযোগ লাভ করে। এর ফলে তার আত্মবিশ্বাসও বাড়তে থাকে। এতে একদিকে যেমন ব্যক্তির নিজের সমস্যা সমাধান হয়, তেমনি সমাজেরও কল্যাণ সাধিত হয়। সমাজকর্মের এ মূল্যবোধটি তাই ব্যক্তির মধ্যে গণতান্ত্রিক ধারাকে সক্রিয় করে তোলে। উপরের আলোচনা থেকে তাই বলা যায়, সমস্যাগ্রস্ত ব্যক্তির সমস্যা সমাধানের ক্ষেত্রে ব্যক্তির মূল্য ও মর্যাদার স্বীকৃতি প্রদান গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "জনাব গোপাল তার সম্পত্তির কিছু অংশ পাপমোচন, স্বর্গলাভ এবং দেবতার সন্তুষ্টির জন্য উৎসর্গ করেন। অন্যদিকে তার প্রতিবেশী সুমন তার সম্পদের কিছু অংশ জনহিতকর কাজে, আত্মীয়-স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন।",
      "tag": "All.B 19,DCC 24",
      "sub_questions": [
        {
          "label": "ক",
          "question": "",
          "explanation": "যাকাত প্রদানের খাত ৮টি।"
        },
        {
          "label": "খ",
          "question": "",
          "explanation": "সামাজিক উন্নয়ন একটি গতিশীল ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "",
          "explanation": "উদ্দীপকে সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফ- কে ইঙ্গিত করেছে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াকফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াকফ-ই-আহলি এবং ধর্মীয় কাজে স্থায়ীভাবে দান করলে ওয়াকফ-ই-লিল্লাহ বলে। উদ্দীপকের সুমনের কর্মকাণ্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াক্ত এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকাণ্ডের মধ্যে সাদৃশ্য রয়েছে। তাই বলা যায়, সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত গোপালের কর্মকাণ্ড সমাজকল্যাণ প্রতিষ্ঠান দেবোত্তর এবং সুমনের কর্মকাণ্ড ওয়াকফ্ফকে নির্দেশ করে। এ প্রতিষ্ঠান দুটি বৈষয়িক সহায়তার মাধ্যমে জনকল্যাণে গুরুত্বপূর্ণ ভূমিকা রাখতে পারে। মুসলমানদের ওয়াকফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত গোপাল ও সুমনের কর্মকাণ্ড যথাক্রমে দেবোত্তর ও ওয়াকফ প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। এর মাধ্যমে ধর্মীয় শিক্ষাদান প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকাণ্ড পরিচালনা করা যায়। উদ্দীপকের গোপাল ও সুমনের উৎসর্গীকৃত সম্পত্তি দেবোত্তর ও ওয়াক্তের মাধ্যমে যথাযথভাবে কাজে লাগিয়ে সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের গোপাল ও সুমনের কর্মকান্ড দেবাত্তর ও ওয়াক্ফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "8",
      "uddipok": "মি. আবদুল হাফিজ যে বিষয়ে পাঠদান করছেন সেটির আলোচ্য বিষয় হলো আবেগ, প্রত্যক্ষণ, প্রেষণা, শিক্ষণ, ব্যক্তিত্ব ইত্যাদি। মি. আবদুল হাফিজ যে বিষয়ে পাঠদান করেন তার আলোচ্য বিষয় হলো মানুষ, সমস্যা এবং সমাধান।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "রাষ্ট্রবিজ্ঞানের জনক গ্রিক দার্শনিক এরিস্টটল।"
        },
        {
          "label": "খ",
          "question": "",
          "explanation": "জনবিজ্ঞান সামাজিক বিজ্ঞানের একটি শাখা, যা জনসংখ্যা এবং এ সম্পর্কিত বিভিন্ন উপাদানসমূহ আলোচনা ও গবেষণা করে। জনবিজ্ঞানের ইংরেজি প্রতিশব্দ Demography। যার উৎপত্তিগত অর্থ, জনসাধারণের জীবনযাত্রার চিত্র। বিশ্বব্যাপী জনসংখ্যা সংশ্লিষ্ট বিষয়ে বিজ্ঞানসম্মত আলোচনার পরিপ্রেক্ষিতে জনবিজ্ঞানের উদ্ভব। জনবিজ্ঞান জনসংখ্যা এবং এর বিভিন্ন উপাদান, যেমন- জন্মহার, মৃত্যুহার, স্থানান্তর, বিবাহ, জনসংখ্যার আকৃতি, গঠন, সামাজিক গতিশীলতা প্রভৃতি সম্পর্কে সুশৃঙ্খল এবং বাস্তবভিত্তিক আলোচনা ও গবেষণা করে থাকে।"
        },
        {
          "label": "গ",
          "question": "",
          "explanation": "উদ্দীপকের মি. আবদুল হাফিজ মনোবিজ্ঞান বিষয়ে পাঠদান করছেন। সমাজবিজ্ঞানের অন্যতম শাখা হলো মনোবিজ্ঞান। আভিধানিক অর্থে আত্মা বা মন সম্পর্কীয় বিধানকে মনোবিজ্ঞান বলা হয়। কিন্তু আধুনিক মনোবিজ্ঞানীদের মতে, মনোবিজ্ঞান এমন একটি বিজ্ঞান যা প্রাণী ও মানুষের আচরণ নিয়ে আলোচনা করে। বিভিন্ন অবস্থা বা পরিবেশে মানুষ ও অন্যান্য প্রাণী কী ধরনের আচরণ করে বা ভবিষ্যতে করতে পারে এবং কেন এ ধরনের আচরণ করে তার আলোচনাই মনোবিজ্ঞান। উদ্দীপকে দেখা যায়, মি. আবদুল হাফিজ আবেগ, প্রত্যক্ষণ, প্রেষণা, শিক্ষণ, ব্যক্তিত্ব ইত্যাদি আলোচ্য সূচিভুক্ত একটি বিষয়ে পাঠদান করছেন। বিষয়টি মনোবিজ্ঞানকে নির্দেশ করে। মানুষের ক্ষেত্রে তাদের আবেগ, অনুভূতি, আচরণ, শিক্ষণ, অভিজ্ঞতা, প্রেষণা, হতাশা, উপযোজন প্রভৃতি মনোবিজ্ঞানের বিষয়বস্তু। মনোবিজ্ঞানীগণ মানব আচরণের বিভিন্ন দিক নিয়ে গবেষণা করছেন। যার ফলে মনোবিজ্ঞানের বিভিন্ন শাখার উদ্ভব হয়েছে। তাই, বলা যায়, মি. আবদুর হাফিজের পাঠদানের বিষয়টি মনোবিজ্ঞান।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয় দুটি যথাক্রমে মনোবিজ্ঞান এবং সমাজকর্ম। সমাজকর্মের সঙ্গে মনোবিজ্ঞানের পারস্পরিক সম্পর্ক খুব ঘনিষ্ঠ। সমাজকর্ম একটি বাস্তবধর্মী ব্যবহারিক সামাজিক বিজ্ঞান। এটি অন্যান্য সামাজিক বিজ্ঞান থেকে জ্ঞান আহরণ করে নিজস্ব জ্ঞানভান্ডারকে সমৃদ্ধ করেছে। এক্ষেত্রে মনোবিজ্ঞানের জ্ঞান ও তত্ত্বেরও সহায়তা গ্রহণ করেছে। মানুষকে সাহায্য করতে হলে তাকে ও তার আচরণকে সঠিকভাবে জানা ও বোঝা প্রয়োজন। মনোবিজ্ঞান অধ্যয়নের মাধ্যমেই এ সব জানা যায়। তাই সমাজকর্ম ও মনোবিজ্ঞানের সম্পর্ক নিবিড়। উদ্দীপকে নির্দেশিত আবদুল হাফিজের পাঠদানকৃত মনোবিজ্ঞান এবং মি. আবদুল হাফিজের সমাজকর্ম বিষয় দুটির মধ্যে গভীর পারস্পরিক সম্পর্ক বিদ্যমান। সমাজকর্ম ও মনোবিজ্ঞানের বিষয়বস্তু মানব আচরণকে কেন্দ্র করে গড়ে উঠেছে। মানবীয় আচরণ বিশ্লেষণ ব্যতীত সমাজকর্ম সুসংগঠিতভাবে কাজ করতে পারে না। এক্ষেত্রে মনোবিজ্ঞানের জ্ঞানের সহায়তা প্রয়োজন। মনোবিজ্ঞানের বিভিন্ন পরীক্ষালব্ধ জ্ঞান সমাজকর্মীদের পরিকল্পনা প্রণয়ন ও বাস্তবায়নে সাহায্য করে। মানুষের আবেগ, অনুভূতি ও আচরণ এবং সমস্যাগ্রস্ত ব্যক্তির আচরণ সম্বন্ধে অবগত হতে সমাজকর্মীকে মনোবিজ্ঞান সহায়তা করে থাকে। আবার, সমাজকর্ম নিজস্ব কৌশল ও পদ্ধতির মাধ্যমে মনোবিজ্ঞানের বিভিন্ন পরীক্ষালব্ধ তত্ত্ব মানবকল্যাণে প্রয়োগ করে। অতএব, উপরের আলোচনা থেকে বলা যায়, উদ্দীপকে উল্লিখিত বিষয় সমাজকর্ম ও মনোবিজ্ঞানের মধ্যে খুবই ঘনিষ্ঠ সম্পর্ক বিদ্যমান।"
        }
      ]
    },
    {
      "number": "9",
      "uddipok": "কায়েস সাহেব তার মাদকাসক্ত ছেলেকে সংশোধনের জন্য একটি নিরাময় কেন্দ্রে নিয়ে গেলেন। সেখানে কর্মরত সমাজকর্মী সমাজকর্মের মৌলিক পদ্ধতির একটি প্রক্রিয়া অনুসরণ করে মাদকাসক্ত ছেলেটির সমস্যা সমাধানের চেষ্টা করেন।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "সমাজকর্মের সহায়ক পদ্ধতি তিনটি।"
        },
        {
          "label": "খ",
          "question": "",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টি কেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "",
          "explanation": "উদ্দীপকে ব্যক্তি সমাজকর্মের ইঙ্গিত রয়েছে যা সমাজকর্মের একটি মৌলিক পদ্ধতি। পেশাদার সমাজকর্মের অন্যতম মৌলিক পদ্ধতি হচ্ছে ব্যক্তি সমাজকর্ম। এ পদ্ধতি সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। এতে ব্যক্তি নিজের সমস্যা নিজে সমাধান করে সমাজে তার যথাযথ ভূমিকা পালন করতে পারে। উদ্দীপকে দেখা যায়, কায়েস সাহেব তার মাদকাসক্ত ছেলেকে সংশোধনের জন্য নিরাময় কেন্দ্রে নিয়ে গেলে সমাজকর্মী একটি পদ্ধতি প্রয়োগ করেন। এটি ব্যক্তি সমাজকর্মকে নির্দেশ করে। ব্যক্তি সমাজকর্ম পাঁচটি উপাদানকে কেন্দ্র করে পরিচালিত হয়। যথা- ব্যক্তি বা সাহায্যার্থী, সমস্যা, সমাজকর্ম প্রতিষ্ঠান, সমাজকর্মী ও সমস্যা সমাধান প্রক্রিয়া। এই পাঁচটি উপাদানের প্রতিটিই উদ্দীপকে দৃশ্যমান। ব্যক্তি সমাজকর্মের নানা প্রয়োগক্ষেত্রের মধ্যে মাদকাসক্তি নিরাময়েও এ মৌলিক পদ্ধতিটি প্রয়োগ করা হয়ে থাকে। দেশের উদ্যমী, সম্ভাবনাময় যে যুব সমাজ দিন দিন মাদকাসক্ত হয়ে কর্মস্পৃহা হারিয়ে ফেলছে। তাদের ক্ষেত্রে ব্যক্তি সমাজকর্ম প্রয়োগ করা যায়। এতে তারা সুপ্ত প্রতিভা বিকাশের মাধ্যমে সামাজিক ভূমিকা পালনে সক্ষম হয়ে উঠছে। উদ্দীপকে ব্যক্তি সমাজকর্মের উপাদান ও প্রয়োগক্ষেত্র স্পষ্টত ফুটে উঠেছে। তাই বলা যায়, উদ্দীপকের মৌলিক পদ্ধতিটি ব্যক্তি সমাজকর্ম।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ব্যক্তি সমাজকর্ম পদ্ধতি মাদকাসক্ত ছেলেটির সমস্যা সমাধানে গুরুত্বপূর্ণ ভূমিকা পালন করতে পারে। ব্যক্তি সমাজকর্মে সমস্যাগ্রস্ত ব্যক্তির সমস্যা সমাধানে বেশ কিছু পদক্ষেপ গ্রহণ করা হয়। এক্ষেত্রে প্রথমেই সাহায্যার্থীর মনো-সামাজিক অনুধ্যান করা হয়ে থাকে। এর মাধ্যমে সাহায্যার্থীর পারিপার্শ্বিক অবস্থা ও তার প্রভাব নির্ণয় করা হয়। এরপর মনো-সামাজিক অনুধ্যানের মাধ্যমে সমস্যার স্বরূপ ও প্রকৃতি নির্ণয় করা হয়। এভাবে একটি সমাধান পরিকল্পনা গ্রহণ করা হয়ে থাকে। সবশেষে গৃহিত কার্যক্রমের সফলতা ও ব্যর্থতা পরিমাপ করা হয়। এভাবে একজন সাহায্যার্থী সমস্যা সমাধানে ব্যক্তি সমাজকর্ম পদ্ধতিটি প্রয়োগ হয়ে থাকে। উদ্দীপকে একটি মাদকাসক্ত ছেলের সমস্যা সমাধানের চেষ্টা করর কথা উল্লেখ রয়েছে। এখানে ব্যক্তি সমাজকর্ম পদ্ধতি প্রয়োগের নির্দেশ পাওয়া যায়। উদ্দীপকের মাদকাসক্ত ছেলেটির সমস্যা সমাধানের জন্য ব্যক্তি সমাজকর্মের পদ্ধতিটি পর্যায়ক্রমে প্রয়োগ করা যায়। তার মনো-সামাজিক অনুধ্যানের মাধ্যমে প্রকৃত সমস্যা নির্ণয় করে একজন সমাজকর্মী সমস্যা সমাধানের ব্যবস্থা করতে পারেন। সমস্যা সমাধানের ক্ষেত্রে পারিপার্শ্বিক অবস্থার পরিবর্তন ও ব্যক্তির মধ্যে পরিবর্তনের ব্যবস্থা করতে পারেন। এভাবে মাদকাসক্ত ছেলেটির উপর ব্যক্তি সমাজকর্ম পদ্ধতির প্রয়োগ করা যায়। এতে সে সুস্থ হয়ে উঠবে। উপরের আলোচনা থেকে বলা যায়, মাদকাসক্ত ছেলেটির উপর ব্যক্তি সমাজকর্ম পদ্ধতির প্রয়োগ কার্যকর ভূমিকা রাখতে পারে।"
        }
      ]
    },
    {
      "number": "10",
      "uddipok": "'ক' নামক রাষ্ট্রে ২০১২ সালে একটি নীতি প্রণয়ন করা হয়। এ নীতির প্রধান উদ্দেশ্য হলো পরিবার পরিকল্পনা গ্রহণ, মাতৃ ও শিশু মৃত্যু হ্রাস, নারী-পুরুষের সমতা, মানুষকে সম্পদে পরিণত করা, প্রজননস্বাস্থ্য সহজলভ্য করা ইত্যাদি।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "বাংলাদেশে সর্বশেষ ২০১১ সালে জাতীয় শিশুনীতি প্রণয়ন করা হয়।"
        },
        {
          "label": "খ",
          "question": "",
          "explanation": "সামাজিক পরিবর্তন বলতে সামাজিক ব্যবস্থার স্থায়ী ও অপরিহার্য অংশের পরিবর্তনকে বোঝায়।। সামাজিক পরিবর্তনের ফলে সমাজ কাঠামোয় পরিবর্তন হয়। এর ফলে সমাজের একটি অবস্থা থেকে অন্য অবস্থায় রূপান্তর ঘটে। সমাজের বৃহত্তর কল্যাণে সামাজিক পরিবর্তন একটি অবশ্যম্ভাবী বিষয়।"
        },
        {
          "label": "গ",
          "question": "",
          "explanation": "উদ্দীপকের 'ক' নামক রাষ্ট্রে প্রণীত নীতির সাথে বাংলাদেশে প্রণীত বাংলাদেশ জনসংখ্যানীতি-২০১২ সামাজিক নীতির মিল রয়েছে। সাধারণত জনসংখ্যা সংক্রান্ত বিভিন্ন পরিবর্তন, উন্নয়ন ও নিয়ন্ত্রণ সম্পর্কিত সরকারি সামাজিক নীতিই জনসংখ্যানীতি। জনসংখ্যা সংক্রান্ত বিভিন্ন বিষয় পর্যালোচনা করে পরিকল্পিতভাবে দেশের উন্নয়নের লক্ষ্যে জনসংখ্যানীতি- ২০১২ প্রণয়ন করা হয়েছে। এ নীতির প্রধান উদ্দেশ্যগুলোর মধ্যে পরিবার পরিবছানা গ্রহণ, প্রজনন স্বাস্থ্য, মাতৃমৃত্যু ও শিশুমৃত্যুর হার হ্রাস, নারী পুরুষের সমতা, জনসম্পদ সৃষ্টি অন্যতম। উক্ত বিষয়গুলো উদ্দীপকে নির্দেশিত নীতির ক্ষেত্রেও দেখা যায়। উদ্দীপকে দেখা যায়, 'ক' নামক রাষ্ট্রে ২০১২ সালে প্রণীত একটি নীতির উদ্দেশ্য পরিবার পরিকল্পনা গ্রহণ, নারী-পুরুষের সমতা, মানুষকে সম্পদে কাতি পরিণতকরণ ইত্যাদি। এ নীতিতে বাংলাদেশ জনসংখ্যানীতি-২০১২ এর নিয় প্রতিফলন ঘটেছে। বাংলাদেশে প্রণীত জনসংখ্যানীতিতে পরিবার পরিকল্পনা এব পদ্ধতির ব্যবস্থার ৭২% এ উন্নীত করে মোট প্রজনন হার ২.১-এ হ্রাস উপ করার কথা বলা হয়েছে। এ নীতির অন্যতম উদ্দেশ্য মাতৃমৃত্যু ও শিশুমৃত্যুর হার হ্রাস এবং নিরাপদ মাতৃত্ব নিশ্চিতকরণ, নারী-পুরুষের সমতা ও নারীর ক্ষমতায়নকে জোরদার করা। জনসংখ্যাকে জনসম্পদে রূপান্তরের লক্ষ্যে বিভিন্ন পরিকল্পনা গ্রহণ এবং প্রজনন স্বাস্থ্য বিষয়ে অধিক গুরুত্ব দেয়ার বিষয় উল্লেখ রয়েছে। উদ্দীপকের 'ক' রাষ্ট্রের প্রণীত নীতিতেও এ বিষয়গুলোই দেখা যায়। তাই বলা যায়, 'ক' রাষ্ট্রের প্রণীত নীতি এবং বাংলাদেশ জনসংখ্যানীতি-২০১২ সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত অর্থাৎ বাংলাদেশ জনসংখ্যানীতি-২০১২ লি নীতিটি জাতীয় উন্নয়নে অতীব গুরুত্বপূর্ণ। জাতীয় জনসংখ্যা নীতিতে মানুষকে উন্নয়নের মূল উপাদান হিসেবে চিহ্নিত অ করা হয়েছে। মানুষের স্বাস্থ্যকর ও উৎপাদনশীল জীবনের অধিকারকে উ স্বীকার করে নেওয়া হয়েছে। প্রজনন স্বাস্থ্য সেবা জোরদারকরণ, পরিবার- পরিকল্পনা সেবার মান বৃদ্ধি, পরিকল্পিত নগরায়ন, সামাজিক বনায়ন, নারীর ল ক্ষমতায়ন ইত্যাদির প্রতি জনসংখ্যানীতিতে গুরুত্বারোপ করা হয়েছে। যা স জাতীয় উন্নয়নে আবশ্যক। উদ্দীপকে ইঙ্গিতকৃত নীতিটি বাংলাদেশ জনসংখ্যানীতি-২০১২ নীতির সাথে সাদৃশ্যপূর্ণ। জাতীয় উন্নয়নে ও নীতির বাস্তবায়ন অনস্বীকার্য। বাংলাদেশ পৃথিবীর অন্যতম জনবহুল দেশ। এদেশের জনসংখ্যা সমস্যা সমাধানে জনসংখ্যা নীতি অনুসরণীয়। জনসংখ্যা নিয়ন্ত্রণও জনসংখ্যাকে জনসম্পদে রূপান্তর করতে বাংলাদেশ সরকার এ নীতি গ্রহণ করেছে। পরিবার-পরিকল্পনা কর্মসূচির প্রসার এবং মা ও শিশুস্বাস্থ্যসহ প্রজনন নীতির উদ্দেশ্যগুলো বাস্তবায়ন হলো দেশের সার্বিক উন্নয়ন সাধন হবে। অন্যথায়, দেশ জনসংখ্যা সমস্যা নামক মারাত্মক বিপর্যয়ের সম্মুখীণ হবে। সুতরাং বলা যায়, জাতীয় উন্নয়ন ত্বরান্বিত করতে বাংলাদেশ জনসংখ্যানীতি- ২০১২ এর বাস্তবায়ন গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "গবেষণা হলো বৈজ্ঞানিক পদ্ধতিনির্ভর অনুসন্ধান প্রক্রিয়া, যার মাধ্যমে কোনো বিষয় বা ঘটনা সম্পর্কে বস্তুনিষ্ঠ তথ্য আহরণ করা সম্ভব হয়।"
        },
        {
          "label": "খ",
          "question": "",
          "explanation": "সামাজিক দল হলো কিছু লোকের সমষ্টি, যারা নির্দিষ্ট কিছু উদ্দেশ্য অর্জনে পারস্পরিক ক্রিয়া-প্রতিক্রিয়ায় লিপ্ত হয়। মানুষ জন্মগতভাবে কোনো না কোনো সামাজিক দলের অন্তর্ভূক্ত সদস্য হিসেবে জীবন পরিচালনা করে। সাধারণত কোনো সুনির্দিষ্ট লক্ষ্য ও উদ্দেশ্যকে সামনে রেখে কয়েকজন লোক একত্রিত হয়। যখন সংঘবদ্ধ মানুষ কতকগুলো বিধিবিধান ও পারস্পরিক ক্রিয়া-প্রতিক্রিয়ার মাধ্যমে নিজের আচার-আচরণ নিয়ন্ত্রণ ও পারস্পরিক সম্পর্ক সৃষ্টি করে তখন সেটি সামাজিক দল হিসেবে গণ্য হয়।"
        },
        {
          "label": "গ",
          "question": "",
          "explanation": "উদ্দীপকের চিত্রে, আমেরিকার সমাজকর্ম শিক্ষার স্বরূপ প্রকাশিত হয়েছে। আমেরিকার সমাজকর্ম শিক্ষার ইতিহাস প্রায় শত বছরের। ইংল্যান্ডের সমাজকাঠামোর উপর ভিত্তি করে তা প্রবর্তিত হলেও সমাজকর্ম শিক্ষার বিকাশে আমেরিকার অনন্য ভূমিকা রয়েছে। সমাজকর্ম শিক্ষার পেশাদারি মর্যাদা অর্জন, পেশাগত নীতিমালা নির্ধারণ, দান সংগঠন সমিতি প্রতিষ্ঠা, বিভিন্ন পত্রিকা ও টেক্সট বই প্রকাশ করা হয় আমেরিকায়। উদ্দীপকের চিত্রে এ সংশ্লিষ্ট ইঙ্গিত পাওয়া যায়। আমেরিকার সমাজকর্ম পেশা সামাজিকভাবে স্বীকৃত। এক্ষেত্রে সমাজকর্ম পেশার লাইসেন্স প্রদান শুরু হয় ১৯৩৩ সালে। ১৯৬১ সালে Academy of Certified Social Workers (ACSW) প্রতিষ্ঠা করা হয়। এর মাধ্যমে সমাজকর্মীদের পেশাগত মান ও যোগ্যতার ভিত্তিতে লাইসেন্স ও সার্টিফিকেট প্রদান করা হয়। ১৮৭৭ সালে আমেরিকায় 'দান সংগঠন সমিতি' প্রতিষ্ঠিত হয়। পেশাগত সমাজকর্মের বিকাশে এ প্রতিষ্ঠানটি অনন্য ভূমিকা পালন করে। এখানে সমাজকর্মের পেশাগত প্রশিক্ষণদানকারী স্কুলের মধ্যে রয়েছে New York School of Social Work। এছাড়া বিভিন্ন বিশ্ববিদ্যালয়ে এ সংক্রান্ত কার্যক্রম পরিচালিত হয়। আমেরিকা সমাজকর্ম বিষয়ক 'Charities Review' নামে একটি পত্রিকা প্রকাশ করে। উদ্দীপকে এ বিষয়গুলোর মাধ্যমে আমেরিকার সমাজকর্ম শিক্ষার স্বরূপ প্রতিফলিত হয়েছে।"
        },
        {
          "label": "ঘ",
          "question": "",
          "explanation": "সমাজকর্মকে পেশার মর্যাদায় নিয়ে আসতে উক্ত দেশের অর্থাৎ আমেরিকার অবদান অপরিসীম। সমাজকর্মের ভিত্তিমূল ইংল্যান্ডে স্থাপিত হলেও তা বিকশিত হয় আমেরিকায়। মূলত আধুনিক সমাজকর্মের জান ও শিক্ষা আমেরিকারই অবদান। এখানে পেশাজীবী সমাজকর্মী সৃষ্টি ও তাদের দক্ষতা বৃদ্ধির জন্য সমাজকর্মের পেশাগত নানা প্রতিষ্ঠান গড়ে তোলা হয়। বর্তমানে আমেরিকায় সমাজকর্ম একটি পূর্ণাঙ্গ পেশার মর্যাদা পেয়েছে। পেশার মর্যাদায় নিয়ে আসতে আমেরিকা এক্ষেত্রে অগ্রণী ভূমিকা পালন করেছে। আমেরিকার শত বছরের সমাজকর্ম শিক্ষার ইতিহাসে নানা কর্মকাণ্ড পরিচালিত হয়েছে। ১৯৭৭ সালে দান সংগঠন সমিতির প্রতিষ্ঠা সমাজকর্মের বিকাশে অনন্য ভূমিকা পালন করে। ১৮৯৮ সালে COS-এর উদ্যোগে নিউইয়র্কে সমাজকল্যাণের ওপর প্রশিক্ষণ কোর্সের আয়োজন করা হয়। তাদের কর্মকাণ্ড সম্পর্কে সমাজ সচেতন মানুষকে অবহিত করতে 'Charities Review' নামে একটি পত্রিকা প্রকাশিত হয়েছিল। ১৯১৮ সালে সর্বপ্রথম 'American Association of Hospital Social Workers' গঠনের মাধ্যমে পেশাগত সংগঠনের সূত্রপাত হয়। পরবর্তীতে আরও ৬টি সংগঠন গড়ে ওঠে। সংগঠনগুলোকে একক, ও শক্তিশালী রূপদানের প্রয়োজনে ১৯৫৫ সালে NASW বা জাতীয় সমাজকর্মী সমিতি প্রতিষ্ঠিত হয়। সারা বিশ্বে সমাজকর্ম পেশার সামগ্রিক মান উন্নয়নে এ সংগঠন কাজ করে যাচ্ছে। সামগ্রিক আলোচনার পর তাই বলা যায়, সমাজকর্মকে পেশার মর্যাদায় নিয়ে আসতে আমেরিকা গুরুত্বপূর্ণ অবদান রেখেছে।"
        }
      ]
    }
  ]
}