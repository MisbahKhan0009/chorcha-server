{
  "title": "বিএএফ শাহীন কলেজ, ঢাকা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "জনাব আব্দুল আলীম ঢাকা বিশ্ববিদ্যালয়ের সামাজিক বিজ্ঞানের এমন একটি বিষয় নিয়ে অধ্যয়ন করেছে যা মূলত শিল্পবিপ্লবের পরে জন্ম হয়েছে। উক্ত বিষয়টিতে বৈজ্ঞানিক জ্ঞানের ভিত্তিতে পেশাগত মূল্যবোধ. ও নীতির মধ্যে থেকে মনোঃসামাজিক সমস্যার সমাধান দিয়ে থাকে।",
      "tag": "BAFSC 23",
      "sub_questions": [
        {
          "label": "ক",
          "question": "সমাজকর্ম কী?",
          "explanation": "সমাজকর্ম একটি সাহায্যকারী পেশা।"
        },
        {
          "label": "খ",
          "question": "‘সমাজকর্ম একটি সাহায্যকারী পেশা'- বুঝিয়ে লেখো।",
          "explanation": "ব্যক্তি, দল ও সমষ্টির সমস্যা সমাধানে সাহায্য প্রদান করে বলে সমাজকর্মকে সাহায্যকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। পেশাগত কাঠামোর মধ্যে থেকে সমাজকর্ম সমস্যা সমাধানে এরূপ সহায়তা দিয়ে থাকে। এজন্যই এটি সাহায্যকারী পেশা হিসেবে পরিচিত।"
        },
        {
          "label": "গ",
          "question": "উদ্দীপকে কোন বিষয়ের কথা বলা হয়েছে? ব্যাখ্যা করো।",
          "explanation": "উদ্দীপকে উল্লিখিত বিষয়টি হচ্ছে সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে ব্যক্তি, দল ও সমষ্টির বিভিন্ন সমস্যার সুষ্ঠু সমাধানে উন্নয়নে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে তার সামাজিক পরিবেশের সাথে সামঞ্জস্য স্থাপনে সক্ষম করে তোলা সমাজকর্মের অন্যতম উদ্দেশ্য। উদ্দীপকে আব্দুল আলীম এমন একটি বিষয় অধ্যায়ন করছে যা বৈজ্ঞানিক জ্ঞানের ভিত্তিতে পেশাগত মূল্যবোধ ও নীতিমালার আলোকে মনোঃসামাজিক সমস্যার সমাধান দেয়। তাই বলা যায়, উদ্দীপকে উল্লিখিত বিষয়টি হচ্ছে সমাজকর্ম।"
        },
        {
          "label": "ঘ",
          "question": "বাংলাদেশের আর্থ-সামাজিক প্রেক্ষাপটে উক্ত বিষয়ের গুরুত্ব বর্ণনা করো।",
          "explanation": "বাংলাদেশের বর্তমান প্রেক্ষাপটে সমাজকর্মের গুরুত্ব অপরিসীম। সমাজকর্ম বিভিন্ন বৈজ্ঞানিক পদ্ধতি ও কৌশল প্রয়োগ করে ব্যক্তি, দল ও সমষ্টির সমস্যা সমাধানে সহায়তা করে থাকে। উদ্দীপকের আব্দুল আলীম এমন একটি বিষয়ই অধ্যায়ন করেছে। উন্নয়নশীল দেশ হিসেবে বাংলাদেশে বিভিন্ন ধরনের আর্থ-মনো-সামাজিক সমস্যা রয়েছে। এ সকল সমস্যার সুষ্ঠু ও কার্যকর সমাধানের জন্য সমাজকর্মের প্রয়োজনীয়তা দিন দিন বৃদ্ধি পাচ্ছে। আমাদের দেশে সম্পদ সীমিত কিন্তু চাহিদা অসীম। এই সীমিত সম্পদের সর্বোত্তম ব্যবহার নিশ্চিত করে সমাজে বিদ্যমান বিভিন্ন সমস্যা মোকাবিলা করা সম্ভব। এর জন্য প্রয়োজন বাস্তবমুখী কর্মসূচি প্রণয়ন ও বাস্তবায়ন। এক্ষেত্রে সম্পদের সর্বোচ্চ সদ্ব্যবহারে সমাজকর্মের জ্ঞান বিশেষভাগে উপযোগী। বাংলাদেশের সার্বিক সামাজিক উন্নয়নের অন্যতম প্রতিবন্ধকতা হলো কুসংস্কার, ধর্মীয় গোঁড়ামি, অন্ধবিশ্বাস, অসচেতনতা প্রভৃতি। সমাজকর্ম এছাড়া সমাজের কুসংস্কার ও কু-প্রথার প্রবৃত্তি, কারণ ও সমাধানের কৌশল নিয়ে বিশদভাবে আলোচনা ও বিশ্লেষণ করে। এছাড়া সমাজের সুবিধাবঞ্চিত শ্রেণির কল্যাণে বিভিন্ন ধরনের কর্মসূচি, গ্রহণ করা জরুরি হয়ে দাঁড়ায়। এ ধরনের কর্মসূচিগুলো সফলভাবে পরিচালনা করতে সমাজকর্মের জ্ঞান অপরিহার্য। বর্তমানে আমাদের দেশে আর্থ-সামাজিক সমস্যা মোকাবিলায় সরকারি ও বেসরকারি পর্যায়ে নানা কর্মসূচি গ্রহণ করা হয়েছে। কিন্তু বাস্তবমুখী নীতি, পরিকল্পনা প্রণয়ন এবং যথাযথ বাস্তবায়নের মধ্যে সমন্বয়ের যথেষ্ট অভাব রয়েছে। সমাজকর্মের জ্ঞানের আলোকে এ সকল সমস্যা সমাধান করা সম্ভব। সার্বিক আলোচনার প্রেক্ষিতে তাই বলা যায়, বাংলাদেশের সামগ্রিক কল্যাণ - ও উন্নয়নে সৃষ্ট প্রতিবন্ধকতা দূর করতে সমাজকর্মের প্রয়োজনীয়তা অপরিহার্য।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষার্ধ থেকে ঊনবিংশ শতাব্দীর প্রথমার্ধ পর্যন্ত ইংল্যান্ড তথা সমগ্র ইউরোপজুড়ে উৎপাদন ব্যবস্থায় এক যুগান্তকারী পরিবর্তন ঘটে। তৎকালীন সময়ে কৃষকরা কৃষিকাজে লাঙল-বলদের পরিবর্তে ট্রাক্টর ব্যবহার শুরু করে। অনেকে কৃষিকাজ ছেড়ে শহরাঞ্চলে শিল্পকারখানায় কাজ নেয়। ফলে বেকারত্ব, পারিবারিক বিশৃঙ্খলা, পেশাগত দুর্ঘটনা ও কুটির শিল্পের বিলুপ্তিসহ বহু জটিল সমস্যা সৃষ্টি হয়। অর্থাৎ 'যুগান্তকারী পরিবর্তনটি অবিমিশ্র আশীর্বাদ নয়'- বলে চিহ্নিত হতে লাগলো।",
      "tag": "BAFSC 23",
      "sub_questions": [
        {
          "label": "ক",
          "question": "NASW-এর পূর্ণরূপ লেখো।",
          "explanation": "NASW-এর পূর্ণরূপ National Association of Social workers."
        },
        {
          "label": "খ",
          "question": "দান সংগঠন বলতে কী বোঝায়?",
          "explanation": "শিল্প বিপ্লব পরবর্তী সময়ে সমাজের অসহায়, দুঃস্থদের সহায়তা দান এবং বিভিন্ন সমাজসেবামূলক কার্যক্রম পরিচালনার লক্ষ্যে ইংল্যান্ড ও মার্কিন যুক্তরাষ্ট্রে যেসব অলাভজনক সংগঠন গড়ে উঠেছিল সেগুলোকে দান সংগঠন সমিতি বলা হয়। শিল্প বিপ্লবের ফলে পরিবর্তিত আর্থ-সামাজিক অবস্থার সঙ্গে সামঞ্জস্য রেখে অসংগঠিত ও বিচ্ছিন্ন সমাজসেবা কার্যক্রমকে সংগঠিতভাবে পরিচালনার লক্ষ্যে সর্বপ্রথম ১৮৬৯ খ্রিষ্টাব্দে দান সংগঠন সমিতি প্রতিষ্ঠিত হয়। পরবর্তীতে মার্কিন যুক্তরাষ্ট্রেও দান সংগঠন সমিতি প্রতিষ্ঠিত হয়। পেশাদার সমাজকর্মের বিকাশে এ সমিতি গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে যুগান্তকারী পরিবর্তনটিতে কোন বিষয়ের কথা বলা হয়েছে? ব্যাখ্যা করো।",
          "explanation": "উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্প বিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে ১৭৬০ থেকে ১৮৫০ সাল পর্যন্ত সমগ্র ইউরোপ ও তার সূত্র ধরে পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক 'সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "'যুগান্তকারী পরিবর্তন অবিমিশ্র আশীর্বাদ নয়।'- উক্তিটি উদ্দীপকের আলোকে বিশ্লেষণ করো।",
          "explanation": "হ্যাঁ, শিল্প বিপ্লবের এ পরিবর্তন মানব জীবনে অবিমিশ্র আশীর্বাদ নয় বলে মনে করি। কারণ শিল্প বিপ্লবের ফলে বেশ কিছু নেতিবাচক অবস্থারও সৃষ্টি হয়েছে। শিল্প বিপ্লবের ফলে মানবজীবনে যে প্রভূত উন্নয়ন সাধিত হয়েছে তার সাথে - নানা অবাঞ্ছিত ও অস্বস্তিকর অবস্থারও সৃষ্টি হয়েছে। বিশেষ করে যৌথ পরিবার ভাঙন, শ্রেণিদ্বন্দ্ব, অপসংস্কৃতি, পরিবেশ দূষণ, পেশাগত দুর্ঘটনা বৃদ্ধি, নৈতিক অবক্ষয়, পেশাগত ব্যাধি, মালিক-শ্রমিক বিরোধসহ বিভিন্ন ধরনের আর্থ-সামাজিক সমস্যার উদ্ভব ঘটে। উদ্দীপকে ইংল্যান্ডের একটি যুগান্তকারী ঘটনার কথা বলা হয়েছে, যা সভ্যতাকে দুটি ভাগে বিভক্ত করেছে। এটি শিল্প বিপ্লব পূর্ব ও পরবর্তী সময়কে নির্দেশ করে। শিল্প বিপ্লবের ফলে উৎপাদন ব্যবস্থায় সুদূরপ্রসারী ও দীর্ঘমেয়াদি পরিবর্তন ঘটে। যেমন- উৎপাদন ব্যবস্থা, শিল্পায়ন, নগরায়ণ, অর্থনীতি, রাজনীতি, সংস্কৃতিসহ সার্বিক চিন্তাধারায় আমূল পরিবর্তন ঘটে। এ পরিবর্তন ইতিবাচক উন্নয়নের পাশাপাশি বিভিন্ন সামাজিক সমস্যা, শ্রেণি বিভাজন, পুঁজিবাদী অর্থব্যবস্থা প্রভৃতি সৃষ্টি করেছে। তাই একথা নিঃসন্দেহে বলা যায় শিল্প বিপ্লবের পরিবর্তন \"মানবজীবনে শুধু আশীর্বাদ নয়।\" পরিশেষে বলতে পারি, শিল্প বিপ্লবের ফলে মানব জীবনে ইতিবাচক পরিবর্তনের পাশাপাশি নেতিবাচক প্রভাবও বিদ্যমান।"
        }
      ]
    },
    {
      "number": "3",
      "uddipok": "'ক' রাষ্ট্র তাদের দরিদ্র ব্যক্তিদের কল্যাণে একটি আইন প্রণয়ন করে। এ আইনে রাষ্ট্র দরিদ্রদের দায়িত্ব গ্রহণ করার পাশাপাশি অসচ্ছল দরিদ্রদের দায়িত্ব নেওয়ার জন্য সচ্ছল আত্মীয়-স্বজনকে বাধ্য করা হয়। দরিদ্রদের সাহায্য করার সুবিধার্থে তাদেরকে তিন ভাগে ভাগ করা হয়।",
      "tag": "BAFSC 23",
      "sub_questions": [
        {
          "label": "ক",
          "question": "Charities Review কী?",
          "explanation": "Charities Review একটি পত্রিকা।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লিখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকে 'ক' রাষ্ট্রের আইনটি কোন বিখ্যাত দরিদ্র আইনের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে 'ক' রাষ্ট্রের আইনটি ইংল্যান্ডের ১৬০১ সালের দরিদ্র আইনের সাথে সামঞ্জস্যপূর্ণ। ষোড়শ শতাব্দীতে ইংল্যান্ডের দারিদ্র্যাবস্থা এমন পর্যায়ে পৌঁছে যে, সরকারকে বাধ্য হয়ে আইন প্রণয়ন করে দারিদ্র্য নিরসনের উদ্যোগ নিতে হয়। ওই সময়ে দারিদ্র্যের কারণে ইংল্যান্ডের আর্থ-সামাজিক অবস্থা বিপর্যস্ত হয়ে ওঠে। এ অবস্থা উত্তরণে ১৬০১ সালে প্রণয়ন করা হয় এলিজাবেথীয় দরিদ্র আইন বা ১৬০১ সালের দরিদ্র আইন। যেমনটি উদ্দীপকেও দেখা যায়। উদ্দীপকে 'ক' রাষ্ট্র তাদের দরিদ্র ব্যক্তিদের কল্যাণে একটি আইন প্রণয়ন করে। এ আইনে দরিদ্রদের দায়িত্ব গ্রহণ করার পাশাপাশি অসচ্ছল দরিদ্রদের দায়িত্ব নেয়ার জন্য সচ্ছল আত্মীয়-স্বজনকে বাধ্য করা হয়। দরিদ্রদের সাহায্য করার সুবিধার্থে তাদেরকে তিন ভাগে ভাগ করা হয়। এতে বোঝা যায়, উদ্দীপকে 'ক' রাষ্ট্রের আইনটি ইংল্যান্ডের ১৬০১ সালের দরিদ্র আইনকে নির্দেশ করে। ১৬০১ সালের দরিদ্র আইনে সেবাদানের ক্ষেত্রে সরকারের পাশাপাশি দরিদ্রদের আত্মীয়স্বজন ও পরিবারের চিহ্নিত করা হয়। এতে সামর্থ্যবান পরিবার ও সম্পদশালী আত্মীয়জনকে দায়িত্ব গ্রহণে বাধ্য করা হয়। শারীরিকভাবে সক্ষম ও সচ্ছল আত্মীয়স্বজন, সম্পন্ন ভিক্ষুকদের সাহায্য দেওয়া নিষেধ করা হয়। এছাড়াও এ আইনে দরিদ্রদের সক্ষম দরিদ্র, অক্ষম দরিদ্র ও নির্ভরশীল শিশু এই তিন শ্রেণিতে ভাগ করা হয়। তাই বলা 'যায়, উদ্দীপকের 'ক' রাষ্ট্রের আইনটি ইংল্যান্ডের ১৬০১ সালের দরিদ্র আইনের সাথে সামঞ্জস্যপূর্ণ।"
        },
        {
          "label": "ঘ",
          "question": "উক্ত আইনের মাধ্যমে দরিদ্রদের বিভিন্ন শ্রেণিতে বিভক্ত করার যথার্থতা তুলে ধরো।",
          "explanation": "ইংল্যান্ডের ১৬০১ সালের দরিদ্র আইনের মাধ্যমে দরিদ্রদের বিভিন্ন শ্রেণিতে বিভক্ত করার যথার্থতা রয়েছে। ইংল্যান্ডে দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে ১৬০১ সালের দরিদ্র আইন প্রণয়ন করা হয়। এ আইনে সাহায্যদানের সুবিধার্থে দরিদ্রদের তিন শ্রেণিতে ভাগ করা হয়। ইংল্যান্ড ১৬০১ সালের দরিদ্র আইনে দরিদ্রদের সক্ষম দরিদ্র, অক্ষম দরিদ্র ও নির্ভরশীল শিশু এই তিন শ্রেণিতে বিভক্ত করা হয়। সবল বা কর্মক্ষম ভিক্ষুকদের সক্ষম দরিদ্র বা Sturdy Beggan বলা হতো। রুগ্ন, বৃদ্ধ, পঙ্গু, বধির, অন্ধ এবং সন্তানাদিসহ বিধবা ইত্যাদি যারা কাজ করতে সক্ষম নয় তারাই অক্ষম দরিদ্রদের পর্যায়ভুক্ত ছিলো। মূলত তৎকালীন ইংল্যান্ডে দারিদ্র্য অবস্থা অনেক প্রকট আকার ধারণ করে। আবার ভিক্ষাবৃত্তিও বেড়ে যায়। অনেক সক্ষম মানুষজনও ভিক্ষাবৃত্তি করে জীবিকা নির্বাহ করতো। আবার অনেক দরিদ্র মানুষের আত্মীয়-স্বজন ছিলো সম্পদশালী। অন্যদিকে অনেক দরিদ্র ছিলো যাদের পক্ষে কাজ করে উপার্জন করা সম্ভব না। এদের মধ্যে ছিলো রুগ্ন, বৃদ্ধ, পঙ্গু প্রভৃতি শ্রেণির মানুষজন। এছাড়াও এতিম, পরিত্যক্ত ও অক্ষম পিতা-মাতার সন্তানদের জন্য প্রয়োজন ছিলো ভিন্ন ব্যবস্থা। ফলে সরকার দরিদ্রদের ধরন অনুযায়ী তিন শ্রেণিতে ভাগ করে। এ বিভক্তিকরণের ফলে সরকার এদের দারিদ্র্য বিমোচনে আলাদা আলাদা ব্যবস্থা গ্রহণ করতে পেরেছিল। এতে দরিদ্রদের জন্য ভিক্ষা নিষিদ্ধ করা হয় এবং এদের সংশোধনারে কাজ করতে বাধ্য করা হয়। অক্ষম দরিদ্রদেরকে সক্ষমতা অনুযায়ী কাজ করতে বাধ্য করা হয় এবং ওভারসিয়ারের মাধ্যমে এদের সাহায্যদানের ব্যবস্থা করা হয়। এছাড়াও এ বিভক্তিরণের ফলে নির্ভরশীল শিশুদের দত্তক দেওয়ার ব্যবস্থা সহজ হয়। উপরের আলোচনা থেকে তাই বলা যায়, ১৬০১ সালের দরিদ্র আইনে দরিদ্রদের বিভিন্ন শ্রেণিতে বিভক্ত করার যথার্থতা রয়েছে।"
        }
      ]
    },
    {
      "number": "4",
      "uddipok": "",
      "tag": "BAFSC 23",
      "sub_questions": [
        {
          "label": "ক",
          "question": "সমাজকর্ম পেশার সর্বপ্রথম সংগঠনের নাম কী?",
          "explanation": "সমাজকর্ম পেশার সর্বপ্রথম সংগঠন হলো দান সংগঠন সমিতি।"
        },
        {
          "label": "খ",
          "question": "আত্মনিয়ন্ত্রণ অধিকার বলতে কী বোঝায়?",
          "explanation": "আত্মনিয়ন্ত্রণ অধিকার (Right of Self-determination) বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের (Self-determination) সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এ অধিকার ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে"
        },
        {
          "label": "গ",
          "question": "প্রদত্ত ছকে (?) চিহ্নিত স্থানটি কোন বিষয়কে নির্দেশ করে? ব্যাখ্যা করো।",
          "explanation": "উদ্দীপকের '?' চিহ্নিত স্থানটি পেশাকে নির্দেশ করে। পেশার ইংরেজি প্রতিশব্দ হলো Profession, যা ল্যাটিন শব্দ 'Professio' থেকে এসেছে। এর অর্থ হলো 'To make a public declaration'। এ দৃষ্টিতে পেশাদার তারাই, যারা নিজেদের নির্দিষ্ট বিষয় সম্পর্কে বিশেষভাবে অবহিত বলে দাবি করে এবং সমাজে বিশেষ অবস্থান লাভ করে। উদ্দীপকে নির্দেশিত নিয়ামকগুলো পেশার বৈশিষ্ট্যকে তুলে ধরে। প্রত্যেক পেশারই একটি সুশৃঙ্খল জ্ঞানভাণ্ডার বিদ্যমান। এটি পেশাগত তাত্ত্বিক ভিত্তি ও কর্মানুশীলনে ব্যবহারের উপকরণ। পেশাদার ব্যক্তির শুধু জ্ঞান থাকলে চলে না। প্রশিক্ষণ ও কর্মানুশীলনের মাধ্যমে বিশেষ দক্ষতা ও কৌশল প্রয়োগ ক্ষমতা অর্জন করতে হয়। এক্ষেত্রে পেশার বিকাশকরণে আধুনিক বিশ্ববিদ্যালয়গুলো শিক্ষা ও প্রশিক্ষণ প্রদান করে। পেশার মূল বিষয় উপার্জনশীলতা, যা-পেশাদার ব্যক্তির কর্মের সাথে জড়িত বিষয়। পেশা সমাজকল্যাণের সাথে জড়িত বলে এর সামাজিক স্বীকৃতিও বিশেষ মর্যাদা দেওয়া হয়। আলোচিত উদ্দীপকের বিষয়গুলো ছাড়াও পেশাগত দায়িত্ব ও জবাবদিহিতা পেশাগত নৈতিক বিধিমালা, পেশাগত সংগঠন প্রভৃতি বৈশিষ্ট্যের আলোকে পেশাকে যথার্থরূপে ব্যাখ্যা করা যায়।"
        },
        {
          "label": "ঘ",
          "question": "উক্ত বিষয়টির গুরুত্ব বিশ্লেষণ করো।",
          "explanation": "উদ্দীপকে নির্দেশিত বিষয় তথা পেশার গুরুত্ব সুদূরপ্রসারী। পেশা হলো সুশৃঙ্খল ও তত্ত্বনির্ভর জ্ঞান যা মূল্যবোধ ও নৈতিকতার সাথে বাস্তবে প্রয়োগ করা হয়। পেশা হতে হলে কোনো কাজের অবশ্যই বিশেষ জ্ঞান, প্রশিক্ষণ ও উপার্জনমুখী বৈশিষ্ট্য থাকতে হবে। এছাড়া পেশার অনুশীলনকারীদের পেশাগত নিয়ন্ত্রণ, নৈতিক নিয়ন্ত্রণ থাকবে। মানব সভ্যতায় পেশা গুরুত্বপূর্ণ ভূমিকা পালন করে। যারা পেশাজীবী তারা সমাজের উন্নয়নে ও সেবা প্রদানে গুরুত্বপূর্ণ ভূমিকা পালন করে। সাধারণত পেশাজীবীরা সমাজের গুরুত্বপূর্ণ শ্রেণি হিসেবে বিবেচিত হয়। পেশাজীবীরা সমাজের সবচেয়ে মেধাবী শ্রেণি ও বলা যায়। পেশাজীবীরাই সমাজে সামগ্রিক উন্নতিতে অগ্রণী ভূমিকা পালন করে আমাদের সমাজে ডাক্তার, ইঞ্জিনিয়ার, আইনজীবী, ব্যাংকার, গবেষক প্রভৃতি পেশাজীবী লক্ষ করা যায়। ডাক্তার রোগীর চিকিৎসা প্রদান করে রোগীকে সুস্থ করে তোলেন, ইঞ্জিনিয়ার অবকাঠামোগত উন্নয়ন করে আমাদের জীবনযাত্রাকে সহজ করে দেন। সভ্যতার অগ্রযাত্রায় ইঞ্জিনিয়াররা গুরুত্বপূর্ণ অবদান রেখে চলেছে। আইনজীবীরা আইনি পরামর্শ দিয়ে আমাদের সহায়তা করেন। শিক্ষক আমাদেরকে শিক্ষা দিয়ে জাতি গড়ে তোলেন। যেকোনো দেশের অগ্রগতিতে পেশাজীবীর ভূমিকা অনস্বীকার্য। আমাদের দৈনন্দিন জীবনে বিভিন্ন ধরনের সেবার প্রয়োজন হয়। এসকল সেবা প্রদানে পেশাজীবী শ্রেণি ভূমিকা রাখে। উপরের আলোচনা থেকে বলা যায়, পেশার গুরুত্ব অত্যধিক।"
        }
      ]
    },
    {
      "number": "5",
      "uddipok": "'ক' রাষ্ট্রে প্রধানমন্ত্রীর ত্রাণ তহবিল নামে একটি তহবিল রয়েছে। রাষ্ট্রের বিভিন্ন উৎস থেকে এ তহবিল গঠিত হয়। সেই সম্পদ রাষ্ট্রের দুস্থ, দরিদ্র ও আশ্রয়হীন জনগণের কল্যাণে ব্যবহার করা হয়।",
      "tag": "BAFSC 23",
      "sub_questions": [
        {
          "label": "ক",
          "question": "ওয়াকফ কী?",
          "explanation": "ওয়াকফ শব্দের অর্থ আটক।"
        },
        {
          "label": "খ",
          "question": "সমাজসংস্কার বলতে কী বোঝায়?",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত ক্ষতিকর রীতিনীতি প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "উদ্দীপকে 'ক' রাষ্ট্রের গৃহীত ব্যবস্থা সনাতন সমাজকল্যাণের কোন ব্যবস্থার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে 'ক' রাষ্ট্রের গৃহীত ব্যবস্থা সনাতন সমাজকল্যাণের বায়তুল মাল ব্যবস্থার সাথে সামাঞ্জস্যপূর্ণ। বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণের লক্ষ্যে গঠিত একটি মৌলিক প্রতিষ্ঠান। জনকল্যাণ এবং ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্যে বায়তুল মাল গঠিত হয়। উদ্দীপকে 'ক' রাষ্ট্রের প্রধানমন্ত্রীর ত্রাণ তহবিল রাষ্ট্রের বিভিন্ন উৎস থেকে গঠিত হয়। এই তহবিল থেকে রাষ্ট্রের দুস্থ, দরিদ্র ও আশ্রয়হীন জনগণের কল্যাণে ব্যবহার করা হয়। 'ক' রাষ্ট্রের গৃহীত এই ব্যবস্থা সনাতন সমাজকল্যাণ ব্যবস্থা বায়তুল মালের সাথে সামঞ্জস্যপূর্ণ। বায়তুল একটি রাষ্ট্রীয় পর্যায়ে ধারণা। সাধারণত ইসলামি শরিয়া অনুযায়ী পরিচালিত রাষ্ট্রে বায়তুল মালের প্রচলন দেখা যায়। বায়তুল মাল বলতে ইসলামি রাষ্ট্রের কোষাগারকে বোঝানো হয়। ইসলামি রাষ্ট্রে জনসাধারণের দেওয়া কর, জাকাত, সদকা, যুদ্ধলব্ধ সম্পত্তি, ভূমি রাজস্ব, চাঁদা, উত্তরাধিকার সম্পত্তিসহ বিভিন্ন উৎস হতে প্রাপ্ত অর্থ বায়ুতুল মালে জমা করা হতো। এ অর্থ রাজ্যশাসনের ব্যয়ভার মেটানোসহ দুস্থ, অসহায় ও আশ্রয়হীন মানুষের কল্যাণে ব্যয় করা হতো। বায়তুলের কার্যক্রম উদ্দীপকের 'ক' দেশের ত্রাণ তহবিলের কার্যক্রমের সাথে সাদৃশ্যপূর্ণ। তাই বলা যায়, 'ক' রাষ্ট্রের গৃহীত ব্যবস্থা সনাতন সমাজক্যাণ বায়তুল মাল ব্যবস্থার সাথে সঙ্গতিপূর্ণ।"
        },
        {
          "label": "ঘ",
          "question": "সমাজকল্যাণে এ ধরনের ব্যবস্থার গুরুত্ব আছে কী? এ বিষযে তোমার মতামত দাও।",
          "explanation": "সমাজকল্যাণে বায়তুল মাল ব্যবস্থার অত্যাধিক গুরুত্ব রয়েছে। সংগঠিত ও পরিকল্পিত উপায়ে রাষ্ট্রীয় নিয়ন্ত্রণে জনগণের কল্যাণ সাধনের উজ্জ্বল দৃষ্টান্ত বায়তুল মাল। কল্যাণমূলক রাষ্ট্রের ধারণা বায়তুল মালের দর্শনের ভিত্তিতে গড়ে উঠেছে। বায়তুল মাল প্রতিষ্ঠার মাধ্যমে সমাজকল্যাণ ও জনকল্যাণমূলক কাজে বিশ্বে প্রথম রাষ্ট্রের অংশগ্রহণের সূত্রপাত ঘটে। বায়তুল মালের প্রধান লক্ষ্য জনগণের মৌল মানবিক চাহিদা পূরণ করা। আধুনিক সমাজকল্যাণ একই লক্ষ্যে কাজ করছে। তাছাড়া রাজ্য শাসনের ব্যয় নির্বাহের পর বায়তুল মালের উদ্বৃত্ত অর্থ বিভিন্ন জনকল্যাণ ও সেবামূলক কাজে ব্যয় করা হতো। সমাজকল্যাণও জনকল্যাণের লক্ষ্যে কাজ করছে। বায়তুল মালের উদ্বৃত্ত অর্থ জনগণের মধ্যে সমহারে বণ্টন করা হতো। সম্পদ ও সুযোগের সুষম বণ্টন নিশ্চিত করতে সমাজকল্যাণ উদ্যোগ গ্রহণ করে- যাতে অর্থনৈতিকভাবে বৈষম্যহীন সমাজ প্রতিষ্ঠিত হয়। পরিশেষে বলা যায়, বাংলাদেশের মতো অনুন্নত দেশে দরিদ্র শ্রেণি, বেতনভুক্ত কর্মচারী, ক্ষুদ্র কৃষকদের মৌলিক চাহিদা পূরণের জন্যে বায়তুল মালের গুরুত্ব অপরিসীম। বায়তুল মালের আদর্শ ও নীতির ভিত্তিতে পরিচালিত সেবামূলক কার্যক্রমের মাধ্যমে সমাজের বৃহত্তর কল্যাণ সাধন সম্ভব।"
        }
      ]
    },
    {
      "number": "6",
      "uddipok": "এটি এমন একটি প্রতিষ্ঠান যা সরকারি ও বেসরকারি উদ্যোগে পরিচালিত হয়। তা রাস্তার দুই পাশে নির্মাণ করা হতো। ক্লান্ত পথিক, পীর, ফকির, দরবেশ, আউলিয়া, মুসাফির ও পর্যটকদের বিনামূল্যে নিরাপদ বিশ্রাম, খাদ্য, পানীয় সরবরাহ, রাত্রিযাপন এবং চিকিৎসা সেবা প্রদান করা হতো। বর্তমানে এই প্রতিষ্ঠানের পরিবর্তনে আবাসিক হোটেল, অবকাশ কেন্দ্র, ডাকবাংলো ইত্যাদির মাধ্যমে পথিকদের সেবা দেওয়া হয়।",
      "tag": "BAFSC 23",
      "sub_questions": [
        {
          "label": "ক",
          "question": "ধর্মগোলা কী ?",
          "explanation": "ধর্মগোলা মূলত একটি খাদ্য সংরক্ষণ পদ্ধতি।"
        },
        {
          "label": "খ",
          "question": "দানশীলতা বলতে কী বোঝায়?",
          "explanation": "দানশীলতা বলতে শর্তহীনভাবে স্বার্থ ত্যাগ করে অপরের কল্যাণে কোনো কিছু দান করার মানসিকতাকে বোঝায়। দানশীলতা মানবপ্রেম থেকে সৃষ্ট একটি কল্যাণমূলক ব্যবস্থা। এটি সম্পূর্ণ স্বেচ্ছাপ্রণোদিত। তবে প্রত্যেক ধর্মই দুস্থ ও অসহায়দের কল্যাণে ধনী বা সম্পদশালীদের দান করার জন্য উৎসাহিত করে। সুতরাং দানশীলতা হলো মানবপ্রেম থেকে সৃষ্ট একটি মহৎ গুণ, যা দুস্থদের কল্যাণকে ত্বরান্বিত করে।"
        },
        {
          "label": "গ",
          "question": "উদ্দীপকে কোন সমাজকল্যাণমূলক প্রতিষ্ঠানের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সমাজকল্যাণমূলক প্রতিষ্ঠান সরাইখানার প্রতি ইঙ্গিত করা হয়েছে। সাধারণ অর্থে 'সরাইখানা' হচ্ছে বিশ্রামাগার। সরাইখানা রাস্তার পাশে নির্মিত আশ্রয়কেন্দ্র যেখানে ক্লান্ত পথিক, পীর, ফকির, দরবেশ, পর্যটক প্রভৃতি শ্রেণির মানুষের বিনামূল্যে ও নিরাপদে বিশ্রাম, খাদ্য, পানীয় সরবরাহ ও চিকিৎসা প্রদান করা হতো। সরকারি উদ্যোগে এটি চালানো হতো। আধুনিককালে সরাইখানার অস্তিত্ব নেই। তবে প্রয়োজনীয়তার কথা অনুভব করে সরাইখানার মতো বিভিন্ন সেবাধর্মী প্রতিষ্ঠান সৃষ্টি হয়েছে। যেমন পর্যটকদের জন্য আবাসিক হোটেল, রেস্ট হাউজ, সার্কিট হাউজ প্রভৃতি। তবে সরাইখানায় বিনামূল্যে খাদ্য ও আশ্রয়ের ব্যবস্থা থাকলে বর্তমানে সরাইখানা ধারণা থেকে উদ্ভুত প্রতিষ্ঠানগুলো অর্থের বিনিময়ে সেবা প্রদান করে। এগুলোতে অর্থের বিনিময়ে যতদিন ইচ্ছা থাকা যায়। উদ্দীপকে এমন একটি প্রতিষ্ঠানের কথা বলা হয়েছে, যা সরকারি ও বেসরকারি উদ্যোগে রাস্তার পাশে ক্লান্ত পথিক, পীর, ফকির, দরবেশ, মুসাফির ও পর্যটকদের জন্য বিনামূল্যে নির্মাণ করা হতো। এতে বিশ্রাম, খাদ্য, পানীয় সরবরাহ, রাত্রিযাপন এবং চিকিৎসা সেবা প্রদান করা হতো। উদ্দীপকের এই প্রতিষ্ঠানটি সনাতন সমাজকল্যাণ প্রতিষ্ঠান সরাইখানাকে ইঙ্গিত করে। কারণ সরাইখানাও উদ্দীপকে বৈশিষ্ট্যকে ধারণ করে।"
        },
        {
          "label": "ঘ",
          "question": "উদ্দীপকে উক্ত সমাজকল্যাণমূলক প্রতিষ্ঠানের গুরুত্ব বিশ্লেষণ করো।",
          "explanation": "সমাজকল্যাণে উক্ত ব্যবস্থা অর্থাৎ সরাইখানার গুরুত্ব অনেক এবং আমি এ বক্তব্যের সাথে একমত। সরাইখানা আধুনিককালের মুসাফিরখানার প্রতিরূপ। সাধারণভাবে সরাইখানাকে বিশ্রামাগার হিসেবে বিবেচনা করা হয়। মধ্যযুগে বর্তমানের মতো এত উন্নত রাস্তাঘাট ও যানবাহন ছিল না। তখন মানুষকে হেঁটে অথবা ঘোড়ায় চড়ে দূরের রাস্তা পাড়ি দিতে হতো। যার কারণে যাত্রাপথে বিশ্রাম ও রাত্রিযাপনের প্রয়োজনে সরাইখানা গড়ে ওঠে। প্রজাহিতৈষী শাসক কিংবা উদার সম্পদশালী ব্যক্তিগণ পথিকদের রাত্রি যাপনের জন্য বড় বড় রাস্তার পাশে বিশ্রামাগার স্থাপন করতেন, যা সমাজকল্যাণে অপরিসীম ভূমিকা রাখত। কারণ পথিকেরা এখানে বিনা পয়সায় থাকা-খাওয়া ও বিশ্রাম পেতেন। শ্রান্ত-ক্লান্ত মানুষদের নিরাপদ আশ্রয় ছিল এটি; যার মূল ভিত্তি ছিল মানবতাবোধ। ঝড়-বৃষ্টির সময় আশ্রয় গ্রহণ, ক্লান্তি দূরীকরণ, বন্যপ্রাণীর আক্রমণ থেকে রক্ষা পাওয়া, চোর-ডাকাতের উপদ্রব থেকে নিরাপত্তা বিধানে সরাইখানার প্রয়োজনীয়তা ছিল অপরিসীম, যা বর্তমানেও বিরাজমান। যদিও সরাইখানার আদলে গড়ে ওঠা হোটেল-মোটেলগুলোতে বাণিজ্যিক ভিত্তিতে সেবাদান চলে, তবুও এর গুরুত্ব অনস্বীকার্য। উপরিউক্ত আলোচনা থেকে তাই বলা যায়, ঐতিহ্যবাহী সমাজকল্যাণ প্রতিষ্ঠান হিসেবে যাত্রাপথে মুসাফিরদের সহায়তায় সরাইখানার গুরুত্ব এখনো অপরিসীম।"
        }
      ]
    },
    {
      "number": "7",
      "uddipok": "",
      "tag": "BAFSC 23",
      "sub_questions": [
        {
          "label": "ক",
          "question": "সমাজকর্ম পদ্ধতি কী?",
          "explanation": "ব্যক্তি, দল ও সমষ্টির সমস্যার পেশাগত সেবা প্রদানের লক্ষ্যে সমাজকর্মীগণ যেসব কৌশল অবলম্বন করেন তাই সমাজকর্ম পদ্ধতি।"
        },
        {
          "label": "খ",
          "question": "দল সমাজকর্ম পদ্ধতি বলতে কী বোঝায়?",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টি কেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে '?' স্থানে কোন পদ্ধতিটি প্রযোজ্য? ব্যাখ্যা করো।",
          "explanation": "উদ্দীপকে '?' চিহ্নিত স্থানে সমাজকর্মের মৌলিক পদ্ধতির ইঙ্গিত করা হয়েছে। সমাজকর্মের সমস্যা সমাধান প্রক্রিয়ায় মৌলিক ও সহায়ক এ দু'ধরনের পদ্ধতি অনুশীলন 'করা হয়। মৌলিক পদ্ধতি বলতে সেসব কর্ম- প্রক্রিয়াগুলোকে বোঝায় যেগুলো সমস্যা সমাধানে সরাসরি এবং প্রত্যক্ষভাবে অনুশীলন করা হয়। সমাজকর্মের সমস্যা সমাধান প্রক্রিয়ার সামগ্রিক কার্যক্রম এ পদ্ধতিগুলোকে কেন্দ্র করে আবর্তিত হয় বিধায় এগুলোকে মৌলিক পদ্ধতি বলা হয়। ঐতিহ্যগত দিক থেকে মৌলিক পদ্ধতি তিনভাগে বিভক্ত। যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম। উদ্দীপকে ছকেও ব্যক্তি সমাজকর্ম, দল সমাজকর্ম ও সমষ্টি সমাজকর্ম এ তিনটি পদ্ধতির উল্লেখ করা হয়েছে। এ পদ্ধতিগুলো মূলত সমাজকর্মের মৌলিক পদ্ধতির অন্তর্ভুক্ত। তাই বলা যায় '?' চিহ্নিত স্থানে সমাজকর্মের মৌলিক পদ্ধতি বসবে।"
        },
        {
          "label": "ঘ",
          "question": "উদ্দীপকে উল্লেখিত পদ্ধতির পারস্পরিক সম্পর্ক বিশ্লেষণ করো।",
          "explanation": "ব্যক্তি সমাজকর্ম, দল সমাজকর্ম ও সমষ্টি সমাজকর্ম পদ্ধতির মধ্যে পারস্পরিক আন্তঃসম্পর্ক রয়েছে। সমাজকর্ম একটি সাহায্যকারী পেশা। এটি ব্যক্তি, দল ও সমষ্টির উন্নয়নে কাজ করে। সমাজকর্মের তিনটি মৌলিক পদ্ধতি রয়েছে। যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম। সমাজকর্ম মৌলিক এ তিনটি পদ্ধতির সাহায্যে কাজ করে এবং এদের মধ্যে পারস্পরিক সম্পর্ক রয়েছে। ব্যক্তি সমাজকর্ম ব্যক্তির সমস্যা সমাধানের চেষ্টা করে। এ পদ্ধতিতে ব্যক্তির বিভিন্ন আর্থ-সামাজিক অবস্থা পর্যালোচনা করে সমস্যা সমাধানের চেষ্টা করা হয়। অন্যদিকে দল সমাজকর্ম হলো দলভুক্ত সদস্যদের সাথে শৃঙ্খলাপূর্ণ নিয়মতান্ত্রিক উপায়ে কাজ করার এক বিশেষ পদ্ধতি। দল সমাজকর্মে দলের সমস্যা নিরসনের চেষ্টা করা হয়। যেহেতু ব্যক্তি নিয়ে প্রতিটা দল গঠিত হয়। সেজন্য দল সমাজকর্মের সাথে ব্যক্তি সমাজকর্মের সম্পর্ক রয়েছে। এ পদ্ধতিতে দল ও ব্যক্তির উভয়দিক বিবেচনা করা হয়। আর সমষ্টি সমাজকর্ম নির্দিষ্ট ভৌগোলিক অঞ্চলের সমস্যা সমাধানের চেষ্টা করে। এক্ষেত্রেও সমষ্টির মাঝে ব্যক্তির বসবাস। তাই ব্যক্তি ও সমষ্টির দৃষ্টিভঙ্গি এবং চাহিদা বোঝার ক্ষেত্রে সমাজকর্মের মৌলিক পদ্ধতিগুলোর মধ্যে পারস্পরিক সম্পর্ক রয়েছে।"
        }
      ]
    },
    {
      "number": "8",
      "uddipok": "মামুন লেখাপড়া শেষে চাকরি না পেয়ে হতাশাগ্রস্ত হয়ে পড়ে। হতাশা থেকে সে নেশায় আসক্ত হয়। বর্তমানে সে স্বাভাবিক জীবনে ফিরে আসার অভিপ্রায়ে একটি পেশাগত প্রতিষ্ঠানে কর্মরত সমাজকর্মী নাদিমের শরণাপন্ন হয়।",
      "tag": "BAFSC 23",
      "sub_questions": [
        {
          "label": "ক",
          "question": "দল সমাজকর্মের উপাদান কয়টি?",
          "explanation": "দল সমাজকর্মের উপাদান ৪টি।"
        },
        {
          "label": "খ",
          "question": "ব্যক্তির মূল্য ও মর্যাদার স্বীকৃতি বলতে কী বোঝায়?",
          "explanation": "ব্যক্তির মূল্য ও মর্যাদার স্বীকৃতি বলতে সাহায্যার্থীকে ব্যক্তি হিসেবে যথযথ মূল্যায়ন করাকে বোঝায়। সমাজে বসবাসরত প্রতিটি ব্যক্তি বিশেষ মর্যাদার অধিকারী। ব্যক্তি চায় যেন সে যে সমাজ বা পরিবেশে বাস করে সেখানে তার মূল্যায়ন হোক। মানুষ হিসেবে ব্যক্তি যে মর্যাদার অধিকারী সমাজকর্মী কর্তৃক তাকে সে মর্যাদা প্রদান করাই ব্যক্তির মূল্য ও মর্যাদার স্বীকৃতি। এটি সমাজকর্মের একটি মৌলিক মূল্যবোধ।"
        },
        {
          "label": "গ",
          "question": "উদ্দীপকে সমাজকর্ম পদ্ধতির উপাদান পরিলক্ষিত হয়? ব্যাখ্যা করো।",
          "explanation": "উদ্দীপকে ব্যক্তি সমাজকর্ম পদ্ধতির উপাদান পরিলক্ষিত হয়। ব্যক্তি সমাজকর্ম কতগুলো অপরিহার্য বিষয় নিয়ে আবর্তিত একটি সাহায্যকারী প্রক্রিয়া। ব্যক্তি সমাজকর্মের উপাদান ৫টি। এগুলো হলো- ব্যক্তি, সমস্যা, স্থান, পেশাদার প্রতিনিধি ও প্রক্রিয়া। ব্যক্তি সমাজকর্মের মূল উপাদান হলো ব্যক্তি। পেশাগতভাবে এই ব্যক্তি হলো সাহায্যার্থী। ব্যক্তি সমাজকর্মের দ্বিতীয় গুরুত্বপূর্ণ উপাদান হলো সমস্যা। সমস্যা হচ্ছে সাধারণত সেসব প্রতিকূল পরিস্থিতি যা ব্যক্তির স্বাভাবিক ভূমিকা পালনে বাধা সৃষ্টি করে। ব্যক্তি সমাজকর্মের তৃতীয় গুরুত্বপূর্ণ উপাদান হলো স্থান বা প্রতিষ্ঠান; এখানে স্থান হলো সুসংগঠিত পেশাগত প্রতিষ্ঠান যার মাধ্যমে সমাজকর্মী সমস্যাগ্রস্ত ব্যক্তিকে সাহায্য করে। চতুর্থ উপাদানটি হলো পেশাদার প্রতিনিধি। তিনি সমাজকর্মের জ্ঞান, দক্ষতা, অভিজ্ঞতা ও কৌশল অনুশীলন করে ব্যক্তির সমস্যা সমাধানে কাজ করেন। ব্যক্তি সমাজকর্মের সর্বশেষ উপাদানটি হলো প্রক্রিয়া; সাহায্যার্থী এজেন্সিতে আসার পর থেকেই এ প্রক্রিয়া শুরু হয়। এ প্রক্রিয়া সমস্যার সমাধান, মূল্যায়ন ও অনুসরণ পর্যন্ত স্থায়ী থাকে। উদ্দীপকের মামুন চাকরি না পেয়ে হতাশ হয়ে মাদকাসক্তিতে জড়িয়ে পড়ে। পেশাগত প্রতিষ্ঠানে কর্মরত নাদিমের শরণাপন্ন হন মামুন। এখানে ব্যক্তি সমাজকর্মের উপাদান হিসেবে মামুন ব্যক্তি, মাদকাসক্তি হলো সমস্যা, নাদিম সমাজকর্মী ও তার প্রতিষ্ঠান হলো এজেন্সি। অর্থাৎ উদ্দীপকে ব্যক্তি সমাজকর্মের চারটি উপাদান পরিলক্ষিত হয়। তাই বলা যায়, উদ্দীপকে ব্যক্তি সমাজকর্মের উপাদান পরিলক্ষিত হয়।"
        },
        {
          "label": "ঘ",
          "question": "উক্ত সমজকর্ম পদ্ধতির উপাদান হিসেবে মামুনের সমস্যা সমাধানে নাদিমের ভূমিকা বিশ্লেষণ করো।",
          "explanation": "ব্যক্তি সমাজকর্মের উপাদান হিসেবে মামুনের সমস্যা সমাধানে। পেশাদার প্রতিনিধি নাদিমের ভূমিকা অত্যধিক। পেশাদার প্রতিনিধি ব্যক্তি সমাজকর্মের একটি গুরুত্বপূর্ণ উপাদান, পেশাদার প্রতিনিধি হলো সমাজকর্মের জ্ঞান। অভিজ্ঞতা, দক্ষতাসম্পন্ন এমন একজন ব্যক্তি যাকে প্রতিষ্ঠান কর্তৃক নিয়োগ করা হয়। ব্যক্তি সমাজকর্মে সমস্যা সমাধান প্রক্রিয়ার সফলতা নির্ভর করে পেশাদার প্রতিনিধির দক্ষতা ও অভিজ্ঞতার ওপর। তাই ব্যক্তি সমাজকর্মে পেশাদার প্রতিনিধি বা সমাজকর্মীর জ্ঞান। দক্ষতা ও অভিজ্ঞতার ওপর অত্যন্ত গুরুত্ব আরোপ করা হয়। ব্যক্তির সমস্যা সমাধানে মূল চালিকাশক্তি হলো পেশাদার প্রতিনিধি। একজন পেশাদার প্রতিনিধি ব্যক্তির সমস্যা সমাধানে মূল নেতৃত্ব দেন। এক্ষেত্রে পেশাদার প্রতিনিধি সাহায্যার্থীর সমস্যার সমাধানে তার জ্ঞান, দক্ষতা, অভিজ্ঞতা ও কৌশল প্রয়োগ করে থাকেন। পেশাদার প্রতিনিধি সেবাগ্রহীতার সাথে পেশাগত সম্পর্ক গড়ে তোলেন। ব্যক্তি সম্পর্কে বিভিন্ন পর্যায়ের তথ্য সংগ্রহ করেন। ব্যক্তি সমস্যা সম্পর্কে পর্যাপ্ত অনুসন্ধানের মাধ্যমে সমস্যা নির্ণয় করেন। সমস্যা নির্ণয় করে ব্যক্তির সামর্থ্য, যোগ্যতা, বিদ্যমান সম্পদের ভিত্তিতে আত্মনিয়ন্ত্রণ অধিকার নীতির আলোকে সমস্যা সমাধানে মনোযোগী হন। এক্ষেত্রে পেশাদার প্রতিনিধি বিদ্যমান সম্পদের সর্বোচ্চ ব্যবহার করেন। সাহায্যার্থীর সমস্যা সমাধানে বিভিন্ন কৌশল প্রয়োগ, করেন। প্রয়োজনে সমস্যা সমাধানে সরসরি হস্তক্ষেপ করেন। পরবর্তী পর্যায়ে সমস্যা সমাধানে মূল্যায়ন ও ফলো-আপ করেন। উপরের আলোচনা থেকে তাই বলা যায়, মামুনের সমস্যা সমাধানে ব্যক্তি সমাজকর্মের উপাদান হিসেবে পেশাদার প্রতিনিধি প্রধান ভূমিকা পালন করবে।"
        }
      ]
    },
    {
      "number": "9",
      "uddipok": "আমজাদ হোসেন একজন অবসরপ্রাপ্ত সরকারি সমাজসেবা কর্মকর্তা। তিনি অবসরের সময়টুকু গ্রামের মানুষের সাথে কাটানোর জন্য গ্রামে চলে যান। তিনি সেখানে কম্পিউটার, ভাষা শিক্ষা প্রতিষ্ঠান চালু করেন। সেখানে কম্পিউটার, ভাষা শিক্ষা ও জীবন দক্ষতাবিষয়ক ট্রেনিং দেওয়া হয়। এই সেন্টার থেকে অনেকেই দেশের বাইরে গিয়ে সফলতা অর্জন, করেছেন। অনেকে দেশেই স্বাবলম্বী হয়ে সমাজে ভূমিকা রাখছেন।",
      "tag": "BAFSC 23",
      "sub_questions": [
        {
          "label": "ক",
          "question": "সমাজকর্ম কোন ধরনের বিজ্ঞান?",
          "explanation": "সমাজকর্ম ব্যবহারিক সামাজিক বিজ্ঞান।"
        },
        {
          "label": "খ",
          "question": "'সমাজকর্মকে বৈজ্ঞানিক জ্ঞান ও মানবিক দক্ষতাসম্পন্ন পেশাদরী সেবাকর্ম'-ব্যাখ্যা করো।",
          "explanation": "সমাজকর্মকে বৈজ্ঞানিক জ্ঞান ও মানবিক দক্ষতাসম্পন্ন পেশাদারী সেবাকর্ম বলা হয়। সমাজকর্ম একটি সাহায্যকারী পেশা। এটি ব্যক্তি, দল ও সমষ্টিকে সেবা প্রদান করে থাকে। এক্ষেত্রে সমাজকর্ম বৈজ্ঞানিক জ্ঞানের প্রয়োগ ঘটায়। সমস্যা সমাধানে মানবিক গুণাবলির দক্ষতাকে কাজে লাগায়। তাই সমাজকর্ম একটি বৈজ্ঞানিক জ্ঞান ও মানবিক দক্ষতাসম্পন্ন পেশাদারী সেবাকর্ম হিসেবে বিবেচিত।"
        },
        {
          "label": "গ",
          "question": "উদ্দীপক ও পাঠ্যবইয়ের আলোকে সমাজকর্মের লক্ষ্য ও উদ্দেশ্যে ব্যাখ্যা করো।",
          "explanation": "উদ্দীপকে সমাজকর্মের আংশিক উদ্দেশ্যের প্রতিফলন ঘটেছে। সমাজে বসবাসরত মানুষ অনেক সময় গতিশীল সামাজিক সম্পর্কের সাথে সামঞ্জস্য স্থাপনে ব্যর্থ হয়। এর ফলে নানারকম সামাজিক সমস্যার সৃষ্টি হয়। মূলত এ সকল সমস্যা সমাধানের মাধ্যমে মানুষকে তার সামাজিক পরিবশের সাথে সামঞ্জস্য স্থাপনে সক্ষম করে তোলার জন্যই সমাজকর্মের উদ্ভব ঘটেছে। এর মূল লক্ষ্য হলো সামাজিক ভূমিকা পালনের জন্য সমাজের প্রতিটি স্তরের মানুষকে সক্রিয় ও সক্ষম করে তোলার পাশাপাশি অনুকূল সামাজিক পরিবেশ সৃষ্টি করা। উদ্দীপকে আমজাদ হোসেন তার গ্রামে কম্পিউটার, ভাষা শিক্ষা ও জীবন দক্ষতাবিষয়ক ট্রেনিং প্রদানে ব্যবস্থা করে। এতে অনেকেই সফলতা অর্জন করেও স্বাবলম্বী হয়। উদ্দীপকের এই চিত্র সমাজকর্মের বহুমুখী উদ্দেশ্যের মধ্যে স্বাবলম্বন অর্জনে সহায়তা করার উদ্দেশ্যকে প্রতিফলিত করে। সমাজকর্মের অন্যতম লক্ষ্য হলো সমাজের প্রত্যেকটি মানুষকে আত্মনির্ভরশীল করে তোলা। এটি মানুষকে এমনভাবে সহায়তা করে যাতে ব্যক্তি স্বীয় ক্ষমতা, নিজস্ব সম্পদ ও সুযোগ কাজে লাগিয়ে আত্মনির্ভরশীল হয়ে উঠতে পারে। এজন্যই সমাজকর্ম একটি সাহায্যকারী প্রক্রিয়া (Enabling process) হিসেবে বিবেচিত হয়ে থাকে। তাই বলা যায়, উদ্দীপকে সমাজকর্মের আংশিক লক্ষ্য ও উদ্দেশ্যের প্রতিফলন ঘটেছে।"
        },
        {
          "label": "ঘ",
          "question": "সমাজকর্মের মাধ্যমে পেশাদারী জ্ঞান ও দক্ষতার উন্নয়ন ঘটে- উদ্দীপকের আলোকে আলোচনা করো।",
          "explanation": "সমাজকর্মের মাধ্যমে পেশাদারি জ্ঞান ও দক্ষতার উন্নয়ন ঘটে- মন্তব্যটি যথার্থ। সমাজকর্ম একটি সক্ষমকারী প্রক্রিয়া। সমাজকর্ম ব্যক্তি, দল ও সমষ্টির উন্নয়নে বিভিন্ন ধরনের কর্মসূচি গ্রহণ করে থাকে। এ সকল কর্মসূচি সমাজের মানুষের মধ্যে পেশাদারী জ্ঞান ও দক্ষতার উন্নয়ন ঘটায়। উদ্দীপকে আমজাদ হোসেন তার এলাকায় মানুষের স্বাবলম্বিতা অর্জনে কম্পিউটার ও ভাষা শিক্ষা প্রতিষ্ঠান চালু করেন। যা মানুষের মধ্যে পেশাগত জ্ঞান ও দক্ষতার উন্নয়ন ঘটায়। সমাজকর্মও সব সময় কর্মমুখী কর্মসূচি, পরিচালনায় পদক্ষেপ গ্রহণ করে। সমাজকর্ম ব্যক্তির মধ্যে সামাজিক ভূমিকা পালন ক্ষমতা উন্নয়নে প্রয়াসী হয়। সমাজকর্ম ব্যক্তি, দল ও সমষ্টির আর্থ- সামাজিক উন্নয়ন ও দক্ষতা বৃদ্ধির লক্ষ্যে বিভিন্ন প্রশিক্ষণ কার্যক্রম পরিচালনা করে। কম্পিউটার শিক্ষা, ভাষা শিক্ষা, কুটির শিল্প স্থাপন, ক্ষুদ্র ব্যবসা প্রতিষ্ঠান স্থাপন করে। দক্ষতার উন্নয়ন ঘটায়। সমাজকর্ম ক্ষুদ্রঋণ কর্মসূচির মাধ্যমে পশুপালন, মাছ চাষ প্রভৃতি খামার স্থাপনে সহায়তা করে। এছাড়াও কৃষির সার্বিক উন্নয়নে কৃষকদের প্রশিক্ষণ ও সার্বিক সহায়তা প্রদান করে। সমাজকর্ম পেশাগত জ্ঞান বৃদ্ধির লক্ষ্যে বিভিন্ন শিক্ষামূলক কর্মসূচি গ্রহণ করে। ওপরের আলোচনা থেকে তাই বলা যায়, সমাজকর্মের মাধ্যমে পেশাদারী জ্ঞান ও দক্ষতার উন্নয়ন ঘটে- মন্তব্যটি যথার্থ।"
        }
      ]
    },
    {
      "number": "10",
      "uddipok": "সুমনা হক একটি সরকারি শিশু পরিবারের তত্ত্বাবধায়ক। সালমা নামে। অতি দরিদ্র পরিবারের পিতৃহীন একটি মেয়েকে তার প্রতিষ্ঠানে আনা হলে তিনি মেয়েটিকে সাদরে গ্রহণ করলেন। মেয়েটির মতামত নিয়ে তার মনোভাব বুঝে অঙ্কন ও সংগীত শিক্ষার প্রতি গুরুত্বারোপ করলেন।",
      "tag": "BAFSC 23",
      "sub_questions": [
        {
          "label": "ক",
          "question": "দরিদ্র আইন কমিশন কত সালে প্রণয়ন করা হয়?",
          "explanation": "দরিদ্র আইন কমিশন ১৯০৫ সালে প্রণয়ন করা হয়।"
        },
        {
          "label": "খ",
          "question": "সমাজকর্ম মূল্যবোধ বলতে কী বোঝ?",
          "explanation": "সমাজকর্ম মূল্যবোধ বলতে সমাজকর্মীদের জ্ঞান ও দক্ষতা প্রয়োগ করার ক্ষেত্রে অনুসৃত মূল্যবোধগুলোকে বোঝানো হয়, যা মানুষের কল্যাণে প্রয়োগ করা হয়। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার ন্যায় এই পেশাতেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে।"
        },
        {
          "label": "গ",
          "question": "সুমনা হকের কর্মতৎপরতার মধ্যে সমাজকর্মের কোন মূল্যবোধের বেশি প্রতিফলন ঘটেছে? ব্যাখ্যা করো।",
          "explanation": "উদ্দীপকে সুমনা হকের কর্মতৎপরতার মধ্যে সমাজকর্মের যেসব মূল্যবোধের প্রতিফলন দেখা যায় তা হলো ব্যক্তির মূল্য ও মর্যাদার স্বীকৃতি এবং ব্যক্তি স্বাধীনতা নীতি। উদ্দীপকে দেখা যায়, সুমনা হক শিশু পরিবারে সদ্য আগত সালমা নামের মেয়েটিকে সাদরে গ্রহণ করেন যা ব্যক্তির মূল্য ও মর্যাদার স্বীকৃতিকে চিহ্নিত করে। সমাজকর্মী মাত্রই বিশ্বাস করেন যে, ব্যক্তির অন্তর্নিহিত, মূল্য ও মর্যাদার যথাযথ স্বীকৃতি প্রদানের মাধ্যমে তার সুপ্ত প্রতিভার বিকাশ সাধন করা সম্ভব হয়। এক্ষেত্রে তাকে যদি যথাযথ মূল্য ও মর্যাদা সহকারে গ্রহণ করা হয়, তাহলে সে আত্মবিশ্বাসী হবে এবং সমস্যা সমাধানে সক্ষমতা লাভ করবে। এই মূল্যবোধের মাধ্যমে সমাজকর্মী সাহায্যার্থীকে নিষ্ঠা ও আন্তরিকতার সাথে গ্রহণ করেন। এই' ব্যাপারটি উদ্দীপকের সুমনা হকের কাজে দেখা যায়। আবার সালমার মতামত গ্রহণ করে তার পছন্দানুযায়ী বিষয় শেখার দিকে গুরুত্বারোপ করেন সুমনা হক, যা সমাজকর্মের ব্যক্তি স্বাধীনতা নীতিকে প্রতিফলিত করে। সমাজকর্ম বিশ্বাস করে, প্রত্যেক ব্যক্তিই তার নিজস্ব ইচ্ছা ও পছন্দ অনুযায়ী কাজ করতে চায় এবং সে অনুযায়ী কাজ করতে পারলেই তার ব্যক্তিত্বের পূর্ণ বিকাশ সম্ভব হয়। সমাজকর্মের এই মূল্যবোধটি সমস্যাগ্রস্ত ব্যক্তির মধ্যে আত্মবিশ্বাসের জন্ম দেয়। ফলে যে সমস্যা সমাধান প্রক্রিয়ায় অংশগ্রহণের সুযোগ পায় এবং সাবলম্বী হয়। উদ্দীপকে সুমনা হককে দেখা যায়, সালমার মতামত ও আগ্রহের ভিত্তিতে তাকে অংকন ও সংগীত শিক্ষা গ্রহণে উদ্বুদ্ধ করেন। তাই বলা যায়, সুমনা হকের কর্মতৎপরতার মধ্যে সমাজকর্মের ব্যক্তির মূল্য ও মর্যাদার স্বীকৃতি 'এবং ব্যক্তি স্বাধীনতার নীতি এ দুটি মূল্যবোধের প্রতিফলন ঘটেছে।"
        },
        {
          "label": "ঘ",
          "question": "সালমার জীবনের স্থায়ী উন্নয়নে সুমনা সমাজকর্মের আর কোনো মূল্যবোধ অনুসরণ করতে পারে কি? মতামত দাও।",
          "explanation": "উদ্দীপকে উল্লেখিত সালমার জীবনের স্থায়ী উন্নয়নে সুমনা সমাজকর্মের আরো কিছু মূল্যবোধ অনুসরণ করতে পারেন। একজন সমাজকর্মী সব সময়ই চেষ্টা করেন সাহায্যার্থীকে এমনভাবে সাহায্য করতে যাতে সে নিজ সমস্যা মোকাবিলা ও পুনরাবৃত্তি রোধে সক্ষম হয়ে ওঠে। এক্ষেত্রে উদ্দীপকে সুমনা হককে দেখা যায়, শিশু পরিবারে নতুন আগত সালমাকে আন্তরিকভাবে গ্রহণ করে তার সমস্যা মোকাবিলার মাধ্যমে সক্ষম করে তুলতে। এক্ষেত্রে তিনি ব্যক্তির মূল্য ও মর্যাদার স্বীকৃতি এবং ব্যক্তি স্বাধীনতার নীতি অনুসরণ করলেও তা একটি সাময়িক সমাধান আনতে পারে। তাই সালমার জীবনের স্থায়ী উন্নয়নে সমাজকর্মের অন্যান্য মূল্যবোধগুলো অনুসরণ করা উচিত। প্রতিটি পেশার পেশাগত অনুশীলনে কতিপয় মূল্যবোধ অনুসৃত হয়। সেই ধারাবাহিকতায় আমেরিকার জাতীয় সমাজকর্ম সমিতি সমাজকর্মের ১৪টি মূল্যবোধের উল্লেখ করেন যার ভিতর থেকে দুটির প্রয়োগ উদ্দীপকে দেখা যায়। তবে সালমা নামের অতি দরিদ্র পরিবারের পিতৃহীন মেয়েটির স্থায়ী সমস্যা সমাধানে আরো যে মূল্যবোধ অনুসরণ করা যায় সেগুলো হলো- মানুষের প্রতি সম্মান প্রদর্শন, পরিবর্তনের জন্য ব্যক্তির সামর্থ্যের মূল্যায়ন, গোপনীয়তা, ব্যক্তি মানুষকে তার প্রতিভা উপলব্ধির সুযোগ প্রদান, সাহায্যার্থীদের ক্ষমতায়ন, সমান সুযোগ-সুবিধা প্রদান, বৈষম্য না করা প্রভৃতি। আপাতত শিশু পরিবারে বাস করলেও এক সময় সালমা নামের মেয়েটি আরও বৃহৎ পরিসরে যাবে। তাই শিশু পরিবারে থাকা অবস্থাতে যদি তার পারিবারিক পরিচয় কিংবা আর্থিক অবস্থান বিবেচনায় না এনে তাকে মানুষ হিসেবে যথাযথ মূল্যায়ন প্রদর্শনের মাধ্যমে নিজ প্রতিভা উপলব্ধির সুযোগ দেয়া হয়, তবে তার পক্ষে আত্মবিশ্বাসী হয়ে ওঠা সম্ভব। এছাড়াও স্বনির্ভরতা নীতি ও সমান সুযোগ-সুবিধা প্রদান নীতির মাধ্যমে সিদ্ধান্ত গ্রহণ ও পরিচালনায় তাকে দক্ষ করে তোলা সম্ভব। সার্বিক আলোচনা থেকে তাই বলা যায়, একজন সমাজকর্মীর মূল লক্ষ্য হলো সমস্যাগ্রস্ত ব্যক্তির জীবনের স্থায়ী উন্নয়ন ঘটানো। এক্ষেত্রে শিশু পরিবারের তত্ত্বাবধায়ক এবং সমাজকর্মী হিসেবে সুমনা হক উদ্দীপকে উল্লেখিত মূল্যবোধের পাশাপাশি সমাজকর্মের আরো কিছু মূল্যবোধ অনুসরণের মাধ্যমে সালমার জীবনের স্থায়ী উন্নয়ন ঘটাতে পারেন।"
        }
      ]
    },
    {
      "number": "11",
      "uddipok": "'ক' একজন সমাজকর্মী। তাকে তার এলাকার সমস্যা চিহ্নিত করণের দায়িত্ব দেওয়া হলে তিনি এলাকার সকল শ্রেণির মানুষের প্রতিনিধিদের সাথে কথা বলে কর্তৃপক্ষের নিকট একটি রিপোর্ট জমা দেন। রিপোর্টেই তিনি উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকতার নাম উল্লেখ করেন।",
      "tag": "BAFSC 23",
      "sub_questions": [
        {
          "label": "ক",
          "question": "আধুনিক সমাজকর্মের সূত্রপাত হয় কোন দেশে?",
          "explanation": "আধুনিক সমাজকর্মের সূত্রপাত হয় মার্কিন যুক্তরাষ্ট্রে।"
        },
        {
          "label": "খ",
          "question": "জাতীয় সমাজকর্মী সমিতি বলতে কী বোঝায়?",
          "explanation": "জাতীয় সমাজকর্মী সমিতি মার্কিন সমাজকর্মীদের একটি পেশাগত সংগঠন। জাতীয় সমাজকর্মী সমিতি মার্কিন যুক্তরাষ্ট্র ও অন্যান্য দেশের সমাজকর্ম পেশার মানোন্নয়নে গঠিত একটি প্রতিষ্ঠান। এটি ১৯৫৫ সালে প্রতিষ্ঠিত হয়। এটি সমাজকর্ম অনুশীলনে নৈতিক মানদণ্ডসহ বিভিন্ন বিষয়ে ভূমিকা 'রাখে।"
        },
        {
          "label": "গ",
          "question": "মি. 'ক' এর রিপোর্টের সাথে তোমার পাঠ্যবইয়ের কোন বিষয়ের মিল রয়েছে? ব্যাখ্যা করো।",
          "explanation": "মি. 'ক' এর রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকে মি. 'ক' তার এলাকার সমস্যা চিহ্নিত করে সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে ইঙ্গিতকৃত রিপোর্টই আধুনিক যুক্তরাজ্যের সামাজিক নিরাপত্তা ব্যবস্থা প্রতিষ্ঠা করেছে- বিশ্লেষণ করো।",
          "explanation": "উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন- ১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো -সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই রলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    }
  ]
}