{
  "title": "ঢাকা, কুমিল্লা, দিনাজপুর, চট্টগ্রাম, সিলেট, যশোর ২০১৭",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মি. বার্কার একজন সমাজকর্মী। তিনি তাঁর কাছে আগত সাহায্যপ্রার্থীদের কখনও রেস্টুরেন্টে, কখনও তাঁর বাড়িতে, কখনও বাজারে সাক্ষাত করতে বলেন। এতে সাহায্যপ্রার্থীরা বিরক্ত হয়ে সাক্ষাৎ করতে আসে না।",
      "tag": "DB, CB, DIN.B, CTG.B, SB, JB 17,BMARPC 24",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি তিনটি, যথা- ১. সমাজকর্ম প্রশাসন, ২. সামাজিক কার্যক্রম, ৩. সমাজকর্ম গবেষণা।"
        },
        {
          "label": "খ",
          "question": "পেশাদার প্রতিনিধি বলতে কী বোঝায়?",
          "explanation": "পেশাদার প্রতিনিধি বলতে ব্যক্তি সমাজকর্মীকে বোঝানো হয়। পেশাদার প্রতিনিধি ব্যক্তি সমাজকর্মের একটি গুরুত্বপূর্ণ উপাদান। তিনি সমাজকর্মের জ্ঞান, অভিজ্ঞতা ও দক্ষতাসম্পন্ন এমন একজন ব্যক্তি যাকে সাহায্যকারী প্রতিষ্ঠান সেবাদানের জন্য নিয়োগ দেয়। ব্যক্তি সমাজকর্মে সমস্যা সমাধান প্রক্রিয়ার সফলতা মূলত পেশাদার প্রতিনিধির দক্ষতা ও অভিজ্ঞতার ওপরই নির্ভর করে।"
        },
        {
          "label": "গ",
          "question": "মি. বার্কারের মধ্যে ব্যক্তি সমাজকর্মের কোন উপাদানের অভাব রয়েছে? ব্যাখ্যা করো।",
          "explanation": "ব্যক্তি সমাজকর্মের অন্যতম গুরত্বপূর্ণ উপাদান স্থান এবং উদ্দীপকে মি. বার্কারের কাজে এ উপাদানের অভাব রয়েছে। স্থান বলতে এক ধরনের সংস্থা বা প্রতিষ্ঠানকে বোঝায়। সেখানে সমাজকর্মীরা সাহায্যার্থীকে তার সমস্যা মোকাবিলায় প্রয়োজনীয় বস্তুগত ও অবস্তুগত সাহায্য করেন। প্রকৃতপক্ষে যেকোনো সংগঠিত ও পেশাভিত্তিক কাজের জন্যই প্রতিষ্ঠানের প্রয়োজনীয়তা আছে। উদ্দীপকের ঘটনায় ব্যক্তি সমাজকর্মের এ উপাদানটির অভাব লক্ষণীয়। উদ্দীপকের মি. বার্কার একজন পেশাদার সমাজকর্মী হলেও তিনি পেশাদারিত্বের পরিচয় দিতে ব্যর্থ হয়েছেন। তিনি কোনো প্রাতিষ্ঠানিক কাঠামোর মধ্যে থেকে সেবা কার্যক্রম পরিচালনা করতে পারেননি। দেখা যায়, মি. বার্কার তার কাছে আসা সাহায্যার্থীদের একেক সময় একেক জায়গায় সাক্ষাৎ করতে বলেন। স্বাভাবিকভাবেই সাহায্যার্থীরা এতে তার ওপর বিরক্ত হয়। মি. বার্কারের উচিত ছিল, একটি প্রাতিষ্ঠানিক কাঠামোর মধ্যে থেকে অর্থাৎ কোনো একটি প্রতিষ্ঠানের মাধ্যমে সুনির্দিষ্ট স্থানে সাহায্যার্থীদের সাথে যোগাযোগ রক্ষা করা। কারণ ব্যক্তি সমাজকর্মে স্থান বা প্রতিষ্ঠান অত্যন্ত গুরুত্বপূর্ণ একটি উপাদান। এর মাধ্যমে সমাজকর্মের গোপনীয়তার নীতি রক্ষিত হয় এবং সমাজকর্মী ও সেবাগ্রহীতাদের মধ্যে পেশাদার সম্পর্ক গড়ে ওঠে। তাই বলা যায় মি. বার্কার ব্যক্তি সমাজকর্মের স্থান বা প্রতিষ্ঠান উপাদানটির ধারাবাহিকতা রক্ষা করেননি।"
        },
        {
          "label": "ঘ",
          "question": "উদ্দীপকের মি. বার্কারের মধ্যে ভূমিকা পেশাগত সম্পর্ক স্থাপনের সহায়ক নয়- বিশ্লেষণ করো।",
          "explanation": "একজন সমাজকর্মী হিসেবে উদ্দীপকের মি. বার্কার পেশাদারিত্ব রক্ষা না করায় তার ভূমিকা পেশাগত সম্পর্ক (Rapport) স্থাপনে সহায়ক নয়। ব্যক্তি সমাজকর্ম পদ্ধতির কেন্দ্রেই থাকে ব্যক্তির সমস্যার সমাধানের বিষয়টি। আর এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো বা পেশাগত সম্পর্ক। এখানে সমাজকর্মী একজন পেশাদার বান্ধি হিসেবে তার আচরণের মাধ্যমে সাহায্যাথীর আস্থাভাজন হয়ে ওঠেন। উদ্দীপকের ঘটনায় দেখা যায়, মি. বার্কার একজন পেশাদার সমাজকর্মী হিসেবে সাহায্যার্থীদের আস্থা বা বিশ্বাস অর্জনে ব্যর্থ হয়েছেন। সাহায্যার্থীর সাথে পেশাগত সম্পর্ক স্থাপনের জন্য ফলপ্রসূ সাক্ষাৎকার (Interview) অত্যন্ত প্রয়োজনীয়। অথচ মি. বার্কার তার কাছে আসা সাহায্যার্থীদের বিভিন্ন সময় বিভিন্ন স্থানে দেখা করতে বলেন। ফলে সেবা নিতে আসা ব্যক্তিদের সাথে তার সাক্ষাৎকার ফলপ্রসূ হয় না। এক্ষেত্রে মি. বার্কারের কর্মকান্ডে সাহায্যাথীরা বিরক্ত এবং তারা তার ওপর আস্থা রাখতে পারছে না। কিন্তু তিনি যদি এ ব্যাপারে আন্তরিক হতেন এবং সাহায্যার্থীদের সাথে সাক্ষাৎকারের ক্ষেত্রে পেশাদারিত্ব বজায় রাখতেন তাহলে এ ধরনের সমস্যার সৃষ্টি হতো না। সাহায্যার্থীদের সাথে সফল পেশাগত সম্পর্ক স্থাপনের মাধ্যমে সমস্যা সমাধানে কাজ করতে পারতেন তিনি। সার্বিক আলোচনার ভিত্তিতে বলা যায়, সাহায্যার্থীদের সাথে পেশাগত সম্পর্ক স্থাপনে মি. বার্কারকে আরও আন্তরিক হতে হবে। দায়িত্ব পালনে তাকে পেশাদার মনোভাব লালন করতে হবে।"
        }
      ]
    },
    {
      "number": "2",
      "uddipok": "আলী আহমদ সাহেব সম্প্রতি সরকারি চাকরি থেকে অবসর গ্রহণ করেন। অবসর গ্রহণের পর তিনি অনেক টাকা পেনশন পান। এ টাকাই তার বৃদ্ধ বয়সের একমাত্র সম্বল।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "বায়তুল মাল বলতে ইসলামি রাষ্ট্র ব্যবস্থায় এমন একটি সেবাধর্মী প্রতিষ্ঠানকে বোঝায়, যেখানে বিভিন্ন উৎস হতে জমাকৃত অর্থ ও সম্পদ রাষ্ট্রের ব্যয়ভারসহ জনগণের কল্যাণে বিভিন্ন জনহিতকর কাজে ব্যয় করা হয়।"
        },
        {
          "label": "খ",
          "question": "",
          "explanation": "সামাজিক বিমা বলতে কোনো ব্যক্তির স্বীয় সামর্থ্য ও দূরদৃষ্টির সাহায্যে নির্দিষ্ট শর্তপূরণ সাপেক্ষে নিজের ও তার পরিবারের ভবিষ্যৎ বিপর্যয়ের প্রাক্কালে আর্থিক নিরাপত্তার নিশ্চয়তাকে বোঝায়। সামাজিক বিমা ব্যক্তিকে আর্থিক অনিশ্চয়তা ও নিরাপত্তাহীনতা থেকে রক্ষার মাধ্যমে ব্যক্তির সুন্দর ভবিষ্যৎ নিশ্চিত করে। সামাজিক বিমার মধ্যে রয়েছে শিল্প দুর্ঘটনা বিমা, স্বাস্থ্য বিমা, পেনশন, প্রভিডেন্ট ফান্ড, যৌথ বিমা ইত্যাদি। বর্তমানে সারা বিশ্বে এ ধরনের বিমা বেশ জনপ্রিয়।"
        },
        {
          "label": "গ",
          "question": "",
          "explanation": "আলী আহমদ সাহেবের পেনশন লাভ সমাজকর্মের অন্যতম প্রত্যয় সামাজিক নিরাপত্তার সাথে সাদৃশ্যপূর্ণ। আধুনিক সময়কালে কল্যাণরাষ্ট্রের ভূমিকায় অবতীর্ণ হওয়ার ক্ষেত্রে অন্যতম গুরুত্বপূর্ণ বিষয় হলো সামাজিক নিরাপত্তা। বর্তমানে কল্যাণরাষ্ট্রে সামাজিক নিরাপত্তা প্রদান যেমন রাষ্ট্রীয় কর্তব্য তেমনি এরূপ নিরাপত্তা লাভ নাগরিকের অধিকারও বটে। উদ্দীপকের আলী আহমদ এ নিরাপত্তাই লাভ করেছেন। প্রত্যেক মানুষকেই জীবনের শেষ পর্যায়ে বার্ধক্যের মুখোমুখি হতে হয়। তখন মানুষের কর্মক্ষমতা লোপ পাওয়ায় জীবিকা অর্জনের ক্ষেত্রে এক ধরনের নিরাপত্তাহীনতার সৃষ্টি হয়। উদ্দীপকের আলী আহমদও বার্ধক্যে উপনীত হয়েছেন। তবে তাকে নিরাপত্তাহীনতায় পড়তে হয়নি। কারণ তিনি সরকারের সামাজিক নিরাপত্তা কর্মসূচির অংশ হিসেবে চাকরি শেষ হবার পরও পেনশন লাভ করছেন। এটি মূলত সামাজিক নিরাপত্তার একটি প্রকারভেদ সামাজিক বিমার অন্তর্ভুক্ত। চাকরিজীবীদের জন্য সরকারিভাবেই সামাজিক নিরাপত্তার অংশ হিসেবে এরূপ পেনশন প্রদানের বিধান রয়েছে; যাতে বার্ধক্যে তারা সচ্ছল জীবন কাটাতে পারে। আলী আহমদ সামাজিক বিমার এ সুবিধা ভোগ করছেন এবং বৃদ্ধ বয়সে সচ্ছল জীবনযাপন করতে সক্ষম হচ্ছেন।"
        },
        {
          "label": "ঘ",
          "question": "",
          "explanation": "মানুষের জীবনে উক্ত প্রত্যয়ের অর্থাৎ সামাজিক নিরাপত্তার ভূমিকা অত্যন্ত গুরুত্বপূর্ণ। সাধারণত ব্যক্তির নিয়ন্ত্রণের বাইরে আধুনিক সমাজজীবনের বিভিন্ন বিপর্যয়মূলক পরিস্থিতি মোকাবিলায় রাষ্ট্র কর্তৃক সামাজিক নিরাপত্তা কর্মসূচি গৃহীত হয়। অবসরপ্রাপ্ত চাকরিজীবীদের জন্য পেনশন, বিমা, শিশুকল্যাণ ভাতা, বয়স্ক ভাতা, বিধবা ভাতা প্রভৃতি সামাজিক নিরাপত্তা কর্মসূচি মানুষের জীবনে এক ধরনের নিশ্চয়তা বিধান করছে। আধুনিক শিল্প-সমাজে জীবনের সাধারণ ঝুঁকি ক্রমান্বয়ে বৃদ্ধি পাচ্ছে। আধুনিক জীবনযাপনের সাধারণ ঝুঁকির মধ্যে অসুস্থতা, দুর্ঘটনা, প্রতিবন্ধিত্ব, বেকারত্ব, বার্ধক্য ইত্যাদি উল্লেখযোগ্য। সমাজের প্রত্যেক সদস্যকেই কোনো না কোনো সময়ে আকস্মিকভাবে এসব ঝুঁকির সম্মুখীন হবার সম্ভাবনা রয়েছে। আধুনিক যান্ত্রিক সভ্যতার যুগে দুর্ঘটনার শিকার হয়ে প্রতিনিয়ত মানুষ অক্ষম ও কর্মহীন হয়ে অকাল মৃত্যুবরণ করছে। এ ধরনের আকস্মিক ও শোচনীয় অবস্থা মোকাবিলা করে জীবনধারণের উপযুক্ত পরিবেশ সৃষ্টিতে সামাজিক নিরাপত্তা কর্মসূচি ভূমিকা রাখছে। প্রকৃতপক্ষে সামাজিক নিরাপত্তা কেবল ব্যক্তিবিশেষের আর্থিক নিরাপত্তা বিধানের উপায় নয়, এটি আর্থ-সামাজিক উন্নয়নের কার্যকর হাতিয়ার ও অন্যতম পূর্বশর্ত। পরিশেষে বলা যায়, মানুষের জন্ম হতে মৃত্যু পর্যন্ত জীবনের প্রতিটি ক্ষেত্রেই সামাজিক নিরাপত্তার ভূমিকা অপরিসীম।"
        }
      ]
    },
    {
      "number": "3",
      "uddipok": "করিম তার বাবা-মা, ভাই-বোন নিয়ে কুমিল্লায় বসবাস করেন। সম্প্রতি তাকে কুড়িগ্রামে বদলি করা হয়। ফলে তিনি তার স্ত্রী ও সন্তানদের নিয়ে কুড়িগ্রাম চলে যান। তার বাবা-মা কুমিল্লার বাসায় নিরাপত্তাহীনভাবে বসবাস করেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "নগরায়ণ হলো এমন একটি প্রক্রিয়া যার মাধ্যমে কৃষিভিত্তিক পেশা বা জীবনব্যবস্থা হতে মানুষ অকৃষিভিত্তিক পেশা বা জীবন পদ্ধতিতে স্থানান্তরিত হয়।"
        },
        {
          "label": "খ",
          "question": "",
          "explanation": "শিল্পবিপ্লবের ফলে চিকিৎসাবিজ্ঞানের উন্নয়ন সাধিত হওয়ায় মৃত্যুহার হ্রাস পেয়েছে। শিল্পবিপ্লবের পরে বিজ্ঞান ও প্রযুক্তিতে ব্যাপক উন্নয়ন সাধিত হয়। বিশেষ করে সনাতন চিকিৎসা পদ্ধতির স্থান দখল করে নেয় আধুনিক চিকিৎসা পদ্ধতি। বিভিন্ন প্রাণঘাতী রোগের টীকা আবিষ্কৃত হয় এবং অস্ত্রোপচার ও ঔষধশিল্পের ব্যাপক প্রসার ঘটে। এছাড়া স্বাস্থ্য সম্বন্ধে মানুষের সচেতনতাও বৃদ্ধি পায়। এসব কারণে শিল্প-বিপ্লবোত্তর সময়ে মানুষের মৃত্যুহার হ্রাস পায়।"
        },
        {
          "label": "গ",
          "question": "",
          "explanation": "উদ্দীপকে সামাজিক ক্ষেত্রে শিল্পবিপ্লবের নেতিবাচক প্রভাব পরিলক্ষিত হয়েছে। শিল্পবিপ্লবের ফলে সমাজজীবনে যে প্রভূত উন্নয়ন, সাধিত হয়েছে, তার সাথে নানা অবাঞ্ছিত ও অস্বস্তিকর অবস্থারও সৃষ্টি হয়েছে। বিশেষ করে যৌথ পরিবারগুলো ভেঙে গিয়ে সামাজিক দূরত্বের সৃষ্টি হচ্ছে। পাশাপাশি সমাজজীবনে নানা সামাজিক সমস্যার সৃষ্টি হয়েছে। উদ্দীপকে একটি যৌথ পরিবারের ভাঙনের চিত্র তুলে ধরা হয়েছে। করিম সাহেব বাবা-মা, ভাই-বোন নিয়ে কুমিল্লায় বসবাস করতেন। কিন্তু বর্তমানে চাকরির কারণে তিনি স্ত্রী-সন্তানদের নিয়ে কুড়িগ্রামে চলে যান। ফলশ্রুতিতে বর্তমানে তার বাবা-মা কুমিল্লার বাসায় নিরাপত্তাহীনভাবে বসবাস করছেন। এ ধরনের ঘটনা বর্তমানে সারাবিশ্বেই বৃদ্ধি পাচ্ছে। বিশেষজ্ঞদের মতে, শিল্পবিপ্লব পরবর্তী সময় থেকে শুরু করে এখনও পর্যন্ত এ ধরনের পরিবর্তন সূচিত হচ্ছে। কর্মসংস্থান ও উন্নত জীবনের আকর্ষণে মানুষ গ্রাম ছেড়ে শহর ও শিল্পাঞ্চলে গমন করছে। এর ফলে যৌথ পরিবারগুলো ভেঙে একক পরিবারের সংখ্যা বৃদ্ধি পাচ্ছে এবং আত্মিক সম্পর্কের অবনতি ঘটছে। ফলে যৌথ পরিবারের বৃদ্ধ, অক্ষম, বিধবা ও এতিমদের মৌলিক চাহিদা পূরণে 'সমস্যার সৃষ্টি হচ্ছে এবং তারা নিরাপত্তাহীনতায় ভুগছেন। উদ্দীপকের ঘটনাটিই তার বাস্তব প্রমাণ।"
        },
        {
          "label": "ঘ",
          "question": "",
          "explanation": "উদ্দীপকের সমস্যা সমাধানে পেশাগত কার্যক্রম পরিচালনার মাধ্যমে সমাজকর্মের জ্ঞান প্রয়োগ করা যায়। শিল্পবিপ্লবের ফলে সৃষ্ট নানা ধরনের জটিল সামাজিক সমস্যা মোকাবিলার প্রয়োজনেই পেশাদার সমাজকর্মের উদ্ভব হয়। পেশাদার সমাজকর্মীরা সমাজকর্মের জ্ঞান ও পদ্ধতিসমূহ কাজে লাগিয়ে নানা সমস্যা সমাধান করেন। উদ্দীপকে নির্দেশিত শিল্পবিপ্লবের নেতিবাচক সামাজিক প্রভাব থেকে সৃষ্ট সমস্যা সমাধানেও তাই সমাজকর্মের বিকল্প নেই। উদ্দীপকে করিমের বাবা-মা এক ধরনের নিরাপত্তাহীনতায় বসবাস করছেন। এ ধরনের পরিস্থিতিতে প্রবীণকল্যাণ সমাজকর্ম নানা ধরনের কার্যক্রম পরিচালনা করে থাকে। প্রকৃতপক্ষে পেশাদার সমাজকর্ম বিশ্বাস করে যে, ব্যক্তি নিজের সমস্যা নিজেই সমাধানের মাধ্যমে পরিবার ও সমাজে ভূমিকা রাখবে। এক্ষেত্রে সমাজকর্ম পেশায় নিয়োজিত সমাজকর্মীরা প্রয়োজনীয় সহায়তা দিবে। শিল্পবিপ্লব পরবর্তী সময়ে প্রযুক্তির বিকাশ এবং নগরায়ণ ও শিল্পায়নের ফলে পরিবার কাঠামোর পরিবর্তন, পারিবারিক দূরত্ব বৃদ্ধি, পরিবারের প্রবীণ সদস্যদের নিরাপত্তাহীনতা প্রভৃতি সমস্যা প্রকট হয়ে ওঠে। আর এ প্রেক্ষিতেই পেশাদার সমাজকর্মের উদ্ভব ও বিকাশ হয়েছে। তাই এ সকল সমস্যা সমাধানে সমাজকর্মকে একটি কার্যকর ও ফলপ্রসূ পন্থা হিসেবে চিহ্নিত করা যায়। উপরের আলোচনা থেকে বলা যায়, পেশাদার সমাজকর্মের তত্ত্ব ও পদ্ধতির সমন্বয়ে উদ্দীপকে নির্দেশিত সমস্যা মোকাবিলা করা সম্ভব।"
        }
      ]
    },
    {
      "number": "4",
      "uddipok": "নীলা ঢাকা বিশ্ববিদ্যালয়ে অনার্সে পড়ে। নীলা যে বিষয়ে অনার্স পড়ে তার জ্ঞান সম্পদ অর্জন, বিনিয়োগ, বণ্টন ও সম্পদের সঠিক ব্যবহারে সহায়তা করবে।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "Anthropos শব্দের অর্থ কী?",
          "explanation": "Anthropos' শব্দের অর্থ 'মানুষ'।"
        },
        {
          "label": "খ",
          "question": "কোন বিজ্ঞানকে আচরণের বিজ্ঞান বলা হয়? ব্যাখ্যা করো।",
          "explanation": "মনোবিজ্ঞানকে মানুষের আচরণের বিজ্ঞান বলা হয়। আভিধানিক অর্থে মনোবিজ্ঞান বলতে মন সম্পর্কিত বিজ্ঞানকে বোঝায়। মূলত যে বিজ্ঞান মানুষের বা প্রাণীর মন তথা আচার-আচরণ নিয়ে আলোচনা করে, তাকেই মনোবিজ্ঞান বলা হয়। মনস্তাত্ত্বিক বিষয়াবলি, আচরণ, শিক্ষা, সামাজিকীকরণ প্রভৃতি মনোবিজ্ঞানের আলোচনার বিষয়বস্তু। তাই বলা যায়, সমাজে মানুষ বা প্রাণীর সামগ্রিক আচার-আচরণ সংক্রান্ত বিভিন্ন বিষয়ের বিজ্ঞানভিত্তিক অধ্যয়নই মনোবিজ্ঞান।"
        },
        {
          "label": "গ",
          "question": "নীলার পঠিত বিষয়টি সামাজিক বিজ্ঞানের কোন শাখার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে উল্লিখিত তথ্যানুসারে নীলার পঠিত বিষয়টি সামাজিক বিজ্ঞানের গুরুত্বপূর্ণ শাখা অর্থনীতির সাথে সাদৃশ্যপূর্ণ। সামাজিক সম্পর্কের সবচেয়ে গুরুত্বপূর্ণ দিক অর্থনৈতিক সম্পর্ককে কেন্দ্র করে অর্থনীতির বিকাশ ঘটেছে। অর্থনীতি সামাজিক বিজ্ঞানের এমন একটি শাখা যাতে সম্পদ উৎপাদন, বণ্টন, ভোগ, বিনিয়োগ প্রভৃতি সংক্রান্ত মানুষের কার্যাবলি আলোচনা করা হয়। উদ্দীপকে এ বিষয়গুলোই উল্লিখিত হয়েছে। উদ্দীপকে নীলা ঢাকা বিশ্ববিদ্যালয় থেকে একটি বিষয়ে অনার্স করছে। উত্ত বিষয়ের জ্ঞান তাকে সম্পদ অর্জন, বিনিয়োগ, বণ্টন ও সম্পদের সঠিক ব্যবহার নিশ্চতকরণে সহায়তা করবে। এ থেকেই বোঝা যায়, সে অর্থনীতি বিষয়ে অনার্স পড়ছে। অর্থনীতির সংজ্ঞা বিশ্লেষণ করলেই বিষয়টি আরও সুস্পষ্ট হয়ে উঠবে। বিভিন্ন অর্থনীতিবিদ অর্থনীতিকে বিভিন্নভাবে সংজ্ঞায়িত করেছেন। তাদের সংজ্ঞা বিশ্লেষণ করে বলা যায়, ব্যক্তি ও সমাজ কীভাবে সীমিত সম্পদের সর্বোচ্চ ব্যবহারের মাধ্যমে অভাব পূরণ ও পছন্দমতো বণ্টন করে তা নিয়ে আলোচনা করে, তাই হলো অর্থনীতি। এ সংজ্ঞার 'ভেতরেই উদ্দীপকে উল্লিখিত সম্পদ অর্জন, সম্পদের সঠিক ব্যবহার, বিনিয়োগ, বণ্টন প্রভৃতি অন্তর্ভুক্ত রয়েছে। অর্থাৎ বিষয়টি সামাজিক বিজ্ঞানের অন্যতম গুরুত্বপূর্ণ শাখা অর্থনীতিকেই নির্দেশ করে।"
        },
        {
          "label": "ঘ",
          "question": "সমাজকর্মীদের উক্ত বিষয়ে জ্ঞান থাকা দরকার- বিশ্লেষণ করো।",
          "explanation": "সমাজকর্ম ও অর্থনীতির মধ্যকার পারস্পরিক সম্পর্কের আলোকে বলা যায়, সমাজকর্মীদের অর্থনীতি বিষয়ে জ্ঞান থাকা দরকার। অর্থনীতি ও সমাজকর্ম সামাজিক বিজ্ঞানের দুটি গুরুত্বপূর্ণ শাখা। উভয় শাখাতেই সমাজবদ্ধ মানুষের আচরণ ও কল্যাণ নিয়ে আলোচনা করা হয়। সমাজ, বহির্ভূত মানুষের আচার-আচরণ সমাজকর্ম ও অর্থনীতির বিবেচ্য বিষয় নয়। মানুষের আর্থ-সামাজিক সম্পর্ক অবিচ্ছেদ্য বিধায় উভয় শাস্ত্রের মধ্যে ঘনিষ্ঠ যোগসূত্র গড়ে উঠেছে। সমাজকর্ম ও অর্থনীতি উভয় শাস্ত্রের লক্ষ্য হলো সম্পদের সর্বোত্তম ব্যবহার নিশ্চিত করা। এ লক্ষ্যে সমাজকর্ম সীমিত সম্পদের সদ্ব্যবহারের ওপর গুরুত্বারোপ করে, যাতে সমস্যার যথোপযুক্ত ও স্থায়ী সমাধান সম্ভব হয়। সুতরাং এক্ষেত্রে অর্থনীতির জ্ঞান সমাজকর্মীকে সহায়তা করে। একজন সমাজকর্মী সম্পদ ও অর্থনীতির জ্ঞান ব্যবহার করে ব্যক্তিকে তার নিজস্ব সম্পদ ব্যবহারের মাধ্যমে আত্মনির্ভরশীল করে গড়ে তুলতে পারে। এক্ষেত্রে সম্পদের বিকল্প ব্যবহারের মাধ্যমে স্বাবলম্বন অর্জনে গুরুত্বারোপ করা হয়। তাছাড়া একজন সমাজকর্মী অর্থনীতির জ্ঞান অর্জনের মাধ্যমে ব্যক্তির মৌলিক চাহিদাসমূহ পূরণে কার্যকরভাবে সমাজকর্মের জ্ঞান ও পদ্ধতির প্রয়োগ করতে সক্ষম হন। উপরিউক্ত আলোচনায় এ বিষয়টি সুস্পষ্ট যে, সমাজকর্ম ও অর্থনীতি পরস্পর পরিপূরক দুটি শাস্ত্র। তাই সমাজকর্মীদের জন্য অর্থনীতির জ্ঞান অর্জন করা আবশ্যক।"
        }
      ]
    },
    {
      "number": "5",
      "uddipok": "জনাব আলীম মানুষের সাহায্যে সর্বদা এগিয়ে আসেন। সাহায্যের সময় তিনি দৈহিক, মানসিক, সামাজিক, অর্থনৈতিক, রাজনৈতিক ও নৈতিক দিকের প্রতি সমান গুরুত্ব দিয়ে থাকেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "COS এর পূর্ণরূপ কী?",
          "explanation": "COS এর পূর্ণরূপ Charity Organization Societies |"
        },
        {
          "label": "খ",
          "question": "সমাজকর্ম একটি সাহায্যকারী পেশা— ব্যাখ্যা করো।",
          "explanation": "ব্যক্তি, দল ও সমষ্টির সমস্যা সমাধানে সাহায্য প্রদান করে বলে সমাজকর্মকে সাহায্যকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। পেশাগত কাঠামোর মধ্যে থেকে সমাজকর্ম সমস্যা সমাধানে এরূপ সহায়তা দিয়ে থাকে। এজন্যই এটি সাহায্যকারী পেশা হিসেবে পরিচিত।"
        },
        {
          "label": "গ",
          "question": "জনাব আলীম সমাজকর্মের কোন বৈশিষ্ট্যটি অনুশীলন করেন? ব্যাখ্যা করো।",
          "explanation": "জনাব আলীম সর্বদা মানুষের সাহায্যে এগিয়ে আসার মাধ্যমে সমাজকর্মের 'সাহায্যকারী কার্যক্রম' বৈশিষ্ট্যটি অনুশীলন করেন। সমাজকর্ম বর্তমান বিশ্বে একটি মানবসেবামূলক পেশা হিসেবে সর্বজনস্বীকৃত। অন্যান্য পেশার মতো সমাজকর্মও কতগুলো স্বতন্ত্র্য বৈশিষ্ট্যের অধিকারী। এ সকল বৈশিষ্ট্যের মধ্যে 'সাহায্যকারী কার্যক্রম' এর অন্যতম প্রধান ও সাধারণ বৈশিষ্ট্য। প্রকৃতপক্ষে সাহায্যকারী কার্যক্রম পরিচালনাই সমাজকর্মের মূল লক্ষ্য। জনাব আলীমের একটি অনন্য চারিত্রিক বৈশিষ্ট্য হলো তিনি মানুষের সাহায্যে স্বতঃস্ফূর্তভাবে এগিয়ে আসেন। সমাজকর্মের প্রয়োগ ক্ষেত্রও সমস্যাগ্রস্ত ব্যক্তিকে সহায়তা দানের নীতির সাথে সংশ্লিষ্ট। প্রকৃতপক্ষে সমাজকর্ম সমাজের অসুবিধাগ্রস্ত ব্যক্তি, দল ও সমষ্টিকে সাহায্য করে; যাতে তারা নিজেদের সম্পদ ও সামর্থ্য সম্পর্কে সচেতন হয়। এর ফলে তারা সামাজিক ভূমিকা পালনের মাধ্যমে নিজেদের অবস্থার উন্নয়ন করতে পারে। এখানে উল্লেখ্য যে সমাজকর্মে সাহায্য বলতে আর্থিক বা নগদ কোনো কিছু প্রদান নয়, ব্যক্তি বা দলকে কর্মপ্রচেষ্টার উন্নয়নে সক্ষম করা বোঝায়। সুতরাং বলা যায়, উদ্দীপকে সমাজকর্মের সাহায্যকারী কার্যক্রমের এ দিকটিই ইঙ্গিত করা হয়েছে।"
        },
        {
          "label": "ঘ",
          "question": "জনাব আলীমের কার্যক্রম সমাজকর্মের উদ্দেশ্যের সাথে সঙ্গতিপূর্ণ- বিশ্লেষন করো।",
          "explanation": "জনাব আলীমের কার্যক্রম সাহায্যকারী পেশা হিসেবে সমাজকর্মের সামগ্রিক লক্ষ্য ও উদ্দেশ্যের সাথে সঙ্গতিপূর্ণ। মানবসেবা প্রদানকারী বিভিন্ন হিসেবে সমাজকর্মে বহুমুখী লক্ষ্য ও উদ্দেশ্য সামনে রেখে বিভিন্ন ধরনের কর্মসূচি অনুশীলন করা হয়। সার্বিকভাবে বলা যায় যে, সমাজকর্মের লক্ষ্য হলো সমাজজীবন থেকে সকল জটিল সমস্যা দূর করে পরিকল্পিত উপায়ে কাঙ্ক্ষিত ও গঠনমূলক সামাজিক পরিবেশ সৃষ্টি করা। উদ্দীপকে বর্ণিত জনাব আলীম সমস্যাগ্রস্ত মানুষকে সাহায্যের সময় দৈহিক, মানসিক, সামাজিক, অর্থনৈতিক, রাজনৈতিক ও নৈতিক দিকের প্রতি সমান গুরুত্ব দিয়ে থাকেন। এ থেকে বোঝা যায়, তিনি সাহায্যাথ্থীর সমস্যা সমাধানে সামগ্রিক দৃষ্টিভজিগ পোষণ করে কাজ করেন। প্রকৃতপক্ষে সমাজকর্মে ব্যক্তি, দল ও সমষ্টির সমস্যা সমাধানে এ বিষয়গুলো বিবেচনায় নেওয়া হয়। এক্ষেত্রে জনাব আলীমের ভূমিকা একজন সমাজকম্মীর অনুরূপ। একজন সমাজকহ্মী তার পেশাগত দায়িত্ব পালনের মাধ্যনে সাহায্যাথ্থীকে নিজের সমস্যা সমাধানে সক্ষম করে তোলেন। এক্ষেত্রে তিনি ব্যক্তি, দল ও সমষ্টির পার্রিপার্শিক সকন্ল বিষয় বিবেচনায় নেন। আর এভাবে পরিপূর্ণ সহয়তা প্রদানই সমাজকর্মের মূল লক্ষ্য ও উদ্দেশ্য। অর্থাৎ সাহায্যার্থীকে সর্বোচ্চ সহায়তা প্রদানে সমাজকর্ম সবকিছু বিচার-বিশ্লেষণের মাধ্যনে কাজ করে। সার্বিক আলোচনা থেকে বলা যায়, জনাব আলীম তার কার্যক্রমের মাধ্যমে সমাজকর্মের লক্ষ্য ও উদ্দেশ্যেরই প্রতিফলন ঘটিয়েছেন।"
        }
      ]
    },
    {
      "number": "6",
      "uddipok": "মি.' x \\mathrm{x} x ' একজন সমাজকম্মী। তাকে তার গ্রামের সমস্যা চিহ্নিতকরণের দায়িত্ব দেয়া হয়। তিনি গ্রামের সকল শ্রেণির মানুষের প্রতিনিধিদের সাথে আলোচনা করে কর্তৃপক্ষের নিকট একটি রিপোর্ট জমা দেন। রিপোর্টে তিনি উন্নয়ন কর্মকান্ডে বাধা সৃষ্টিকারী পাঁচটি প্রতিবন্ধকতার নাম উল্লেখ করেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "আধুনিক সমাজকর্মের সূত্রপাত কোন দেশে হয়?",
          "explanation": "মার্কিন যুক্তরাষ্ট্রে আধুনিক সমাজকর্মের সূত্রপাত হয়।"
        },
        {
          "label": "খ",
          "question": "কোন আইনে অক্ষম দরিদ্রদেরকে চিহ্নিত করা হয়েছে? ব্যাখ্যা করো।",
          "explanation": "১৬০১ সালের এলিজাবেথীয় দরিদ্র আইনে অক্ষম দরিদ্রদেরকে চিহ্নিত করা হয়েছে। রুগ্ন, বৃদ্ধ, পঙ্গু, বধির, অন্ধ ও সন্তানাদিসহ বিধবা প্রমুখ যারা কাজ করতে সক্ষম নন, তারাই অক্ষম দরিদ্রদের পর্যায়ভুক্ত। অক্ষম দরিদ্রদেরকে দরিদ্রাগারে রেখে তাদের সক্ষমতা অনুযায়ী কাজ করতে বাধ্য করা হতো। যাদের আশ্রয়ের ব্যবস্থা থাকত তাদের জন্য ওভারসিয়ারের মাধ্যমে সাহায্যদানের ব্যবস্থা করা হতো।"
        },
        {
          "label": "গ",
          "question": "মি. ' x x x ' এর রিপোর্টের সাথে তোমার পাঠ্যবইয়ের কোন রিপোর্টের মিল আছে? ব্যাখ্যা করো।",
          "explanation": "মি. 'X' এর রিপোর্টের সাথে আমার পাঠ্যবইয়ের বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের মি. 'X' তার গ্রামের সমস্যা চিহ্নিত করে একটি রিপোর্ট প্রণয়ন করেছেন। এই রিপোর্টে তিনি উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করেন। আলোচ্য বিভারিজ রিপোর্টেও অনুরূপ পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে তৎকালীন দারিদ্র্যপীড়িত ইংল্যান্ডের সমাজজীবনকে পঞ্চদৈত্য অক্টোপাসের ন্যায় জড়িয়ে রেখেছিল। এই পঞ্চদৈত্য হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে ইঙ্গিতকৃত রিপোর্টই যুক্তরাজ্যের সামাজিক নিরাপত্তা ব্যবস্থা প্রতিষ্ঠা করেছে- বিশ্লেষণ করো",
          "explanation": "উদ্দীপকে ইঙ্গিতকৃত বিভারিজ রিপোর্ট যুক্তরাজ্যের সামাজিক নিরাপত্তা কর্মসূচি বাস্তবায়নে একটি উল্লেখযোগ্য মাইলফলক হয়ে আছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচি এবং এ পরিকল্পনার মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন ১৯৪৫, বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষ কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। এককথায় বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। উপরিউক্ত আলোচনা থেকে বলা যায়, বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "7",
      "uddipok": "রীমা ও সীমা ঢাকা মেডিকেল থেকে এমবিবিএস ডিগ্রি লাভ করে। সীমা একটি হাসপাতালে রোগী দেখেন এবং রীমা কসমেটিক্স এর ব্যবসা করেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "১৯৫৫ সালে NASW (National Association of Social Workers) প্রতিষ্ঠিত হয়।"
        },
        {
          "label": "খ",
          "question": "",
          "explanation": "সামাজিক স্বীকৃতি পেশার অন্যতম বৈশিষ্ট্য। জীবিকা নির্বাহের জন্য আমরা যে সব কাজ করি তার সবগুলোকে পেশা বলা যায় না। পেশার সুনির্দিষ্ট কিছু বৈশিষ্ট্য রয়েছে। সামাজিক স্বীকৃতি এর অন্যতম। যেমন- আমাদের সমাজে ডাক্তারি, শিক্ষকতা, নার্সিং, ইঞ্জিনিয়ারিং প্রভৃতি কাজের সামাজিক স্বীকৃতি রয়েছে। এজন্য এগুলো পেশা হিসেবে বিবেচিত। সুতরাং সামাজিক স্বীকৃতি পেশার অন্যতম বৈশিষ্ট্য।"
        },
        {
          "label": "গ",
          "question": "",
          "explanation": "রীমা জীবিকা নির্বাহের উপায় হিসেবে কসমেটিক্সের ব্যবসা শুরু করেছেন, যা বৃত্তির অন্তর্ভুক্ত। জীবিকা নির্বাহের জন্য সাধারণত মানুষকে কোনো না কোনো কাজ করতে হয়। এ সব কাজকে বৃত্তি ও পেশা এ দুই ভাগে ভাগ করা যায়। সাধারণত, যেকোনো জীবিকা অর্জনের উপায়ই বৃত্তির অন্তর্ভুক্ত। অর্থাৎ বৃত্তি হলো জীবনধারণের জন্য করতে হয় এমন যেকোনো ধরনের অর্থনৈতিক কার্যাবলি। উদ্দীপকের রীমার বেছে নেওয়া কাজটির প্রকৃতি বিশ্লেষণ করলে কয়েকটি বৈশিষ্ট্য পাওয়া যায়। প্রথমত, কসমেটিক্সের ব্যবসার জন্য তাকে তত্ত্বনির্ভর বা প্রাতিষ্ঠানিক জ্ঞান অর্জন করতে হয়নি। দ্বিতীয়ত, তার কাজটি এমন যেক্ষেত্রে কোনো সুনির্দিষ্ট মূল্যবোধ ও নৈতিক মানদণ্ড প্রয়োজন হয় না। তৃতীয়ত, রীমা তার ব্যবসা স্বাধীনভাবে পরিচালনা করতে পারেন। এক্ষেত্রে তাকে কারও কাছে জবাবদিহি করতে হয় না। চতুর্থত, রীমার কাজটি জনকল্যাণমূলক নয়, বরং এটি কেবল তার জীবিকা নির্বাহের উপায়। এ সব বৈশিষ্ট্যের আলোকে বলা যায়, রীমা জীবিকা নির্বাহের উপায় হিসেবে বৃত্তিকে বেছে নিয়েছে।"
        },
        {
          "label": "ঘ",
          "question": "",
          "explanation": "রীমা ও সীমার জীবিকা নির্বাহের উপায় দুটি যথাক্রমে বৃত্তি ও পেশা নামে পরিচিত। এ দুয়ের মধ্যে কিছু মৌলিক পার্থক্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। রীমার কাজের জন্য তাকে কোনো তাত্ত্বিক জ্ঞান অর্জন করতে হয়নি। কিন্তু একজন ডাক্তার হওয়ার জন্য সীমাকে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ ব্যবসা পরিচালনার জন্য রীমাকে আলাদাভাবে কোনো প্রশিক্ষণ নিতে হয়নি। আবার সীমার পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। সীমার কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে রীমার ব্যবসায় সুনির্দিষ্ট মূল্যবোধ, জবাবদিহিতা প্রভৃতি বৈশিষ্ট্য অনুপস্থিত। এক্ষেত্রে সে তুলনামূলকভাবে অনেক স্বাধীনভাবে কাজ করতে পারবে। শেষে আরও বলা যায়, সীমার পেশা সমাজে উচ্চ মর্যাদার এবং এটি জনকল্যাণমূলক। কিন্তু রীমার কাজটি এরকম নয়। তাই আলোচনার শেষে বলা যায়, রীমা ও সীমার কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "8",
      "uddipok": "আলম সাহেব তার গ্রামে দীর্ঘদিন চলতে থাকা বাল্যবিবাহ রোধ করার জন্য একটি আন্দোলন পরিচালনা করেন। তিন বছর চেষ্টার ফলে তার গ্রাম থেকে বাল্যবিবাহ দূর হয়।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "সতীদাহ উচ্ছেদ আইন কত সালে প্রণীত হয়?",
          "explanation": "সতীদাহ উচ্ছেদ আইন ১৮২৯ সালে প্রণীত হয়।"
        },
        {
          "label": "খ",
          "question": "",
          "explanation": "বাংলার নারী জাগরণে অসামান্য অবদান রাখার জন্য বেগম রোকেয়া এত বিখ্যাত। বেগম রোকেয়া আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারী সমাজের উন্নয়ন ও কল্যাণে নিজেকে উৎসর্গ করেছেন। তিনি ছিলেন বাংলাদেশে নারীশিক্ষা আন্দোলনের পথিকৃৎ। তিনি তাঁর লেখা ও কর্মের মাধ্যমে নারীদেরকে তাদের অধিকার সম্পর্কে সচেতন করে তুলেছিলেন। বলা যায়, তাঁর হাত ধরেই বাংলার নারীরা মুক্তির আলোয় উদ্ভাবিত হয়েছে।"
        },
        {
          "label": "গ",
          "question": "",
          "explanation": "আলম সাহেবের কাজ সমাজকর্মের 'সমাজ সংস্কার আন্দোলন' প্রত্যয়টির সাথে সম্পর্কিত। যখন সমাজের কোনো অবস্থার সংস্কার বা পরিবর্তন সাধন হয়, তখন তাকে সমাজ সংস্কার বলা হয়। মূলত সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। আর এরূপ পরিবর্তন সামাজিক আন্দোলনের মধ্য দিয়ে সংঘটিত হয়। উদ্দীপকেও অনুরূপ ঘটনা ঘটেছে। বাল্যবিবাহ আমাদের সমাজের অন্যতম সমস্যা। উদ্দীপকে আলম সাহেবের গ্রামেও এই সামাজিক সমস্যা বিদ্যমান। তিনি তার গ্রাম থেকে এই সমস্যা দূরীকরণে একটি আন্দোলন পরিচালনা করেন। তিন বছর চেষ্টার ফলে তার গ্রাম থেকে বাল্যবিবাহ দূর হয়। এ থেকে বোঝা যায়, তিনি বাল্যবিবাহের বিরুদ্ধে ব্যাপকভাবে সামাজিক সচেতনতা গড়ে তুলতে সক্ষম হয়েছিলেন। এক্ষেত্রে লক্ষণীয় বিষয় হলো আলম সাহেব প্রথমে সমাজ সংস্কারের অর্থাৎ বাল্যবিবাহ দূরীকরণের প্রয়োজনীয়তা অনুভব করেন। এরপরই তিনি ধীরে ধীরে সামাজিক আন্দোলন গড়ে তোলেন। সুতরাং তাঁর পরিচালিত আন্দোলনটি সমাজকর্মের প্রত্যয়সমূহ বিবেচনায় সমাজ সংস্কার আন্দোলনেরই বাস্তব উদাহরণ।"
        },
        {
          "label": "ঘ",
          "question": "",
          "explanation": "কুসংস্কারমুক্ত সমাজ গড়তে উক্ত প্রত্যয় অর্থাৎ সমাজ সংস্কার আন্দোলন প্রধান নিয়ামক হিসেবে গুরুত্বপূর্ণ ভূমিকা পালন করে। সমাজ সংস্কারের প্রয়োজনীয়তা থেকে সামাজিক আন্দোলন পরিচালিত হয়। অর্থাৎ সমাজ সংস্কার আন্দোলনের মাধ্যমেই সমাজ থেকে নানা কুসংস্কার দূরীভূত হয়ে সমাজের কাঙ্ক্ষিত পরিবর্তন সাধিত হয়। প্রকৃতপক্ষে সামাজিক আন্দোলন ব্যতীত সমাজ সংস্কার কখনোই সম্ভবপর নয়। আমাদের সমাজব্যবস্থায় নানা ধরনের কুসংস্কার ও ধর্মীয় গোঁড়ামি বিদ্যমান। মূলত অজ্ঞতাই এর জন্য দায়ী। মানুষ যদি শিক্ষার আলোয় উদ্ভাসিত না হয় তাহলে মানুষের মন কুসংস্কার হতে মুক্ত হতে পারে না। শিক্ষিত লোক সহজেই কুসংস্কারকে চিহ্নিত করতে পারেন এবং সমাজে এর কুফল সম্পর্কে বুঝতে পারেন। তখন তারা সমাজ সংস্কারের মাধ্যমে কুসংস্কার দূর করতে উদ্যোগী হন এবং সামাজিক আন্দোলন গড়ে তোলেন। ইতিহাসে এ ধরনের বহু দৃষ্টান্ত রয়েছে। রাজা রামমোহন রায় কর্তৃক সতীদাহ প্রথা নিষিদ্ধকরণ, ঈশ্বরচন্দ্র বিদ্যাসাগর কর্তৃক বিধবা বিবাহ প্রচলন, বেগম রোকেয়ার নারীশিক্ষা আন্দোলন প্রভৃতি সমাজ সংস্কারে ব্যাপক ভূমিকা রেখেছে। তাদের সাহসী ভূমিকার কারণে সমাজ থেকে নানা কুসংস্কার দূর হয়ে গেছে। উদ্দীপকেও এ ধরনের সমাজ সংস্কার আন্দোলনের উপযোগিতা উপস্থাপিত হয়েছে। পরিশেষে বলা যায়, সমাজ সংস্কার আন্দোলন সমাজ থেকে কুসংস্কার দূর করতে অত্যন্ত কার্যকর ভূমিকা পালন করে।"
        }
      ]
    },
    {
      "number": "9",
      "uddipok": "বাংলাদেশে ২০১১ সালে একটি সামাজিক নীতি প্রণয়ন করা হয়। এই নীতির মূল লক্ষ্য হলো মহিলাদের অর্থনৈতিক, রাজনৈতিক, সামাজিক, প্রশাসনিক ও আইনগত ক্ষমতায়ন নিশ্চিত করা।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "বাংলাদেশের সর্বশেষ শিক্ষানীতি প্রণীত হয় ২০১০ সালে।"
        },
        {
          "label": "খ",
          "question": "",
          "explanation": "পঞ্চবার্ষিক পরিকল্পনা বলতে সরকার কর্তৃক গৃহীত পাঁচ বছর মেয়াদী উন্নয়নমূলক সামাজিক পরিকল্পনাকে বোঝায়। সরকারিভাবে নির্দিষ্ট ৫ বছরে কী কী নীতি-কৌশল অনুসরণ করে কার্যক্রম ও পরিকল্পনা গৃহীত হবে তার সামগ্রিক রূপরেখা থাকে পঞ্চবার্ষিক পরিকল্পনায়। সাধারণত দীর্ঘমেয়াদী প্রেক্ষিত পরিকল্পনার লক্ষ্যভিত্তিক নির্দেশনার আলোকে পঞ্চবার্ষিক পরিকল্পনা প্রণীত হয়। বাংলাদেশে এখনও পর্যন্ত ৭টি পঞ্চবার্ষিক পরিকল্পনা গৃহীত হয়েছে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের নারীদের উন্নয়ন ও ক্ষমতায়নের লক্ষ্যে প্রণীত জাতীয় নারী উন্নয়ন নীতি ২০১১ এর কথা বলা হয়েছে। বাংলাদেশের জনসংখ্যার এক বিশাল অংশই হলো নারী। এই নারী সমাজের ভাগ্যোন্নয়নের লক্ষ্যে ১৯৯৭ সালে সর্বপ্রথম নারী উন্নয়ন নীতি প্রণীত হয়। পরবর্তীতে ২০০৪ ও ২০০৮ সালে এই নীতি সংশোধিত হলেও বাস্তবে তা কার্যকর হয়নি। এ প্রেক্ষিতে ২০১১ সালে সর্বশেষ জাতীয় নারী উন্নয়ন নীতি প্রণীত হয়। উদ্দীপকে উল্লিখিত ২০১১ সালের নারী উন্নয়ন নীতির মূল লক্ষ্য হলো মহিলাদের অর্থনৈতিক, রাজনৈতিক, সামাজিক, প্রশাসনিক ও আইনগত ক্ষমতায়ন নিশ্চিত করা। বাংলাদেশের জাতীয় নারী উন্নয়ন নীতিতে এ বিষয়গুলোই গুরুত্ব দেওয়া হয়েছে। এই নীতি অনুসারে সরকার জাতীয় অর্থনীতির সকল কর্মকাণ্ডে নারীর সক্রিয় ভূমিকা ও সমঅধিকার নিশ্চিতকরণে কাজ করছে। পাশাপাশি রাজনীতিতে অধিক হারে নারীদের অংশগ্রহণ নিশ্চিত করতে এবং তাদের রাজনৈতিক অধিকার সমুন্নত রাখতে সরকার আন্তরিকভাবে চেষ্টা করছে। প্রশাসনিক কাঠামোর উচ্চ পর্যায়ে নারীর জন্য সরকারি চাকরিতে প্রবেশ সহজ করার জন্যও ব্যবস্থা নেওয়া হয়েছে। এভাবে শিক্ষা, স্বাস্থ্য, সামাজিক মর্যাদা প্রভৃতি সকল ক্ষেত্রে নারীর উন্নয়ন ঘটিয়ে নারী ক্ষমতায়ন নিশ্চিত করাই জাতীয় নারী উন্নয়ন নীতির মূল লক্ষ্য।"
        },
        {
          "label": "ঘ",
          "question": "",
          "explanation": "মহিলাদের অধিকার রক্ষায় জাতীয় নারী উন্নয়ন নীতি-২০১১ অত্যন্ত গুরুত্বপূর্ণ। বাংলাদেশের প্রেক্ষিতে নারী উন্নয়ন জাতীয় উন্নয়নের অন্যতম পূর্বশর্ত। সকল ক্ষেত্রে নারীর সমসুযোগ ও সমঅধিকার প্রতিষ্ঠা জাতীয় উন্নয়ন নিশ্চিত করার ক্ষেত্রে একান্ত অপরিহার্য। আর এক্ষেত্রে জাতীয় নারী উন্নয়ন নীতি-২০১১ অত্যন্ত ফলপ্রসূ ভূমিকা রাখছে। কারণ এতে নারীর অধিকারের নিশ্চয়তা দেওয়া হয়েছে। বাংলাদেশের বর্তমান জাতীয় নারী উন্নয়ন নীতিটি অত্যন্ত যুগোপযোগী। এই নীতিতে বাংলাদেশের সংবিধানের আলোকে রাষ্ট্রীয় ও গণজীবনের সকল ক্ষেত্রে নারী-পুরুষের সমান অধিকার প্রতিষ্ঠায় লক্ষ্যমাত্রা নির্ধারণ করা হয়েছে। এই লক্ষ্যমাত্রা অর্জনের জন্য প্রয়োজনীয় নীতিমালা, পরিকল্পনা ও কর্মসূচি জাতীয় নারী উন্নয়ন নীতিতে সন্নিবেশিত করা হয়েছে। নারীদের জন্য সরকার শিক্ষা ও প্রশিক্ষণের কার্যকর ব্যবস্থা গ্রহণ করায় তারা সহজেই স্বাবলম্বী হতে পারছে এবং নিজেদের অধিকার আদায়ে সমর্থ হচ্ছে। তারা এখন জাতীয় অর্থনীতিতেও অবদান রাখছে। তাছাড়া নারী নির্যাতন ও নারীর প্রতি সকল বৈষম্যের বিলোপ সাধনেও সরকারের আলোচ্য নীতি সুস্পষ্ট নির্দেশনাও প্রদান করেছে। সর্বোপরি নারীর অধিকার রক্ষায় এই নীতিটির অবদান অসামান্য। পরিশেষে বলা যায়, জাতীয় নারী উন্নয়ন নীতি ২০১১ পূর্ণরূপে বাস্তবায়িত হলে নারীদের অধিকার ও পূর্ণরূপে প্রতিষ্ঠিত হবে।"
        }
      ]
    },
    {
      "number": "10",
      "uddipok": "সুলতানা একটি রক্ষণশীল মুসলিম পরিবারে জন্মগ্রহণ করেন। ১৪ বছর বয়সে একজন কলেজ শিক্ষকের সাথে তার বিয়ে হয়। তিনি তার স্বামীর সহযোগিতায় পড়াশোনা করেন এবং বিএ, বিএড পাস করেন। সুলতানার গ্রামের অধিকাংশ মহিলা পশ্চাৎপদ, নিরক্ষর এবং কুসংস্কারাচ্ছন্ন। তিনি তার গ্রামের মহিলা জনগোষ্ঠীর উন্নয়নের কথা চিন্তা করেন। তিনি তাদের সংগঠিত, শিক্ষিত এবং উন্নয়ন কর্মকাণ্ডে অংশগ্রহণ নিশ্চিত করতে চেষ্টা করেন। এ লক্ষ্যে তিনি তার গ্রামে একটি মহিলা সমিতি এবং একটি বালিকা বিদ্যালয় স্থাপন করেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "ব্রাহ্ম সমাজের প্রতিষ্ঠাতা রাজা রামমোহন রায়।"
        },
        {
          "label": "খ",
          "question": "",
          "explanation": "সামাজিক আন্দোলন বলতে এমন এক ধরনের যৌথ প্রচেষ্টাকে বোঝানো হয় যা সমাজে বিদ্যমান বিভিন্ন অনাচার, কুসংস্কার ও গোঁড়ামির বিরুদ্ধে পরিচালিত হয়। সমাজ সংস্কারের প্রয়োজন থেকেই সামাজিক আন্দোলন সংঘটিত হয়। সমাজ থেকে শোষণ-বঞ্চনা এবং প্রচলিত বিভিন্ন কু-প্রথা দূর করাই এ আন্দোলনের মূল লক্ষ্য। এক্ষেত্রে বিপ্লবাত্মক পন্থা অবলম্বন না করে নিয়মতান্ত্রিক উপায়ে পরিবর্তনের প্রচেষ্টা চালানো সামাজিক আন্দোলনের বৈশিষ্ট্য। আর সামাজিক আন্দোলনের মধ্য দিয়ে নানা ধরনের সংস্কার সাধিত হয়।"
        },
        {
          "label": "গ",
          "question": "",
          "explanation": "নারী উন্নয়নে অবদান রাখার দিক থেকে উদ্দীপকের সুলতানার কর্মকাণ্ড বিখ্যাত সমাজ সংস্কারক বেগম রোকেয়া সাখাওয়াত হোসেনের কর্মকাণ্ডের সাথে সাদৃশ্যপূর্ণ। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারীশিক্ষা, লিঙ্গ সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের সুলতানাও বেগম রোকেয়ার দেখানো পথেই হেঁটেছেন। সুলতানার পারিবারিক ইতিহাস ও প্রাথমিক জীবন বেগম রোকেয়ার সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য লক্ষ্য করা যায় নারী মুক্তির জন্য কাজ করার মাধ্যমে। সুলতানা তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদের মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে অসামান্য অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' এর যাত্রা শুরু করেছিলেন। পরবর্তী সময়ে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া রোকেয়া নারীদের কল্যাণে 'আঞ্জুমানে খাওয়াতীনে ইসলাম' নামে একটি সংগঠন গড়ে তোলেন। সুতরাং বলা যায়, সুলতানার কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "",
          "explanation": "বাংলাদেশের নারীদের উন্নয়নের জন্য তাদের শিক্ষিত, অধিকার- সচেতন ও স্বাবলম্বী করে গড়ে তোলা জরুরি। আর তা করার জন্য সুলতানার কর্মকাণ্ড সহায়ক ভূমিকা রাখতে পারে। আমাদের দেশে নারীরা এখনও অবহেলিত এবং তাদের প্রাপ্য অধিকার থেকে বঞ্চিত। এর অন্যতম কারণ হলো নারীশিক্ষার অভাব এবং অধিকার সম্পর্কে তাদের অসচেতনতা। তাই এ অবস্থা থেকে উত্তরণে নারীদের মধ্যে শিক্ষার হার বৃদ্ধির পাশাপাশি নিজের অধিকার রক্ষায় তাদেরকে সচেতন করে তুলতে হবে। উদ্দীপকের সুলতানা নারীমুক্তির লক্ষ্যে কাজ করছেন। তার কার্যক্রম নিজ গ্রামেই সীমাবদ্ধ হলেও এর সফলতা সমগ্র বাংলাদেশের নারীসমাজের জন্য অনুপ্রেরণা হিসেবে কাজ করতে পারে। বিশেষ করে সুলতানা নিজের এলাকার নারীদের কুসংস্কার ও পশ্চাৎপদতা থেকে মুক্ত করার লক্ষ্যে শিক্ষার ওপর গুরুত্ব দিয়েছেন। তার এ ভূমিকা নারীমুক্তির জন্য আদর্শস্বরূপ। তাছাড়া সুলতানা তার গ্রামে মহিলাদের একটি সমিতিও স্থাপন করেছেন যা নারীদের অধিকার সচেতন এবং অর্থনৈতিকভাবে স্বাবলম্বী হতে সাহায্য করবে। সারা দেশজুড়ে এ ধরনের নারী সংগঠন, সমিতি ইত্যাদি গড়ে তোলা হলে মেয়েরা আর পশ্চাৎপদ হয়ে থাকবে না। তারা নিজেদের আর্থ-সামাজিক অবস্থার উন্নয়নের পাশাপাশি জাতীয় উন্নয়নেও অবদান রাখতে সক্ষম হবে। সুতরাং সুলতানার কর্মকাণ্ড এ দেশে নারী উন্নয়নের ক্ষেত্রে অনুকরণীয় আদর্শ হতে পারে। পরিশেষে বলা যায়, সুলতানার মতো সবাই আন্তরিকতার সাথে এগিয়ে এলে বাংলাদেশের নারী সমাজের উন্নয়নের কাজটি সহজ হবে।"
        }
      ]
    },
    {
      "number": "11",
      "uddipok": "সুবর্ণপুর গ্রামের জব্বার সাহেব ধর্মীয় বিধান অনুযায়ী গরিব- দুঃখীদের সাহায্য করেন। সাহায্যদানের ক্ষেত্রে তিনি কোনো বৈষম্য করেন না। তবে তিনি কর্মক্ষমদের সাহায্য না দিয়ে কাজের ব্যবস্থা করেন।",
      "tag": "DB, CB, DIN.B, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "যাকাত হলো কল্যাণমুখী ইসলামি অর্থনৈতিক ব্যবস্থার মূল ভিত্তি।"
        },
        {
          "label": "খ",
          "question": "",
          "explanation": "দানশীলতা ত্রুটিমুক্ত নয়, অর্থাৎ দানশীলতার কিছু সীমাবদ্ধতা রয়েছে। দান ব্যক্তির ইচ্ছানির্ভর বিচ্ছিন্ন ও অসংগঠিত সেবামূলক কার্যক্রম। এক্ষেত্রে দাতার উদ্দেশ্যই মুখ্য, গ্রহীতার প্রয়োজন ও সমস্যার প্রতি কম গুরুত্ব দেওয়া হয়। এ প্রথা স্বাবলম্বন নীতিতে বিশ্বাসী নয়। ফলে এর মাধ্যমে মানুষের কর্মস্পৃহা নষ্ট হয় এবং ব্যক্তি পরনির্ভরশীল হয়ে ওঠে। এটি মানুষের সুপ্ত প্রতিভার বিকাশ ও ব্যক্তিত্ব গঠনের পরিপন্থী।"
        },
        {
          "label": "গ",
          "question": "",
          "explanation": "জব্বার সাহেবের সেবা কার্যক্রম ঐতিহ্যগত বা সনাতন সমাজকল্যাণের অন্যতম ধারা দানশীলতাকে নির্দেশ করে। প্রাক-শিল্পযুগের সময়ে গড়ে ওঠা বিচ্ছিন্ন ও অসংগঠিত সমাজসেবামূলক প্রথা-প্রতিষ্ঠানগুলো ঐতিহ্যগত বা সনাতন সমাজকল্যাণ নামে পরিচিত। সমাজকল্যাণের এ ধারা প্রধানত ধর্মীয় অনুশাসন ও মানবতাবাদের ভিত্তিতে পরিচালিত হয়ে আসছে। দানশীলতা সনাতন সমাজকল্যাণ ধারারই সবচেয়ে পুরনো এবং শক্তিশালী রূপ। উদ্দীপকের সুবর্ণপুর গ্রামের জব্বার সাহেব ধর্মীয় বিধান অনুযায়ী গরিব- দুঃখীদের সাহায্য করেন। সাহায্যদানের ক্ষেত্রে তিনি কোনোরকম বৈষম্য করেন না। এ থেকে বোঝা যায়, তিনি দানশীলতারই দৃষ্টান্ত স্থাপন করেছেন। দানশীলতা মানবপ্রেমের বহিঃপ্রকাশ। সাধারণভাবে শর্তহীনভাবে স্বত্ব ত্যাগ করে অন্যের কল্যাণে কোনো কিছু দান করার রীতিকেই দানশীলতা বলে। এটি সম্পূর্ণভাবে স্বেচ্ছাপ্রণোদিত। ধর্মীয় অনুপ্রেরণা ও মানবপ্রেমের সর্বজনীন আদর্শই মানুষকে দানশীল হতে উদ্বুদ্ধ করে। দান প্রথার মাধ্যমে মানুষ ইহলৌকিক প্রশান্তি এবং পারলৌকিক মুক্তি লাভের বাসনা চরিতার্থ করে। উদ্দীপকে উল্লেখিত জব্বার সাহেবও ধর্মীয় আদর্শ ও বিশ্বাস থেকে অনুপ্রাণিত হয়ে দানশীলতাকে লালন করে চলেছেন।"
        },
        {
          "label": "ঘ",
          "question": "",
          "explanation": "জব্বার সাহেবের সমাজসেবামূলক কার্যক্রমে সনাতন সমাজকল্যাণের ধারা অনুসরণ করা হলেও এর মাধ্যমে আধুনিক সমাজকর্মের উদ্দেশ্যগত বাস্তবায়ন ঘটেছে। সনাতন দৃষ্টিকোণ থেকে সমাজের অসুবিধাগ্রস্ত, দুস্থ ও অসহায় শ্রেণির কল্যাণে গৃহীত যাবতীয় কার্যাবলিকেই সমাজসেবা বলা হয়। কিন্তু আধুনিক ধারণায় সমাজসেবা হলো মানবসম্পদ উন্নয়ন ও সংরক্ষণে নিয়োজিত সংগঠিত কার্যক্রমের সমষ্টি। এক্ষেত্রে দানশীলতা সনাতন পদ্ধতির মতো অপরিকল্পিত নয়। জব্বার সাহেবের সাহায্য করার ক্ষেত্রে একটি বিষয় খুব প্রশংসনীয়। সেটি হলো তিনি কর্মক্ষমদের সাহায্য না দিয়ে তাদের কাজের ব্যবস্থা করেন। তার এই পদক্ষেপ সমাজকর্মের আধুনিক রূপের সাথে সামঞ্জস্যপূর্ণ। কারণ আধুনিক সমাজকর্মে পরিচালিত সমাজসেবামূলক কার্যক্রম সনাতন সমাজকল্যাণের মতো অপরিকল্পিত বা অনির্দিষ্ট নয়। এক্ষেত্রে ব্যক্তিকে এমনভাবে সাহায্য করা হয় যেন সে আত্মনির্ভরশীল হয় এবং নিজের সমস্যার নিজে সমাধান করতে পারে। কোনো কর্মক্ষম ব্যক্তিকে অর্থ দান করার চেয়ে তাকে কাজের ব্যবস্থা করে দেওয়া বা জীবিকা অর্জনে সক্ষম করে তোলাই আধুনিক সমাজকর্মের বৈশিষ্ট্য। উদ্দীপকের জব্বার সাহেবও একই কাজ করছেন। সমস্যার নিজে সমাধান করতে পারে। কোনো কর্মক্ষম ব্যক্তিকে অর্থ দান করার চেয়ে তাকে কাজের ব্যবস্থা করে দেওয়া বা জীবিকা অর্জনে সক্ষম করে তোলাই আধুনিক সমাজকর্মের বৈশিষ্ট্য। উদ্দীপকের জব্বার সাহেবও একই কাজ করছেন।"
        }
      ]
    }
  ]
}