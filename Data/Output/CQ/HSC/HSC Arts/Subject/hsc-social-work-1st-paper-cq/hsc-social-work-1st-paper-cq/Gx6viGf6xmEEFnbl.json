{
  "title": "বিএএফ শাহীন কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মো. কামাল ঢাকা বিশ্ববিদ্যায়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে যে বিষয়টি বৈজ্ঞানিক জ্ঞান, দক্ষতা, সুনির্দিষ্ট মূল্যবোধ ও পদ্ধতির মাধ্যমে সামাজিক সমস্যার বিজ্ঞানসম্মত সমাধান দিতে সক্ষম।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম হলো সামাজিক বিজ্ঞান।"
        },
        {
          "label": "খ",
          "question": "",
          "explanation": "সমাজকর্মে প্রতিরোধ বলতে সমস্যার উৎসকে চিহ্নিত করে ভবিষ্যৎ বিপর্যয় মোকাবিলায় গৃহীত কার্যাবলিকে বোঝায়। যেকোনো সমস্যা সাধারণত সমাজজীবন থেকেই সৃষ্টি। আর সামাজিক সমস্যা সমাধানে সমাজকর্ম নানামুখী প্রতিরোধমূলক কার্যক্রম গ্রহণ করে থাকে। এ সকল প্রতিরোধমূলক কার্যক্রমের মধ্যে সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, দুঃস্থ মহিলাদের বৃত্তিমূলক শিক্ষা, জনস্বাস্থ্য উন্নয়ন, প্রতিবন্ধীদের প্রশিক্ষণ ও পুনর্বাসন ইত্যাদি উল্লেখযোগ্য।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে আদনান সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে সমাজের মানুষের সমস্যা সমাধানের মাধ্যমে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে আদনানের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লেখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লেখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে আদনান যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় অর্থাৎ সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "2",
      "uddipok": "জনাব জমির উদ্দিন সাহেব মানুষের সাহায্যে সর্বদা এগিয়ে আসেন সাহায্যের সময় তিনি দৈহিক, মানসিক, সামাজিক, অর্থনৈতিক, রাজনৈতিক ও নৈতিক দিকের প্রতি সমান গুরুত্ব দিয়ে থাকেন।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "'Introduction to Social Welfare' গ্রন্থের লেখক হলেন W. A. Friedlander।"
        },
        {
          "label": "খ",
          "question": "",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের সমস্যা মোকাবিলায় সক্ষম করে তোলে বলে সমাজকর্মকে সক্ষমকারী প্রক্রিয়া বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। এজন্যই এটি সক্ষমকারী প্রক্রিয়া হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকের জমির উদ্দিন সাহেবের কার্যক্রমে সমাজকর্মের যে বৈশিষ্ট্য লক্ষ করা যায় তা হলো সামগ্রিক দৃষ্টিভঙ্গি। সমাজকর্ম একটি মানবসেবামূলক সাহায্যকারী পেশা হিসেবে সর্বজনস্বীকৃত। অন্যান্য পেশার মতো এর কতগুলো স্বতন্ত্র বৈশিষ্ট্য রয়েছে। এসব বৈশিষ্ট্য সমাজকর্মকে অন্যান্য পেশা থেকে আলাদা সত্ত্বা দান করেছে। সমাজকর্মের বৈশিষ্ট্যগুলোর একটি হলো সামগ্রিক দৃষ্টিভঙ্গি। সামগ্রিক দৃষ্টিকোণ থেকে মানুষকে বিচার করা সমাজকর্মের একটি অনন্য বৈশিষ্ট্য। ব্যক্তি এবং তার আচার-আচরণ ও পরিবেশ ভিন্নভাবে না দেখে সামগ্রিক দৃষ্টিকোণ থেকে সমাজকর্ম বিবেচনা করে থাকে। সমাজকর্ম ব্যক্তির সামগ্রিকতায় বিশ্বাস করে। মানুষের কোনো একটি দিক নয় বরং দৈহিক, মানসিক, সামাজিক, অর্থনৈতিক, রাজনৈতিক, পরিবেশগত, আচরণিক প্রভৃতি সবদিকের উন্নয়নে সমাজকর্ম সমান গুরুত্ব দিয়ে থাকে। উদ্দীপকে বলা হয়েছে, জনাব জমির উদ্দিন সাহেব মানুষের সাহায্যে সর্বদা এগিয়ে আসেন। সাহায্যের সময় তিনি দৈহিক, মানসিক, সামাজিক, অর্থনৈতিক, রাজনৈতিক ও নৈতিক দিকের প্রতি সমান গুরুত্ব দিয়ে থাকেন। এ থেকে বোঝা যায়, জনাব জমির উদ্দিনের কাজের প্রকৃতির সাথে সমাজকর্মের অন্যতম বৈশিষ্ট্য সামগ্রিক দৃষ্টিভঙ্গির সাদৃশ্য রয়েছে। কারণ সমাজকর্ম ব্যক্তির সামগ্রিক সমস্যা সমাধানে সহায়তা করে থাকে।"
        },
        {
          "label": "ঘ",
          "question": "জনাব জমির উদ্দিন সাহেবের কার্যক্রম সমাজকর্মের উদ্দেশ্যের সাথে সঙ্গতিপূর্ণ? বিশ্লেষণ করো।",
          "explanation": "জনাব জমির উদ্দিনের কার্যকম সমাজকর্মের সার্বিক কল্যাণ উদ্দেশ্যের সাথে সঙ্গতিপূর্ণ। সমাজের মানুষের সার্বিক কল্যাণ সাধন করা সমাজকর্মের অন্যতম উদ্দেশ্য। এ উদ্দেশ্যে সমাজকর্ম মানুষকে সামাজিক, শারীরিক, মানসিক, অর্থনৈতিক, সাংস্কৃতিক প্রভৃতি ক্ষেত্রের উন্নয়নে সহায়তা করে থাকে। উদ্দীপকে জমির উদ্দিন সাহেবের কর্মকাণ্ডে সমাজকর্মের এ উদ্দেশ্যের দিকটি ফুটে উঠেছে। সমাজকর্ম সমাজের সামগ্রিক কল্যাণ সাধনের উদ্দেশ্যে কাজ করে থাকে। এ উদ্দেশ্য অর্জনে সমাজকর্ম ব্যক্তি, দল, পরিবার ও সমষ্টির দৈহিক, মানসিক ও আর্থ-সামাজিক উন্নয়নে সর্বতোভাবে সহযোগিতা করে। এতে মানুষ তার বহুমুখী আর্থ-সামাজিক ও মনস্তাত্ত্বিক সমস্যা সমাধানে সক্ষম হয়ে ওঠে। ফলে তারা ব্যক্তিগত, পারিবারিক, পরিবেশগত বিভিন্ন সমস্যা সমাধানের মাধ্যমে তাদের জীবনযাত্রার মানের উন্নয়ন ঘটাতে পারে। সেইসাথে তারা সামাজিক ভূমিকা পালনে সক্রিয় হয়ে ওঠে, যা সমাজের অগ্রগতিকে ত্বরান্বিত করে। আলোচনা শেষে বলা যায়, জনাব জমির উদ্দিনের উদ্দেশ্যের সাথে সমাজকর্মের সার্বিক কল্যাণ উদ্দেশ্যের সঙ্গতি রয়েছে। জমির উদ্দিন যেমন ব্যক্তির সার্বিক কল্যাণ বিবেচনায় রেখে সাহায্য করেন। তেমনি সমাজকর্মও সমাজের মানুষের সার্বিক কল্যাণের উদ্দেশ্যে কাজ করে থাকে।"
        }
      ]
    },
    {
      "number": "3",
      "uddipok": "রজ্জব আলী ঢাকা শহরের একটি ভিক্ষুক দলের সর্দার। তার ভিক্ষুক দলে রয়েছে শারীরিক এবং বাকপ্রতিবন্ধী চারজন সদস্য। এছাড়া রয়েছে করিম নামের এক অনাথ শিশু। এরা সকলেই অঙ্গভঙ্গির মাধ্যমে পথচারীদের দৃষ্টি আকর্ষণ করে ভিক্ষা আদায় করে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "আধুনিক সমাজকর্মের সূত্রপাত হয় আমেরিকায়।"
        },
        {
          "label": "খ",
          "question": "",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "",
          "explanation": "উদ্দীপকের করিম ১৬০১ সালের দরিদ্র আইন অনুযায়ী নির্ভরশীল শিশু হিসেবে বিবেচিত। ১৬০১ সালের দরিদ্র আইনে দরিদ্রদের তিনটি শ্রেণিতে বিভক্ত করা হয়। এগুলো হলো- সক্ষম দরিদ্র, অক্ষম দরিদ্র ও নির্ভরশীল শিশু। এতিম, পরিত্যক্ত ও অক্ষম পিতা-মাতার সন্তানরা নির্ভরশীল শিশু শ্রেণির অন্তর্ভুক্ত ছিল। এদেরকে কোনো নাগরিকের কাছে বিনা খরচে দত্তক অথবা কম খরচে লালন-পালনের জন্য দেওয়া হতো। এক্ষেত্রে ছেলেদের ২৪ বছর পর্যন্ত এবং মেয়েদেরকে ২১ বছর বা বিয়ের পূর্ব পর্যন্ত মনিবের বাড়িতে থাকতে হতো। উদ্দীপকে উল্লেখিত করিম অনাথ শিশু। রজ্জব আলীর অধীনে সে ভিক্ষাবৃত্তিতে নিয়োজিত। অনাথ শিশু হওয়ার কারণে করিম ১৬০১ সালের আইন অনুযায়ী নির্ভরশীল শিশু শ্রেণির দরিদ্র হিসেবে বিবেচিত হবে।"
        },
        {
          "label": "ঘ",
          "question": "",
          "explanation": "করিম ছাড়াও উদ্দীপকে বর্ণিত অপর শ্রেণির অর্থাৎ অক্ষম দরিদ্রের জন্য ১৬০১ সালের দরিদ্র আইন গুরুত্বপূর্ণ ভূমিকা রাখতে সক্ষম। ইংল্যান্ডের দরিদ্রদের কল্যাণে ১৬০১ সালের দরিদ্র আইন প্রণীত হয়েছিল। এই আইনের অধীনে দরিদ্রদের সাহায্য ও পুনর্বাসনে সরকার বিভিন্ন কর্মসূচি পরিচালনা করতো। এক্ষেত্রে সাহায্যদানের সুবিধার্থে দরিদ্রদের বিভিন্ন শ্রেণিতে বিভক্ত করা হয়েছিল। যেমন- সক্ষম দরিদ্র, অক্ষম দরিদ্র ও নির্ভরশীল শিশু। এই আইনে শ্রেণি অনুযায়ী তাদের কাজের ব্যবস্থা করা, ত্রাণ সহায়তা প্রদান ও পুনর্বাসনের ব্যবস্থা করার কথা উল্লেখ রয়েছে। উদ্দীপকের রজ্জব আলী ভিক্ষুক দলের সর্দার। তার ভিক্ষুক দলের চারজন সদস্য শারীরিক ও বাক প্রতিবন্ধী। ১৬০১ সালের দরিদ্র আইন অনুযায়ী এরা সবাই অক্ষম দরিদ্রের পর্যায়ভুক্ত। তাই এ আইন অনুযায়ী তাদের জন্য সক্ষমতা অনুসারে জীবিকা লাভের ব্যবস্থা করতে হবে। প্রয়োজন অনুযায়ী তাদেরকে ত্রাণ সাহায্য প্রদান করতে হবে। এসবের পাশাপাশি তাদের পুনর্বাসনের ব্যবস্থাও করতে হবে। এভাবে ১৬০১ সালের দরিদ্র আইন উদ্দীপকে উল্লিখিত অক্ষম দরিদ্রের কল্যাণে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, করিম ছাড়াও উদ্দীপকে বর্ণিত অপর শ্রেণি অর্থাৎ অক্ষম দরিদ্র শ্রেণির মানুষের জন্য ১৬০১ সালের দরিদ্র আইনটি বিশেষ ভূমিকা রাখতে পারে।"
        }
      ]
    },
    {
      "number": "4",
      "uddipok": "অষ্টাদশ শতাব্দীর শেষভাগ থেকে উনবিংশ শতাব্দীর প্রথমভাগ পর্যন্ত সময়ে ইংল্যান্ডের সামাজিক, রাজনৈতিক, সাংস্কৃতিক, উৎপাদন ব্যবস্থাপনা, যোগাযোগ প্রভৃতি ক্ষেত্রে এক সুদূরপ্রসারী পরিবর্তন পরিলক্ষিত হয়। পরবর্তীতে যার ইতিবাচক ও নেতিবাচক প্রভাব পৃথিবীর বিভিন্ন দেশে ছড়িয়ে পড়ে। আর এ নেতিবাচক প্রভাবজনিত সমস্যা মোকাবিলায় আধুনিক সমাজকর্মের জন্ম হয়।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "শিল্পবিপ্লব, প্রত্যয়টির নামকরণ করেন ইংরেজ ঐতিহাসিক আরনল্ড টয়েনবি।"
        },
        {
          "label": "খ",
          "question": "",
          "explanation": "শিল্প বিপ্লবের ফলে উন্নত জীবনের প্রত্যাশায় প্রতিযোগিতামূলক ব্যবস্থার কারণে পারস্পরিক যোগাযোগ ও সম্পর্কের যে অবনতি ঘটে, তাই সামাজিক বিচ্ছিন্নতা। শিল্প বিপ্লব ভৌগোলিক দূরত্বকে কমিয়ে আনলেও সামাজিক দূরত্বকে বৃদ্ধি করেছে। অর্থ উপার্জনের আশায় শহরে চলে আসার কারণে পরিবার ও আত্মীয়-স্বজনের সাথে দূরত্ব বেড়েছে। যা সামাজিক বিচ্ছিন্নতারই। অন্যরূপ মাত্র।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে উল্লিখিত যুগান্তকারী পরিবর্তনকে শিল্পবিপ্লব নামে আখ্যায়িত করা হয়। শিল্পবিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্পবিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানব সভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে বলা হয়েছে, অষ্টাদশ শতাব্দীর শেষ ভাগ থেকে ঊনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। এ থেকে বোঝা যায়, উদ্দীপকে শিল্পবিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্পবিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্পবিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্পবিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ সমাজকর্ম পেশার বিকাশে উদ্দীপকে ইঙ্গিতকৃত পরিবর্তন তথা শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত, করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণিদ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "5",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম পেশার সর্বপ্রথম সংগঠনের নাম Association of Social Worker।"
        },
        {
          "label": "খ",
          "question": "",
          "explanation": "পেশা ও বৃত্তি শব্দ দু'টি একে অপরের সাথে গভীরভাবে সম্পর্কযুক্ত। মানবসভ্যতার প্রাচীন ও মধ্যবর্তী সময়ে পেশা ও বৃত্তি এ দুইয়ের মধ্যে খুব একটা পার্থক্য দেখা যেতো না। এ সময়ে মূলত জীবিকা নির্বাহের উদ্দেশ্যে পরিচালিত যেকোনো কাজকেই পেশা মনে করা হতো। আধুনিক সময়ে এসেও আমাদের মতো দেশে এ শব্দ 'দু'টোর মধ্যে সার্বিক পৃথকীকরণ এখনো সবক্ষেত্রে সম্ভব হয়নি। জীবিকা নির্বাহের ক্ষেত্রে শব্দ দু'টির পার্থক্য সুস্পষ্ট। তবে শাব্দিক অর্থে পার্থক্য থাকলেও জীবিকা নির্বাহের অর্থনৈতিক উপায় হিসেবে এদের মধ্যে সম্পর্ক অত্যন্ত ঘনিষ্ঠ।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানটি পেশাকে নির্দেশ করে। পেশার ইংরেজি প্রতিশব্দ হলো Profession, যা ল্যাটিন শব্দ 'Professio' থেকে এসেছে। এর অর্থ হলো 'To make a public declaration'। এ দৃষ্টিতে পেশাদার তারাই, যারা নিজেদের নির্দিষ্ট বিষয় সম্পর্কে বিশেষভাবে অবহিত বলে দাবি করে এবং সমাজে বিশেষ অবস্থান লাভ করে। উদ্দীপকে নির্দেশিত নিয়ামকগুলো পেশার বৈশিষ্ট্যকে তুলে ধরে। প্রত্যেক পেশারই একটি সুশৃঙ্খল জ্ঞানভাণ্ডার বিদ্যমান। এটি পেশাগত তাত্ত্বিক ভিত্তি ও কর্মানুশীলনে ব্যবহারের উপকরণ। পেশাদার ব্যক্তির শুধু জ্ঞান থাকলে চলে না। প্রশিক্ষণ ও কর্মানুশীলনের মাধ্যমে বিশেষ দক্ষতা ও কৌশল প্রয়োগ ক্ষমতা অর্জন করতে হয়। এক্ষেত্রে পেশার বিকাশকরণে আধুনিক বিশ্ববিদ্যালয়গুলো শিক্ষা ও প্রশিক্ষণ প্রদান করে। পেশার মূল বিষয় উপার্জনশীলতা, যা পেশাদার ব্যক্তির কর্মের সাথে জড়িত বিষয়। পেশা সমাজকল্যাণের সাথে জড়িত বলে এর সামাজিক স্বীকৃতি ও বিশেষ মর্যাদা দেওয়া হয়। আলোচিত উদ্দীপকের বিষয়গুলো ছাড়াও পেশাগত দায়িত্ব ও জবাবদিহিতা পেশাগত নৈতিক বিধিমালা, পেশাগত সংগঠন প্রভৃতি বৈশিষ্ট্যের আলোকে পেশাকে যথার্থরূপে ব্যাখ্যা করা যায়।"
        },
        {
          "label": "ঘ",
          "question": "",
          "explanation": "হ্যাঁ, ছকে উল্লিখিত বিষয়টি অর্থাৎ পেশার সাথে সমাজকর্মের সম্পর্ক রয়েছে। পেশা ও সমাজকর্মের মধ্যে ঘনিষ্ঠ সম্পর্ক বিদ্যমান। কারণ যেসকল বৈশিষ্ট্যসম্পন্ন কাজকে পেশা হিসেবে স্বীকৃতি দেওয়া হয়েছে সেগুলোর মধ্যে সমাজকর্মও পড়ে। পেশার সংজ্ঞায় বলা হয়েছে, পেশা বলতে বিশেষ নির্দিষ্ট জ্ঞান, দক্ষতা ও নৈপুন্য অর্জনের মাধ্যমে অর্থনৈতিক উদ্দেশ্য অর্জন করাকে বোঝায়। আর পেশার এ সংজ্ঞা বিশ্লেষণ করলে দেখা যায় সমাজকর্মও একটি পেশা। প্রত্যেক পেশায় যে পেশাগত মানদণ্ড থাকে, সমাজকর্মে তার সবগুলোর উপস্থিতি লক্ষ করা যায়। প্রত্যেক পেশাতেই সৃশৃঙ্খল ও প্রচারযোগ্য জ্ঞানভান্ডার থাকা আবশ্যক। সমাজকর্মেও সুনির্দিষ্ট জ্ঞানভান্ডার রয়েছে। এসব জ্ঞান অর্জনের মাধ্যমে সমাজকর্মীদের পেশাগত যোগ্যতা অর্জন করতে হয়। পেশাগত দায়িত্ব পেশার অন্যতম বৈশিষ্ট্য। অন্যান্য পেশার মতো সমাজকর্মীরাও জীবিকা অর্জনের জন্য অর্জিত জ্ঞানকে কাজে লাগিয়ে তাদের পেশাগত দায়িত্ব পালন করে থাকে। পেশাগত মূল্যবোধ যেকোনো পেশার মৌলিক বিশ্বাস ও মূল চালিকাশক্তি। অন্য সব পেশার মতো সমাজকর্মেরও স্বতন্ত্র পেশাগত মূল্যবোধ রয়েছে। সব পেশাকেই জনস্বার্থের প্রতি দৃষ্টি রাখতে হয়। জনস্বার্থের কথা মাথায় রেখে সেবার মাধ্যমে উন্নত ও সুখী সমাজ গঠন সমাজকর্মের অন্যতম লক্ষ্য। পরিশেষে বলা যায়, পেশার মানদণ্ডের আলোকে সমাজকর্ম নিঃসন্দেহে একটি পেশা হিসেবে বিবেচিত। সুতরাং পেশার সাথে সমাজকর্মের পেশাগত সম্পর্ক রয়েছে।"
        }
      ]
    },
    {
      "number": "6",
      "uddipok": "মিসেস রত্না একজন পেশাদার সমাজকর্মী। তিনি মাদকাসক্তদের সমস্যা সমাধানে কাজ করেন। তিনি সাহায্যপ্রার্থীদের ব্যক্তিগত জীবনের তথ্যাদির গোপনীয়তা বজায় রাখেন। এছাড়া সাহায্যপ্রার্থীর স্বাধীন ইচ্ছা ও আকাঙ্ক্ষার ভিত্তিতে সমস্যা সমাধানের পরিকল্পনা করেন।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো একটি মানদণ্ড, যা মানুষের আচার-আচরণকে নিয়ন্ত্রণ করে।"
        },
        {
          "label": "খ",
          "question": "",
          "explanation": "সামাজিক জীব হিসেবে সমাজে বাস করতে হলে যেসব দায়িত্ব পালন করতে হয় তাই সামাজিক দায়িত্ববোধ মূল্যবোধ। সমাজকর্ম সামাজিক দায়িত্ববোধ মূল্যবোধে বিশ্বাসী। সমাজকর্ম বিশ্বাস, করে মানুষের অন্তর্নিহিত সম্ভাবনাকে বিকশিত করার জন্য সমাজের মানুষের একে অপরের সঙ্গে সহযোগিতার সম্পর্ক গড়ে তোলা আবশ্যক। পারস্পরিক সহযোগিতা, উৎসাহ এবং উদ্দেশ্যমূলক সক্রিয় সাহায্যের দ্বারা ব্যক্তি, দল ও সমষ্টির উন্নতি যেমন করা যায় তেমনি অবনতিশীল গতিও প্রতিরোধ করা যায়। এজন্য সমাজকর্ম এ মূল্যবোধ মেনে চলে।"
        },
        {
          "label": "গ",
          "question": "",
          "explanation": "উদ্দীপকের সমাজকর্মী মিসেস রত্না কর্তৃক যেসব মূল্যবোধ অনুশীলিত হয় সেগুলো হলো ব্যক্তির আত্মনিয়ন্ত্রণ অধিকার ও গোপনীয়তা। আত্মনিয়ন্ত্রণ অধিকার সমাজকর্ম পেশার একটি মূল্যবোধ। এ মূল্যবোধের আলোকে সমাজকর্মী সমস্যা সমাধানের ক্ষেত্রে সেবাগ্রহীতার মতামত, পছন্দ এবং সিদ্ধান্তকে গুরুত্ব দিয়ে থাকেন। সমাজকর্মী তাঁর নিজস্ব সিদ্ধান্ত সেবাগ্রহীতার উপর চাপিয়ে দেন না। এর ফলে সেবাগ্রহীতা আত্মবিশ্বাসী ও আত্মনির্ভরশীল হয়ে উঠবে। একই ভাবে সেবাগ্রহীতার তথ্যের গোপনীয়তা রক্ষা সমাজকর্ম পেশার আরেকটি মৌলিক মূল্যবোধ। সেবা প্রদানের ক্ষেত্রে সেবাগ্রহীতা থেকে বিভিন্ন তথ্য সংগ্রহ করতে হয়। এক্ষেত্রে, এ সকল তথ্য সমাজকর্মী, সেবাগ্রহীতা ও এজেন্সির বাইরে প্রকাশ করার কোনো সুযোগ নেই। সমাজকর্ম পেশার এ মূল্যবোধ সেবাগ্রহীতাকে তার তথ্য নির্ভয়ে প্রকাশের সুযোগ দেয় ও সেবা প্রক্রিয়াকে কার্যকর করে তোলে। উদ্দীপকে দেখা যায়, পেশাদার সমাজকর্মী মিসেস রত্না মাদকাসক্ত সাহায্যপ্রার্থীদের ব্যক্তিগত জীবনের তথ্যাদির গোপনীয়তা বজায় রাখেন। এছাড়া সাহায্যপ্রার্থীর স্বাধীন ইচ্ছা ও আকাঙ্ক্ষার ভিত্তিতে সমস্যা সমাধানের পরিকল্পনা করেন। এ থেকে বোঝা যায় তিনি সমাজকর্ম পেশার সেবা গ্রহীতার গোপনীয়তা ও আত্মনিয়ন্ত্রণ অধিকার মূলনীতি অনুশীলন করেছেন।"
        },
        {
          "label": "ঘ",
          "question": "",
          "explanation": "সমাজকর্ম পেশায় উল্লিখিত মূল্যবোধগুলোর গুরুত্বপূর্ণ ভূমিকা রয়েছে। একজন সমাজকর্মীকে সেবা প্রদানের ক্ষেত্রে আত্মনিয়ন্ত্রণ অধিকার ও গোপনীয়তার মূল্যবোধ অবশ্যই মেনে চলতে হয়। একজন সমাজকর্মী সমস্যা সমাধানের ক্ষেত্রে সেবাগ্রহীতার মতামত, পছন্দ এবং সিদ্ধান্তকে গুরুত্ব দিয়ে থাকেন। যদি সমাজকর্মী তাঁর নিজস্ব সিদ্ধান্ত সেবাগ্রহীতার উপর চাপিয়ে দেন তাহলে সেবাগ্রহীতা পরনির্ভরশীল হয়ে পড়বে। সমাজকর্ম বিশ্বাস করে মানুষের ভিতর বিপুল ক্ষমতা সুপ্ত রয়েছে। আত্মনিয়ন্ত্রণ অধিকারের সুযোগ দিলে এই ক্ষমৃতা যথাযথ বিকাশ লাভ করে। তেমনি অপরের উন্নতির পথেও সাহায্য করতে পারে। একইভাবে গোপনীয়তা রক্ষা করা একজন সমাজকর্মীর জন্য অবশ্য পালনীয় মূল্যবোধ। এ মূল্যবোধ অনুসরণের ফলে সেবাগ্রহীতা তার সমস্যা সম্পর্কে বিস্তারিত তথ্য সমাজকর্মীকে প্রদান করতে স্বাচ্ছন্দ্যবোধ করে। সমাজকর্মী ও এজেন্সির কাছে সেবাগ্রহীতা নিরাপদ বোধ করবে। ফলে সেবাগ্রহীতা ও সমাজকর্মীর মধ্যে পেশাগত যোগাযোগ ফলপ্রসূ হবে এবং সমস্যার কার্যকর সমাধান হবে। আলোচনা শেষে বলা যায়, উল্লিখিত মূল্যবোধগুলোর যথাযথ অনুশীলনের ওপরই সমাজকর্ম পেশার সফলতা নির্ভর করে। সুতরাং বলা যায়, সমাজকর্মীকে জ্ঞানের অনুশীলনের সাথে পেশাগত মূল্যবোধ অনুশীলন করা আবশ্যক।"
        }
      ]
    },
    {
      "number": "7",
      "uddipok": "জনাব তোফাজ্জল সাহেব' একজন সম্পদশালী ব্যক্তি। তিনি নামাজ, রোজা ও হজ্জের পাশাপাশি একটি আর্থিক ইরাদত করে থাকেন। তাঁর সম্পদের একটি নির্দিষ্ট অংশ পবিত্র কোরআনে বর্ণিত নির্ধারিত কিছু খাতের বাহিরে ব্যয় করেন না। তার এ অর্থ ব্যয় সমাজের ধনী-দরিদ্রের বৈষম্য হ্রাস করে থাকে।",
      "tag": "BAFSC 24",
      "sub_questions": [
        {
          "label": "ক",
          "question": "ওয়াকফ শব্দের অর্থ কী?",
          "explanation": "ওয়াকফ শব্দের বাংলা শাব্দিক অর্থ হলো আটক।"
        },
        {
          "label": "খ",
          "question": "",
          "explanation": "দেবোত্তর বলতে ধর্মীয় উদ্দেশ্যে কোনো সম্পত্তি উৎসর্গ করাকে বোঝায়। হিন্দুধর্মের বিধান অনুযায়ী পাপমুক্তি, মোক্ষলাভ, পুণ্যার্জন ও ভগবানের সন্তুষ্টি অর্জনের জন্য দেবতা বা কোনো বিগ্রহের নামে ব্যক্তির সম্পত্তির আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব তোফাজ্জেলের অর্থ ব্যয় ঐতিহ্যগত সমাজকল্যাণের যে প্রতিষ্ঠানকে নির্দেশ করে তা হলো যাকাত। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলকভাবে বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকে বলা হয়েছে, জনাব তোফাজ্জেল সাহেব একজন সম্পদশালী ব্যক্তি। তিনি নামাজ, রোজা ও হজের পাশাপাশি একটি আর্থিক ইবাদত করেন। তার সম্পদের একটি নির্দিষ্ট অংশ পবিত্র কোরআনে বর্ণিত নির্ধারিত কিছু খাতের বাহিরে ব্যয় করেন না। তার এ অর্থ ব্যয় সমাজের ধনী-দরিদ্রের বৈষম্য হ্রাস করে থাকে। এখানে যাকাতের প্রতি ইঙ্গিত করা হয়েছে। কারণ মুসলমান সামর্থ্যবানদের উদ্বৃত্ত সম্পদের ওপর শরিয়ত নির্ধারিত হারে যাকাত দিতে হয়।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে উল্লিখিত খাতের ব্যয় অর্থাৎ যাকাত সমাজের ধনী-দরিদ্র বৈষম্য হ্রাস করে। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সমাজের মুষ্টিমেয় লোকদের হাতে সম্পদ কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ- লালসা এবং সম্পদ লাভের আকাঙ্ক্ষাকে অবদমিত করে। সমাজের অসহায়, বঞ্চিত ও নিঃস্ব শ্রেণির কল্যাণে সম্পদশালীদের সচেতন করে তোলে। উদ্দীপকের ফাতেমা জেসমিন একজন সম্পদশালী মহিলা। তিনি তার সম্পদের একটি নির্দিষ্ট অংশ ধর্মীয় বিধান অনুসারে দরিদ্র, অভাবগ্রস্ত ও ঋণগ্রস্ত মানুষের মধ্যে বিতরণ করেন। তার এ কাজ ঐতিহ্যগত সমাজকল্যাণমূলক প্রতিষ্ঠান যাকাতকে নির্দেশ করে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত। একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। এতে সমাজে সুষম বণ্টনের পরিবেশও তৈরি হয়। কেননা, ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের দরিদ্র শ্রেণিকে আর্থিক দিক দিয়ে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হয়। পরিশেষে বলা যায়, ধনী-দরিদ্রের বৈষম্য কমিয়ে সমাজে সুষম বণ্টনের পরিবেশ সৃষ্টিতে যাকাতের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "'ক' রাষ্ট্রে প্রধানমন্ত্রীর 'ত্রাণ তহবিল' নামে একটি তহবিল রয়েছে। রাষ্ট্রের বিভিন্ন উৎস থেকে এ তহবিল গঠিত হয়। সেই সম্পদে রাষ্ট্রের দুস্থ, বিপন্ন ও নিরাশ্রম জনগণের কল্যাণের ব্যবস্থা করা হয়?",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সমাজসংস্কার অর্থ হলো সমাজে প্রথার সংশোধন, পরিবর্তন, সংস্করণ, পরিমার্জন প্রভৃতি।"
        },
        {
          "label": "খ",
          "question": "",
          "explanation": "সামাজিক পরিবর্তন বলতে সমাজের একটি অবস্থা থেকে অন্য অবস্থায় রূপান্তর। সামাজিক পরিবর্তন সামাজিক ব্যবস্থার স্থায়ী ও অপরিহার্য অংশ। সাধারণত পরিকল্পিত পরিবর্তনের মাধ্যমে সমাজ থেকে বিভিন্ন অস্বস্তিকর ও অবাঞ্ছিত অবস্থা দূর হয়। মূলত সামাজিক পরিবর্তনের মধ্যে সমাজের কল্যাণ নিহিত থাকে।"
        },
        {
          "label": "গ",
          "question": "",
          "explanation": "উদ্দীপকে 'ক' রাষ্ট্রের গৃহীত ব্যবস্থা সনাতন সমাজকল্যাণের বায়তুল মাল ব্যবস্থার সাথে সামাঞ্জস্যপূর্ণ। বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণের লক্ষ্যে গঠিত একটি মৌলিক প্রতিষ্ঠান। জনকল্যাণ এবং ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্য বায়তুল মাল গঠিত হয়। উদ্দীপকে 'ক' রাষ্ট্রের প্রধানমন্ত্রীর ত্রাণ তহবিল রাষ্ট্রের বিভিন্ন উৎস থেকে গঠিত হয়। এই তহবিল থেকে রাষ্ট্রের দুস্থ, দরিদ্র ও আশ্রয়হীন জনগণের কল্যাণে ব্যবহার করা হয়। 'ক' রাষ্ট্রের গৃহীত এই ব্যবস্থা সনাতন সমাজকল্যাণ ব্যবস্থা বায়তুল মালের সাথে সামঞ্জস্যপূর্ণ। বায়তুল মাল একটি রাষ্ট্রীয় পর্যায়ে ধারণা। সাধারণত ইসলামি শরিয়া অনুযায়ী পরিচালিত রাষ্ট্রে বায়তুল মালের প্রচলন দেখা যায়। বায়তুল মাল বলতে ইসলামি রাষ্ট্রের কোষাগারকে বোঝানো হয়। ইসলামি রাষ্ট্রে জনসাধারণের দেওয়া কর, জাকাত, সদকা, যুদ্ধলব্ধ সম্পত্তি, ভূমি রাজস্ব, চাঁদা, উত্তরাধিকার সম্পত্তিসহ বিভিন্ন উৎস হতে প্রাপ্ত অর্থ বায়তুল মালে জমা করা হতো। এ অর্থ রাজ্যশাসনের ব্যয়ভার মেটানোসহ দুস্থ, অসহায় ও আশ্রয়হীন মানুষের কল্যাণে ব্যয় করা হতো। বায়তুল মালের কার্যক্রম উদ্দীপকের 'ক' দেশের ত্রাণ তহবিলের কার্যক্রমের সাথে সাদৃশ্যপূর্ণ। তাই বলা যায়, 'ক' রাষ্ট্রের গৃহীত ব্যবস্থা সনাতন সমাজকল্যাণ বায়তুল মাল ব্যবস্থার সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "সমাজকল্যাণে বায়তুল মাল ব্যবস্থার গুরুত্ব অপরিসীম। সংগঠিত ও পরিকল্পিত উপায়ে রাষ্ট্রীয় নিয়ন্ত্রণে জনগণের কল্যাণ সাধনের উজ্জ্বল দৃষ্টান্ত বায়তুল মাল। কল্যাণমূলক রাষ্ট্রের ধারণা বায়তুল মালের দর্শনের ভিত্তিতে গড়ে উঠেছে। বায়তুল মাল প্রতিষ্ঠার মাধ্যমে সমাজকল্যাণ ও জনকল্যাণমূলক কাজে বিশ্বে প্রথম রাষ্ট্রের অংশগ্রহণের সূত্রপাত ঘটে। বায়তুল মালের প্রধান লক্ষ্য জনগণের মৌল মানবিক চাহিদা পূরণ করা। আধুনিক সমাজকল্যাণ একই লক্ষ্যে কাজ করছে। তাছাড়া রাজ্য শাসনের ব্যয় নির্বাহের পর বায়তুল মালের উদ্বৃত্ত অর্থ বিভিন্ন জনকল্যাণ ও সেবামূলক কাজে ব্যয় করা হতো। সমাজকল্যাণও জনকল্যাণের লক্ষ্যে কাজ করছে। বায়তুল মালের উদ্বৃত্ত অর্থ জনগণের মধ্যে সমহারে বণ্টন করা হতো। সম্পদ ও সুযোগের সুষম বণ্টন নিশ্চিত করতে সমাজকল্যাণ উদ্যোগ গ্রহণ করে যাতে অর্থনৈতিকভাবে বৈষম্যহীন সমাজ প্রতিষ্ঠিত হয়। পরিশেষে বলা যায়, বাংলাদেশের মতো অনুন্নত দেশে দরিদ্র শ্রেণি, বেতনভুক্ত কর্মচারী, ক্ষুদ্র কৃষকদের মৌলিক চাহিদা পূরণের জন্যে বায়তুল মালের গুরুত্ব অপরিসীম। বায়তুল মালের আদর্শ ও নীতির ভিত্তিতে পরিচালিত সেবামূলক কার্যক্রমের মাধ্যমে সমাজের বৃহত্তর কল্যাণ সাধন সম্ভব।"
        }
      ]
    },
    {
      "number": "9",
      "uddipok": "রেহেনুমা অত্যন্ত, গোঁড়া ও সম্পদশালী এক মুসলিম পরিবারে জন্মগ্রহণ করেন। কঠোর পর্দা প্রথার ভিতরে মাধ্যমিক পাস করার পরই তাকে এক উচ্চপদস্থ সরকারি কর্মকর্তার সাথে বিয়ে দেওয়া হয়। রেহেনুমার বিদ্যানুরাগী স্বামীর অনুপ্রোরণায় সে নারী শিক্ষা বিস্তার ও নারীর ক্ষমতায়নে আত্মনিয়োগ করে।",
      "tag": "BAFSC 24",
      "sub_questions": [
        {
          "label": "ক",
          "question": "সদকা কী ধরনের ইবাদত?",
          "explanation": "সদকা নফল ইবাদত।"
        },
        {
          "label": "খ",
          "question": "",
          "explanation": "সামাজিক আন্দোলন বলতে এমন এক ধরনের যৌথ প্রচেষ্টাকে বোঝানো হয়, যা সমাজে বিদ্যমান বিভিন্ন অনাচার, কুসংস্কার ও গোঁড়ামির বিরুদ্ধে পরিচালিত হয়। সমাজ সংস্কারের প্রয়োজন থেকেই সামাজিক আন্দোলন সংঘটিত হয়। সমাজ থেকে শোষণ-বঞ্চনা এবং প্রচলিত বিভিন্ন কুপ্রথা দূর করাই এ আন্দোলনের মূল লক্ষ্য। এক্ষেত্রে বিপ্লবাত্মক পন্থা অবলম্বন না করে নিয়মতান্ত্রিক উপায়ে পরিবর্তনের প্রচেষ্টা চালানো সামাজিক আন্দোলনের বৈশিষ্ট্য। আর সামাজিক আন্দোলনের মধ্য দিয়ে নানা ধরনের সংস্কার সাধিত হয়।"
        },
        {
          "label": "গ",
          "question": "",
          "explanation": "উদ্দীপকে রেহেনুমার সঙ্গে বেগম রোকেয়ার মিল রয়েছে। বেগম রোকেয়া এমন একজন মহীয়সী নারী ছিলেন যিনি আমৃত্যু নারী শিক্ষা, লিঙ্গের সমতা ও অন্যান্য সামাজিক বিষয়াবলিতে নারী সমাজের উন্নয়ন ও কল্যাণে নিজেকে উৎসর্গ করেছেন। তিনি ছিলেন শিক্ষা অনুরাগী। তৎকালীন সমাজে নারীদের প্রাতিষ্ঠানিক শিক্ষার সুযোগ না থাকায় তিনি বড় ভাইয়ের কাছে বাড়িতেই বাংলা ও ইংরেজিতে বিদ্যা অর্জন করেন। মাত্র ১৬ বছর বয়সে বেগম রোকেয়ার বিয়ে হয়। বিয়ের পর তার স্বামীও তাকে বাংলা ও ইংরেজি মাধ্যমে শিক্ষা গ্রহণে অনুপ্রাণিত করেন। নারী শিক্ষার প্রসারে বেগম রোকেয়া স্কুল প্রতিষ্ঠা করেন। বেগম রোকেয়ার এ সকল কর্মকাণ্ডের প্রতিফলন উদ্দীপকের রেহেনুমার মধ্যেও লক্ষ করা যায়। উদ্দীপকে বলা হয়েছে, রেহেনুমা অত্যন্ত গোঁড়া ও সম্পদশালী এক মুসলিম পরিবারে জন্মগ্রহণ করেন। কঠোর পর্দা প্রথার ভিতরে মাধ্যমিক পাস করার পরই তাকে বিয়ে দেওয়া হয়। বিদ্যানুরাগী স্বামীর প্রেরণায় সে নারী শিক্ষা বিস্তার ও নারী ক্ষমতায়নে আত্মনিয়োগ করে। রেহেনুমার এ সব কাজের মাধ্যমে বেগম রোকেয়াকে ইঙ্গিত করা হয়েছে। সুতরাং বলা যায়, রেহেনুমার সঙ্গে সমাজসংস্কারক বেগম রোকেয়ার কর্মকাণ্ডের মিল রয়েছে।"
        },
        {
          "label": "ঘ",
          "question": "",
          "explanation": "'নারী শিক্ষা বিস্তার এবং নারীর ক্ষমতায়নে উক্ত সমাজসংস্কারক তথা বেগম রোকেয়ার অবদান অনস্বীকার্য' -উক্তিটি যথার্থ। বেগম রোকেয়া ছিলেন বাঙালি মুসলিম সমাজে নারীমুক্তি আন্দোলনের অগ্রদূত। মুসলিম নারীদেরকে শিক্ষাসহ বিভিন্ন অধিকার সম্পর্কে সচেতন করে তোলার জন্য তিনি আজীবন কাজ করেন। রোকেয়ার সাহিত্যকর্ম ও লেখনি ছিল নারী মুক্তি আন্দোলনের অন্যতম হাতিয়ার। তিনি বিশ্বাস করতেন যে, মুসলমানদের সেকেলে ও গোঁড়া দৃষ্টিভঙ্গির পরিবর্তন না করলে সমাজে নারীদের অধিকার ও মর্যাদা প্রতিষ্ঠিত করা সম্ভব নয়। মুসলিম নারীদের মধ্যে নেতৃত্বের গুণাবলির বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে তিনি ১৯১৬ সালে 'আঞ্জুমানে খাওয়াতিনে ইসলাম' বা 'মুসলিম মহিলা সমিতি' নামে একটি সংগঠন গড়ে তোলেন। এ সংগঠনের মাধ্যমে তিনি দরিদ্র বালিকাদের শিক্ষার সুযোগ দান, কুটির শিল্পসহ বিভিন্নভাবে দুস্থ, বিধবা ও আশ্রয়হীন মহিলাদের কর্মসংস্থানের সৃষ্টি, অবিবাহিত মেয়েদের বিয়ের ব্যবস্থাসহ বিভিন্ন কর্মসূচি পরিচালনা করতেন। আলোচনা শেষে বলা যায়, বেগম রোকেয়ার প্রচেষ্টায় নারী শিক্ষার প্রসার ঘটেছে। এর ফলে নারীর ক্ষমতায়ন ও কর্মসংস্থানে যোগ দেওয়ার সুযোগ সৃষ্টি হয়েছে। আজ পুরুষের পাশাপাশি নারীরাও সমাজের উন্নয়নে অবদান রাখছে। তারা দেশ পরিচালনাসহ বিভিন্ন ক্ষেত্রে নেতৃত্ব দিচ্ছে।"
        }
      ]
    },
    {
      "number": "10",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম পদ্ধতি হচ্ছে ব্যক্তি ও দলের সাথে সমাজকর্মীর সম্পর্ক সৃষ্টির দায়িত্বশীল, সচেতন ও সুশৃঙ্খল প্রক্রিয়া।"
        },
        {
          "label": "খ",
          "question": "",
          "explanation": "'র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থানে সমাজকর্মের মৌলিক পদ্ধতির ইঙ্গিত করা হয়েছে। সমাজকর্মের সমস্যা সমাধান প্রক্রিয়ায় মৌলিক ও সহায়ক পদ্ধতি এ দু'ধরনের পদ্ধতি অনুশীলন করা হয়। মৌলিক পদ্ধতি বলতে যেসব কর্ম- প্রক্রিয়াগুলোকে বোঝায় যেগুলো সমস্যা সমাধানে সরাসরি এবং প্রত্যক্ষভাবে অনুশীলন করা হয়। সমাজকর্মের সমস্যা সমাধান প্রক্রিয়ার সামগ্রিক কার্যক্রম এ পদ্ধতিগুলোকে কেন্দ্র করে আবর্তিত হয় বিধায় এগুলোকে মৌলিক পদ্ধতি বলা হয়। ঐতিহ্যগত দিক থেকে মৌলিক পদ্ধতি তিনভাগে বিভক্ত। যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম। উদ্দীপকে ছকেও ব্যক্তি সমাজকর্ম, দল সমাজকর্ম ও সমষ্টি সমাজকর্ম এ তিনটি পদ্ধতির উল্লেখ করা হয়েছে। এ পদ্ধতিগুলো মূলত সমাজকর্মের মৌলিক পদ্ধতির অন্তর্ভুক্ত। তাই বলা যায় '?' চিহ্নিত স্থানে সমাজকর্মের মৌলিক পদ্ধতি বসবে।"
        },
        {
          "label": "ঘ",
          "question": "",
          "explanation": "'উদ্দীপকের উক্ত পদ্ধতি অর্থাৎ মৌলিক পদ্ধতি এবং সহায়ক পদ্ধতি সমস্যা সমাধানে একে অপরের উপর নির্ভরশীল।' কথাটি যথার্থ। উদ্দীপকের ছকে ব্যক্তি, দল ও সমষ্টি সমাজকর্ম উল্লেখ করার মাধ্যমে সমাজকর্মের মৌলিক পদ্ধতিকে ইঙ্গিত করা হয়েছে। তবে সমাজকর্মে উদ্ভূত সমস্যা সমাধানে সমাজকর্ম প্রশাসন, সমাজকর্ম গবেষণা ও সামাজিক কার্যক্রম প্রভৃতি সহায়ক পদ্ধতিরও প্রয়োগ করা হয়। সমাজকর্মের মৌলিক পদ্ধতিগুলো সমস্যা সমাধানে সরাসরি কাজ করে। আর মৌলিক পদ্ধতিগুলোকে আশ্রয় করে সহায়ক পদ্ধতিগুলো প্রয়োগ করা হয়। সমাজকর্মের সহায়ক পদ্ধতিগুলো মৌলিক পদ্ধতির সফল বাস্তবায়নে বিভিন্নভাবে সহায়তা করে। সমাজকর্মের মৌলিক পদ্ধতিগুলো প্রধানত সমস্যাগ্রস্ত ব্যক্তি, দল বা সমষ্টির মনো-সামাজিক তথ্য সংগ্রহ, সমস্যা নির্ণয় ও সমাধান এ তিনটি ধাপ অনুসরণ করে সমস্যা সমাধান করে থাকে। এক্ষেত্রে সমাধান প্রক্রিয়ার সফলতা বহুলাংশে সহায়ক পদ্ধতি বিশেষ করে সামাজিক গবেষণা ও সমাজকর্ম প্রশাসনের ওপর নির্ভর করে। আবার ব্যক্তি, দল ও সমষ্টির সমস্যা সমাধানে সমাজকর্মের মৌলিক পদ্ধতিগুলোর আলোকে গৃহীত কর্মসূচিগুলো সামাজিক কার্যক্রমের মাধ্যমে সমাজে প্রতিফলিত হয়। পাশাপাশি কর্মসূচিগুলোর লক্ষ্যার্জনে যেমন সমাজকর্ম প্রশাসনের প্রয়োজন হয়, তেমনি কর্মসূচিগুলোর মূল্যায়ন ও কার্যকারিতা বৃদ্ধি করতে সামাজিক গবেষণার প্রয়োজন হয়। তাছাড়া সমাজকর্মের সমস্যা সমাধান প্রক্রিয়ায় সক্রিয় অংশগ্রহণ ও স্বতঃস্ফূর্ত সহযোগিতা প্রদানে জনগণকে সচেতন করতে এবং মৌলিক পদ্ধতিগুলো বাস্তবায়নের অনুকূল পরিবেশ সৃষ্টিতে সামাজিক কার্যক্রম বিশেষভাবে সহায়তা করে। উপরের আলোচনা থেকে বোঝা যায়, সমাজকর্মের সমস্যা সমাধানে মৌলিক পদ্ধতিগুলো বাস্তবয়নের প্রতিটি স্তরে সহায়ক পদ্ধতির গুরুত্ব অপরিসীম। সুতরাং বলা যায় সমাজকর্মে সমস্যা সমাধানে মৌলিক পদ্ধতি ও সহায়ক পদ্ধতি একে অপরের ওপর নির্ভরশীল।"
        }
      ]
    },
    {
      "number": "11",
      "uddipok": "হামিদ শহরে বাস করে। সেখানে নতুন নতুন প্রযুক্তি আবিষ্কার ও আমদানি হচ্ছে। হামিদের শহরের এলাকার জনগণ এসবের সাথে তাল মিলিয়ে চলতে পারে না। প্রযুক্তির সাথে প্রযুক্তিগত জ্ঞানের দ্রুত প্রসার হচ্ছে না। এ অবস্থা নিরসনে সাইফুলদের এলাকার সমাজকর্ম প্রতিষ্ঠান কাজ করছে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "দল সমাজকর্মের উপাদান ৪টি।"
        },
        {
          "label": "খ",
          "question": "",
          "explanation": "সামাজিক গবেষণা বলতে সামাজিক বিজ্ঞানের সত্য ও তত্ত্ব অনুসন্ধানের লক্ষ্যে পরিচালিত গবেষণাকে বোঝায়। সামাজিক গবেষণা হচ্ছে এমন একটি বিজ্ঞানভিত্তিক অনুসন্ধান প্রক্রিয়া যার মাধ্যমে সমাজকর্মের জ্ঞান, দক্ষতা, অভিজ্ঞতাকে যথার্থ ও সুসংহত করে তোলা হয়। এই পদ্ধতি সমস্যা সমাধানে বাস্তবমুখী নীতি, পরিকল্পনা ও কর্মসূচি প্রণয়ন, বাস্তবায়ন ও মূল্যায়নে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে হামিদের এলাকার সমস্যা সমাধানে সমাজকর্মে সমষ্টি উন্নয়ন পদ্ধতি প্রয়োগযোগ্য। স্বল্পোন্নত বা অনুন্নত দেশের জনসাধারণের সামাজিক ও অর্থনৈতিক উন্নয়নের লক্ষ্যে পরিচালিত সম্মিলিত প্রচেষ্টাই হলো সমষ্টি উন্নয়ন। এক্ষেত্রে সমাজকর্মের নীতি ও কর্মকৌশল প্রয়োগ করা হয়। ফলে ঐ এলাকার সাধারণ মানুষের জীবনের বিভিন্ন সমস্যার সমাধান ও সার্বিক জীবনমান উন্নয়নে পদক্ষেপ নেওয়া সম্ভব হয়। এ পদ্ধতিতে জনসমষ্টির আর্থ-সামাজিক উন্নয়নের জন্য স্থানীয় জনগণ ও সরকারের প্রচেষ্টাকে সংযুক্ত করা হয়। একই সাথে তাদেরকে জাতীয় অগ্রগতিতে অবদান রাখতে সক্ষম করে তোলা হয়। উদ্দীপকে বলা হয়েছে, হামিদের বাস করা শহরে নতুন নতুন প্রযুক্তি আবিষ্কার ও আমদানি করা হচ্ছে। কিন্তু সেখানকার জনগণ এসবের সাথে তাল মিলিয়ে চলতে পারেনা। ফলে প্রযুক্তির সাথে প্রযুক্তিগত জ্ঞানের দ্রুত প্রসার হচ্ছে না। হামিদের এলাকার এ সমস্যা সমাধানে সমাজকর্মের সমষ্টি উন্নয়ন পদ্ধতি প্রযোগযোগ্য। এ পদ্ধতি মূলত সমষ্টির প্রয়োজন পূরণ ও উন্নতি বিধানের লক্ষ্যে পরিচালিত হয়।"
        },
        {
          "label": "ঘ",
          "question": "",
          "explanation": "হ্যাঁ, বাংলাদেশের আর্থ-সামাজিক প্রেক্ষাপটে উক্ত পদ্ধতি অর্থাৎ-সমষ্টি উন্নয়ন পদ্ধতির অত্যধিক গুরুত্ব রয়েছে। সমষ্টি উন্নয়ন হচ্ছে জনসমষ্টির সম্পদ এবং সরকারের আর্থিক ও কারিগরি সহায়তায় জনগণের সক্রিয় অংশগ্রহণের মাধ্যমে এক একটি আর্থ-সামাজিক উন্নয়নে পরিকল্পিত পরিবর্তন আনয়নের প্রক্রিয়া। বিশেষ আন্দোলন, যা অনুন্নত ও উন্নয়নশীল দেশের এবং উন্নত দেশের অনুন্নত এলাকার জনগণের আর্থ-সামাজিক উন্নয়নের জন্য প্রয়োগ করা হয়। দক্ষতাবিহীন অসংগঠিত মানুষ সমাজের বোঝাস্বরূপ। মানব সম্পদ উৎপাদনের প্রধান উপকরণ বিধায় বাংলাদেশের বিপুল জনসম্পদ সংরক্ষণ ও সংগঠনের জন্য বাস্তবমুখী কর্মসূচি প্রয়োজন। সময়, সম্পদ এবং সুপ্ত প্রতিভার যথাযথ সদ্ব্যবহারের জন্য সমষ্টি উন্নয়ন কার্যক্রম গুরুত্ব অপরিসীম। প্রতিটি মানুষ স্বাবলম্বী হয়ে জাতীয় উন্নয়নে অংশগ্রহণ করে ব্যক্তিগত উন্নয়নের সাথে জাতীয় গুরুত্ব আনয়নে জনসমষ্টি উন্নয়ন পদ্ধতি প্রয়োগের গুরুত্ব রয়েছে। বাংলাদেশে সমষ্টি উন্নয়ন কর্মসূচির মাধ্যমে দরিদ্র কৃষকদের বৈজ্ঞানিক চাষাবাদ, যৌথ খামারের উপকারিতা, সেচ ব্যবস্থার উন্নয়ন, সমস্যা সম্পর্কে সচেতনতা বৃদ্ধি করে কৃষিক্ষেত্রে বিরাজমান প্রতিবন্ধকতা দূরীকরণ সম্ভব। বাংলাদেশে অশিক্ষা, কুসংস্কার, স্বাস্থ্যহীনতা, পরিবেশ দূষণ প্রভৃতি সমস্যা সমাধানে সমষ্টি উন্নয়ন পদ্ধতি প্রয়োগ করা যায়। এছাড়াও বাংলাদেশের গ্রামীণ সমাজ গ্রামীণ স্যানিটেশন, সামাজিক বনায়ন, সমবায়, অবকাঠামো ও কর্মসংস্থান সৃষ্টিতে সমষ্টি উন্নয়ন পদ্ধতির প্রয়োগযোগ্যতা অত্যধিক। আলোচনা শেষে বলা যায়, বাংলাদেশের আর্থ-সামাজিক প্রেক্ষাপটে সমষ্টি উন্নয়ন পদ্ধতির অনেক গুরুত্ব রয়েছে।"
        }
      ]
    }
  ]
}