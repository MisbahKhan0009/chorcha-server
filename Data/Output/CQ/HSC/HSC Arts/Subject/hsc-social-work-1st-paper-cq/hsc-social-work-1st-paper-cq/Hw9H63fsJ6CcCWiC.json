{
  "title": "ঝালকাঠি সরকারি কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মামুন রাজশাহী বিশ্ববিদ্যালয় পড়াশোনা করে। ছুটিতে বাড়িতে এসে তার বাল্যবন্ধু তারিখের সাথে সময় কাটায়। তারেক মামুনকে তার পড়ার বিষয় জিজ্ঞেস করলে মামজন বলে, যে সে যে বিষয়ে লেখাপড়া করে তা এমন একটি বিষয়ে যা সমস্যাগ্রস্থ মানুষকে এমন ভাবে সাহায্য করে, যাতে সে নিজেই নিজের সম্পদে সর্বোত্তম ব্যবহার করে সমস্যার সমাধান নিজে করতে পারে অতীতকাল থেকে বর্তমান সময়ে এর গুরুত্ব বৃদ্ধি পাচ্ছে।",
      "tag": "JGC 25",
      "sub_questions": [
        {
          "label": "ক",
          "question": "সমাজ কি?",
          "explanation": "সমাজ বলতে সেই সংঘবদ্ধ জনগোষ্ঠীকে বুঝায় যারা কোন সাধারণ উদ্দেশ্য সাধনের জন্য একত্রে বসবাস করে।"
        },
        {
          "label": "খ",
          "question": "সমাজকর্মে সাবলম্বন বলতে কী বোঝায়?",
          "explanation": "সমাজকর্ম স্বাবলম্বন বলতে বোঝায়: সমাজে অধিকাংশ মানুষ দারিদ্র্যের কষাঘাতে জর্জরিত ও অবহেলিত। সামাজিক বিভিন্ন প্রতিবন্ধকতার কারণে তারা অন্যের উপর নির্ভরশীল থাকে। স্বীয় সামর্থ্যের উন্নতি ঘটিয়ে পরনির্বশীলতা থেকে বেরিয়ে এসে সামাজে নিজের স্থান তৈরি করে নেওয়াকে সমাজকর্মের ভাষায় স্বাবলম্বন বলা হয়।"
        },
        {
          "label": "গ",
          "question": "মামুনের পঠিত বিষয়ের পরিচয় ব্যাখ্যা কর।",
          "explanation": "মামুনের পঠিত বিষয়টি হলো সমাজকর্ম। নিচে এর বিষয়ে পরিচয় ব্যাখ্যা করা হলো : সমাজকর্ম হলো বৈজ্ঞানিক পদ্ধতিনির্ভর সাহায্যকারী একটি পেশা। সমাজকর্ম ব্যক্ত, দল ও সমষ্টি সম্পদ ও আন্তনিহিত শক্তিকে ব্যবহারের মাধ্যমে সাহায্যর্থীকে স্বাবলম্বী করে তোলার প্রচেষ্টা চালায়। সমস্যা সমাধানের মাধ্যমে মানুষকে সামাজিক পরিবেশের সাথে সুসম্পর্ক স্থাপনের সক্ষম করে তোলা সমাজকর্মের অন্যতম উদ্দেশ্য।  উদ্দীপকে মামুন রাজশাহী বিশ্ববিদ্যালয় পড়াশোনা করে। মামুনের বাল্যবন্ধু তারেকের সাথে কথা বলার সময় নিজের পঠিত বিষয় সম্পর্কে ধারণা দেয়। সে যে বিষয়ে পড়ালেখা করে তা এমন একটি বিষয়, যা সমস্যাগ্রস্ত মানুষকে এমন ভাবে সাহায্য করে, যাতে সে নিজেই নিজের সম্পদে সর্বোত্তম ব্যবহার করে সমস্যা সমাধান নিজেই করতে পারে। আার মামুনের বিষয়টি হলো সমাজকর্ম। সমাজকর্ম এমন একটি বিষয় যা সমস্যা মানুষকে নিজের সম্পদে সর্বোত্তম ব্যবহারের মাধ্যমে সমস্যা সমাধানের সক্ষম করে তোলে।  সুতরাং বলা যায় যে, উদ্দীপকে উল্লেখিত মামুনের পঠিত বিষয়টি হলো সমাজকর্ম।"
        },
        {
          "label": "ঘ",
          "question": "মামুনের পঠিত বিষয়টির গুরুত্ব দিন দিন বৃদ্ধি পাচ্ছে - কথাটির যথার্থতা মূল্যায়ন কর।",
          "explanation": "মামুনের পঠিত বিষয়টির গুরুত্ব দিন দিন বৃদ্ধি পাচ্ছে— কথাটির যথার্থ মূল্যায়ন করা হলো :  সমাজকর্ম বৈজ্ঞানিক পদ্ধতি নির্ভর একটি সমস্যা সমাধানকারী প্রক্রিয়া। সমাজকর্ম নিজস্ব পদ্ধতি, নীতি ও কৌশল ব্যবহার করে। আর সমাজকর্মের বৈশিষ্ট্যগুলো সমাজের দিন দিন বৃদ্ধি পাচ্ছে। কারণ এটি সমাজে সমস্যাগ্রস্ত মানুষকে এমনভাবে সাহায্য করে যাতে সে নিজে সম্পদে সর্বোত্তম ব্যবহারের মাধ্যমে সমস্যা সমাধান করতে পারে। আর সমাজে থাকা ব্যক্তি, দল এবং সমষ্টি দৈনন্দিন জীবনের বিভিন্ন আর্থ-সামাজিক সমস্যার সুসংগঠিত পদ্ধতিতে সমাধানের প্রচেষ্টা চালায় সমাজকর্ম।  উদ্দীপকে মামুন রাজশাহী বিশ্ববিদ্যালয়ে সমাজকর্মে বিষয়ে পড়াশোনা করছে। তার বাল্যবন্ধু তারেকের সাথে কথা বলার সময় তার বিষয়ের গুরুত্ব তুলে ধরেছিল। সে বলে সমাজকর্ম অতীতকাল থেকে বর্তমানকালে এর গুরুত্ব দিন দিন বৃদ্ধি পাচ্ছে। সমাজকর্ম ব্যক্তি সম্পদের সর্বোত্তম ব্যবহারের চেষ্টা চালায় এবং সমস্যাগ্রস্তদের সাবলম্বী হিসেবে গড়ে তোলে। তাছাড়া সমাজকর্ম মানুষের চাহিদা ও প্রয়োজনের গুরুত্ব এবং তা পূরণের চেষ্টা করে। সমাজের সবরকম সমস্যার মোকাবিলায় সমাজকর্ম বিশেষ গুরুত্বপূর্ণ ভূমিকা রাখছে। এইজন্য সাম্প্রতিক সময় বিশ্বে সমাজকর্ম গুরুত্ব দিন দিন বৃদ্ধি পাচ্ছে। সুতরাং বলা যায় যে, উদ্দীপকের উল্লেখিত সমাজকর্ম বিষয়টির গুরুত্ব দিন দিন বৃদ্ধি পাচ্ছে।"
        }
      ]
    },
    {
      "number": "2",
      "uddipok": "তানহা কলেজে পড়ে। 'আজ তাদের ক্লাস চলার সময় শিক্ষক একজন মনীষীর সংজ্ঞা ব্যাখ্যা করতে বলেন, যেখানে ব্যক্তিকে একক বা দলীয়ভাবে সহায়তা করার ওপর গুরুত্ব দেওয়া হেেছ। তার মতে, যদি শিক্ষার্থীরা এই সংজ্ঞা বিশ্লেষণ করতে পারে তাহলে সংশ্লিষ্ট বিষয়ের লক্ষ্য-উদ্দেশ্যগুলো তাদের কাছে পরিষ্কার হবে। এমনকি প্রতিদিনের জীবনে বিষয়টির প্রয়োজনীয়তাও স্পষ্ট হবে। শিক্ষকের কথায় তানহা মনীষীর সুংজ্ঞা মনোযোগ দিয়ে পড়ে।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "আধুনিক সমাজকর্ম সংশোধনমূলক কার্যক্রমের ওপর বেশি জোর দেয়।"
        },
        {
          "label": "খ",
          "question": "",
          "explanation": "সুবিধাবণিত শ্রেণীর কল্যাণে আমাদের দেশে সামাজিক নিরাপজমূলক কর্মসূচি বিদ্যমান রয়েছে। আমাদের দেশে সুবিধাবঞ্চিত অসহায় নানা শ্রেণীর দরিদ্র মানুষ রয়েছে। এ সকল শ্রেণীর কল্যাণে সরকার সামাজিক নিরাপত্তামূলক কর্মসচি পরিচালনা করে। এর আওতায় বয়স্ক ভাতা, বিধবা ভাতা, প্রতিবন্ধী ভাতা, মাতৃত্বকালীন ভাতা প্রদান করে। একইভাবে সরকার OMS, VGF, VGD, কাবিখা প্রভৃতি কর্মসূচি পরিচালনা করে। স্বাস্থ্য, শিক্ষাসহ নানা ক্ষেত্রে সরকার সহায়তা করে। এছাড়াও আমাদের দেশে সুবিধাব্যিত মানুষের জন্য বিভিন্ন ধরনের সামাজিক ও বেসরকরি সংগঠনের সামাজিক নিরাপত্তামূলক কর্মসূচি রয়েছে।"
        },
        {
          "label": "গ",
          "question": "",
          "explanation": "উদ্দীপকে জার্মান আইনজ্ঞ ও শিক্ষক ওয়াল্টার এ ফ্রিডল্যান্ডারের সংজ্ঞার ইঙ্গিত দেওয়া হয়েছে। সমাজকর্মের একজন অন্যতম স্বনামধন্য বিশেষজ্ঞ ওয়াল্টার এ ফ্রিডল্যান্ডার। তিনি সমাজকর্মের সংজ্ঞায় বলেন, সমাজকর্ম হলো মানবীয় সম্পর্ক বিষয়ক বৈজ্ঞানিক জ্ঞান ও দক্ষতাভিত্তিক এমন এক পেশাদার সেবাকর্ম যা ব্যক্তিগত ও সামাজিক সন্তুষ্টি এবং স্বাধীনতা অর্জনে কোনো ব্যক্তিকে একক বা দলীয়ভাবে সাহায্য করে। এখানে তিনি সাহায্য প্রদানের ক্ষেত্রে একক ও দলীয় প্রক্রিয়ার ওপর জোর দেন। ওয়াল্টার এ ফ্রিডল্যান্ডারের এ বক্তব্য থেকে সমাজকর্মের লক্ষ্য ও উদ্দেশ্যের ধারণা পাওয়া যায়। সমাজকর্মের গুরুত্বপূর্ণ লক্ষ্য হলো মানুষের ব্যক্তিগত ও সামাজিক সন্তুষ্টি অর্জনে সহায়তা করা। এক্ষেত্রে সমাজকর্ম ব্যক্তি ও সমাজের ভূমিকা বৃদ্ধিতে কাজ করে। একইভাবে সমাজকর্ম ব্যক্তির স্বাধীনতা বা স্বনির্ভরতা অর্জনের উদ্দেশ্যে কাজ করে। ব্যক্তিকে আত্মনির্ভরশীল করে তোলা সমাজকর্মের অন্যতম লক্ষ্য। উদ্দীপকে একক ও দলীয়ভাবে সাহায্য প্রদানের কথা বলা হয়েছে যা উল্লিখিত সংজ্ঞায় পাওয়া যায়। তাই বলা যায়, উদ্দীপকে ওয়াল্টার এ ফ্রিডল্যান্ডারের সংজ্ঞার প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মনীষী ওয়ান্টার এ ফ্রিডল্যান্ডারের সংজ্ঞায় সমাজকর্ম শিক্ষার প্রয়োজনীয়তা লক্ষ করা যায়। সমাজকর্ম আধুনিক বিজ্ঞানভিত্তিক ও সেবামূলক একটি পেশা। আধুনিক শিল্প সমাজ পরস্পর সম্পর্কযুক্ত জটিল ও বহুমুখী সমস্যায় জর্জরিত। শিল্পায়ন ও শহরায়ন বিশেষ করে আধুনিকায়নের কারণে আমাদের সমাজ ব্যবস্থা প্রতিনিয়ত পরিবর্তিত হচ্ছে। এ পরিস্থিতি ব্যক্তি ও সমাজের মধ্যে ভারসাম্যহীনতার সৃষ্টি করে। ফলে ব্যক্তিগত ও সামাজিক সন্তুষ্টি অর্জন বাধাগ্রস্ত হয়। ব্যক্তি অনেক ক্ষেত্রেই সামাজিক ভূমিকা পালনে অক্ষম হয়ে পড়ে। এ অবস্থায় সমাজকর্মের জ্ঞানের প্রয়োগ ব্যক্তিগত ও সামাজিক অসঙ্গতি বা সমস্যা নিরসনে ভূমিকা পালন করে। সমাজকর্ম বৈজ্ঞানিক জ্ঞান ও দক্ষতাভিত্তিক পেশাদার সেবাকর্ম যা ব্যক্তিগত, দলীয় ও সামাজিক বহুমুখী সমস্যা নিরসনে ভূমিকা পালন করে। সমস্যা সমাধানের কার্যকর উপায় হিসেবে সমাজকর্মের রয়েছে জ্ঞান ও দক্ষতার ভাণ্ডার। সমস্যা সমাধানে সমাজকর্মের নিজস্ব জ্ঞান, মূল্যবোধ, তত্ত্ব ও পদ্ধতি রয়েছে। আবার সমাজকর্ম বিজ্ঞানের বিভিন্ন শাখা থেকে জ্ঞান আহরণ করে তা সমন্বয়ের মাধ্যমে প্রয়োগ করে। সমস্যা সমাধান ও দক্ষতা উন্নয়নে সমাজকর্ম শিক্ষা প্রদান করে। সমাজকর্মের এ সকল জ্ঞান ও শিক্ষা মানুষের সামাজিক ও ব্যক্তিগত সন্তুষ্টি ও ব্যক্তিকে স্বনির্ভর করে তুলতে কার্যকর ভূমিকা পালন করে। ব্যক্তির সামাজিক ভূমিকার পুনরুদ্ধারে সমাজকর্ম শিক্ষা সহায়তা করে। পরিশেষে বলা যায়, সমাজের নানাবিধ সমস্যা ব্যক্তিগত ও সামাজিক সমস্যা নিরসনে সমাজকর্ম শিক্ষার প্রয়োজনীয়তা অত্যধিক।"
        }
      ]
    },
    {
      "number": "3",
      "uddipok": "\"ক\" দেশের সমাজসেবা কর্মসূচির সংস্কার সাধনের জন্য সিহাব উদ্দীন মাহমুদের নেতৃত্বে একটি কমিটি গঠন করা হয়। কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে।",
      "tag": "JGC 25",
      "sub_questions": [
        {
          "label": "ক",
          "question": "অক্ষম দরিদ্র কারা?",
          "explanation": "রুগ্ন, বৃদ্ধ, পঙ্গু, বধির, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্র।"
        },
        {
          "label": "খ",
          "question": "সামাজিক কার্যক্রম বলতে কী বোঝায়?",
          "explanation": "সামাজিক কার্যক্রম বলতে একটি সুসংগঠিত দলীয় প্রচেষ্টাকে বোঝায় যার মাধ্যমে সামাজিক প্রতিষ্ঠানসহ বিভিন্ন ক্ষেত্রে প্রয়োজনীয় পরিবর্তন ও সংশোধন করা হয়। সামাজিক কার্যক্রম সমাজকর্মের অন্যতম সহায়ক পদ্ধতি। এই পদ্ধতি সুসংগঠিত প্রচেষ্টার মাধ্যমে জনগণকে সচেতন করে তোলে। সমাজের প্রচলিত অপসংস্কৃতি, কু-প্রথা ও অব্যবস্থা দূর করে কাঙ্ক্ষিত সমাজ গঠনের লক্ষ্যে সামাজিক কার্যক্রম পরিচালিত হয়।"
        },
        {
          "label": "গ",
          "question": "উদ্দীপকে 'ক' দেশের রিপোর্টটির সাথে ঐতিহাসিক কোন রিপোর্টের মিল রয়েছে? ব্যাখ্যা করো।",
          "explanation": "উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্রদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে ইঙ্গিতকৃত রিপোর্টটি ইংল্যান্ডের সামাজিক নিরাপত্তা কাঠামো সৃষ্টিতে কীভাবে ভূমিকা রাখে? বিশ্লেষণ করো।",
          "explanation": "উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ. সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয়, স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "4",
      "uddipok": "কদম আলী ঢাকা শহরের একটি ছোটখাটো ভিক্ষুক দলের সর্দার। তার ভিক্ষুক দলে রয়েছে শারীরিক এবং বাকপ্রতিবন্ধী চারজন সদস্য। এছাড়া রয়েছে দিপু নামের এক অনাথ শিশু। এরা সকলেই নানা অঙ্গভঙ্গির মাধ্যমে পথচারীদের সহানুভূতিপূর্ণ দৃষ্টি আকর্ষণ করে ভিক্ষা আদায় করে।",
      "tag": "JGC 25",
      "sub_questions": [
        {
          "label": "ক",
          "question": "COS কী?",
          "explanation": "COS হচ্ছে Charity Organization Society বা দান সংগঠন সমিতি।"
        },
        {
          "label": "খ",
          "question": "শিল্প দুর্ঘটনা বলতে কী বোঝায়?",
          "explanation": "শিল্পকারখানায় কর্মরত অবস্থায় যে সব দুর্ঘটনা ঘটে সেগুলোই শিল্প দুর্ঘটনা। শিল্পকারখানায় যান্ত্রিক উৎপাদন পদ্ধতিতে শ্রমিকদের ঝুঁকিপূর্ণ কাজে নিয়োজিত হতে হয়। এতে পেশাগত দুর্ঘটনার সম্ভাবনা বৃদ্ধি পায়। পেশাগত দুর্ঘটনার, কারণে অনেক সময় শ্রমিকদের অকাল মৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতাও হারিয়ে ফেলে। শিল্প-কারখানায় ঘটে যাওয়া এ সব পেশাগত দুর্ঘটনাই শিল্প দুর্ঘটনার অন্তর্ভুক্ত।"
        },
        {
          "label": "গ",
          "question": "উদ্দীপকের দিপু ১৬০১ সালের দরিদ্র আইন অনুযায়ী কোন শ্রেণির দরিদ্র বলে বিবেচিত? ব্যাখ্যা করো।",
          "explanation": "উদ্দীপকের দীপু ১৬০১ সালের দরিদ্র আইন অনুযায়ী নির্ভরশীল শিশু হিসেবে বিবেচিত। ১৬০১ সালের দরিদ্র আইনে দরিদ্রদের তিনটি শ্রেণিতে বিভক্ত করা হয়। এগুলো হলো- সক্ষম দরিদ্র, অক্ষম দরিদ্র ও নির্ভরশীল শিশু। এতিম, পরিত্যক্ত ও অক্ষম পিতা-মাতার সন্তানরা নির্ভরশীল শিশু শ্রেণির অন্তর্ভুক্ত ছিল। এদেরকে কোনো নাগরিকের কাছে বিনা খরচে দত্তক অথবা কম খরচে লালন-পালনের জন্য দেওয়া হতো। এক্ষেত্রে ছেলেদের ২৪ বছর পর্যন্ত এবং মেয়েদেরকে ২১ বছর বা বিয়ের পূর্ব পর্যন্ত মনিবের বাড়িতে থাকতে হতো। উদ্দীপকে উল্লেখিত দীপু অনাথ শিশু। কদম আলীর অধীনে সে ভিক্ষাবৃত্তিতে নিয়োজিত। অনাথ শিশু হওয়ার কারণে দীপু ১৬০১ সালের আইন অনুযায়ী নির্ভরশীল শিশু শ্রেণির দরিদ্র হিসেবে বিবেচিত হবে।"
        },
        {
          "label": "ঘ",
          "question": "দিপু ছাড়াও উদ্দীপকে বর্ণিত অপর শ্রেণির মানুষের জন্য ১৬০১ সালের দরিদ্র আইনটি যে বিশেষ ভূমিকা রাখতে, সক্ষম তা বিশ্লেষণ করো।",
          "explanation": "দীপু ছাড়াও উদ্দীপকে বর্ণিত অপর শ্রেণির অর্থাৎ অক্ষম দরিদ্রের জন্য ১৬০১ সালের দরিদ্র আইন গুরুত্বপূর্ণ ভূমিকা রাখতে সক্ষম। ইংল্যান্ডের দরিদ্রদের কল্যাণে ১৬০১ সালের দরিদ্র আইন প্রণীত হয়েছিল। এই আইনের অধীনে দরিদ্রদের সাহায্য ও পুনর্বাসনে সরকার বিভিন্ন কর্মসূচি পরিচালনা করতো। এক্ষেত্রে সাহায্যদানের সুবিধার্থে দরিদ্রদের বিভিন্ন শ্রেণিতে বিভক্ত করা হয়েছিল। যেমন- সক্ষম দরিদ্র, অক্ষম দরিদ্র ও নির্ভরশীল শিশু। এই আইনে শ্রেণি অনুযায়ী তাদের কাজের ব্যবস্থা করা, ত্রাণ সহায়তা প্রদান ও পুনর্বাসনের ব্যবস্থা করার কথা উল্লেখ রয়েছে। উদ্দীপকের কদম আলী ভিক্ষুক দলের সর্দার। তার ভিক্ষুক দলের চারজন সদস্য শারীরিক ও বাক প্রতিবন্ধী। ১৬০১ সালের দরিদ্র আইন অনুযায়ী এরা সবাই অক্ষম দরিদ্রের পর্যায়ভুক্ত। তাই এ আইন অনুযায়ী তাদের জন্য সক্ষমতা অনুসারে জীবিকা লাভের ব্যবস্থা করতে হবে। প্রয়োজন অনুযায়ী তাদেরকে ত্রাণ সাহায্য প্রদান করতে হবে। এসবের পাশাপাশি তাদের পুনর্বাসনের ব্যবস্থাও করতে হবে। এভাবে ১৬০১ সালের দরিদ্র আইন উদ্দীপকে উল্লিখিত অক্ষম দরিদ্রের কল্যাণে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, দিপু ছাড়াও উদ্দীপকে বর্ণিত অপর শ্রেণি অর্থাৎ অক্ষম দরিদ্র শ্রেণির মানুষের জন্য ১৬০১ সালের দরিদ্র আইনটি বিশেষ ভূমিকা রাখতে পারে।"
        }
      ]
    },
    {
      "number": "5",
      "uddipok": "গ্রামীণ জনসাধারণের দারিদ্র্য দূরীকরণে ২০১৩ সালে 'আত্মকর্মসংস্থান' নামক একটি সমিতি প্রতিষ্ঠা করা হয়। এ সমিতির মাধ্যমে দরিদ্রদের কার্যকরভাবে সহায়তা দেওয়ার পাশাপাশি সম্পদের অপচয় ও বিভিন্ন রকম দান কার্যক্রমের পুনরাবৃত্তি রোধ করা হবে বলে সমিতির বৈঠকে সিদ্ধান্ত হয়। সভাপতি জুয়েল রানা সমিতির সকল সদস্যদের উদ্দেশ্যে বলেন, এরকম সমিতির মাধ্যমেই সমাজকর্ম পেশার বিকাশ ঘটে।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "১৯০৫ সালের দরিদ্র আইন কমিশনের প্রধান ছিলেন লর্ড জর্জ হ্যামিল্টন।"
        },
        {
          "label": "খ",
          "question": "",
          "explanation": "তৎকালীন ইংল্যান্ডের বেকার সমস্যার সমাধান এবং প্রচলিত দরিদ্র আইনগুলোর সংস্কারের লক্ষ্যে ১৯০৫ সালের দরিদ্র আইন কমিশন গঠন করা হয়। ইংল্যান্ডে সার্বিক সামাজিক নিরাপত্তা নিশ্চিত করার লক্ষ্যে প্রণীত আইনগুলোর মধ্যে ১৯০৫ সালের দরিদ্র আইন কমিশন অন্যতম। সে সময়ে ক্ষমতাসীন লিবারেল পার্টির নির্বাচনি প্রতিশ্রুতি অনুযায়ী বেকারত্ব দূরীকরণ এবং দরিদ্র আইন সংস্কারের দৃঢ় প্রত্যয় নিয়ে ১৯০৫ সালে ইংল্যান্ডের তৎকালীন সরকার এ আইন কমিশন গঠন করেন।"
        },
        {
          "label": "গ",
          "question": "",
          "explanation": "উদ্দীপকের আত্মকর্মসংস্থান সমিতির সাথে ইংল্যান্ডের দান সংগঠন সমিতির উদ্দেশ্যগত সাদৃশ্য রয়েছে। উনবিংশ শতাব্দীর দ্বিতীয়ার্ধে ইংল্যান্ড ও মার্কিন যুক্তরাষ্ট্রের সমাজসেবার ক্ষেত্রে দান সংগঠন সমিতির উদ্ভব ঘটে। পেশাদার সমাজকর্মের বিকাশে এ সমিতি গুরুত্বপূর্ণ ভূমিকা পালন করে। শিল্পবিপ্লব পূর্ববর্তী সময়ে যে সমাজকল্যাণ বা সমাজসেবামূলক প্রচেষ্টা চালানো হতো তা ছিল বিচ্ছিন্ন ও অসংগঠিত। এসব সমাজকল্যাণ বা সমাজসেবামূলক কার্যক্রমকে সুষ্ঠুভাবে পরিচালনার লক্ষ্যে সর্বপ্রথম ১৮৬৯ সালে ইংল্যান্ডের লন্ডনে দান সংগঠন সমিতি প্রতিষ্ঠিত হয়। পরবর্তী সময়ে যুক্তরাষ্ট্রের নিউইয়র্কের বাফেলো শহরে ১৮৭৭ সালে দান সংগঠন সমিতি (COS) প্রতিষ্ঠা করা হয়। এ সমিতির ধারণা থেকেই পেশাদার সমাজকর্মের সূত্রপাত হয়। উদ্দীপকে আত্মকর্মসংস্থান নামক একটি সমিতির কথা বলা হয়েছে। এ সমিতির উদ্দেশ্য দরিদ্রদের কার্যকরভাবে সহায়তা দেওয়া, সম্পদের অপচর ও বিভিন্ন ধরনের দান কার্যক্রমের পুনরাবৃত্তি রোধ করা। ইংল্যান্ডের দান। সংগঠন সমিতির অনুরূপ উদ্দেশ্য ছিলো। তাই বলা যায়, আত্মকর্মসংস্থান সমিতির সাথে দান সংগঠন সমিতির উদ্দেশ্যগত সাদৃশ্য রয়েছে।"
        },
        {
          "label": "ঘ",
          "question": "",
          "explanation": "আত্মকর্মসংস্থান সমিতির সভাপতি জুয়েল রানার করা মন্তব্যটি যথার্থ। Pladder উদ্দীপকে বর্ণিত প্রেক্ষাপটের ন্যায় এক জটিল পরিস্থিতিতে সৃষ্ট ইংল্যান্ডের দান সংগঠন, সমিতি দরিদ্রদের কার্যকর সেবা প্রদানের লক্ষ্যে নানা রকম 'কার্যক্রম গ্রহণ করে। এর ফলে সমাজকল্যাণ ও সমাজসেবামূলক কার্যক্রম সুসংগঠিত রূপ লাভ করে। আর সমাজকল্যাণের সুসংগঠিত রূপই হলো সমাজকর্ম পেশা। দান সংগঠন সমিতির 'কর্মতৎপরতায় ইংল্যান্ডে বহু স্বেচ্ছাসেবী সংগঠন গড়ে ওঠে। সরকারি ও স্বেচ্ছাসেবী কাজের সমন্বয় সাধনের মাধ্যমে দরিদ্র ত্রাণ এবং বেসরকারি দানের মধ্যে সহযোগিতা বৃদ্ধি পায়। পাশাপাশি ভুয়া সাহায্য সংস্থা ও পেশাদার ভিক্ষুকদের মুখোশ উন্মোচিত হয়। দান সংগঠন সমিতির কার্যক্রমের ফলে দরিদ্রদের নৈতিক মনোবল শক্তিশালী হতে থাকে। ফলে তারা আত্মনির্ভরশীলতা অর্জনে সক্রিয় হয়ে ওঠে। ইংল্যান্ডের পাশাপাশি মার্কিন যুক্তরাষ্ট্রে ১৮৭৭ সালে দান সংগঠন সমিতি গড়ে ওঠে। এ সমিতি দরিদ্রদের সহায়তা দানের সাথে সাথে দারিদ্র্যের কারণ উদ্‌ঘাটন করে এবং সমস্যা সমাধানের উদ্যোগ নেয়। এদের কর্মসূচি ধীরে ধীরে সমাজকর্ম পেশায় রূপ নেয়। শিশুশ্রম আইন ও কিশোর যুবকদের জন্য আদালত প্রতিষ্ঠা, সমাজসেবা শিক্ষা কোর্স চালু, নিউইয়র্ক স্কুল অব সোশ্যাল ওয়ার্ক, Charitis Review পত্রিকা প্রকাশ প্রভৃতি কার্যক্রম সমাজকর্ম পেশার বিকাশে নতুন পথের সন্ধান দেয়। পরিশেষে বলা যায়, ইংল্যান্ডের জটিল পরিস্থিতিতে সৃষ্ট দান সংগঠন সমিতি প্রয়োজনের প্রেক্ষিতে মার্কিন যুক্তরাষ্ট্রে ব্যাপকভাবে অনুশীলিত হয়ে অধিকতর সুসংগঠিত হয়। এ সমিতির বিভিন্ন কর্মসূচি এবং কৌশল সমাজকর্ম পেশার বিকাশকে ত্বরান্বিত করেছে।"
        }
      ]
    },
    {
      "number": "6",
      "uddipok": "",
      "tag": "JGC 25",
      "sub_questions": [
        {
          "label": "ক",
          "question": "পেশার একটি বৈশিষ্ট্য লেখ।",
          "explanation": "পেশার একটি বৈশিষ্ট্য হলো উপার্জনশীলতা।"
        },
        {
          "label": "খ",
          "question": "জনকল্যাণমুখী তা বলতে কী বোঝায়?",
          "explanation": "জনকল্যাণমুখীতা বলতে কোনোকিছুর এমন বৈশিষ্টকে বুঝা দ্বারা জনগণের কল্যাণ সাধিত হয়।  যখন কোন কিছুর দ্বারা মানুষের কল্যাণ সাধিত হয় তখন সেই বিষয়কে জনকল্যাণমুখী বলা হয়। জনকল্যাণমুখীতস সমাজকর্ম পেশার একটি গুরুত্বপূর্ণ বৈশিষ্ট্য। তাই জাতি, ধর্ম, বর্ণ, নির্বিশেষে সব শ্রেণীর মানুষের সামগ্রিক কল্যাণ সাধন করা সমাজকর্ম পেশার অন্যতম লক্ষ্য ও উদ্দেশ্য।"
        },
        {
          "label": "গ",
          "question": "উদ্দীপক কাঠামোতে সমাজকর্মের কি প্রকাশ পেয়েছে? মতামত দাও। ",
          "explanation": "উদ্দীপকের কাঠামোতে সমাজকর্মের নীতিমালা প্রকাশ পেয়েছে। নিম্নে তা ব্যাখ্যা করা হলো :   সুপরিকল্পিত ও সুশৃংখল উপায়ে মানবসেবা প্রদানের একটি পেশাগত প্রক্রিয়া হল সমাজকর্ম। কিছু নীতির ভিত্তিতে সমাজকর্মের অনুশীলন হয়। সমাজ এবং মানুষের প্রয়োজনের পরিপ্রেক্ষিতে এই নীতিমালাগুলো গড়ে উঠেছে। মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালার মধ্য দিয়ে সমাজকর্ম অনুশীলন হয়।   উদ্দীপকে উল্লিখিত কাঠামোটিতে সমাজকর্মের সাথে সম্পর্কিত আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, গোপনীয়তা, আবেগের উদ্দেশ্যমূলক প্রকাশ ইত্যাদি বিষয়ে দেখানো হয়েছে। এগুলো প্রত্যেকটিই সমাজকর্মের অনুশীলনের নীতিমালা।   তাই বলা যায়, উদ্দীপকের কাঠামোতে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "উদ্দীপকের উল্লেখ হয়নি সমাজকর্মের এরকম একটি নীতির বর্ণনা দাও। ",
          "explanation": "উদ্দীপকের উল্লেখ হয়নি সমাজকর্মের এরকম একটি নীতি হলো সেবাগ্রহীতার কল্যাণ। নিম্নে তা বর্ণনা করা হলো:   সমাজকর্ম অনুশীলনের সময় যে নির্ধারিত উপায়ে সেটি অনুসরণ করা হয় তাকে সমাজকর্ম অনুশীলনের পদ্ধতি বলে। সমাজকর্মে অনুশীলনে মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালা ব্যবহার করা হয়।  সমাজকর্মীদের পেশাগত দায়িত্বের প্রধান লক্ষ্য হচ্ছে সেবা গ্রহীতার কল্যাণ করা। একজন সমাজকর্মী তার পেশাগত দক্ষতা ও যোগ্যতা প্রদর্শনের মধ্য দিয়ে সমাজ সমস্যাগস্থ ব্যক্তিকে সেবা দেন। একজন সমাজকর্মীকে তার সেবা গ্রহীতার স্বার্থ ও কল্যাণের প্রতি সবসময় সচেতন থাকতে হয়। একজন সমাজকর্মী সেবা প্রদানের বিষয়ে সিদ্ধান্তের মাপকাঠি হল সেবা গ্রহীতার কল্যাণ। সমস্যাগ্রস্থ ব্যক্তির সাথে সমাজকর্মীর পেশাগত সম্পর্ক যেন সে নিজের স্বার্থে ব্যবহার করতে না পারে এই নীতিতে তার ক্ষতি গুরুত্ব দেওয়া হয়েছে।"
        }
      ]
    },
    {
      "number": "7",
      "uddipok": "ডা. সেলিম তার এলাকার জনগণকে বিনামূল্যে চিকিৎসাসেবা দিচ্ছেন ১০ বছর যাবত। আর এদিকে সমাজের চোখে ঘৃণিত ব্যক্তি হিসেবে পরিচিত লিংকনকে পুলিশ খুঁজছে কারণ সে মাদক ব্যবসার সাথে জড়িত হয়ে দেশের বিরুদ্ধে কাজ করছে।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো মানদণ্ড, যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "",
          "explanation": "আর্থ-সামাজিক জীবনে শিল্প বিপ্লবের প্রভাব অত্যধিক। শিল্পবিপ্লবের ফলে সমাজ জীবনে আমূল পরিবর্তন সংঘটিত হয়েছে। কৃষিভিত্তিক উৎপাদন ব্যবস্থা শিল্পভিত্তিক উৎপাদন ব্যবস্থায় রূপান্তরিত হয়েছে। যোগাযোগ ব্যবস্থার অভূতপূর্ব উন্নয়ন ঘটেছে। মানুষের আয় ও ভোগ ব্যবস্থার উন্নয়ন ঘটেছে। সমাজ ব্যবস্থার প্রত্যেকটি স্তরে উন্নয়ন ঘটেছে। মানুষের জীবনযাত্রা সহজ হয়েছে। শিল্প বিপ্লবের ফলে উন্নয়নের পাশাপাশি সামাজিক বিচ্ছিন্নতা, শিল্প দুর্ঘটনা, সামাজিক নিরাপত্তাহীনতা তৈরি হয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ডা. সেলিমের কাজের সাথে সামাজিক মূল্যবোধ জড়িয়ে আছে। ব্যক্তিগত ও দলীয় মূল্যবোধের সমন্বয়ে সামাজিক মূল্যবোধ গড়ে ওঠে। যেসব নীতিমালা, বিশ্বাস, দর্শন, ধ্যান-ধারণা ও সংকল্প মানুষের সামাজিক সম্পর্ক এবং আচার-আচরণ পরোক্ষভাবে নিয়ন্ত্রণ করে সেগুলোর সমষ্টিকে সামাজিক মূল্যবোধ বলে। যেমন- সততা, মানবধর্ম ইত্যাদি। এটি সমাজকে নিয়ন্ত্রণ করে একটি ভারসাম্যপূর্ণ ও সুন্দর সামাজিক পরিবেশ প্রতিষ্ঠা করে। সহনশীলতা, সততা, আনুগত্য, পারস্পরিক দায়িত্ব ও কর্তব্যবোধ, মানবসেবা, শ্রদ্ধাবোধ, পরোপকার প্রভৃতি সামাজিক মূল্যবোধের উপাদান। যা মানুষকে সভ্য ও সামাজিক মানুষে পরিণত করে। উদ্দীপকের সেলিম পেশায় একজন ডাক্তার। তিনি নিজের এলাকার জনগণকে বিনামূল্যে চিকিৎসা সেবা দান করছেন। তার কাজের মধ্যে পরোপকার ও মানবসেবার উপস্থিতি লক্ষণীয়। তাই বলা যায় যে, সেলিমের কাজে সামাজিক মূল্যবোধ জড়িয়ে আছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের জনাব আবিরের কাজটি পেশা এবং জনাব কবিরের জীবিকা নির্বাহের উপায়টি বৃত্তি। বৃত্তি ও পেশার মধ্যে বেশ কিছু বৈসাদৃশ্য রয়েছে। মানুষ জীবনধারণের জন্য যে সকল অর্থনৈতিক কর্মকাণ্ডের সাথে জড়িত থাকে তাকে বৃত্তি বলা হয়। অনেকেই বৃত্তি ও পেশাকে এক করে ফেলেন। অথচ যেকোনো অর্থনৈতিক কর্মকাণ্ডই বৃত্তি হতে পারে। কিন্তু বুদ্ধিবৃত্তিক প্রশিক্ষণের মাধ্যমে যোগ্যতা অর্জনই পেশার মূল দিক। উদ্দীপকের কবির রিকশা চালিয়ে জীবিকা নির্বাহ করেন। আর জনাব আবির শিক্ষকতার সাথে জড়িত। জনাব কবিরের কাজটি বৃত্তি কারণ জীবনধারণের জন্য যেকোনো কর্মকাণ্ডই বৃত্তি। কিন্তু পেশার ক্ষেত্রে দক্ষতা, নৈপুণ্য ও সুশৃঙ্খল জ্ঞান এবং মূল্যবোধ ও নৈতিকতার সঙ্গে ব্যবহারিক জ্ঞানের বাস্তব সমন্বয় প্রয়োজন। জনাব আবিরের শিক্ষকতার ক্ষেত্রে বিষয়গুলোর উপস্থিতি রয়েছে। তাই এটি পেশার অন্তর্গত। প্রতিটি পেশার ক্ষেত্রে সুসংগঠিত জ্ঞান, সুনির্দিষ্ট দায়িত্ব ও কর্তব্য, জনগণ ও রাষ্ট্রের স্বীকৃতি থাকে। কিন্তু বৃত্তির ক্ষেত্রে এ ধরনের বাধ্যবাধকতা দেখা যায় না। উপরের আলোচনা থেকে বলা যায়, পেশা ও বৃত্তি এক বিষয় নয় বরং এদের পার্থক্য অত্যন্ত সুস্পষ্ট।"
        }
      ]
    },
    {
      "number": "8",
      "uddipok": "সীতানাথ বসু এবং রিয়াজুল ইসলাম একই গ্রামের বাসিন্দা। ধার্মিক ও দানশীল হিসাবে উভয়েরই গ্রামে যথেষ্ট সুনাম রয়েছে। জীবন সায়াহ্নে এসে উভয়েই স্রষ্টার সন্তুষ্টি এবং জনকল্যাণের জন্য তাদের সম্পত্তির একটা বড় অংশ যে যার ধর্মমতে। আইনের সাহায্য নিয়ে দান করে দিলেন। উক্ত দানকৃত সম্পত্তির দ্বারা গ্রামে মন্দির মসজিদ, বিদ্যালয়সহ নানা জনকল্যাণমূলক প্রতিষ্ঠান। গড়ে উঠতে লাগলো।",
      "tag": "JGC 25",
      "sub_questions": [
        {
          "label": "ক",
          "question": "প্রাক শিল্প যুগের সমাজকল্যাণ ধারার নাম কী?",
          "explanation": "প্রাক শিল্পযুগের সমাজকল্যাণ ধারার নাম সনাতন সমাজকল্যাণ।"
        },
        {
          "label": "খ",
          "question": "দানশীলতা বলতে কী বোঝায়?",
          "explanation": "দানশীলতা বলতে শর্তহীনভাবে স্বার্থ ত্যাগ করে অপরের কল্যাণে কোনো কিছু দান করার রীতিকে বোঝায়। দানশীলতা মানবপ্রেম থেকে সৃষ্ট একটি কল্যাণমূলক ব্যবস্থা। এটি সম্পূর্ণ স্বেচ্ছাপ্রণোদিত। তবে প্রত্যেক ধর্মই দুস্থ ও অসহায়দের কল্যাণে ধনী বা সম্পদশালীদের দান করার জন্য উৎসাহিত করে। সুতরাং দানশীলতা হলো মানবপ্রেম থেকে সৃষ্ট একটি মহৎ গুণ, যা দুস্থদের কল্যাণকে ত্বরান্বিত করে।"
        },
        {
          "label": "গ",
          "question": "উদ্দীপকে সীতানাথ বসুর দান প্রথাটি তোমার পাঠ্যপুস্তকের আলোকে বর্ণনা করো।",
          "explanation": "উদ্দীপকে সীতানাথ বসুর দান দেবোত্তরের অন্তর্ভুক্ত। দেবোত্তর হিন্দুধর্মের একটি সমাজকল্যাণ প্রথা। হিন্দুধর্ম মতে, দেবোত্তর হচ্ছে ঈশ্বরের বা দেবতার সম্পত্তি। অর্থাৎ ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। সনাতন সমাজকল্যাণ প্রথাগুলোর মধ্যে হিন্দু ধর্মের দেবোত্তর প্রথা অন্যতম। এটি মুসলমানদের ওয়াক্‌ফ প্রথার মতো একটি স্বেচ্ছামূলক দান ব্যবস্থা। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথার সম্পত্তি উৎসর্গ করা হয়। এ প্রথা সাধারণত দু'ধরনের হয়। যথা- আংশিক দেবোত্তর এবং সার্বিক দেবোত্তর। উদ্দীপকের সীতানাথ বসু হিন্দু ধর্মের অনুসারী। ধার্মিক ও দানশীল হিসেবে গ্রামে তার যথেষ্ট সুনাম রয়েছে। শেষ বয়সে এসে তিনি তার সম্পত্তির একটি বড় অংশ ধর্মীয় উদ্দেশ্য পূরণের জন্য দান করেন। তার দানকৃত সম্পত্তি মন্দির প্রতিষ্ঠাসহ বিভিন্ন ধরনের জনকল্যাণমূলক কাজে ব্যয় করা হয়। সীতানাথ বসুর এ দান পাঠ্যবইয়ের দেবোত্তর প্রথাকে নির্দেশ করছে।"
        },
        {
          "label": "ঘ",
          "question": "উদ্দীপকে রিয়াজুল ইসলামের দান প্রথাটির গুরুত্ব বিশ্লেষণ করো।",
          "explanation": "সমাজকল্যাণ ও সমাজসেবায় রিয়াজুল ইসলামের দান প্রথা অর্থাৎ ওয়াফ্ফের ভূমিকা অত্যন্ত গুরুত্বপূর্ণ। ওয়াক্‌ফ্ফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ওয়াক্‌ফ্ফকৃত সম্পত্তি বা সম্পত্তি থেকে প্রাপ্ত আয় প্রাতিষ্ঠানিকভাবে সমাজ ও মানুষের কল্যাণে ব্যয় করা হয়। বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল- কলেজ, রাস্তাঘাট, পুল নির্মাণ প্রভৃতি স্থাপনে ওয়াফ্ফের ভূমিকা অনবদ্য। ধর্মীয় চেতনাবোধ জাগ্রত করে পরোপকার ও সেবামূলক কাজে ব্রতী হওয়ায় ওয়াক্‌ফ্ফ গুরুত্বপূর্ণ ভূমিকা পালন করে। ওয়াফ্ফকৃত সম্পদ প্রাতিষ্ঠানিকভাবে ব্যবহারের মাধ্যমে বেকার যুবকদের কর্মসংস্থানের সুযোগ সৃষ্টি হয়। তাছাড়া অসহায় ও দরিদ্রদের দান-খয়রাত করার মাধ্যমে তাদের অর্থনৈতিক নিরাপত্তা প্রদানেও ওয়াকফের গুরুত্ব অপরিসীম। ওয়াল্ফ-ই- খাইরি রীতিতে দরিদ্র, অসহায় মানুষের কল্যাণে সাধারণত সম্পত্তি ওয়াক্ক করা হয়। এর ফলে সমাজের দুস্থ ও অসহায় জনগোষ্ঠীর কল্যাণ সাধিত হয়। পাশাপাশি গরিব-আত্মীয়-স্বজন ও আশ্রিত ব্যক্তিদের সহায়তা করার ক্ষেত্রে ওয়াল্ফ-ই-আহলি গুরুত্বপূর্ণ ভূমিকা রাখে। উদ্দীপকের রিয়াজুল ইসলাম একজন ধর্মপ্রাণ মুসলমান হিসেবে নিজ সম্পত্তির একটি বড় অংশ ধর্মীয় এবং জনকল্যাণমূলক কাজে দান করেন। ইসলামি আইন অনুযায়ী তার দানকৃত সম্পত্তি মসজিদ, বিদ্যালয় ও বিভিন্ন জনকল্যাণমূলক প্রতিষ্ঠান তৈরিতে ব্যয় করা হয়। রিয়াজুল ইসলামের এ দানটি ওয়াফ্ফের অন্তর্ভুক্ত। সামগ্রিক আলোচনা থেকে তাই বলা যায়, সমাজের পশ্চাৎপদ ও অসহায় জনগণের কল্যাণে ওয়াকফ্ সম্পত্তির গুরুত্ব অপরিসীম।"
        }
      ]
    },
    {
      "number": "9",
      "uddipok": "ধন্যাঢ্য পরিবারের মেয়ে অতসী দেবনাথ। মহা ধুমধামের সাথে তার বিয়ে হল আর এক ধনাঢ্য পরিবারের ছেলে অভিজিৎ সাহার সাথে। কিন্তু বছর না ঘুরতেই অতসীর স্বামী মারা যাওয়ায় তাকে বাবার বাড়িতে ফিরে আসতে হল। বাস্তবতাকে মেনে নিয়ে মা-বাবা ও আত্মীয়-স্বজনের সহায়তায় কিছুদিনের মধ্যে অতসী শোক কাটিয়ে উঠলো। মেয়ের ভবিষ্যৎ চিন্তা করে মা-বাবা পুনরায় সৎ ও যোগ্য পাত্র ইন্দ্রজিৎ এর সাথে মেয়েকে বিয়ে দিলেন",
      "tag": "JGC 25",
      "sub_questions": [
        {
          "label": "ক",
          "question": "ভারতীয় উপমহাদেশে নারী জাগরণের অগ্রদূত কাকে বলা হয়?",
          "explanation": "ভারতীয় উপমহাদেশে নারী জাগরণের অগ্রদূত বলা হয় বেগম রোকেয়াকে।"
        },
        {
          "label": "খ",
          "question": "সমাজ সংস্কার বলতে কী বোঝায়?",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত ক্ষতিকর রীতিনীতি, প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "উদ্দীপকের অতসী দেবনাথের সাথে ইন্দ্রজিৎ এর বিয়ে হবার ঘটনা ভারত উপমহাদেশের যে সমাজ সংস্কারকের কর্মকাণ্ডের সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের অতসী দেবনাথের সাথে ইন্দ্রজিৎ এর বিয়ের ঘটনাটি ঈশ্বরচন্দ্র বিদ্যাসাগরের বিধবা বিবাহ কর্মকান্ডের সাথে সাদৃশ্যপূর্ণ। ভারতীয় উপমহাদেশের কল্যাণমূলক কর্মকান্ডের ইতিহাসে ঈশ্বরচন্দ্র বিদ্যাসাগর ছিলেন অন্যতম সমাজ সংস্কারক। তার প্রত্যক্ষ আন্দোলনের ফসল হলো হিন্দু সমাজে বিধবা মেয়েদের বিবাহ প্রথার প্রচলন। তৎকালীন হিন্দু সমাজে অল্পবয়সী কিশোরীদের বিয়ে দেওয়ার প্রচলন ছিল। কিন্তু স্বামী মারা গেলে এ সব বিধবারা অমানবিকভাবে জীবন কাটাতে বাধ্য হতো। কারণ এ সময় সমাজে বিধবা বিবাহ নিষিদ্ধ ছিল। হিন্দুসমাজের এ প্রথা ঈশ্বরচন্দ্র বিদ্যাসাগরকে দারুণভাবে আলোড়িত করে। সমাজ থেকে এ সমস্যা দূর করার প্রচেষ্টায় ঈশ্বরচন্দ্র বিদ্যাসাগর অশোক কুমার দতের মতো ব্যক্তিদের নিয়ে বিধবা বিবাহ আন্দোলন শুরু করেন। ধীর ধীরে তার এ আন্দোলন বেগবান হতে থাকে। অবশেষে ১৮৫৬ সালের ২৬ জুলাই লর্ড ডালহৌসির সহায়তায় হিন্দু বিধবা বিবাহ আইন পাস হয়। আইনের বাস্তবায়নের জন্য ঈশ্বরচন্দ্র বিদ্যাসাগর নিজের ছেলেকে এক বিধবার সাথে বিবাহ দেন। তার এ কর্মকাণ্ড হিন্দু সমাজে উজ্জ্বল দৃষ্টান্ত স্থাপন করে। উদ্দীপকে অতসী দেবনাথের বিয়ের এক বছর হওয়ার আগেই তার স্বামী মারা যায়। পরবর্তীতে অতসীর বাবা তার ভবিষ্যত চিন্তা করে তাকে আধার বিয়ে দেন। অতসীর এই বিবাহের ঘটনা ঈশ্বরচন্দ্র বিদ্যাসাগরের বিধবা বিবাহের সাথে সাদৃশ্যপূর্ণ।"
        },
        {
          "label": "ঘ",
          "question": "অষ্টাদশ শতাব্দীতে অতসীর স্বামী মারা গেলে তার যে ভয়াবহ পরিণতি হতো পাঠ্যপুস্তকের আলোকে বিশ্লেষণ করো।",
          "explanation": "অষ্টাদশ শতাব্দীতে অতসীর স্বামী মারা গেলে তাকে অমানবিক ও দুর্বিষহ জীবনযাপন করতে হতো। অস্টাদশ শতাব্দীতে ভারতীয় হিন্দু সমাজে স্বামী মারা গেলে স্ত্রীর পুনরায় বিবাহ করা সম্পূর্ণ নিষিদ্ধ ছিল। বরং মৃত স্বামীর সাথে একই চিতায় স্ত্রীকে জীবন্ত পুড়িয়ে মারার প্রচলন ছিল। এটি সে সময় সতীদাহ প্রথা নামে পরিচিত ছিল। তবে রাজা রামমোহনের রায়ের প্রচেস্টায় ১৮২৯ সালে সতীদাহ প্রথা নিষিদ্ধ করা হলে এ সমস্যা নতুন মোড় নেয়। সে সময় হিন্দু সমাজে বাল্যবিবাহও ব্যাপক প্রচলিত ছিল। বংশের মান রক্ষার অজুহাতে অল্প বয়সেই মেয়েদের দ্বিগুণ বয়সের পুরুষের সাথে বিয়ে দেওয়া হতো। দ্বিতীয় বিবাহের সুযোগ না থাকায় স্বামী মারা গেলে আজীবন তাদের বিধবা হয়ে থাকতে হতো। এছাড়া হিন্দু আইন অনুসারে পিতার সম্পত্তিতে কন্যার উত্তরাধিকারের স্বীকৃতি ছিল না। এ কারণে হিন্দু বিধবারা পিতা বা ভাইদের সংসারে অথবা শ্বশুরবাড়ি বা অন্য কোথাও মানবেতর জীবন-যাপনে বাধ্য হতো। অনেক সময়ে তারা নানারকম অসামাজিক কাজে জড়িত হতো। এমনকি জীবন ও জীবিকার প্রয়োজনে তারা পতিতাবৃত্তিতে সংশ্লিষ্ট হতো। উদ্দীপকে অতসীর স্বামী মারা গেলে তাকে দ্বিতীয় বিবাহ দেওয়া হয়। কিন্তু তার স্বামী যদি অষ্টাদশ শতাব্দীতে মারা যেত তাহলে সে আবার বিবাহ করতে পারত না। বরং তাকে তার বাবার বাড়ি অথবা শ্বশুর বাড়ি বা অন্য কোথাও পরাধীন জীবনযাপন করতে হতো। আবার জীবন- জীবিকার প্রয়োজনে সেও হয়তো কোনো অসামাজিক কাজে জড়িত হতে বাধ্য হতো। সার্বিক আলোচনার প্রেক্ষিতে তাই বলা যায়, অষ্টাদশ শতাব্দীতে অতসীর স্বামী মারা গেলে তার পরিণতি অত্যন্ত ভয়াবহ হতো।"
        }
      ]
    },
    {
      "number": "10",
      "uddipok": "",
      "tag": "JGC 25",
      "sub_questions": [
        {
          "label": "ক",
          "question": "প্রত্যাশিত পরিবর্তন আনয়নের জন্য সমন্বিত যৌথ প্রচেষ্টা চালানো হয় সমাজকর্মের কোন পদ্ধতিতে?",
          "explanation": "প্রত্যাশিত পরিবর্তন আনয়নের জন্য সমন্বিত যৌথ প্রচেষ্টা চালানো হয় সমাজকর্মের সামাজিক কার্যক্রম পদ্ধতিতে।"
        },
        {
          "label": "খ",
          "question": "সমাজকর্ম প্রশাসনের ধারণা দাও।",
          "explanation": "সমাজকর্ম প্রশাসন বলতে সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে বোঝায়। সমাজকর্ম প্রশাসন সমাজকর্মের অন্যতম সহায়ক পদ্ধতি। সমাজকর্ম প্রশাসনের লক্ষ্য হচ্ছে সামাজিক নীতিকে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নে সামাজিক প্রতিষ্ঠানগুলোকে সাহায্য করা। এটি প্রতিষ্ঠানের লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "উদ্দীপকে '?' চিহ্নিত স্থানে উপযুক্ত সমাজকর্ম পদ্ধতির নাম বসিয়ে ব্যাখ্যা করো।",
          "explanation": "উদ্দীপকে '?' চিহ্নিত স্থানে 'সমাজকর্ম গবেষণা' বসবে। ব্যক্তি, দল ও সমষ্টি তথা সমাজের সমস্যার পরিপ্রেক্ষিতে সমাজকর্ম গবেষণার সূত্রপাত। এ ধরনের গবেষণার মাধ্যমে সমাজকর্মী সমাজের বিভিন্ন সমস্যার কারণ, প্রকৃতি, প্রভাব প্রভৃতি নির্ণয় করেন। পরবর্তী সময়ে এ সব তথ্যের ভিত্তিতে সমস্যা সমাধানে যথাযথ ব্যবস্থা গ্রহণ করেন। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটান। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানব কল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকের ছকে সমস্যা চিহ্নিতকরণ, বিষয় নির্বাচন এবং অনুমান গঠন এ বিষয় তিনটি উল্লেখ করা হয়েছে। এগুলো সমাজকর্ম গবেষণা ধাপের অন্তর্ভুক্ত। তাই বলা যায়, উদ্দীপকের ছকটি সমাজকর্ম গবেষণা পদ্ধতিকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লিখিত ধাপগুলোই উক্ত সমাজকর্ম পদ্ধতির জন্য যথেষ্ট নয়- বিশ্লেষণ করো।",
          "explanation": "উদ্দীপক উল্লেখিত ধাপগুলো সমাজকর্ম গবেষণার জন্য যথেষ্ট নয়- আমি এ বক্তব্যের সাথে একমত। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিন্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিন্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকের ছকে প্রকাশিত হয়নি, বরং তিনটি ধাপের কথা বলা হয়েছে। তাই বলা যায়, উল্লিখিত ধাপগুলো সমাজকর্ম গবেষণা পদ্ধতির জন্য যথেষ্ট নয়।"
        }
      ]
    },
    {
      "number": "11",
      "uddipok": "২৫ বছরের 'ক' অস্বাভাবিক জীবন-যাপন করেন। তিনি মাদকাসক্ত। মাদকদ্রব্য ক্রয়ের জন্য মাঝে মাঝে ছিনতাই করে। আবার বাড়ি থেকে টাকা চুরি করেন। তাকে নিয়ে পরিবারের সবাই অতিষ্ঠ। তারা তাকে সুস্থ করার জন্য একটি স্থানে যান। সেখানে একজন পেশাদার প্রতিনিধি তাকে সাহায্য করেন।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "গবেষণা হচ্ছে কোনো বিষয় বা ঘটনা সম্পর্কে সুশৃঙ্খল প্রণালীবদ্ধ অনুসন্ধান।"
        },
        {
          "label": "খ",
          "question": "",
          "explanation": "র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন- হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "",
          "explanation": "উদ্দীপকে অলিখিত 'ক' কে সমাজকর্মের ভাষায় ব্যক্তি বা Client বলা হয়। ব্যক্তি সমাজকর্মের পাঁচটি উপাদান রয়েছে। উপাদানগুলো হলো- ব্যক্তি, সমস্যা, স্থান, পেশাদার প্রতিনিধি ও প্রক্রিয়া। উদ্দীপকের 'ক' কে সমাজকর্মের ভাষায় ব্যক্তি বা Client বলা হয়। ব্যক্তি সমাজকর্মের সবচেয়ে গুরুত্বপূর্ণ উপাদান হলো ব্যক্তি। এখানে ব্যক্তি বলতে এমন একজনকে বোঝায় যে সমস্যাগ্রস্ত এবং নিজ ক্ষমতায় সমস্যা সমাধানে অক্ষম। ব্যক্তি একজন পুরুষ, মহিলা বা শিশু যে কেউ হতে পারেন। যে মনে করে বা যার সম্পর্কে মনে করা হয় যে, তার সামাজিক ও আবেগীয় ক্ষেত্রে কোনো বিষয়ে সাহায্যের প্রয়োজন, তা হতে পারে দৃশ্যমান, হতে পারে পরামর্শমূলক। যখন ব্যক্তি এ ধরনের সাহায্য নিতে শুরু করে তখন তাকে Client বলা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ব্যক্তি সমাজকর্মের সমস্যা সমাধান প্রক্রিয়া সম্পর্কে আলোচনা করা হয়েছে। ব্যক্তি সমস্যা সমাধানে যেসব কৌশলনির্ভর কার্যক্রম পরিচালিত হয়, সমন্বিতভাবে সেসব কার্যক্রমকে ব্যক্তি সমাজকর্মের সমস্যা সমাধান প্রক্রিয়া বলে। ব্যক্তি সমাজকর্ম সমস্যা সমাধান প্রক্রিয়া কতগুলো পর্যায়ে পরিচালিত হয়। এক্ষেত্রে প্রথমে সাহায্যার্থীর সমস্যার যথাযথ অনুধ্যান বা Study করা হয়। মনো-সামাজিক অনুধ্যান হচ্ছে ব্যক্তির মানসিক ও সামাজিক সমস্যার স্বরূপ নির্ণয়ের পাশাপাশি সেগুলো যথাযথ সমাধান পরিকল্পনা তৈরির জন্য প্রয়োজনীয় তথ্য সংগ্রহ কৌশল। মনো-সামাজিক অনুধ্যানের মাধ্যমে তথ্য সংগ্রহ করে সমস্যা সম্পর্কে ধারণা লাভ করে সমস্যার সমাধানমূলক পদক্ষেপ গ্রহণ করা হয়। এ পর্যায়ে সংগৃহীত তথ্যাবলির আলোকে সমস্যা নির্ণয় করা হয়। এক্ষেত্রে তিনটি দিক থেকে সমস্যা নির্ণয় করা হয়। যথা: (ক) গতিশীল সমস্যা নির্ণয়, (খ) চিকিৎসামূলক সমস্যা নির্ণয়, (গ) সমস্যার উৎপত্তি সংক্রান্ত সমস্যা নির্ণয়। সমস্যা নির্ণয় করা হয়ে গেলে সমস্যা সমাধানকল্পে সমাধান ব্যবস্থা গ্রহণ করা হয়। এ সমাধান ব্যবস্থা গ্রহণের ক্ষেত্রে প্রয়োজন অনুসারে সাহায্যার্থীর, সংশোধনে পারিপার্শ্বিক অবস্থার মধ্যে ইতিবাচক পরিবর্তন আনয়নের চেষ্টা করা হয়। একইভাবে সমস্যা সমাধানে প্রয়োজন অনুযায়ী সাহায্যার্থীর মধ্যে পরিবর্তন আনা হয়। এক্ষেত্রে সাহায্যার্থীকে উৎসাহ যোগানোর মাধ্যমে সমর্থনমূলক ও সাহায্যার্থীর. আবেগ অনুভূতির পরিবর্তনের মাধ্যমে আত্মসচেতনতার বিকাশ ঘটানো হয়। সর্বোপরি সমর্থনমূলক ও সংশোধনমূলক সমাধান ও প্রয়োজনে বস্তুগত সাহায্য প্রদানের প্রতি 'গুরুত্ব' দেওয়া হয়। সর্বশেষ পর্যায়ে মূল্যায়ন ও ফলোআপের মাধ্যমে ব্যক্তি সমাজকর্ম পদ্ধতির সমস্যা সমাধান প্রক্রিয়া শেষ করা হয়। উদ্দীপকে মাদকাসক্ত মিঠুকে তার বাবা সংশোধনের উদ্দেশ্যে একটি নিরাময়কেন্দ্রে, নিয়ে আসেন। কেন্দ্রের একজন সমাজকর্মী তাকে সাদরে গ্রহণ করেন। তিনি সমাজকর্মের পদ্ধতি ও কৌশল প্রয়োগের মাধ্যমে মিঠুকে স্বাভাবিক জীবনে ফিরিয়ে আনার ব্যবস্থা করেন। যার বর্ণনা ওপরের আলোচনায় পাওয়া যায়।"
        }
      ]
    }
  ]
}