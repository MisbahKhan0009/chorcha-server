{
  "title": "সুন্দরবন আদর্শ কলেজ, খুলনা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "প্রাচীন ও মধ্যযুগে মানুষ মানবিকতাবোধ ও ধর্মীয় প্রেরণায় উদ্বুদ্ধ হয়ে আর্তমানবতার সেবায় নিয়োজিত থাকত। কিন্তু সময়ের পরিক্রমায় সৃষ্ট জটিল আর্থ-মনো-সামাজিক সমস্যা সমাধানে উক্ত সেবামূলক ব্যবস্থা অপ্রতুল হয়ে পড়তে। এ অবস্থা থেকে উত্তরণের জন্য বৈজ্ঞানিক পদ্ধতি নির্ভর পরিকল্পিত সাহায্যকারী সেবা হিসেবে সামাজিক বিজ্ঞানের একটি শাখার আবির্ভাব ঘটে।",
      "tag": "GSAC 23",
      "sub_questions": [
        {
          "label": "ক",
          "question": "NASW কত সালে সমাজকর্মের লক্ষ্য ও উদ্দেশ্য নির্ধারণ করে দেয়?",
          "explanation": "NASW ১৯৮১ সালে সমাজকর্মের লক্ষ্য ও উদ্দেশ্য নির্ধারণ করে দেয়।"
        },
        {
          "label": "খ",
          "question": "সক্ষমকারী প্রক্রিয়া বলতে কী বোঝ?",
          "explanation": "সক্ষমকারী প্রক্রিয়া বলতে এমন প্রক্রিয়াকে বোঝায় যার মাধ্যমে সমস্যাগ্রস্থ ব্যক্তি বা দলকে সামাজিক ভূমিকা পালনে সক্ষম করে তোলা হয়। আমাদের সমাজে বিভিন্ন সমস্যাগ্রস্থ ও অসুবিধাগ্রস্থ ব্যক্তি বা দল রয়েছে। যে প্রক্রিয়ার মাধ্যমে সমস্যাগ্রস্থ ও অসুবিধাগ্রস্থ ব্যক্তি, দল বা সমষ্টিকে তাদের সমস্যা মোকাবিলায় সক্ষম করে তোলা হয় তাকেই সক্ষমুকারী প্রক্রিয়া বলা হয়। যেমন- সমাজকর্ম একটি সক্ষমকারী প্রক্রিয়া।"
        },
        {
          "label": "গ",
          "question": "উদ্দীপকে সামাজিক বিজ্ঞানের কোন শাখার কথা বলা হয়েছে? ব্যাখ্যা করো।",
          "explanation": "উদ্দীপকে সামাজিক বিজ্ঞানের অন্যতম শাখা সমাজকর্মের কথা বলা হয়। সামাজিক বিজ্ঞানের অন্যতম প্রয়োগিক শাখা হলো সমাজকর্ম। এটি একটি বৈজ্ঞানিক পদ্ধতি নির্ভর সাহায্যকারী পেশা। আধুনিক সমাজের বিভিন্ন জটিল আর্থ-মনো-সামাজিক সমস্যার বিজ্ঞানভিত্তিক সমাধানে সমাজকর্মের জ্ঞান প্রয়োগ করা হয়ে থাকে। এটি বিভিন্ন পদ্ধতি ও কৌশল ব্যবহার করে সমস্যাগ্রস্ত ব্যক্তি, দল ও সমষ্টির বিভিন্ন সমস্যা মোকাবিলায় সহায়তা করে থাকে। উদ্দীপকে বলা হয়েছে প্রাচীন ও মধ্যযুগে মানুষ মানবিকতাবোধ ও ধর্মীয় প্রেরণায় উদ্বুদ্ধ হয়ে আর্তমানবতার সেবায় নিয়োজিত থাকতো। কিন্তু সময় পরিবর্তনের ফলে বর্তমানে সৃষ্ট জটিল আর্থ-মনো-সমাজিক সমস্যা সমাধানে উক্ত সেবামূলক ব্যবস্থা অপ্রতুল হয়ে পড়ে। এ অবস্থা থেকে উত্তরণের জন্য বৈজ্ঞানিক পদ্ধতি নির্ভর সাহায্যকারী সেবা হিসেবে সামাজিক বিজ্ঞানের একটি শাখার উদ্ভব ঘটে যা মূলত উপরে বর্ণিত বিষয় সমাজকর্মের সাথে সাদৃশ্যপূর্ণ। তাই বলা যায়, উদ্দীপকে সমাজকর্মের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধানে উক্ত শাখা কতটা কার্যকরভাবে ভূমিকা পালন করছে? তোমার মতামত দাও।",
          "explanation": "উদ্দীপকে উল্লিখিত আর্থ-মনো-সামাজিক সমস্যা সমাধানে উক্ত শাখা অর্থাৎ সমাজকর্ম অত্যন্ত কার্যকর ভূমিকা পালন করছে। সমাজকর্ম একটি প্রায়োগিক সামাজিক বিজ্ঞান। এটি বৈজ্ঞানিক পদ্ধতিতে কাজ করে। সমাজে বিদ্যমান বিভিন্ন ধরনের সমস্যা চিহ্নিতকরণ, প্রতিকার ও প্রতিরোধ করাই সমাজকর্মের মূল লক্ষ্য। এক্ষেত্রে সমাজে সচেতনতা সৃষ্টি, উন্নয়নমূলক কর্মকাণ্ড পরিচালনা এবং মানব সম্পদ উন্নয়নে সমাজকর্ম ভূমিকা রাখে। আর এ বিষয়গুলোই উদ্দীপকে উল্লিখিত হয়েছে। আধুনিক সমাজের বিভিন্ন জটিল আর্থ-মনো-সামাজিক সমস্যার বিজ্ঞানভিত্তিক সমাধানে সমাজকর্মের জ্ঞান প্রয়োগ করা হয়। এক্ষেত্রে প্রথমেই সমাজকর্মের কর্মপদ্ধতি প্রয়োগের মাধ্যমে সমস্যা চিহ্নিত করা হয় এবং সে অনুযায়ী পরিকল্পনা প্রণয়ন ও বাস্তবায়ন করা হয়। সাধারণত বিভিন্ন সামাজিক সমস্যা, যেমন- দারিদ্র্য, নিরক্ষরতা, বেকারত্ব, কিশোর অপরাধ, মাদকাসক্তি প্রভৃতি 'মোকাবিলায় সমাজকর্ম প্রতিকার, প্রতিরোধ ও উন্নয়নমূলক কার্যক্রম গ্রহণ করে। পাশাপাশি এটি সকল স্তরের জনগোষ্ঠী বিশেষ করে পশ্চাৎপদ জনগোষ্ঠীর আর্থ-সামাজিক উন্নয়নের জন্য চাহিদাভিত্তিক সেবা কার্যক্রমও পরিচালনা করে। এর একটি প্রধান বৈশিষ্ট্য হলো সামাজিক উন্নয়নে ব্যাপক জনসচেতনতা সৃষ্টি। এক্ষেত্রে সমাজকর্ম সভা-সমিতি, আলোচনা সভা এবং বিভিন্ন প্রচার মাধ্যম ব্যবহার করে। আবার সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তনির্হিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণা ভিত্তিক প্রায়োগিক জ্ঞান বিশেষ গুরুত্ব পায় যা আর্থ-মনো-সমাজিক সমস্যা সমাধানে কার্যকর ও ফলপ্রসূ হয়। উপরের আলোচনা থেকে বলা যায়, উদ্দীপকে উল্লিখিত সমস্যা সমাধানে সমাজকর্ম অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "বাংলাদেশের তাঁতীদের হাতে বোনা মসলিন, জামদানি ও তাঁতের শাড়ির খ্যাতি ছিল বিশ্বজোড়া। এছাড়া কুমারদের তৈরি মাটির তৈজসপত্র, বাঁশ, বেত ও পাটের তৈরি পণ্য সামগ্রীর প্রচুর চাহিদা ছিল। এসব পণ্য হাতে তৈরি করতে বেশি সময় ও শ্রম লাগে বিধায় মেশিনে উৎপাদিত পণ্যের সাথে প্রতিযোগিতায় টিকতে না পেরে প্রায় বন্ধ হয়ে গেছে এবং কাজের সাথে জড়িত কারিগররা বেকার হয়ে সামাজিক নিরাপত্তাহীনতায় ভুগছে।",
      "tag": "GSAC 23",
      "sub_questions": [
        {
          "label": "ক",
          "question": "CSWE এর পূর্ণরূপ লিখ।",
          "explanation": "CSWE এর পূর্ণরূপ হলো- Council on Social Work Education."
        },
        {
          "label": "খ",
          "question": "সামাজিক নিরাপত্তা বলতে কী বোঝ?",
          "explanation": "সামাজিক নিরাপত্তা বলতে সমস্যাগ্রস্ত ব্যক্তির আর্থিক বিপর্যয় কাটিয়ে উঠতে সমাজ তথা রাষ্ট্র প্রদত্ত আয়ের ব্যবস্থাকে বোঝায়। দ্রুত পরিবর্তনশীল ও শিল্পায়িত সমাজব্যবস্থায় অসুস্থতা, বেকারত্ব, দরিদ্রতা, উপার্জনে অক্ষমতা, থেশাগত দুর্ঘটনা, মানসিক প্রতিবন্ধিতা ও অন্যান্য বিপদাপদের কারণে সমস্যাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা। বয়স্ক ভাতা, প্রতিবন্ধী ভাতা, বিধবা ভাতা, মাতৃত্বকালীন ভাতা প্রভৃতি সামাজিক নিরাপত্তার উদাহরণ।"
        },
        {
          "label": "গ",
          "question": "উদ্দীপকে উল্লিখিত পরিস্থিতি কোন ঘটনার ফলে সৃষ্টি হয়েছে? ব্যাখ্যা করো।",
          "explanation": "উদ্দীপকে উল্লিখিত পরিস্থিতি শিল্পবিপ্লবের ফলে সৃষ্টি হয়েছে। শিল্পবিপ্লব হচ্ছে কৃষিভিত্তিক, হস্তশিল্প নির্ভর ক্ষমতায়ন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদান ব্যবস্থায় পরিবর্তনের একটি প্রক্রিয়া। এটি অষ্টদেশ শতকে ইংল্যান্ডে শুরু হয় এবং পরবর্তীতে বিশ্বের অন্যান্য দেশে ছড়িয়ে পড়ে। এর ফলে শিল্প ও কৃষিপণ্য, উৎপাদন ও পরিবহন ব্যবস্থায় বৈপ্লবিক পরিবর্তন সাধিত হয়। তবে এর ফলে কিছু নেতিবাচক প্রভাবও দেখা দেয়। যেমন শিল্পবিপ্লবের ফলে যন্ত্রের ওপর নির্ভরশীলতা বৃদ্ধি পাওয়ায় শ্রমিকের প্রয়োজন কমে আসতে শুরু করে। এতে সমাজে বেকারত্ব দেখা দেয়। হস্তচালিত শিল্পগুলো যন্ত্রের সাথে প্রতিযোগিতায় টিকতে না পেরে বন্ধ হয়ে যায়। উদ্দীপকে বলা হয়েছে একসময় বিশ্বে বাংলাদেশের তাঁতীদের হাতে বোনা মুসলিন, জামদানি ও তাঁতের শাড়ি এবং কুমারদের তৈরি মাটির তৈজসপত্র, বাঁশ, বেত ও পাটের তৈরি পণ্যের ব্যাপক চাহিদা ছিল। কিন্তু এসব পণ্য হাতে তৈরি করতে বেশি সময় ও শ্রম লাগে বলে মেশিনে উৎপাদিত পণ্যের সাথে প্রতিযোগিতায় টিকতে না পেরে প্রায় বন্ধ হয়ে গেছে এবং এসব কাজের সাথে জড়িত কারিগররা বেকার জীবনযাপন করছে। উদ্দীপকে উল্লিখিত এ পরিস্থিতি মূলত ওপরে বর্ণিত শিল্পবিপ্লবের কারণেই সৃষ্টি হয়েছে।"
        },
        {
          "label": "ঘ",
          "question": "উক্ত ঘটনা আমাদের জন্য শুধুই কি অভিশাপ? তোমার উত্তরের সপক্ষে মতামত দাও।",
          "explanation": "উক্ত ঘটনা অর্থাৎ শিল্পবিপ্লব আমাদের জন্য শুধুই অভিশাপ নয়। বরং এটি মানবজীবনে এক যুগান্তকারী পরিবর্তনের সূচনা করেছিল। শিল্পবিপ্লব হলো কৃষি ও হস্তশিল্প নির্ভর সমাজ ব্যবস্থা থেকে যন্ত্রনির্ভর সমাজ ব্যবস্থায় রূপান্তরের একটি প্রক্রিয়া। উদ্দীপকে উদ্ভূত পরিস্থিতি মূলত শিল্পবিপ্লবের একটি ফল। উদ্দীপকে দেখা যায়, হস্তশিল্পে কর্মরত শ্রমিকরা মেশিনে উৎপাদিত পণ্যের সাথে প্রতিযোগিতায় টিকে থাকতে না পারায় হস্তশিল্পগুলো প্রায় বন্ধ হয়ে গেছে। মূলত এটি শিল্পবিপ্লবের কারণেই ঘটেছে। কেননা শিল্পবিপ্লবের ফলে যন্ত্রের ওপর নির্ভরশীলতা বৃদ্ধি পাওয়ায় শ্রমিকের প্রয়োজন কমে আসে যা বেকারত্ব সৃষ্টি করেছে। তবে শিল্প বিপ্লবের সুদূরপ্রসারী ও দীর্ঘমেয়াদি প্রভাব মানুষের অর্থনৈতিক, সামাজিক এবং চিন্তাধারার জগতে আমূল পরিবর্তন বয়ে এনেছে। এর ফলে বদলে গেছে পৃথিবীর বাহ্যিক চেহারা, জীবনপ্রণালিতে এসেছে বিরাট ভিন্নতা। আজকের এই আধুনিক বিশ্ব ও উন্নত সভ্যতা শিল্প বিপ্লবেরই ফসল। শিল্প বিপ্লবের ফলে অর্থনৈতিক ও সামাজিক ক্ষেত্রে ব্যাপক পরিবর্তন সাধিত হয়। পূর্বে উৎপাদনের ক্ষেত্রে তেমন কোনো যন্ত্রপাতির ব্যবহার ছিল না। ফলে উৎপাদনের হারও ছিল সীমিত। শিল্প বিপ্লবের ফলে উৎপাদন ক্ষেত্রে ব্যাপক যন্ত্রপাতি ও প্রযুক্তির ব্যবহার শুরু হয়। এছাড়া শিল্পনির্ভর অর্থনীতির প্রসার ঘটে এবং বহুমুখী পেশা ও কর্মসংস্থানের সুযোগ সৃষ্টি হয়। যাতায়াত, পরিবহন ও যোগাযোগ ব্যবস্থারও অনেক ইতিবাচক পরিবর্তন হয়। এর ফলে অর্থনীতির সামগ্রিক চিত্র বদলে যায়। অন্যদিকে শিল্প বিপ্লবের প্রত্যক্ষ সামাজিক প্রভাব হলো রাজতন্ত্র প্রথার বিলুপ্তি। এর বদলে ব্যক্তিকে প্রাধান্য দিয়ে আধুনিক সমাজকাঠামো গড়ে ওঠে। তাছাড়া শিল্প বিপ্লব বিভিন্ন দেশের সংস্কৃতির মধ্যে সেতুবন্ধ সৃষ্টি করে এবং আধুনিক শিক্ষাব্যবস্থার সূত্রপাত ঘটায়। ফলে মানুষের মধ্যে সচেতনতা বৃদ্ধি পায় এবং আধুনিক কল্যাণমূলক সমাজব্যবস্থা গড়ে ওঠে। এভাবে শিল্প বিপ্লব পুরো বিশ্বকে বদলে দেয়। পরিশেষে বলা যায়, কিছু নেতিবাচক প্রভাব থাকা সত্ত্বেও শিল্প বিপ্লব যে পরিবর্তনের ধারা সূচিত করেছিল তা পৃথিবীতে নতুন যুগের সূচনা করে।"
        }
      ]
    },
    {
      "number": "3",
      "uddipok": "ফয়সাল ও ফারহান দুই ভাই। ফয়সাল ঢাকা বিশ্ববিদ্যালয় থেকে উচ্চ শিক্ষা গ্রহণ করে বর্তমানে একটি এনজিওতে চাকুরি করছে। অপরদিকে ফারহান লেখাপড়ায় ভাল করতে না পারায় তার বাবার জমিতে মাছ চাষ করে বেশ সফলতা লাভ করছে। তার উৎপাদিত মাছ বিদেশেও রপ্তানি হচ্ছে। তাছাড়া মাছ উৎপাদন, সরবরাহ ও বাজারজাত করে অনেক লোকের কর্মসংস্থান হচ্ছে।",
      "tag": "GSAC 23",
      "sub_questions": [
        {
          "label": "ক",
          "question": "পেশা শব্দটি কোন ভাষা থেকে বাংলা ভাষায় এসেছে?",
          "explanation": "পেশা শব্দটি ফারসি ভাষা থেকে বাংলায় এসেছে।"
        },
        {
          "label": "খ",
          "question": "সমাজকর্মের মূল্যবোধ বলতে কী বোঝ?",
          "explanation": "সমাজকর্ম মূল্যবোধ বলতে সমাজকর্মীদের জ্ঞান ও দক্ষতা প্রয়োগ করার ক্ষেত্রে অনুসৃত মূল্যবোধগুলোকে বোঝানো হয়, যা মানুষের কল্যাণে প্রয়োগ করা হয়। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার ন্যায় এই পেশাত্বেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে।"
        },
        {
          "label": "গ",
          "question": "উদ্দীপকে ফারহানের কার্যক্রমে সমাজকর্মের কোন মূল্যবোধ ফুটে উঠেছে? ব্যাখ্যা করো।",
          "explanation": "উদ্দীপকে ফারহানের কার্যক্রমে সমাজকর্মের অন্যতম মূল্যবোধ স্বনির্ভরতা অর্জন ফুটে উঠেছে। সমাজের মানুষকে আত্মনির্ভর হতে উদ্বুদ্ধ করা সমাজকর্মের অন্যতম মূল্যবোধ হিসেবে বিবেচিত। স্বনির্ভরতা বলতে মূলত নিজের ওপর নির্ভর করাকে বোঝায়। নিজস্ব মেধা, মননশীলতা, শ্রম, বৃদ্ধি বিবেচনা প্রভৃতিকে কাজে লাগিয়ে সামাজিক ও অর্থনৈতিকভাবে সমাজে প্রতিষ্ঠিত করাই স্বনির্ভরতা অর্জনের মলমন্ত্র। স্বনির্ভরতা অর্জনের মাধ্যমে ব্যক্তি সমাজের কল্যাণে কার্যকর ভূমিকা রাখতে পারে। ব্যক্তি যখন ঐকান্তিক প্রচেষ্টায় স্বীয় বস্তুগত ও অবস্তুগত সম্পদের সদ্ব্যবহারের মাধ্যমে আত্মোন্নয়নে নিজেকে নিবেদিত করে কেবল তখনই স্বনির্ভরতা অর্জন ফলপ্রসূ হয়। সমাজকর্ম ব্যক্তির স্বনির্ভরতা অর্জনে বিশ্বাসী। উদ্দীপকের ফারহান লেখাপড়ায় ভালো করতে না পারায় তার বাবার জমিতে মাছ চাষ করে সফলতা লাভ করেছে। তার উৎপাদিত মাছ দেশে- বিদেশে রপ্তানি হচ্ছে। তাছাড়া মাছ উৎপাদন, সরবরাহ ও বাজারজাত করে অনেক লোকের কর্মসংস্থান হচ্ছে। অর্থাৎ ফারহান তার লেখা, শ্রম ও সম্পদ কাজে লাগিয়ে সামাজিক ও অর্থনৈতিভাবে প্রতিষ্ঠা লাভ করেছে, যা সমাজকর্মের স্বনির্ভরতা অর্জন মূল্যবোধের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ফয়সাল ও ফারহানের কার্যক্রমকে পাঠ্যপুস্তকের আলোকে ব্যাখ্যা করো।",
          "explanation": "উদ্দীপকের ফয়সালের কার্যক্রম হলো পেশা এবং ফারহানের কার্যক্রম হলো বৃত্তি। জীবিকা নির্বাহের জন্য নিদিষ্ট বৈশিষ্ট্য, দক্ষতা নৈপুণ্য, সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক অর্থনৈতিক কর্মকাণ্ডকে পেশা বলে। প্রত্যেকে পেশার নিজস্ব সুসংগঠিত জ্ঞানভাণ্ডার আছে। পেশাদার ব্যক্তিকে নির্দিষ্ট শিক্ষা কার্যক্রমের আওতায় জ্ঞান অর্জন করে পেশাগত যোগ্যতার অধিকারী হতে হয়। উদ্দীপকে দেখা যায় ফয়সাল ঢাকা বিশ্ববিদ্যালয় থেকে উচ্চ শিক্ষা গ্রহণ করে একটি এনজিওতে চাকরি করছে। অর্থাৎ ফয়সাল জ্ঞানের কোনো একটি নির্দিষ্ট শাখায় তাত্ত্বিক ও ব্যবহারিক জ্ঞান অর্জন করে সেই জ্ঞানকে অর্থনৈতিক উদ্দেশ্যে বাস্তব ক্ষেত্রে প্রয়োগ করছে। এজন্য ফয়সালের কার্যক্রম পেশার অন্তর্ভুক্ত। আবার জীবন ধারণের জন্য যেকোনো অর্থনৈতিক কর্মকান্ডকে বৃত্তি বলা হয়। বৃত্তির কোনো জ্ঞানভান্ডার নেই। এর জন্য বিশেষ কোনো শিক্ষার প্রয়োজন হয় না। উদ্দীপকের ফারহান পড়ালেখায় ভালো করতে না পারায় বাবার জমিতে মাছ চাষ করে জীবিকা নির্বাহ করছে। এক্ষেত্রে তার কোনো উচ্চ শিক্ষার প্রয়োজন হয়নি। এজন্য ফারহানের কার্যক্রমকে বৃত্তি বলা যায়। উপরের আলোচনা থেকে বলতে পারি, পাঠ্যপুস্তক অনুযায়ী ফয়সালের কার্যক্রম পেশা এবং ফারহানের কার্যক্রম বৃত্তির অন্তর্ভুক্ত।"
        }
      ]
    },
    {
      "number": "4",
      "uddipok": "সায়রা মাসুদ দম্পত্তি সরকারের উচ্চপদস্থ কর্মকর্তা ছিলেন। তারা নিঃসন্তান হওয়ায় মৃত্যুর পূর্বে তাদের স্থাবর অস্থাবর সম্পত্তি জনহিতকর কাজে দান করে গেছেন। তাদের দানকৃত সম্পদ দিয়ে বেশ কয়েকটি স্কুল, কলেজ প্রতিষ্ঠা করা হয়েছে। সম্পত্তি থেকে অর্জিত আয় দিয়েই এই সমস্ত স্কুল, কলেজ পরিচালিত হয়। এই ধরনের সম্পত্তি পরিচালনা ও তত্ত্বাবধানের জন্য একজন মোতাওয়াল্লী থাকেন।",
      "tag": "GSAC 23",
      "sub_questions": [
        {
          "label": "ক",
          "question": "যাকাত শব্দের অর্থ কী ?",
          "explanation": "যাকাত শব্দের অর্থ হলো পবিত্র করা, বৃদ্ধি করা।"
        },
        {
          "label": "খ",
          "question": "ঐতিহ্যগত সমাজকল্যাণের বৈশিষ্ট্য লিখ।",
          "explanation": "ঐতিহ্যগত বা সনাতন সমাজকল্যাণের ধারণা মানব সভ্যতার মতোই প্রাচীন। ঐতিহ্যগত সমাজকল্যাণের সুনির্দিষ্ট কিছু বৈশিষ্ট্য আছে। ঐতিহ্যগত সমাজকল্যাণের অন্যতম বৈশিষ্ট্য হলো- এটি মানবতারোধ - নির্ভর। ধর্মীয় অনুপ্রেরণা থেকে এর উৎপত্তি হয়েছে। এটি আর্থিক সাহায্যভিত্তিক, স্বেচ্ছাভিত্তিক, অবৈজ্ঞানিক কার্যক্রম যা স্থানীয় ক্ষেত্রে সীমাবদ্ধ থাকে। এছাড়া এটি ছিল অসংগঠিত, অস্থায়ী ও অপরিকল্পিত কার্যক্রম।"
        },
        {
          "label": "গ",
          "question": "উদ্দীপকে সায়রা মাসুদ দম্পত্তির দানের সাথে ঐতিহ্যগত কোন সমাজকল্যাণ প্রতিষ্ঠানের সাদৃশ্য রয়েছে? ব্যাখ্যা করো।",
          "explanation": "নিম্নের অনুরূপ। উদ্দীপকে সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াক্‌ফ্-কে ইঙ্গিত করেছে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াকফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াকফ-ই-আহলি এবং ধর্মীয় কাজে স্থায়ীভাবে দান করলে ওয়াকফ-ই-লিল্লাহ বলে। উদ্দীপকের সুমনের কর্মকাণ্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াকফ এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকাণ্ডের মধ্যে সাদৃশ্য রয়েছে। তাই বলা যায়, সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফকে নির্দেশ করে।"
        },
        {
          "label": "ঘ",
          "question": "সমাজের কল্যাণে উক্ত প্রতিষ্ঠানের গুরুত্ব আলোচনা করো।",
          "explanation": "সমাজকল্যাণ ও সমাজসেবায় সায়রা মাসুদ দম্পতির দান প্রথা অর্থাৎ ওয়াকফের ভূমিকা অত্যন্ত গুরুত্বপূর্ণ। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ওয়াক্‌ফ্কৃত সম্পত্তি বা সম্পত্তি থেকে প্রাপ্ত আয় প্রাতিষ্ঠানিকভাবে সমাজ ও মানুষের কল্যাণে ব্যয় করা হয়। বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল- কলেজ, রাস্তাঘাট, পুল নির্মাণ প্রভৃতি স্থাপনে ওয়াকফের ভূমিকা অনবদ্য। ধর্মীয় চেতনাবোধ জাগ্রত করে পরোপকার ও সেবামূলক কাজে ব্রতী হওয়ায় ওয়াকফ গুরুত্বপূর্ণ ভূমিকা পালন করে। ওয়াকফকৃত সম্পদ প্রাতিষ্ঠানিকভাবে ব্যবহারের মাধ্যমে বেকার যুবকদের কর্মসংস্থানের সুযোগ সৃষ্টি হয়। তাছাড়া অসহায় ও দরিদ্রদের দান-খয়রাত করার মাধ্যমে তাদের অর্থনৈতিক নিরাপত্তা প্রদানেও ওয়াকফের গুরুত্ব অপরিসীম। ওয়াকফ-ই- খাইরি রীতিতে দরিদ্র, অসহায় মানুষের কল্যাণে সাধারণত সম্পত্তি ওয়াকফ করা হয়। এর ফলে সমাজের দুস্থ ও অসহায় জনগোষ্ঠীর কল্যাণ সাধিত হয়। পাশাপাশি গরিব-আত্মীয়-স্বজন ও আশ্রিত ব্যক্তিদের সহায়তা করার ক্ষেত্রে ওয়াকফ-ই-আহলি গুরুত্বপূর্ণ ভূমিকা রাখে। উদ্দীপকের সায়রা মাসুদ দম্পতি মৃত্যুর পূর্বে তাদের স্থাবর-অস্থাবর সকল সম্পত্তি জনহিতকর কাজে দান করে গেছেন। তাদের দান করা সম্পদ দিয়ে স্কুল, কলেজ প্রতিষ্ঠা করা হয়েছে। তাদের দানকৃত সম্পত্তি পরিচালনা ও তত্ত্বাবধানের জন্য একজন মোতাওয়াল্লি রয়েছেন। তাদের এ সম্পত্তি দানের বিষয়টি ওপরে বর্ণিত ওযাকফ এর সাথে সাদৃশ্যপূর্ণ। সামগ্রিক আলোচনা থেকে তাই বলা যায়, সমাজের পশ্চাৎপদ ও অসহায় জনগণের কল্যাণে ওয়াকফ্ সম্পত্তির গুরুত্ব অপরিসীম।"
        }
      ]
    },
    {
      "number": "5",
      "uddipok": "বিংশ শতাব্দীতে অবিভক্ত বাংলার নারী জাগরণের অগ্রদূত হিসেবে ইতিহাসের পাতায় স্বর্ণাক্ষরে লেখা রয়েছে একজন মহীয়সীর নাম। নারী সমাজের স্বাধীনতা, শিক্ষা ও অধিকার অর্জনের আন্দোলনে তিনি ছিলেন পৃথিকৃৎ। তিনি বালিকা বিদ্যালয়, মহিলা ট্রেনিং স্কুল, মহিলা সমিতি প্রতিষ্ঠাসহ ক্ষুরধার লেখনি দিয়ে তৎকালীন মুসলিম সমাজের রক্ষণশীল মনোভাব ও দৃষ্টিভঙ্গির মর্মস্থলে আঘাত হানেন।",
      "tag": "GSAC 23",
      "sub_questions": [
        {
          "label": "ক",
          "question": "কত সালে হিন্দু বিধবা বিবাহ আইন পাস হয়?",
          "explanation": "১৮৫৬ সালের ২৬ জুলাই হিন্দু বিধবা বিবাহ আইন পাস হয়।"
        },
        {
          "label": "খ",
          "question": "বায়তুল মাল বলতে কী বোঝ?",
          "explanation": "আরবি 'বায়ত' শব্দের অর্থ 'ঘর' বা আগার এবং 'মাল' শব্দের সম্পদ। সুতরাং, বায়তুল মাল এর শাব্দিক অর্থ হলো সম্পদাগার। সাধারণত রাষ্ট্রীয় কোষাগারকেই বায়তুল মাল বলা হয়। মূলত বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। ইসলামি রাষ্ট্রীয় ব্যবস্থা প্রয়োজনাদি পূরণের জন্য বায়তুল মাল গঠিত হয়েছে।"
        },
        {
          "label": "গ",
          "question": "উদ্দীপকে কোন সমাজ সংস্কারক সম্পর্কে বলা হয়েছে? ব্যাখ্যা করো।",
          "explanation": "নিম্নের অনুরূপ। নারী উন্নয়নে অবদান রাখার দিক থেকে উদ্দীপকের জেসমিন করিমের কর্মকাণ্ড বিখ্যাত সমাজ সংস্কারক বেগম রোকেয়া সাখাওয়াত হোসেনের কর্মকাণ্ডের সাথে সাদৃশ্যপূর্ণ। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারীশিক্ষা, লিঙ্গ সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের জেসমিন করিমেরও বেগম রোকেয়ার দেখানো পথেই হেঁটেছেন। জেসমিন করিমের পারিবারিক ইতিহাস ও প্রাথমিক জীবন বেগম রোকেয়ার সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য লক্ষ্য করা যায় নারী মুক্তির জন্য কাজ করার মাধ্যমে। জেসমিন করিম তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদের মুক্তির পথ দেখিয়েছেন।' তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে অসামান্য অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' এর যাত্রা শুরু করেছিলেন। পরবর্তী সময়ে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া রোকেয়া নারীদের কল্যাণে 'আঞ্জুমানে খাওয়াতীনে ইসলাম' নামে একটি সংগঠন গড়ে তোলেন। উদ্দীপকের জেসমিন করিমও মহিলাদের সচেতন ও সংগঠিত করতে মহিলা সমিতি নামে সংগঠন গড়ে তুলেছিলেন। সুতরাং বলা যায়, জেসমিন করিমের কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকে উল্লিখিত সমাজ সংস্কারকের উক্ত অবদানগুলো কীভাবে নারী উন্নয়নে অবদান রেখেছে? তা বিশ্লেষণ করো।",
          "explanation": "নিম্নের অনুরূপ। বাংলাদেশের নারীদের উন্নয়নের জন্য তাদের শিক্ষিত, অধিকার- সচেতন ও স্বাবলম্বী করে গড়ে তোলা জরুরি। আর তা করার জন্য জেসমিন করিমের কর্মকাণ্ড সহায়ক ভূমিকা রাখতে পারে। আমাদের দেশে নারীরা এখনও অবহেলিত এবং তাদের প্রাপ্য অধিকার থেকে বঞ্চিত। এর অন্যতম কারণ হলো নারীশিক্ষার অভাব এবং অধিকার সম্পর্কে তাদের অসচেতনতা। তাই এ অবস্থা থেকে উত্তরণে নারীদের মধ্যে শিক্ষার হার বৃদ্ধির পাশাপাশি নিজের অধিকার রক্ষায় তাদেরকে সচেতন করে তুলতে হবে। উদ্দীপকের জেসমিন করিম নারীমুক্তির লক্ষ্যে কাজ করছেন। তিনি তার গ্রামে বালিকা বিদ্যালয় প্রতিষ্ঠা করেছেন। তার কার্যক্রম নিজ গ্রামেই সীমাবদ্ধ হলেও এর সফলতা সমগ্র বাংলাদেশের নারীসমাজের জন্য অনুপ্রেরণা হিসেবে কাজ করতে পারে। বিশেষ করে জেসমিন করিম নিজের এলাকার নারীদের কুসংস্কার ও পশ্চাৎপদতা থেকে মুক্ত করার লক্ষ্যে শিক্ষার ওপর গুরুত্ব দিয়েছেন। তার এ ভূমিকা নারীমুক্তির জন্য আদর্শস্বরূপ। তাছাড়া জেসমিন করিম তার গ্রামে মহিলাদের একটি সমিতিও স্থাপন করেছেন যা নারীদের অধিকার সচেতন এবং অর্থনৈতিকভাবে স্বাবলম্বী হতে সাহায্য করবে। সারা দেশজুড়ে এ ধরনের নারী সংগঠন, সমিতি ইত্যাদি গড়ে তোলা হলে মেয়েরা আর পশ্চাৎপদ হয়ে থাকবে না। তারা নিজেদের আর্থ-সামাজিক অবস্থার উন্নয়নের পাশাপাশি জাতীয় উন্নয়নেও অবদান রাখতে সক্ষম হবে। এভাবে জেসমিন করিমের কর্মকান্ড এ দেশে নারী উন্নয়নের ক্ষেত্রে গুরুত্বপূর্ণ ভূমিকা রাখবে। উপরের আলোচনা থেকে বলা যায়, জেসমিন করিমের মতো সবাই আন্তরিকতার সাথে এগিয়ে এলে বাংলাদেশের নারী সমাজের উন্নয়নের কাজটি সহজ হবে।"
        }
      ]
    },
    {
      "number": "6",
      "uddipok": "১৫ বছরের মেয়ে নুপুর সঙ্গদোষে মাদকাসক্ত হয়ে পড়ে। নেশার ঘোরে সে বাব-মা, ভাই-বোনের সাথে খারাপ ব্যবহার করে। সে লেখাপড়ায় মনোনিবেশ করতে পারে না। এমতাবস্থায় তার বাবা তাকে একটি পেশাদার মাদক নিরাময় কেন্দ্রে ভর্তি করিয়ে দেয়। সেখানে একজন সমাজকর্মীর তত্ত্বাবধানে নুপুর চিকিৎসা নিচ্ছে। এখন সে অনেকটা ভাল হওয়ার পথে।",
      "tag": "GSAC 23",
      "sub_questions": [
        {
          "label": "ক",
          "question": "দল সমাজকর্মের উপাদান কয়টি?",
          "explanation": "দল সমাজকর্মের উপাদান ৪টি।"
        },
        {
          "label": "খ",
          "question": "র‍্যাপো বলতে কী বোঝ?",
          "explanation": "'র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "উদ্দীপকে নুপুরের সমস্যা সমাধানে সমাজকর্মী সমাজকর্মের কোন পদ্ধতি প্রয়োগ করেছেন? ব্যাখ্যা করো।",
          "explanation": "নুপুরের সমস্যা সমাধানে সমাজকর্মী ব্যক্তি সমাজকর্ম (Social Case Work) পদ্ধতির জ্ঞান প্রয়োগ করেছেন। ব্যক্তি সমাজকর্ম মূলত সমস্যাগ্রস্ত ব্যক্তিকে (Problemetic Person) নিয়ে কাজ করে। এক্ষেত্রে তাকে এমনভাবে সহায়তা করা হয়, যাতে সে নিজ সমস্যা মোকাবিলা এবং সামাজিক ভূমিকা পালন করার ক্ষমতা পুনরুদ্ধারে সক্ষম হয়। এ পদ্ধতির মাধ্যমে ব্যক্তির সুপ্ত ক্ষমতার বিকাশ সাধন এবং তাকে স্বাবলম্বী করে তোলার প্রয়াস চালানো হয়। উদ্দীপকে একটি ব্যক্তিগত সমস্যার দৃষ্টান্ত উপস্থাপিত হয়েছে। দেখা যায়, নুপুর সঙ্গদোষে মাদকাসক্ত হয়ে পড়েছে। এ সমস্যা থেকে বের করে আনার জন্য তাকে একটি মাদক নিরাময় কেন্দ্রে ভর্তি করা হয়। সেখানে একজন সমাজকর্মী ব্যক্তিকেন্দ্রিক সমস্যা সমাধানের মাধ্যমে তাকে সহায়তা করছেন। তার প্রধান দায়িত্ব হলো সমাজকর্মের জ্ঞান ব্যবহার করে নুপুরকে সমস্যা মোকাবিলায় সক্ষম করে তোলা। প্রকৃতপক্ষে মাদকাসক্তি থেকে মুক্তি পেতে হলে প্রচুর মানসিক দৃঢ়তা অর্জন করতে হয়। এজন্য সাহায্যার্থীর (Client) সঠিক নির্দেশনা, সহায়তা ও মানসিক সমর্থনের প্রয়োজন পড়ে। আর ব্যক্তি সমাজকর্ম পদ্ধতির সাহায্যে সাহায্যার্থীকে অনুরূপ সহায়তা প্রদান করা, হয়। এর ফলে সে সমস্যা মোকাবিলার সামর্থ্য অর্জন করে। সুতরাং বলা যায়, উদ্দীপকে সমাজকর্মী ব্যক্তি সমাজকর্ম পদ্ধতি অনুসারেই নুপুরের সমস্যা সমাধানে কাজ করছেন।"
        },
        {
          "label": "ঘ",
          "question": "উক্ত পদ্ধতি নুপুরের সমস্যা সমাধানে কতটুকু কার্যকর? তোমার মতামত দাও।",
          "explanation": "উদ্দীপকে ইঙ্গিতকৃত ব্যক্তি সমাজকর্ম পদ্ধতি মাদকাসক্ত ছেলেটির সমস্যা সমাধানে গুরুত্বপূর্ণ ভূমিকা পালন করতে পারে। ব্যক্তি সমাজকর্মে সমস্যাগ্রস্ত ব্যক্তির সমস্যা সমাধানে বেশ কিছু পদক্ষেপ গ্রহণ করা হয়। এক্ষেত্রে প্রথমেই সাহায্যার্থীর মনো-সামাজিক অনুধ্যান করা হয়ে থাকে। এর মাধ্যমে সাহায্যার্থীর পারিপার্শ্বিক অবস্থা ও তার প্রভাব নির্ণয় করা হয়। এরপর মনো-সামাজিক অনুধ্যানের মাধ্যমে সমস্যার স্বরূপ ও প্রকৃতি নির্ণয় করা হয়। এভাবে একটি সমাধান পরিকল্পনা গ্রহণ করা হয়ে থাকে। সবশেষে গৃহীত কার্যক্রমের সফলতা ও ব্যর্থতা পরিমাপ করা হয়। এভাবে একজন সাহায্যার্থীর সমস্যা সমাধানে ব্যক্তি সমাজকর্ম পদ্ধতিটির প্রয়োগ হয়ে থাকে। উদ্দীপকে নুপুরের সমস্যা সমাধানের চেষ্টা করার কথা উল্লেখ রয়েছে। এখানে ব্যক্তি সমাজকর্ম পদ্ধতি প্রয়োগের ইঙ্গিত পাওয়া যায়। উদ্দীপকের নুপুরের সমস্যা সমাধানের জন্য ব্যক্তি সমাজকর্ম পদ্ধতিটি পর্যায়ক্রমে প্রয়োগ করা যায়। প্রথমে নুপুরের মনো-সামাজিক অনুধ্যানের মাধ্যমে প্রকৃত সমস্যা নির্ণয় করে একজন সমাজকর্মী সমস্যা সমাধানের ব্যবস্থা করতে পারেন। সমস্যা সমাধানের ক্ষেত্রে পারিপার্শ্বিক অবস্থা ও ব্যক্তির মধ্যে পরিবর্তনের চেষ্টা করতে হবে। এভাবে নুপুরের ওপর ব্যক্তি সমাজকর্ম পদ্ধতির প্রয়োগ করা যায়। এতে সে সুস্থ হয়ে উঠবে। উপরের আলোচনা থেকে বলা যায়, নুপুরের ওপর ব্যক্তি সমাজকর্ম পদ্ধতির প্রয়োগ কার্যকর ভূমিকা রাখতে পারে।"
        }
      ]
    },
    {
      "number": "7",
      "uddipok": "মাদকাসক্ত শুভকে নিয়ন্ত্রণ করতে না পেরে তার বাবা-মা একজন সাইকিয়াট্রিক সমাজকর্মী রাশেদের কাছে নিয়ে গেল। রাশেদ তার দায়িত্ব পালন এবং সুস্থ করার জন্য শুভর সাথে সম্পর্ক গড়ে তুলল। এই সম্পর্কের মাধ্যমে তথ্য সংগ্রহ করে মনো-সামাজিক চিকিৎসার মাধ্যমে শুভকে স্বাভাবিক জীবনে ফিরিয়ে আনল।",
      "tag": "GSAC 23",
      "sub_questions": [
        {
          "label": "ক",
          "question": "ব্যক্তি সমাজকর্মে ব্যক্তি কে ?",
          "explanation": "ব্যক্তি সমাজকর্মে ব্যক্তি বলতে এমন একজনকে বোঝায় যিনি নিজ ক্ষমতাবলে সমস্যা সমাধানে অক্ষম।"
        },
        {
          "label": "খ",
          "question": "সামাজিক কার্যক্রম বলতে কী বোঝ?",
          "explanation": "সমাজ ব্যবস্থায় যেসব অনাকাঙ্ক্ষিত ও অনভিপ্রেত অবস্থা বিরাজ করে তা সচেতন ও পরিকল্পিতভাবে পরিবর্তন করে কাঙ্ক্ষিত ও বঞ্ছিত সমাজ ব্যবস্থা গড়ে তোলাই হলো সামাজিক কার্যক্রম। সামাজিক কার্যক্রম সমাজকর্মের একটি সহায়ক পদ্ধতি। এটি সুসংগঠিত প্রচেষ্টার মাধ্যমে জনগনকে সচেতন করে তোলে সেইসাথে ব্যপক সামাজিক আন্দোলনের মাধ্যমে সমাজে বঞ্ছিত পরিবর্তন ও সংস্কার সাধনের জন্য সামাজিক নীতি, আইন ও প্রশাসনকে প্রভাবিত করে।"
        },
        {
          "label": "গ",
          "question": "উদ্দীপকে উল্লিখিত দুজনের সম্পর্ককে কী হিসাবে আখ্যায়িত করা যায়? ব্যাখ্যা করো।",
          "explanation": "উদ্দীপকে উল্লিখিত দুজনের সম্পর্ককে র‍্যাপো (Rapport) বা পেশাগত সম্পর্ক হিসেবে আখ্যায়িত করা যায়। ব্যক্তি সমাজকর্মের গুরুত্বপূর্ণ উপাদান হলো সমস্যাগ্রস্ত ব্যক্তি। বৈশিষ্ট্যগত দিক দিয়ে তিনি সমাজকর্মী বা এজেন্সির কাছে সেবাপ্রার্থী। সমাজের অন্যান্য ব্যক্তির সঙ্গে তার পার্থক্য হচ্ছে মনো-সামাজিক সমস্যাজনিত কারণে তিনি স্বাভাবিক ভূমিকা পালনে অক্ষম। একজন সমস্যাগ্রস্ত ব্যক্তি যেকোনো শ্রেণির, বয়সের, লিঙ্গের বা বর্ণের হতে পারেন। তিনি প্রতিকূল আর্থ- সামাজিক ও মনোদৈহিক অবস্থার শিকার। স্বতন্ত্র ব্যক্তিত্বের অধিকারী হলেও একজন সমস্যাগ্রস্ত ব্যক্তি অস্বাভাবিক আচরণকারী এবং নিজ ক্ষমতা ও সামর্থ্যের দ্বারা তার সমস্যা সমাধানে অপারগ। উদ্দীপাকে দেখা যায় নেশায় আসক্ত শুভকে নিয়ন্ত্রণ করতে না পেরে তার বাবা মা সমাজকর্মী রাশেদের কাজে নিয়ে আসে। রাশেদ তার দায়িত্ব পালন এবং সুস্থ করার জন্য শুভর সাথে সম্পর্ক গড়ে তুলল। 'এ সম্পর্কের মাধ্যমে তথ্য সংগ্রহ করে মনো-সামাজিক চিকিৎসার মাধ্যমে তাকে স্বাভাবিক জীবনে ফিরিয়ে আনল। এক্ষেত্রে রাশেদ শুভর সাথে সম্পর্ক গড়ে তুলে তার বৈশিষ্ট্য র‍্যাপো এর সাথে সাদৃশ্যপূর্ণ। তাই তাদের দুজনের সম্পর্ককে র‍্যাপো বা পেশাগত সম্পর্ক বলা যায়।"
        },
        {
          "label": "ঘ",
          "question": "সমস্যাগ্রস্ত ব্যক্তির সমস্যা সমাধানে উদ্দীপকে উল্লেখিত সম্পর্ক কি অপরিহার্য? মতামত দাও।",
          "explanation": "উদ্দীপকে উল্লেখিত জনাব রাশেদের অবলম্বনকৃত প্রক্রিয়া র‍্যাপো (Rapport) বা পেশাগত সম্পর্ক ব্যক্তি সমাজকর্মে অত্যন্ত গুরুত্বপূর্ণ। র‍্যাপো বা পেশাগত সম্পর্কের ওপর ব্যক্তি সমাজকর্মে সমাজকর্মীর সেবাদানের কার্যকারিতা নির্ভর করে। র‍্যাপো ব্যক্তি সমাজকর্মে সমস্যা সমাধান প্রক্রিয়াকে অনেক সহজ ও গতিশীল করে তোলে। এ কৌশল অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক গোপনীয় ও ব্যক্তিগত তথ্য থাকে, যা সাহায্যার্থী সহজে প্রকাশ করতে চায় না। কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্য জানা সম্ভব হয়। যা সমস্যা সমাধানের ক্ষেত্রে অন্যতম হাতিয়ার হিসেবে বিবেচিত হয়। উদ্দীপকের রাশেদ একটি বিশেষ প্রক্রিয়া অবলম্বন করে সাহায্যার্থীর সকল তথ্য সংগ্রহ ও বিশ্লেষণ করেন। এরপর বিশ্লেষণকৃত তথ্য হতে তার করণীয় সম্পর্কে সিদ্ধান্ত গ্রহণ করেন। তার অবলম্বনকৃত প্রক্রিয়াটি হলো র‍্যাপো বা পেশাগত সম্পর্ক, ব্যক্তি সমাজকর্মে যার গুরুত্ব অপরিসীম। এ সম্পর্কে বিসটেক বলেন, এই সম্পর্ক সমগ্র ব্যক্তি সমাজকর্ম প্রক্রিয়ার মাধ্যমেও হতে পারে, যার দক্ষতা অন্তর্বর্তীকালীন অবস্থা, অনুধ্যান, সমস্যা নির্ণয় ও সমাধানের ক্ষেত্রে প্রভাব রাখে। তাই র‍্যাপো শুধু সাহায্যার্থী সম্পর্কে তথ্য সংগ্রহের মধ্যে সীমাবদ্ধ নয় বরং তা সাহায্যার্থীর মনো-সামাজিক অনুধ্যান, সমস্যা নির্ণয় ও সমাধানের সাথে জড়িত বিষয় হিসেবে জড়িত। অতএব বলা যায়, র‍্যাপো বা পেশাগত সম্পর্ক ব্যক্তি সমাজকর্মের সমস্যা সমাধান প্রক্রিয়ার অন্যতম কৌশল যার ওপর পুরো প্রক্রিয়ার সফলতা নির্ভর করে।"
        }
      ]
    },
    {
      "number": "8",
      "uddipok": "ইদানিং মেয়েদের স্কুল কলেজের সামনে বখাটেদের উৎপাত ও ইভটিজিং একটি মারাত্মক সমস্যা। এই বখাটেদের অত্যাচার অনেক মেয়ে আতঙ্কিত হচ্ছে। বাবা-মা ভয়ে মেয়েদের স্কুলে যাওয়া বন্ধ করে দিচ্ছে। একটি বেসরকারি সংস্থা ইভটিজিং সমস্যার কারণ অনুসন্ধান ও কার্যকরী ব্যবস্থা গ্রহণের জন্য তথ্য সংগ্রহ, তথ্য বিশ্লেষণ ও তথ্যের সত্যতা যাচাই এর কাজ করছে, একটি সিদ্ধান্তে আসার জন্যে।",
      "tag": "GSAC 23",
      "sub_questions": [
        {
          "label": "ক",
          "question": "সমষ্টির ইংরেজি প্রতিশব্দ কী?",
          "explanation": "সমষ্টি এর ইংরেজি প্রতিশব্দ Community."
        },
        {
          "label": "খ",
          "question": "সামাজিক দল বলতে কী বোঝায়?",
          "explanation": "মানুষ জন্মগতভাবে কোনো না কোনো সামাজিক দলের অন্তর্ভুক্ত সদস্য হিসেবে তার জীবন পরিচালনা করে। এ প্রেক্ষিতে সামাজিক দল ধারণাটিরও বিকাশ সাধিত হয়েছে। সাধারণত কোনো সুনিদিষ্ট লক্ষ্য ও উদ্দেশ্যকে সামনে রেখে যখন কয়েকজন লোক সমষ্টিবদ্ধ হয় এবং প্রত্যেক বা পরোক্ষভাবে কতকগুলো বিধিবিধান ও পারস্পরিক ক্রিয়া- প্রতিক্রিয়ার মাধ্যমে নিজের আচার আচরণ নিয়ন্ত্রণ ও পারস্পরিক সম্পর্ক সৃষ্টি করে তখন তাকে সামাজিক দল বলা হয়।"
        },
        {
          "label": "গ",
          "question": "উদ্দীপকে সংস্থাটির গৃহীত কার্যক্রম সমাজকর্মের কোন পদ্ধতির অন্তর্গত? ব্যাখ্যা করো।",
          "explanation": "উদ্দীপকে সংস্থাটির গৃহীত কার্যক্রম সমাজকর্মের অন্যতম সহায়ক পদ্ধতি সমাজকর্ম গবেষণার অন্তর্ভুক্ত। সমাজকর্ম গবেষণা সমাজকর্মের একটি সহায়ক পদ্ধতি। সমাজকর্ম গবেষণা হলো অজানা বিষয়ে জানা অথবা যেসব অনুমানের উপর অনুশীলন প্রতিষ্ঠিত, সাধারণ ধারণার পরিবর্তে সেগুলো সম্পর্কে নিশ্চিত হওয়ার জন্য ধারাবাহিক অনুসন্ধান ও যাচাই প্রক্রিয়া। এর মাধ্যমে ব্যক্তি, দল ও সমষ্টির সমস্যা ও তার প্রতিকার সম্পর্কে বিজ্ঞানভিত্তিক পরীক্ষা ও তথ্য সংগ্রহ করা হয়। এটি নানাবিধ সামাজিক সমস্যা চিহ্নিতকরণ, বিশ্লেষণ ও তার সমাধান প্রক্রিয়া উদ্ভাবন, বাস্তবায়ন ও মূল্যায়ণে গুরুত্বপূর্ণ ভূমিকা রাখে। উদ্দীপকে বলা হয়েছে ইদানিং মেয়েদের স্কুল কলেজের সামনে বখাটেদের উৎপাত ও ইভটিজিং একটি মারাত্মক সমস্যা হিসেবে দেখা দিয়েছে। বখাটেদের অত্যাচারে অনেক মেয়ে আতঙ্কিত হচ্ছে এবং বাবা মা ভয়ে মেয়েদের স্কুলে যাওয়া বন্ধ করে দিেেছ। এ অবস্থায় একটি বেসরকারি সংস্থা ইভটিজিং এর কারণ অনুসন্ধান ও কার্যকর ব্যবস্থা গ্রহণের জন্য তথ্য সংগ্রহ, তথ্য বিশ্লেষণ ও তথ্যের সত্যতা যাচাই এর কাজ করছে। বেসরকারি সংস্থার এ কাজটি ওপরের বর্ণিত সমাজকর্ম গবেষণার সাথে সম্পূর্ণ সাদৃশ্যপূর্ণ। তাই বলতে পারি সংস্থাটির কার্যক্রম সমাজকর্ম গবেষণার অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত সমস্যা প্রতিরোধ ও নিয়ন্ত্রণে উল্লিখিত কার্যক্রম কীভাবে ভূমিকা রাখতে পারে? মতামত দাও।",
          "explanation": "উদ্দীপকে উল্লিখিত সমস্যা ইভটিজিং প্রতিরোধ ও নিয়ন্ত্রণে সমাজকর্ম গবেষণা কার্যক্রম গুরুত্বপূর্ণ ভূমিকা রাখতে পারে। সমাজকর্ম ব্যক্তি, দল ও সমষ্টিকে সাহায্য করার এক পেশাগত কর্মপ্রক্রিয়া, যা তাদের সমস্যা সমাধানের মাধ্যমে সামাজিক ভূমিকা পালনে 'সক্ষম করে তোলে। এক্ষেত্রে ব্যক্তি, দল ও সমষ্টির সমস্যা সম্পর্কিত যথাযথ তথ্য সংগ্রহ, সংগৃহীত তথ্যের আলোকে সমস্যার স্বরূপ নির্ণয়, নির্ণীত সমস্যা সমাধানে যথাযথ পদ্ধতি ও কৌশল উদ্ভাবনও প্রয়োগের ক্ষেত্রে সমাজকর্ম গবেষণা গুরুত্বপূর্ণ ভূমিকা রাখে। উদ্দীপকে দেখা যায় ইভটিজিং সমস্যা সমাধানের জন্য একটি বেসরকারি সংস্থা সমস্যার কারণ অনুসন্ধান ও কার্যকরী ব্যবস্থা গ্রহণের জন্য তথ্য সংগ্রহ ও তথ্য বিশ্লেষণ ও সত্যতা যাচাই করছে। যা সমাজকর্ম গবেষণার অন্তর্ভুক্ত। বিভিন্ন সামাজিক সমস্যা সমাধানে সমাজকর্ম গবেষণার গুরুত্ব অপরিসীম। উদ্দীপকে উল্লিখিত ইভটিজিং সমস্যা মোকাবিলায় এটি গুরুত্বপূর্ণ ভূমিকা রাখে। কেননা সমাজকর্ম গবেষণার মাধ্যমে ইভটিজিং সম্পর্কিত তথ্য সংগ্রহ ও বিশ্লেষণ করে কারণ উদঘাটন করা সম্ভব হবে। সেই সাথে গবেষণার মাধ্যমে ইভটিজিং দূরীকরণে প্রয়োজনীয় ও কার্যকর সামাজিক কার্যক্রম গ্রহণ করা সহজ হবে। যেমন ইভটিজিং প্রতিরোধ ও নিয়ন্ত্রণে কীভাবে জনসচেতনতা সৃষ্টি করা যায়, জনসমর্থন আদায় করা যায় এবং যথাযথ কর্তৃপক্ষের কাছে প্রস্তাব উপস্থাপন করা যায় তা সমাজকর্ম গবেষণার মাধ্যমে সহজেই নির্ধারণ করা সম্ভব হবে। এতে ইভটিজিং নামক সমস্যা অত্যন্ত কার্যকরভাবে মোকাবিলা করা যাবে। উপরের আলোচনা থেকে বলা যায়, উদ্দীপকে উল্লিখিত সমস্যা ইভটিজিং প্রতিরোধে উল্লিখিত কার্যক্রম অগ্রণী ভূমিকা রাখবে।"
        }
      ]
    },
    {
      "number": "9",
      "uddipok": "",
      "tag": "GSAC 23",
      "sub_questions": [
        {
          "label": "ক",
          "question": "সমাজকর্মের পদ্ধতি কয়টি?",
          "explanation": "সমাজকর্ম পদ্ধতি ৬টি।"
        },
        {
          "label": "খ",
          "question": "সমষ্টি সমাজকর্ম বলতে কী বোঝায়?",
          "explanation": "সমষ্টি সমাজকর্ম সমাজকর্মের একটি মৌলিক পদ্ধতি হিসেবে সমাজের প্রয়োজন পূরণ ও উন্নতি বিধানের লক্ষ্যে সমাজকর্মী কর্তৃক পরিচালিত সেবাকর্মকে বোঝায়। সমষ্টির জনগণের অনুভূত চাহিদা, সম্পদ, সামর্থ্য, সমস্যা ইত্যাদি পর্যালোচনা করে প্রয়োজনীয় নীতি, কৌশল ও প্রক্রিয়া অনুসরণের মাধ্যমে সমষ্টি সমস্যা মোকাবিলা, চাহিদা পূরণ এবং উন্নয়নের জন্য যে বিজ্ঞানভিত্তিক কর্মপ্রচেষ্টা চালায় তাকে সমষ্টি সমাজকর্ম বলা হয়। মূলত সমষ্টি জনগণের আর্থ-সামাজিক উন্নয়ন ও সন্তোষজনক জীবনযাপনের নিশ্চয়তা বিধানের লক্ষ্যে এটি সেবাদান কর্মসূচি পরিচালনা করে।"
        },
        {
          "label": "গ",
          "question": "ছকে'?' চিহ্নিত স্থানে সমাজকর্মের কোন পদ্ধতির ইঙ্গিত করা হয়েছে? ব্যাখ্যা করো।",
          "explanation": "উদ্দীপকে '?' চিহ্নিত স্থানে সমাজকর্মের সহায়ক পদ্ধতির ইঙ্গিত করা হয়েছে। সমাজকর্মের মৌলিক পদ্ধতিসমূহকে বাস্তব ক্ষেত্রে সুষ্ঠুভাবে প্রয়োগ এবং লক্ষ্যার্জনে যে পদ্ধতি বিশেষভাবে সহায়তা করে থাকে তাকে সহায়ক পদ্ধতি বলে। সমাজকর্মের সহায়ক পদ্ধতিগুলো হলো- সমাজকর্ম প্রশাসন, সমাজকর্ম গবেষণা ও সামাজিক কার্যক্রম। এই শ্রেণিবিভাগটিই উদ্দীপকে উল্লেখিত হয়েছে। সমাজকর্ম প্রশাসন পদ্ধতিটি সমাজকর্মে অত্যন্ত গুরুত্বপূর্ণ। এটি সমাজকর্মের এমন একটি কৌশল ও প্রক্রিয়া যা সামাজিক নীতিকে সামাজিক সেবায় পরিণত করে এবং বিভিন্ন সমাজকল্যাণমূলক পরিকল্পনা ও কর্মসূচি সুষ্ঠুভাবে পরিচালনা ও বাস্তবায়নে সহায়তা করে। অন্যদিকে, সমাজকর্ম গবেষণা এমন একটি বিজ্ঞানভিত্তিক অনুসন্ধান যার মাধ্যমে সমাজকর্মের জ্ঞান, দক্ষতা ও অভিজ্ঞতাকে যথার্থ এবং সুসংহত করে তোলা হয়। এই পদ্ধতি সমস্যা সমাধানে বাস্তবমুখী নীতি, পরিকল্পনা ও কর্মসূচি প্রণয়ন, বাস্তবায়ন ও মূল্যায়নে সহায়তা করে। সমাজকর্মের সহায়ক পদ্ধতির তৃতীয়টি হলো সামাজিক কার্যক্রম। সমাজব্যবস্থায় যে সকল অনাকাঙ্ক্ষিত ও অনভিপ্রেত অবস্থা বিরাজ করে তা সচেতন ও পরিকল্পিতভাবে পরিবর্তন করে কাঙ্ক্ষিত ও বাঞ্ছিত সমাজব্যবস্থা গড়ে তোলাই হলো সামাজিক কার্যক্রম। উদ্দীপকে ছকের মাধ্যমে এ তিনটি পদ্ধতিই উপস্থাপিত হয়েছে।"
        },
        {
          "label": "ঘ",
          "question": "ছকে উল্লিখিত পদ্ধতিগুলোর পারস্পরিক নির্ভরশীল বিশ্লেষণ করো।",
          "explanation": "ছকে উল্লিখিত সমাজকর্মের সহায়ক পদ্ধতিগুলোর মধ্যে অত্যন্ত নিবিড় পারস্পরিক সম্পর্ক বিদ্যমান। সমস্যা সমাধানের ক্ষেত্রে সমাজকর্ম এ ধরনের সহায়ক পদ্ধতি প্রয়োগ করে থাকে। যথা- সমাজকর্ম প্রশাসন, সমাজকর্ম গবেষণা ও সামাজিক কার্যক্রম। উদ্দীপকের ছকে সমাজকর্ম প্রশাসন, সমাজকর্ম গবেষণা ও সামাজিক কার্যক্রম এ তিনটি বিষয় উল্লেখ করার মাধ্যমে সমাজকর্মের সহায়ক পদ্ধতিকেই নির্দেশ করা হয়েছে। সমাজকর্মের এ তিনটি সহায়ক পদ্ধতির একে অপরের সাথে নিবিড়ভাবে সম্পর্কিত। কেননা ব্যক্তি, দল বা সমষ্টির কোনো সমস্যা সমাধানের ক্ষেত্রে সমস্যার কারণ, প্রকৃতি, প্রভাব ইত্যাদি নির্ণয়ের মাধ্যমে একটি বাস্তবমুখী ও যথাযথ সমাধান পরিকল্পনা প্রণয়ন করা হয়। আর এক্ষেত্রে সমাজকর্ম গবেষণা পদ্ধতি অত্যন্ত কার্যকর ভূমিকা রাখে। আর সমস্যা নির্ণয়ের পর সমাধান ব্যবস্থার ক্ষেত্রে অবশ্যই সমজকর্ম প্রশাসনের প্রয়োজন পড়ে। কেননা সমাজকর্মের কার্যক্রমগুলো কোনো না কোনো প্রতিষ্ঠানের মাধ্যমে পরিচালিত হয়। আর প্রতিষ্ঠানগুলা চলে প্রশাসনিক কাঠামোর আওতায়। আবার ব্যক্তি, দল, ও সমষ্টির আর্থ- মনো-সামাজিক সমস্যা দূরীকরণে বিভিন্ন সচেতনতামূলক কার্যক্রমের প্রয়োজন হয়। আর এক্ষেত্রে সামাজিক কার্যক্রমের মাধ্যমে ব্যক্তি দল ও সমষ্টিকে সচেতন করে তোলা হয়। এভাবে সমাজকর্মের সহায়ক পদ্ধতিগুলো সমন্বিতভাবে সমস্যা সমাধানে সহায়তা করে থাকে। উপরের আলোচনা থেকে বলা যায়, সমাজকর্মের সহায়ক পদ্ধতিগুলো সমস্যা সমাধানের ক্ষেত্রে পরস্পরের ওপর অত্যন্ত নির্ভরশীল।"
        }
      ]
    },
    {
      "number": "10",
      "uddipok": "",
      "tag": "GSAC 23",
      "sub_questions": [
        {
          "label": "ক",
          "question": "NASW কত সালে প্রতিষ্ঠিত হয়?",
          "explanation": "১৯৫৫ সালের ১লা অক্টোবর NASW প্রতিষ্ঠিত হয়।"
        },
        {
          "label": "খ",
          "question": "পঞ্চদৈত্য বলতে কী বুঝ?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। 'দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার। লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে জীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "ছকে '?' চিহ্নিত স্থানে কোন প্রত্যয়ের নাম বসবে? ব্যাখ্যা করো।",
          "explanation": "ছকে'?' চিহ্নিত স্থানে সামগ্রিক দারিদ্র্য আইন প্রত্যয়টি বসবে। ইংল্যান্ডে দারিদ্র্য মোকাবিলার জন্য বিভিন্ন সময়ে বিভিন্ন আইন প্রণয়ন করা হয়েছিল। সেগুলোর মধ্যে ১৫৩১ সালের অষ্টম হ্যানেরীয় দরিদ্র' আইন, ১৬০১ সালের এলিজাবেথীয় দরিদ্র আইন, ১৮৩৪ সালের দরিদ্র আইন সংস্কার, ১৯০৫ সালের দরিদ্র আইন কমিশন, ১৯৪২ সালের বিভারিজ রিপোর্ট ইত্যাদি অন্যতম। এই আইনগুলোর মাধ্যমে ইংল্যান্ডে দারিদ্র্য দূরীকরণের প্রচেষ্টা চালানো হয়েছিল। এগুলোকে একত্রে সামগ্রিক দারিদ্র্য আইন বলা হয়। উদ্দীপকের ছকে আমরা দেখতে পাই যে, একটি প্রত্যয় সম্পর্কে কয়েকটি। তথ্য যেমন ১৬০১ সালের এলিজাবেথীয় আইন, ১৮৩৪ সালের দরিদ্র আইন সংস্কার, ১৯০৫ সালের দরিদ্র আইন কমিশন ও ১৯৪২ সালের বিভারিজ রিপোর্ট প্রভৃতির উল্লেখ রয়েছে। এই তথ্যগুলোকে আমরা ওপরে বর্ণিত সামগ্রিক দারিদ্র্য আইন নামে আখ্যায়িত করতে পারি।"
        },
        {
          "label": "ঘ",
          "question": "ছকে '?' চিহ্নিত স্থানে বর্ণিত প্রত্যয়টির যে উদ্দেশ্য নিয়ে গঠিত হয়েছিল, তা কি পূরণ করতে পেরেছিল? মতামত দাও।",
          "explanation": "ছকে '?' চিহ্নিত প্রত্যয় সামগ্রিক দারিদ্র্য আইনসমূহ যে উদ্দেশ্য নিয়ে গঠিত হয়েছিল তা আংশিক পূরণ করতে পেরেছিল। উদ্দীপকের ছকে ইংল্যান্ডে বিভিন্ন সময়ে যেসব দরিদ্র আইন প্রণীত হয়েছিল সেগুলোর মধ্যে ১৬০১ সালের এলিজাবেথীয় দরিদ্র আইন, ১৮৩৪ সালের দরিদ্র আইন সংস্কার, ১৯০৫ সালের দরিদ্র আইন কমিশন ও ১৯৪২ সালের বিভারিজ রিপোর্ট প্রভৃতি তুলে ধরা হয়েছে। ইংল্যান্ডের দারিদ্র্য দূরীকরণে গৃহীত ১৬০১ সালের এলিজাবেথীয় দরিদ্র আইন অত্যন্ত গুরুত্বপূর্ণ। দরিদ্রদের কল্যাণে এ আইন প্রণীত হয়েছিল। এ আইনের মাধ্যমে দরিদ্রদের অধিকার স্বীকৃতি, তাদের মূল্যায়ন, ভিক্ষাবৃত্তি বিলোপ, দরিদ্রদের আশ্রয় ও ভরণপোষণ ইত্যাদি কার্যক্রম বাস্তবায়িত হয়। তবে এ আইনের ফলে দরিদ্ররা একরকম দাসত্বের বন্ধনে আবদ্ধ হয়। তাদের জনস্বাস্থ্যের অবনতি, শিক্ষার অভাব, পারিবারিক ভাঙন, পরনির্ভরশীলতা, মৌলিক চাহিদা অপূরণ ইত্যাদি সমস্যা দেখা দেয়। আবার ১৮৩৪ সালের দরিদ্র সংস্কার আইনের মাধ্যমে দরিদ্রদের জন্য শ্রমাগার নির্মাণ, কর্মসংস্থান সৃষ্টি, শ্রমের মর্যাদা ইত্যাদি কল্যাণ সাধন হলেও দরিদ্রদের মানবেতর জীবনযাপন, অর্থনেতিক শোষণ, শ্রমাগারের অস্বাস্থ্যকর পরিবেশ, শিশু অধিকার হরণ ইত্যাদি সমস্যা দেখা দেয়। এরই ধারাবাহিকতায় ১৯০৫ সালে ইংল্যান্ডে দরিদ্র আইন কমিশন গঠিত হয়। এ কমিশন পূর্বে প্রণীত আইনগুলো পর্যালোচনা করে দরিদ্রদের কল্যাণে কিছু সামাজিক আইন প্রণয়ন করে। ১৯০৫ সালের এ ব্যবস্থা ছিল প্রতিরোধমূলক যা বেকার ও দরিদ্রদের জন্য কিছুটা কল্যাণ বয়ে এনেছিল। এরপর ১৯৪২ সালে ইংল্যান্ডে দারিদ্র্য মোকাবিলায় স্যার উইলিয়াম বিভারিজ এর নেতৃত্বে গঠিত কমিটি একটি রিপোর্ট প্রণয়ন করে যা বিভারিজ রিপোর্ট নামে পরিচিত। এ রিপোর্টের ভিত্তিতেই পরবর্তীকালে ইংল্যান্ডে সামগ্রিক সামাজিক নিরাপত্তা কাঠামো গড়ে ওঠে যা দরিদ্রদের জন্য অত্যন্ত কল্যাণকর ছিল। উপরের আলোচনা থেকে বলা যায়, উদ্দীপকে নির্দেশিত সামগ্রিক দরিদ্র আইনসমূহ দরিদ্রদের কল্যাণের উদ্দেশ্যে প্রণীত হলেও তা পুরোপুরি সফল হয়নি।"
        }
      ]
    },
    {
      "number": "11",
      "uddipok": "জনাব শিশির আহমেদ একটি প্রতিষ্ঠানের ঊর্ধ্বতন কর্মকর্তা। তিনি অত্যন্ত দাম্ভিক, সবসময় অধীনস্ত কর্মকর্তাদের সঙ্গে খারাপ ব্যবহার করেন। তাদের যথাযথ মর্যাদা দেন না। নিজের মতামত তাদের উপর চাপিয়ে দেন। ফলে প্রতিষ্ঠানটিতে পরস্পরের প্রতি শ্রদ্ধাবোধ ও সহনশীলতার অভাব দেখা দেয়। কেউ কোন কাজের দায়ভার নিতে চায় না। ফলশ্রুতিতে প্রতিষ্ঠানটির উন্নয়ন ব্যাহত হয় এবং সামাজিক বিভেদ সৃষ্টি হয়।",
      "tag": "GSAC 23",
      "sub_questions": [
        {
          "label": "ক",
          "question": "পেশা কী?",
          "explanation": "সাধারণত মানবজ্ঞানের কোনো বিশেষ শাখায় তাত্ত্বিক ও ব্যবহারিক জ্ঞান ও মান অর্জন করে দক্ষতা সহকারে তা প্রয়োগের মাধ্যমে জীবিকা নির্বাহের উপায়কেই পেশা বলে।"
        },
        {
          "label": "খ",
          "question": "সমাজ সংস্কার বলতে কী বোঝায়?",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত ক্ষতিকর রীতিনীতি, প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে এসবের স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "উদ্দীপকে জনাব শিশিরের আচরণে সমাজকর্মের কোন মূল্যবোধের ব্যত্যয় ঘটেছে? ব্যাখ্যা করো।",
          "explanation": "উদ্দীপকে জনাব শিশিরের আচরণে সমাজকর্মের অন্যতম মূল্যবোধ ব্যক্তির মূল্য ও মর্যাদার স্বীকৃতির ব্যত্যয় ঘটেছে। সমাজকর্মের একটি অত্যন্ত গুরুত্বপূর্ণ মূল্যবোধ হলো ব্যক্তির মূল্য ও মর্যাদার স্বীকৃতি। সমাজে বসবাসরত প্রতিটি ব্যক্তি বিশেষ মর্যাদার অধিকারী। তাছাড়া ব্যক্তিও চায় সমাজে তার যথার্থ মূল্যায়ন করা হোক। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার মধ্যকার সুপ্ত প্রতিভার বিকাশ ঘটে। এর ফলে ব্যক্তি আত্মবিশ্বাসী হয় এবং সমাজের সকল কাজে সক্রিয় অংশগ্রহণ করে। উদ্দীপকে দেখা যায়, জনাব শিশির আহমেদ একটি প্রতিষ্ঠানের ঊর্ধ্বতন কর্মকর্তা। তিনি অত্যন্ত দাম্ভিক এবং সবসময় অধীনস্থ কর্মকর্তাদের সাথে খারাপ ব্যবহার করেন। তিনি তাদের যথাযথ মর্যাদা দেন না এবং নিজের মতামত অন্যদের ওপর চাপিয়ে দেন। এতে বোঝা যায়, জনাব শিশির আহমেদ তার অধীনস্থদের যথার্থ মূল্যায়ন করেন না। তাদের মর্যাদার কোনো স্বীকৃতি দেন না। তার এ বিষয়টি সমাজকর্মের ব্যক্তির মূল্য ও মর্যাদার স্বীকৃতি মূল্যবোধের লঙ্ঘন।"
        },
        {
          "label": "ঘ",
          "question": "শিশিরের আচরণের প্রভাব কি উদ্দীপকে উল্লেখিত সমাজকর্মের 8 মূল্যবোধের উপর পড়েছে? ব্যাখ্যা করো।",
          "explanation": "হ্যাঁ, শিশিরের আচরণের নেতিবাচক প্রভাব উদ্দীপকে উল্লেখিত মূল্যবোধের ওপর পড়েছে। সমাজকর্মের মূল্যবোধগুলোর মধ্যে অন্যতম হলো ব্যক্তির মূল্য ও মর্যাদার স্বীকৃতি। এ মূল্যবোধ অনুযায়ী সমস্যাগ্রস্ত সাহায্যার্থীকে তার স্বীয় মর্যাদা ও পৃথক সত্তার স্বীকৃতিদানের মাধ্যমে আন্তরিকতার সাথে গ্রহণ করা হয়। উদ্দীপকে শিশিরের আচরণ বিশ্লেষণ করলে বোঝা যায় তিনি সমাজকর্মের এই মূল্যবোধটির ব্যত্যয় ঘটিয়েছেন। ব্যক্তির মূল্য ও মর্যাদার স্বীকৃতি দিলে সমস্যাগ্রস্ত ব্যক্তির সুপ্ত প্রতিভার বিকাশ ঘটে এবং তিনি সমস্যা সমাধান প্রক্রিয়ায় সক্রিয়ভাবে সহযোগিতা করেন। এর ফলে ব্যক্তির মধ্যে আত্মবিশ্বাস সৃষ্টি হয় এবং সমাজের সকল গঠনমূলক কাজে তিনি সক্রিয় অংশগ্রহণ করেন। উদ্দীপকে দেখা যায় শিশির আহমেদ তার অধীনস্থ কর্মকর্তাদের সাথে খারাপ ব্যবহার করেন। তাদের যথাযথ মর্যাদা দেন না এবং নিজের মতামত তাদের ওপর চাপিয়ে দেন। এতে তার অধীনস্থ কর্মকর্তাদের মধ্যে আত্মবিশ্বাস, পারস্পরিক শ্রদ্ধাবোধ ও সহনশীলতার অভাব দেখা দিয়েছে। তারা সক্রিয়ভাবে কোনো কাজে অংশগ্রহণও করেন না। ফলে প্রতিষ্ঠানটির উন্নয়ন ব্যাহত হয়েছে এবং সামাজিক বিভেদ দেখা দিয়েছে। উপরের আলোচনা থেকে বলা যায়, উদ্দীপকে নির্দেশিত সমাজকর্মের মূল্যবোধের ওপর শিশিরের আচরণের নেতিবাচক প্রভাব পড়েছে।"
        }
      ]
    }
  ]
}