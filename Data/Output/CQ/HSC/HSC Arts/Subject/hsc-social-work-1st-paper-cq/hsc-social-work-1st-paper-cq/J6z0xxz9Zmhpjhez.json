{
  "title": "ক্যান্টনমেন্ট কলেজ, মোমেনশাহী ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "লাবিব ঢাকা বিশ্ববিদ্যালয়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে, যে বিষয়টি বৈজ্ঞানিক জ্ঞান, ব্যবহারিক দক্ষতা, সুনির্দিষ্ট পদ্ধতি ও মূল্যবোধের মাধ্যমে সামাজিক সমস্যার বিজ্ঞানসম্মত সমাধান দিতে সক্ষম।",
      "tag": "CPSCM 23",
      "sub_questions": [
        {
          "label": "ক",
          "question": "সমাজকর্মের সংজ্ঞা দাও।",
          "explanation": "সমাজকর্ম বৈজ্ঞানিক পদ্ধতিনির্ভর এমন একটি সাহায্যকারী পেশা। যা ব্যক্তি, দল ও সমষ্টির সম্পদ ও অন্তনির্হিত শক্তির সর্বোত্তম ব্যবহারের মাধ্যমে সাহায্যকারী সমস্যা সমাধানে সক্ষম করে তোলে।"
        },
        {
          "label": "খ",
          "question": "সক্ষমকারী প্রক্রিয়া বলতে কী বোঝায়?",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের সমস্যা মোকাবিলায় সক্ষম করে তোলে, বলে সমাজকর্মকে সক্ষমকারী প্রক্রিয়া বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। এজন্যই এটি সক্ষমকারী প্রক্রিয়া হিসেবে পরিচিত।"
        },
        {
          "label": "গ",
          "question": "উদ্দীপকে লাবিব কোন বিষয়ে অধ্যয়ন করছে? ইঙ্গিতকৃত বিষয়ের ৬টি বৈশিষ্ট্য ব্যাখ্যা করো।",
          "explanation": "উদ্দীপকে লাবিব সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে সমাজের মানুষের সমস্যা সমাধানের মাধ্যমে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে লাবিবের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লিখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লিখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিকৃত বিষয়ের জ্ঞান সামাজিক সমস্যা সমাধানে কীভাবে ভূমিকা রাখতে পারে? বিশ্লেষণ করো।",
          "explanation": "উদ্দীপকে লাবিব যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "2",
      "uddipok": "'ক' দেশের সমাজসেবা কর্মসূচির সংস্কার সাধনের জন্য সিহাবউদ্দীনের নেতৃত্বে একটি কমিটি গঠন করা হয়। কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে।",
      "tag": "CPSCM 23",
      "sub_questions": [
        {
          "label": "ক",
          "question": "COS এর পূর্ণরূপ কী?",
          "explanation": "COS এর পূর্ণরূপ Charity Organization Society."
        },
        {
          "label": "খ",
          "question": "'Work house' বলতে কী বোঝায়?",
          "explanation": "সক্ষম দরিদ্রদের শ্রমাগারকে Work house বলা হতো। বলা হতো। সক্ষম দরিদ্রদের ভিক্ষাদান কঠোরভাবে নিষিদ্ধ ছিলো। এজন্য সক্ষম দরিদ্রদের জন্য Work house বা শ্রমাগার প্রতিষ্ঠা করা হয়। সক্ষম দরিদ্রদের এখানে কাজ করতে বাধ্য করা হতো। Work house কে House of Correction বা সংশোধনাগারও বলা হয়।"
        },
        {
          "label": "গ",
          "question": "উদ্দীপকের রিপোর্টটির সাথে পাঠ্যবইয়ের কোন রিপোর্টের মিল রয়েছে? ব্যাখ্যা করো।",
          "explanation": "উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের রিপোর্টের আলোকে দেশটির সরকার যে নিরাপত্তামূলক কর্মসূচি গ্রহণ করেছিল তা বিশ্লেষণ করো।",
          "explanation": "উদ্দীপকে-ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন- ১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "3",
      "uddipok": "'X' দেশে দারিদ্র্যের হার বৃদ্ধি পাওয়ায় দেশটির সরকার একটি আইন পাস করে। আইন অনুযায়ী দরিদ্রদের বিভিন্ন শ্রেণিতে ভাগ করে শ্রেণি অনুযায়ী ব্যবস্থা নেওয়া হয়।",
      "tag": "CPSCM 23",
      "sub_questions": [
        {
          "label": "ক",
          "question": "সমাজকর্মের সূচনা হয় কোন দেশে?",
          "explanation": "সমাজকর্মের সূচনা হয় ইংল্যান্ডে।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লিখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকে 'X' দেশের আইনের বিধানসমূহের সাথে কোন আইনের বিধানসমূহের সাদৃশ্য রয়েছে? আলোচনা করো।",
          "explanation": "উদ্দীপকে 'X' দেশের আইনের বিধানসমূহের সাথে ১৬০১ সালের এলিজাবেথীয় দরিদ্র আইনের বিধানসমূহের সাদৃশ্য রয়েছে। প্রাক-শিল্প যুগে আর্থ-সামাজিক সমস্যা এবং দারিদ্র্যপীড়িত ইংল্যান্ডে সরকার বিভিন্ন আইন প্রণয়নের মাধ্যমে ক্রমবর্ধমান দারিদ্র্য সমস্যা নিয়ন্ত্রণের চেষ্টা করে। এরই একটি পদক্ষেপ হিসেবে ১৬০১ সালের দরিদ্র আইনটি প্রণয়ন করা হয়। ১৬০১ সালের এই আইনে সেবাদানের ক্ষেত্রে সরকারের পাশাপাশি দরিদ্রদের আত্মীয়স্বজন ও পরিবারের কর্তব্য চিহ্নিত করা ছাড়াও দরিদ্রদের শ্রেণিবিভাগ এবং আইন প্রয়োগের কঠোরতার ওপর গুরুত্বারোপ করা হয়। উদ্দীপকে দারিদ্র্য নিরসনে একটি আইন প্রণয়ন করা হয়। এ আইনে দরিদ্রদের বিভিন্ন শ্রেণিতে ভাগ করে ব্যবস্থা নেওয়া হয়। এটি ১৬০১ সালের এলিজাবেথীয় দরিদ্র আইনকে নির্দেশ করছে। ইংল্যান্ডের রানি প্রথম এলিজাবেথের সময় আইনটি প্রণীত হয় বলে একে অনেকে '৪৩-তম এলিজাবেথীয় দরিদ্র আইন' হিসেবে আখ্যায়িত করেন। এ আইনে কয়েকটি গুরুত্বপূর্ণ বিধান রাখা হয়েছিল। যেমন- আত্মীয়-স্বজনদের দায়িত্বশীলতা বা পিতা তার সন্তান ও সন্তানের সন্তানকে সহায়তা করবে। পাশাপাশি সন্তানদের তাদের পিতা-মাতা ও পিতামহের সহায়তা বিধানের কথাও বলা হয়। আবার সাহায্যদানের সুবিধার্থে দরিদ্রদের সক্ষম দরিদ্র, অক্ষম দরিদ্র ও নির্ভরশীল শিশু এই তিনটি শ্রেণিতে বিভক্ত করা হয়। এছাড়াও আরও কয়েকটি ধারা বা বিধান রাখা হয়। তাই বলা যায়, উদ্দীপকে উল্লেখিত আইনটি ১৬০১ সালের এলিজাবেথীয় দরিদ্র আইনের প্রতিফলন।"
        },
        {
          "label": "ঘ",
          "question": "উদ্দীপকের আলোকে উক্ত আইনের মূল্যায়ন করো।",
          "explanation": "১৬০১ সালের দরিদ্র আইনটি দরিদ্রদের আর্থ-সামাজিক অবস্থার উন্নয়নে কার্যকর ভূমিকা রেখেছিল। তবে এর বেশ কিছু নেতিবাচক দিকও পরিলক্ষিত হয়। ১৬০১ সালের দরিদ্র আইন দরিদ্র জনগণের অর্থনৈতিক ও বাসস্থানজনিত সমস্যা সমাধানে কার্যকর পদক্ষেপ গ্রহণের পথ সুগম করেছিল। 'এ আইনের অধীনে দরিদ্রদের সাহায্য ও পুনর্বাসনে সরকারের প্রত্যক্ষ তত্ত্বাবধানে বিভিন্ন কর্মসূচি পরিচালিত হয়। স্থানীয় পর্যায়ে অসহায় ও ভবঘুরে ব্যক্তিদের সাহায্যদানে সরকারিভাবে দায়িত্ব গ্রহণ করা হয়। সরকারি দায়িত্বে দরিদ্র জনগোষ্ঠীর কল্যাণ সাধনের আদর্শ হিসেবে এ আইনটি বর্তমানেও বিবেচিত হয়। এ আইনের মাধ্যমে সাহায্যপ্রার্থী দরিদ্রদের আর্থ-সামাজিক অবস্থা সম্পর্কে ব্যক্তিগত পর্যায়ে যে অনুসন্ধানের পদক্ষেপ গ্রহণ করা হয় তা বৈজ্ঞানিক সমাজসেবা এবং পেশাদার সমাজকর্মের বিবর্তন ও বিকাশে বিশেষভাবে সহায়তা করে। তবে ১৬০১ সালের দরিদ্র আইনের কিছু ত্রুটিও পরিলক্ষিত হয়। যেমন- এ আইনের অধীনে নির্ভরশীল নাগরিক যেসব শিশুর দায়িত্ব নিত তাদের কাছে শিশুরা এক ধরনের দাসত্বের বন্ধনে আবদ্ধ হওয়ায় নিজেদের জীবন গড়তে পারতো না। পুরাতন ও অব্যবহৃত ভবনগুলো দরিদ্রাগার ও শ্রমাগার হিসেবে ব্যবহৃত হওয়ায় অস্বাস্থ্যকর পরিবেশের কারণে জনস্বাস্থ্যের অবনতি ঘটে। এ আইনে নির্ভরশীল শিশুদের শিক্ষা লাভের ব্যবস্থা রাখা হয়নি। আইনটিতে আত্মীয়-স্বজন ও পরিবারের সদস্যদের সাহায্যের ক্ষেত্রে সুনির্দিষ্ট দায়িত্ব না থাকায় সরকারি সাহায্য প্রাপ্তির ক্ষেত্রে নানা জটিলতার সৃষ্টি হয়। এছাড়াও আইনটিতে দরিদ্র শ্রেণির প্রতি ঘৃণা ও দমনমূলক মনোভাবের পরোক্ষ ইঙ্গিত লক্ষ করা যায়।"
        }
      ]
    },
    {
      "number": "4",
      "uddipok": "শিল্প বিপ্লব পূর্ববর্তী সময়ে যে সমাজসেবামূলক প্রচেষ্টা চালানো হতো তা ছিল, বিচ্ছিন্ন ও অসংগঠিত। এসব সমাজকল্যাণমূলক কার্যক্রমকে সুষ্ঠুভাবে পরিচালনার লক্ষ্যে 'ক' দেশে ১৮৬৯ সালে এবং 'খ' দেশে ১৮৭৭ সালে একটি সংগঠন প্রতিষ্ঠিত হয়।",
      "tag": "CPSCM 23",
      "sub_questions": [
        {
          "label": "ক",
          "question": "স্যার উইলিয়াম বিভারিজ কোনো বিশ্ববিদ্যালয়ের প্রফেসর ছিলেন?",
          "explanation": "স্যার উইলিয়াম বিভারিজ অক্সফোর্ড বিশ্ববিদ্যালয়ের প্রফেসর ছিলেন।"
        },
        {
          "label": "খ",
          "question": "আউটডোর রিলিফ বলতে কী বোঝায়?",
          "explanation": "দরিদ্র সংস্কার আইন-১৮৩৪ এ আউটডোর রিলিফের সুপারিশ করা হয়। আউটডোর রিলিফ প্রবর্তনের মাধ্যমে শুধু অক্ষম, বৃদ্ধ, অসুস্থ ও শিশুসহ বিধবাদের বাইরে থেকে সাহায্য করা হয়। এক্ষেত্রে প্রবীণদের জন্য জাতীয় ভিত্তিক প্রশাসন ব্যবস্থা, দরিদ্রদের জন্য বিনামূল্যে হাসপাতাল সুবিধা, বেকার ও অক্ষমদের জন্য সামাজিক বিমা প্রবর্তনের সুপারিশ করা হয়।"
        },
        {
          "label": "গ",
          "question": "উদ্দীপকে ইঙ্গিতকৃত সংগঠনটির নীতিমালা বর্ণনা করো।",
          "explanation": "উদ্দীপকে ইঙ্গিতকৃত সংগঠনটি হলো দান সংগঠন সমিতি (COS)। উনবিংশ শতাব্দীর দ্বিতীয়ার্ধে ইংল্যান্ড ও মার্কিন যুক্তরাষ্ট্রের সমাজসেবা ক্ষেত্রে দান সংগঠন সমিতির উদ্ভব ঘটে। পেশাদার সমাজকর্মের বিকাশে এ সমিতি গুরুত্বপূর্ণ ভূমিকা পালন করে। শিল্প বিপ্লব পূর্ববর্তী সময়ে যে সমাজকল্যাণ বা সমাজসেবামূলক প্রচেষ্টা চালানো হতো তা ছিল বিচ্ছিন্ন ও অসংগঠিত। এসব সমাজকল্যাণ বা সমাজসেবামূলক কার্যক্রমকে সুষ্ঠুভাবে পরিচালনার লক্ষ্যে সর্বপ্রথম ১৮৬৯ সালে ইংল্যান্ডের লন্ডনে দান সংগঠন সমিতি প্রতিষ্ঠিত হয়। পরবর্তী সময়ে যুক্তরাষ্ট্রের ইউনিয়র্কের বাফেলো শহরে ১৮৭৭ সালে দান সংগঠন সমিতি (COS) প্রতিষ্ঠা করা হয়। এ সমিতির ধারণা থেকেই পেশাদার সমাজকর্মের সূত্রপাত হয়। উদ্দীপকে সমাজকল্যাণমূলক কার্যক্রমকে সুষ্ঠভাবে পরিচালনার লক্ষ্যে 'ক' দেশে ও 'খ' দেশে একটি সংগঠন প্রতিষ্ঠিত হয়। উক্ত সংগঠনটি দান সংগঠন সমিতিকে নির্দেশ করে। কারণ সমাজকল্যাণমূলক কার্যক্রম সুষ্ঠুভাগে পরিচালনার জন্য ১৮৬৯ সালে ইংল্যান্ডে ও ১৮৭৭ সালে আমেরিকায় দান সংগঠন সমিতি প্রতিষ্ঠিত হয়। তাই উদ্দীপকের সংগঠনটি দান সংগঠন সমিতিকেই নির্দেশ করে। এটি স্থানীয় দান সংগঠনগুলোর প্রতিনিধিদের সমন্বয়ে বোর্ড গঠন করে সহযোগিতা স্থাপন করা, কেন্দ্রীয়ভাবে দরিদ্রদের গোপন তালিকা প্রস্তুত করা ও সাহায্যার্থীদের সামাজিক অবস্থা তদন্ত সাপেক্ষে সাহায্যের ধরন নির্ণয় করার নীতি নিয়ে প্রতিষ্ঠিত হয়।"
        },
        {
          "label": "ঘ",
          "question": "\"সমাজকর্ম পেশার বিকাশে ইঙ্গিতকৃত সংগঠনটির ভূমিকা অপরিসীম।\" উক্তিটির যথার্থতা মূল্যায়ন করো।",
          "explanation": "সমাজকল্যাণমূলক কাজের সমন্বয় এবং দরিদ্রদের সাহায্যদানের নতুন কৌশল চালুর মাধ্যমে দান সংগঠন সমিতি সমাজকর্ম পেশার বিকাশকে ত্বরান্বিত করেছে। উদ্দীপকে বর্ণিত প্রেক্ষাপটের ন্যায় এক জটিল পরিস্থিতিতে সৃষ্ট ইংল্যান্ডের দান সংগঠন সমিতি দরিদ্রদের কার্যকর সেবা প্রদানের লক্ষ্যে নানা রকম কার্যক্রম গ্রহণ করে। এর ফলে সমাজকল্যাণ ও সমাজসেবামূলক কার্যক্রম সুসংগঠিত রূপ লাভ করে। আর সমাজকল্যাণের সুসংগঠিত রূপই হলো সমাজকর্ম পেশা। দান সংগঠন সমিতির কর্মতৎপরতায় ইংল্যান্ডে বহু স্বেচ্ছাসেবী সংগঠন গড়ে ওঠে। সরকারি ও স্বেচ্ছাসেবী কাজের সমন্বয় সাধনের মাধ্যমে দরিদ্র ত্রাণ এবং বেসরকারি দানের মধ্যে সহযোগিতা বৃদ্ধি পায়। পাশাপাশি ভুয়া সাহায্য সংস্থা ও পেশাদার ভিক্ষুকদের মুখোশ উন্মোচিত হয়। দান সংগঠন সমিতির কার্যক্রমের ফলে দরিদ্রদের নৈতিক মনোবল শক্তিশালী হতে থাকে। ফলে তারা আত্মনির্ভরশীলতা অর্জনে সক্রিয় হয়ে ওঠে। ইংল্যান্ডের পাশাপাশি মার্কিন যুক্তরাষ্ট্রে ১৮৭৭ সালে দান সংগঠন সমিতি গড়ে ওঠে। এ সমিতি দরিদ্রদের সহায়তা দানের সাথে সাথে দারিদ্র্যের কারণ উদ্‌ঘাটন করে এবং সমস্যা সমাধানের উদ্যোগ নেয়। এদের কর্মসূচি ধীরে ধীরে সমাজকর্ম পেশায় রূপ নেয়। শিশুশ্রম আইন ও কিশোর যুবকদের জন্য আদালত প্রতিষ্ঠা, সমাজসেবা শিক্ষা কোর্স চালু, নিউইয়র্ক স্কুল অব সোশ্যাল ওয়ার্ক, Charitis Review পত্রিকা প্রকাশ প্রভৃতি কার্যক্রম সমাজকর্ম পেশার বিকাশে নতুন পথের সন্ধান দেয়। পরিশেষে বলা যায়, ইংল্যান্ডের জটিল পরিস্থিতিতে সৃষ্ট দান সংগঠন সমিতি প্রয়োজনের প্রেক্ষিতে মার্কিন যুক্তরাষ্ট্রে ব্যাপকভাবে অনুশীলিত হয়ে অধিকতর সুসংগঠিত হয়। এ সমিতির বিভিন্ন কর্মসূচি এবং কৌশল সমাজকর্ম পেশার বিকাশকে ত্বরান্বিত করেছে।"
        }
      ]
    },
    {
      "number": "5",
      "uddipok": "১৭৬০ সাল থেকে ১৮৫০ সালের মধ্যে ইংল্যান্ড ও ইউরোপের অন্যান্য দেশে একটি যুগান্তকারী পরিবর্তন সংঘটিত হয়। উক্ত পরিবর্তনের ফলে উৎপাদন ক্ষেত্রে সনাতন পদ্ধতির পরিবর্তে যান্ত্রিক পদ্ধতির প্রয়োগ ঘটে এবং মানুষের চিন্তাধারার ক্ষেত্রে আমূল পরিবর্তন সাধিত হয়।",
      "tag": "CPSCM 23",
      "sub_questions": [
        {
          "label": "ক",
          "question": "বৃত্তির সংজ্ঞা দাও।",
          "explanation": "যেকোনো উপায়ে অর্থ উপার্জন করার প্রক্রিয়াকে বৃত্তি বলে।"
        },
        {
          "label": "খ",
          "question": "শিল্প বিপ্লব বলতে কী বোঝায়?",
          "explanation": "যেসব প্রচেষ্টা ও পরিবর্তনের প্রেক্ষিতে শিল্প যুগের সূচনা হয় তাদের সমষ্টিই হলো শিল্প বিপ্লব। শিল্প বিপ্লব শব্দটি 'শিল্প' ও 'বিপ্লব' এ দুটি শব্দের সমন্বিত রূপ। যার সমন্বিত অর্থ শিল্প সংক্রান্ত বিপ্লব। এর সূচনা হয় ইংল্যান্ডে এবং পরে তা দ্রুত সমগ্র বিশ্বে ছড়িয়ে পড়ে। এককথায় বলা যায়, অষ্টাদশ শতাব্দীর মাঝামাঝি থেকে ঊনবিংশ শতাব্দীর মাঝামাঝি সময়ের মধ্যে ইংল্যান্ড ও বিশ্বের অন্যান্য দেশের উৎপাদন ব্যবস্থায় যে যুগান্তকারী পরিবর্তন আসে, তার প্রভাবে যে নতুন যুগের আবির্ভাব ঘটে ঐতিহাসিকগণ তাকে 'শিল্প বিপ্লব' বলে আখ্যায়িত করেছেন।"
        },
        {
          "label": "গ",
          "question": "উদ্দীপকের উল্লিখিত পরিবর্তনটি কী নামে পরিচিত? ব্যাখ্যা করো।",
          "explanation": "নিম্নের অনুরূপ। উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্প বিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা, লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে ১৭৬০ থেকে ১৮৫০ সাল পর্যন্ত সমগ্র ইউরোপ ও তার সূত্র ধরে পৃথিবীর অন্যান্য দেশে-উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "\"উদ্দীপকের উল্লিখিত পরিবর্তনটির ইতিবাচক ও নেতিবাচক ভূমিকা রয়েছে।\" - উক্তিটির যথার্থতা বিশ্লেষণ করো।",
          "explanation": "উদ্দীপকে উল্লিখিত পরিবর্তনটি হলো শিল্পবিপ্লব। শিল্পবিপ্লবের ইতিবাচক ও নেতিবাচক ভূমিকা রয়েছে। শিল্পবিপ্লব শিল্পায়নের সূচনা করে। এতে বিপুল পরিমাণে উৎপাদন বৃদ্ধি ও উৎপাদন ব্যয় হ্রাস পায়। মানুষের ক্রয় ক্ষমতা ও ভোগের পরিমাণ এবং উৎপাদিত দ্রব্যের মান বৃদ্ধি পায়। শিল্পবিপ্লবের ফলে মানুষ প্রাকৃতিক শক্তিকে নিজেদের কল্যাণে ব্যবহার করতে পারে। শিল্পবিপ্লবের প্রভাবে যোগাযোগ ব্যস্থার আমূল পরিবর্তন সূচিত হয়েছে। মানুষের জীবনযাত্রা সহজ হয়েছে। আন্তর্জাতিক বাণিজ্যের প্রসারে শিল্পবিপ্লবের প্রত্যক্ষ প্রভাব রয়েছে। শিল্পবিপ্লবের ফলে বহুমুখী কর্মসংস্থানের সুযোগ সৃষ্টি হয়। এতে বংশানুক্রমিক আরোপিত পেশার পরিবর্তন ঘটে। মানবাধিকারের প্রশ্ন আরো জোরালো হয়। শিল্পবিপ্লবের এই ইতিবাচক ভূমিকার পাশাপাশি এর নেতিবাচক প্রভাবও রয়েছে। শিল্পবিপ্লব মানুষের সাথে মানুষের, পরিবারের সাথে পরিবারের দূরত্ব সৃষ্টি করেছে। কুটির শিল্পকে ধ্বংস করেছে। যৌথ পরিবারের ভাঙন সূচিত করেছে। সামাজিক মূল্যবোধের অবক্ষয় ঘটিয়েছে। শিল্পবিপ্লবের ফলে উৎপাদন ক্ষেত্রে দক্ষ শ্রমিকের প্রয়োজন হয়। এতে অদক্ষ শ্রমিকরা বেকারত্বের শিকার হচ্ছে। এছাড়াও শিল্পবিপ্লব শিল্প দুর্ঘটনা, স্বাস্থ্যঝুঁকি, পরিবেশের ক্ষতি, মানসিক বিকলাঙ্গতাসহ নানা রকমের আর্থ- সামাজিক সমস্যা সৃষ্টিতে নেতিবাচক ভূমিকা রাখছে। উপরের আলোচনা থেকে তাই বলা যায়, শিল্পবিপ্লবের ইতিবাচক ও নেতিবাচক ভূমিকা রয়েছে- মন্তব্যটি যথার্থ।"
        }
      ]
    },
    {
      "number": "6",
      "uddipok": "ফাতেমা একজন সম্পদশালী ধার্মিক মহিলা। তিনি প্রতি বছর রমজান মাসে ইসলাম ধর্মের বিধান অনুযায়ী সম্পদের একটি নির্দিষ্ট অংশ দরিদ্র, অভাবগ্রস্ত ও ঋণগ্রস্ত মানুষের মধ্যে বিতরণ করেন। এর মাধ্যমে সমাজে সম্পদ ও সুবিধার সুষম বণ্টনের পরিবেশ সৃষ্টি করে।",
      "tag": "CPSCM 23",
      "sub_questions": [
        {
          "label": "ক",
          "question": "সনাতন সমাজকল্যাণ কাকে বলে?",
          "explanation": "সনাতন সমাজকল্যাণ বলতে ধর্ম, দর্শন, মানবতা, নৈতিকতা ও মূল্যবোধের ওপর ভিত্তি করে যে সমাজকল্যাণ করা হতো তাকে বোঝায়।"
        },
        {
          "label": "খ",
          "question": "আধুনিক সমাজকল্যাণের দুইটি বৈশিষ্ট্য ব্যাখ্যা করো।",
          "explanation": "আধুনিক সমাজকল্যাণের দুইটি বৈশিষ্ট্য নিম্নরূপ। ১. আধুনিক সমাজকল্যাণ বৈজ্ঞানিক পদ্ধতি নির্ভর, এটি জ্ঞানভিত্তিক পদক্ষেপ গ্রহণ করে। ২. আধুনিক সমাজকল্যাণ প্রতিষ্ঠানিক কার্যক্রমে বিশ্বাসী, প্রাতিষ্ঠানিক সমাজকল্যাণ পদক্ষেপ সমাজকল্যাণকে টেকসই করে।"
        },
        {
          "label": "গ",
          "question": "উদ্দীপকে ফাতেমার কর্মকাণ্ডে কোন ঐতিহ্যগত সমাজকল্যাণ প্রতিষ্ঠানের ইঙ্গিত রয়েছে? আলোচনা করো।",
          "explanation": "নিম্নের অনুরূপ। উদ্দীপকে ফাতেমা জেসমিনের কর্মকাণ্ডে ঐতিহ্যগত সমাজকল্যাণ প্রতিষ্ঠান তথা যাকাতের ইঙ্গিত আছে। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলক বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকের ফাতেমা জেসমিন একজন সম্পদশালী ও ধার্মিক মহিলা। তিনি প্রতিবছর রমজান মাসে ইসলাম ধর্মের বিধান অনুযায়ী তার সম্পদের একটা নির্ধারিত অংশ দরিদ্র, অভাবগ্রস্ত ও ঋণগ্রস্ত মানুষের মাঝে বিতরণ করেন। উদ্দীপকের এ বর্ণনার মাধ্যমে যাকাতকেই বোঝানো হয়েছে। কারণ ইসলাম ধর্মে একমাত্র যাকাতের অর্থই বাধ্যতামূলকভাবে বছর শেষে দরিদ্রদের মাঝে দান করা হয়। সুতরাং বলা যায়, উদ্দীপকের ফাতেমা জেসমিনের বিতরণকৃত সম্পদ দ্বারা যাকাতকে নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত প্রতিষ্ঠানের মাধ্যমে কীভাবে সমাজে সুষম বণ্টনের পরিবেশ সৃষ্টি হতে পারে? বিশ্লেষণ করো।",
          "explanation": "নিম্নের অনুরূপ। উক্ত প্রতিষ্ঠান তথা-যাকাতের মাধ্যমে সমাজে সুষম বণ্টনের পরিবেশ সৃষ্টি হতে পারে। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সমাজের মুষ্টিমেয় লোকদের হাতে সম্পদ কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমন করে। সমাজের অসহায়, বঞ্চিত ও নিঃস্ব শ্রেণির কল্যাণে সম্পদশালীদের সচেতন করে তোলে। উদ্দীপকের ফাতেমা জেসমিন একজন সম্পদশালী মহিলা। তিনি তার সম্পদের একটি নির্দিষ্ট অংশ ধর্মীয় বিধান অনুসারে দরিদ্র, অভাবগ্রস্ত ও ঋণগ্রস্ত মানুষের মধ্যে বিতরণ করেন। তার এ কাজ ঐতিহ্যগত সমাজকল্যাণমূলক প্রতিষ্ঠান যাকাতকে নির্দেশ করে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। এতে সমাজে সুষম বণ্টনের পরিবেশও তৈরি হয়। কেননা, ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের দরিদ্র শ্রেণিকে আর্থিক দিক দিয়ে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হয়। পরিশেষে বলা যায়, ধনী-দরিদ্রের বৈষম্য কমিয়ে সমাজে সুষম বণ্টনের পরিবেশ সৃষ্টিতে যাকাতের ভূমিকা অনস্বীকার্য।"
        }
      ]
    },
    {
      "number": "7",
      "uddipok": "জনাব ফজল একজন পেশাদার সমাজকর্মী। তিনি সমস্যাগ্রস্ত ব্যক্তির উপর জোরপূর্বক কোনো সিদ্ধান্ত চাপিয়ে দেন না। সিদ্ধান্ত গ্রহণের ক্ষেত্রে ব্যক্তির মতামত প্রকাশের স্বাধীনতা দেয়া হয়। যাতে সমস্যাগ্রস্ত ব্যক্তি নিজেই নিজের সিদ্ধান্ত গ্রহণে সক্ষম হয়।",
      "tag": "CPSCM 23",
      "sub_questions": [
        {
          "label": "ক",
          "question": "ব্যক্তি সমাজকর্মের উপাদান কয়টি?",
          "explanation": "ব্যক্তি সমাজকর্মের উপাদান ৫টি।"
        },
        {
          "label": "খ",
          "question": "সমাজকর্ম পেশা বলতে কী বোঝায়?",
          "explanation": "সমাজকর্ম পেশা বলতে একটি বিজ্ঞানভিত্তিক পদ্ধতিনির্ভর সাহায্যকারী পেশাকে বোঝায়। সমাজকর্ম পেশা হচ্ছে পেশাদার ব্যক্তিদের দ্বারা পরিচালিত বিজ্ঞান ও কলাভিত্তিক- এমন একটি সাহায্যকারী পেশা, যা সমাজস্থ ব্যক্তি, দল ও সমষ্টির নিজস্ব সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে গড়ে তোলার প্রচেষ্টা চালায়। এ পেশার মূল লক্ষ্য হচ্ছে, বিজ্ঞানসম্মত পদ্ধতিতে সমাজের মানুষের সামগ্রিক কল্যাণ সাধন।"
        },
        {
          "label": "গ",
          "question": "উদ্দীপকে ব্যক্তি সমাজকর্মের কোন নীতির ইঙ্গিত রয়েছে? ব্যাখ্যা করো।",
          "explanation": "উদ্দীপকে ব্যক্তি সমাজকর্মের আত্মনিয়ন্ত্রণ অধিকার নীতির ইঙ্গিত রয়েছে। ব্যক্তি সমাজকর্মের অন্যতম নীতি হলো আত্মনিয়ন্ত্রণ অধিকার। আত্মনিয়ন্ত্রণ অধিকার দ্বারা ব্যক্তি সমাজকর্মের সমস্যা সমাধান প্রক্রিয়ায় সাহায্যার্থীর স্বীয় সিদ্ধান্ত গ্রহণ ও মতামত প্রকাশের অধিকারকে বোঝায়। এ নীতি অনুযায়ী ব্যক্তি সমাজকর্মে সমস্যা সমাধানের ক্ষেত্রে জোরপূর্বক কোনো সিদ্ধান্ত বা সমাধান সাহায্যার্থীর উপর চাপিয়ে, দেওয়া হয় না। সিদ্ধান্ত গ্রহণের ক্ষেত্রে ব্যক্তির মতামত, চিন্তাধারা ও দৃষ্টিভঙ্গির যথাযথ প্রকাশের স্বাধীনতা দেওয়া হয়। যাতে সে নিজেই সিদ্ধান্ত গ্রহণে সক্ষম হয়। এ নীতি অনুসরণের মাধ্যমে সমাজকর্মীরা সাহায্যার্থীর ক্ষমতা, দুর্বলতা ইত্যাদি মূল্যায়ন করে সমস্যা সমাধান পরিকল্পনা গ্রহণ করে থাকেন। উদ্দীপকের জনাব ফজল সাহেব একজন পেশাদার সমাজকর্মী। তিনি সমস্যাগ্রস্ত ব্যক্তির ওপর জোরপূর্বক কোনো সিদ্ধান্ত চাপিয়ে দেন না। সিদ্ধান্ত গ্রহণের ক্ষেত্রে ব্যক্তির মতামত প্রকাশের স্বাধীনতা দেন যাতে সমস্যাগ্রস্ত ব্যক্তি নিজেই নিজের সিদ্ধান্ত নিতে পারেন। উদ্দীপকের এই বিষয়টি ওপরে বর্ণিত ব্যক্তি সমাজকর্মের আত্মনিয়ন্ত্রণ অধিকার নীতির সাথে সাদৃশ্যপূর্ণ। তাই বলা যায়, উদ্দীপকে ব্যক্তি সমাজকর্মের আত্মনিয়ন্ত্রণ অধিকার নীতিই ফুটে। উঠেছে।"
        },
        {
          "label": "ঘ",
          "question": "ব্যক্তির সমস্যা সমাধানে উক্ত নীতির তাৎপর্য বিশ্লেষণ করো।",
          "explanation": "ব্যক্তির সমস্যা সমাধানে উক্ত নীতি অর্থাৎ আত্মনিয়ন্ত্রণ অধিকার নীতির তাৎপর্য অপরিসীম। আত্মনিয়ন্ত্রণ অধিকার নীতির' আলোকে ব্যক্তি সমাজকর্মে সমস্যা সমাধানের ক্ষেত্রে জোরপূর্বক কোনো সিদ্ধান্ত সমস্যাগ্রস্ত ব্যক্তির ওপর চাপিয়ে দেওয়া হয় না। সিদ্ধান্ত গ্রহণের ক্ষেত্রে তাকে মতামত প্রকাশের স্বাধীনতা দেওয়া হয়। উদ্দীপকে পেশাদার সমাজকর্মী জনাব ফজলের কার্যক্রমে ব্যক্তি সমাজকর্মের এ নীতিরই প্রতিফলন ঘটেছে। ব্যক্তি সমাজকর্ম হচ্ছে সমস্যা সমাধানের একটি সক্ষমকারী প্রক্রিয়া। ব্যক্তি সমাজকর্মের অনুসৃত নীতিগুলোর মধ্যে আত্মনিয়ন্ত্রণ অধিকার নীতি অন্যতম। এ নীতি অনুসরণের মাধ্যমে সমাজকর্মী সাহায্যার্থীর ক্ষমতা, দুর্বলতা ইত্যাদি মূল্যায়ন করে সমস্যা সমাধানে যথাযথ পরিকল্পনা গ্রহণ করতে পারেন। এ নীতি সাহায্যার্থীকে তার ভালো-মন্দ, সমস্যা ও সমাধান, নিজস্ব চিন্তা ও ধ্যান-ধারণা প্রভৃতি সম্পর্কে সিদ্ধান্ত গ্রহণের অধিকারের স্বীকৃতি দেয়। এতে সাহায্যার্থীর মধ্যে আত্মবিশ্বাস, আত্মপ্রত্যয় এবং অনুপ্রেরণা জন্মে। ফলে সমাজকর্মীর সহায়তা ও তত্ত্বাবধানে সাহায্যার্থী নিজেই তার ভূমিকা ও করণীয় সম্পর্কে সিদ্ধান্ত গ্রহণ করতে সক্ষম হয়। উপরের আলোচনা থেকে বলা যায়, সমস্যা সমাধানে সাহায্যার্থীকে আত্মবিশ্বাসী ও আত্মপ্রত্যয়ী করে তুলতে ব্যক্তি সমাজকর্মের আত্মনিয়ন্ত্রণ অধিকার নীতির গুরুত্ব অনস্বীকার্য।"
        }
      ]
    },
    {
      "number": "8",
      "uddipok": "মি. কবীর তাঁর গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নে কিছু কর্মসূচি গ্রহণ করেন। সেক্ষেত্রে সমাজকর্মের একটি মৌলিক পদ্ধতির উপাদান হিসেবে বিভিন্ন ধাপ অনুসরণ করেন।",
      "tag": "CPSCM 23",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি ৩টি।"
        },
        {
          "label": "খ",
          "question": "দল সমাজকর্মের ধারণা ব্যাখ্যা করো।",
          "explanation": "দল সমাজকর্ম বলতে দলভুক্ত সকল সদস্যদের সাথে শৃঙ্খলাপূর্ণ, নিয়মতান্ত্রিক ও পরিকল্পিত উপায়ে কাজ করার বিশেষ পদ্ধতিকে বোঝায়। দল সমাজকর্মের মাধ্যমে দলীয় সদস্যদের স্বাভাবিক ভূমিকা পালনে প্রতিবন্ধকতা সৃষ্টিকারী বিষয়সমূহ চিহ্নিত করা হয়। ফলে সমস্যা মোকাবিলা এবং দলীয় সদস্যদের দক্ষ জনশক্তিতে রূপান্তরের প্রক্রিয়া সহজ হয়। এক্ষেত্রে সেবা গ্রহণ ও দলের উন্নয়নে কাজ করার জন্য বৈজ্ঞানিক প্রক্রিয়া অনুসরণ করা হয়।"
        },
        {
          "label": "গ",
          "question": "উদ্দীপকে মি. কবীর সমাজকর্মের কোন মৌলিক পদ্ধতির প্রক্রিয়া অনুসরণ করেছেন? ব্যাখ্যা করো।",
          "explanation": "উদ্দীপকে মি. কবীর সাহেব সমাজকর্মের অন্যতম মৌলিক পদ্ধতি সমষ্টি উন্নয়ন প্রক্রিয়া অনুসরণ করেছেন। সমাজকর্মের একটি মৌলিক পদ্ধতি হলো সমষ্টি উন্নয়ন। সাধারণত অনুন্নত বা উন্নয়নশীল দেশসমূহের অনুন্নত এলাকায় জনগণের আর্থ- সামাজিক ক্ষেত্রসহ সার্বিক অবস্থার ইতিবাচক পরিবর্তনে সমষ্টি উন্নয়ন পদ্ধতি প্রয়োগ করা হয়। সমষ্টি উন্নয়ন অনুশীলনের প্রধান ক্ষেত্র হলো অপেক্ষাকৃত স্থবির কৃষি নির্ভর গ্রামীণ সমাজ। গ্রামাঞ্চলের দারিদ্র ও ভাগ্যবিড়ম্বিত জনগণের শিক্ষা, স্বাস্থ্য, পুষ্টি, বিনোদন, যোগাযোগ ব্যবস্থা, উৎপাদন ব্যবস্থা প্রভৃতির উন্নয়ন সমষ্টি উন্নয়নের পরিধিভুক্ত। সমষ্টির সমস্যা সমাধানের ক্ষেত্রে সমষ্টি উন্নয়ন লক্ষ্যভুক্ত। জনগোষ্ঠী সম্পর্কে অনুধ্যান করা, সমস্যা চিহ্নিতকরণ, কর্মসূচি প্রণয়ন, সেবা প্রদান, মূল্যায়ন প্রভৃতি ধাপ অনুসরণ করে থাকে। উদ্দীপকের উচ্চশিক্ষিত ব্যক্তি মি. কবীর সাহেব তার গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নে কিছু কর্মসূচি গ্রহণ করেন। এক্ষেত্রে তিনি সমাজকর্মের একটি মৌলিক পদ্ধতির উপাদান হিসেবে অনুসন্ধান, শনাক্তকরণ, পরিকল্পনা প্রণয়ন, সেবা প্রদান ও মূল্যায়ন প্রভৃতি ধাপ অনুসরণ করেন। মি. কবীরের অনুসৃত পদ্ধতিটি ওপরে বর্ণিত সমাজকর্মের মৌলিক পদ্ধতি সমষ্টি উন্নয়নের সাথে হুবহু সাদৃশ্যপূর্ণ। কেননা সমষ্টি উন্নয়ন পদ্ধতি মূলত গ্রামীণ জনগোষ্ঠীর সার্বিক উন্নয়নে প্রয়োগ করা হয়। তাই বলতে পারি, মি. কবীর সমষ্টি উন্নয়ন পদ্ধতি অনুসরণ করেছেন।"
        },
        {
          "label": "ঘ",
          "question": "\"দরিদ্র জনগোষ্ঠীর সমস্যা সমাধানে উক্ত মৌলিক পদ্ধতির গুরুত্ব অপরিসীম।\" উক্তিটি মূল্যায়ন করো।",
          "explanation": "দরিদ্র জনগোষ্ঠীর সমস্যা সমাধানে সমষ্টি উন্নয়ন পদ্ধতির গুরুত্ব অপরিসীম। মন্তব্যটি যথার্থ। সমষ্টি উন্নয়ন সাধারণত অনুন্নত গ্রামীণ জনগণের আর্থ-সামাজিক উন্নয়নে প্রয়োগ করা হয়। সমষ্টি উন্নয়ন একটি আন্দোলন যার মাধ্যমে জনগণের সক্রিয় অংশগ্রহণ নিশ্চিত করা যায়। এটি দরিদ্র জনগোষ্ঠীর সামগ্রিক উন্নয়নে তাদেরকে সম্পৃক্ত করে তাদের সমস্যা সমাধানে কাজ করে। সমষ্টি উন্নয়ন পদ্ধতি দরিদ্র জনগোষ্ঠীর সমস্যা সমাধানে তাৎপর্যপূর্ণ ভূমিকা রাখতে পারে। সমাজকর্মের এই মৌলিক পদ্ধতিটি গ্রামীণ অনুন্নত জনগোষ্ঠীর উন্নয়নের জন্য প্রয়োগ করা হয়। দরিদ্র জনগোষ্ঠীর অর্থনৈতিক অগ্রগতির লক্ষ্যে কৃষির উন্নয়নে উন্নতমানের বীজ ও যন্ত্রপাতি সরবরাহ, সমবায় কৃষি খামার, কৃষি বাজারজাতকরণ, গবাদি পশু পালন, কৃষি ঋণের ব্যবস্থা করতে সমষ্টি উন্নয়ন পদ্ধতি ভূমিকা রাখে। সমষ্টি উন্নয়ন পদ্ধতি কুটির শিল্পের উন্নয়ন এবং কারিগরি শিক্ষার প্রসার করে। মূলত উৎপাদন কর্মকাণ্ডে জনগণের সক্রিয় অংশগ্রহণ নিশ্চিত করতে সমষ্টি উন্নয়ন পদ্ধতিই একমাত্র ব্যবস্থা যা গ্রামীণ জনগোষ্ঠীর অর্থনৈতিক মুক্তির লক্ষ্যে কার্যকরী পদক্ষেপ গ্রহণ করে। সমষ্টি উন্নয়ন পদ্ধতি গরীব মানুষদের চিকিৎসার ব্যবস্থা করে। মাতৃত্বকালীন স্বাস্থ্য উন্নয়ন ও পরিবার পরিকল্পনা প্রাতিষ্ঠানিক সেবা প্রদান করে। দরিদ্র জনগোষ্ঠীর মৌল মানবিক চাহিদা- অন্ন, বস্ত্র, বাসস্থান, শিক্ষা, চিকিৎসা নিশ্চিত করতে সমষ্টি উন্নয়ন পদ্ধতি অগ্রণী ভূমিকা পালন করে। সর্বোপরি, সমাজকর্মের মৌলিক পদ্ধতি সমষ্টি উন্নয়ন পদ্ধতি দরিদ্র মানুষের আর্থ-সামাজিক সমস্যা মোকাবিলায় তাদের সমস্যার ধরন নির্ণয় করে নিজস্ব সম্পদের সম্বব্যবহার করে। প্রয়োজনে সরকারি ও বেসরকারি প্রতিষ্ঠান থেকে আর্থিক সহযোগিতার মাধ্যমে দরিদ্রদের কর্মসংস্থানের সৃষ্টি করে। তাই বলা যায়, সমষ্টি উন্নয়ন পদ্ধতির গুরুত্ব অপরিসীম।"
        }
      ]
    },
    {
      "number": "9",
      "uddipok": "",
      "tag": "CPSCM 23",
      "sub_questions": [
        {
          "label": "ক",
          "question": "সমাজকর্মের অগ্রদূহিতা কে?",
          "explanation": "সমাজকর্মের অগ্রদূহিতা বলা হয় ম্যারি রিচমন্ডকে।"
        },
        {
          "label": "খ",
          "question": "র‍্যাপো বলতে কী বোঝায়?",
          "explanation": "নিম্নের অনুরূপ। 'র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "উদ্দীপকের স্তরগুলো বর্ণনা করো।",
          "explanation": "উদ্দীপকে ব্যক্তি সমাজকর্মের উপাদান উল্লেখ করা হয়েছে। ব্যক্তি সমাজকর্ম কতগুলো অপরিহার্য বিষয় নিয়ে আবর্তিত একটি সাহায্যকারী প্রক্রিয়া। ব্যক্তি সমাজকর্মের উপাদান ৫টি। এগুলো হলো- ব্যক্তি, সমস্যা, স্থান, পেশাদার প্রতিনিধি ও প্রক্রিয়া। ব্যক্তি সমাজকর্মের মূল উপাদান হলো ব্যক্তি। পেশাগতভাবে এই ব্যক্তি হলো সাহায্যার্থী। ব্যক্তি সমাজকর্মের দ্বিতীয় গুরুত্বপূর্ণ উপাদান হলো সমস্যা। সমস্যা হচ্ছে সাধারণত সেসব প্রতিকূল পরিস্থিতি যা ব্যক্তির স্বাভাবিক ভূমিকা পালনে বাধা সৃষ্টি করে। ব্যক্তি সমাজকর্মের তৃতীয় গুরুত্বপূর্ণ উপাদান হলো স্থান বা প্রতিষ্ঠান; এখানে স্থান হলো সুসংগঠিত পেশাগত প্রতিষ্ঠান যার মাধ্যমে সমাজকর্মী সমস্যাগ্রস্ত ব্যক্তিকে সাহায্য করে। চতুর্থ উপাদানটি হলো পেশাদার প্রতিনিধি। তিনি সমাজকর্মের জ্ঞান, দক্ষতা, অভিজ্ঞতা ও কৌশল অনুশীলন করে ব্যক্তির সমস্যা সমাধানে কাজ করেন। ব্যক্তি সমাজকর্মের সর্বশেষ উপাদানটি হলো প্রক্রিয়া; সাহায্যার্থী এজেন্সিতে আসার পর থেকেই এ প্রক্রিয়া শুরু হয়। এ প্রক্রিয়া সমস্যার সমাধান, মূল্যায়ন ও অনুসরণ পর্যন্ত স্থায়ী থাকে। উদ্দীপকে ব্যক্তি, সমস্যা, স্থান, পেশাদার প্রতিনিধি ও প্রক্রিয়া এই পাঁচটি উপাদান উল্লেখ করা হয়েছে যা ব্যক্তি সমাজকর্মের উপাদানকে নির্দেশ করছে।"
        },
        {
          "label": "ঘ",
          "question": "\"উদ্দীপকের চক্রটিতে একটি ছাড়া অন্যটি অকার্যকর\" যথার্থতা বিশ্লেষণ করো।।",
          "explanation": "চক্রটিতে উল্লিখিত ব্যক্তি সমাজকর্মের উপাদানগুলোর একটি ছাড়া অন্যটি অচল- উক্তিটি যথার্থ। সমাজকর্মের একটি মৌলিক পদ্ধতি হিসেবে ব্যক্তি সমাজকর্ম ৫টি উপাদানের সমন্বয়ে গঠিত। এগুলোর কোনো একটি ছাড়া সমস্যা সমাধান প্রক্রিয়া সঠিকভাবে বাস্তবায়িত হবে না। উদ্দীপকের ব্যক্তি সমাজকর্মের উপাদান ব্যক্তি, সমস্যা, প্রতিষ্ঠান, পেশাদার প্রতিনিধি ও প্রক্রিয়ার উল্লেখ করা হয়েছে।আর এগুলোর মধ্যে আন্তঃসম্পর্ক বিদ্যমান। ব্যক্তি সমাজকর্মের অন্যতম উপাদান হলো সমস্যাগ্রস্ত ব্যক্তি। তাকে কেন্দ্র করেই সমগ্র সমাধান প্রক্রিয়া আবর্তিত হয়। তাই ব্যক্তি সমাজকর্মের জন্য সমস্যাগ্রস্ত ব্যক্তি অপরিহার্য। আবার সাধারণ কোনো মানুষ ব্যক্তি সমাজকর্ম পদ্ধতির উপাদান হতে পারে না। এক্ষেত্রে ঐ ব্যক্তির কোনো না কোনো সমস্যা থাকতে হবে। এখানে সমস্যা হচ্ছে এমন এক ধরনের অবস্থা যা ব্যক্তিকে তার স্বাভাবিক ভূমিকা পালনে বাধা দেয়। ব্যক্তি সমাজকর্ম পদ্ধতির বাস্তব অনুশীলনের বাহন হলো প্রতিষ্ঠান। এর সাহায্য ছাড়া সমাজকর্মী সাহায্যার্থীকে সহায়তা দিতে পারবে না। তাই ব্যক্তি সমাজকর্ম পদ্ধতির জন্য প্রতিষ্ঠান অপরিহার্য। আবার ব্যক্তি সমাজকর্মে সমস্যা সমাধান প্রক্রিয়ার সফলতা নির্ভর করে পেশাদার প্রতিনিধির দক্ষতা ও অভিজ্ঞতার ওপর। এর আরেকটি গুরুত্বপূর্ণ উপাদান হলো প্রক্রিয়া। কারণ প্রক্রিয়ার মাধ্যমেই সমস্যাগ্রস্ত ব্যক্তির সমস্যার সমাধান দেওয়া হয়। পরিশেষে বলা যায়- ব্যক্তি, সমস্যা, স্থান, পেশাদার প্রতিনিধি ও প্রক্রিয়া এ ৫টি উপাদানের সমন্বয়ে ব্যক্তি সমাজকর্ম পদ্ধতি আবর্তিত হয়। এগুলোর কোনো একটি ছাড়া সমস্যা সমাধান পদ্ধতি ফলপ্রসূ করা সম্ভব নয়।"
        }
      ]
    },
    {
      "number": "10",
      "uddipok": "সজল ও রিপন দুই বন্ধু এক সাথে লেখাপড়া করেছে। সজল একজন প্রকৌশলী হিসেবে চাকুরি করছে। রিপন কোন চাকুরি না পেয়ে বাবার জমিতে চাষাবাদ করে জীবিকা নির্বাহ করছে।",
      "tag": "CPSCM 23",
      "sub_questions": [
        {
          "label": "ক",
          "question": "'Introduction to Social Welfare' গ্রন্থটি কার লেখা?",
          "explanation": "'Introduction to Social Welfare' গ্রন্থটি W.A Friedlander এর লেখা।"
        },
        {
          "label": "খ",
          "question": "সমাজকর্মের মূল্যবোধ বলতে কী বোঝায়?",
          "explanation": "সমাজকর্ম মূল্যবোধ বলতে সমাজকর্মীদের জ্ঞান ও দক্ষতা প্রয়োগ করার ক্ষেত্রে অনুসৃত মূল্যবোধগুলোকে বোঝানো হয়, যা মানুষের কল্যাণে প্রয়োগ করা হয়। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার ন্যায় এই পেশাতেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে।"
        },
        {
          "label": "গ",
          "question": "উদ্দীপকে সজলের জীবিকা নির্বাহের উপায় ব্যাখ্যা করো।",
          "explanation": "পেশার বৈশিষ্ট্যের আলোকে সুমনের জীবিকা নির্বাহের উপায়টিকে পেশা বলা যায়। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে ডাক্তারি একটি পেশা। উদ্দীপকে দেখা যায়, সুমন উচ্চ মাধ্যমিক পাস করে মেডিকেল কলেজে ভর্তি হন। সেখানে সুমন দীর্ঘ সময়ব্যাপী ধারাবাহিক পড়াশোনার মাধ্যমে ডাক্তার হয়েছেন। ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে তিনি ডাক্তার হিসেবে প্রতিষ্ঠিত হয়েছেন। ডাক্তারি পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক স্বীকৃতি এবং এটি জনকল্যাণমুখী হয়ে থাকে। সুতরাং পেশার সার্বিক দিক বিবেচনায়, সুমনের জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "সজল ও রিপনের জীবিকা নির্বাহের উপায় দুটির পার্থক্য উপস্থাপন করো।",
          "explanation": "সুমন ও সুজনের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিত। এ দুয়ের মধ্যে কিছু বৈসাদৃশ্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। সুজনের কাজের জন্য তাকে কোনো তাত্ত্বিক জ্ঞান অর্জন করতে হয়নি। কিন্তু একজন ডাক্তার হওয়ার জন্য সুমনকে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ কৃষি কাজের জন্য সুজনকে আলাদাভাবে কোনো প্রশিক্ষণ নিতে হয়নি। আবার সুমনের পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। সুমনের কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে কৃষিকাজ করার জন্য সুজনকে সুনির্দিষ্ট মূল্যবোধ, জবাবদিহিতা প্রভৃতি মেনে চলতে হয় না। এক্ষেত্রে সে স্বাধীনভাবে কাজ করতে পারবে। শেষে আরও বলা যায়, সুমনের পেশা সমাজে উচ্চ মর্যাদার এবং এটি জনকল্যাণমূলক। কিন্তু সুজনের কাজটি এরকম নয়। তাই আলোচনার শেষে বলা যায়, সুজনের ও সুমনের কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "11",
      "uddipok": "",
      "tag": "CPSCM 23",
      "sub_questions": [
        {
          "label": "ক",
          "question": "CSWE এর পূর্ণরূপ কী?",
          "explanation": "CSWE এর পূর্ণরূপ Council for social work Education."
        },
        {
          "label": "খ",
          "question": "গবেষণায় সমস্যা নির্বাচন হলো গবেষণার জন্য বিষয়বস্তু ঠিক করা।",
          "explanation": "গবেষণায় সমস্যা নির্বাচন হলো গবেষণার জন্য বিষয়বস্তু ঠিক করা। সমস্যা নির্বাচন সমাজকর্ম গবেষণার প্রথম ধাপ হিসেবে বিবেচিত। এ ধাপে একজন সমাজকর্মী গবেষকের কাজ হলো গবেষণার জন্য একটি সম্যা নির্বাচন করা। সামাজিক বিভিন্ন বিষয় বা ব্যক্তি, দল ও সমষ্টির যে কোনো বিষয়ের সাথে সমস্যাটি সংশ্লিষ্ট হতে পারে। উদাহরণস্বরূপ- শিশুশ্রম বাংলাদেশের অন্যতম একটি সমস্যা। এ. প্রেক্ষিতে সমাজকর্মী গবেষক তার সামর্থ্য, প্রয়োজন ও গুরুত্ব বিবেচনা করে শিশুশ্রমের একটি নির্দিষ্ট দিকের ওপর অনুসন্ধান চালাবেন। এক্ষেত্রে তিনি তার সমস্যাকে নির্দিষ্ট করে গবেষণার শিরোনাম দিতে পারেন। যেমন- শিশু অধিকার সংরক্ষণে কারখানা মালিকদের মনোভাব।"
        },
        {
          "label": "গ",
          "question": "উদ্দীপকে '?' চিহ্নিত স্থানে কোন পদ্ধতির ইঙ্গিত রয়েছে? আলোচনা করো।",
          "explanation": "উদ্দীপকে '?' চিহ্নিত স্থানে সমাজকর্মের সহায়ক পদ্ধতির ইঙ্গিত করা হয়েছে। সমাজকর্মের মৌলিক পদ্ধতিসমূহকে বাস্তব ক্ষেত্রে সুষ্ঠুভাবে প্রয়োগ এবং লক্ষ্যার্জনে যে পদ্ধতি বিশেষভাবে সহায়তা করে থাকে তাকে সহায়ক পদ্ধতি বলে। সমাজকর্মের সহায়ক পদ্ধতিগুলো হলো- সমাজকর্ম প্রশাসন, সমাজকর্ম গবেষণা ও সামাজিক কার্যক্রম। এই শ্রেণিবিভাগটিই উদ্দীপকে উল্লিখিত হয়েছে। সমাজকর্ম প্রশাসন পদ্ধতিটি সমাজকর্মে অত্যন্ত গুরুত্বপূর্ণ। এটি সমাজকর্মের এমন একটি কৌশল ও প্রক্রিয়া যা সামাজিক নীতিকে সামাজিক সেবায় পরিণত করে এবং বিভিন্ন সমাজকল্যাণমূলক পরিকল্পনা ও কর্মসূচিকে সুষ্ঠুভাবে পরিচালনা ও বাস্তবায়নে সহায়তা করে। অন্যদিকে, সমাজকর্ম গবেষণা এমন একটি বিজ্ঞানভিত্তিক অনুসন্ধান যার মাধ্যমে সমাজকর্মের জ্ঞান, দক্ষতা ও অভিজ্ঞতাকে যথার্থ এবং সুসংহত করে তোলা হয়। এই পদ্ধতি সমস্যা সমাধানে বাস্তবমুখী নীতি, পরিকল্পনা ও কর্মসূচি প্রণয়ন, বাস্তবায়ন ও মূল্যায়নে সহায়তা করে। সমাজকর্মের সহায়ক পদ্ধতির তৃতীয়টি হলো সামাজিক কার্যক্রম। সমাজব্যবস্থায় যে সকল অনাকাঙ্ক্ষিত ও অনভিপ্রেত অবস্থা বিরাজ করে তা সচেতন ও পরিকল্পিতভাবে পরিবর্তন করে কাঙ্ক্ষিত ও বাঞ্ছিত সমাজব্যবস্থা গড়ে তোলাই হলো সামাজিক কার্যক্রম। উদ্দীপকে ছকের মাধ্যমে এ তিনটি পদ্ধতিই উপস্থাপিত হয়েছে।"
        },
        {
          "label": "ঘ",
          "question": "সমস্যা সমাধানে ইঙ্গিতকৃত পদ্ধতি কী যথেষ্ট? বিশ্লেষণ করো।",
          "explanation": "উক্ত পদ্ধতি অর্থাৎ সমাজকর্মের সহায়ক পদ্ধতি সমস্যার পরিপূর্ণ সমাধানে যথেষ্ট নয় বলে আমি মনে করি। সমাজকর্ম পদ্ধতি মৌলিক ও সহায়ক এ দুটি অংশে বিভক্ত। পৃথক পৃথক ভাবে এ পদ্ধতিগুলো আলোচিত হলেও এগুলো পরস্পর অবিচ্ছেদ্যভাবে সম্পর্কিত। সমাজকর্মে কোনো সমস্যার সমাধানে এই দুই শ্রেণির পদ্ধতির সমন্বয় ঘটানো হয়। অর্থাৎ কেবল মৌলিক বা কেবল সহায়ক পদ্ধতি সমস্যা সমাধানে শতভাগ কার্যকর নয়। সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা। এটি মূলত সমস্যাগ্রস্ত ব্যক্তি, দল ও সমষ্টির সমস্যা সমাধানে কাজ করে। এ প্রেক্ষিতেই সমাজকর্মের মৌলিক পদ্ধতিগুলোর উদ্ভব ও বিকাশ ঘটেছে। 'ব্যক্তি, দল ও সমষ্টি সমাজকর্ম এ তিনটি পদ্ধতি সমাজকর্মের মৌলিক পদ্ধতি হিসেবে বিবেচিত হয়। যেকোনো সমস্যার বৈশিষ্ট্য ও প্রকৃতি অনুসারে এই তিনটির মধ্য থেকে উপযুক্ত পদ্ধতিটি প্রয়োগ করে সমাধানের চেষ্টা করা হয়। তবে এগুলোর পাশাপাশি সহায়ক পদ্ধতিরও প্রয়োজন আছে। সহায়ক পদ্ধতি বেশিরভাগ ক্ষেত্রেই মৌলিক পদ্ধতি বাস্তবায়নের উপায় বা প্রক্রিয়া হিসেবে কাজ করে। আর এ দুই ধরনের পদ্ধতির সমন্বয়েই সমাজকর্মের আওতাধীন সমস্যার সুষ্ঠু সমাধান করা সম্ভব হয়। উপর্যুক্ত আলোচনা থেকে এ বিষয়টি সুস্পষ্ট যে, সমাজকর্মের মৌলিক ও সহায়ক পদ্ধতির সমন্বিত প্রয়োগেই যেকোনো সমস্যার পরিপূর্ণ সমাধান সম্ভব।"
        }
      ]
    }
  ]
}