{
  "title": "সফিউদ্দিন সরকার কলেজ, গাজীপুর ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আদিল চট্টগ্রাম বিশ্ববিদ্যালয়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে যে বিষয়টির বৈজ্ঞানিক জ্ঞান, ব্যবহারিক দক্ষতা, সুনির্দিষ্ট মূল্যবোধ ও পদ্ধতির মাধ্যমে সামাজিক সমস্যার বিজ্ঞানসম্মত সমাধান দিতে সক্ষম।",
      "tag": "SSAC 23",
      "sub_questions": [
        {
          "label": "ক",
          "question": "'Introduction to Social Welfare' গ্রন্থটি কার লেখা?",
          "explanation": "'Introduction to Social Welfare' গ্রন্থটি ওয়াল্টার এ ফ্রিডল্যান্ডারের লেখা।"
        },
        {
          "label": "খ",
          "question": "সমাজকর্ম একটি পদ্ধতি নির্ভর সমাধান প্রক্রিয়া ব্যাখ্যা করো।",
          "explanation": "সমাজকর্ম হলো সুসংগঠিত, সুশৃঙ্খল ও বৈজ্ঞানিক পদ্ধতি নির্ভর সমস্যা সমাধান প্রক্রিয়া। যেকোনো ধরনের আর্থ-সামাজিক সমস্যার স্থায়ী, কার্যকর ও বিজ্ঞানসম্মত সমাধানের জন্য সমাজকর্ম কতগুলো সুনির্দিষ্ট পদ্ধতির আওতায় সমস্যা সমাধানের প্রয়াস চালায়। এতে তিনটি মৌলিক এবং তিনটি সহায়ক পদ্ধতির মাধ্যমে সমস্যাগ্রস্তদের সাহায্য করা হয়। এ সব পদ্ধতির সাহায্যে সমাজকর্ম ব্যক্তি, দল ও সমষ্টিকে স্বাবলম্বী করে তোলে। এ জন্য বলা হয়, সমাজকর্ম একটি পদ্ধতিনির্ভর সমাধান প্রক্রিয়া।"
        },
        {
          "label": "গ",
          "question": "উদ্দীপকে আদিল কোন বিষয়ে অধ্যয়ন করছে? ব্যাখ্যা করো।",
          "explanation": "উদ্দীপকে আদনান সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে সমাজের মানুষের সমস্যা সমাধানের মাধ্যমে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে আদনানের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনিদিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লেখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লেখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকের ইঙ্গিতকৃত বিষয়ের জ্ঞান সামাজিক সমস্যার বিজ্ঞানসম্মত সমাধানে ভূমিকা রাখতে পারে? আলোচনা করো।",
          "explanation": "উদ্দীপকে আদনান যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যাথীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় অর্থাৎ সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "2",
      "uddipok": "১৭৬০-১৮৫০ সালের মধ্যে প্রথমে ইংল্যান্ড পরে ইউরোপের বিভিন্ন দেশের উৎপাদন, প্রযুক্তি ও যোগাযোগ ব্যবস্থার আমূল পরিবর্তন হয়। এ পরিবর্তনের ফলে নাগরিক সুযোগ-সুবিধা বৃদ্ধি পেলেও মানবজীবনে নতুন নতুন জটিল সমস্যার সৃষ্টি হয়। এ সমস্যা মোকাবেলায় বিজ্ঞানসম্মত উপায়ে সমাজাকর্মের উদ্ভব।",
      "tag": "SSAC 23",
      "sub_questions": [
        {
          "label": "ক",
          "question": "NASW-এর পূর্ণরূপ লেখো।",
          "explanation": "NASW-এর পূর্ণরূপ National Association of Social workers."
        },
        {
          "label": "খ",
          "question": "দরিদ্র আইন বলতে কী বোঝায়?",
          "explanation": "মূলত দারিদ্র্য দূরীকরণ ও ভিক্ষাবৃত্তি মোকাবিলায় চতুর্দশ শতাব্দী থেকে বিংশ শতাব্দী পর্যন্ত ইংল্যান্ড ও মার্কিন যুক্তরাষ্ট্রে সরকার কর্তৃক যে সব আইন প্রণয়ন ও বাস্তবায়ন করা হয় সেগুলোকেই দরিদ্র আইন বলা হয়। দরিদ্র আইন একটি সামগ্রিক ও সাধারণ পরিভাষা। দরিদ্র আইনের ভিত্তিভূমি হিসেবে ইংল্যান্ডকে বিবেচনা করা হয়ে থাকে। দরিদ্র আইনগুলোর মধ্যে ১৫৩১ সালের রাজা অষ্টম হেনরি প্রণীত দরিদ্র আইন, ১৬০১ সালের এলিজাবেথীয় দরিদ্র আইন, শ্রমিক আইন, দরিদ্র সংস্কার আইন-১৮৩৪ বিশেষভাবে উল্লেখযোগ্য।"
        },
        {
          "label": "গ",
          "question": "উদ্দীপকে উল্লেখিত পরিবর্তনটি কী নামে পরিচিত? ব্যাখ্যা করো।",
          "explanation": "নিম্নের অনুরূপ। উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্প বিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে ১৭৬০ থেকে ১৮৫০ সাল পর্যন্ত সমগ্র ইউরোপ ও তার সূত্র ধরে পৃথিবীর অন্যান্য দেশে-উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "উল্লেখিত পরিবর্তনটি সমাজকর্ম পেশার বিকাশে কী ধরনের অবদান রেখেছে? বিশ্লেষণ করো।",
          "explanation": "শিল্প বিপ্লবের ফলে সৃষ্ট নানাবিধ সমস্যার প্রেক্ষিতে সুনির্দিষ্ট পদ্ধতি হিসেবে সমাজকর্ম পেশার উদ্ভব ও বিকাশ সাধিত হয়। শিল্প বিপ্লব মানবসভ্যতায় এক আকস্মিক ও ব্যাপক পরিবর্তন এনেছে, যা মানুষকে বস্তুগত ও অর্থনৈতিক সমৃদ্ধি দিলেও সমাজজীবনে বহুমুখী জটিল সমস্যার সৃষ্টি করে। এসব সমস্যার সমাধানে একটি বিজ্ঞানসম্মত কার্যকর পদ্ধতির প্রয়োজনীয়তা দেখা দেয়, যার সূত্র ধরে সমাজকর্মের উদ্ভব ঘটে। শিল্প বিপ্লব প্রযুক্তিগত উন্নয়ন সাধন করলেও সামাজিক বিচ্ছিন্নতা ও অর্থনৈতিক নিরাপত্তাহীনতার মতো ভয়াবহ সমস্যারও সৃষ্টি করে। এ ধরনের সমস্যায় ক্ষতিগ্রস্ত ব্যক্তিরাই সাধারণত সমাজের অন্যান্য নেতিবাচক পরিস্থিতি সৃষ্টিতে প্রভাবকের ভূমিকা পালন করে থাকে। তাই শিল্পবিপ্লবোত্তর সমাজে সামাজিক স্থিতিশীলতা বজায় রেখে স্বাভাবিক উন্নয়ন নিশ্চিত করতে আত্মনির্ভরশীলতার প্রতি গুরুত্বারোপ অপরিহার্য হয়ে পড়ে। এ প্রেক্ষিতে সমাজকর্মের মতো বিজ্ঞানসম্মত পদ্ধতির আবশ্যকতা দেখা দেয়। এক্ষেত্রে একটি সমন্বিত প্রক্রিয়া হিসেবে সমাজকর্মের কার্যকারিতা অপরিহার্য হতে শুরু করে। আর এ কারণেই শিল্প-বিপ্লবোত্তর সময়ে সামাজিক সমস্যা সমাধানের প্রধান সহায়ক হয়ে ওঠে সমাজকর্ম। পরিশেষে বলা যায়, শিল্প বিপ্লব সমাজকর্মের উদ্ভব ও বিকাশে প্রধান প্রভাবক হিসেবে ভূমিকা রেখেছে।"
        }
      ]
    },
    {
      "number": "3",
      "uddipok": "'ক' দেশের সমাজসেবা কর্মসূচির সংস্কার সাধনের জন্য সিরাজ উদ্দিন এর নেতৃত্বের একটি কমিটি গঠন করেন। কমিটি সামাজিক অগ্রগতি পথে পাঁচটি সমস্যা চিহ্নিত করেন। এ সমস্যা থেকে মুক্তির জন্য পাঁচটি সুপারিশও পেশ করে।",
      "tag": "SSAC 23",
      "sub_questions": [
        {
          "label": "ক",
          "question": "প্রথম 'শিল্পবিপ্লব' প্রত্যয়টি নামকরণ করে কে?",
          "explanation": "প্রথম শিল্পবিপ্লব প্রত্যয়টির নামকরণ করেন আরনল্ড জে টয়েনবি।"
        },
        {
          "label": "খ",
          "question": "সক্ষম দরিদ্র বলতে কী বোঝায়?",
          "explanation": "সবল বা কর্মক্ষম ভিক্ষুকদের সক্ষম দরিদ্র বলা হতো। ১৬০১ সালের দরিদ্র আইনে সাহায্য দানের সুবিধার্থে দরিদ্রদের তিনটি শ্রেণিতে বিভক্ত হয়। এগুলো হলো- সক্ষম, অক্ষম দরিদ্র এবং নির্ভরশীল শিশু। যে সকল ভিক্ষুক কর্মক্ষম হওয়া সত্ত্বেও ভিক্ষাবৃত্তিতে নিয়োজিত থাকত তাদের সক্ষম দরিদ্র বলা হতো। এদের ভিক্ষা দেওয়া কঠোরভাবে নিষিদ্ধ ছিল। সংশোধনাগারে এ সকল ভিক্ষুকদের কাজ করতে বাধ্য করা হতো। কেউ অনিচ্ছা প্রকাশ করলে তাকে কারাগারে নিক্ষেপ করার পাশাপাশি কঠোর শাস্তি প্রদান করা হতো।"
        },
        {
          "label": "গ",
          "question": "উদ্দীপকে 'ক' দেশের রিপোর্টের সাথে ঐতিহাসিক কোন রিপোর্টের মিল আছে? ব্যাখ্যা করো।",
          "explanation": "নিম্নের অনুরূপ। উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "উক্ত রিপোর্টটি ইংল্যান্ডে সামাজিক নিরাপত্তা কাঠামো সৃষ্টিতে কীভাবে ভূমিকা পালন রাখে- আলোচনা করো।",
          "explanation": "নিম্নের অনুরূপ। উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভারে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "4",
      "uddipok": "",
      "tag": "SSAC 23",
      "sub_questions": [
        {
          "label": "ক",
          "question": "পেশা কী?",
          "explanation": "বিশেষ কোনো বিষয়ে নির্দিষ্ট জ্ঞান, দক্ষতা ও নৈপুণ্য অর্জনের মাধ্যমে অর্থনৈতিক উদ্দেশ্য অর্জন করাকে বোঝায়।"
        },
        {
          "label": "খ",
          "question": "আত্মনিয়ন্ত্রণ অধিকার বলতে কী বোঝায়?",
          "explanation": "আত্মনিয়ন্ত্রণ অধিকার (Right of Self-determination) বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের (Self-determination) সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এ অধিকার ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "উদ্দীপকের কাঠামোতে সমাজকর্মের কী প্রকাশ পেয়েছে? মতামত দাও।",
          "explanation": "নিম্নের অনুরূপ। উদ্দীপকের কাঠামোতে সমাজকর্মের নীতিমালা প্রকাশ পেয়েছে। সমাজকর্ম হলো সুপরিকল্পিত ও সুশৃঙ্খল উপায়ে মানবসেবা প্রদানের একটি পেশাগত প্রক্রিয়া। সমাজকর্ম অনুশীলন কতগুলো নীতির ভিত্তিতে পরিচালিত হয়। সমাজ ও সমাজের মানুষের প্রয়োজনের পরিপ্রেক্ষিতে সমাজকর্ম অনুশীলনের নীতিমালা গড়ে উঠেছে। সমাজকর্মের অনুশীলনের নীতিমালাগুলোর মধ্যে মানবমর্যাদা ও মূল্যের প্রতি সম্মান প্রদর্শন, সেবাগ্রহীতার কল্যাণ, গোপনীয়তা, আত্মনিয়ন্ত্রণ, আবেগ-অনুভূতির উদ্দেশ্যমূলক প্রকাশ, ব্যক্তিস্বাতন্ত্রীকরণ প্রভৃতি অন্যতম। উদ্দীপকের কাঠামোতে আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, আবেগের উদ্দেশ্যমূলক প্রকাশ, গোপনীয়তা প্রভৃতি উল্লেখ করা হয়েছে যা ওপরে বর্ণিত সমাজকর্মের নীতিমালাকে নির্দেশ করে। তাই বলা যায়, উদ্দীপকের কাঠামোতে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লেখিত হয়নি সমাজকর্মের এ রকম একটি নীতির বর্ণনা দাও।",
          "explanation": "নিম্নের অনুরূপ। উদ্দীপকে উল্লেখ হয়নি সমাজকর্মের এ রকম একটি নীতি হলো সেবাগ্রহীতার কল্যাণ। সমাজকর্মের পদ্ধতিগুলো অনুশীলনের সময় পূর্ব নির্ধারিত যেসব বিশ্বাস ও আদর্শকে পথনির্দেশিকা হিসেবে অনুসরণ করা হয় সেগুলোকে সমাজকর্মের নীতি বলা হয়। যেমন- আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, গোপনীয়তা, আবেগের উদ্দেশ্যমূলক প্রকাশ ইত্যাদি। উদ্দীপকের কাঠামোতে সমাজকর্মের এই নীতিমালাগুলোই তুলে ধরা হয়েছে। উদ্দীপকে উল্লেখ হয়নি সমাজকর্মের এ রকম একটি নীতি হলো সেবাগ্রহীতার কল্যাণ। সমাজকর্মীদের সব ধরনের পেশাগত কার্যক্রমের মূল হলো সেবাগ্রহীতার কল্যাণ। সমাজকর্মীর দায়িত্ব হলো পেশাগত দক্ষতা ও যোগ্যতা প্রয়োগের মাধ্যমে সমস্যাগ্রস্ত ব্যক্তিকে সেবা দেওয়া। পেশাগত সম্পর্ককে সমাজকর্মীরা যাতে যেকোনো উপায়ে নিজেদের স্বার্থে ব্যবহার করতে না পারে, এ নীতিতে তার প্রতি গুরুত্ব দেওয়া হয়েছে। সমাজকর্মীকে সেবাগ্রহীতার স্বার্থ ও কল্যাণের প্রতি সবসময় সচেতন থাকতে হয়। নীতিগতভাবে সমাজকর্মীর সেবাপ্রদান সংক্রান্ত ছোট-বড় যেকোনো ধরনের সিদ্ধান্ত গ্রহণের মাপকাঠি হলো সেবাগ্রহীতার কল্যাণ। সুতরাং উপরের আলোচনা থেকে বলা যায়, সেবাগ্রহীতার কল্যাণ সমাজকর্মের অন্যতম নীতি। এ নীতি অনুযায়ী সমাজকর্ম সেবাগ্রহীতার কল্যাণ সাধনে সর্বোচ্চ গুরুত্ব দিয়ে থাকে।"
        }
      ]
    },
    {
      "number": "5",
      "uddipok": "সুমন ও সুজন রাজশাহী মেডিকেল থেকে এমবিবিএস ডিগ্রি লাভ করে। সুজন একটি হাসপাতালে রোগী দেখেন এবং সুমন ব্যবসা করেন।",
      "tag": "SSAC 23",
      "sub_questions": [
        {
          "label": "ক",
          "question": "সমাজকর্ম মূল্যবোধ কী?",
          "explanation": "যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিই হলো সমাজকর্ম মূল্যবোধ।"
        },
        {
          "label": "খ",
          "question": "\"সামাজিক স্বীকৃতি পেশার অন্যতম বৈশিষ্ট্য\" ব্যাখ্যা করো।",
          "explanation": "সামাজিক স্বীকৃতি পেশার অন্যতম বৈশিষ্ট্য। জীবিকা নির্বাহের জন্য আমরা যে সব কাজ করি তার সবগুলোকে পেশা বলা যায় না। পেশার সুনির্দিষ্ট কিছু বৈশিষ্ট্য রয়েছে। সামাজিক স্বীকৃতি এর অন্যতম। যেমন- আমাদের সমাজে ডাক্তারি, শিক্ষকতা, নার্সিং, ইঞ্জিনিয়ারিং প্রভৃতি কাজের সামাজিক স্বীকৃতি রয়েছে। এজন্য এগুলো পেশা হিসেবে বিবেচিত। সুতরাং সামাজিক স্বীকৃতি পেশার অন্যতম বৈশিষ্ট্য।"
        },
        {
          "label": "গ",
          "question": "সুমন জীবিকা অর্জনের কোন উপায়টি বেছে নিয়েছে? ব্যাখ্যা করো।",
          "explanation": "সুমন জীবিকা নির্বাহের উপায় হিসেবে ব্যবসা করেছেন, যা বৃত্তির অন্তর্ভুক্ত। জীবিকা নির্বাহের জন্য সাধারণত মানুষকে কোনো না কোনো কাজ করতে হয়। এ সব কাজকে বৃত্তি ও পেশা এ দুই ভাগে ভাগ করা যায়। সাধারণত, যেকোনো জীবিকা অর্জনের উপায়ই বৃত্তির অন্তর্ভুক্ত। অর্থাৎ বৃত্তি হলো জীবনধারণের জন্য করতে হয় এমন যেকোনো ধরনের অর্থনৈতিক কার্যাবলি। উদ্দীপকের সুমন বেছে নেওয়া কাজটির প্রকৃতি বিশ্লেষণ করলে কয়েকটি বৈশিষ্ট্য পাওয়া যায়। প্রথমত, ব্যবসার জন্য তাকে তত্ত্বনির্ভর বা প্রাতিষ্ঠানিক জ্ঞান অর্জন করতে হয়নি। দ্বিতীয়ত, তার কাজটি এমন যেক্ষেত্রে কোনো সুনির্দিষ্ট মূল্যবোধ ও নৈতিক মানদণ্ড প্রয়োজন হয় না। তৃতীয়ত, সুমন তার ব্যবসা স্বাধীনভাবে পরিচালনা করতে পারেন। এক্ষেত্রে তাকে কারও কাছে জবাবদিহি করতে হয় না। চতুর্থত, তার কাজটি জনকল্যাণমূলক নয়, বরং এটি কেবল তার জীবিকা নির্বাহের উপায়। এ সব বৈশিষ্ট্যের বৈশিষ্ট্যের আলোকে বলা যায়, সুমনের জীবিকা নির্বাহের উপায় হিসেবে বৃত্তিকে বেছে নিয়েছে।"
        },
        {
          "label": "ঘ",
          "question": "সুমন ও সুজনের জীবিকা অর্জনের উপায় দুটির বৈসাদৃশ্য নির্ণয় করো।",
          "explanation": "সুমন ও সুজন জীবিকা নির্বাহের উপায় দুটি যথাক্রমে বৃত্তি ও পেশা নামে পরিচিত। এ দুয়ের মধ্যে কিছু মৌলিক পার্থক্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। সুমন কাজের জন্য তাকে কোনো তাত্ত্বিক জ্ঞান অর্জন করতে হয়নি। কিন্তু একজন ডাক্তার হওয়ার জন্য সুজন প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ ব্যবসা পরিচালনার জন্য সুমন আলাদাভাবে কোনো প্রশিক্ষণ নিতে হয়নি। আবার সুজন পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। সুমন কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে সুমন ব্যবসায় সুনির্দিষ্ট মূল্যবোধ, জবাবদিহিতা প্রভৃতি বৈশিষ্ট্য অনুপস্থিত। এক্ষেত্রে সে তুলনামূলকভাবে অনেক স্বাধীনভাবে কাজ করতে পারবে। শেষে আরও বলা যায়, সুজনের পেশা সমাজে উচ্চ মর্যাদার এবং এটি জনকল্যাণমূলক। কিন্তু সুমনের কাজটি এরকম নয়। তাই আলোচনার শেষে বলা যায়, সুমন ও সুজন কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "6",
      "uddipok": "জনাব শ্যামল পাল তার সম্পদের কিছু অংশ পাপমোচন, স্বর্গলাভ এবং ভগবানের সন্তুষ্টির জন্য উৎসর্গ করেন এবং জনাব ইসলাম খান তার সম্পদের কিছু অংশ জনহিতকর কাজে, আত্মীয়-স্বজনের কল্যাণে ও সৃষ্টিকর্তার সন্তুষ্টির জন্য উৎসর্গ করেন।",
      "tag": "SSAC 23",
      "sub_questions": [
        {
          "label": "ক",
          "question": "ইংরেজি Reform শব্দের অর্থ কী?",
          "explanation": "Reform শব্দের অর্থ সংস্কার।"
        },
        {
          "label": "খ",
          "question": "সামাজিক আন্দোলন বলতে কী বোঝায়?",
          "explanation": "সামাজিক আন্দোলন বলতে এমন এক ধরনের যৌথ প্রচেষ্টাকে- বোঝানো হয় যা সমাজে বিদ্যমান বিভিন্ন অনাচার, কুসংস্কার ও গোঁড়ামির বিরুদ্ধে পরিচালিত হয়। সমাজ সংস্কারের প্রয়োজন থেকেই সামাজিক আন্দোলন সংঘটিত হয়। সমাজ থেকে শোষণ-বঞ্চনা এবং প্রচলিত বিভিন্ন কু-প্রথা দূর করাই এ আন্দোলনের মূল লক্ষ্য। এক্ষেত্রে বিপ্লবাত্মক পন্থা অবলম্বন না করে নিয়মতান্ত্রিক উপায়ে পরিবর্তনের প্রচেষ্টা চালানো সামাজিক আন্দোলনের বৈশিষ্ট্য। আর সামাজিক আন্দোলনের মধ্য দিয়ে নানা ধরনের সংস্কার সাধিত হয়।"
        },
        {
          "label": "গ",
          "question": "জনাব ইসলাম খানের কাজ কোন ঐতিহ্যগত সমাজকল্যাণ প্রতিষ্ঠানকে ইঙ্গিত করেছে? ব্যাখ্যা করো।",
          "explanation": "নিম্নের অনুরূপ। উদ্দীপকে সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফ-কে ইঙ্গিত করেছে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফ্কে তিন ভাগে ভাগ করা যায়। যথা- ওয়াক্‌ফ্-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াক্‌ফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াক্‌ফ-ই-আহলি এবং ধর্মীয় কাজে স্থায়ীভাবে দান করলে ওয়াকফ-ই-লিল্লাহ বলে। উদ্দীপকের সুমনের কর্মকান্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াকফ এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকান্ডের মধ্যে সাদৃশ্য রয়েছে। তাই বলা যায়, সুমনের কর্মকান্ড ঐতিহ্যগত সমাজকল্যাণ প্রতিষ্ঠান ওয়াকফ্কে নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত জনাব শ্যামল পাল ও ইসলাম খানের কাজ কীভাবে জনকল্যাণে ভূমিকা রাখতে পারে? বিশ্লেষণ করো।",
          "explanation": "নিম্নের অনুরূপ। উদ্দীপকে ইঙ্গিতকৃত গোপালের কর্মকাণ্ড সমাজকল্যাণ প্রতিষ্ঠান দেবোত্তর এবং সুমনের কর্মকান্ড ওয়াকফ্কে নির্দেশ করে। এ প্রতিষ্ঠান দুটি বৈষয়িক সহায়তার মাধ্যমে জনকল্যাণে গুরুত্বপূর্ণ ভূমিকা রাখতে পারে। মুসলমানদের ওয়াকফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত গোপাল ও সুমনের কর্মকাণ্ড যথাক্রমে দেবোত্তর ও ওয়াক্ত প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ - ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। এর মাধ্যমে ধর্মীয় শিক্ষাদান প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকাণ্ড পরিচালনা করা যায়। উদ্দীপকের গোপাল ও সুমনের উৎসর্গীকৃত সম্পত্তি দেবোত্তর ও ওয়াকফের মাধ্যমে যথাযথভাবে কাজে লাগিয়ে, সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের গোপাল ও সুমনের কর্মকান্ড দেবাত্তর ও ওয়াকফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "7",
      "uddipok": "জাকির সাহেব তার গ্রামে দীর্ঘদিন চলতে থাকা বাল্যবিবাহ রোধ করার জন্য একটি আন্দোলন পরিচালনা করেন। তিন বছর চেষ্টার ফলে তার গ্রাম থেকে বাল্যবিবাহ দূর হয়।",
      "tag": "SSAC 23",
      "sub_questions": [
        {
          "label": "ক",
          "question": "সামাজিক পরিবর্তন কী?",
          "explanation": "সামাজিক পরিবর্তন হলো সমাজ কাঠামো এবং তার সাথ সম্পর্কিত কার্যাবলির পরিবর্তন।"
        },
        {
          "label": "খ",
          "question": "দানশীলতা বলতে কী বোঝায়?",
          "explanation": "দানশীলতা বলতে শর্তহীনভাবে স্বার্থ ত্যাগ করে অপরের কল্যাণে কোনো কিছু দান করার রীতিকে বোঝায়। দানশীলতা মানবপ্রেম থেকে সৃষ্ট একটি কল্যাণমূলক ব্যবস্থা। এটি সম্পূর্ণ স্বেচ্ছাপ্রণোদিত। তবে প্রত্যেক ধর্মই দুস্থ ও অসহায়দের কল্যাণে ধনী বা সম্পদশালীদের দান করার জন্য উৎসাহিত করে। সুতরাং দানশীলতা হলো মানবপ্রেম থেকে সৃষ্ট একটি মহৎ গুণ, যা দুস্থদের কল্যাণকে ত্বরান্বিত করে।"
        },
        {
          "label": "গ",
          "question": "জাকির সাহেবের কাজ সমাজকর্মের কোন প্রত্যয়ের সাথে সম্পর্কিত? ব্যাখ্যা করো।",
          "explanation": "নিম্নের অনুরূপ। আলম সাহেবের কাজ সমাজকর্মের 'সমাজ সংস্কার আন্দোলন' প্রত্যয়টির সাথে সম্পর্কিত। যখন সমাজের কোনো অবস্থার সংস্কার বা পরিবর্তন সাধন হয়, তখন তাকে সমাজ সংস্কার বলা হয়। মূলত সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। আর এরূপ পরিবর্তন সামাজিক আন্দোলনের মধ্য দিয়ে সংঘটিত হয়। উদ্দীপকেও অনুরূপ ঘটনা ঘটেছে। বাল্যবিবাহ আমাদের সমাজের অন্যতম সমস্যা। উদ্দীপকে আলম সাহেবের গ্রামেও এই সামাজিক সমস্যা বিদ্যমান। তিনি তার গ্রাম থেকে এই সমস্যা দূরীকরণে একটি আন্দোলন পরিচালনা করেন। তিন বছর চেষ্টার ফলে তার গ্রাম থেকে বাল্যবিবাহ দূর হয়। এ থেকে বোঝা যায়, তিনি বাল্যবিবাহের বিরুদ্ধে ব্যাপকভাবে সামাজিক সচেতনতা গড়ে তুলতে সক্ষম হয়েছিলেন। এক্ষেত্রে লক্ষণীয় বিষয় হলো আলম সাহেব প্রথমে সমাজ সংস্কারের অর্থাৎ বাল্যবিবাহ দূরীকরণের প্রয়োজনীয়তা অনুভব করেন। এরপরই তিনি ধীরে ধীরে সামাজিক আন্দোলন গড়ে তোলেন। সুতরাং তাঁর পরিচালিত আন্দোলনটি সমাজকর্মের প্রত্যয়সমূহ বিবেচনায় সমাজ সংস্কার আন্দোলনেরই বাস্তব উদাহরণ।"
        },
        {
          "label": "ঘ",
          "question": "কুসংস্কার মুক্ত সমাজ গড়তে উক্ত প্রত্যয়ের ভূমিকা বিশ্লেষণ করো।",
          "explanation": "নিম্নের অনুরূপ। কুসংস্কারমুক্ত সমাজ গড়তে উক্ত প্রত্যয় অর্থাৎ সমাজ সংস্কার আন্দোলন প্রধান নিয়ামক হিসেবে গুরুত্বপূর্ণ ভূমিকা পালন করে। সমাজ সংস্কারের প্রয়োজনীয়তা থেকে সামাজিক আন্দোলন পরিচালিত হয়। অর্থাৎ সমাজ সংস্কার আন্দোলনের মাধ্যমেই সমাজ থেকে নানা কুসংস্কার দূরীভূত হয়ে সমাজের কাঙ্ক্ষিত পরিবর্তন সাধিত হয়। প্রকৃতপক্ষে সামাজিক আন্দোলন ব্যতীত সমাজ সংস্কার কখনোই সম্ভবপর নয়। আমাদের সমাজব্যবস্থায় নানা ধরনের কুসংস্কার ও ধর্মীয় গোঁড়ামি বিদ্যমান। মূলত অজ্ঞতাই এর জন্য দায়ী। মানুষ যদি শিক্ষার আলোয় উদ্ভাসিত না হয় তাহলে মানুষের মন কুসংস্কার হতে মুক্ত হতে পারে না। শিক্ষিত লোক সহজেই কুসংস্কারকে চিহ্নিত করতে পারেন এবং সমাজে এর কুফল সম্পর্কে বুঝতে পারেন। তখন তারা সমাজ সংস্কারের মাধ্যমে কুসংস্কার দূর করতে উদ্যোগী হন এবং সামাজিক আন্দোলন গড়ে তোলেন। ইতিহাসে এ ধরনের বহু দৃষ্টান্ত রয়েছে। রাজা রামমোহন রায় কর্তৃক সতীদাহ প্রথা নিষিদ্ধকরণ, ঈশ্বরচন্দ্র বিদ্যাসাগর কর্তৃক বিধবা বিবাহ প্রচলন, বেগম রোকেয়ার নারীশিক্ষা আন্দোলন প্রভৃতি সমাজ সংস্কারে ব্যাপক ভূমিকা রেখেছে। তাদের সাহসী ভূমিকার কারণে সমাজ থেকে নানা কুসংস্কার দূর হয়ে গেছে। উদ্দীপকেও এ ধরনের সমাজ সংস্কার আন্দোলনের উপযোগিতা উপস্থাপিত হয়েছে। পরিশেষে বলা যায়, সমাজ সংস্কার আন্দোলন সমাজ থেকে কুসংস্কার দূর করতে অত্যন্ত কার্যকর ভূমিকা পালন করে।"
        }
      ]
    },
    {
      "number": "8",
      "uddipok": "ফাতেমা একজন সম্পদশালী ধার্মিক মহিলা। তিনি প্রতিবছর রমজান মাসের প্রথম ভাগে ইসলাম ধর্মের বিধান অনুযায়ী তার সম্পদের একটা নির্দিষ্ট অংশ গরিব, অভাবগ্রস্ত ও ঋণগ্রস্ত মানুষের মধ্যে বিতরণ করেন। তিনি বিশ্বাস করেন এর মাধ্যমে সমাজে সম্পদ ও সুযোগ-সুবিধার সুষম বণ্টনের পরিবেশ সৃষ্টি হবে।",
      "tag": "SSAC 23",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "ইসলামি রাষ্ট্রের কোষাগারকে বলা হয় বায়তুল মাল।"
        },
        {
          "label": "খ",
          "question": "সামাজিক উন্নয়ন বলতে কী বোঝায়?",
          "explanation": "সামাজিক উন্নয়ন একটি গতিশীল ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "উদ্দীপকে ফাতেমার কাজ কোন ঐতিহ্যগত সমাজকল্যাণ প্রতিষ্ঠানকে ইঙ্গিত করেছে? ব্যাখ্যা করো।",
          "explanation": "নিম্নের অনুরূপ। উদ্দীপকে ফাতেমা জেসমিনের কর্মকাণ্ডে ঐতিহ্যগত সমাজকল্যাণ প্রতিষ্ঠান তথা যাকাতের ইঙ্গিত আছে। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলক বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকের ফাতেমা জেসমিন একজন সম্পদশালী ও ধার্মিক মহিলা। তিনি প্রতিবছর রমজান মাসে ইসলাম ধর্মের বিধান অনুযায়ী তার সম্পদের একটা নির্ধারিত অংশ দরিদ্র, অভাবগ্রস্ত ও ঋণগ্রস্ত মানুষের মাঝে বিতরণ করেন। উদ্দীপকের এ বর্ণনার মাধ্যমে যাকাতকেই বোঝানো হয়েছে। কারণ ইসলাম ধর্মে একমাত্র যাকাতের অর্থই বাধ্যতামূলকভাবে বছর শেষে দরিদ্রদের মাঝে দান করা হয়। সুতরাং বলা যায়, উদ্দীপকের ফাতেমা জেসমিনের বিতরণকৃত সম্পদ দ্বারা যাকাতকে নির্দেশ করে।"
        },
        {
          "label": "ঘ",
          "question": "উক্ত প্রতিষ্ঠানের মাধ্যমে কীভাবে সমাজে সুষম বণ্টন সৃষ্টি হতে পারে? আলোচনা করো।",
          "explanation": "উক্ত প্রতিষ্ঠান তথা-যাকাতের মাধ্যমে সমাজে সুষম বণ্টনের পরিবেশ সৃষ্টি হতে পারে। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সমাজের মুষ্টিমেয় লোকদের হাতে সম্পদ কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমন করে। সমাজের অসহায়, বঞ্চিত ও নিঃস্ব শ্রেণির কল্যাণে সম্পদশালীদের সচেতন করে তোলে। উদ্দীপকের ফাতেমা জেসমিন একজন সম্পদশালী মহিলা। তিনি তার - সম্পদের একটি নির্দিষ্ট অংশ ধর্মীয় বিধান অনুসারে দরিদ্র, অভাবগ্রস্ত ও ঋণগ্রস্ত মানুষের মধ্যে বিতরণ করেন। তার এ কাজ ঐতিহ্যগত সমাজকল্যাণমূলক প্রতিষ্ঠান যাকাতকে নির্দেশ করে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। এতে সমাজে সুষম বণ্টনের পরিবেশও তৈরি হয়। কেননা, ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের দরিদ্র শ্রেণিকে আর্থিক দিক দিয়ে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হয়। পরিশেষে বলা যায়, ধনী-দরিদ্রের বৈষম্য কমিয়ে সমাজে সুষম বণ্টনের পরিবেশ সৃষ্টিতে যাকাতের ভূমিকা অনস্বীকার্য।"
        }
      ]
    },
    {
      "number": "9",
      "uddipok": "হালিম সাহেব উচ্চ শিক্ষিত ব্যক্তি। তিনি তার অনুন্নত জনগোষ্ঠীর শিক্ষা, স্বাস্থ্য, পুষ্টি বিনোদন প্রভৃতির উন্নয়নের কিছু কর্মসূচি গ্রহণ করেন। সেক্ষেত্রে সমাজকর্মের একটি মৌলিক পদ্ধতির উপাদান হিসেবে অনুসন্ধান, শনাক্তকরণ, পরিকল্পনা সেবা প্রদান, মূল্যায়ন প্রভৃতি ধাপ অনুসরণ করে।",
      "tag": "SSAC 23",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি ৩টি।"
        },
        {
          "label": "খ",
          "question": "ব্যক্তি সমাজকর্মের ব্যক্তি বলতে কী বোঝ?",
          "explanation": "সমাজকর্মে ব্যক্তি বলতে সমস্যাগ্রস্ত ব্যক্তিকে বোঝায় যিনি সমস্যা সমাধানের জন্য সাহায্যপ্রার্থী। সমস্যাগ্রস্ত ব্যক্তি নিজে বা তার পরিবারের কোনো সদস্য অথবা শুভাকাঙ্ক্ষীর সমস্যা সমাধানের জন্য সমাজকর্মী বা সংশ্লিষ্ট প্রতিষ্ঠানের কাছে সাহায্য চাইলেই তাকে ব্যক্তি সমাজকর্মের উপাদান হিসেবে গণ্য করা হয়। সমস্যাগ্রস্ত ব্যক্তিকে নিয়েই ব্যক্তি সমাজকর্ম আবর্তিত হয়।"
        },
        {
          "label": "গ",
          "question": "উদ্দীপকে হালিম সাহেব সমাজকর্মের কোন মৌলিক পদ্ধতি অনুসরণ করছে? ব্যাখ্যা করো।",
          "explanation": "উদ্দীপকে হালিম সাহেব সমাজকর্মের অন্যতম মৌলিক পদ্ধতি সমষ্টি উন্নয়ন প্রক্রিয়া অনুসরণ করেছেন। সমাজকর্মের একটি মৌলিক পদ্ধতি হলো সমষ্টি উন্নয়ন। সাধারণত অনুন্নত বা উন্নয়নশীল দেশসমূহের অনুন্নত এলাকায় জনগণের আর্থ-সামাজিক ক্ষেত্রসহ সার্বিক অবস্থার ইতিবাচক পরিবর্তনে সমষ্টি উন্নয়ন পদ্ধতি প্রয়োগ করা হয়। সমষ্টি উন্নয়ন অনুশীলনের প্রধান ক্ষেত্র হলো অপেক্ষাকৃত স্থবির কৃষি নির্ভর গ্রামীণ সমাজ। গ্রামাঞ্চলের দারিদ্র ও ভাগ্যবিড়ম্বিত জনগণের শিক্ষা, স্বাস্থ্য, পুষ্টি, বিনোদন, যোগাযোগ ব্যবস্থা, উৎপাদন ব্যবস্থা প্রভৃতির উন্নয়ন সমষ্টি উন্নয়নের পরিধিভুক্ত। সমষ্টির সমস্যা সমাধানের ক্ষেত্রে সমষ্টি উন্নয়ন লক্ষ্যভুক্ত। জনগোষ্ঠী সম্পর্কে অনুধ্যান করা, সমস্যা চিহ্নিতকরণ, কর্মসূচি প্রণয়ন, সেবা প্রদান, মূল্যায়ন প্রভৃতি ধাপ অনুসরণ করে থাকে। উদ্দীপকের উচ্চশিক্ষিত ব্যক্তি হালিম সাহেব তার গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নে কিছু কর্মসূচি গ্রহণ করেন। এক্ষেত্রে তিনি সমাজকর্মের একটি মৌলিক পদ্ধতির উপাদান হিসেবে অনুসন্ধান, শনাক্তকরণ, পরিকল্পনা প্রণয়ন, সেবা প্রদান ও মূল্যায়ন প্রভৃতি ধাপ অনুসরণ করেন। আদনান সাহেবের অনুসৃত পদ্ধতিটি ওপরে বর্ণিত সমাজকর্মের মৌলিক পদ্ধতি সমষ্টি উন্নয়নের সাথে হুবহু সাদৃশ্যপূর্ণ। কেননা সমষ্টি উন্নয়ন পদ্ধতি মূলত গ্রামীণ জনগোষ্ঠীর সার্বিক উন্নয়নে প্রয়োগ করা হয়। তাই বলতে পারি, আদনান সাহেব সমষ্টি উন্নয়ন পদ্ধতি অনুসরণ করেছেন।"
        },
        {
          "label": "ঘ",
          "question": "গ্রামীণ মানুষের সমস্যা সমাধানে উক্ত পদ্ধতির উপাদান আলোচনা করো।",
          "explanation": "গ্রামীণ জনগোষ্ঠীর সমস্যা সমাধানে উক্ত পদ্ধতি অর্থাৎ সমষ্টি উন্নয়নের বেশ কয়েকটি উপাদান রয়েছে। সমাজকর্মের গুরুত্বপূর্ণ মৌলিক পদ্ধতি সমষ্টি সমাজকর্মের একটি বিশেষ ধরন হলো সমষ্টি উন্নয়ন। এটি মূলত গ্রামীণ এলাকার অনুন্নত জনগোষ্ঠীর সার্বিক কল্যাণ সাধনের উদ্দেশ্যে প্রয়োগ করা হয়। এক্ষেত্রে সমষ্টি সমাজকর্মের উপাদানগুলো ভূমিকা রাখে। উদ্দীপকের রবিউল আলম তার গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নের জন্য মূলত সমাজকর্মের সমষ্টি উন্নয়ন পদ্ধতি অনুসরণ করেছেন। সমাজকর্মের মৌলিক পদ্ধতি হিসেবে সমষ্টি সমাজকর্মের ৫টি মৌলিক পদ্ধতি রয়েছে। এগুলো হলো- ১. জনসমষ্টি, ২. জনসমষ্টির চাহিদা ও প্রয়োজন, ৩. প্রতিষ্ঠান, ৪. পেশাদার সমাজকর্মী, ৫. সমষ্টি সমাজকর্ম প্রক্রিয়া। এর মধ্যে সমষ্টি সমাজকর্মের মূল উপাদান হলো জনসমষ্টি। এর চাহিদা ও প্রয়োজন সমষ্টি সমাজকর্মের অন্যতম উপাদন মূলত সমষ্টির জনগণের অনুভূত চাহিদা ও প্রয়োজনকেই সমষ্টির চাহিদা ও প্রয়োজন বলা যায়। সমষ্টির চাহিদা ও প্রয়োজন মেটানোর জন্য প্রয়োজন হয় বিভিন্ন সাহায্যকারী সংস্থা বা প্রতিষ্ঠানের, যা সমষ্টি সমাজকর্মের আরেকটি উপাদান। এসব প্রতিষ্ঠানের মাধ্যমেই সমাজকর্মীরা সমষ্টির কল্যাণে বিভিন্ন সেবামূলক প্রয়াস চালায়। এর বাইরে পেশাদার সমাজকর্মীও সমষ্টি সমাজকর্ম প্রক্রিয়া ও পদ্ধতির অন্যতম উপাদান। উপরের আলোচনা থেকে বলা যায়, গ্রামাঞ্চলের জনগোষ্ঠীর সমস্যা সমাধানে সমষ্টি সমাজকর্ম উপরের উপাদানগুলোর সমন্বয় ঘটিয়ে থাকে।"
        }
      ]
    },
    {
      "number": "10",
      "uddipok": "সমাজকর্মী ফরিদ তার প্রতিষ্ঠানের লক্ষ্য অর্জনের ক্ষেত্রে সমাজকর্মের একটি সহায়ক পদ্ধতির, উপাদান, হিসেবে কিছু কাজ করেন। প্রথমত তিনি জনগণকে সংগঠিত করেন, দ্বিতীয় সঠিক নেতৃত্ব নির্বাচন করেন। তৃতীয়ত জনগণের অনুভূতি জাগ্রত করেন, চতুর্থত জনমত সৃষ্টি করেন।",
      "tag": "SSAC 23",
      "sub_questions": [
        {
          "label": "ক",
          "question": "গবেষণা কী?",
          "explanation": "গবেষণা হচ্ছে কোনে বিষয় বা ঘটনা সম্পর্কে সুশৃঙ্খল প্রণালীবদ্ধ অনুসন্ধান।"
        },
        {
          "label": "খ",
          "question": "সামাজিক কার্যক্রম বলতে কী বোঝায়?",
          "explanation": "সামাজিক কার্যক্রম হলো সমাজে কাঙ্ক্ষিত পরিবর্তন আনয়নের যৌথ উদ্যোগ, সামাজিক কার্যক্রম সমাজকর্মের একটি সহায়ক পদ্ধতি। সামাজিক কার্যক্রম বলতে এমন এক যৌথ উদ্যোগকে বোঝায় মাধ্যমে সমাজের কাঙ্ক্ষিত পরিবর্তন সাধন করা বা অনাকাঙ্ক্ষিত পরিবর্তনকে বাধা প্রদান করা হয়। এটি সুসংগঠিত প্রচেষ্টার মাধ্যমে জনগণকে সচেতন করে তোলে।"
        },
        {
          "label": "গ",
          "question": "উদ্দীপকে ফরিদ সমাজকর্মের কোন সহায়ক পদ্ধতি অনুসরণ করেন? ব্যাখ্যা করো।",
          "explanation": "উদ্দীপকে ফরিদ সমাজকর্মের অন্যতম সহায়ক পদ্ধতি সামাজিক কার্যক্রমের উপাদান অনুসরণ করেন। সমাজকর্মের অন্যতম সহায়ক পদ্ধতি হলো সামাজিক কার্যক্রম। এটি মূলত সুনির্দিষ্ট লক্ষ্যে পৌছানোর সুসংগঠিত দলীয় প্রচেষ্টা। সমাজকর্মের জ্ঞান, নীতি ও দর্শনের ভিত্তিতে সামাজিক প্রথা-প্রতিষ্ঠান, আইন ও নীতির পরিবর্তন এবং সংশোধনের লক্ষ্যে পরিচালিত সুশৃঙ্খল যৌথ প্রচেষ্টা হলো সামাজিক কার্যক্রম। এ প্রচেষ্টার সফল বাস্তবায়ন ঘটে এর উপাদানগুলোর মাধ্যমে। উদ্দীপকে ফরিদের কাজের মাধ্যমে সামাজিক কার্যক্রমের উপাদানগুলোই উঠে এসেছে। উদ্দীপকে দেখা যায়, সমাজকর্মী ফরিদ তার প্রতিষ্ঠানের লক্ষ্য অর্জনের জন্য প্রাথমিকভাবে লক্ষ্যভুক্ত জনগোষ্ঠীকে সংগঠিত করেন। এরপরে তাদের মধ্যে থেকে সঠিক নেতৃত্ব নির্বাচন করেন। পরবর্তী পদক্ষেপ হিসেবে তিনি জনগণের মধ্যে সামাজিক কার্যক্রমে অংশগ্রহণের অনুভূতি জাগ্রত করেন। এরপর জনমত সৃষ্টি করেন। ফরিদের এ কাজগুলো সমাজকর্মের অন্যতম সহায়ক পদ্ধতি সামাজিক কার্যক্রমের উপাদানের অন্তর্ভুক্ত। তাই বলা যায়, ফরিদ সামাজিক কার্যক্রমের উপাদান অনুসরণ করেছেন।"
        },
        {
          "label": "ঘ",
          "question": "উক্ত পদ্ধতিতে জনমত সৃষ্টির গুরুত্ব বিশ্লেষণ করো।",
          "explanation": "উক্ত পদ্ধতি অর্থাৎ সামাজিক কার্যক্রমের মাধ্যমে জনমত সৃষ্টির গুরুত্ব অনস্বীকার্য। সমাজকর্মের অন্যতম সহায়ক পদ্ধতি হচ্ছে সামাজিক কার্যক্রম। এটি মূলত সুনির্দিষ্ট লক্ষ্যে পৌঁছার সুসংগঠিত দলীয় প্রচেষ্টা। এটি ধারাবাহিক, ও সুপরিকল্পিতভাবে সমাজে বিদ্যমান অবাঞ্চিত অবস্থার পরিবর্তন ঘটিয়ে সামাজিক উন্নয়নের ধারা অব্যাহত রাখতে দলীয়ভাবে প্রচেষ্টা চালায়। উদ্দীপকে সমাজকর্মী ফরিদ তার প্রতিষ্ঠানের লক্ষ্য অর্জনে যেসব কর্মসূচি গ্রহণ করেছেন তা মূলত সামাজিক কার্যক্রমেরই অন্তর্ভুক্ত। সামাজিক কার্যক্রম মূলত কাঙ্ক্ষিত সামাজিক পরিবর্তন ও সংস্কার সাধনের মাধ্যমে সমাজ থেকে বিভিন্ন, সমস্যা দূর করতে গুরুত্বপূর্ণ ভূমিকা পালন করে। অন্যদিকে সামাজিক পরিবর্তন ও সংস্কার সাধনের জন্য প্রয়োজন জনগণের ঐক্যবদ্ধ ও সম্মিলিত প্রচেষ্টা। তাই সামাজিক কার্যক্রমের অত্যন্ত গুরুত্বপূর্ণ বিষয় হলো জনমত সৃষ্টি। এ লক্ষ্যে সামাজিক কার্যক্রম বিভিন্ন উন্নয়নমূলক কার্যক্রমের প্রয়োজনীয়তা সম্পর্কে জনগণকে অবহিত করে এবং উন্নয়ন কার্যক্রমে তাদের সক্রিয় অংশ্রগ্রহণ নিশ্চিত করতে সুস্থ ও সুন্দর সামাজিক পরিবেশ গড়ে তুলতে ভূমিকা রাখে। সেইসাথে সমাজে প্রচলিত ক্ষতিকর ও অবাঞ্ছিত প্রথা, রীতিনীতি, প্রতিষ্ঠান ইত্যাদি সম্পর্কে জনগণকে সোচ্চার করে জনমত সৃষ্টি করতে সামাজিক কার্যক্রম ব্যাপক পদক্ষেপ গ্রহণ করে। ফলে সমাজে দ্রুত কাঙ্ক্ষিত পরিবর্তন ও জনগণের কল্যাণ সাধিত হয়। উপরের আলোচনা থেকে বলা যায়, সামাজিক কার্যক্রমের মাধ্যমে জনমত সৃষ্টির ফলে কাঙ্ক্ষিত সামাজিক পরিবর্তন ও সংস্কার সাধন ত্বরান্বিত ও স্থায়ী হয়। তাই এ পদ্ধতিতে জনমত সৃষ্টির গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "SSAC 23",
      "sub_questions": [
        {
          "label": "ক",
          "question": "পদ্ধতি কাকে বলে?",
          "explanation": "পদ্ধতি হচ্ছে সুশৃঙ্খল উপায়ে কোনো কাজ সম্পাদনের প্রক্রিয়া।"
        },
        {
          "label": "খ",
          "question": "'POSDCORB' ধারণাটি ব্যাখ্যা করো।",
          "explanation": "মনীষী লুথার গুলিক (Luther Gulick) প্রশাসনের কার্যাবলি সংশ্লিষ্ট বিখ্যাত POSDCORB সূত্রের উদ্ভাবন করেছেন। সূত্রের প্রতিটি অক্ষর প্রশাসনের কার্যাবলির এক একটি দিকের প্রতিনিধিত্ব করছে। যেমন- P - Planning বা পরিকল্পনা; O- Organizing বা সাংগঠনিক কাঠামো তৈরি করা; S- Staffing বা কর্মী নিয়োগ; D- Direction বা পরিচালনা; Co- Coordination বা সমন্বয় সাধন; R - Reporting বা কার্যবিবরণী সংরক্ষণ করা; B- Budgeting বা ব্যয় বরাদ্দ নির্ধারণ বা বাজেট প্রণয়ন। প্রশাসনের উপর্যুক্ত কার্যাবলি বিশ্লেষণ করে সমাজকর্ম প্রশাসনের সঙ্গে সংশ্লিষ্ট উপাদানগুলো চিহ্নিত করা যায়।"
        },
        {
          "label": "গ",
          "question": "উদ্দীপকে '?' চিহ্নিত স্থানে উপযুক্ত সমাজকর্ম পদ্ধতির নাম বসিয়ে ব্যাখ্যা করো।",
          "explanation": "উদ্দীপকে'?' চিহ্নিত স্থানে 'সমাজকর্ম গবেষণা' বসবে। ব্যক্তি, দল ও সমষ্টি তথা সমাজের সমস্যার পরিপ্রেক্ষিতে সমাজকর্ম গবেষণার সূত্রপাত। এ ধরনের গবেষণার মাধ্যমে সমাজকর্মী সমাজের বিভিন্ন সমস্যার কারণ, প্রকৃতি, প্রভাব প্রভৃতি নির্ণয় করেন। পরবর্তী সময়ে এ সব তথ্যের ভিত্তিতে সমস্যা সমাধানে যথাযথ ব্যবস্থা গ্রহণ করেন। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটান। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানব কল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকের ছকে সমস্যা চিহ্নিতকরণ, বিষয় নির্বাচন এবং অনুমান গঠন এ বিষয় তিনটি উল্লেখ করা হয়েছে। এগুলো সমাজকর্ম গবেষণা ধাপের অন্তর্ভুক্ত। তাই বলা যায়, উদ্দীপকের ছকটি সমাজকর্ম গবেষণা পদ্ধতিকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লেখিত ধাপগুলোই উক্ত পদ্ধতির জন্য যথেষ্ট নয়- বিশ্লেষণ করো।",
          "explanation": "উদ্দীপক উল্লিখিত ধাপগুলো সমাজকর্ম গবেষণার জন্য যথেষ্ট নয়- আমি এ বক্তব্যের সাথে একমত।' সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকের ছকে প্রকাশিত হয়নি, বরং তিনটি ধাপের কথা বলা হয়েছে। তাই বলা যায়, উল্লিখিত ধাপগুলো সমাজকর্ম গবেষণা পদ্ধতির জন্য যথেষ্ট নয়।"
        }
      ]
    }
  ]
}