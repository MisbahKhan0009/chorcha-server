{
  "title": "গাজীপুর ক্যান্টনমেন্ট কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আমিরুল ২০২৪-২৫ শিক্ষাবর্ষে রাজশাহী বিশ্ববিদ্যালয়ে এমন একটি বিষয়ে অনার্সে ভর্তি হয়েছে যা সাহায্যকারী ও সক্ষমকারী একটি সামাজিক বিজ্ঞান। বিষয়টিতে এমন কিছু আইন আছে যেখানে সাহায্যদানের ক্ষেত্রে দরিদ্রদের বিভিন্ন শ্রেণিতে বিভক্ত করে তাদের দায়িত্বগ্রহণে সরকারি দায়িত্বশীলতার পরিচয় বহন করে।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "সমাজকর্মের ত্রিবিধ ভূমিকা বলতে প্রতিকার, প্রতিরোধ ও উন্নয়নকে বোঝায়।"
        },
        {
          "label": "খ",
          "question": "",
          "explanation": "সমাজকর্মের একটি বৈশিষ্ট্য হলো এটি একাধারে কলা, বিজ্ঞান ও পেশার সমন্বিত রূপ। সমাজকর্মী নিজেরা সমস্যাগ্রস্ত ব্যক্তিকে সুচারুরূপে সাহায্য করে যাতে তারা নিজেদের সাহায্য করতে পারে। সে জন্য সমাজকর্ম অনুশীলনে ব্যাপক দক্ষতার প্রয়োজন হয়। এদিক থেকে সমাজকর্ম একটি বিশেষ কলা। অন্যদিকে এর সমস্যা সমাধান প্রক্রিয়া, কৌশল, পদ্ধতি প্রভৃতিতে বৈজ্ঞানিক পদ্ধতি অনুসৃত হয়। তাই এটি বিজ্ঞান। সমাজকর্মে পেশার সকল বৈশিষ্ট্য বিদ্যমান থাকায় এটি একটি পেশা।"
        },
        {
          "label": "গ",
          "question": "",
          "explanation": "উদ্দীপকের আমিরুলের ভর্তি হওয়া বিষয়টি হলো সমাজকর্ম। উদ্দীপকে বলা হয়েছে, ২০২৪-২০২৫ শিক্ষাবর্ষে রাজশাহী বিশ্ববিদ্যালয়ে ভর্তি হওয়া আমিরুলের বিষয়টি সাহায্যকারী ও সক্ষমকারী একটি সামাজিক বিজ্ঞান। এ থেকে বোঝা যায়, উদ্দীপকে সমাজকর্মকে ইঙ্গিত করা হয়েছে। কারণ এখানে সমাজকর্মের একটি বৈশিষ্ট্য হিসেবে সাহায্যকারী ও সক্ষমকারী কথাটি উল্লেখ করা হয়েছে। সাহায্যকারী ও সক্ষমকারী পেশা হিসেবে সমাজকর্ম সমাজের অসুবিধাগ্রস্ত ও সমস্যাগ্রস্ত ব্যক্তি, দল ও সমষ্টিকে সাহায্য করে। যাতে তারা নিজেদের সম্পদ ও সামর্থ্য সম্পর্কে সচেতন হয়ে নিজেরাই নিজেদের সাহায্য করতে পারে। পাশাপাশি সামাজিক ভূমিকা পালন করতে সক্ষম হয়। সমাজকর্মে সাহায্য মানে আর্থিক বা নগদ কোনো কিছু প্রদান নয়। বরং ব্যক্তি ও দলকে তার কর্মপ্রচেষ্টার উন্নয়নে সক্ষম করা বোঝায়।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত আইন তথা ১৬০১ সালের এলিজাবেথীয় দরিদ্র আইন সাহায্যদানের ক্ষেত্রে দরিদ্রদের বিভিন্ন শ্রেণিতে বিভক্ত করে সরকার যে দায়িত্বের পরিচয় দিয়েছে তা অনেকটাই যৌক্তিক বলে আমি মনে করি। - ১৬০১ সালের দরিদ্র আইন ছিলো দরিদ্রদের কল্যাণে গৃহীত একটি যুগান্তকারী পদক্ষেপ। এ আইনে দরিদ্র ও ভবঘুরেদের তিনটি শ্রেণিতে বিভক্ত করা হয়। সবল ও কর্মক্ষম ভিক্ষুকদের সক্ষম দরিদ্র বলা হতো। সাধারণত কাজ করতে অক্ষম, দুর্বল, বৃদ্ধ, অসুস্থ, অন্ধ, বিকলাঙ্গ এবং ছোট শিশুসহ বিধবা মা'দের অক্ষম দরিদ্র শ্রেণির অন্তর্ভুক্ত করা হতো। অন্যদিকে এতিম, পরিত্যক্ত ও অক্ষম পিতামাতার সন্তানদের নির্ভরশীল বালক-বালিকা হিসেবে গণ্য করা হতো। ১৬০১ সালের দরিদ্র আইনে সক্ষম দরিদ্র ও অক্ষম দরিদ্রের উন্নয়নে বিভিন্ন ব্যবস্থা গ্রহণ করা হয়। এদের উন্নয়নে সরকার পিতামাতা বা পিতামহদের আর্থিকভাবে সামর্থ্যবান করার ব্যবস্থা গ্রহণ করে। ধনী ব্যক্তিদের ওপর তাদের দরিদ্র আত্মীয়দের ভরণপোষণের দায়িত্ব অর্পণ করা হয়। এ আইনের মাধ্যমে সক্ষম দরিদ্রদের জন্য ভিক্ষাবৃত্তি নিষিদ্ধ করা হয়। এর মাধ্যমেই ইংল্যান্ডের ইতিহাসে সর্বপ্রথম সরকারিভাবে দরিদ্র ও ভবঘুরেদের দায়িত্ব। গ্রহণ করা হয়। সরকার দরিদ্রদের কাজের সুযোগ করে দেয় এবং পরিবার ও সচ্ছল আত্মীয়স্বজনের উপর দরিদ্রদের ভরণপোষণের দায়িত্ব অর্পণ করে। পরিশেষে বলা যায়, ১৬০১ সালের দরিদ্র আইনে গৃহীত কিছু কিছু বিষয় ত্রুটিপূর্ণ মনে হলেও সার্বিক দৃষ্টিকোণ থেকে এ আইনটি প্রণয়ন ও বাস্তবায়নে সরকার দায়িত্বশীলতার পরিচয় দিয়েছে।"
        }
      ]
    },
    {
      "number": "2",
      "uddipok": "বিংশ শতাব্দীর শুরুতে 'ক' দেশে ভয়াবহ বেকারত্ব দেখা দেয়। পাশাপাশি উন্নত প্রযুক্তি ও যোগাযোগ ব্যবস্থার উন্নতির ফলে প্রতিযোগিতায় টিকতে না পেরে 'ক' দেশের অধিকাংশ তাঁতশিল্প বন্ধ হয়ে যায়। এমতাবস্থায় উক্ত দেশের আইনগুলো সংস্কার সাধন ও বেকার সমস্যা সমাধানে মি. 'খ'-কে সভাপতি করে একটি রাজকীয় কমিশন গঠন করা হয়। আবার অভাব ও দারিদ্র্য হতে 'ক' দেশকে মুক্ত করতে একটি সামাজিক নিরাপত্তামূলক প্রতিবেদন প্রকাশ করা হয় যা সারা বিশ্বের সামাজিক নিরাপত্তা কর্মসূচির মডেল হিসেবে পরিচিত।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "Guardian of the Poor বলা হয় Board of Guardians-কে।"
        },
        {
          "label": "খ",
          "question": "",
          "explanation": "পণ্যদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার 'উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "",
          "explanation": "উদ্দীপকে ১৯০৫ সালের দরিদ্র আইন কমিশনকে ইঙ্গিত করা হয়েছে। বিংশ শতাব্দীর শুরুতে ইংল্যান্ডে ভয়াবহ অর্থনৈতিক সংকটের মুখোমুখি হয়। এ সময় ইউরোপ ও আমেরিকার বিভিন্ন দেশের উন্নত প্রযুক্তি, যোগাযোগ ও উৎপাদন ব্যবস্থার সাথে প্রতিযোগিতায় টিকতে না পেরে ইংল্যান্ডের অধিকাংশ কয়লা খনি বন্ধ হয়ে যায়। ফলে বিপুল সংখ্যক শ্রমিক বেকারত্বের শিকার হয়ে পরিবার পরিজনসহ আর্থিক সাহায্যের জন্য আবেদন জানায়। এরূপ জটিল পরিস্থিতিতে ক্ষমতাসীন 'লিবারেল পার্টি দরিদ্র আইনগুলোর সংস্কার এবং বেকার সমস্যা সমাধানে সচেষ্ট হয়। ফলে ১৯০৫ সালে লর্ড জর্জ হ্যামিল্টনকে সভাপতি করে ১৮ সদস্যবিশিষ্ট Royal Commission on the Poor Laws and Relief of Distress গঠিত হয়। উদ্দীপকে বলা হয়েছে, বিংশ শতাব্দীর শুরুতে 'ক' দেশে ভয়াবহ বেকারত্ব দেখা দেয়। পাশাপাশি উন্নত প্রযুক্তি ও যোগাযোগ ব্যবস্থার উন্নতির ফলে প্রতিযোগিতায় টিকতে না পেরে 'ক' দেশের অধিকাংশ তাঁতশিল্প বন্ধ হয়ে যায়। এমতাবস্থায় উক্ত দেশের বিদ্যমান দরিদ্র আইনগুলো সংস্কার সাধন ও বেকার সমস্যা সমাধানে মি. 'খ'কে সভাপতি করে একটি রাজকীয় কমিশন গঠন করা হয়। এ থেকে বোঝা যায়, উদ্দীপকে ১৯০৫ সালের দরিদ্র আইন কমিশনকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিবেদন তথা বিভারিজ রিপোর্টকে বিশ্বের সামাজিক নিরাপত্তা কর্মসূচির মডেল বলা হয়- উক্তিটি যথার্থ। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় স্বাস্থ্য সেবা আইন-১৯৪৬, জাতীয় সাহায্য আইন-১৯৪৮ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক রিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু-বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। এভাবে বিভারিজ রিপোর্ট বিশ্বব্যাপী দারিদ্র্য দূরীকরণে নতুন পথ সৃষ্টি করে। উপরের আলোচনার প্রেক্ষিতে বলা যায়, বিভারিজ রিপোর্টকে অনুসরণ করে বিশ্বের বিভিন্ন দেশে সামাজিক নিরাপত্তা কর্মসূচি গড়ে ওঠেছে।"
        }
      ]
    },
    {
      "number": "3",
      "uddipok": "২৩ বছরের যুবক আরমান দেশে নিজের কর্মসংস্থানের ব্যবস্থা করতে না পেরে কাজের সন্ধানে বিদেশ চলে যায়। বেশ কয়েক বছর পর নিজ এলাকায় ফিরে আরমান দেখে তার এলাকায় অনেক ছোট বড় কারখানা গড়ে উঠেছে। আরও গড়ে উঠেছে অসংখ্য সেবাদানকারী প্রতিষ্ঠান। কাজের সন্ধানে এখন তাদের অন্য এলাকায় যেতে হয় না।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "সাধারণত কর্মস্থলে কাজ করার সময় আকস্মিক যে দুর্ঘটনা ঘটে সেগুলোই পেশাগত দুর্ঘটনা।"
        },
        {
          "label": "খ",
          "question": "",
          "explanation": "শিল্পবিপ্লব বিশ্বব্যবস্থায় আমূল পরিবর্তন এনেছে বলে একে নাটকীয় বৈপ্লবিক পরিবর্তন বলা হয়। অষ্টাদশ শতাব্দির মাঝামাঝি থেকে উনবিংশ শতাব্দির মাঝামাঝি সময়ে একটি সুদূরপ্রসারী ও দীর্ঘ সময়ব্যাপী শিল্পবিপ্লব বিশ্বের অর্থনীতি, রাজনীতি এবং চিন্তাধারায় আমূল পরিবর্তন আনে। এর ফলে বদলে গেছে পৃথিবীর বাহ্যিক চেহারা, মৌলকাঠামোতে এসেছে পরিবর্তন, মানুষের জীবনাচরণ ও জীবনযাপনে এসেছে বিরাট এক ভিন্নতা। এ জন্য শিল্প বিপ্লবকে বলা হয় নাটকীয় বৈপ্লবিক পরিবর্তন।'"
        },
        {
          "label": "গ",
          "question": "",
          "explanation": "বিদেশ ফেরত আরমানের এলাকায় ঘটে যাওয়া ঘটনাটি পাঠ্যবইয়ের ঐতিহাসিক ঘটনা ইংল্যান্ডের শিল্প বিপ্লবের সাথে সাদৃশ্যপূর্ণ। শিল্পবিপ্লব হচ্ছে কৃষিভিত্তিক হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। এটি অষ্টাদশ শতকে ইংল্যান্ডে শুরু হয়। পরবর্তীতে সেখান থেকে বিশ্বের অন্যান্য অংশে বিস্তার লাভ করে। শিল্পবিপ্লব উৎপাদন পদ্ধতিতে আমূল পরিবর্তন আনে। এতে উৎপাদন প্রক্রিয়ায় ব্যাপক হারে যন্ত্রপাতি ও প্রযুক্তির ব্যবহার শুরু হয়। কুটির শিল্পভিত্তিক উৎপাদন ব্যবস্থার পরিবর্তে শক্তি ও প্রযুক্তিচালিত যান্ত্রিক উৎপাদন পদ্ধতি প্রবর্তিত হয়। এর ফলে ব্যাপক হারে কলকারখানা গড়ে ওঠে। এ সব কলকারখানায় নতুন নতুন কর্মসংস্থানের সুযোগ সৃষ্টি হয়। যার কারণে মানুষকে কাজের জন্য অন্যদেশে যেতে হয় না। ফলে উৎপাদনক্ষেত্রে ব্যাপক পরিবর্তন আসে। বৃহদায়তন শিল্পের রক্ষণাবেক্ষণের জন্য বিভিন্ন অর্থনৈতিক প্রতিষ্ঠান ব্যাংক, বিমা ইত্যাদি গড়ে ওঠে। উদ্দীপকে উল্লিখিত আরমান কাজের সন্ধানে বিদেশ যায়। কয়েক বছর পর সে নিজ এলাকায় এসে অবাক হয়ে যায়। কারণ তার এলাকায় এখন ছোট বড় অনেক কারখানা ও অসংখ্য সেবাদানকারী প্রতিষ্ঠান গড়ে উঠেছে। কাজের সন্ধানে তার এলাকার লোকজনের এখন আর অন্যত্র যেতে হয় না। সুতরাং আরমানের এলাকায় ঘটে যাওয়া বিষয়টি শিল্প বিপ্লবকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত শিল্পবিপ্লব মানবকল্যাণের দিগন্তকে প্রসারিত করেছে। শিল্পবিপ্লবের ফলে উৎপাদন প্রক্রিয়ায় ব্যাপক হারে যন্ত্রপতি ও প্রযুক্তির ব্যবহার শুরু হওয়ায় উৎপাদন বহুগুণে বেড়ে যায়। শিল্প বিপ্লবের ফলে বিশ্বে অসংখ্য শিল্প কারখানা গড়ে ওঠে। এতে কর্মসংস্থানের বহু সুযোগ সৃষ্টি হয়। এর প্রভাবে সনাতন যোগাযোগ ব্যবস্থার পরিবর্তে যান্ত্রিক যোগাযোগ পদ্ধতি প্রবর্তিত হয়। ফলে ভৌগোলিক দূরত্ব হ্রাস পায়, জনজীবন সহজ, গতিশীল ও আরামপ্রদ হয়। শিল্প বিপ্লবের প্রত্যক্ষ ফল হলো শিল্পায়ন ও শহরায়ন যা সমাজজীবনকে পর্যায়ক্রমে উন্নতি ও প্রগতির দিকে এগিয়ে। নিয়ে যায়। শিল্পবিপ্লব শিক্ষাক্ষেত্রে ব্যাপক পরিবর্তন এনেছে। এর ফলে মানুষ বিভিন্ন উৎস থেকে জ্ঞানার্জনের সুযোগ পাচ্ছে। এতে মানুষের মেধা ও সৃজনশীলতা বিকশিত হচ্ছে। পাশাপাশি মানুষের দৃষ্টিভঙ্গিরও পরিবর্তন । ঘটছে। শিল্পবিপ্লবের প্রভাবে নারীরা পুরুষের পাশাপাশি কর্মক্ষেত্রে নিযুক্ত। হচ্ছে। এ. কারণে সমাজের উন্নয়নে নারীদের অংশগ্রহণের হার বাড়ছে। মানুষ বৈজ্ঞানিক দৃষ্টিভঙ্গি, বিশ্বাস ও মূল্যবোধের ভিত্তিতে নিজেকে প্রতিষ্ঠিত করতে সক্ষম হয়েছে। শিল্প বিপ্লবের প্রভাবে চিকিৎসা বিজ্ঞানে অকল্পনীয় সাফল্য এসেছে। উদ্দীপকের আরামান নিজ দেশে কর্মসংস্থান করতে না পেরে বিদেশ যায়। সে কয়েক বছর পর দেশে ফিরে দেখে তার এলাকায় ছোট বড় কলকারখানাসহ অসংখ্য সেবা প্রতিষ্ঠান গড়ে উঠেছে যা শিল্পবিপ্লবকে ইঙ্গিত করছে। এর ফলে মানুষের আর্থ-সামাজিক, সাংস্কৃতিক ক্ষেত্রে ব্যাপক পরিবর্তন ঘটার পাশাপাশি চিন্তাধারায়ও আমূল পরিবর্তন এসেছে। উপরের আলোচনা থেকে বলা যায়, উদ্দীপকে ইঙ্গিতকৃত শিল্পবিপ্লব মানকল্যাণকে প্রসারিত করেছে।"
        }
      ]
    },
    {
      "number": "4",
      "uddipok": "আলমগীরের বাড়ি কাপাসিয়ার প্রত্যন্ত গ্রামে। ঢাকার একটি রেস্টুরেন্টে ওয়েটারের কাজ করে সে জীবিকা নির্বাহ করে। তার কাজের নিপুণতার জন্য রেস্টুরেন্টের মালিক তাকে অত্যন্ত স্নেহ করেন এবং বেতন বাড়িয়ে দেন।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "মানুষ জীবন ধারণের জন্য যে সকল অর্থনৈতিক কর্মকাণ্ডে লিপ্ত থাকে তাকে বৃত্তি বলে।"
        },
        {
          "label": "খ",
          "question": "",
          "explanation": "জাতীয় সমাজকর্ম সমিতি কর্তৃক চিহ্নিত সমাজকর্মের মূল্যবোধগুলোর একটি হলো ব্যক্তির মূল্য ও মর্যাদা। ব্যক্তির মূল্য ও মর্যাদার স্বীকৃতি বলতে ব্যক্তির অন্তর্নিহিত মূল্য ও মর্যাদার স্বীকৃতি প্রদানের মাধ্যমে তাকে গঠনমূলক কাজে উদ্বুদ্ধ করাকে বোঝায়।ব্যক্তির মূল্য ও মর্যাদার স্বীকৃতি হলো সমাজকর্ম পেশার অন্যতম মূল্যবোধ। সমাজকর্মে বিশ্বাস করা হয় যে, জাতি-ধর্ম-বর্ণ নির্বিশেষে সমাজের ধনী-দরিদ্র, নারী-পুরুষ প্রত্যেক ব্যক্তিই বিশেষ মর্যাদার অধিকারী। এ মৌল সত্যের স্বীকৃতি ব্যক্তির অন্তর্নিহিত ক্ষমতার বিকাশ ঘটাতে সাহায্য করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত আলমগীরের কর্মটিকে বৃত্তি বলা হয়। জীবিকা নির্বাহের জন্য সাধারণ মানুষকে কোনো না কোনো কাজ করতে হয়। এসব কাজকে বৃত্তি ও পেশা এ দুই ভাগে ভাগ করা যায়। সাধারণত জীবিকা অর্জনের যেকোনো উপায়ই বৃত্তির অন্তর্ভুক্ত। অর্থাৎ বৃত্তি হলো জীবনধারণের জন্য করতে হয় এমন যেকোনো ধরনের অর্থনৈতিক কার্যাবলি। উদ্দীপকে দেখা যায়, আলমগীর জীবিকার তাগিদে একটি রেস্টুরেন্টে ওয়েটারের কাজ করে। তার জীবিকা নির্বাহের উপায়টিকে বৃত্তি বলা হয়ে থাকে। কারণ মানুষ তার জীবনধারণের জন্য যেসকল অর্থনৈতিক কর্মকান্ডে নিয়োজিত থাকে তাকেই বৃত্তি বলা হয়। বৃত্তির ক্ষেত্রে কোনো বিশেষ শিক্ষা বা যোগ্যতার প্রয়োজন হয় না। এক্ষেত্রে বিশেষ কোনো মূল্যবোধ ও নৈতিক মানদণ্ড থাকে না। বৃত্তির ক্ষেত্রে পেশাগত প্রতিষ্ঠানের প্রয়োজনীয়তা আবশ্যক নয়। এক্ষেত্রে তেমন সুনির্দিষ্ট কোনো দায়িত্ব থাকে না। অনেক ক্ষেত্রে সামাজিক স্বীকৃতি ছাড়াও বৃত্তির অনুশীলন হয় এবং সেক্ষেত্রে এটি জনকল্যাণমূলক নাও হতে পারে। উদ্দীপকের আলমগীর ক্ষেত্রেও উত্ত বৈশিষ্ট্যগুলো বিদ্যমান। তাই তার জীবনধারণের উপায়কে বৃত্তি বলা যায়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আলমগীরের কর্মটিকে পেশা হিসেবে স্বীকৃতি পাবার জন্য কর্মে নিপুণতা বা পেশাগত নৈপুণ্য ও দক্ষতাই যথেষ্ট নয়; বরং তার কর্মে পেশার সকল বৈশিষ্ট্য বা মানদণ্ড বজায় থাকতে হবে। কোনো বৃত্তিকে পেশার মর্যাদায় উন্নীত হওয়ার জন্য কতগুলো শর্ত পূরণ করতে হয়। এসব শর্তই হলো পেশার বৈশিষ্ট্য। 'পেশার সাধারণ বৈশিষ্ট্যগুলোর মধ্যে রয়েছে জনকল্যাণমুখিতা, পেশাগত জ্ঞান ও যোগ্যতা, পেশাগত স্বীকৃতি, পেশাগত মূল্যবোধ, পেশাগত সংগঠন, উপার্জনশীলতা, পেশাগত নৈপুণ্য ও দক্ষতা প্রভৃতি। কোনো জীবিকা নির্বাহের উপায় বা কর্মে উক্ত বৈশিষ্ট্যগুলো থাকলে সেই কর্ম পেশার মর্যাদা লাভ করে। উদ্দীপকে দেখা যায়, আলমগীর একটি রেস্টুরেন্টে ওয়েটারের কাজ করে। তার কাজের নিপুণতার জন্য সে মালিকের স্নেহ পায় এবং তার বেতনও - বৃদ্ধি পায়। অর্থাৎ তার কর্মে পেশাগত নৈপুণ্য বৈশিষ্ট্য রয়েছে। কিন্তু তার কাজটি পেশা হতে হলে কিছু শর্ত বজায় থাকা আবশ্যক। পেশার মূল লক্ষ্য ও উদ্দেশ্য হলো জাতি-ধর্ম-বর্ণ নির্বিশেষে সব শ্রেণির মানুষের কল্যাণ সাধন 'করা। আবার প্রত্যেক পেশাদার ব্যক্তিকে তার পেশা সম্পর্কে পর্যাপ্ত, সুনির্দিষ্ট, সুসংহত, সুস্পষ্ট ও সুসংবদ্ধ জ্ঞান থাকতে হবে। কোনো পেশাকে পেশার মর্যাদা পেতে হলে তাকে অবশ্যই সমাজ অথবা রাষ্ট্র কর্তৃক স্বীকৃত হতে হবে। আবার পেশাগত মূল্যবোধ থাকাও জরুরি। কারণ - প্রত্যেকটি পেশার কার্যক্রম কতগুলো বিশেষ নীতিমালা ও মূল্যবোধ ছাড়া পরিচালনা করা সম্ভব নয়। এছাড়া পেশাগত সংগঠন, পেশাগত নৈতিক -মানদণ্ড ও উপার্জনশীলতা কোনো বৃত্তিকে পেশার পর্যায়ে উন্নীত করে। কিন্তু আলমগীরের কর্মে অর্থাৎ ওয়েটারের কাজের মধ্যে কেবল পেশাগত নৈপুণ্য -বৈশিষ্ট্যটি প্রতিফলিত হয়েছে। উপরের আলোচনার প্রেক্ষিতে বলা যায়, আলমগীরের কর্মে নিপুণতা তার কাজকে পেশার স্বীকৃতি দেয় না বরং কাজটি পেশার মানদণ্ড পূরণ করতে পারলে তা পেশার স্বীকৃতি পাবে।"
        }
      ]
    },
    {
      "number": "5",
      "uddipok": "’ক’ ‘খ’ এটি মানব সমাজের মতো প্রাচীন। শিল্পবিপ্লবের ফলে সৃষ্ট সমস্যা সমাধানে প্রতিকারমূলক ব্যবস্থা সমস্যা সমাধানে প্রতিরোধমূলক ব্যবস্থা স্বাবলম্বন নীতি বিবর্জিত; সামগ্রিক ব্যবস্থা নয়। স্বাবলম্বন নীতি নির্ভর একটি সক্ষমকারী ও সাহায্যকারী পেশা।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "সমাজকল্যাণ হলো সকস মানুষের জন্য সকল মানুষের সংগঠিত কর্মপ্রচেস্টা- উক্তিটি জি, উইলসনের।"
        },
        {
          "label": "খ",
          "question": "",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত রীতিনীতি, প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "",
          "explanation": "উদ্দীপকের ছক 'ক'-তে যে প্রত্যয়টির চিত্র ফুটে উঠেছে তা হলো সনাতন বা ঐতিহ্যগত সমাজকল্যাণ। ঐতিহ্যগত বা সনাতন সমাজকল্যাণের ধারণা মানব সভ্যতার মতোই প্রাচীন। এর উৎপত্তি মানব সভ্যতার সূচনালগ্ন থেকে। ধর্মীয় চেতনা ও মানবতাবোধ থেকে সমাজের কল্যাণে মানুষ সমাজের শুরু থেকেই কাজ করেছে। মানবকল্যাণে এ কাঁজ করাকে ঐতিহ্যগত বা সনাতন সমাজকল্যাণ বলে। এটি অসংঠিত, অস্থায়ী, অবৈজ্ঞানিক, অপরিকল্পিত ও সীমিত পরিসরে আর্থিক সহায়তাভিত্তিক সমাজকল্যাণ কার্যক্রম। উদ্দীপকের 'ক' ছকে উল্লেখ করা হয়েছে, এটি মানব সমাজের মতো প্রাচীন, সমস্যা সমাধানে প্রতিরক্ষামূলক ব্যবস্থা, স্বাবলম্বন নীতি বিবর্জিত, সামগ্রিক ব্যবস্থা নয়। এ কথাগুলো ঐতিহ্যগত বা সনাতন সমাজকল্যাণকে ইঙ্গিত করে। ঐতিহ্যগত বা সনাতন সমাজকল্যাণ ব্যবস্থাকে প্রাক-শিল্পযুগের সমাজকল্যাণ বলা হয়। এ ব্যবস্থার মাধ্যমে সমাজের অসহায় মানুষ উপকৃত হয়ে থাকে। কিন্তু তাদের সমস্যার স্থায়ী সমাধান হয় না। সুতরাং বলা যায়, উদ্দীপকে 'ক' এ ঐতিহ্যগত সমাজকল্যাণের চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের 'খ' ছকে উল্লিখিত প্রত্যয়টি তথা সমাজকর্ম ব্যক্তির সমস্যার স্থায়ী সমাধানে প্রচেষ্টা চালায়। উক্তিটির সাথে আমি একমত। শিল্পবিপ্লবের সময়ে ব্যাপক অর্থনৈতিক উন্নয়নের বিপরীতে সমাজ জীবনে আর্থ-সামাজিক নানা সমস্যার পাশাপাশি মনো-সামাজিক সংকটেরও সৃষ্টি হয়। এ ছাড়া পরিবেশ ও প্রতিবেশ সংকট চরম আকার ধারণ করার ফলে সমস্যাগুলো জটিল থেকে জটিলতর আকার ধারণ করে। এ পরিপ্রেক্ষিতে সৃষ্ট সমস্যার কার্যকর ও বিজ্ঞানভিত্তিক সমাধানের প্রয়াস হিসেবে সমাজকর্মের উদ্ভব ঘটে। উদ্দীপকে বলা হয়েছে, সভ্যতার বিবর্তন, জ্ঞান-বিজ্ঞানের ক্রমবিকাশ তথা শিল্পবিপ্লবের প্রভাবে ইতিবাচক পরিবর্তনের পাশাপাশি সমাজজীবনের। নানাবিধ জটিল সমস্যার সৃষ্টি হয়। সৃষ্ট সমস্যা মোকাবিলার লক্ষ্যে আন-বিজ্ঞানের বিভিন্ন শাখার উদ্ভব হয়। উদ্ভাবিত শাখার মধ্যে এমন একটি বিশেষ শাখা রয়েছে যা মানুষের সুপ্ত প্রতিভার বিকাশ সাধন ও প্রাপ্ত সম্পদের সদ্ব্যবহারের মাধ্যমে সুখী ও সমৃদ্ধশালী জীবনধারণের জন্য পদ্ধতিনির্ভর সেবাদান করে। এ থেকে বোঝা যায়, উদ্দীপকে সমাজকর্মের প্রতি ইঙ্গিত করা হয়েছে। কারণ সমাজকর্ম এমন একটি বিষয় যা সমস্যাগ্রস্ত মানুষকে সম্পদের সর্বোত্তম ব্যবহারের মাধ্যমে সমস্যা সমাধানে সক্ষম করে তোলে। তাই বলা যায়, উদ্দীপকে উল্লিখিত বিষয়টি সমাজকর্ম। আলোচনা শেষে বলা যায়, সমাজকর্মই ব্যক্তির সমস্যার স্থায়ী সমাধানে কার্যক্রম পরিচালনা করে।"
        }
      ]
    },
    {
      "number": "6",
      "uddipok": "",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "এতিমখানার বর্তমান নাম শিশু সদন বা শিশু পরিবার।"
        },
        {
          "label": "খ",
          "question": "",
          "explanation": "সামাজিক পরিবর্তন হলো সমাজকাঠামো, সংস্কৃতি, আচরণবিধি, সামাজিক প্রতিষ্ঠান ও মূল্যবোধের রূপান্তরে গৃহীত এক বিকল্প কলা-কৌশল। পরিবর্তন বলতে মূলত একটি অবস্থা থেকে আরেকটি অবস্থায় উপনীত হওয়াকে বোঝায়। সে অর্থে সামাজিক পরিবর্তন হলো সমাজের এক অবস্থা থেকে অন্য অবস্থায় রূপান্তর। সমাজের এ রূপান্তর কখনো ইতিবাচক কখনো নেতিবাচক ধারায় এবং কখনো ধীরগতিতে আবার কখনো দ্রুত গতিতে হয়ে থাকে। সামাজিক পরিবর্তন বলতে সামাজিক ব্যবস্থায় স্থায়ী ও অপরিহার্য অংশের পরিবর্তনকে বোঝায়। আবার, সমাজ কাঠামোর বা বিভিন্ন সামাজিক প্রতিষ্ঠানের পরিবর্তনও সামাজিক পরিবর্তন হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের প্রশ্নবোধক (?) চিহ্নিত স্থানে হবে ঐতিহ্যগত সমাজকল্যাণ প্রতিষ্ঠান। উদ্দীপকে উল্লেখ করা হয়েছে, দানশীলতা, সদকা, যাকাত, ধর্মগোলা। এগুলো হলো ঐতিহ্যগত সমাজকল্যাণ প্রতিষ্ঠান। দানশীলতা সনাতন সমাজকল্যাণের সবচেয়ে পুরোনো অথচ শক্তিশালী রূপ। সাধারণত শর্তহীনভাবে স্বার্থ ত্যাগ করে অপরের কল্যাণে কোনো কিছু দান করার রীতিকে দানশীলতা বলে। এখানে সামাজিক বা ধর্মীয় কোনো বাধ্যবাধকতা নেই। প্রাক-শিল্প যুগ থেকে 'যেসব সমাজকল্যাণ প্রতিষ্ঠান বা ব্যবস্থা মানুষের মঙ্গলের জন্য কাজ করে আসছে সেগুলোর মাঝে সদকা অন্যতম। যেসব সনাতন সমাজকল্যাণ প্রতিষ্ঠান সুদূর অতীতকাল থেকে বর্তমান। সময় পর্যন্ত মানুষের কল্যাণে গুরুত্বপূর্ণ অবদান রাখছে যাকাত তার অন্যতম। ইসলাম ধর্ম অনুযায়ী এটি সম্পদশালী তথা নিসাব পরিমাণ সম্পদের অধিকারী মুসলমানদের জন্য ফরজ। যাকাত ধর্মীয়ভাবে বাধ্যতামূলক একটি অর্থনৈতিক বিধান। ধর্মগোলা কল্যাণমূলক একটি প্রচেষ্টা যা ব্রিটিশ শাসিত ভারতীয় উপমহাদেশে গঠিত হয়।। য়। ধর্মগোলা মূলত দুর্ভিক্ষজনিত পরিস্থিতিতে খাদ্যের অভাব মোকাবিলার জন্য গঠন করা হতো। ব্রিটিশশাসিত ভারতীয় উপমহাদেশে বিভিন্ন সময় ব্যাপক দুর্ভিক্ষ দেখা দিতো। কোনো কোনো দুর্ভিক্ষ এতোটাই ভয়াবহ ছিল যে লাখ লাখ লোক অনাহারে মারা যেত। এই ভয়াবহতা থেকে মানুষকে রক্ষা করার জন্য ধর্মগোলার সূত্রপাত হয়।"
        },
        {
          "label": "ঘ",
          "question": "",
          "explanation": "হ্যাঁ, দরিদ্রদের আর্থ-সামাজিক অবস্থার উন্নয়নে উদ্দীপকে উল্লিখিত বাধ্যতামূলক প্রত্যয় অর্থাৎ যাকাত গুরুত্বপূর্ণ ভূমিকা রাখে। আমি উক্তিটির সাথে একমত। যাকাত ইসলামি সমাজ ব্যবস্থায় সমাজকল্যাণ প্রতিষ্ঠানগুলোর অন্যতম। যাকাত একদিকে ইসলামের মৌলিক ইবাদত, অন্যদিকে ইসলামি অর্থনৈতিক ব্যবস্থার মূল ভিত্তি। ঋণ ও যাবতীয় প্রয়োজন নির্বাহের পর নির্দিষ্ট পরিমাণ (নিসাব পরিমাণ) অর্থ কারো কাছে পূর্ণ এক বছর যাবত সঞ্চিত থাকলে তার নির্দিষ্ট অংশ আল্লাহর নির্দেশিত পথে বাধ্যতামূলকভাবে ব্যয় করতে হয়। যাকাত প্রদান ইসলামে বাধ্যতামূলক একটি ইবাদত। যাকাত মুসলিম সমাজের ধনীদের নিকট হতে আদায় এবং দরিদ্রদের মধ্যে বণ্টন করতে হয়। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। দুস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুস্থ, অসহায় ও দরিদ্র শ্রেণীর মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য দরিদ্র শ্রেণিকে আর্থিক দিক দিয়ে পর্যায়ক্রমে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হয়ে। ফলে সমাজের সার্বিক কল্যাণ সাধন সম্ভব হবে। পরিশেষে বলা যায়, সামাজিক ও অর্থনৈতিক উন্নয়নকে গতিশীল করার মাধ্যমে সমাজের সার্বিক কল্যাণের ক্ষেত্রে যাকাতের ভূমিকা অনস্বীকার্য।"
        }
      ]
    },
    {
      "number": "7",
      "uddipok": "মালিহা নারী অধিকার প্রতিষ্ঠায় কখনো বিদ্রোহী, কখনো ভাবুক আবার কখনো কর্মী হিসেবে মালিহা নিজের শক্তিকে সেবাকাজে দান করেছেন। তার চিন্তাধারায় তিনি লালন করেন-'মেয়ে মানুষ নয়, মানুষ হয়ে বাঁচতে হবে, তবেই সার্থক মানব জনমের।'",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "সতীদাহ প্রথা হলো প্রাচীন হিন্দু সমাজে প্রচলিত স্বামীর মৃত্যুর পর তার সাথে একই চিতায় পুড়ে জীবিত স্ত্রীর মৃত্যু।"
        },
        {
          "label": "খ",
          "question": "",
          "explanation": "'আঞ্জুমানে খাওয়াতীনে ইসলাম' হলো বেগম রোকেয়া প্রতিষ্ঠিত। একটি সংগঠন। আঞ্জুমানে খাওয়াতীনে বা মুসলিম মহিলা সমিতির মাধ্যমে দরিদ্র বালিকাদের শিক্ষার সুযোগ দেয়া হতো। দুস্থ, বিধবা ও আশ্রয়হীন মহিলাদের কর্মসংস্থানের লক্ষ্যে কুটির শিল্প স্থাপন, অবিবাহিত মেয়েদের বিয়ের ব্যবস্থাসহ বিভিন্ন কর্মসূচি পরিচালনা করা হতো।"
        },
        {
          "label": "গ",
          "question": "",
          "explanation": "উদ্দীপকে কর্মী মালিহার, সাথে আমার পাঠ্যপুস্তকের বেগম রোকেয়া চরিত্রের মিল রয়েছে। বেগম রোকেয়া এমন একজন মহীয়সী নারী ছিলেন যিনি আমৃত্যু নারী শিক্ষা, লিঙ্গের সমতা ও অন্যান্য সামাজিক বিষয়াবলিতে নারী সমাজের উন্নয়ন ও কল্যাণে নিজেকে উৎসর্গ করেছেন। তিনি ছিলেন শিক্ষা অনুরাগী। তৎকালীন সমাজে নারীদের প্রাতিষ্ঠানিক শিক্ষার সুযোগ না থাকায় তিনি বড় ভাইয়ের কাছে বাড়িতেই বাংলা ও ইংরেজিতে বিদ্যা অর্জন করেন। মাত্র ১৬ বছর বয়সে বেগম রোকেয়ার বিয়ে হয়। বিয়ের পর স্বামীও তাকে বাংলা ও ইংরেজি মাধ্যমে শিক্ষা গ্রহণে অনুপ্রাণিত করেন। নারী শিক্ষার প্রসারে বেগম রোকেয়া স্কুল প্রতিষ্ঠায় করেন। উদ্দীপকে বলা হয়েছে, মালিহা নারী অধিকার প্রতিষ্ঠায় কখনো ভাবুক আবার কখনো কর্মী হিসেবে নিজের শক্তিকে সেবাকাজে দান করেছেন। এখানে বেগম রোকেয়াকে ইঙ্গিত করা হয়েছে। তিনি মুসলিম নারী সমাজের স্বাধীনতা, শিক্ষা এবং অধিকার অর্জনের আন্দোলনের পথিকৃত ছিলেন।"
        },
        {
          "label": "ঘ",
          "question": "",
          "explanation": "উদ্দীপকের শেষ উক্তিটি যথার্থ। উদ্দীপকের শেষ লাইনের উক্তিটি হলো- 'মেয়ে মানুষ নয়, মানুষ হয়ে বেঁচে থাকতে হবে, তবেই সার্থক হবে মানব জনমের।' উক্তিটি দিয়ে নারীর অধিকার প্রতিষ্ঠায় বেগম রোকেয়ার কর্মপ্রচেষ্টাকে ইঙ্গিত করা হয়েছে।এক সময় আমাদের সমাজে নারীর কোনো অধিকার ছিল না। তাদের ন্যায্য' অধিকার থেকে বঞ্চিত করা হতো। ঘর সংসার সামলানো ও সন্তান জন্মদান এবং লালন-পালন করা তাদের প্রধান কাজ মনে করা হতো। নারীরা মানসিক ও শারীরিক নির্যাতনের শিকার হতো। এমন পরিস্থিতিতে নারীমুক্তি অগ্রদূত হিসেবে এগিয়ে আসেন বেগম রোকেয়া। তিনি বাঙালি নারী বিশেষ করে মুসলিম নারী সমাজের মুক্তি আন্দোলনে অগ্রণী ভূমিকা পালন করেন। বেগম রোকেয়া বোঝাতে পেরেছিলেন নারীরা যদি অন্তঃপুরেই তাদের জীবন কাটিয়ে দেয় তাহলে তাদের ভবিষ্যৎ অন্ধকারে। তিনি চেয়েছিলেন সমাজে নারীর সমান অধিকার প্রতিষ্ঠা হোক। আর এ জন্য প্রয়োজন নারী শিক্ষার প্রসার। কারণ শিক্ষাই নারীর মনোজগতের পরিবর্তন করতে পারে। নারী যখন শিক্ষিত হবে তখন সে নিজের অধিকার সম্পর্কে সচেতন হবে। নিজেকে পুরুষের মতো উপার্জনক্ষম মানুষ হিসেবে ভাবতে শিখবে। শিক্ষিত নারী পুরুষের পাশাপাশি সমাজের উন্নয়নে অবদান রাখতে পারবে। আর শিক্ষাই পারবে নারীর এই আত্ম উপলব্ধি জাগাতে। পরিশেষে বলা যায়, উদ্দীপকের শেষ উক্তির মাধ্যমে নারীর মধ্যে এই আত্ম উপলব্ধি জাগ্রত করার চেষ্টা চালানো হয়েছে।"
        }
      ]
    },
    {
      "number": "8",
      "uddipok": "",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "মানুষের আচার আচরণের আদর্শ মান বা মানদণ্ডই হচ্ছে মূল্যবোধ ।"
        },
        {
          "label": "খ",
          "question": "",
          "explanation": "সমাজকর্ম মূল্যবোধ নির্দেশিত একটি সাহায্যকারী পেশা, মূল্যবোধ নিরপেক্ষ নয়- মন্তব্যটি যথার্থ। সমাজকর্ম একটি মূল্যবোধ নির্দেশিত পেশা সমাজকর্ম পেশাগত মূল্যবোধের দ্বারা প্রভাবিত। সমাজকর্ম 'অনুশীলনে সমাজকর্মীকে নিজ পেশার মূল্যবোধগুলো মেনে চলতে হয়। কাজকর্মের মূল্যবোধগুলো হলো ব্যক্তি মর্যাদার স্বীকৃতি, আত্মনিয়ন্ত্রণ অধিকার, সকলের সমান সুযোগ, 'সামাজিক দায়িত্ব প্রভৃতি। যে কোনো কাজ পেশা হতে হলে তার জন্য অবশ্যই পেশাগত মূল্যবোধ থাকতে হয়। মূল্যবোধ নিরপেক্ষ বলতে সমাজকর্ম অনুশীলনে সমাজকর্মের নির্দিষ্ট মূল্যবোধ না. মেনে চলাকে বোঝায়। অথচ সমাজকর্ম সেবা প্রদানে নির্ধিারিত পেশাগত মূল্যবোধ মেনে চলে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত '?' চিহ্নিত স্থানে সমাজকর্মের মৌলিক পদ্ধতি বসবে। সমাজকর্ম একটি সাহায্যকারী পেশা। পেশা হিসেবে এর কতিপয় কার্যকর পদ্ধতি রয়েছে। পদ্ধতিগুলোকে মৌলিক পদ্ধতি ও সহায়ক পদ্ধতি এই দুই ভাগে ভাগ করা হয়। মৌলিক পদ্ধতির মধ্যে রয়েছে ব্যক্তি সমাজকর্ম, দল সমাজকর্ম ও সমষ্টি সমাজকর্ম। ব্যক্তি সমাজকর্ম একজন ব্যক্তি বা Client কে নিয়ে কাজ করে। দল সমাজকর্ম ব্যক্তি 'বা মানুষের সমস্যাগুলো দলগতভাবে সমাধান করে। একইভাবে সমষ্টি সমাজকর্ম গ্রাম ও শহরের সমষ্টির নানাবিধ আর্থ-সামাজিক সমস্যা সমাধানে ভূমিকা পালন করে। উদ্দীপকের ছকে সমাজকর্ম পদ্ধতির কথা বলা হয়েছে। সমাজকর্মের সহায়ক পদ্ধতির সাথে আরেকটি পদ্ধতি হলো মৌলিক পদ্ধতি। তাই বলা যায়, '?' চিহ্নিত স্থানে মৌলিক পদ্ধতি বসবে।"
        },
        {
          "label": "ঘ",
          "question": "",
          "explanation": "উদ্দীপকের '??' চিহ্নিত স্থানের প্রত্যয় 'সমাজকর্মের মৌলিক ও সহায়ক পদ্ধতির সমন্বয়' মাদকাসক্তি সমস্যা সমাধানে গুরুত্বপূর্ণ ভূমিকা পালন করে। মাদকাসক্তি সমস্যা সমাধানে সমাজকর্মের মৌলিক ও সহায়ক পদ্ধতি গুরুত্বপূর্ণ ভূমিকা পালন করে। যখন কোনো ব্যক্তি মাদকাসক্ত হয়ে পড়ে তখন ব্যক্তি সমাজকর্ম ব্যক্তির সামগ্রিক দিক পর্যালোচনা করে তাকে পুনর্বাসনের চেষ্টা করে। একইভাবে একই ধরনের মাদকাসক্তি সমস্যা সমাধানে মাদকাসক্তি পুনর্বাসন কেন্দ্রে দলগত কর্মসূচি পরিচালনার মাধ্যমে সমস্যা সমাধান করা হয়। কোনো নির্দিষ্ট কমিউনিটি বা সমষ্টিতে যখন মাদকাসক্তির সমস্যা প্রকট হয় তখন সমষ্টি থেকে মাদকাসন্তি সমস্যা নিরসনে সমাজকর্মী সমষ্টি সম্পর্কে পর্যাপ্ত তথ্য সংগ্রহ পর্যালোচনার মাধ্যমে সমাজকর্ম পদ্ধতি পরিচালনা করে। এক্ষেত্রে সমষ্টি সমাজকর্ম সমষ্টিতে বিদ্যমান বস্তুগত ও অবস্তুগত সম্পদ কাজে লাগায়। একইভাবে মাদকাসক্তি সমস্যা নিরসনে প্রয়োজন পর্যাপ্ত গবেষণা। গবেষণার মাধ্যমে ব্যক্তি, সমষ্টি, সমাজ বা রাষ্ট্রে মাদকাসক্তির ধরন, সমস্যার তীব্রতা ও সমাধান কৌশল সম্পর্কে জানা যায়। এজন্য সমাজকর্ম গবেষণা পদ্ধতি প্রয়োগ করা হয়। একইভাবে সামাজিক কার্যক্রম পদ্ধতির মাধ্যমে সমাজ থেকে মাদকাসক্তি নির্মূলে বিভিন্ন ধরনের কর্মসূচি গ্রহণ করা হয়। এক্ষেত্রে সভা, সমিতি, সেমিনার, জনমত গঠন, সামাজিক সচেতনতাসহ বহুমুখী কার্যক্রম গ্রহণ করতে হয়। আর সমাজকর্ম প্রশাসন মাদকাসক্তি সমস্যার সমাধানে প্রশাসকের ভূমিকা পালন করে। ব্যক্তি সমাজকর্ম, দল সমাজকর্ম, সমন্টি সমাজকর্ম, সমাজকর্ম গবেষণা, সামাজিক কার্যক্রম সেবা সমন্বয়, ও পরিচালনা করে। পরিশেষে বলা যায়, মৌলিক ও সহায়ক পদ্ধতির সমন্বয় মাদকাসক্তি সমস্যা নিরসনে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজকর্মে গ্রহণ নীতি দ্বিমুখী।"
        },
        {
          "label": "খ",
          "question": "",
          "explanation": "ব্যক্তি সমাজকর্মের একটি উপাদান হলো প্রক্রিয়া। ব্যক্তি সমাজকর্মের সর্বশেষ উপাদান হলো প্রক্রিয়া। যা ব্যক্তি সমাজকর্মের সামগ্রিক, সেবা কার্যক্রমকে শুরু থেকে শেষ পর্যন্ত সুষ্ঠু ও যথাযথভাবে পরিচালিত হতে সাহায্য করে। ব্যক্তি সমাজকর্ম প্রক্রিয়া হলো সাহায্যার্থীকে সমস্যা সমাধানে সহায়তা করার জন্য কতগুলো পর্যায়ক্রমিক কার্যক্রমের সমষ্টি।"
        },
        {
          "label": "গ",
          "question": "",
          "explanation": "প্রেক্ষাপট-১ এর তথ্যের আলোকে ইঙ্গিতকৃত প্রত্যয়টি হলো ব্যক্তি বা সাহায্যাথী। ব্যক্তি সমাজকর্মের মূল উপাদান হলো ব্যক্তি, যাকে কেন্দ্র করে মূলত ব্যক্তি সমাজকর্ম আবর্তিত হয়। পেশাগতভাবে ব্যক্তি হলো Client বা সাহায্যার্থী। সমাজকর্মে এজন ব্যক্তিকে তখনই Client বা সাহায্যার্থী বলা যাবে যখন সে সামাজিক, মনস্তাত্ত্বিক ও আর্থিকভাবে সমস্যাগ্রস্ত। যখন সে নিজের প্রচেষ্টায় সমস্যা সমাধানে ব্যর্থ এবং সমস্যা মোকাবিলায় সাহায্যের প্রয়োজন হয়। সমস্যাগ্রস্ত ব্যক্তি নিজে বা তার পরিবার বা সমাজের কোনো সদস্য এ সাহায্যের প্রয়োজনীয়তা অনুভব করে সমাজকর্মীর সাহায্য কামনা করে। প্রেক্ষাপট-১ এ বলা হয়েছে, সঠিক ভূমিকা পালনের ক্ষমতা নেই, মনো-সামাজিক সমস্যাগ্রস্ত জ্ঞান ও তথ্যের ঘাটতি, দৃষ্টিভঙ্গি নেতিবাচক। এ তথ্যগুলো ব্যক্তি সমাজকর্মের উপাদান Client বা সাহায্যার্থীকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের '?' চিহ্নিত স্থানের প্রত্যয়টিকে অর্থাৎ র‍্যাপোকে ব্যক্তি সমাজকর্মের আত্মা বা প্রাণ বলা হয়। উক্তিটির সাথে আমি একমত। ব্যক্তি সমাজকর্মে র‍্যাপো অত্যন্ত গুরুত্বপূর্ণ। ব্যক্তি সমাজকর্মে সমাজকর্মীর সেবাদানের কার্যকারিতা এর ওপর নির্ভর করে। র‍্যাপো ব্যক্তি সমাজকর্মের সমস্যা সমাধান প্রক্রিয়াকে অনেক সহজ ও গতিশীল করে তোলে। এ কৌশল অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক ব্যক্তিগত বা গোপনীয় তথ্য আছে যা সাহায্যার্থী সহজে প্রকাশ করতে চায় না, কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্যও জানা সম্ভব হয় যা সমস্যা সমাধানের ক্ষেত্রে অন্যতম হাতিয়ার হিসেবে ব্যবহৃত হয়ে থাকে। পেশাগত সম্পর্ক স্থাপন একই সাথে সেবাপ্রার্থী ও সমাজকর্মী উভয়ের জন্য কল্যাণকর ফল বয়ে আনে। এর মাধ্যমে দুজনের মধ্যে এমন একটি বিশ্বাস প্রতিষ্ঠিত হয় যার আলোকে সাহায্য প্রার্থী তার যাবতীয় কথা সমাজকর্মীর নিকট বিস্তারিত বলতেও দ্বিধাবোধ করে না। ফলে সে চাপমুক্ত হতে পারে, সেই সাথে সে তার সমস্যার ধরন সম্পর্কে জ্ঞান লাভকরতে সক্ষম হয়। অন্যদিকে, সমাজকর্মী ব্যক্তির গভীরে প্রবেশ করতে পারে বলে যথার্থ ও সঠিক তথ্য সংগ্রহ করা তার পক্ষে সহজতর হয়ে পড়ে। যার আলোকে সমাজকর্মী সহজেই, একটি কার্যকর পরিকল্পনা প্রণয়ন করে সে অনুযায়ী ব্যক্তির সমস্যার সমাধান করতে সমর্থ হয়। আলোচনা শেষে বলা যায়, ব্যক্তি সমাজকর্মের গুরুত্বপূর্ণ প্রত্যয় হলো র‍্যাপো। এটি ঘটনার অনুধ্যান, সমস্যা নির্ণয় ও সমাধানের ক্ষেত্রে প্রাণস্বরূপ।"
        }
      ]
    },
    {
      "number": "10",
      "uddipok": "",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "দল সমাজকর্মের একক হলো দল।"
        },
        {
          "label": "খ",
          "question": "",
          "explanation": "দল সমাজকর্মের একটি নীতি হলো দল-কর্মী সম্পর্কের নীতি। দল সমাজকর্মে কর্মী-দল সম্পর্ক একটি দ্বিমুখী প্রক্রিয়া, যার মাধ্যমে সমাজকর্মী ও দলের মধ্যে ভাবের আদান-প্রদানের মাধ্যমে কার্যকর উদ্দেশ্যপূর্ণ সম্পর্ক প্রতিষ্ঠিত হয়। দল সমাজকর্মী ও দলীয় সদস্যরা পরস্পরকে কীভাবে গ্রহণ করে তার উপর এ সম্পর্কের কার্যকারিতা অনেকটা নির্ভরশীল। এ সম্পর্ককে কার্যকর করার জন্য অবশ্যই দল সমাজকর্মীকে দলীয় সদস্যদের আন্তরিকতার সাথে গ্রহণ করা, অন্যদিকে দলীয় সদস্যরা দল সমাজকর্মীকে আন্তরিকতা ও উষ্ণতার সাথে গ্রহণ করা উচিত।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থানে উপযুক্ত যে প্রত্যয়টি বসবে তা হলো দল সমাজকর্ম প্রক্রিয়া। উদ্দীপকে উল্লেখ করা হয়েছে, তথ্যানুসন্ধান, চাহিদা নির্ণয়, দল গঠন ও বিন্যাস, সেবাদান কর্ম, মূল্যায়ন ও সম্পত্তি। এ তথ্যগুলো দল সমাজকর্ম প্রক্রিয়াকে ইঙ্গিত করে। যখন দলীয় সদস্যদের পারস্পরিক মিথষ্ক্রিয়াকে দল সমাজকর্মী উদ্দেশ্যমূলকভাবে পরিচালনা ও নিয়ন্ত্রণ করেন তখন তাকে দল সমাজকর্ম প্রক্রিয়া বলে। দল সমাজকর্ম প্রক্রিয়ার কতগুলো ধাপ বা স্তর অনুসরণের মাধ্যমে সমস্যার সমাধান করা হয়। সমস্যাগ্রস্ত দলকে সাহায্য করার জন্য সমাজকর্মীর প্রথম দায়িত্ব হলো দলের বিভিন্ন সংগৃষীত তথ্যের ভিত্তিতে দলীয় পরিস্থিতি অনুধাবনের মাধ্যমে দলের সমস্যা নির্ণয় করা। সেই তথ্যের ভিত্তিতে সমস্যা সমাধান করা। দল সমাজকর্মে সমাধান বলতে দলের সুপরিকল্পিত গঠন, বিকাশ, পারস্পরিক মিথস্ক্রিয়া নির্ণয় এবং দলীয় কর্মসূচি নিরূপণ ও এর বাস্তবায়নকে বোঝায়। সাধারণত মূল্যায়ন স্তরের মাধ্যমে দল সমাজকর্মীর সমস্যা সমাধান বা সেবাদানের কার্যকারিতা বিশ্লেষণ করা হয়।"
        },
        {
          "label": "ঘ",
          "question": "",
          "explanation": "উদ্দীপকের তথ্যে ইঙ্গিত করা সমাজকর্মের দল সমাজকর্ম পদ্ধতি সমাজজীবনের নানাক্ষেত্রে প্রয়োগ করা যায়। বাংলাদেশের গ্রামীণ ও শহর উভয় এলাকার জনগোষ্ঠীর আর্থ-সামাজিক সমস্যা মোকাবিলা ও উন্নয়নে দলীয় প্রচেষ্টা হিসেবে দল সমাজকর্ম গুরুত্বপূর্ণ অবদান রাখতে সক্ষম। বিভিন্ন আর্থ-সামাজিক প্রতিবন্ধকতা দূর করতে এলাকাভিত্তিক প্রভাবশালী ব্যক্তিদের নিয়ে দল গঠনের মাধ্যমে দল সমাজকর্ম পদ্ধতি প্রয়োগ করা হয়। জনগণকে পরিবার পরিকল্পনা ও সামাজিক শিক্ষার আওতায় এনে নিরক্ষরতা, অজ্ঞতা ও কুসংস্কারমুক্ত করতে দল সমাজকর্ম পদ্ধতি প্রয়োগ করা যায়। অদক্ষ জনশক্তিকে পরিকল্পিত উপায়ে দল গঠনের মাধ্যমে বিভিন্ন কারিগরি শিক্ষা ও বৃত্তিমূলক প্রশিক্ষণ দেওয়া হয়। এছাড়া মানব সম্পদ উন্নয়নেও দল সমাজকর্ম পদ্ধতি প্রয়োগ করা যেতে পারে। দক্ষ ও স্বল্প দক্ষ পরিবার যারা পুঁজির অভাবে কুটির শিল্প স্থাপন করতে পারছে না তাদের ক্ষেত্রে দল সমাজকর্ম পদ্ধতি প্রয়োগ করার যথেষ্ট সুযোগ রয়েছে। বিভিন্ন কল্যাণমূলক কর্মসূচিতে দল সমাজকর্ম পদ্ধতি প্রয়োগ করা যায়। আলোচনা শেষে বলা যায়, দেশের দরিদ্র, নিরক্ষর, অশিক্ষিত ও পশ্চাৎপদ জনগোষ্ঠীর সার্বিক আর্থ-সামাজিক ও ব্যক্তিগত উন্নয়নে এবং সুসংগঠিত জনশক্তিতে রূপান্তরে দল সমাজকর্ম প্রয়োগের গুরুত্ব অপরিসীম।"
        }
      ]
    },
    {
      "number": "11",
      "uddipok": "সমাজকর্মী জাওয়াদ অনুন্নত, গ্রামীণ এলাকা, অসংগঠিত ও স্থবির, অঞ্চলে কাজ করতে গিয়ে সমাজকর্মের একটি পদ্ধতিকে গুরুত্বের সাথে প্রয়োগ করেন যা দীর্ঘ মেয়াদি সমস্যা সমাধানের প্রতি গুরুত্বারোপ করে। এ ক্ষেত্রে জাওয়াদ সঠিক তথ্য পাওয়ার জন্য একটি সহায়ক পদ্ধতির বিভিন্ন ধাপ অনুসরণ করে সমস্যার সমাধান দেয়ার চেষ্টা করেন।",
      "tag": "GCC 25",
      "sub_questions": [
        {
          "label": "ক",
          "question": "",
          "explanation": "সমষ্টি সমাজকর্ম পদ্ধতি ২ শ্রেণিতে বিভক্ত।"
        },
        {
          "label": "খ",
          "question": "",
          "explanation": "অপেক্ষাকৃত উন্নত সমষ্টির জন্য সমষ্টি সংগঠন পদ্ধতি প্রযোজ্য। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির জনগণের প্রয়োজন ও সম্পদের মধ্যে সমন্বয় করা হয়। এর মূল উদ্দেশ্য হলো, এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "",
          "explanation": "উদ্দীপকের জাওয়াদের প্রয়োগকৃত পদ্ধতিটি হলো সমষ্টি উন্নয়ন। সমাজকর্মের একটি মৌলিক পদ্ধতি হলো সমষ্টি উন্নয়ন। সাধারণত অনুন্নত বা উন্নয়নশীল দেশসমূহের অনুন্নত এলাকায় জনগণের আর্থ-সামাজিক ক্ষেত্রসহ সার্বিক অবস্থার ইতিবাচক পরিবর্তনে সমষ্টি উন্নয়ন পদ্ধতি প্রয়োগ করা হয়। সমষ্টি উন্নয়ন অনুশীলনের প্রধান ক্ষেত্র হলো অপেক্ষাকৃত স্থবির কৃষি নির্ভর গ্রামীণ সমাজ। গ্রামাঞ্চলের দারিদ্র ও ভাগ্যবিড়ম্বিত জনগণের শিক্ষা, স্বাস্থ্য, পুষ্টি, বিনোদন, যোগাযোগ ব্যবস্থা, উৎপাদন ব্যবস্থা প্রভৃতির উন্নয়ন সমষ্টি উন্নয়নের পরিধিভুক্ত। সমষ্টির সমস্যা সমাধানের ক্ষেত্রে সমষ্টি উন্নয়ন লক্ষ্যভুক্ত। জনগোষ্ঠী সম্পর্কে অনুধ্যান করা, সমস্যা চিহ্নিতকরণ, কর্মসূচি প্রণয়ন, সেবা প্রদান, মূল্যায়ন প্রভৃতি ধাপ অনুসরণ করে থাকে। উদ্দীপকের সমাজকর্মী জাওয়াদ অনুন্নত, গ্রামীণ এলাকা, অসংগঠিত ও স্থবির অঞ্চলে কাজ করতে গিয়ে সমাজকর্মের একটি পদ্ধতিকে গুরুত্বের সাথে প্রয়োগ করেন যা দীর্ঘমেয়াদি সমস্যা সমাধানের প্রতি গুরুত্বারাপ করেন। এখানে সমাজকর্মী জাওয়াদ সমষ্টি উন্নয়ন পদ্ধতি প্রয়োগ করেছেন। এটি একটি যৌথ ও সমন্বিত উন্নয়ন প্রক্রিয়া যেখানে সমাজ উন্নয়নমূলক সরকারি বা বেসরকারি সংস্থার সাথে জনগণের যৌথ প্রচেষ্টা পরিলক্ষিত হয়।"
        },
        {
          "label": "ঘ",
          "question": "",
          "explanation": "জাওয়াদের সাহায্য দেওয়ার পদ্ধতি তথা সমষ্টি উন্নয়নের গুরুত্ব অপরিসীম। সমষ্টি উন্নয়ন সমাজকর্মের এমন এক পদ্ধতি যার মাধ্যমে অনুন্নত সমষ্টির আর্থ-সামাজিক অবস্থার উন্নয়ন ঘটে। এর লক্ষ্য হলো আর্থিক ও কারিগরি সহায়তা এবং জনগণের সম্পদের সদ্ব্যবহারের মাধ্যমে তাদের স্বাবলম্বী করা। সমষ্টি উন্নয়ন কর্মসূচি দ্বারা বৃত্তিমূলক কারিগরি প্রশিক্ষণ এবং উদ্বুদ্ধকরণের মাধ্যমে মানব সম্পদ ও বস্তুগত সম্পদের সুষ্ঠু ব্যবহার সম্ভব হয়। সমষ্টি উন্নয়ন সমাজকর্মী শিল্পায়ন হয়নি এমন এলাকায় জনগণকে সংগঠিত করে কুটির শিল্পের বিকাশ ও উন্নয়ন করে থাকে। সমাজকর্মীগণ জনগণকে সমবায় সমিতি স্থাপনে সহায়তা করে কৃষি, ব্যবসা ও কুটির শিল্প ক্ষেত্রে উন্নয়নে যাবতীয় সহায়তা করে থাকে। সমষ্টি উন্নয়নে প্রচলিত সামাজিক কাঠামোর ব্যাপক পরিবর্তন ঘটিয়ে আধুনিক সুযোগ গ্রহণে উদ্বুদ্ধ করে। সমষ্টি সমাজকর্ম বিশেষ প্রক্রিয়া ও কৌশল দ্বারা সামাজিক সমস্যার প্রতিরোধ ও প্রতিকারে জনগণকে তৈরি করে। ফলে জনসংখ্যা বৃদ্ধি, অজ্ঞতা, নিরক্ষ নিরক্ষরতা, স্বাস্থ্যহীনতা, মাদকাসক্ত, দারিদ্র্য, বেকারত্ব প্রভৃতি সমস্যার প্রতিরোধ ও প্রতিকার হয়। পরিশেষে বলা যায়, মানুষকে সংগঠিত, আত্মসচেতন, কর্মসংস্থান সৃষ্টি ও আত্মবলিয়ান হতে সমষ্টি উন্নয়ন গুরুত্বপূর্ণ ভূমিকা রাখে।"
        }
      ]
    }
  ]
}