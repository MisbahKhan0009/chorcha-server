{
  "title": "কাদিরাবাদ ক্যান্টনমেন্ট কলেজ, নাটোর ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "জিন্নাহনগর নামের গ্রামটিতে সমস্যার শেষ নেই। মাদকাসক্তি কিশোর অপরাধ, আত্মহত্যা প্রভৃতি সমস্যা এখানে বিদ্যমান। এছাড়াও এখানে, লেখাপড়ার জন্য স্কুল, কলেজ এবং চিকিৎসার জন্য হাসপাতালের অভাব রয়েছে যা সমস্যাকে আরও বাড়িয়ে দিয়েছে। এ অবস্থায় একটি সংগঠন সেখানে কাজ শুরু করে। এর ফলে গ্রামটি উন্নত হতে শুরু করেছে। সংগঠনের কর্মীরা তাদের কাজকে এখন পেশা হিসেবে গ্রহণ করেছে।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "সমাজকর্মের ইংরেজি প্রতিশব্দ কী?",
          "explanation": "সমাজকর্মের ইংরেজি প্রতিশব্দ হলো Social Work ।"
        },
        {
          "label": "খ",
          "question": "",
          "explanation": "সমাজকর্মে 'ত্রিবিধ ভূমিকা' বলতে প্রতিকার, প্রতিরোধ ও উন্নয়নকে বোঝায়। সমাজকর্মের অন্যতম বৈশিষ্ট্য হলো প্রতিকার, প্রতিরোধ ও উন্নয়ন- এই ত্রিবিধ ভূমিকায় সেবাদান। সমস্যার বৈজ্ঞানিক সমাধানের জন্য সমাজকর্ম এই ধরনের ভূমিকা পালন করে। এক্ষেত্রে প্রতিকার হলো বর্তমান সমস্যার সমাধান, প্রতিরোধ হলো সমস্যা যাতে ভবিষ্যতে আর না হতে পারে সেই ব্যবস্থা আর উন্নয়ন হলো সচেতনতা সৃষ্টির মাধ্যমে সামাজিক ইতিবাচক পরিবর্তন আনয়ন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংগঠনটি সমাজকর্মকে ইঙ্গিত করে, সামাজিক সমস্যা সমাধানে যার কিছু উদ্দেশ্য রয়েছে। সমাজকর্মের লক্ষ্য হলো সমাজের মানুষের সুপ্ত প্রতিভার বিকাশ সাধন করা, পরিকল্পিত ও গঠনমূলক পরিবর্তন আনার পাশাপাশি সম্পদের উন্নয়ন ও সর্বোচ্চ ব্যবহার নিশ্চিত করা। একইভাবে সমাজকর্মের লক্ষ্য ও উদ্দেশ্য। হলো মানুষের মধ্যে গঠনমূলক আচরণ ও ব্যক্তিত্ব বিকাশে সহায়তা করা, সর্বজনীন কল্যাণ নিশ্চিত করা, বঞ্চিত আর্থ-সামাজিক পরিবেশ সৃষ্টি করা ও/মৌল মানবিক চাহিদা পূরণের ব্যবস্থা করা। এছাড়াও সমাজকর্মের উল্লেখযোগ্য উদ্দেশ্য হলো সমাজে সাম্য ও ন্যায়বিচার প্রতিষ্ঠা করা, বহুমুখী - সমস্যা সমাধান ও ঝুঁকিপূর্ণ, পশ্চাৎপদ জনগোষ্ঠীর কল্যাণ নিশ্চিত করা। উদ্দীপকে বলা হয়েছে, জিন্নাহ নগর গ্রামে মাদকাসক্তি, কিশোর অপরাধ, আত্মহত্যা প্রভৃতি, সমস্যা বিদ্যমান। এছাড়া গ্রামটিতে স্কুল, কলেজ এবং হাসপাতালের অভাব রয়েছে। এ অবস্থায় গ্রামটির উন্নয়নে একটি সংগঠন কাজ শুরু করে। উক্ত সংগঠনের কর্মীরা তাদের কাজকে পেশা হিসেবে গ্রহণ করেছে। উপর্যুক্ত বর্ণনার ভিত্তিতে বলা যায়, এখানে সমাজকর্মকে ইঙ্গিত করা হয়েছে। আর সমাজকর্মের উদ্দেশ্যে হলো সামাজিক সমস্যা সমাধান ও উন্নয়ন করা।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক অবস্থার প্রেক্ষিতে উদ্দীপকে ইঙ্গিতকৃত বিষয় অর্থাৎ সমাজকর্মের গুরুত্ব অপরিসীম। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত, বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। সমাজকর্মের জ্ঞান, কৌশল ও পদ্ধতি বিভিন্ন আর্থ-সামাজিক সমস্যা মোকাবেলায় কার্যকর ভূমিকা রাখে। বাংলাদেশের অস্থিতিশীল আর্থ-সামাজিক পরিস্থিতি দেশের উন্নয়নকে বাধাগ্রস্ত করছে। যে কারণে দারিদ্র্য, নিরক্ষরতা, জনসংখ্যাস্ফীতি, বেকারত্ব, অপরাধ প্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এসব সমস্যা মোকাবিলায় সমাজকর্মের প্রতিকার, প্রতিরোধ ও উন্নয়নমূলক কার্যক্রম গ্রহণের বিকল্প নেই। এছাড়া 'বাংলাদেশের প্রেক্ষিতে মানুষের মৌলিক চাহিদা পূরণ, প্রয়োজন ও জীবনমান উন্নয়নের লক্ষ্যে সমাজকর্মের সক্রিয় ভূমিকা লক্ষ করা যায়। একইসাথে সমাজকর্মে, নিজস্ব সম্পদ ও সামর্থ্যের সর্বোত্তম ব্যবহারের মাধ্যমে আর্থ-সামাজিক স্বনির্ভরতা অর্জনকে উৎসাহিত করা হয়। তাই বাংলাদেশের মতো জনবহুল দেশে অতিরিক্ত জনসংখ্যাকে দক্ষ মানবসম্পদে রূপান্তরিত করতে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা রাখে। সামগ্রিক আলোচনায় তাই বলা যায়, বাংলাদেশের প্রেক্ষিতে সীমিত সম্পদের যথার্থ ব্যবহার এবং মানুষের সুপ্ত প্রতিভার বিকাশ ঘটিয়ে তাদের স্বাবলম্বী করে তুলতে সমাজকর্মের গুরুত্ব অপরিসীম।"
        }
      ]
    },
    {
      "number": "2",
      "uddipok": "মাহতাব একটি সমাজ উন্নয়ন সংস্থায় কর্মরত। তার সংস্থটি মেয়েদের বৃত্তিমূলক প্রশিক্ষণ দেয়, নারী ও শিশু নির্যাতন রোধে সচেতনতামূলক কার্যক্রম পরিচালনা করে, নারী ও শিশু নির্যাতনের কারণ অনুসন্ধান করে তা মোকাবিলার উপায় উদ্ভাবনে নিয়োজিত থাকে।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "সামাজকর্ম একটি সাহায্যকারী পেশা।"
        },
        {
          "label": "খ",
          "question": "",
          "explanation": "সাধারণভাবে আত্মকর্মসংস্থান বা Self-employment বলতে নিজের উপার্জনের ব্যবস্থা নিজেই করাকে বোঝায়। ব্যাপক অর্থে আত্মকর্মসংস্থান বলতে প্রচলিত কোনো পদ্ধতি অবলম্বন না করে স্ব-উদ্যোগে কর্মের সৃষ্টিকে বোঝায়। এক্ষেত্রে বিশেষ জ্ঞান ও প্রশিক্ষণ অর্জনের প্রয়োজন হয়। আত্মকর্মসংস্থান বা স্বকর্মসংস্থান অনুন্নত বা উন্নয়নশীল দেশগুলোতে বেকারত্ব দূরীকরণে কার্যকর ভূমিকা পালন করে। ।। এক্ষেত্রে হাঁস-মুরগি রেগি পালন, ক্ষুদ্র ও কুটির শিল্প, মৎস্য চাষ, নার্সারি ও সামাজিক বনায়ন প্রভৃতি আত্মকর্মসংস্থানের উৎকৃষ্ট উদাহরণ।"
        },
        {
          "label": "গ",
          "question": "",
          "explanation": "উদ্দীপকের উল্লিখিত সংস্থাটি যে বিষয়ের ইঙ্গিত বহন করে তা হলো সমাজকর্ম।. সমাজকর্মের কতগুলো বৈশিষ্ট্য রয়েছে, যা সমাজকর্মকে স্বতন্ত্র পরিচয়ে পরিচিত করে। অন্যান্য পেশার মতো সমাজকর্ম পেশার বিশেষ জ্ঞানভাণ্ডার, নীতি ও মূল্যবোধ রয়েছে। এ পেশায় ব্যবহৃত, সমাজকর্ম গবেষণা পদ্ধতি বৈজ্ঞানিক পদ্ধতি অনুসরণ করে। এছাড়া এ পেশায় সেবাকর্ম সম্পাদনের জন্য অর্জিত জ্ঞানকে মানবকল্যাণে ব্যবহারের দক্ষতা অর্জন করতে হয়। সমাজকর্ম পেশা কলা, বিজ্ঞান ও পেশার সমন্বিত রূপ। এটি সমস্যাগ্রস্ত ব্যক্তি, দল ও সমষ্টির সম্পদসমূহ কাজে লাগিয়ে তাদের সমস্যার সমাধান করে। সমাজকর্ম তিনটি মৌলিক পদ্ধতি অর্থাৎ ব্যক্তি, দল এবং সমষ্টি সমাজকর্মের মাধ্যমে ব্যক্তি, দল ও সমষ্টির উন্নয়নে কাজ করে। এছাড়া সমাজকর্ম একটি সক্ষমকারী পেশা। এটি সমস্যাগ্রস্ত ব্যক্তি, দল ও সমষ্টিকে এমনভাবে সহায়তা করে, যাতে তারা নিজেদের সম্পদের সর্বোত্তম। ব্যবহারের মাধ্যমে আত্মনির্ভরশীল হতে সক্ষম হয়। এর মাধ্যমে ব্যক্তি ও দলকে নিজেদের কর্মপ্রচেষ্টা দিয়ে আত্মন্নোয়নে সক্ষম করে তোলা হয়। উদ্দীপকে বলা হয়েছে, 'মাহতাবের কর্মরত সমাজ উন্নয়ন সংস্থাটি মেয়েদের বৃত্তিমূলক প্রশিক্ষণ দেয়। নারী ও শিশু নির্যাতনের কারণ অনুসন্ধান করে তা মোকাবিলার উপায় উদ্ভাবনে নিয়োজিত থাকে। মাহতাবের সংস্থাটির কাজের পরিধি সমাজকর্মকে ইঙ্গিত করে। এ. কারণে সমাজকর্ম ব্যক্তি দল, ও সমষ্টির বিভিন্ন সমস্যার সুষ্ঠু সমাধান ও অবস্থার উন্নয়নে সাহায্য করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয়টি তথা সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের সমস্যা মোকাবিলার মাধ্যমে তাদের আর্থ-সামাজিক উন্নয়নে সম্ভাব্য ও প্রয়োজনীয় সহায়তা প্রদানে প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধির আওতাভুক্ত। সমাজকর্মের পরিধি ব্যাপক ও বিস্তৃত। সমাজে সৃষ্ট বিভিন্ন সমস্যা মোকাবিলায় সমাজকর্মের কৌশল ও পদ্ধতি প্রয়োগ করা হয়। সমাজ, মূল্যবোধ ব্যবস্থা এবং সংস্কৃতি, জ্ঞানের বিভিন্ন শাখা, সামাজিক নীতি ও পরিকল্পনা প্রণয়ন, গ্রামীণ ও শহর সমাজসেবা কর্মসূচি, স্বাস্থ্য কর্মসূচি, দক্ষ -কর্মী তৈরি ও উন্নয়ন, সমাজ সংস্কার ও সামাজিক আইন প্রণয়ন প্রভৃতি সমাজকর্মের পরিধির অন্তর্ভুক্ত। সমাজকর্ম মানুষের মৌলিক চাহিদা পূরণে কাজ করে। সমাজে উদ্ভূত অনাকাঙ্ক্ষিত সমস্যা মোকাবিলায় প্রতিকারমূলক ব্যবস্থা গ্রহণ করে। এটি সমাজের সার্বিক কল্যাণে বিভিন্ন প্রতিরোধমূলক ব্যবস্থা, যেমন- সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, জনস্বাস্থ্য উন্নয়ন প্রভৃতি গ্রহণ করে। পাশাপাশি বিভিন্ন সামাজিক সমস্যা মোকাবিলা এবং মানুষের মনস্তাত্ত্বিক সমস্যা সমাধানে সাহায্য করে। এছাড়া সমাজব্যবস্থা, সমাজে বসবাসরত জনসমষ্টি, সমাজে গড়ে ওঠা বিভিন্ন মূল্যবোধ ও সংস্কৃতি সমাজকর্মের পরিধিভুক্ত। সমাজকর্ম সামাজিক নীতি ও পরিকল্পনা প্রণয়নেও ভূমিকা রাখে। উপরের আলোচনা থেকে তাই বলা যায়, ব্যক্তি, দল ও সমষ্টির আর্থ-মনো-সামাজিক বিভিন্ন সমস্যার কার্যকর সমাধান সমাজকর্মের পরিধির আওতাভুক্ত।"
        }
      ]
    },
    {
      "number": "3",
      "uddipok": "২য় বিশ্বযুদ্ধে 'ক' নামক রাষ্ট্রে নানা রকম সমস্যা দেখা দেয়। সে সমস্যাগুলো দূর করার জন্য রাষ্ট্রটি প্রফেসর এম এম আকাশ নামে একজন অর্থনীতিবিদের নেতৃত্বে সামাজিক বিমা ও অনুরূপ বিষয়াদির একটি আন্তঃবিভাগীয় 'কমিটি গঠন করেন। প্রায় ২ বছর পর কমিটি যে রিপোর্ট দেয় সেখানে কিছু সুপারিশ উপস্থাপন করা হয়। পরবর্তীতে কমিটির সুপারিশের ভিত্তিতে নতুন নতুন কিছু আইন হয় এবং তা অন্যান্য দেশের জন্য মডেল হিসেবে বিবেচিত হয়।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "আমেরিকায় দান সংগঠন সমিতি প্রতিষ্ঠিত হয় ১৮৭৭ সালে।"
        },
        {
          "label": "খ",
          "question": "",
          "explanation": "মূলত দারিদ্র্য দূরীকরণ ও ভিক্ষাবৃত্তি মোকাবিলায় চতুর্দশ শতাব্দী থেকে বিংশ শতাব্দী পর্যন্ত ইংল্যান্ড ও আমেরিকাতে সরকার কর্তৃক যে সব আইন প্রণয়ন ও বাস্তবায়ন করা হয় সেগুলোকেই দরিদ্র আইন বলা হয়। দরিদ্র আইন একটি সামগ্রিক ও সাধারণ পরিভাষা। দরিদ্র আইনের ভিত্তিভূমি হিসেবে ইংল্যান্ডকে বিবেচনা করা হয়ে থাকে। দরিদ্র আইনগুলোর মধ্যে রাজা অষ্টম হেনরি প্রণীত দরিদ্র আইন-১৩৪৯, এলিজাবেথীয় দরিদ্র আইন-১৬০১, শ্রমিক আইন, দরিদ্র আইন সংস্কার ১৮৩৪' বিশেষভাবে উল্লেখযোগ্য।"
        },
        {
          "label": "গ",
          "question": "",
          "explanation": "উদ্দীপকে 'ক' রাষ্ট্রের যে রিপোর্টের কথা বলা হয়েছে তার সাথে পাঠ্যপুস্তকের বিভারিজ রিপোর্টের মিল রয়েছে। দ্বিতীয় বিশ্বযুদ্ধের কারণে সৃষ্টি আর্থ-সামাজিক অস্থিরতা ও অনিশ্চয়তা মোকাবিলা এবং সমাজসেবা কর্মসূচির আমূল সংস্কার ইংল্যান্ডের ক্ষমতাসীন সরকারের জন্য বড় চ্যালেঞ্জ ছিল। এ লক্ষ্যে পার্লামেন্টের সম্মতিক্রমে স্যার উইলিয়াম বিভারিজকে প্রধান করে সামাজিক বিমা ও অনুরূপ কর্মসূচির আন্তঃবিভাগীয় কমিটি গঠন করে। উক্ত কমিটি প্রায় ২ বছর গবেষণা করে ইংল্যান্ডের সামাজিক সমস্যা সমাধানে ৫টি সুপারিশ সম্বলিত একটি রিপোর্ট পেশ করে। সুপারিশসমূহ হলো ১. একটি একীভূত বা সমন্বিত ও পর্যাপ্ত সামাজিক বিমা কর্মসূচি প্রবর্তন করা। ২. সামাজিক বিমার আওতাবহির্ভূত জনগণের জন্য জাতীয় কর্মসূচির মাধ্যমে সরকারি সাহায্যের ব্যবস্থা করা। ৩. প্রথম শিশুর জন্মের পর অন্য শিশুর জন্য সাপ্তাহিক শিশু ভাতার ব্যবস্থা করা। ৪. সর্বস্তরের জনগণের জন্য বিনামূল্যে স্বাস্থ্য ও পুনর্বাসনের উদ্দেশ্যে ব্যাপক কর্মসূচি গ্রহণ করা। ৫. অর্থনৈতিক বিপর্যয়ের সময় ব্যাপক বেকারত্ববোধে সরকারি কর্মসূচির মাধ্যমে পূর্ণ কর্মসংস্থানের সুযোগ সৃষ্টি করা।"
        },
        {
          "label": "ঘ",
          "question": "",
          "explanation": "উক্ত রিপোর্ট তথা বিভারিজ রিপোর্ট অন্যান্য দেশের জন্য মডেল-কথাটি যথার্থ। বিভারিজ রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা। দেওয়া হয়। মূলত বিভারিজ রিপোর্টের সুপারিশগুলো ইংল্যান্ডের সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে।বিভারিজ রিপোর্টই ইংল্যান্ডে আধুনিক সমাজকল্যাণমূলক আইনের ভিত্তি রচিত হয়। এটি পরবর্তীতে অন্যান্য দেশে এ ধরনের আইন প্রণয়নের ক্ষেত্রে আদর্শ হিসেবে প্রতিষ্ঠিত হয়। মূলত বিশ্বের বিভিন্ন দেশের সমাজকল্যাণমূক আইন প্রণয়নে বিভারিজ রিপোর্টের ধারাগুলো অনুসরণ করা হয়। আলোচনা শেষে বলা যায়, বিভারিজ রিপোর্ট বিশ্বের অন্যান্য দেশের সমাজকল্যাণমূলক আইন এবং কর্মসূচি প্রণয়নে রোল মডেল হিসেবে অনুসরণীয়।"
        }
      ]
    },
    {
      "number": "4",
      "uddipok": "কুদ্দুস মিয়ার বয়স প্রায় ৯০ বছর। তিনি বিস্ময়ের সাথে লক্ষ করেছেন যে, তাদের ছেলে-বেলার সময়ের সাথে বর্তমান সময়ের সমাজ ব্যবস্থার অনেক পার্থক্য। বর্তমান সময়ের সবকিছু দ্রুত বদলে যাচ্ছে। আগের কুটির শিল্পের পরিবর্তে এখন সবখানে স্থাপিত হয়েছে যন্ত্রচালিত কলকারখানা। যোগাযোগ ব্যবস্থায়, ঘটেছে ব্যাপক উন্নতি। মানুষের জীবনযাত্রায় এসেছে পরিবর্তন। অনেক সুযোগ-সুবিধার পাশাপাশি সৃষ্টি হচ্ছে নানা ধরনের সমস্যা।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "দারিদ্র্য বিমোচনে রানি এলিজাবেথ ১৬০১ সালে আইন প্রণয়ন করেন।"
        },
        {
          "label": "খ",
          "question": "",
          "explanation": "NASW হলো জাতীয় সমাজকর্মী সমিতির সংক্ষিপ্ত রূপ। জাতীয় সমাজকর্মী সমিতি সমাজকর্ম পেশার মান উন্নয়ন এবং সমাজকর্মীদের স্বার্থ সংরক্ষণে গঠিত অন্যতম বৃহৎ আন্তর্জাতিক সংগঠন। - এটি আমেরিকার ওয়াশিংটনে অবস্থিত। এর বর্তমান সদস্য সংখ্যা প্রায় ১ লক্ষ ৫০ হাজার। এটি আমেরিকার ৭টি মৌলিক পেশাগত সংগঠনের সমন্বয়ে ১৯৫৫ সালে ১ অক্টোবর প্রতিষ্ঠিত হয়। এটি সমাজকর্মের পেশাগত অনুশীলনের মান প্রতিষ্ঠা ও সংরক্ষণের মাধ্যমে সদস্যদের পেশাগত মানোন্নয়নে সহায়তা করে। এছাড়া সদস্যদের স্বার্থ সংরক্ষণমূলক সেবাদান ও পেশাগত মর্যাদা সুরক্ষা, সামাজিক নীতির উন্নয়ন, সমাজকর্মের নৈতিক মানদণ্ড প্রণয়ন, উন্নয়ন ও গ্রহণে কাজ করে।"
        },
        {
          "label": "গ",
          "question": "",
          "explanation": "উদ্দীপকে শিল্পবিপ্লব বিষয়ের প্রতি ইঙ্গিত করা হয়েছে। উদ্দীপকে বলা হয়েছে, ৯০ বছর বয়সি কুদ্দুস মিয়া বিস্ময়ের সাথে লক্ষ করছে তার ছেলে-বেলার সময়ের সাথে বর্তমান সময়ের সমাজ ব্যবস্থার অনেক পার্থক্য। বর্তমান সময়ে সবকিছু দ্রুত বদলে যাচ্ছে। কুটির শিল্পের পরিবর্তে স্থাপিত হয়েছে যন্ত্রচালিত কলকারখানা। যোগাযোগ ব্যবস্থায়, উন্নতি হয়েছে এবং মানুষের জীবনযাত্রায় এসেছে পরিবর্তন। আলোচিত এ বিষয়গুলো শিল্পবিপ্লবকে ইঙ্গিত করে। শিল্পবিপ্লব মানুষের জীবনযাত্রার আমূল পরিবর্তন তথা উন্নয়ন ঘটিয়েছে। শিল্পবিপ্লবের ফলে বিজ্ঞান ও প্রযুক্তির ক্ষেত্রে 'যে উৎকর্ষতা এসেছে তা মানুষের জীবনকে সহজতর, আরামদায়ক এবং বিলাসবহুল করেছে। কিন্তু এর নেতিবাচক দিক হলো এটি সমাজে নানা রকম জটিল সমস্যা তৈরি করেছে। শিল্পবিপ্লবের ফলে গৃহকেন্দ্রিক কুটির শিল্প ধ্বংস হয়ে যায়। ফলে অনেক শ্রমিক বেকার হয়ে পড়ে। আবার দক্ষতার অভাবে অনেক শ্রমিক যান্ত্রিক উৎপাদন প্রক্রিয়ায় অংশগ্রহণে ব্যর্থ হয়ে বেকারে পরিণত হয়। শুধু তাই নয়, শিল্পবিপ্লবের প্রভাবে যৌথ পরিবার ভেঙে একক পরিবার গড়ে ওঠে। ফলে বৃদ্ধ, অক্ষম ও শিশুদের নিরাপত্তাহীনতা দেখা দেয়। যান্ত্রিক উৎপাদন পদ্ধতিতে ঝুঁকিপূর্ণ কাজে পেশাগত দুর্ঘটনার শিকার হয়ে শ্রমিক শ্রেণি অকাল মৃত্যু, বিকলাঙ্গতা ও কর্মদক্ষতা হারিয়ে আর্থিক বিপর্যয়ের সম্মুখীন হয়। শিল্পায়ন পেশাগত দুর্ঘটনা ও সংক্রামক ব্যাধির প্রাদুর্ভাব ঘটায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজকর্ম পেশার বিকাশে উদ্দীপকে ইঙ্গিতকৃত পরিবর্তন তথা শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণিদ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের প্রভাবে আর্থ-সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "5",
      "uddipok": "রনি ও জনি দুইজন ভালো বন্ধু। পাশাপাশি বাসা হওয়ার কারণে দুইজনের সখ্যতা অনেক। দারিদ্র্যের কারণে জনির লেখাপড়া বেশি দূর এগোয়নি। সে এখন একজন মুদি দোকানি। অপরদিকে রনি লেখাপড়া শেষ করে আজ উচ্চ আদালতের একজন প্রতিষ্ঠিত উকিল।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "সমাজকর্ম পেশার মর্যাদা লাভ করে মার্কিন যুক্তরাষ্ট্রে।"
        },
        {
          "label": "খ",
          "question": "",
          "explanation": "মানুষ হিসেবে সব শ্রেণির শ্রমের প্রতি সম্মান প্রদর্শন করাই হলো শ্রমের মর্যাদা। শ্রমের মর্যাদা সমাজকর্মের অন্যতম মূল্যবোধ হিসেবে স্বীকৃত। শ্রম মূলত অর্থনৈতিক কাজের সাথে জড়িত। আর অর্থনৈতিক কার্যকলাপ মানুষের জীবন ও জীবিকা নির্বাহের সাথে জড়িত। মানুষের জীবনধারণ ও সমাজে সুষ্ঠু সুন্দরভাবে বেঁচে থাকার জন্য শ্রম অপরিহার্য। সাধারণত শ্রম দুই ধরনের হয়ে থাকে। একটি হচ্ছে কায়িক শ্রম বা শারীরিক শ্রম এবং অন্যটি মানসিক বা বুদ্ধিবৃত্তিক শ্রম।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জাহিনের জীবিকা নির্বাহের উপায়কে পেশা বলে। উদ্দীপকে দেখা যায়, জাহিন সিলেট মেডিকেল কলেজ থেকে এমবিবিএস, পাশ করে একটি হাসপাতালে সেবার বিনিময়ে জীবিকা নির্বাহ করেন। এক্ষেত্রে ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে জাহিন ডাক্তার হিসেবে প্রতিষ্ঠিত হয়েছেন। এ পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক স্বীকৃতি এবং এটি জনকল্যাণমুখীও হয়ে থাকে। সুতরাং সার্বিক দিক বিবেচনায়, জাহিনের জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের জনাব আবিরের কাজটি পেশা এবং জনার কবিরের জীবিকা নির্বাহের উপায়টি বৃত্তি। বৃত্তি ও পেশার মধ্যে বেশ কিছু বৈসাদৃশ্য রয়েছে। মানুষ জীবনধারণের জন্য যে সকল অর্থনৈতিক কর্মকাণ্ডের সাথে জড়িত থাকে তাকে বৃত্তি বলা হয়। অনেকেই বৃত্তি ও পেশাকে এক করে ফেলেন। অথচ যেকোনো অর্থনৈতিক কর্মকাণ্ডই বৃত্তি হতে পারে। কিন্তু বুদ্ধিবৃত্তিক প্রশিক্ষণের মাধ্যমে যোগ্যতা অর্জনই পেশার মূল দিক। উদ্দীপকের কবির রিকশা চালিয়ে জীবিকা নির্বাহ করেন। আর জনাব আবির শিক্ষকতার সাথে জড়িত। জনাব কবিরের কাজটি বৃত্তি কারণ জীবনধারণের জন্য যেকোনো কর্মকাণ্ডই বৃত্তি। কিন্তু পেশার ক্ষেত্রে দক্ষতা, নৈপুণ্য ও সুশৃঙ্খল জ্ঞান এবং মূল্যবোধ ও নৈতিকতার সঙ্গে ব্যবহারিক জ্ঞানের বাস্তব সমন্বয় প্রয়োজন। জনাব আবিরের শিক্ষকতার ক্ষেত্রে বিষয়গুলোর উপস্থিতি রয়েছে। তাই এটি পেশার অন্তর্গত। প্রতিটি পেশার ক্ষেত্রে সুসংগঠিত জ্ঞান, সুনির্দিষ্ট দায়িত্ব ও কর্তব্য, জনগণ ও রাষ্ট্রের স্বীকৃতি থাকে। কিন্তু বৃত্তির ক্ষেত্রে এ ধরনের বাধ্যবাধকতা দেখা যায় না। উপরের আলোচনা থেকে বলা যায়, পেশা ও বৃত্তি এক বিষয় নয় বরং এদের পার্থক্য অত্যন্ত সুস্পষ্ট।"
        }
      ]
    },
    {
      "number": "6",
      "uddipok": "সুমনা একজন সমাজকর্মী। স্বামী পরিত্যক্তা লতা তার কাছে সাহায্যের জন্য আসে। সুমনা তাকে আন্তরিকতার সাথে গ্রহণ করেন। সমস্যার সমাধানে তার মতের প্রতি তিনি মূল্য দেন এবং তার প্রকাশিত কথা গোপন রাখার প্রতিশ্রুতি দেন।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "মূল্যবোধের ইংরেজি প্রতিশব্দ হলো Values।"
        },
        {
          "label": "খ",
          "question": "",
          "explanation": "পেশার ক্ষেত্রে সামাজিক স্বীকৃতি গুরুত্বপূর্ণ বিষয়। সাধারণত মানুষের জীবিকা নির্বাহের জন্য যে কোনো উপার্জনমূলক কাজকে পেশা মনে করা হয়। কিন্তু সমাজকর্মে উপার্জনমূলক যে কোনো কাজকে পেশা বলা হয় না। যে কোনো পেশার অপরিহার্য বৈশিষ্ট্য হলো আনুষ্ঠানিক বা সামাজিক স্বীকৃত। এর মাধ্যমে পেশা পরিপূর্ণতা লাভ করে। তাই পেশার ক্ষেত্রে সামাজিক স্বীকৃতি গুরুত্বপূর্ণ একটি বিষয়।"
        },
        {
          "label": "গ",
          "question": "",
          "explanation": "উদ্দীপকে সমাজকর্মী সুমনার কাজে সমাজকর্মের যেসব মূল্যবোধের পরিচয় পাওয়া যায় সেগুলো হলো- ব্যক্তির মূল্যবোধ, গ্রহণ নীতি ও গোপনীয়তার নীতি। প্রতিটি মানুষের ব্যক্তি মূল্য ও মর্যাদাবোধ একটি গুরুত্বপূর্ণ বিষয়। সমাজে বসবাসরত প্রতিটি ব্যক্তি বিশেষ মর্যাদার অধিকারী। তাছাড়া ব্যক্তিও চায় সমাজ বা সে যে পরিবেশে বাস করে সেখানে যেন তার যথার্থ মূল্যায়ন করা হয়। এর ফলে ব্যক্তির মধ্যে আত্মবিশ্বাসের সৃষ্টি হয় এবং সমাজের সকল ধরনের গঠনমূলক কাজে সে সক্রিয় অংশগ্রহণ করে থাকে। এতে ব্যক্তির নিজস্ব সমস্যার পাশাপাশি বিভিন্ন সামাজিক সমস্যাও দূর হয়। এ মূল্যবোধ ব্যক্তিকে অধিকতর সক্ষম ও কর্মমুখী করে তোলার ব্যাপারে যথেষ্ট গুরুত্বারোপ করে থাকে। সমাজকর্মের অন্যতম গুরুত্বপূর্ণ নীতি হলো গ্রহণ নীতি। সমাজকর্মী সমস্যাগ্রস্ত ব্যক্তি বা সাহায্যার্থীকে কীভাবে গ্রহণ করে তার ওপর সমস্যার সমাধান অনেকাংশে নির্ভর করে। কারণ আন্তরিকতা ও সহানুভূতির সাথে সাহায্যার্থীকে গ্রহণ না করলে সমাজকর্মীর প্রতি তার বিরূপ মনোভাব ও দৃষ্টিভঙি দৃষ্টিভঙ্গির সৃষ্টি হতে পারে। সমাজকর্মী সর্বদাই সাহায্যাথীকে গোপনীয়তা রক্ষার প্রতিশ্রুতি দিয়ে তথ্য সংগ্রহ করবেন। ফলে সাহায্যার্থী প্রয়োজনীয় তথ্য প্রদান করবে এবং সেবা গ্রহণে উৎসাহিত হবে। তাই সমস্যাগ্রস্ত ব্যক্তি বা সাহায্যার্থী যে স্তর বা শ্রেণিরই হোক না কেন তাকে আন্তরিকতা, আগ্রহ ও মর্যাদার সাথে গ্রহণ করতে হবে। উদ্দীপকে বলা হয়েছে, সমাজকর্মী সুমনার কাছে স্বামী পরিত্যক্তা লতা সাহায্যের জন্য আসে। সুমনা তাকে আন্তরিকতার সাথে গ্রহণ করেন। সমস্যা সমাধানে লতার মতের প্রতি মূল্য দেন এবং তার প্রকাশিত কথা গোপন রাখার প্রতিশ্রুতি দেন। এখানে সমাজকর্মী সুমনার কাজের মধ্যে সমাজকর্ম মূল্যবোধের ব্যক্তির মূল্য ও মর্যাদা, গ্রহণ নীতি ও গোপনীয়তার নীতি ইঙ্গিত করে।"
        },
        {
          "label": "ঘ",
          "question": "",
          "explanation": "সাহায্যাথীর সমস্যা সমাধানে একজন সমাজকর্মীকে সমাজকর্ম পেশার মূল্যবোধগুলো মেনে চলা অত্যন্ত গুরুত্বপূর্ণ বিষয়। সমাজকর্মের মূল্যবোধ একদিকে যেমন পেশাদার ব্যক্তি হিসেবে সমাজকর্মীর আচার-আচরণকে নিয়ন্ত্রণ করে তেমনি সাহায্যার্থীর প্রতি সমাজকর্মীর নৈতিক দায়িত্বকে নির্ধারণ করে। সেবাগ্রহীতার মর্যাদা দান আত্মনিয়ন্ত্রণ অধিকার দান, গোপনীয়তা রক্ষা ইত্যাদি মূল্যবোধ সমাজকর্মীকে মেনে চলতে হয়। কারণ এগুলোর ওপর ভিত্তি করে সাহায্যার্থী সমাজকর্মীর ওপর আস্থা স্থাপন করে। সমাজকর্মের মূল্যবোধ সমস্যা সমাধান প্রক্রিয়ায় সেবাগ্রহীতার সক্রিয় অংশগ্রহণ এবং স্বতঃস্ফূর্ত সহযোগিতা প্রদান করে। ফলে সমাজকর্মী সাহায্যার্থীর ক্ষমতা ও দুর্বলতা যথাযথ মূল্যায়ন ও সমস্যা সমাধান পরিকল্পনা প্রণয়ন করতে পারে। যা পেশাগত সততা ও গুণাবলি অক্ষুণ্ণ রেখে দায়িত্ব পালনে সমাজকর্মীকে উদ্বুদ্ধ করে। সমস্যা সমাধানে সমাজকর্মী যদি সমাজকর্ম পেশার মূল্যবোধগুলো যথাযথভাবে মেনে চলে তাহলে সাহায্যার্থীও নিজ সমস্যা সমাধানে সমাজকর্মীকে সহযোগিতা করে থাকে। আলোচনা শেষে বলা যায়, সমাজকর্ম পেশার সফলতার জন্য একজন সমাজকর্মীকে সমাজকর্ম পেশার মূল্যবোধগুলো যথাযথভাবে মেনে চলা উচিত।"
        }
      ]
    },
    {
      "number": "7",
      "uddipok": "রজত বাবু একজন উদার মনের মানুষ। তার এলাকার অনেক মেয়ে অল্প বয়সে বিধবা হয়ে কষ্টে দিন কাটাচ্ছে। তাকে বিষয়টি কষ্ট দেয়। বিধবাদের যাতে পুনরায় বিবাহ দেওয়া যায় সে লক্ষ্যে তিনি আন্দোলন চালিয়ে যান এবং নিজ অবিবাহিত ছেলেকে একজন বিধবার সাথে বিবাহ দিয়ে দৃষ্টান্ত স্থাপন করেন।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "সদকা হলো নফল ইবাদত।"
        },
        {
          "label": "খ",
          "question": "",
          "explanation": "সাধারণত রাষ্ট্রীয় কোষাগারকেই বায়তুল মাল বলা হয়। আরবি 'বায়ত' শব্দের অর্থ 'ঘর' বা 'আগার' এবং 'মাল' শব্দের অর্থ সম্পদ। সুতরাং বায়তুল মালের শাব্দিক অর্থ হলো সম্পদাগার। মূলত বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণে গঠিত একটি মৌলিক প্রতিষ্ঠান। জনকল্যাণ, ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্য বায়তুল মাল গঠিত হয়েছে।"
        },
        {
          "label": "গ",
          "question": "",
          "explanation": "নিম্নের অনরূপ: উদ্দীপকে উল্লেখিত আব্দুর রব মাস্টারের ছেলেকে বিবাহ করানোর ঘটনার সাথে ঈশ্বরচন্দ্র বিদ্যাসাগরের সমাজ সংস্কারমূলক কার্যক্রমের মিল রয়েছে। ঈশ্বরচন্দ্র বিদ্যাসাগর (১৮২০-১৮৯১) একজন সফল শিক্ষাবিদ ও মানবতাবাদী সমাজ সংস্কারক ছিলেন। তার প্রত্যক্ষ আন্দোলনের ফসল হলো তৎকালীন হিন্দু সমাজে বিধবা মেয়েদের পুনরায় বিবাহ প্রথার প্রচলন। তিনি হিন্দু সমাজের ধর্মীয় গোঁড়ামী, কঠোর বর্ণবৈষম্য, কুসংস্কার ও কুপ্রথার বিরুদ্ধে ব্যাপক সামাজিক আন্দোলন গড়ে তোলেন। সেই সাথে হিন্দু বিধবা বিবাহ প্রচলনের মাধ্যমে নারীদের অধিকার ও মর্যাদা প্রতিষ্ঠায় - তিনি ছিলেন সরব। উদ্দীপকে দেখা যায়, আব্দুর রব মাস্টার নিজের ছেলেকে একজন বিধবার সাথে বিয়ে দিয়েছেন। এক্ষেত্রে তিনি সামাজিক কুপ্রথার বিরুদ্ধে অবস্থান নিয়েছেন। ঈশ্বরচন্দ্র বিদ্যাসাগরও বিধবা বিবাহ প্রথার প্রচলনের জন্য তৎকালীন কুসংস্কারাচ্ছন্ন সমাজের সাথে লড়াই করেছিলেন। তার সময়ে হিন্দু বিধবারা পুনরায় বিবাহ করতে পারত না। ফলে তারা পিতা বা ভাইয়ের সংসারে অথবা শ্বশুরবাড়ি বা অন্য কোথাও মানবেতর জীবনযাপনে বাধ্য হতো। তাদেরকে এ অবস্থা থেকে মুক্তি দিতে ঈশ্বরচন্দ্র বিদ্যাসাগর এগিয়ে আসেন। তার একক প্রচেষ্টায় ১৮৫৬ সালে বিধবা বিবাহ আইন পাস হয়। এর মাধ্যমে বিধবাদের পুনরায় বিবাহের অধিকার প্রতিষ্ঠিত হয়। ঈশ্বরচন্দ্র বিদ্যাসাগর এই আইন বাস্তবায়নে তার ছেলে নারায়ণচন্দ্রকে জনৈক বিধবার সাথে বিবাহ দেন। উদ্দীপকের ঘটনাটি ঈশ্বরচন্দ্র বিদ্যাসাগরের ভূমিকার কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত হিন্দু বিধবা বিবাহ আন্দোলনের গুরুত্ব অপরিসীম। ঈশ্বরচন্দ্র বিদ্যাসাগর হিন্দু বিধবা বিবাহ আন্দোলনের পুরোধা ব্যক্তিত্ব। তৎকালীন হিন্দুসমাজে বিধবাদের দুঃখ-দুর্দশা দেখে তিনি হিন্দু বিধবা বিবাহ প্রচলনের পক্ষে আন্দোলন গড়ে তোলেন। তার ঐকান্তিক প্রচেষ্টায় ১৮৫৬ সালে হিন্দু বিধবা বিবাহ আইন পাশ হয়। উদ্দীপকে বিনোদ রায়ের কাজের মাধ্যমে ঈশ্বরচন্দ্র বিদ্যাসাগরের হিন্দু বিধবা বিবাহ আন্দোলনের বিষয়টি প্রকাশ পেয়েছে। তৎকালীন হিন্দুসমাজে এ আন্দোলনের গুরুত্ব ছিল ব্যাপক। হিন্দুসমাজে বিধবাবিবাহের প্রচলন না থাকায় কম বয়সে বিধবা নারীরা শ্বশুরবাড়ি অথবা পিতা বা ভাইদের সংসারে গলগ্রহ হয়ে মানবেতর জীবনযাপনে বাধ্য হতো। অনেক সময় জীবিকার তাগিদে বা জৈবিক তাড়নায় তারা বিভিন্ন অসামাজিক কর্মকাণ্ডে জড়িয়ে পড়তো। অবশেষে ঈশ্বরচন্দ্র বিদ্যাসাগরের নেতৃত্বে বিধবা বিবাহ চালু হলে বিধবা নারীরা এ দুর্দশা থেকে মুক্তি পায়। তারা স্বাভাবিক ও সামাজিক জীবনযাপনের সুযোগ লাভ করে। তাদের আর্থিক ও সামাজিক নিরাপত্তা নিশ্চিত হয়। কাজেই উপরের আলোচনা থেকে বলা যায়, উদ্দীপকে নির্দেশিত হিন্দু বিধবা বিবাহ আন্দোলন তৎকালীন হিন্দু বিধবা নারীদের জীবনে পরিবর্তনের সূত্রপাত ঘটায়।"
        }
      ]
    },
    {
      "number": "8",
      "uddipok": "ক্ষুদিরাম একজন ধনাঢ্য ব্যক্তি। তিনি তার সম্পদের কিছু অংশ পাপমোচন, স্বর্গলাভ এবং ভগবানের সন্তুষ্টির জন্য স্থায়ীভাবে উৎসর্গ করেন। তার বিশ্বাস এ কাজের ফলে পরপারে মুক্তি পাবেন",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "যাকাত শব্দের অর্থ হলো পবিত্রকরণ বা বৃদ্ধি।"
        },
        {
          "label": "খ",
          "question": "",
          "explanation": "ধর্মগোলা বলতে ব্রিটিশ শাসিত ভারতীয় উপমহাদেশে দুর্ভিক্ষজনিত পরিস্থিতিতে গৃহীত এক ধরনের কল্যাণমূলক প্রচেষ্টাকে বোঝায়। ধর্মগোলা মূলত খাদ্যশস্য সংরক্ষণের পদ্ধতি। ফসল কাটার মৌসুমে কৃষকদের নিকট থেকে খাদ্যশস্য সংগ্রহ করে ধর্মগোলায় সংরক্ষণ করা হতো। পরবর্তীতে দুর্ভিক্ষের সময় সেখান থেকে কৃষকদের বিনাসুদে খাদ্যশস্য সরবরাহ করা হতো। দুর্ভিক্ষ ছাড়াও ধর্মগোলা থেকে অভাবের সময় কৃষকদের বিনাসুদে ঋণ দেওয়া হতো। মূলত দরিদ্র কৃষকদের সহযোগিতা করা ছিল ধর্মগোলা গঠনের মূল কারণ।"
        },
        {
          "label": "গ",
          "question": "",
          "explanation": "নিম্নের অনরূপ: উদ্দীপকের ললিতা রায়ের সম্পত্তি দান সমাজকর্মের সাথে সম্পর্কিত দেবোত্তর প্রত্যয়কে ইঙ্গিত করে। হিন্দুধর্ম মতে দেবোত্তর হচ্ছে ঈশ্বরের বা দেবতার সম্পত্তি। অর্থাৎ ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। সনাতন সমাজকল্যাণ প্রথাগুলোর মধ্যে হিন্দু ধর্মের দেবোত্তর প্রথা অন্যতম। এটি মুসলমানদের ওয়াক্ফ প্রথার মতো একটি স্বেচ্ছামূলক দানব্যবস্থা। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয়নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথার সম্পত্তি উৎসর্গ করা হয়। এ প্রথা সাধারণত দু'ধরনের হয়। যথা-আংশিক দেবোত্তর এবং সার্বিক দেবোত্তর। উদ্দীপকের ললিতা রায় হিন্দু ধর্মের অনুসারী। ধার্মিক ও দানশীল হিসেবে গ্রামে তার যথেষ্ট সুনাম রয়েছে। পাপমুক্তির আশায় মন্দির ও অনাথ আশ্রমে তিনি সম্পদ দান করেন। তার দানকৃত সম্পত্তি আশ্রমের শিশুদের বিভিন্ন ধরনের কল্যাণমূলক কাজে ব্যয় করা হয়। ললিতা রায়ের এ দান তাই পাঠ্যবইয়ের দেবোত্তরা প্রথাকেই নির্দেশ করছে।"
        },
        {
          "label": "ঘ",
          "question": "",
          "explanation": "মানব কল্যাণে উদ্দীপকে ইঙ্গিতকৃত সমাজকল্যাণ প্রতিষ্ঠান তথা দেবোত্তরের গুরুত্ব অপরিসীম। হিন্দুদের দেবোত্তর স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক, প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। দেবোত্তর সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। সুতরাং, উপরের আলোচনা থেকে বলা যায়, উদ্দীপকের ক্ষুদিরামের কর্মকাণ্ড দেবাত্তর মানবকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "9",
      "uddipok": "দবির সাহেব একজন ধর্মভীরু দানশীল ব্যক্তি। নামাজ, রোজা করার পাশাপাশি তিনি প্রতি বছর তার সম্পদের একটি নির্দিষ্ট অংশ ধর্মীয় বিধান মোতাবেক নির্দিষ্ট খাতে ব্যয় করেন। তার এ কাজ সমাজে ধনী-দরিদ্র্যের বৈষম্য দূর করতে সাহায্য করে।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "দানশীলতার ইংরেজি প্রতিশব্দ হলো Charity"
        },
        {
          "label": "খ",
          "question": "",
          "explanation": "সামাজিক পরিবর্তন হলো সমাজকাঠামো, সংস্কৃতি, আচরণবিধি, সামাজিক প্রতিষ্ঠান ও মূল্যবোধের রূপান্তরে গৃহীত এক বিকল্প কলা-কৌশল। পরিবর্তন বলতে মূলত একটি অবস্থা থেকে আরেকটি অবস্থায় উপনীত হওয়াকে বোঝায়। সে অর্থে সামাজিক পরিবর্তন হলো সমাজের এক অবস্থা থেকে অন্য অবস্থায় রূপান্তর। সমাজের এ রূপান্তর কখনো ইতিবাচক কখনো নেতিবাচক ধারায় এবং কখনো ধীরগতিতে আবার কখনো দ্রুত গতিতে হয়ে থাকে। সামাজিক পরিবর্তন বলতে সামাজিক ব্যবস্থায় স্থায়ী ও অপরিহার্য অংশের পরিবর্তনকে বোঝায়। আবার, সমাজ কাঠামোর বা বিভিন্ন সামাজিক প্রতিষ্ঠানের পরিবর্তনও সামাজিক পরিবর্তন হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের দবির সাহেবের কর্মকান্ড ঐতিহ্যগত সমাজকল্যাণ প্রতিষ্ঠান যাকাতকে ইঙ্গিত করে। ইসলামি সমাজব্যবস্থায় সমাজকল্যাণ, প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলক বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত, দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকে বলা হয়েছে, ধর্মভীরু দানশীল ব্যক্তিত্ব দবির সাহেব প্রতি বছর তার সম্পদের একটি নির্দিষ্ট অংশ ধর্মীয় বিধান মোতাবেক নির্দিষ্ট খাতে ব্যয় করেন। তার এ কাজ সমাজে ধনী-দরিদ্রের বৈষম্য দূর করতে সাহায্য করে। এখানে ঐতিহ্যগত, সমাজকল্যাণ প্রতিষ্ঠান যাকাতের প্রতি ইঙ্গিত করা হয়েছে। কারণ সম্পদশালী মুসলমানদের বছর শেষে তাদের সম্পদের নির্দিষ্ট একটি অংশ ধর্মীয় বিধান অনুযায়ী গরিবদের মাঝে বিতরণ করতে হয়। যাকে যাকা বলা হয়।"
        },
        {
          "label": "ঘ",
          "question": "",
          "explanation": "মানব কল্যাণে উদ্দীপকে ইঙ্গিতকৃত কর্মকাণ্ড তথা যাকাতের গুরুত্ব অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সম্পদ সমাজের মুষ্টিমেয় লোকদের মধ্যে - কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমিত করে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে অলসভাবে অর্থ জমা এবং তা থেকে প্রতি বছর যাকাত দান করে জমানো টাকা হ্রাস করতে কেউ চাইবে না। বরং স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য, শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা, হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য দরিদ্র শ্রেণিকে আর্থিক দিক দিয়ে পর্যায়ক্রমে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হবে। পরিশেষে বলা যায়, সামাজিক ও অর্থনৈতিক উন্নয়ন এবং মানব কল্যাণে যাকাতের ভূমিকা অনস্বীকার্য।."
        }
      ]
    },
    {
      "number": "10",
      "uddipok": "জনাব কবির সাহেবের কলেজ পড়ুয়া ছেলে বন্ধুদের প্ররোচনায় পড়ে মাদকাসক্ত হয়ে পড়ে। ক্রমান্বয়ে তার অবস্থা এতোটাই অবনতি হয় যে তাকে মাদকাসক্তি নিরাময় কেন্দ্রে একজন সমাজকর্মীর তত্ত্বাবধানে ভর্তি করতে হয়। সেখানে সমাজকর্মী সমাজকর্মের একটি বিশেষ পদ্ধতি ব্যবহার করে তাকে সাহায্য করে।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "যে সব কর্মপন্থা বা প্রক্রিয়ার মাধ্যমে সমাজকর্মের বৈজ্ঞানিক জ্ঞান, দক্ষতা ও নীতিমালা সমাজের ব্যক্তি, দল ও সমষ্টির সমস্যা সমাধানে প্রয়োগ করা হয় সে সব সুশৃঙ্খল কর্মপ্রক্রিয়ার সমষ্টিই হলো পদ্ধতি।"
        },
        {
          "label": "খ",
          "question": "",
          "explanation": "আত্মনিয়ন্ত্রণ অধিকার বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য ও ক্ষমতা অনুসারে সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এটি ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "",
          "explanation": "উদ্দীপকে সমাজকর্মী সমাজকর্মের ব্যক্তি সমাজকর্ম পদ্ধতি ব্যবহার করে কবির সাহেবের ছেলের সমস্যা সমাধান করতে পারে। পেশাদার সমাজকর্মের অন্যতম মৌলিক পদ্ধতি হচ্ছে ব্যক্তি সমাজকর্ম। এ পদ্ধতি সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। এতে ব্যক্তি নিজের সমস্যা নিজে সমাধান করে সমাজে তার যথাযথ ভূমিকা পালন করতে পারে। উদ্দীপকে দেখা যায়, কবির সাহেব মাদকাসক্ত ছেলেকে সংশোধনের জন্য নিরাময় কেন্দ্রে নিয়ে গেলে সমাজকর্মী একটি পদ্ধতি প্রয়োগ করেন। এটি ব্যক্তি সমাজকর্মকে নির্দেশ করে। ব্যক্তি সমাজকর্ম পাঁচটি উপাদানকে কেন্দ্র করে পরিচালিত হয়। যথা- ব্যক্তি বা সাহায্যার্থী, সমস্যা, সমাজকর্ম প্রতিষ্ঠান, সমাজকর্মী ও সমস্যা সমাধান প্রক্রিয়া। এই পাঁচটি উপাদানের প্রতিটিই উদ্দীপকে দৃশ্যমান। ব্যক্তি সমাজকর্মের নানা প্রয়োগক্ষেত্রের মধ্যে মাদকাসক্তি নিরাময়েও এ মৌলিক পদ্ধতিটি প্রয়োগ করা হয়ে থাকে। দেশের উদ্যমী, সম্ভাবনাময় যুব সমাজ দিনদিন মাদকাসক্ত হয়ে কর্মস্পৃহা হারিয়ে ফেলছে। এদের ক্ষেত্রে ব্যক্তি সমাজকর্ম প্রয়োগ করা যায়। এতে তারা সুপ্ত প্রতিভা বিকাশের মাধ্যমে সামাজিক ভূমিকা পালনে সক্ষম হয়ে উঠবে।"
        },
        {
          "label": "ঘ",
          "question": "",
          "explanation": "ব্যক্তি সমাজকর্মের পাঁচটি উপাদান রয়েছে। ব্যক্তি সমাজকর্মের সবচেয়ে গুরুত্বপূর্ণ উপাদান হলো ব্যক্তি। যাকে ব্যক্তি সমাজকর্মের কেন্দ্রবিন্দু বলা হয়। উদ্দীপকে কবির সাহেবের মাদকাসক্ত ছেলে হলো ব্যক্তি যে সমস্যাগ্রস্ত এবং নিজের ক্ষমতায় সমস্যা সমাধানে অক্ষম। আর মাদকাসক্তি হলো সমস্যা যা ব্যক্তি সমস্যাকর্মের দ্বিতীয় উপাদান হিসেবে বিবেচিত। মাদকাসক্তি নিরাময়কেন্দ্র তথা প্রতিষ্ঠান হলো ব্যক্তি সমাজকর্মের তৃতীয় উপাদান। যার মাধ্যমে ব্যক্তি সমাজকর্মের আওতায় সাহায্যাথীর সমস্যা সমাধান করা হয়। তত্ত্বাবধানকারী সমাজকর্মী হলেন পেশাদার প্রতিনিধি। পেশাদার প্রতিনিধি সমাজকর্মের জ্ঞান, অভিজ্ঞতা ও দক্ষতা কাজে লাগিয়ে সমস্যার সমাধান করেন। ব্যক্তি সমাজকর্মের সমস্যা সমাধানের সবচেয়ে গুরুত্বপূর্ণ উপাদান হলো প্রক্রিয়া। কারণ, প্রক্রিয়ার মাধ্যমেই সমস্যাগ্রস্ত ব্যক্তির সমস্যার সমাধান দেওয়া হয়। পরিশেষে বলা যায়, উপরে আলোচিত ব্যক্তি সমাজকর্মের উপাদানগুলোর সমন্বয়ে সমস্যার সমাধান দেওয়া হয়।"
        }
      ]
    },
    {
      "number": "11",
      "uddipok": "আবিদা একটি সমাজকর্ম প্রতিষ্ঠানে কাজ করে। তাকে এমন একটি এলাকায় পাঠানো হয় যেখানে ব্যাপক আকারে যৌতুক প্রথা চালু রয়েছে। সে কাজ করতে গিয়ে অনুমান করে যে শিক্ষার অভাবেই এলাকায় যৌতুকের প্রচলনটা বেশি। কাজ করার জন্য সে একটি নকশা তৈরি করে এবং তথ্য সংগ্রহ শুরু করে। পরে সে তথ্য বিশ্লেষণ করে। পরবর্তীতে তথ্যের মূল্যায়ন শেষে সমস্যার উপর একটি প্রতিবেদন তৈরি করে।",
      "tag": "KCPSCN 25,QCSC 25,QCSC 25",
      "sub_questions": [
        {
          "label": "ক",
          "question": "",
          "explanation": "ফলো আপ বা অনুসরণ বলতে নিবিড়ভাবে পর্যবেক্ষণ করাকে বোঝায়।"
        },
        {
          "label": "খ",
          "question": "",
          "explanation": "Rapport' হলো সমস্যা সমাধান প্রক্রিয়ার একটি কৌশল। সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে যে পেশাগত সম্পর্ক স্থাপন করা হয় তাকে র‍্যাপো বলা হয়। এখানে সমাজকর্মী একজন পেশাদার ব্যক্তি হিসেবে তার আচরণের মাধ্যমে সাহায্যাথীর আস্থাভাজন হবেন। ফলে সমাজকর্মী ও সাহায্যাথীর সম্পর্কের মধ্যকার দূরত্ব দূর হয়ে পারস্পরিক বোঝাপড়ার ভিত্তিতে বন্ধুসুলভআচরণের ক্ষেত্র তৈরি হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ছাত্র-ছাত্রীরা দারিদ্র্যের কারণ উদ্‌ঘাটনের জন্য সমাজকর্ম গবেষণার আশ্রয় গ্রহণ করেছে। এটি সমাজকর্মের অন্যতম সহায়ক পদ্ধতি। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্য সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটানো। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানবকল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞান লাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকে ছাত্র-ছাত্রীরা দারিদ্র্যের কারণ উদঘাটনের জন্য তথ্য সংগ্রহ উপাত্ত বিশ্লেষণ, প্রতিবেদন তৈরিসহ প্রভৃতি কার্য সম্পাদন করে। ছাত্র-ছাত্রীদের এ সকল কর্মকাণ্ড সমাজকর্মের সহায়ক পদ্ধতি সমাজকর্ম গবেষণাকে নির্দেশ করে। সমাজকর্ম গবেষণা দারিদ্র্য, শিশু অপরাধ, মানসিক স্বাস্থ্য, জনসংখ্যাসহ আর্থ-সামাজিক বিভিন্ন সমস্যা নিয়ে গবেষণা করে। গবেষণার ফলাফলের ভিত্তিতে সমস্যা সমাধানে বিভিন্ন পদক্ষেপ গ্রহণ করা হয়। তাই বলা যায়, ছাত্র-ছাত্রীরা দারিদ্র্যের কারণ উদঘাটনে সমাজকর্মের সহায়ক পদ্ধতি হিসেবে সমাজকর্ম গবেষণার আশ্রয় গ্রহণ করেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজকর্ম গবেষণা সুনির্দিষ্ট ধাপ অনুসরণ করে পরিচালিত হয়। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মীর কাজ হলো গবেষণার জন্য সমস্যা চিহ্নিতকরণ। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে।. অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও. সারণিধন্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা, যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকে প্রকাশিত হয়নি, বরং তিনটি ধাপের কথা বলা হয়েছে। তবে সবগুলো ধাপ মেনে চলা হলে সমাজকর্ম গবেষণা পদ্ধতি যেকোনো সমস্যা সমাধানে ভূমিকা রাখতে পারে।"
        }
      ]
    }
  ]
}