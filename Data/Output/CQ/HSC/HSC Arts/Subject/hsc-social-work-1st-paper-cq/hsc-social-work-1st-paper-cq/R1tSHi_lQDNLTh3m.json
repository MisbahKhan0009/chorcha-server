{
  "title": "নূর মোহাম্মদ পাবলিক কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মেহেদী একটি বেসরকারি সংস্থায় কর্মরত। তার সংস্থাটি সমস্যাগ্রস্ত ব্যক্তি, ঝরে পড়া শিশু, মানসিক প্রতিবন্ধী, জনসংখ্যা হ্রাস ও অপরাধ প্রবণ, শিশুদের উন্নয়ন ইত্যাদি ক্ষেত্রে কাজ করে। সংস্থাটি দীর্ঘদিন যাবৎ মানুষের পারস্পরিক সম্পর্কের উন্নয়ন, সম্পদের সদ্ব্যবহারসহ আর্থ-সামাজিক ও মনো-দৈহিক সমস্যা সমাধানে. অবদান রেখে যাচ্ছে।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "CSWE-এর পূর্ণরূপ 'Council for Social Work Education'."
        },
        {
          "label": "খ",
          "question": "",
          "explanation": "সমাজকর্ম হলো বৈজ্ঞানিক পদ্ধতিনির্ভর এমন একটি সাহায্যকারী পেশা যা সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। সাহায্যকারী পেশা হিসেবে সমাজকর্ম বিশ্বজুড়ে স্বীকৃত। এটি সুসংগঠিত সমাজকল্যাণ ব্যবস্থার বৈজ্ঞানিক প্রক্রিয়া। এর মূল লক্ষ্য সমাজের বিভিন্ন সমস্যা সমাধানে সাহায্য করা। সমাজকর্ম বিভিন্ন পদ্ধতির মাধ্যমে ব্যক্তি, দল ও সমষ্টির সমস্যা সমাধানে মানুষকে সাহায্য করে।"
        },
        {
          "label": "গ",
          "question": "",
          "explanation": "অনুচ্ছেদে সমাজকর্মের শিশু কল্যাণ, মানসিক স্বাস্থ্য উন্নয়ন, জনসংখ্যা নিয়ন্ত্রণ, সংশোধনমূলক কার্যক্রম প্রভৃতি পরিধির উল্লেখ রয়েছে। একটি সাহায্যকারী পেশা হিসেবে সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের আর্থ-সামাজিক উন্নয়নে সহায়তা প্রদানে প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধির আওতাভুক্ত। সমাজকর্ম দরিদ্র ও স্বল্পোন্নত দেশের জনগোষ্ঠীর মৌলিক চাহিদা পূরণের সুযোগ সৃষ্টির পাশাপাশি তাদের জীবনমান উন্নয়নে ভূমিকা পালন করে। সমাজকর্মের পরিধিভুক্ত কতিপয় বিষয় হলো অক্ষম ও পঙ্গুদের পুনর্বাসন, ভিক্ষুক পুনর্বাসন, মুক্ত কয়েদি পুনর্বাসন ও অপরাধ সংশোধন। সর্বোপরি সমাজকর্মের পরিধিভুক্ত বিষয় হলো ব্যক্তি, সমাজ ও রাষ্ট্রের বহুমুখী আর্থ-সামাজিক সমস্যা সমাধান। এক্ষেত্রে ব্যক্তির মানসিক স্বাস্থ্যের উন্নয়ন, মানসিক বিকলাঙ্গতা দূরীকরণ, সামাজিক ভূমিকা পালনে সক্ষম করা, দলীয় সমস্যা সমাধান, সমষ্টি উন্নয়ন, কুসংস্কার দূরীকরণ প্রভৃতি সমস্যা সমাধানে ভূমিকা পালন করে। উদ্দীপকের মেহেদির সংস্থাটি ঝড়ে পড়া শিশু, মানসিক প্রতিবন্ধী, জনসংখ্যা হ্রাস, অপরাধ প্রবণ শিশুদের উন্নয়ন প্রভৃতি ক্ষেত্রে কাজ করে। অর্থাৎ মেহেদির সংস্থাটি সমাজকর্মের শিশুকল্যাণ, মানসিক স্বাস্থ্য, অপরাধ সংশোধন প্রভৃতি পরিধি নিয়ে কাজ করে। সমাজকর্ম শিশুর সার্বিক কল্যাণে ভূমিকা রাখে। শিশুর পুষ্টি, স্বাস্থ্য, শিক্ষা, অধিকার ও বিকাশ নিয়ে সমাজকর্ম কাজ করে। একইভাবে সমাজকর্ম মানসিক স্বাস্থ্যের উন্নতিতে কাজ করে অটিজম, সিজোফ্রেনিয়া, ওসিডি, ডিপ্রেশন প্রভৃতি মানসিক সমস্যা নিয়ে কাজ করে। এছাড়াও সমাজকর্ম জনসংখ্যা 'নিয়ন্ত্রণে পরিবার পরিকল্পনা ও অপরাধীদের সংশোধন ও পুনর্বাসনে ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমস্যা সমাধানে সমাজকর্মের গুরুত্ব অত্যধিক। সমাজকর্ম একটি সাহায্যকারী পেশা। আর্থ-মনো-সামাজিক বিভিন্ন সমস্যা সমাধানের ক্ষেত্রে সমাজকর্ম তাৎপর্যপূর্ণ ভূমিকা পালন করে। সমাজকর্ম সমাজজীবনে ব্যক্তির সামাজিক ভূমিকা পালন ক্ষমতার পুনরুদ্ধারে সহায়তা করে। ব্যক্তির আর্থিক, সামাজিক ও মানসিক সমস্যা সমাধানে বিজ্ঞানসম্মত উপায়ে ভূমিকা পালন করে সমাজকর্ম। একইভাবে সমাজকর্ম পরিবার, সমাজ ও সমষ্টি কেন্দ্রিক সমস্যার ক্ষেত্রে কার্যকর সমাধান প্রদান করে। বিশেষ করে সামাজিক বিভিন্ন সেবা, দারিদ্র্য, অপুষ্টি, নিরক্ষরতা, বেকারত্ব, বাল্যবিবাহ, নারীর প্রতি সহিংসতা, প্রতিবন্ধীতা, জলবায়ু, জেন্ডার সমতা প্রভৃতি নানা বিষয়ে সমাজকর্ম পেশা তাৎপর্যপূর্ণ ভূমিকা রাখতে পারে। উদ্দীপকে ঝড়ে পড়া শিশু, মানসিক প্রতিবন্ধীতা, জনসংখ্যা হ্রাস ও অপরাধপ্রবণ শিশু প্রভৃতি সমস্যার কথা বলা হয়েছে। একইভাবে মানুষের পারস্পরিক সম্পর্ক উন্নয়ন, সম্পদের সদ্ব্যবহারসহ আর্থ-সামাজিক ও মনো-দৈহিক সমস্যা সমাধানের কথা বলা হয়েছে। মূলত সমাজকর্ম শিশুর ঝড়ে পড়া, অপরাধপ্রবণ শিশুদের সংশোধন, মানসিক স্বাস্থ্য প্রভৃতি সমস্যা ব্যক্তি সমাজকর্ম ও সহায়ক পদ্ধতি সামাজিক গবেষণা পদ্ধতির মাধ্যমে সমাধান করে। একইভাবে সমাজকর্ম মানুষের পারস্পরিক সম্পর্ক উন্নয়ন যেমন: পারিবারিক বিচ্ছেদ রোধ প্রভৃতি সমস্যা সমাধানে কাউন্সেলিং সেবা প্রদানের মাধ্যমে সমাধান করে। এছাড়াও সমাজকর্ম ব্যক্তি ও সমষ্টির সম্পদের সদ্ব্যবহারের মাধ্যমে আর্থ ও মনো-সামাজিক সমস্যা সমাধানে অবদান রাখে। পরিশেষে বলা যায়, উদ্দীপকে উল্লিখিত সমস্যাগুলোসহ আর্থ সামাজিক অন্যান্য সমস্যার সমাধানে সমাজকর্মের গুরুত্ব অত্যধিক।"
        }
      ]
    },
    {
      "number": "2",
      "uddipok": "শিল্পবিপ্লবের ফলে উৎপাদন ব্যবস্থায় আমূল পরিবর্তন হওয়ার পাশাপাশি বহুমুখী জটিল ও পরস্পর সম্পর্কিত সমস্যার সৃষ্টি হয়, যা অর্থ ও বস্তুগত সেবার মাধ্যমে সমাধান দেওয়া সম্ভব ছিল না। শিল্পবিপ্লবোত্তর আধুনিক সমাজের সৃষ্ট সমস্যা সমাধানে, বৈজ্ঞানিক পদ্ধতিনির্ভর ও বুদ্ধিভিত্তিক পেশাদার সেবা কার্যক্রমের প্রয়োজন দেখা দেয়।",
      "tag": "DB, MB, RB, DIN.B, CB, BB 21,BNMPC 24",
      "sub_questions": [
        {
          "label": "ক",
          "question": "",
          "explanation": "প্রথম শিল্পবিপ্লব নামকরণ করেছিলেন আরনল্ড টয়েনবি।"
        },
        {
          "label": "খ",
          "question": "",
          "explanation": "মূলত দারিদ্র্য দূরীকরণ ও ভিক্ষাবৃত্তি মোকাবিলায় চতুর্দশ শতাব্দী থেকে বিংশ শতাব্দী পর্যন্ত ইংল্যান্ড ও আমেরিকাতে সরকার কর্তৃক যে সব আইন প্রণয়ন ও বাস্তবায়ন করা হয় সেগুলোকেই দরিদ্র আইন বলা হয়। দরিদ্র আইন একটি সামগ্রিক ও সাধারণ পরিভাষা। দরিদ্র আইনের ভিত্তিভূমি হিসেবে ইংল্যান্ডকে বিবেচনা করা হয়ে থাকে। দরিদ্র আইনগুলোর মধ্যে রাজা অষ্টম হেনরি প্রণীত দরিদ্র আইন-১৩৪৯, এলিজাবেথীয় দরিদ্র আইন-১৬০১, শ্রমিক আইন, দরিদ্র আইন সংস্কার ১৮৩৪ বিশেষভাবে উল্লেখযোগ্য।"
        },
        {
          "label": "গ",
          "question": "",
          "explanation": "উদ্দীপকের শিল্পবিপ্লবের ফলে সমাজকর্ম পেশার উদ্ভব ও বিকাশ হয়েছে। শিল্পবিপ্লব মানব সভ্যতায় এনেছে এক আকস্মিক ও ব্যাপক পরিবর্তন। এ পরিবর্তন মানুষকে বস্তুগত ও অর্থনৈতিক সমৃদ্ধি দিয়েছে। তবে এটি সমাজজীবনে বহুমুখী জটিল সমস্যারও সৃষ্টি করেছে। এসব সমস্যা সমাধানে ধর্মীয় মূল্যবোধ, দানশীলতা ও মানবতাবোধ দ্বারা অনুপ্রাণিত স্বেচ্ছামূলক কার্যক্রম ব্যর্থ হলে বাস্তবসম্মত ও বিজ্ঞানভিত্তিক পদক্ষেপ গ্রহণে নতুনভাবে চিন্তাভাবনা ও গবেষণা শুরু হয়। বিজ্ঞানভিত্তিক ও বাস্তবসম্মত এ সেবা কার্যক্রম থেকেই আধুনিক সমাজকর্ম পেশার উদ্ভব হয়। উদ্দীপকেও বলা হয়েছে, শিল্পবিপ্লবের ফলে উৎপাদন ব্যবস্থায় আমূল পরিবর্তন হওয়ার পাশাপাশি জটিল ও পরস্পর সম্পর্কযুক্ত বহুমুখী সমস্যা সৃষ্টি হয়। এসব সমস্যা অর্থ ও বস্তুগত সেবার মাধ্যমে সমাধান সম্ভব হচ্ছিল না। এসব সমস্যা সমাধানে বৈজ্ঞানিক পদ্ধতি নির্ভর ও পেশাদার সেবাকর্মের প্রয়োজন দেখা দেয়। মূলত এর প্রেক্ষিতে ওপরে বর্ণিত সমাজকর্ম পেশার উদ্ভব হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পেশা তথা সমাজকর্মের বিকাশে শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায়, অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণি-দ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। আলোচনার পরিশেষে বলা যায়, সমাজকর্ম পেশার বিকাশে শিল্পবিপ্লবের ভূমিকা অপরিসীম।"
        }
      ]
    },
    {
      "number": "3",
      "uddipok": "একটি দেশের আর্থ-সামাজিক সমস্যা মোকাবিলার জন্য একটি কমিটি গঠন করা হয়েছিল। এ কমিটি সমস্যার পাঁচটি কারণ চিহ্নিত করে এগুলো দূরীকরণের জন্য পাঁচটি সুপারিশ করেন। এগুলো বাস্তবায়নে দেশের উন্নয়নে সুদূরপ্রসারী ভূমিকা রাখে।",
      "tag": "BNMPC 24",
      "sub_questions": [
        {
          "label": "ক",
          "question": "'ব্ল‍্যাক ডেথ' কী?",
          "explanation": "ব্ল‍্যাক ডেথ হলো প্লেগ রোগের ফলে সৃষ্ট একটি মহামারী, যা ১৩৪৬ থেকে ১৩৫৩ সালের মধ্যে পৃথিবীব্যাপী ছড়িয়ে পড়ে।"
        },
        {
          "label": "খ",
          "question": "",
          "explanation": "নির্ভরশীল দরিদ্র বলতে এতিম, পরিত্যক্ত ও অক্ষম পিতা-মাতার সন্তানদেরকে বোঝানো হয়। ১৬০১ সালের দরিদ্র আইনে দরিদ্রদের তিনটি শ্রেণিতে ভাগ করা হয়। নির্ভরশীল দরিদ্র বা নির্ভরশীল শিশু এদের মধ্যে একটি শ্রেণি। এতিম, পরিত্যক্ত ও অক্ষম পিতা-মাতার সন্তানেরা এ পর্যায়ভুক্ত ছিল। এদেরকে কোনো নাগরিকের কাছে বিনা খরচে দত্তক অথবা কম খরচে লালন- পালনের জন্য দেওয়া হতো। ছেলেদের ২৪ বছর এবং মেয়েদেরকে ২১ বছর বা বিয়ের আগমুহূর্ত পর্যন্ত মনিবের বাড়িতে থাকতে হতো।"
        },
        {
          "label": "গ",
          "question": "",
          "explanation": "উদ্দীপকের সাথে বিভারিজ রিপোর্টের সাদৃশ্য রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের দেশের আর্থ-সামাজিক সমস্যা মোকাবিলার জন্য একটি কমিটি গঠন করা হয়। এ কমিটি সমস্যার পাঁচটি কারণ চিহ্নিত করে এগুলো দূরীকরণের জন্য পাঁচটি সুপারিশও করেন। বিভারিজ রিপোর্টেও এইরকম পাঁচটি সুপারিশ উল্লেখ ছিল। বিভারিজ রিপোর্টে এই পাঁচটি কারণকে পঞ্চদৈত্য বলা হয়। এগুলো হলো অভাব, রোগ, অজ্ঞতা, মলিনতা ও অলসতা। এ সমস্যা সমাধানে কমিটি পাঁচটি সুপারিশ করেছিল। সুপারিশগুলো হলো একটি একীভূত সামাজিক বিমা কর্মসূচি প্রবর্তন করা; সরকারি সাহায্যের ব্যবস্থা করা; শিশু ভাতার ব্যবস্থা করা; বিনামূল্যে স্বাস্থ্য ও পুনর্বাসন কর্মসূচি গ্রহণ করা ও পূর্ণ কর্মসংস্থানের সুযোগ সৃষ্টি করা। তাই বলা যায়, উদ্দীপকের সাথে বিভারিজ রিপোর্টের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিভারিজ রিপোর্ট যুক্তরাজ্যের সামাজিক নিরাপত্তা কাঠামো সৃষ্টিতে ও বিশ্বব্যাপী দারিদ্র্য দূরীকরণে অগ্রণী ভূমিকা পালন করে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। এভাবে বিভারিজ রিপোর্ট বিশ্বব্যাপী দারিদ্র্য দূরীকরণে নতুন পথ সৃষ্টি করে। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনায় এবং দারিদ্র্য দূরীকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "4",
      "uddipok": "স্বামী পরিত্যক্ত নাসরীন সমাজকর্মী সুমনের কাছে আসেন। সমাজকর্ম সুমন তাকে অত্যন্ত সম্মানের সাথে গ্রহণ করেন। সমস্যা সমাধানের স্বার্থে নাসরীন তার দাম্পত্য জীবনের অনেক গোপন কথা বলেন। তিনি নাসরীনের গোপন কথাগুলো গোপন রাখেন। এছাড়া নাসরীন তার অবস্থার পরিবর্তনের জন্য সেলাইয়ের কাজ করেন যা সুমন অত্যন্ত শ্রদ্ধার সাথে দেখেন।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম ১৯৪০ সালে পেশা হিসেবে স্বীকৃতি লাভ করে।"
        },
        {
          "label": "খ",
          "question": "",
          "explanation": "আত্মনিয়ন্ত্রণ অধিকার (Right of Self-determination) বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এ অধিকার ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "",
          "explanation": "নাসরীনের সাথে কাজ করতে গিয়ে সুমন সমাজকর্মের ব্যক্তির মূল্য ও মর্যাদার স্বীকৃতি, গোপনীয়তা ও শ্রমের মর্যাদার মূল্যবোধের পরিচয় দিয়েছেন। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার ন্যায় এই পেশাতেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে। উদ্দীপকে নাসরীন সমাজকর্মী সুমনের কাছে গেলে সুমন তাকে অত্যন্ত সম্মানের সাথে গ্রহণ করেন। নাসরিনের গোপন কথাগুলো গোপন রাখেন এবং নাসরিনের সেলাইয়ের কাজকে অত্যন্ত শ্রদ্ধার সাথে দেখেন। এক্ষেত্রে সমাজকর্মী সুমন সমাজকর্মের সাহায্যার্থী নাসরিনকে সম্মানের সাথে গ্রহণ করে ব্যক্তির মূল্য ও মর্যাদার, গোপন কথা গোপন রেখে গোপনীয়তার এবং নাসরিনের সেলাইয়ের কাজকে শ্রদ্ধা করে শ্রমের মর্যাদার মূল্যবোধের পরিচয় দিয়েছেন। সমাজকর্ম প্রতিটি মানুষের সামাজিক মূল্য ও মর্যাদাবোধে বিশ্বাস করে। এজন্য সমাজকর্মীরা যেকোনো সাহায্যাথীকে সম্মানের সাথে গ্রহণ করে। একইভাবে সমস্যা সমাধান ও মনো-সামাজিক অনুধ্যানের অংশ হিসেবে গোপনীয়তা মূল্যবোধ মেনে চলে। এছাড়াও সমাজকর্ম অর্থনৈতিক কাজের সাথে জড়িত শ্রমের মর্যাদা প্রদান করে। মানুষ স্বীকৃত যেকোনো শ্রমের সাথেই যুক্ত থাকুক না কেনো তা কখনোই আত্মসম্মানের পক্ষে হানিকর নয়। তাই সমাজকর্ম শ্রমের মর্যাদা প্রদানকে গুরুত্ব দেয়।"
        },
        {
          "label": "ঘ",
          "question": "",
          "explanation": "একজন সমাজকর্মী হিসেবে সুমনের সমাজকর্মের সবগুলো মূল্যবোধ থাকা জরুরী। সাহায্যকারী পেশা হিসেবে উদ্দীপকে উল্লিখিত সমাজকর্মের মূল্যবোধগুলো ছাড়াও সমাজকর্মের আরো মূল্যবোধ রয়েছে। সমাজকর্মের অত্যন্ত গুরুত্বপূর্ণ মূল্যবোধ হলো আত্মনিয়ন্ত্রণের অধিকার। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার অধিকারই আত্মনিয়ন্ত্রণ অধিকার। সমাজকর্ম সবার জন্য সমান সুযোগ মূল্যবোধে বিশ্বাসী। এ মূল্যবোধের আলোকে সমাজকর্ম প্রতিটি মানুষের স্বার্থ এবং সুযোগকে সমানভাবে গুরুত্ব দিয়ে থাকে। এর ফলে মানুষ নিজস্ব যোগ্যতা, ক্ষমতা ও সামর্থ্য অনুযায়ী সম্পদ এবং সুযোগ-সুবিধা সমানভাবে ভোগ করতে পারে। সম্পদের সদ্ব্যবহার সমস্যা সমাধানের ক্ষেত্রে তাৎপর্যপূর্ণ। তাই সমাজকর্ম সম্পদের সদ্ব্যবহার মূল্যবোধকে ধারণ করে। সমাজের মানুষকে আত্মনির্ভর হতে তথা স্বনির্ভরতা অর্জনে সমাজকর্ম উদ্বুদ্ধ করে। সমাজের একজন স্বাধীন সদস্য হিসেবে ব্যক্তির সুচিন্তিত মতামত প্রদান, রাজনৈতিক ও অর্থনৈতিক কার্যকলাপে অংশগ্রহণ, ব্যক্তিস্বাধীনতা ও কর্মস্বাধীনতা তার প্রাপ্য। তাই সমাজকর্ম গণতান্ত্রিক মূল্যবোধে বিশ্বাসী। এছাড়াও একজন সমাজকর্মীর জন্য ব্যক্তিস্বাধীনতা, সামাজিক দায়িত্ববোধ এবং পারস্পরিক সহনশীলতা ও শ্রদ্ধাবোধের মূল্যবোধ থাকা আবশ্যক। উদ্দীপকে সমাজকর্মী সুমনের মধ্যে ব্যক্তির মূল্য ও মর্যাদার স্বীকৃতি, গোপনীয়তা ও শ্রমের মর্যাদার মূল্যবোধ ফুটে উঠেছে। কিন্তু একজন সমাজকর্মী হিসেবে সমাজকর্মের অন্যান্য মূল্যবোধও তার মধ্যে থাকতে হবে। সমাজকর্মের মূল্যবোধগুলো সমস্যা সমাধানে তাৎপর্যপূর্ণ ভূমিকা পালন করে। পরিশেষে বলা যায়, সমাজকর্মী সুমনের মধ্যে সমাজকর্মের সবগুলো মূল্যবোধ থাকা আবশ্যক।"
        }
      ]
    },
    {
      "number": "5",
      "uddipok": "সুমনা একজন সমাজকর্মী। তার নিকট একজন সমস্যাগ্রস্ত ব্যক্তি সাহায্যের জন্য আসেন। সমস্যাগ্রস্ত বলে তিনি তাকে আন্তরিকতার সাথে গ্রহণ করেন এবং সমস্যা সমাধানে তার মনোভাবের মূল্য ও মর্যাদা দেন। ফলে সুমনার সাথে সাহায্যাথীর সুসম্পর্ক গড়ে ওঠে ও সমস্যার ফলপ্রসূ সমাধান হয়।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "পেশা বলতে বিশেষ কোনো বিষয়ে নির্দিষ্ট জ্ঞান, দক্ষতা ও নৈপুণ্য অর্জনের মাধ্যমে অর্থনৈতিক উদ্দেশ্য অর্জন করাকে বোঝায়।"
        },
        {
          "label": "খ",
          "question": "",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুইটি হলো- ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোনো বিশেষ জ্ঞানার্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "",
          "explanation": "সুমনার কাজে সমাজকর্মের ব্যক্তির মূল্য ও মর্যাদার স্বীকৃতি ও আত্মনিয়ন্ত্রণ মূল্যবোধের প্রতিফলন ঘটেছে। সমাজকর্মের অন্যতম মূল্যবোধ ব্যক্তির মূল্য ও মর্যাদার স্বীকৃতি। সমাজকর্ম বিশ্বাস করে সমাজে বসবাসকারী প্রতিটি ব্যক্তি বিশেষ যোগ্যতা ও মর্যাদার অধিকারী। সুযোগ বা স্বীকৃতির অভাবে মানুষ তার যোগ্যতা কাজে লাগাতে পারে না। তাছাড়া ব্যক্তি চায় সমাজে তার যথার্থ মূল্যায়ন হোক। যতক্ষণ পর্যন্ত ব্যক্তির মূল্য ও মর্যাদার স্বীকৃতি না দেওয়া হবে ততক্ষণ পর্যন্ত তার সুপ্ত ক্ষমতার বিকাশ সাধন করে স্বাবলম্বী করে তোলা সম্ভব নয়। তাই সমাজকর্ম ব্যক্তির মূল্য ও মর্যাদার স্বীকৃতির মূল্যবোধ ধারণ করে। একইভাবে সমাজকর্ম আত্মনিয়ন্ত্রণ অধিকারের মূল্যবোধ ধারণ করে। ব্যক্তির সমস্যার পারিপার্শ্বিক অবস্থা, বিদ্যমান সম্পদ, সামর্থ্য ও সমাধান সম্পর্কে ব্যক্তি নিজে সবার থেকে ভালো জানেন। তাই এক্ষেত্রে সমাজকর্মী ব্যক্তিকে সিদ্ধান্ত গ্রহণের সুযোগ দেয়। উদ্দীপকে সমাজকর্মী সুমনা সমস্যাগ্রস্ত ব্যক্তিকে আন্তরিকতার সাথে গ্রহণ করেন যা সমাজকর্মের ব্যক্তির মূল্য ও মর্যাদার স্বীকৃতি মূল্যবোধকে নির্দেশ করে। একইভাবে সুমনা সমস্যা সমাধানে সমস্যাগ্রস্ত ব্যক্তির মনোভাবের মূল্য ও মর্যাদা দেন যা আত্মনিয়ন্ত্রণ মূল্যবোধকে নির্দেশ করে। তাই বলা যায়, উদ্দীপকে সুমনার কাজে সমাজকর্মের ব্যক্তির মূল্য ও মর্যাদার স্বীকৃতি ও আত্মনিয়ন্ত্রণ অধিকারের মূল্যবোধ ফুটে উঠেছে।"
        },
        {
          "label": "ঘ",
          "question": "",
          "explanation": "সুমনার কাজের সাফল্যের জন্য উদ্দীপকে উল্লিখিত মূল্যবোধগুলোর গুরুত্ব অত্যধিক। উদ্দীপকে সুমনা সমস্যাগ্রস্ত ব্যক্তিকে আন্তরিকতার সাথে গ্রহণ ও সমস্যা সমাধানে তার মনোভাবের মূল্য ও মর্যাদা দেন। যা সমাজকর্মী হিসেবে সমাজকর্মের ব্যক্তির মূল্য ও মর্যাদার স্বীকৃতি ও আত্মনিয়ন্ত্রণ অধিকারের মূল্যবোধকে নির্দেশ করে। উদ্দীপকের সমস্যা সমাধানে সুমনার কাজের ক্ষেত্রে এই মূল্যবোধগুলো তাৎপর্যপূর্ণ ভূমিকা পালন করবে। একজন সমস্যাগ্রস্ত ব্যক্তি যখন সমস্যার সমাধানের জন্য সমাজকর্মীর কাছে আসেন তখন সে অনেকটা নাজুক অবস্থায় থাকেন। এ অবস্থায সে যদি সমাজকর্মীর কাছে ভালো ব্যবহার না পান বা সমাজকর্মী যদি তাকে আন্তরিকতার সাথে গ্রহণ না করেন তবে সমস্যাগ্রস্ত ব্যক্তি নিরাশ হবে। সমস্যাগ্রস্ত ব্যক্তিকে মূল্যায়ন না করলে বা মর্যাদা না দিলে ব্যক্তি তার সমস্যা সম্পর্কে বিস্তারিত তথ্য সমাজকর্মীর কাছে প্রকাশ করবেন না। এমনকি সমস্যা সমাধান প্রক্রিয়ার মাঝখানে সমস্যাগ্রস্ত ব্যক্তি সমাজকর্মীর কাছে আসা বন্ধ করে দিতে পারেন। তাই একজন সমাজকর্মীকে সমস্যাগ্রস্ত ব্যক্তিকে অত্যন্ত আন্তরিকতার সাথে গ্রহণ ও পর্যাপ্ত মর্যাদা দিতে হয়। একইভাবে সমাজকর্মীকে সমস্যা সমাধানের ক্ষেত্রে আত্মনিয়ন্ত্রণ অধিকার মূল্যবোধ মেনে চলতে হয়। এটি এজন্য আবশ্যক যে, এটি সমস্যার প্রকৃত ও ফলপ্রসূ সমাধান আনয়নে গুরুত্বপূর্ণ ভূমিকা পালন করে। সমাজকর্মী সমস্যা ও এর সমাধানের সার্বিক দিক সমস্যাগ্রস্ত ব্যক্তির কাছে উপস্থাপন করবেন। কিন্তু চুড়ান্ত সিদ্ধান্ত নিবে সমস্যাগ্রস্ত ব্যক্তি। ফলে সমস্যার প্রকৃত সমাধান পাওয়া যায়। উপরের আলোচনা শেষে বলা যায়, সুমনার কাজের সাফল্যের জন্য সমাজকর্মের ব্যক্তির মূল্য ও মর্যাদার স্বীকৃতি ও আত্মনিয়ন্ত্রণ অধিকার মূল্যবোধ অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "আসগর আলী একজন খ্যাতিমান ডাক্তার ছিলেন। তার মৃত্যুর আগে উইল করে সম্পত্তি তিন ভাগ করেন। একভাগ জনকল্যাণ কাজে, আরেকভাগ তার বংশধরদের জন্য এবং বাকি অংশ ধর্মীয় কাজে ব্যয় করে। এ দানকৃত সম্পত্তির আয় দ্বারা দুস্থ এতিম ও অসহায়দের স্বাস্থ্য, চিকিৎসা ও উন্নয়নমূলক কাজ করে থাকে।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "যাকাতের খাত ৮টি।"
        },
        {
          "label": "খ",
          "question": "ওয়াক্‌ফ বলতে কী বোঝায়?",
          "explanation": "ওয়াক্‌ফ একটি আরবি শব্দ; যার বাংলা অর্থ হলো আটক। এখানে আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝায়। ওয়াক্‌ফ বলতে ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। ওয়াক্ত ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। এর সুপ্রতিষ্ঠিত আইনগত ভিত্তি রয়েছে। সাধারণত ইসলামি আইন মোতাবেক ওয়াক্ফ সম্পত্তি প্রদান, নিয়ন্ত্রণ ও পরিচালনা করা হয়ে থাকে।"
        },
        {
          "label": "গ",
          "question": "",
          "explanation": "আসগর আলীর সম্পত্তির দান কার্যক্রমে সনাতন সমাজকল্যাণ প্রতিষ্ঠান ওয়াকফ এর সাথে সাদৃশ্য রয়েছে। নিম্নের অনুরূপঃ ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াকফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াকফ-ই-আহলি এবং ধর্মীয় কাজে স্থায়ীভাবে দান করলে ওয়াকফ-ই-লিল্লাহ বলে। উদ্দীপকের সুমনের কর্মকাণ্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াক্ত এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকাণ্ডের মধ্যে সাদৃশ্য রয়েছে। তাই বলা যায়, সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ মুসলমানদের ওয়াকফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত গোপাল ও সুমনের কর্মকাণ্ড যথাক্রমে দেবোত্তর ও ওয়াকফ প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। এর মাধ্যমে ধর্মীয় শিক্ষাদান প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকাণ্ড পরিচালনা করা যায়। উদ্দীপকের গোপাল ও সুমনের উৎসর্গীকৃত সম্পত্তি দেবোত্তর ও ওয়াক্তের মাধ্যমে যথাযথভাবে কাজে লাগিয়ে সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের গোপাল ও সুমনের কর্মকান্ড দেবাত্তর ও ওয়াক্ফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "7",
      "uddipok": "পরেশ দেবনাথ ধনাঢ্য ব্যক্তি। তিনি তার সম্পদের কিছু অংশ পাপমোচন, স্বর্গলাভ এবং ভগবানের সন্তুষ্টির জন্য স্থায়ীভাবে উৎসর্গ করেন। তার বিশ্বাস তার এ কাজের ফলে পরপারে মুক্তি পাবেন।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "'Inn' শব্দের অর্থ সরাইখানা।"
        },
        {
          "label": "খ",
          "question": "",
          "explanation": "ধর্মগোলা বলতে ব্রিটিশ শাসিত ভারতীয় উপমহাদেশে দুর্ভিক্ষজনিত পরিস্থিতিতে গৃহীত এক ধরনের কল্যাণমূলক প্রচেষ্টাকে বোঝায়। ধর্মগোলা মূলত খাদ্যশস্য সংরক্ষণের পদ্ধতি। ফসল কাটার মৌসুমে কৃষকদের কাছ থেকে খাদ্যশস্য সংগ্রহ করে ধর্মগোলায় সংরক্ষণ করা হতো। পরবর্তীকালে দুর্ভিক্ষের সময় সেখান থেকে কৃষকদের বিনা সুদে খাদ্যশস্য সরবরাহ করা হতো। দুর্ভিক্ষ ছাড়াও ধর্মগোলা থেকে অভাবের সময় কৃষকদের বিনা সুদে ঋণ দেওয়া হতো। মূলত দরিদ্র কৃষকদের সহযোগিতা করা ছিল ধর্মগোলা গঠনের মূল কারণ।"
        },
        {
          "label": "গ",
          "question": "",
          "explanation": "উদ্দীপকে পরেশ দেবনাথের কর্মকাণ্ড ঐতিহ্যগত সমাজকল্যাণ প্রতিষ্ঠান দেবোত্তরকে নির্দেশ করে। দ্রুত পরিবর্তনশীল ও শিল্পায়িত সমাজব্যবস্থায় অসুস্থতা, বেকারত্ব, দরিদ্রতা, উপার্জনে অক্ষমতা, পেশাগত দুর্ঘটনা, মানসিক প্রতিবন্ধিতা ও অন্যান্য বিপদাপদের কারণে সমস্যাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা। বয়স্ক ভাতা, প্রতিবন্ধী ভাতা, বিধবা ভাতা, মাতৃত্বকালীন ভাতা প্রভৃতি সামাজিক নিরাপত্তার উদাহরণ। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথার সম্পত্তি উৎসর্গ করা হয়। এ প্রথা সাধারণত দু'ধরনের হয়। যথা- আংশিক দেবোত্তর এবং সার্বিক দেবোত্তর। উদ্দীপকে পরেশ দেবনাথ তার সম্পত্তির কিছু অংশ পাপমোচন, স্বর্গলাভ এবং ভগবানের সন্তুষ্টির জন্য উৎসর্গ করে। পরেশ দেবনাথের এরূপ দান কর্মকাণ্ড ঐতিহ্যগত সমাজকল্যাণ প্রতিষ্ঠান দেবোত্তরকে নির্দেশ করে। কেননা পরেশ দেবনাথ ভগবানের সন্তুষ্টির জন্য তার সম্পত্তি উৎসর্গ করেন। যা মূলত দেবোত্তরকেই ইঙ্গিত করে।"
        },
        {
          "label": "ঘ",
          "question": "",
          "explanation": "মানবকল্যাণে উদ্দীপকে ইঙ্গিতকৃত দেবোত্তরের গুরুত্ব অত্যধিক। সনাতন সমাজকল্যাণ প্রতিষ্ঠান হিসেবে দেবোত্তর মানবকল্যাণে গুরুত্বপূর্ণ ভূমিকা পালন করে। হিন্দু ধর্মাবলম্বী সম্পদশালী মানুষ ভগবানের সন্তুষ্টি লাভের উদ্দেশ্যে তাদের সম্পত্তি ধর্মীয় ও জনকল্যাণে উৎসর্গ করে। এর ফলে হিন্দু ধর্মাবলম্বি মানুষজন ও সাধারণ মানুষজন বিভিন্নভাবে উপকৃত হয়। দেবোত্তরকৃত সম্পত্তি দ্বারা প্রতিষ্ঠিত হাসপাতালে অসহায় দরিদ্র হিন্দু, মুসলিম ও অন্যান্য ধর্মের মানুষজন স্বল্প খরচে চিকিৎসা লাভ করতে পারে। উৎসর্গকৃত সম্পত্তি দ্বারা প্রতিষ্ঠিত, স্কুল, কলেজ, বিশ্ববিদ্যালয়ে সকল ধর্মের মানুষজন শিক্ষা লাভ করতে পারে। দেবোত্তর সম্পত্তির আয় দ্বারা রাস্তাঘাট নির্মাণ, ত্রাণকার্য পরিচালনা প্রভৃতি দ্বারা দরিদ্র মানুষ আর্থিকভাবে লাভবান হয়। একইভাবে দেবোত্তরকৃত সম্পত্তি দ্বারা প্রতিষ্ঠিত মন্দির, পূজামণ্ডপ, আশ্রম প্রভৃতির মাধ্যমে হিন্দু ধর্মাবলম্বিরা তাদের ধর্ম পালন করতে পারে। দেবোত্তর সম্পত্তির আয় দ্বারা রাস্তাঘাট নির্মাণ, ত্রাণকার্য পরিচালনা প্রভৃতি দ্বারা দরিদ্র মানুষ আর্থিকভাবে লাভবান হয়। একইভাবে দেবোত্তরকৃত সম্পত্তি দ্বারা প্রতিষ্ঠিত মন্দির, পূজামণ্ডপ, আশ্রম প্রভৃতির মাধ্যমে হিন্দু ধর্মাবলম্বিরা তাদের ধর্ম পালন করতে পারে। এছাড়া দেবোত্তর প্রথার ফলে হিন্দু সম্প্রদায়ের সম্পত্তি দরিদ্রদের সহায়তায় ব্যয় করা হয় যা সামাজিক বৈষম্য রোধে ভূমিকা রাখে। সার্বিকভাবে দেবোত্তরকৃত সম্পত্তি দরিদ্র মানুষের শিক্ষা, চিকিৎসা, দরিদ্রভোজন, ত্রাণ, রাস্তাঘাটসহ জনকল্যাণমূলক 'বিভিন্ন কার্যক্রম পালন করে মানবকল্যাণে তাৎপর্য ভূমিকা পালন করতে পারে। পরিশেষে বলা যায়, মানবকল্যাণে দেবোত্তরের গুরুত্ব অপরিসীম।"
        }
      ]
    },
    {
      "number": "8",
      "uddipok": "দড়ি দিয়ে বেঁধে, ঢাকঢোল পিটিয়ে এক বিধবা মহিলাকে নিয়ে যাওয়া হচ্ছে। যার স্বামী অসীম দাস কিছু সময় আগে মারা গিয়েছেন। বিধবাকে নেয়া হচ্ছে সহমরণে অনন্তকালের স্বর্গবাসের জন্য। ধর্মের দোহাই দিয়ে স্বামীর চিতায় জীবন্ত দাহ করার এক নিষ্ঠুর প্রথা।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "১৮২৯ সালে নিষ্ঠুর সতীদাহ প্রথা নিরোধ আইন পাশ হয়।"
        },
        {
          "label": "খ",
          "question": "",
          "explanation": "সাধারণত সমাজের অসুবিধাগ্রস্ত, দুস্থ, অসহায় শ্রেণির কল্যাণে গৃহীত যাবতীয় কার্যাবলিকেই সমাজসেবা বলা হয়। সমাজকর্মের সাথে সংশ্লিষ্ট প্রত্যয়গুলোর মধ্যে সমাজসেবা অন্যতম। আধুনিক ধারণা মতে, সমাজসেবা হলো মানব সম্পদ উন্নয়ন ও সংরক্ষণে নিয়োজিত সংগঠিত কার্যক্রমের সমষ্টি।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে অজয় রায়ের আন্দোলন ভারতীয় উপমহাদেশের সতীদাহ প্রথা বিলোপ আন্দোলনকে নির্দেশ করে। ধর্মের দোহাই দিয়ে স্বামীর সাথে নরকবাসের ভয় দেখিয়ে বিধবা পত্নীকে জোর করে স্বামীর চিতায় জীবন্ত দাহ করার প্রথাই হলো সতীদাহ প্রথা। এটি ছিল মধ্যযুগে ভারতীয় উপমহাদেশে প্রচলিত একটি নিষ্ঠুর ও অমানবিক প্রথা। সতীদাহের নামে দড়ি দিয়ে বেঁধে, বিধবার অসহায় আর্তনাদকে ঢাক-ঢোল এবং দর্শকদের উল্লসিত চিৎকারে নিমগ্ন করে পৈশাচিক পদ্ধতিতে নারী হত্যা অনুষ্ঠিত হতো। রাজা রামমোহন রায়ের প্রচেষ্টায় সতীদাহ প্রথার বিরুদ্ধে তীব্র আন্দোলন গড়ে ওঠে। এ আন্দোলনের ফলে ১৮২৯ সালের ৪ ডিসেম্বর লর্ড উইলিয়াম বেন্টিংক সতীদাহ প্রথা উচ্ছেদ আইন প্রবর্তন করেন এবং একে দণ্ডনীয় অপরাধ হিসেবে ঘোষণা করেন। উদ্দীপকে দেখা যায়, ঢোল আর বাদ্যের তালে তালে ধাক্কা দিয়ে একটি মেয়েকে এগিয়ে নেওয়া হচ্ছে। তার স্বামী অমর চক্রবর্তী কিছুক্ষণ আগে মারা যাওয়ায় মেয়েটিকে স্বামীর সাথে সহমরণে যেতে হবে। কিন্তু উদ্দীপকের অজয় রায় এই নিষ্ঠুর প্রথার বিরুদ্ধে আন্দোলন গড়ে তোলেন। ফলে ১৮২৯ সালে এ অমানবিক প্রথা নিরোধ আইন পাস হয়। উদ্দীপকের অজয় রায়ের আন্দোলন ভারতীয় উপমহাদেশের সতীদাহ প্রথা উচ্ছেদ আন্দোলনকেই ইঙ্গিত করছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপক ইঙ্গিতকৃত সতীদাহ প্রথা উচ্ছেদ আন্দোলনের প্রভাব অপরিসীম। মধ্যযুগে হিন্দু সমাজে সতীদাহ প্রথা নামক একটি নিষ্ঠুর প্রথা প্রচলিত ছিল। এতে সতীদাহ বলতে স্বামীর মৃত্যুর পর তার সাথে স্ত্রীকে একই চিতায় জীবন্ত দাহ করাকে বোঝায়। উনিশ শতকের শুরুর দিকে 'রাজা রামমোহন রায়ের নেতৃত্বে এ প্রথার বিরুদ্ধে তীব্র আন্দোলন গড়ে উঠে এবং তৎকালীন ব্রিটিশ ভাইসরয় লর্ড উইলিয়াম বেন্টিংক সতীদাহ প্রথা নিষিদ্ধ করেন। উদ্দীপকের অজয় রায়ের আন্দোলনটি সতীদাহ প্রথা উচ্ছেদ আন্দোলনেরই অনুরূপ। সতীদাহ ছিল একটি অত্যন্ত অমানবিক ও নিষ্ঠুর প্রথা। মূলত তৎকালীন হিন্দু পুরোহিত ও সমাজপতিরাই সতীদাহ প্রথা ব্যবস্থাকে সচল রেখেছিলেন। অষ্টাদশ ও ঊনবিংশ শতাব্দীতে সতীদাহে মৃত্যুর হার ব্যাপক আকারে বৃদ্ধি পায়। এ সময়ে ধর্মের দোহাই দিয়ে ১৮১৫ থেকে ১৮২৮ সাল পর্যন্ত শুধু বাংলায় ৮,১৩৪ টি সতীদাহ ঘটে। এ সময়ই রাজা রামমোহন রায় এই নিষ্ঠুর প্রথার বিরুদ্ধে ব্যাপক আন্দোলন গড়ে তোলেন, যা সতীদাহ প্রথা উচ্ছেদ আন্দোলন নামে পরিচিত। তার অক্লান্ত পরিশ্রমের ফলে ১৮২৯ সালের ৪ ডিসেম্বর লর্ড উইলিয়াম বেন্টিংক সতীদাহ প্রথা উচ্ছেদ আইন প্রবর্তন করেন এবং একে দন্ডনীয় অপরাধ হিসেবে ঘোষণা করেন। মূলত সতীদাহ প্রথা উচ্ছেদ আন্দোলনের ফলে তৎকালীন হিন্দু বিধবারা এ কুৎসিত প্রথার হাত থেকে পরিত্রাণ লাভ করে। পাশাপাশি গোঁড়া হিন্দুদের সতীদাহ প্রথার পেছনে যে ধর্মীয় কুসংস্কার প্রচলিত ছিল তা দূর হয়। সমাজের মানুষের মধ্যে সচেতনতা ও বিবেকবোধ জাগ্রত হয়। সেই সাথে হিন্দু সমাজে বিধবা নারীর বেঁচে থাকার অধিকার প্রতিষ্ঠিত হয় এবং নারীদের মর্যাদা বৃদ্ধি পায়। উপরের আলোচনা থেকে বলা যায়, উদ্দীপকে ইঙ্গিতকৃত সতীদাহ উচ্ছেদ আন্দোলন সমাজে অত্যন্ত ইতিবাচক প্রভাব ফেলেছিল।"
        }
      ]
    },
    {
      "number": "9",
      "uddipok": "জনাব মহসীন একজন পেশাদার সমাজকর্মী। তিনি সমস্যাগ্রস্ত ব্যক্তির উপর জোরপূর্বক 'কোন সিদ্ধান্ত চাপিয়ে দেন না। সিদ্ধান্ত গ্রহণের ক্ষেত্রে ব্যক্তির মতামত প্রকাশের স্বাধীনতা দেওয়া হয়। যাতে সমস্যাগ্রস্ত ব্যক্তি নিজেই নিজের সিদ্ধান্ত গ্রহণে সক্ষম হয়।",
      "tag": "DB, MB, RB, DIN.B, CB, BB 21,BNMPC 24",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজকর্মের উপাদান ৫টি।"
        },
        {
          "label": "খ",
          "question": "",
          "explanation": "সমাজকর্ম পেশা বলতে একটি বিজ্ঞানভিত্তিক পদ্ধতিনির্ভর সাহায্যকারী পেশাকে বোঝায়। সমাজকর্ম পেশা হচ্ছে পেশাদার ব্যক্তিদের দ্বারা পরিচালিত বিজ্ঞান ও কলাভিত্তিক এমন একটি সাহায্যকারী পেশা, যা সমাজস্থ ব্যক্তি, দল ও সমষ্টির নিজস্ব সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে গড়ে তোলার প্রচেষ্টা চালায়। এ পেশার মূল লক্ষ্য হচ্ছে, বিজ্ঞানসম্মত পদ্ধতিতে সমাজের মানুষের সামগ্রিক কল্যাণ সাধন।"
        },
        {
          "label": "গ",
          "question": "",
          "explanation": "উদ্দীপকে ব্যক্তি সমাজকর্মের আত্মনিয়ন্ত্রণ অধিকার নীতির ইঙ্গিত রয়েছে। ব্যক্তি সমাজকর্মের অন্যতম নীতি হলো আত্মনিয়ন্ত্রণ অধিকার। আত্মনিয়ন্ত্রণ অধিকার দ্বারা ব্যক্তি সমাজকর্মের সমস্যা সমাধান প্রক্রিয়ায় সাহায্যার্থীর স্বীয় সিদ্ধান্ত গ্রহণ ও মতামত প্রকাশের অধিকারকে বোঝায়। এ নীতি অনুযায়ী ব্যক্তি সমাজকর্মে সমস্যা সমাধানের ক্ষেত্রে জোরপূর্বক কোনো সিদ্ধান্ত বা সমাধান সাহায্যার্থীর উপর চাপিয়ে দেওয়া হয় না। সিদ্ধান্ত গ্রহণের ক্ষেত্রে ব্যক্তির মতামত, চিন্তাধারা ও দৃষ্টিভঙ্গির যথাযথ প্রকাশের স্বাধীনতা দেওয়া হয়। যাতে সে নিজেই সিদ্ধান্ত গ্রহণে সক্ষম হয়। এ নীতি অনুসরণের মাধ্যমে সমাজকর্মীরা সাহায্যার্থীর ক্ষমতা, দুর্বলতা ইত্যাদি মূল্যায়ন করে সমস্যা সমাধান পরিকল্পনা গ্রহণ করে থাকেন। উদ্দীপকের জনাব ফজল সাহেব একজন পেশাদার সমাজকর্মী। তিনি সমস্যাগ্রস্ত ব্যক্তির ওপর জোরপূর্বক কোনো সিদ্ধান্ত চাপিয়ে দেন না। সিদ্ধান্ত গ্রহণের ক্ষেত্রে ব্যক্তির মতামত প্রকাশের স্বাধীনতা দেন যাতে সমস্যাগ্রস্ত ব্যক্তি নিজেই নিজের সিদ্ধান্ত নিতে পারেন। উদ্দীপকের এই বিষয়টি ওপরে বর্ণিত ব্যক্তি সমাজকর্মের আত্মনিয়ন্ত্রণ অধিকার নীতির সাথে সাদৃশ্যপূর্ণ। তাই বলা যায়, উদ্দীপকে ব্যক্তি সমাজকর্মের আত্মনিয়ন্ত্রণ অধিকার নীতিই ফুটে উঠেছে।"
        },
        {
          "label": "ঘ",
          "question": "",
          "explanation": "ব্যক্তির সমস্যা সমাধানে উক্ত নীতি অর্থাৎ আত্মনিয়ন্ত্রণ অধিকার নীতির তাৎপর্য অপরিসীম। আত্মনিয়ন্ত্রণ অধিকার নীতির আলোকে ব্যক্তি সমাজকর্মে সমস্যা সমাধানের ক্ষেত্রে জোরপূর্বক কোনো সিদ্ধান্ত সমস্যাগ্রস্ত ব্যক্তির ওপর চাপিয়ে দেওয়া হয় না। সিদ্ধান্ত গ্রহণের ক্ষেত্রে তাকে মতামত প্রকাশের স্বাধীনতা দেওয়া হয়। উদ্দীপকে পেশাদার সমাজকর্মী জনাব ফজলের কার্যক্রমে ব্যক্তি সমাজকর্মের এ নীতিরই প্রতিফলন ঘটেছে। ব্যক্তি সমাজকর্ম হচ্ছে সমস্যা সমাধানের একটি সক্ষমকারী প্রক্রিয়া। ব্যক্তি সমাজকর্মের অনুসৃত নীতিগুলোর মধ্যে আত্মনিয়ন্ত্রণ অধিকার নীতি অন্যতম। এ নীতি অনুসরণের মাধ্যমে সমাজকর্মী সাহায্যার্থীর ক্ষমতা, দুর্বলতা ইত্যাদি মূল্যায়ন করে সমস্যা সমাধানে যথাযথ পরিকল্পনা গ্রহণ করতে পারেন। এ নীতি সাহায্যার্থীকে তার ভালো-মন্দ, সমস্যা ও সমাধান, নিজস্ব চিন্তা ও ধ্যান-ধারণা প্রভৃতি সম্পর্কে সিদ্ধান্ত গ্রহণের অধিকারের স্বীকৃতি দেয়। এতে সাহায্যার্থীর মধ্যে আত্মবিশ্বাস, আত্মপ্রত্যয় এবং অনুপ্রেরণা জন্মে। ফলে সমাজকর্মীর সহায়তা ও তত্ত্বাবধানে সাহায্যার্থী নিজেই তার ভূমিকা ও করণীয় সম্পর্কে সিদ্ধান্ত গ্রহণ করতে সক্ষম হয়। উপরের আলোচনা থেকে বলা যায়, সমস্যা সমাধানে সাহায্যার্থীকে আত্মবিশ্বাসী ও আত্মপ্রত্যয়ী করে তুলতে ব্যক্তি সমাজকর্মের আত্মনিয়ন্ত্রণ অধিকার নীতির গুরুত্ব অনস্বীকার্য।"
        }
      ]
    },
    {
      "number": "10",
      "uddipok": "কেশবপুর গ্রামের বেশিরভাগ জনগণ অসচেতন, সংগঠিত ও দরিদ্র। গ্রামের একজন উচ্চশিক্ষিত যুবক জুয়েল গ্রামের যুবকদের একত্রিত করে একটি সমবায় সমিতি গঠন করে এবং সদস্যদের চাঁদা, অনুদান, সরকারি আর্থিক ও কারিগরি সাহায্য নিয়ে সমবায় পদ্ধতিতে চাষাবাদ, হাঁস-মুরগি পালন শিক্ষা কার্যক্রম প্রভৃতি কর্মসূচি গ্রহণ করেন এবং গ্রামীণ জনগোষ্ঠীকে সংগঠিত ও স্বাবলম্বী করতে চেষ্টা করেন।",
      "tag": "BNMPC 24",
      "sub_questions": [
        {
          "label": "ক",
          "question": "",
          "explanation": "দল সমাজকর্মের কেন্দ্রবিন্দুতে থাকেন দল ।"
        },
        {
          "label": "খ",
          "question": "",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টিকেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির জনগণের প্রয়োজন ও সম্পদের মধ্যে সমন্বয় করা হয়। এর মূল উদ্দেশ্য হলো, এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "",
          "explanation": "উদ্দীপকে সমাজকর্মী জুয়েলের দল সমাজকর্ম (Social Group work) পদ্ধতির জ্ঞান প্রয়োগ করে কেশবপুর গ্রামের উন্নয়নের প্রচেষ্টা চালাচ্ছেন। সমাজকর্মের যে পদ্ধতি অনুসারে কোনো দলের (Group) সমস্যা সমাধান ও উন্নয়নের লক্ষ্যে কাজ করা হয়, তাকে দল সমাজকর্ম পদ্ধতি বলে। এই পদ্ধতির মাধ্যমে দলের সমস্যা চিহ্নিত এবং এর কার্যকর সমাধান নিশ্চিত করার লক্ষ্যে প্রচেষ্টা চালানো হয়। উদ্দীপকে কেশবপুর গ্রামের জনগণ অশিক্ষা, অসচেতনতা ও দারিদ্র্যের মতো সমস্যায় জর্জরিত। এ প্রেক্ষিতে জুয়েল গ্রামের কয়েকজন যুবককে একত্রিত করে সমস্যা সমাধানে উদ্যোগী হয়েছেন। তিনি একটি সমবায় সমিতি গঠনের মাধ্যমে গ্রামীণ জনগোষ্ঠীকে আর্থিক ও শিক্ষাগত দিক থেকে সহায়তা করার চেষ্টা করছেন। এক্ষেত্রে তার অনুসরণ করা পদ্ধতির সাথে দল সমাজকর্মের মিল পাওয়া যায়। কারণ এ পদ্ধতিতে দলের সমস্যা' সমাধানের ওপর গুরুত্বারোপ করা হয়। এজন্য দল সমাজকর্মী (Group Worker) কেন্দ্রবিন্দুতে থেকে কার্যকর পদক্ষেপ নেন। তিনি দলের সদস্যদের ব্যক্তিগত যোগ্যতা, দক্ষতা, অভিজ্ঞতা ও আগ্রহের ওপর ভিত্তি করে তাদের দায়িত্ব ও ভূমিকা নির্ধারণ করে দেন। এর ফলে সহযোগিতাপূর্ণ পরিবেশে সমস্যা মোকাবিলা করা সম্ভব হয়। উদ্দীপকের জুয়েলের ভূমিকাও দল সমাজকর্মীরই (Group Worker) অনুরূপ। তাই বলা যায়, তার কর্মকাণ্ডে দল সমাজকর্মেরই প্রতিফলন ঘটেছে।"
        },
        {
          "label": "ঘ",
          "question": "",
          "explanation": "বাংলাদেশের গ্রামীণ জনগোষ্ঠীর সার্বিক উন্নয়নে জুয়েলের অনুসৃত দল সমাজকর্ম পদ্ধতি সফলভাবে প্রয়োগ করা সম্ভব। বাংলাদেশের গ্রামাঞ্চলে দারিদ্র্য, নিরক্ষরতা, অজ্ঞতা, একতার অভাব ইত্যাদি সমস্যা বিদ্যমান। ফলে গ্রামীণ জনগোষ্ঠীর জীবনযাত্রার মান উন্নত নয়। এ প্রেক্ষিতে তাদের সমস্যার সমাধানে দল সমাজকর্ম পদ্ধতি উদ্দীপকের মতো কার্যকর ভূমিকা রাখতে পারে। দল সমাজকর্ম পদ্ধতিতে সমস্যা সমাধানের জন্য নির্দিষ্ট প্রক্রিয়া ও ধাপ রয়েছে। বাংলাদেশের গ্রামীণ জনগোষ্ঠীর সমস্যা সমাধানে সেই নির্দিষ্ট প্রক্রিয়া ও ধাপই অনুসরণ করতে হবে। এ প্রক্রিয়ার মাধ্যমে প্রথমেই সমস্যার কারণ নির্ণয় করতে হবে। যেমন- গ্রামীণ জনগোষ্ঠীর সমস্যাগুলো মূলত শিক্ষার অভাব ও অসচেতনতার কারণেই সৃষ্টি হয়। এরপর সমস্যা বিশ্লেষণের মাধ্যমে এর প্রভাব কী ধরনের হতে পারে তা নির্ণয় করতে হবে। যেমন- গ্রামীণ জনগোষ্ঠীর ওপর সামাজিক সমস্যাসমূহ নেতিবাচক প্রভাব ফেলে। এভাবে সমস্যা বিশ্লেষণের মাধ্যমে তা সমাধানে কার্যকর পদক্ষেপ নিতে হবে। উদ্দীপকের জুয়েল এক্ষেত্রে সঠিক পদ্ধতি অনুসরণ করেছেন। তার কর্মপদ্ধতি একজন দল সমাজকর্মীর জন্য আদর্শ হতে পারে। অর্থাৎ সমবায় সমিতি গঠনের মাধ্যমে গ্রামীণ জনগোষ্ঠীকে ঐক্যবদ্ধ এবং আর্থিক ও শিক্ষাগত দিক থেকে উন্নত করে তুলতে একজন সমাজকর্মী জুয়েলের মতোই কাজ করতে পারেন। উপরের আলোচনা থেকে বলা যায়, বাংলাদেশের গ্রামীণ জনগোষ্ঠীর সার্বিক উন্নয়নে দল সমাজকর্ম পদ্ধতির সঠিক প্রয়োগ সফলতা বয়ে আনতে পারে।"
        }
      ]
    },
    {
      "number": "11",
      "uddipok": "ঝিনাইদহ জেলার ‘শৈলকুপায় আত্মহত্যার হার অনেক বেশী' বলে বিবেচিত। আত্মহত্যার হার সত্যিই বেশি কি না জানার জন্য ঢাকা বিশ্ববিদ্যালয়ের সমাজবিজ্ঞান বিভাগের শিক্ষক ড. কিবরিয়া কিছু শিক্ষার্থীকে নিয়ে তথ্য সংগ্রহ শুরু করেন। তাদের উদ্দেশ্য ছিল আত্মহত্যাকারীর সংখ্যা, বয়স, শিক্ষা, কারণ, প্রেক্ষাপট, জীবিকা, আর্থ- সামাজিক অবস্থাসহ অন্যান্য সম্পর্কে প্রাথমিক তথ্য সংগ্রহ ও যাচাই-বাছাইয়ের মাধ্যমে প্রতিবেদন তৈরি ও সুপারিশ করা।",
      "tag": "RB, BB 17,BNMPC 24",
      "sub_questions": [
        {
          "label": "ক",
          "question": "সামাজিক কার্যক্রম কী?",
          "explanation": "সামাজিক কার্যক্রম হলো পরিকল্পিত ও সংগঠিত উপায়ে সমাজে পরিবর্তনের প্রক্রিয়া।"
        },
        {
          "label": "খ",
          "question": "সমাজকর্ম বাস্তবায়নের জন্য কেন সমাজকর্ম প্রশাসনের প্রয়োজন হয়?",
          "explanation": "সমাজকর্ম বাস্তবায়নের জন্য প্রয়োজনীয় নীতি ও পরিকল্পনা প্রণয়নে সমাজকর্ম প্রশাসনের প্রয়োজন হয়। সমাজকর্ম প্রশাসন সমাজস্থ, ব্যক্তি, দল ও সমষ্টির সমস্যা সমাধান; চাহিদা ও মূল্যবোধ এবং সমাজকর্ম পেশার সাথে সামঞ্জস্যপূর্ণ কর্মসূচি প্রণয়ন ও পরিচালনায় অগ্রণী ভূমিকা পালন করে। প্রকৃতপক্ষে সমাজকর্ম প্রশাসন ছাড়া বিভিন্ন পরিকল্পনা গ্রহণ, কর্মসূচি প্রণয়ন ও বাস্তবায়ন তেমন একটা গ্রহণযোগ্য হয় না। তাই লক্ষ্য ও উদ্দেশ্য অর্জনে সমাজকর্ম প্রশাসন অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে ড. কিবরিয়া স্যারের কাজটি সমাজকর্মের কোন পদ্ধতির অন্তর্ভুক্ত?",
          "explanation": "উদ্দীপকে ড. কিবরিয়া স্যারের কাজ সামাজিক গবেষণার (Social Research) অন্তর্ভুক্ত যা সমাজকর্মের অন্যতম সহায়ক পদ্ধতি। যখন কোনো সামাজিক বিষয় বা ঘটনার ওপর গবেষণা চালানো হয় তখন তাকে সামাজিক গবেষণা বলে। সামাজিক গবেষণায় বিভিন্ন সামাজিক ঘটনা, আচরণ বা সমস্যা সম্পর্কে বস্তুনিষ্ঠ তথ্য সংগ্রহের উদ্দেশ্যে বৈজ্ঞানিক পদ্ধতি অনুসরণ করা হয়। অর্থাৎ সামাজিক গবেষণা একটি সুশৃঙ্খল অনুসন্ধান প্রক্রিয়া। উদ্দীপকে এ ধরনের গবেষণারই ইঙ্গিত রয়েছে। ঝিনাইদহের শৈলকুপা উপজেলায় আত্মহত্যার হার প্রচলিত ধারণা অনুযায়ী সত্যিই বেশি কিনা সে সম্পর্কে তথ্য সংগ্রহের কাজ শুরু করেন ড.. কিবরিয়া। এখানে আত্মহত্যার ঘটনা একটি সামাজিক সমস্যার অন্তর্ভুক্ত। এ সম্পর্কে বস্তুনিষ্ঠ তথ্য সংগ্রহের মাধ্যমে প্রকৃত সত্য উদ্‌ঘাটনে ড. কিবরিয়া তার কয়েকজন শিক্ষার্থীকে নিয়ে কাজ করছেন। তাদের উদ্দেশ্য আত্মহত্যাকারীর সংখ্যা, বয়স, লিঙ্গ, শিক্ষা, কারণ, প্রেক্ষাপট, জীবিকা প্রভৃতি বিষয় সম্পর্কে প্রাথমিক তথ্য সংগ্রহ ও যাচাই-বাছাইয়ের মাধ্যমে প্রতিবেদন তৈরি ও প্রয়োজনীয় সুপারিশ করা। এ কাজের ধরন ও প্রকৃতি থেকেই বোঝা যায়, তারা সামাজিক গবেষণা কার্যক্রমই পরিচালনা করছেন।"
        },
        {
          "label": "ঘ",
          "question": "",
          "explanation": "হ্যাঁ, সমস্যা চিহ্নিতকরণ ও সমাধানের জন্য উদ্দীপকে বিভিন্ন ধাপ অনুসরণ করেছেন। যেকোনো গবেষণা কার্যক্রম পরিচালনার জন্য সুনির্দিষ্ট কয়েকটি ধাপ অনুসরণ করতে হয়। সামাজিক গবেষণাও এর ব্যতিক্রম নয়। উদ্দীপকে ড. কিবরিয়াও সুনির্দিষ্ট কিছু ধাপ অনুযায়ী গবেষণা কার্যক্রম পরিচালনা করেছেন। এর ব্যতিক্রম হলে সামাজিক গবেষণা পরিচালনা সম্ভব নয়। পাশাপাশি সমস্যা চিহ্নিতকরণ ও সমাধান প্রক্রিয়াও বিঘ্নিত হবে। সমাজকর্মের মৌলিক পদ্ধতিসমূহের প্রয়োগের মাধ্যমে ব্যক্তি, দল ও সমষ্টির সমস্যার কারণ নির্ণয় এবং তা সমাধানের জন্য সমাজকর্ম গবেষণা কার্যকর ভূমিকা রাখে। এক্ষেত্রে ধারাবাহিকভাবে বাস্তব ও তথ্যভিত্তিক পরিকল্পনা গ্রহণ ও বাস্তবায়িত কর্মসূচির যথাযথ মূল্যায়নের মাধ্যমে গবেষণা পরিচালনা করা হয়। এ গবেষণার মাধ্যমে সমাজকর্ম সম্পর্কিত বিভিন্ন বিষয়ে সুসংহত ও সমৃদ্ধ জ্ঞান অর্জন করা সম্ভব হয়। এ ধরনের গবেষণার মাধ্যমে সঠিকভাবে জনগণের প্রয়োজন ও সম্পদ চিহ্নিত করা যায় এবং সে অনুযায়ী তার সমস্যার সমাধান বা প্রয়োজন পূরণ করা সম্ভব হয়। সমাজের গঠন প্রকৃতি, সামাজিক বিভিন্ন সংস্থা, প্রতিষ্ঠান, সামাজিক পরিবর্তন, সামাজিক অবস্থা, সামাজিক, ও সাংস্কৃতিক উপাদান প্রভৃতি সম্পর্কে জ্ঞান অর্জনের একমাত্র মাধ্যম হিসেবে সমাজকর্ম গবেষণা বিশেষ সহায়ক ভূমিকা পালন করে। সুতরাং বলা যায় যে, ব্যক্তি ও সমাজের বিভিন্ন সমস্যার প্রেক্ষিতে তা চিহ্নিত করা ও বাস্তবসম্মত সমাধান ব্যবস্থা গ্রহণের লক্ষ্যে সমাজকর্ম গবেষণার ভূমিকা অপরিসীম।"
        }
      ]
    }
  ]
}