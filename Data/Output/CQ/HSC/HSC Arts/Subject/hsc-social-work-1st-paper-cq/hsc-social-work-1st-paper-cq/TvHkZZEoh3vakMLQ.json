{
  "title": "ঢাকা, ময়মনসিংহ, কুমিল্লা, সিলেট, বরিশাল বোর্ড ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "\"Introduction to Social Welfare\"-গ্রন্থের লেখকের নাম কী?",
          "explanation": "'Introduction to Social Welfare'- গ্রন্থের লেখকের নাম হলো- W. A. Friedlander."
        },
        {
          "label": "খ",
          "question": "'সক্ষমকারী পেশা' বলতে কী বোঝায়?",
          "explanation": "সক্ষমকারী পেশা বলতে এমন পেশাকে বোঝায় যার মাধ্যমে সমস্যাগ্রস্ত ব্যক্তি, দল বা সমষ্টিকে সামাজিক ভূমিকা পালনে সক্ষম করে তোলা হয়। আমাদের সমাজে বিভিন্ন ধরনের সমস্যাগ্রস্ত বা অসুবিধাগ্রস্ত মানুষ রয়েছে। তারা সমস্যা মোকাবিলা বা সামাজিক ভূমিকা পালনে সক্ষম নন। সমাজকর্ম পেশা এ ধরনের সমস্যাগ্রস্ত ব্যক্তি বা দলকে তাদের সমস্যা মোকাবিলা ও সমাজে তাদের যথাযথ ভূমিকা পালনে সক্ষম করে তুলতে সার্বিক সহায়তা দেয়। এজন্য সমাজকর্ম পেশাকে সক্ষমকারী পেশা বলা হয়।"
        },
        {
          "label": "গ",
          "question": "উদ্দীপকে সমাজকর্মের কোন দিকটি প্রকাশ পেয়েছে? ব্যাখ্যা করো.।",
          "explanation": "উদ্দীপকে সমাজকর্মের বৈশিষ্ট্য প্রকাশ পেয়েছে। সমাজকর্ম একটি মানব সেবামূলক সাহায্যকারী পেশা। অন্যান্য পেশার মতো এর কতগুলো স্বতন্ত্র বৈশিষ্ট্য রয়েছে। যেমন- সর্বজনীন কল্যাণ সাধন, বিশেষ জ্ঞান ও দক্ষতা নির্ভর, বৈজ্ঞানিক পদ্ধতিতে সেবাদান, ত্রিমুখী পদক্ষেপ গ্রহণ, সমাজকর্ম মূল্যবোধের অনুসরণ প্রভৃতি সমাজকর্মের অন্যতম বৈশিষ্ট্য। এসব বৈশিষ্ট্য সমাজকর্মকে অন্যান্য পেশা থেকে আলাদা সত্তা দান করেছে। উদ্দীপকে সমাজকর্ম সম্পর্কে বলা হয়েছে যে, এটি বৈজ্ঞানিক জ্ঞান নির্ভর পেশা ও সুসংগঠিত পদ্ধতি নির্ভর সমাধান প্রক্রিয়া। এটি সমস্যা সমাধানের ক্ষেত্রে ত্রিবিধ পদক্ষেপ গ্রহণ করে এবং সুনির্দিষ্ট মূল্যবোধ অনুসরণ করে থাকে। উদ্দীপকের এ তথ্যগুলো সমাজকর্মের বৈশিষ্ট্যের সাথে সম্পূর্ণ সাদৃশ্যপূর্ণ। তাই বলা যায়, উদ্দীপকে সমাজকর্মের বৈশিষ্ট্য ফুটে উঠেছে।"
        },
        {
          "label": "ঘ",
          "question": "'উদ্দীপকে সমাজকর্মের সকল বৈশিষ্ট্য প্রকাশ পায়নি'- মন্তব্যটি বিশ্লেষণ করো।",
          "explanation": "উদ্দীপকে সমাজকর্মের সকল বৈশিষ্ট্য প্রকাশ পায়নি- উক্তিটি যথার্থ। মানবসেবামূলক সাহায্যকারী পেশা হিসেবে সমাজকর্মের কিছু সাধারণ বৈশিষ্ট্য রয়েছে। ফলে সমাজকর্ম একটি স্বতন্ত্র পেশা হিসেবে স্বীকৃতি লাভ করেছে। উদ্দীপকে সমাজকর্মের কয়েকটি বৈশিষ্ট্য তুলে ধরা হয়েছে। উদ্দীপকে সমাজকর্মকে বৈজ্ঞানিক জ্ঞান নির্ভর পেশা হিসেবে চিহ্নিত করা হয়েছে। একইসাথে উদ্দীপকে সমাজকর্মের সুসংগঠিত পদ্ধতি নির্ভর সমাধান, ত্রিবিধ পদক্ষেপ গ্রহণের মাধ্যমে সমস্যার সমাধান, সুনির্দিষ্ট মূল্যবোধের অনুসরণ প্রভৃতি বৈশিষ্ট্য তুলে ধরা হয়েছে। তবে এগুলো ছাড়াও সমাজকর্মের আরও কিছু বৈশিষ্ট্য রয়েছে। যেমন- এর প্রধান বৈশিষ্ট্য হলো এটি একটি সর্বজনীন কল্যাণধর্মী পেশা। এটি জাতি, ধর্ম, বর্ণ, শ্রেণি, বয়স, লিঙ্গভেদে সকল সমস্যাগ্রস্ত ব্যক্তিকে সমস্যা মোকাবিলায় সহায়তা করে থাকে। আবার সাহায্যার্থীকে সেবা প্রদানের ক্ষেত্রে এটি সাহায্যাথীর পারিপার্শ্বিক অবস্থাকে বিবেচনায় নিয়ে চাহিদা অনুযায়ী সেবা দেয় যা সমাজকর্মের অন্যতম বৈশিষ্ট্য। তাছাড়া সমাজকর্ম অনুশীলনের ক্ষেত্রে সমাজকর্মীকে সুনির্দিষ্ট পেশাগত জ্ঞান অর্জন করতে হয়। উদ্দীপকে সমাজকর্মের এই বৈশিষ্ট্যগুলো অনুপস্থিত। উপরের আলোচনা থেকে বলা যায়, উদ্দীপকে সমাজকর্মের বৈশিষ্ট্যগুলো পুরোপরি ফুটে উঠেনি।"
        }
      ]
    },
    {
      "number": "2",
      "uddipok": "X, Y এবং Z ইংল্যান্ডের একই এলাকার বাসিন্দা। X একজন সুস্থ সবল যুবক। সে ভিক্ষা করতে পছন্দ করে। Y বার্ধ্যক্যজনিত কারণে অক্ষম। Z পিতৃ-মাতৃহীন এক অসহায় বালক। ইংল্যান্ডের একটি আইন মোতাবেক X কে শ্রমাগারে, Y কে দরিদ্রাগারে এবং Z কে দত্তক হিসেবে প্রেরণ করা হয়।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সমাজকর্ম পেশার বিকাশ ঘটে কোন দেশে?",
          "explanation": "সমাজকর্ম পেশার বিকাশ ঘটে মার্কিন যুক্তরাষ্ট্র"
        },
        {
          "label": "খ",
          "question": "সামাজিক বিচ্ছিন্নতা বলতে কী বোঝায়?",
          "explanation": "শিল্পবিপ্লবের ফলে উন্নত জীবনের প্রত্যাশায় প্রতিযোগিতামূলক ব্যবস্থার কারণে পারস্পরিক যোগাযোগ ও সম্পর্কের যে অবনতি ঘটে, তাই সামাজিক বিচ্ছিন্নতা। শিল্পবিপ্লব ভৌগোলিক দূরত্বকে কমিয়ে আনলেও সামাজিক দূরত্বকে বৃদ্ধি করেছে। অর্থ উপার্জনের আশায় শহরে চলে আসার কারণে পরিবার ও আত্মীয়-স্বজনের সাথে দূরত্ব বেড়েছে। এ পরিস্থিতি সামাজিক বিচ্ছিন্নতারই ভিন্নরূপ মাত্র।"
        },
        {
          "label": "গ",
          "question": "উদ্দীপকে ইংল্যান্ডের কোন দরিদ্র আইনের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ইংল্যান্ডের ১৬০১ সালের দরিদ্র আইনের ইঙ্গিত করা হয়েছে। ইংল্যান্ডে দারিদ্র্য দূরীকরণ এবং দরিদ্রদের সঠিকভাবে পুনর্বাসনের লক্ষ্যে ১৬০১ সালে একটি আইন প্রণয়ন করা হয়। এটি ১৬০১ সালের এলিজাবেথীয় দরিদ্র আইন নামে পরিচিত। এ আইনে সাহায্য দানের সুবিধার্থে দরিদ্রদের তিনটি শ্রেণিতে ভাগ করা হয়। যেমন- সক্ষম দরিদ্র, অক্ষম দরিদ্র ও নির্ভরশীল শিশু প্রভৃতি। সবল বা কর্মক্ষম দরিদ্রদের সক্ষম দরিদ্র বলা হতো এবং তাদের সংশোধনাগারে কাজ করতে বাধ্য করা হতো। অসুস্থ, বৃদ্ধ, পঙ্গু অর্থাৎ যারা কাজ করতে সক্ষমনয় তারা অক্ষম দরিদ্রের অন্তর্ভুক্ত। এদের দরিদ্রাগারে রেখে সক্ষমতা অনুযায়ী কাজ করানো হতো। আবার এতিম, পরিত্যক্ত ও অক্ষম পিতামাতার সন্তানদের নির্ভরশীল শিশু হিসেবে গণ্য করা হতো এবং তাদেরকে কোনো নাগরিকের কাছে বিনা খরচে বা অল্প খরচে লালন-পালনের জন্য দত্তক দেওয়া হতো। উদ্দীপকের X, Y ও Z ইংল্যান্ডের একটি এলাকার বাসিন্দা। ইংল্যান্ডের একটি আইন অনুসারে সবল ভিক্ষুক X-কে শ্রমাগারে, বার্ধক্যজনিত কারণে অক্ষম Y-কে দরিদ্রাগারে এবং পিতা-মাতাহীন Z-কে দত্তক হিসেবে প্রেরণ করা হয়। উদ্দীপকের ইংল্যান্ডের এ আইনটি ১৬০১ সালের দরিদ্র আইনের সাথে সাদৃশ্যপূর্ণ।"
        },
        {
          "label": "ঘ",
          "question": "সমাজকর্ম পেশার বিকাশে উক্ত দরিদ্র আইনের ভূমিকা বিশ্লেষণ করো।",
          "explanation": "সমাজকর্ম পেশার বিকাশে উদ্দীপকে নির্দেশিত ১৬০১ সালের দরিদ্র আইনের ভূমিকা অপরিসীম। প্রাক-শিল্পযুগে ইংল্যান্ডের ক্রমবর্ধমান দারিদ্র্য নিয়ন্ত্রণ, ভিক্ষাবৃত্তি, ভবঘুরে সমস্যা, প্রতিরোধ ও দুঃস্থ-অসহায়দের কার্যকর সেবা প্রদানের লক্ষ্যে তৎকালীন সরকার ১৬০১ সালে একটি দরিদ্র আইন প্রবর্তন করে। এ আইনে দরিদ্রদের সক্ষম, অক্ষম ও নির্ভরশীল শিশু এ তিনটি শ্রেণিতে ভাগ করা হয়েছে। উদ্দীপকে ইংল্যান্ডের বাসিন্দা 'X', 'Y' ও '2' উক্ত তিন শ্রেণিরই প্রতিনিধিত্ব করছে। সমাজকর্ম পেশার বিকাশে উদ্দীপকের ১৬০১ সালের দরিদ্র আইনের অবদান অনস্বীকার্য। ১৬০১ সালের দরিদ্র আইন আধুনিক সমাজকর্মের পেশাগত মান অর্জনে সহায়য়তা দান করছে। ইংল্যান্ডের দরিদ্রদের উন্নয়নে পরিচালিত সেবা কার্যক্রমে উদ্বুদ্ধ হয়ে মার্কিনিরাও তাদের দেশে সমাজসেবা কার্যক্রম শুরু করে। কালক্রমে এই সেবা পেশাগত আন্দোলনের মাধ্যমে পেশার স্বীকৃতি লাভ করে। পরবর্তীতে সারা বিশ্বে সমাজকর্ম পেশার প্রসার ঘটে এবং আজ সমগ্র বিশ্বব্যাপী এই পেশা সমাদৃত। মূলত ১৬০১ সালের আইন দরিদ্রদের সাহায্য দানের ক্ষেত্রে একটি নতুন যুগের সূচনা করেছে, যা পরবর্তীকালে সমাজকর্ম পেশার উদ্ভব ও বিকাশের ভিত্তি হিসেবে কাজ করেছে। উপরের আলোচনা থেকে বলা যায়, ১৬০১ সালের দরিদ্র আইন দরিদ্রদের ভাগ্য উন্নয়ন ও সহায়তা দানে অত্যন্ত কার্যকর ভূমিকা পালন করে যা আধুনিক সমাজকর্মের পথ নির্দেশনা দান করে।"
        }
      ]
    },
    {
      "number": "3",
      "uddipok": "জামাল মিয়া লাঙল দিয়ে জমি চাষ করে বলে তাকে বেশি সংখ্যক শ্রমিক নিয়োগ দিতে হয়। ফলে তার উৎপাদন খরচ বেড়ে যায়। কিন্তু ইংল্যান্ডে উৎপাদন পদ্ধতির আমূল পরিবর্তনের ফলে লাঙলের পরিবর্তে ট্রাক্টর দিয়ে জমি চাষ করে বলে শ্রমিক কম নিয়োগ দিতে হয়। তাই তার উৎপাদন খরচ হ্রাস পায় এবং জীবনযাত্রা সহজ হয়।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "COS এর পূর্ণরূপ কী?",
          "explanation": "COS এর পূর্ণরূপ হলো- Charity Organization Society."
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লিখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্তপাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকের আমূল পরিবর্তনকে কী নামে অভিহিত করা যায়? ব্যাখ্যা করো।",
          "explanation": "উদ্দীপকে আমূল পরিবর্তনকে শিল্প বিপ্লব নামে আখ্যায়িত করা যায়। শিল্পবিপ্লব হচ্ছে কৃষিভিত্তিক হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। এটি অষ্টাদশ শতকে ইংল্যান্ডে শুরু হয়। পরবর্তীতে সেখান থেকে বিশ্বের অন্যান্য অংশে বিস্তার লাভ করে। শিল্পবিপ্লব উৎপাদন পদ্ধতিতে আমূল পরিবর্তন আনে। এতে উৎপাদন প্রক্রিয়ায় ব্যাপক হারে যন্ত্রপাতি ও প্রযুক্তির ব্যবহার শুরু হয়। কুটির শিল্পভিত্তিক উৎপাদন ব্যবস্থার পরিবর্তে শক্তি ও প্রযুক্তিচালিত যান্ত্রিক উৎপাদন পদ্ধতি প্রবর্তিত হয়। এর ফলে ব্যাপক হারে কলকারখানা গড়ে ওঠে। এ সব কলকারখানায় নতুন নতুন কর্মসংস্থানের সুযোগ সৃষ্টি হয়। উদ্দীপকের জামাল মিয়া লাঙল দিয়ে জমি চাষ করে বলে তাকে বেশি সংখ্যক শ্রমিক নিয়োগ দিতে হয়। ফলে উৎপাদন খরচ বেড়ে যায়। কিন্তু ইংল্যান্ডে উৎপাদন পদ্ধতির আমূল পরিবর্তনের ফলে লাঙলের পরিবর্তে জমি, চাষের ক্ষেত্রে ট্রাক্টরের ব্যবহার শুরু হলে শ্রমিক নিয়োগ হ্রাস পায়। এতে উৎপাদন খরচ কমতে থাকে এবং জীবনযাত্রা সহজ হয়। উদ্দীপকের এই পরিবর্তন উপরে বর্ণিত শিল্প বিপ্লবের সাথে সাদৃশ্যপূর্ণ। তাই উদ্দীপকের পরিবর্তনকে শিল্প বিপ্লব বলা যায়।"
        },
        {
          "label": "ঘ",
          "question": "আর্থ-সামাজিক জীবনে উক্ত ঘটনার প্রভাব আলোচনা করো।",
          "explanation": "আর্থ-সামাজিক জীবনে উক্ত ঘটনা অর্থাৎ শিল্প বিপ্লব সুদূরপ্রসারী প্রভাব ফেলেছে। শিল্প বিপ্লব-বলতে কৃষিভিত্তিক ও হস্তশিল্প নির্ভর উৎপাদন ব্যবস্থার পরিবর্তে যন্ত্রনির্ভর উৎপাদন পদ্ধতির আবির্ভাবকে বোঝায়। এটি অষ্টাদশ শতকে ইংল্যান্ডে শুরু হয় এবং পরবর্তী সময়ে সারা বিশ্বে ছড়িয়ে পড়ে। উদ্দীপকের ইংল্যান্ডের উৎপাদন ব্যবস্থায় আমূল পরিবর্তনের ঘটনাটি শিল্প বিপ্লবকেই নির্দেশ করে। আর্থ-সামাজিক জীবনে শিল্প বিপ্লবের ইতিবাচক ও নেতিবাচক উভয় ভূমিকাই রয়েছে। শিল্প বিপ্লব মূলত শিল্পায়নের সূচনা করে। এতে বিপুল পরিমাণে উৎপাদন বৃদ্ধি ও উৎপাদন ব্যয় হ্রাস পায়। মানুষের ক্রয় ক্ষমতা ও ভোগের পরিমাণ এবং উৎপার্দিত দ্রব্যের মান বৃদ্ধি পায়। শিল্প বিপ্লবের ফলে মানুষ প্রাকৃতিক শস্তিকে নিজেদের কল্যাণে ব্যবহার করতে পারে। এর প্রভাবে যোগাযোগ ব্যবস্থায় আমূল পরিবর্তন আসে। মানুষের জীবনযাত্রা সহজ হয়। আন্তর্জাতিক বাণিজ্যের প্রসারেও শিল্প বিপ্লবের প্রত্যক্ষ প্রভাব রয়েছে। এ বিপ্লবের ফলে বহুমুখী কর্মসংস্থানের সুযোগ সৃষ্টি হয়। এতে বংশানুক্রমিক আরোপিত পেশার পরিবর্তন ঘটে। তবে শিল্প বিপ্লবের বিভিন্ন নেতিবাচক প্রভাবও লক্ষণীয়। শিল্প বিপ্লবের প্রভাবে মানুষের সাথে মানুষের, পরিবারের সাথে পরিবারের দূরত্ব সৃষ্টি হচ্ছে। যৌথ পরিবারের ভাঙন সূচিত হওয়ার পাশাপাশি সামাজিক মূল্যবোধের অবক্ষয় ঘটছে। শিল্প বিপ্লবের ফলে উৎপাদন ক্ষেত্রে দক্ষ শ্রমিকের প্রয়োজন হয়। এতে অদক্ষ শ্রমিকরা বেকারত্বের শিকার হচ্ছে। এছাড়াও শিল্প বিপ্লব শিল্প দুর্ঘটনা, স্বাস্থ্যঝুঁকি, পরিবেশের ক্ষতি, শারীরিক বিকলাঙ্গতাসহ নানা রকমের আর্থ-সামাজিক সমস্যা সৃষ্টিতে নেতিবাচক ভূমিকা রাখছে। উপরের আলোচনা থেকে বলা যায়, উদ্দীপকে আর্থ-সামাজিক জীবনে শিল্প বিপ্লব অত্যন্ত গুরুত্বপূর্ণ প্রভাব ফেলছে।"
        }
      ]
    },
    {
      "number": "4",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো এমন একটি ধারণা, বিশ্বাস ও আদর্শ যার দ্বারা মানুষের আচার-আচরণের ভালো-মন্দ ও যথার্থতা নির্ণয় করা হয়।"
        },
        {
          "label": "খ",
          "question": "পেশা ও বৃত্তির মধ্যে দুটি পার্থক্য লেখো।",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুইটি হলো- ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোনো বিশেষ জ্ঞানার্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করাযায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "উদ্দীপক কাঠামোতে '?' চিহ্নিত স্থান সমাজকর্মের কোন দিককে নির্দেশ করেছে? ব্যাখ্যা করো।",
          "explanation": "উদ্দীপকের কাঠামোতে '?' চিহ্নিত স্থান সমাজকর্মের মূল্যবোধকে নির্দেশ করেছে। সমাজকর্ম একটি সাহায্যকারী পেশা। পেশা হিসেবে সমাজকর্মের অনেকগুলো মূল্যবোধ রয়েছে। যেসব আদর্শ, ধারণা, বিশ্বাস ও নীতিমালা সমাজকর্মের সর্বজনীন ভিত্তি গড়ে তুলেছে এবং যেগুলোর ভিত্তিতে সমাজকর্মের লক্ষ্য নির্ণয় ও সামগ্রিক প্রক্রিয়া পরিচালিত ও নিয়ন্ত্রিত হয় সেগুলোকে সমাজকর্মের মূল্যবোধ বলা হয়। ব্যক্তির মূল্য ও মর্যাদার স্বীকৃতি, আত্মনিয়ন্ত্রণ অধিকার, সকলের সমান সুযোগ, স্বনির্ভরতা অর্জন, সম্পদের সদ্ব্যবহার, গোপনীয়তা, সামাজিক দায়িত্ববোধ, পারস্পরিক শ্রদ্ধাবোধ ও সহনশীলতা প্রভৃতি সমাজকর্ম পেশার প্রধান মূল্যবোধ। উদ্দীপকের কাঠামোতে দেখা যায়, একটি বিষয়ের কয়েকটি দিক হিসেবে ব্যক্তির মূল্য ও মর্যাদার স্বীকৃতি, আত্মনিয়ন্ত্রণ অধিকার, গোপনীয়তা ও ব্যক্তি স্বাধীনতার উল্লেখ রয়েছে। এ বিষয়গুলো ওপরে বর্ণিত সমাজকর্মের মূল্যবোধের সাথে সম্পূর্ণ সাদৃশ্যপূর্ণ। তাই বলা যায়, উদ্দীপকের '?' চিহ্নিত কাঠামোতে সমাজকর্মের মূল্যবোধকে ইঙ্গিতকরা হয়েছে।"
        },
        {
          "label": "ঘ",
          "question": "সমাজকর্ম পেশার ক্ষেত্রে-উদ্দীপকে উল্লিখিত দিকগুলোর গুরুত্ব ব্যাখ্যা করো।",
          "explanation": "সমাজকর্ম পেশার ক্ষেত্রে উদ্দীপকে উল্লিখিত সমাজকর্মের মূল্যবোধের গুরুত্ব অপরিসীম। সমাজকর্ম সমস্যাগ্রস্ত ব্যক্তি, দল ও সমষ্টিকে তাদের সমস্যা সমাধান ও উন্নয়নে সাহায্য করে। এক্ষেত্রে সমাজকর্ম কতিপয় মূল্যবোধ অনুসরণ করে। যেমন- ব্যক্তির মূল্য ও মর্যাদার স্বীকৃতি, আত্মনিয়ন্ত্রণ অধিকার, সম্পদের সদ্ব্যবহার, স্বনির্ভরতা অর্জন, শ্রমের মর্যাদা,ব্যক্তি স্বাধীনতা, গোপনীয়তা, সামাজিক দায়িত্ববোধ, পারস্পরিক সহনশীলতা ইত্যাদি। উদ্দীপকে সমাজকর্মের মূল্যবোধ অর্থাৎ ব্যক্তির মূল্য ও মর্যাদার স্বীকৃতি এবং আত্মনিয়ন্ত্রণ অধিকারের উল্লেখ রয়েছে। এ মূল্যবোধগুলো সাহায্যার্থীর সমস্যার কার্যকর সমাধানে গুরুত্বপূর্ণ ভূমিকা রাখে। সমাজকর্ম পেশা ব্যক্তির মানব মর্যাদা ও মূল্যের প্রতি সম্মান প্রদর্শন করে। সমাজকর্ম বিশ্বাস করে মানুষ হিসেবে ব্যক্তির আলাদা মর্যাদা রয়েছে। এক্ষেত্রে সমস্যাগ্রস্ত ব্যক্তিকে তার স্বীয় মর্যাদা ও পৃথক সভার স্বীকৃতি দানের মাধ্যমে আন্তরিকভাবে গ্রহণ করা হয়। ফলে ব্যক্তির সাথে সমাজকর্মীর পেশাগত সম্পর্ক সৃষ্টি হয়। এর সূত্র ধরে ব্যক্তি তার সমস্যা স্বাচ্ছন্দ্যে প্রকাশ করতে পারে। এতে সমাজকর্মীর পক্ষে সমস্যা নির্ণয় ও সমাধান সহজ হয়। এছাড়া সমাজকর্মে আত্মনিয়ন্ত্রণ অধিকার একটি অন্যতম মূল্যবোধ হিসেবে বিবেচিত হয়। সমাজকর্মে বিশ্বাস করা হয় সমস্যাগ্রস্ত ব্যক্তি অন্য সবার চেয়ে নিজের সমস্যার তীব্রতা সম্পর্কে বেশি অনুভব করতে সক্ষম। একইসাথে ব্যক্তি তার সমস্যার সঠিক সমাধান সম্পর্কেও ভালো জানেন। তাই সমস্যা সমাধানে ব্যক্তির মতের মূল্য ও মর্যাদা দেওয়া হয়। এক্ষেত্রে সমাজকর্মী সেই সমস্যাগ্রস্ত ব্যক্তিকে সিদ্ধান্ত নিতে সাহায্য করে থাকেন। এভাবে সাহায্যাথীর সমস্যার কার্যকর সমাধান সম্ভব হয়। আবার উদ্দীপকের কাঠামোতে ব্যক্তি স্বাধীনতা ও গোপনীয়তা মূল্যবোধের উল্লেখ রয়েছে। একজন সমাজকর্মী সমস্যা সমাধান প্রক্রিয়ায় সমস্যাগ্রস্ত ব্যস্তিকে পূর্ণ স্বাধীনতা দেন, যাতে সেবা গ্রহীতা স্বীয় সম্পদ ও প্রাপ্ত সুযোগ-সুবিধার সদ্ব্যবহার করে সমস্যা কাটিয়ে উঠতে সক্ষম হয়। তাছাড়া গোপনীয়তা সমাজকর্মের এমন একটি মূল্যবোধ যা ছাড়া সমাজকর্মী ও সেবাগ্রহীতার মধ্যে পেশাগত সম্পর্ক গড়ে উঠতে পারে না। এই মূল্যবোধের ভিত্তিতে সমাজকর্মী ও সেবাগ্রহীতার মধ্যে বস্তুনিষ্ঠ তথ্যের আদান-প্রদান হয়। উপরের আলোচনা থেকে বলা যায়, উদ্দীপকের কাঠামোতে উল্লিখিত মূল্যবোধগুলো সমাজকর্মের সমস্যা সমাধান প্রক্রিয়ায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "'ম' একটি মুসলিম দেশ। এদেশের সরকার নিজস্ব আয়, জনগণের-দান, সদকা থেকে একটি রাষ্ট্রীয় কোষাগার গঠন করে। বিনাসুদে দরিদ্রদের ঋণ দান এবং দরিদ্র জনগণের কল্যাণ ও সামাজিক নিরাপত্তায় এর ভূমিকা অতুলনীয়। এ ব্যবস্থাটি খোলাফায়ে রাশেদীনের সময়েও ইসলামি রাষ্ট্রকে বিশ্বের প্রথম কল্যাণ রাষ্ট্রে পরিণত করেছিল।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "দানশীলতার ইংরেজি রূপ কী?",
          "explanation": "দানশীলতার ইংরেজি প্রতিশব্দ হলো- Charity।"
        },
        {
          "label": "খ",
          "question": "সনাতন সমাজকল্যাণের একটি সীমাবদ্ধতা ব্যাখ্যা করো।",
          "explanation": "সনাতন সমাজকল্যাণের একটি সীমাবদ্ধতা হলো এটি অসংগঠিত ও বিচ্ছিন্ন। সনাতন সমাজকল্যাণ বলতে প্রাক-শিল্পযুগের সমাজকল্যাণ ব্যবস্থাকে বোঝানো হয়। এক্ষেত্রে সমাজকল্যাণমূলক কাজগুলো মূলত অসংগঠিতভাবে কোনো সুনির্দিষ্ট পরিকল্পনা বা প্রাতিষ্ঠানিক কাঠামো ছাড়াই পরিচালিত হতো। বিভিন্ন ব্যক্তি বা গোষ্ঠী তাদের নিজ নিজ উদ্যোগে সমাজসেবামূলক কাজ করতেন যা সমাজের কল্যাণে সমন্বিত প্রচেষ্টা ছিলো না। ফলে সেগুলো সাময়িক সময়ের জন্য সমস্যাগ্রস্ত ব্যক্তির অভাব দূর করতে পারলেও দীর্ঘমেয়াদি বা টেকসই সমাধান দিতে পারতো না।"
        },
        {
          "label": "গ",
          "question": "উদ্দীপকের রাষ্ট্রীয় কোষাগার কোন ঐতিহ্যগত সমাজকল্যাণ প্রতিষ্ঠান? ব্যাখ্যা করো।",
          "explanation": "উদ্দীপকের রাষ্ট্রীয় কোষাগার ঐতিহ্যগত সমাজকল্যাণ প্রতিষ্ঠান বায়তুল মালকে নির্দেশ করে। বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। এটি ইসলামি রাষ্ট্রব্যবস্থায় জনকল্যাণে গঠিত একটি মৌলিক প্রতিষ্ঠান। জনকল্যাণ এবং ব্যক্তিগত, সমষ্টিগত ও রাষ্ট্রীয় প্রয়োজনাদি পূরণে বায়তুল মাল গঠিত হয়। উদ্দীপকে 'ম' একটি মুসলিম দেশ। এদেশের সরকার নিজস্ব আয়, জনগণের দান, সদকা থেকে একটি রাষ্ট্রীয় কোষাগার গঠন করে। এই কোষাগার থেকে বিনাসুদে দরিদ্রদের ঋণ দান এবং দরিদ্র জনগণের কল্যাণ ও সামাজিক নিরাপত্তায় অর্থ ব্যয় করা হয়। 'ম' রাষ্ট্রের গৃহীত এই ব্যবস্থা সনাতন সমাজকল্যাণ ব্যবস্থা বায়তুল মালের সাথে সামঞ্জস্যপূর্ণ। বায়তুল মাল একটি রাষ্ট্রীয় পর্যায়ের ধারণা। সাধারণত ইসলামি শরিয়া অনুযায়ী পরিচালিত রাষ্ট্রে বায়তুল মালের প্রচলন দেখা যায়। জনসাধারণের দেওয়া কর, যাকাত, সদকা, যুদ্ধলব্ধ সম্পত্তি, ভূমি রাজস্ব, চাঁদা, উত্তরাধিকার সম্পত্তিসহ বিভিন্ন উৎস হতে প্রাপ্ত অর্থ বায়তুল মালে জমা করা হতো। এ অর্থ রাজ্যশাসনের ব্যয়ভার মেটানোসহ দুস্থ, অসহায় ও আশ্রয়হীন মানুষের কল্যাণে ব্যয় করা হতো। তাইবলা যায়, 'ক' রাষ্ট্রের গৃহীত ব্যবস্থা সনাতন সমাজকল্যাণ বায়তুল মাল ব্যবস্থার সাথে সঙ্গতিপূর্ণ।"
        },
        {
          "label": "ঘ",
          "question": "ইসলামি রাষ্ট্রে এর গুরুত্ব আলোচনা করো।",
          "explanation": "ইসলামি রাষ্ট্রে বায়তুল মালের গুরুত্ব অপরিসীম। ইসলাম ধর্মের যেসব সনাতন সমাজকল্যাণ প্রতিষ্ঠান ধর্মীয় মূল্যবোধের ভিত্তিতে জনকল্যাণে অবদান রাখছে তার মধ্যে বায়তুল মাল অন্যতম। ইসলামি রাষ্ট্রের সরকারি কোষাগারকেই বায়তুল মাল বলা হয়। বায়তুল মালের অর্থ রাষ্ট্রের দুস্থ, অসহায়য়, দরিদ্র, পঙ্গু ও আশ্রয়হীন জনগণকে আর্থিক সহায়তা দানের পাশাপাশি নানা জনহিতকর কাজে ব্যবহৃত হতো। উদ্দীপকের 'ম'রাষ্ট্রের কোষাগার বায়তুল মালের সাথেই সাদৃশ্যপূর্ণ। ইসলামি রাষ্ট্রের সমাজকল্যাণে সাহায্যদান ব্যবস্থা হিসেবে বায়তুল মালের গুরুত্ব অপরিসীম। সংগঠিত ও পরিকল্পিত উপায়ে রাষ্ট্রীয় নিয়ন্ত্রণে জনগণের কল্যাণ সাধনের উজ্জ্বল দৃষ্টান্ত বায়তুল মাল। কল্যাণমূলক রাষ্ট্রের ধারণা বায়তুল মালের দর্শনের ভিত্তিতে গড়ে উঠেছে। এটি প্রতিষ্ঠার মাধ্যমে সমাজকল্যাণ ও জনকল্যাণমূলক কাজে বিশ্বে প্রথম রাষ্ট্রের অংশগ্রহণের সূত্রপাত ঘটে। বায়তুল মালের প্রধান লক্ষ্য জনগণের মৌল মানবিক চাহিদা পূরণ করা। আধুনিক সমাজকল্যাণ একই লক্ষ্যে কাজ করছে। তাছাড়া রাজ্য শাসনের ব্যয় নির্বাহের পর বায়তুল মালের উদ্বৃত্ত অর্থ বিভিন্ন জনকল্যাণ ও সেবামূলক কাজে ব্যয় করা হতো। সমাজকল্যাণও জনকল্যাণের লক্ষ্যে কাজ করছে। বায়তুল মালের উদ্বৃত্ত অর্থ জনগণের মধ্যে সমহারে বণ্টন করা হতো। সম্পদ ও সুযোগের সুষম বণ্টন নিশ্চিত করতে সমাজকল্যাণ উদ্যোগ গ্রহণ করে যাতে অর্থনৈতিকভাবে বৈষম্যহীন সমাজ প্রতিষ্ঠিত হয়। উপরের আলোচনা থেকে বলা যায়, বায়তুল মাল ইসলামি রাষ্ট্রব্যবস্থায় অসহায় ও দরিদ্র জনগণের কল্যাণ ও নিরাপত্তা প্রদান ও আর্থ-সামাজিক বৈষম্য হ্রাসে ব্যাপক অবদান রাখে।"
        }
      ]
    },
    {
      "number": "6",
      "uddipok": "'ক' 'খ' i. একটি সাহায্যকারী পেশা হিসেবে ব্যক্তি, দল এবং সমষ্টির সমস্যা সমাধানে ভূমিকা রাখে। i. আকস্মিক দুর্ঘটনার কারণে মানুষ নিজের চেষ্টা ও সামর্থ্য দ্বারা মোকাবিলা করতে ব্যর্থ হলে রাষ্ট্র কর্তৃক সহায়তার ব্যবস্থা। ii. একটি পেশা ii. একটি কর্মসূচি iii. সমস্যা সমাধানে নিজস্ব পদ্ধতি ও কৌশল রয়েছে। iii. নিজস্ব পদ্ধতি ও কৌশল নেই vi. সমাজের সকল মানুষের কল্যাণ করে। vi.. দুর্ঘটনায় পতিতদের সাহায্য করে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "মুসলিম নারী জাগরণের অগ্রদূত কে?",
          "explanation": "মুসলিম নারী জাগরণের অগ্রদূত হলেন বেগম রোকেয়া।"
        },
        {
          "label": "খ",
          "question": "সামাজিক উন্নয়ন বলতে কী বোঝায়?",
          "explanation": "সামাজিক উন্নয়ন বলতে একটি গতিশীল ধারণাকে বোঝায় যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহু ধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "উদ্দীপকে খ' দ্বারা সমাজকর্মের সাথে সম্পর্কিত কোন প্রত্যয়কে ইঙ্গিত করা হয়েছে? ব্যাখ্যা করো।",
          "explanation": "উদ্দীপকের 'খ' দ্বারা সমাজকর্মের সাথে সম্পর্কিত অন্যতম প্রত্যয় সামাজিক নিরাপত্তাকে ইঙ্গিত করা হয়েছে। আধুনিক শিল্পসমাজে আকস্মিক অসুস্থতা, বেকারত্ব, বাধজনিত নির্ভরশীলতা, পেশাগত দুর্ঘটনা, অকাল মৃত্যু প্রভৃতির মতো মানুষের নিয়ন্ত্রণ ক্ষমতার বহির্ভূত আকস্মিক আর্থিক দুর্যোগ মোকাবিলায় সরকারিভাবে গৃহীত সামাজিক প্রতিরক্ষামূলক কর্মসূচিই সামাজিক নিরাপত্তা। এটি মূলত রাষ্ট্র প্রদত্ত আয়ের একটি ব্যবস্থা যা আর্থিক বিপর্যয় কাটিয়ে উঠতে সাহায্য করে। সামাজিক নিরাপত্তামূলক কর্মসূচিগুলো সাধারণত সামাজিক বীমা, সামাজিক সাহায্য ও সমাজসেবা এ তিন ধরনের হয়ে থাকে। উদ্দীপকের 'খ' সম্পর্কে বলা হয়েছে যে, এটি আকস্মিক দুর্ঘটনার কারণে মানুষ নৃিজের চেষ্টা ও সামর্থ্য দ্বারা সমস্যা মোকাবিলায় ব্যর্থ হলে রাষ্ট্র কর্তৃক সহায়তা ব্যবস্থা। পাশাপাশি এটি রাষ্ট্রের একটি কর্মসূচি যা বাস্তবায়নে তেমন কোনো পদ্ধতি বা কৌশল প্রয়োগ করা হয় না। 'খ' সম্পর্কিত এ তথ্যগুলো রাষ্ট্র কর্তৃক অসহায়, দুর্দশাগ্রস্ত, দুর্ঘটনাজনিত কারণে অক্ষম শ্রেণির নিরাপভার জন্য গৃহীত সামাজিক নিরাপত্তা কর্মসূচির সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ইঙ্গিতকৃত 'ক' ও 'খ' এর পারস্পরিক সম্পর্ক বিশ্লেষণ করো।",
          "explanation": "উদ্দীপকে 'ক' নির্দেশিত সমাজকর্ম এবং 'খ' নির্দেশিত সামাজিক নিরাপত্তা প্রত্যয় দুটির মধ্যে নিবিড় সম্পর্ক বিদ্যমান। | উদ্দীপকে বলা হয়েছে, 'ক' একটি সাহায্যকারী পেশা যা নিজস্ব কৌশল ও পদ্ধতি ব্যবহার করে ব্যক্তি, দল ও সমষ্টির সমস্যা সমাধানে ভূমিকা রাখে। 'ক' এর এই বৈশিষ্ট্য সমাজকর্মকে নির্দেশ করে। অন্যদিকে 'খ' হলো দুর্ঘটনা কবলিত অক্ষম ব্যক্তির কল্যাণ ও নিরাপত্তার জন্য রাষ্ট্র কর্তৃক গৃহীত একটি কর্মসূচি যা সামাজিক নিরাপভাকে নির্দেশ করেছে। সমাজকর্ম ও সামাজ়িক নিরাপত্তা প্রত্যয় দুটি অত্যন্ত ঘনিষ্ঠ। সমাজকর্ম আজ যে পেশাদার ভূমিকায় অবতীর্ণ হয়েছেতা অনেকটাই সম্ভব হয়েছে সামাজিক.নিরাপত্তা কর্মসূচি প্রবর্তনের কারণে। মূলত সামাজিক নিরাপত্তা কর্মসূচির মধ্যেই সমাজকর্মের আধুনিকতার বীজ বপিত হয়। সমাজকর্ম ও সামাজিক নিরাপত্তার লক্ষ্য ও উদ্দেশ্য প্রায় এক ও অভিন্ন। সমাজকর্মের অন্যতম লক্ষ্য হলো মানুষকে সামাজিক ভূমিকা পালনে সহায়তা করা। বিভিন্ন সামাজিক কর্মসূচির মাধ্যমে জনগণকে সম্ভাব্য বিপর্যয় থেকে রক্ষা করে সামাজিক ভূমিকা পালনে উদ্যোগী করে তোলা হয়। সমাজকর্ম যেমন মানুষের প্রয়োজন পূরণের পাশাপাশি সমস্যা সমাধানপূর্বক সুখী ও সমৃদ্ধ সমাজ গড়ে তোলে, তেমনি সামাজিক নিরাপত্তামূলক কর্মসূচির মাধ্যমে দরিদ্র ও অসহায় শ্রেণির মৌল মানবিক চাহিদা পূরণ ও উন্নত জীবনযাত্রার মান নিশ্চিত করে সমৃদ্ধ সমাজ গড়ে তোলা সম্ভব হয়। সামাজিক নিরাপত্তা ব্যক্তি ও তার পরিবারের জন্য একটি অর্থনৈতিক প্রতিরক্ষামূলক ব্যবস্থা। অন্যদিকে, সমাজকর্ম ব্যক্তি ও পরিবারকে এই অধিকার লাভে বিশেষভাবে সহায়তা করে থাকে। পরিশেষে বলা যায়, লক্ষ্য ও উদ্দেশ্য প্রায় এক হওয়ায় সমাজকর্ম এবং সামাজিক নিরাপত্তার সম্পর্ক ঘনিষ্ঠ।"
        }
      ]
    },
    {
      "number": "7",
      "uddipok": "মেয়েটির নাম পুষ্পাঞ্জলি। দেখতে খুবই সুন্দরী ছিল। ভালোবেসে বিয়ে-করেছিলো অজয় দাসকে। বিয়ের কিছুদিন পর স্বামী মারা যাওয়ায় মেয়েটি ভীষণ ভেঙে পড়ে। কারণ তাদের সমাজে মেয়েদের দ্বিতীয় বিয়ের সুযোগ নেই। সে সময় আবির্ভূত হন এক মহান মানবতাবাদী ব্যক্তিত্ব, যার প্রচেষ্টায় ১৮৫৬ সালে হিন্দু বিধবা বিবাহ আইন পাস হয়। এর ফলে মেয়েটি দ্বিতীয় বিয়ে করে অমানবিক অবস্থা থেকে মুক্তি পান।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "ব্রাহ্মসমাজের প্রতিষ্ঠাতা কে?",
          "explanation": "ব্রাহ্মসমাজের প্রতিষ্ঠাতা রাজা রামমোহন রায়।"
        },
        {
          "label": "খ",
          "question": "সতীদাহ প্রথা বলতে কী বোঝায়?",
          "explanation": "সতীদাহ প্রথা বলতে তৎকালীন ভারতীয় হিন্দু সমাজে স্বামীর মৃত্যুর পর মৃত স্বামীর সাথে একই জ্বলন্ত অগ্নিকুণ্ডে জীবিত স্ত্রীর সহমরণকে বোঝায়। সতীদাহ প্রথা হিন্দু সমাজে প্রাচীনকাল থেকেই চলে আসছে। সতীদাহ প্রথা অনুযায়ী জীবিত স্ত্রীকে এরকম জ্বলন্ত অগ্নিকুণ্ডে সহমরণের জন্য বাধ্য করা হতো। হিন্দু ধর্মমতে, স্বামীর সাথে একই চিতায় স্ত্রীর মৃত্যু হলে স্বামী-স্ত্রী উভয়েই স্বর্গবাসী হবে এবং স্বামীর পিতৃমাতৃ উভয় কুলের তিন পুরুষ পাপমুক্ত হবে।"
        },
        {
          "label": "গ",
          "question": "উদ্দীপকে কোন সমাজ সংস্কার আন্দোলনকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে হিন্দু বিধবা বিবাহ আন্দোলনকে ইঙ্গিত করা হয়েছে। ঈশ্বরচন্দ্র বিদ্যাসাগরের সমাজ সংস্কার কার্যাবলির মধ্যে হিন্দু বিধবা বিবাহ প্রচলন অন্যতম। তৎকালীন হিন্দুসমাজে বাল্যবিবাহ প্রচলন থাকায় এবং সতীদাহ প্রথা নিষিদ্ধ করার কারণে বিধবাদের সংখ্যা অত্যধিক বেড়ে যায়। সে সময় হিন্দু বিধবাদের দ্বিতীয় বিয়ের সুযোগ না থাকায় তারা এক নিদারুণ অসহায় অবস্থায় দিনাতিপাত করত। বিধবাদের এ করুণ অবস্থা দেখে ঈশ্বরচন্দ্র বিদ্যাসাগর বিধবা বিবাহ চালুর পক্ষে আন্দোলন গড়ে তোলেন। অবশেষে ১৮৫৬ সালে লর্ড ডালহৌসির সহায়তায় হিন্দু বিধবা বিবাহ আইন প্রণয়নে সক্ষম হন। এ সময় ঈশ্বরচন্দ্র বিদ্যাসাগর তাঁর পুত্রের সাথে এক বিধবার বিয়ে দিয়ে অনন্য দৃষ্টান্ত স্থাপন করেন। উদ্দীপকে বলা হয়েছে, পুষ্পাঞ্জলি নামের মেয়েটি ভালোবেসে অজয় দাসকে বিয়ে করলেও কিছুদিন পরই তার স্বামী মারা যায়। এতে পুষ্পাঞ্জলি ভীষণ ভেঙে পড়েন। কেননা তাদের সমাজে মেয়েদের দ্বিতীয় বিয়ের সুযোগ নেই। সে সময়ই একজন মহান ব্যক্তির প্রচেষ্টায় ১৮৫৬ সালে হিন্দু বিধবা বিবাহ আইন পাস হয়। এর ফলে তিনি দ্বিতীয় বিয়ে করে অমানবিক অবস্থা থেকে মুক্তি পান। উদ্দীপকের এই ঘটনাটি উপরে বর্ণিত হিন্দু বিধবা বিবাহ প্রচলনকেই নির্দেশ করছে।"
        },
        {
          "label": "ঘ",
          "question": "বিধবা বিবাহ আইন প্রণয়নে উদ্দীপকে ইঙ্গিতকৃত আন্দোলন এর অবদান মূল্যায়ন করো।",
          "explanation": "বিধবা বিবাহ আইন প্রণয়নে 'উদ্দীপকে ইঙ্গিতকৃত আন্দোলনের অবদান অপরিসীম। ভারতীয় উপমহাদেশের কল্যাণমূলক কর্মকাণ্ডের ইতিহাসে ঈশ্বরচন্দ্র বিদ্যাসাগর ছিলেন অন্যতম সমাজ সংস্কারক। তার প্রত্যক্ষ আন্দোলনের ফসল হলো হিন্দু 'সমাজে বিধবা মেয়েদের বিবাহ প্রথার প্রচলন। তৎকালীন হিন্দু সমাজে অল্পবয়সি কিশোরীদের বিয়ে দেওয়ার প্রচলন ছিল। কিন্তু স্বামী মারা গেলে এ সব বিধবারা তামানবিকভাবে জীবন কাটাতে বাধ্য হতো। কারণ এ সময় সমাজে বিধবা বিবাহ নিষিদ্ধ ছিল। হিন্দুসমাজের এ প্রথা ঈশ্বরচন্দ্র বিদ্যাসাগরকে দারুণভাবে আলোড়িত করে। সমাজ থেকে এ সমস্যা দূর করার লক্ষ্যে ঈশ্বরচন্দ্র বিদ্যাসাগর অশোক কুমার দত্তের মতো ব্যক্তিদের সাথে নিয়ে বিধবা-বিবাহ আন্দোলন শুরু করেন। তিনি বিধবা বিবাহ শাস্ত্র সম্মত এ কথা. প্রচারের লক্ষ্যে ১৮৫৫ সালে একটি গ্রন্থ প্রকাশ করেন এবং এক হাজার ব্যক্তির স্বাক্ষরসহ একটি আবেদনপত্র সরকারের কাছে পাঠান। ধীরে ধীরে বিদ্যাসাগরের এ আন্দোলন বেগবান হয়ে ওঠে এবং সমাজে এ বিষয়ে সচেতনতা বৃদ্ধি পায়। ১৮৫৫ সালে ১৭ই নভেম্বর ব্যবস্থাপক সভায় বিধবা বিবাহ আইনের খসড়া পেশ করা হলে সর্বত্র এর পক্ষে-বিপক্ষে তুমুল আন্দোলন সৃষ্টি হয়। অবশেষে ১৮৫৬ সালের ২৬ জুলাই লর্ড ডালহৌসির সহায়তায় হিন্দু বিধবা বিবাহ আইন পাস হয়। উদ্দীপকের পুষ্পাঞ্জলির ঘটনার মধ্য দিয়ে হিন্দুবিধবা বিবাহ আন্দোলনকেই তুলে ধরা হয়েছে। উপরের আলোচনা থেকে বলা যায়, ঈশ্বরচন্দ্র বিদ্যাসাগরের নেতৃত্বে পরিচালিত আন্দোলন বিধবা বিবাহ আইন প্রণয়নে অগ্রণী ভূমিকা পালন করেছে।"
        }
      ]
    },
    {
      "number": "8",
      "uddipok": "জামিলা খাতুন ধার্মিক নারী। তিনি অনেক সম্পদের মালিক। তাই প্রতিবছর রমজান মাসে হিসেব করে সম্পদের আড়াই ভাগ দরিদ্র অসহায়দের মাঝে বিতরণ করেন। এ ধর্মীয় বিধান পালন করে তিনি মানসিক প্রশান্তি লাভ করেন।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সদকা কী?",
          "explanation": "ইসলামি বিধান অনুযায়ী ধর্মীয় মূল্যবোধে উদ্বুদ্ধ হয়ে স্রষ্টার সন্তুষ্টির উদ্দেশ্যে দুস্থ ও অসহায় মানুষকে কোনোকিছু দান বা সাহায্য করার নামই সদকা।"
        },
        {
          "label": "খ",
          "question": "সামাজিক নিয়ন্ত্রণ বলতেকী বোঝায়?",
          "explanation": "সামাজিক নিয়ন্ত্রণ হলো এমন একটি ব্যবস্থা যার মাধ্যমে,সমাজের মানুষের আচার-আচরণ নিয়ন্ত্রণ করা হয়। সামাজিক নিয়ন্ত্রণ হলো কতগুলো আদর্শ, মূল্যবোধ ও রীতিনীতির সমষ্টি যা মানুষকে শৃঙ্খলাবদ্ধ আচরণের পথে পরিচালিত করে। সমাজকর্ম অভিধানে বলা হয়েছে, সামাজিক নিয়ন্ত্রণ হলো কোনো সমাজ বা এর কতিপয় সদসের এমুন একটি সুসংগঠিত প্রচেষ্টা যার মাধ্যমে সামাজিক শৃঙ্খলা বজায় রাখা ও সামাজিক পরিবর্তনের প্রক্রিয়ার ব্যবস্থাপনা করা হয়।"
        },
        {
          "label": "গ",
          "question": "উদ্দীপকে কোন ঐতিহ্যগত সমাজকল্যাণ ব্যবস্থাটি প্রকাশ পেয়েছে? ব্যাখ্যা করো।",
          "explanation": "উদ্দীপকে ঐতিহ্যবাহী সমাজকল্যাণ ব্যবস্থা হিসেবে যাকাত প্রকাশ পেয়েছে। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলকভাবে বিতরণ করাকে যাকাত বলে। এর মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকের জামিলা খাতুন ধার্মিক নারী এবং অনেক সম্পদের মালিক। তিনি প্রতি বছর রমজান মাসে হিসেব করে সম্পদের আড়াই ভাগ দরিদ্র অসহায়দের মাঝে বিতরণ করেন। উদ্দীপকের এ বর্ণনার মাধ্যমে যাকাতকেই বোঝানো হয়েছে। কারণ ইসলাম ধর্মে একমাত্র যাকাতের অর্থই বাধ্যতামূলকভাবে বছর শেষে দরিদ্রদের মাঝে দান করা হয়। সুতরাং বলা যায়, উদ্দীপকের জামিলা খাতুনের বিতরণকৃত সম্পদ যাকাতকে নির্দেশ করে।"
        },
        {
          "label": "ঘ",
          "question": "\"ধনী-দরিদ্রের বৈষম্য হ্রাসে যাকাতের গুরুত্ব অপরিসীম\"- তোমার মতামত দাও।",
          "explanation": "ধনী-দরিদ্রেরবৈষম্য হ্রাসে যাকাতের গুরুত্ব অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে 'সমাজের মুষ্টিমেয় লোকদের হাতে সম্পদ কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমিত করে। সমাজের অসহায়, বঞ্চিত ও নিঃস্ব শ্রেণির কল্যাণে সম্পদশালীদের সচেতন করে তোলে। উদ্দীপকের জামিলা খাতুন একজন সম্পদশালী মহিলা। তিনি তার সম্পদের একটি নির্দিষ্ট অংশ ধর্মীয় বিধান অনুসারে দরিদ্র, অসহায়দের মধ্যে বিতরণ করেন। তার এ কাজ ঐতিহ্যগত সমাজকল্যাণমূলক প্রতিষ্ঠান যাকাতকে নির্দেশ করে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য।' আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপভামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে স্বাভাবিকভাবে মানুষ 'জমানো টাকা অলসভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতে উৎসাহী হবে। এতেশিল্পায়ন, কর্মসংস্থানের সুযোগ সৃষ্টি, বেকার সমস্যা হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। এতে সমাজে সুষম বণ্টনের পরিবেশও তৈরি হয়। কেননা, ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের দরিদ্র শ্রেণিকে আর্থিক দিক দিয়ে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হয়। পরিশেষে বলা যায়, ধনী-দরিদ্রের বৈষম্য কমিয়ে সমাজে সুষম বণ্টনের পরিবেশ সৃষ্টিতে যাকাতের ভূমিকা অনস্বীকার্য।"
        }
      ]
    },
    {
      "number": "9",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি তিনটি।"
        },
        {
          "label": "খ",
          "question": "সামাজিক পরিবর্তন বলতে কী বোঝায়?",
          "explanation": "সামাজিক পরিবর্তন বলতে সমাজ কাঠামোর পরিবর্তনকে বোঝায়। পরিবর্তন বলতে মূলত একই অবস্থা থেকে আরেকটা অবস্থায় উপনীত হওয়াকে বোঝায়। সে অর্থে সামাজিক পরিবর্তন হলো সমাজের এক অবস্থা থেকে অন্য অবস্থায় রূপান্তর। তবে সামাজিক ব্যবস্থায় স্থায়ী ও অপরিহার্য অংশের পরিবর্তনকেও সামাজিক পরিবর্তন বলা হয়। আবার সমাজ কাঠামোর 'বা বিভিন্ন সামাজিক প্রতিষ্ঠানের পরিবর্তনও সামাজিক পরিবর্তন হিসেবে বিবেচিত হয়।"
        },
        {
          "label": "গ",
          "question": "উদ্দীপকে '?' চিহ্নিত স্থান সমাজকর্মের কোন মৌলিক পদ্ধতিকে ইঙ্গিত করে? ব্যাখ্যা করো।",
          "explanation": "উদ্দীপকের '?' চিহ্নিত স্থান সমাজকর্মের অন্যতম মৌলিক পদ্ধতি দল সমাজকর্মকে ইঙ্গিত করে। সমাজকর্ম একটি বৈজ্ঞানিক পদ্ধতি নির্ভর পেশা। ব্যক্তি, দল ও সমষ্টির সমস্যার বাস্তবমুখী সমাধানের প্রেক্ষিতে সমাজকর্ম মৌলিক ও সহায়ক এ দুই ধরনের পদ্ধতি প্রয়োগ করে। ব্যক্তি, দল ও সমষ্টির সমস্যা সমাধানের জন্য সমাজকর্মের যে সকল পদ্ধতি বাস্তবক্ষেত্রে প্রয়োগ করা হয় সেগুলোকে মৌলিক পদ্ধতি বলা হয়। সমাজকর্মের মৌলিক পদ্ধতি তিনটি। যথা: ব্যক্তি সমাজকর্ম, দল সমাজকর্ম এবং সমষ্টি সমাজকর্ম। সমষ্টি সমাজকর্মকে আবার সমষ্টি সংগঠন ও সমষ্টি উন্নয়ন এ দুটি ভাগে বিভক্ত করা হয়েছে। উদ্দীপকের কাঠামোতে সমাজকর্মের মৌলিক পদ্ধতিগুলো উল্লেখ করা হয়েছে। উক্ত কাঠামোয় ব্যক্তি সমাজকর্ম এবং সমষ্টি উন্নয়ন ও সমষ্টি সংগঠনের উল্লেখ থাকলেও দল সমাজকর্ম অনুপস্থিত। তাই বলা যায়, উদ্দীপকে '?' চিহ্নিত স্থানে দল সমাজকর্মকে নির্দেশ করা হয়েছে।"
        },
        {
          "label": "ঘ",
          "question": "সমাজকর্মের মৌলিক পদ্ধতিগুলোর পারস্পরিক সম্পর্ক বর্ণনা করো।",
          "explanation": "উদ্দীপকে নির্দেশিত সমাজকর্মের মৌলিক পদ্ধতিগুলোর মধ্যে নিবিড় পারস্পরিক আন্তঃসম্পর্ক বিদ্যমান। সমাজকর্ম একটি সাহায্যকারী পেশা। এটি ব্যক্তি, দল ও সমষ্টির উন্নয়নে কাজ করে। সমাজকর্মের তিনটি মৌলিক পদ্ধতি রয়েছে। যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম। সমাজকর্ম মৌলিক এ তিনটি পদ্ধতির সাহায্যে কাজ করে এবং এদের মধ্যে পারস্পরিক সম্পর্ক রয়েছে। উদ্দীপকের কাঠামোতে সমাজকর্মের তিনটি মৌলিক পদ্ধতিকেই উল্লেখ করা হয়েছে। ব্যক্তি সমাজকর্ম ব্যক্তির সমস্যা সমাধানের চেষ্টা করে। এ পদ্ধতিতে ব্যক্তির বিভিন্ন আর্থ-সামাজিক অবস্থা পর্যালোচনা করে সমস্যা সমাধানের চেষ্টা করা হয়। অন্যদিকে, দল্ সমাজকর্ম হলো দলভুক্ত সদস্যদের সাথে শৃঙ্খলাপূর্ণ ও নিয়মতান্ত্রিক উপায়ে কাজ করার এক বিশেষ পদ্ধতি। দল সমাজকর্মে দলের সমস্যা নিরসনের চেষ্টা করা হয়। যেহেতু ব্যক্তি নিয়ে প্রতিটি দল গঠিত হয় সেজন্য দল সমাজকর্মের সাথে ব্যক্তি সমাজকর্মের সম্পর্ক রয়েছে। এ পদ্ধতিতে দল ও ব্যক্তির উভয় দিক বিবেচনা করা হয়। এছাড়া সমষ্টি সমাজকর্ম নির্দিষ্ট ভৌগোলিক অঞ্চলের সমস্যা সমাধানের চেষ্টা করে। এক্ষেত্রেও সমষ্টির মাঝে ব্যক্তির বসবাস রয়েছে। তাই বলা যায়, ব্যক্তি, দল ও সমষ্টির দৃষ্টিভঙ্গি এবং চাহিদা বোঝার ক্ষেত্রে সমাজকর্মের মৌলিক পদ্ধতিগুলোর মধ্যে পারস্পরিক সম্পর্ক রয়েছে।"
        }
      ]
    },
    {
      "number": "10",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সমষ্টি উন্নয়ন সমাজকর্ম কী?",
          "explanation": "সমষ্টি উন্নয়ন হলো সমাজকর্মের এমন একটি পদ্ধতি যার মাধ্যমে অনুন্নত ও পশ্চাৎপদ জনসমষ্টির আর্থ-সামাজিক উন্নয়নের লক্ষ্যে সম্মিলিত প্রচেষ্টা চালানো হয়।"
        },
        {
          "label": "খ",
          "question": "সমাজকর্মীর আত্মসচেতনতার নীতি বলতে কী বোঝায়?",
          "explanation": "সমাজকমীর আত্মসচেতনতা নীতি বলতে সমাজকর্মীর নিজস্ব দায়িত্ব, ক্ষমতা, দক্ষতা প্রভৃতি বিষয়ে সচেতন থাকাকে বোঝায়। আত্মসচেতনতা নীতি ব্যক্তি সমাজকর্মের একটি গুরুত্বপূর্ণ নীতি। ব্যক্তি সমাজকর্মী এই নীতি অনুসরণের মাধ্যমে সাহায্যার্থীকে সহায়তা প্রদান করেন। এই নীতি অনুযায়ী সমাজকর্মী তার দায়িত্ব,ক্ষমতা, দক্ষতা এবং নিয়োগকৃত এজেন্সীর নীতিমালা ও কর্মসূচির সীমাবদ্ধতা সম্পর্কে সচেতন থেকে সেবা প্রার্থীকে এমনভাবে পরিচালনা করেন যাতে সে আত্মনিয়ন্ত্রণ অধিকার বজায় রেখে সমস্যা সমাধানে সক্ষম হয়। এক্ষেত্রে সমাজকর্মী নিজেকে পছন্দ-অপছন্দের প্রভাব থেকে সমস্যা সমাধান প্রক্রিয়াকে মুক্ত রাখেন।"
        },
        {
          "label": "গ",
          "question": "উদ্দীপকে প্রবাহচিত্র দ্বারা ব্যক্তি সমাজকর্মের কী দেখানো হয়েছে? ব্যাখ্যা করো।",
          "explanation": "উদ্দীপকে প্রবাহ চিত্র দ্বারা ব্যক্তি সমাজকর্মের সমস্যা সমাধান প্রক্রিয়া দেখানো হয়েছে। সমস্যা সমাধানের লক্ষ্যে একজন ব্যক্তি সমাজকর্মী প্রথমে মনো-সামাজিক অনুধ্যান (Psycho-Social Study) চালান। এখানে সেবাগ্রহীতার সমস্যা সংশ্লিষ্ট বিভিন্ন মানসিক ও সামাজিক বিষয়ে অনুসন্ধান করা হয়। এ প্রক্রিয়ার মধ্য: দিয়ে সমাজকর্মী সাহায্যার্থীকে সমস্যা সমাধান প্রক্রিয়ায় সম্পৃক্ত করেন। পাশাপাশি ব্যক্তির তথ্য অনুসন্ধানে সাক্ষাৎকার, পর্যবেক্ষণ, আবাসস্থল পরিদর্শন প্রভৃতি কৌশল গ্রহণ করা হয়। এভাবে ব্যক্তি সম্পর্কে সমাজকর্মী সামগ্রিক অনুধ্যান করে থাকেন। মনো-সামাজিক অনুধ্যানের পরবর্তী পর্যায় হলো সমস্যা নির্ণয়। এ প্রক্রিয়ার মাধ্যমে সমস্যার প্রকৃতি ও কারণ চিহ্নিতকরা হয়। ব্যক্তি সমাজকর্মে সমস্যা নির্ণয়কে সমস্যা সমাধান প্রক্রিয়ার নকশা বলা হয়। সমস্যা নির্ণয়ের পরবর্তী স্তর হলো সমাধান বা হস্তক্ষেপ। এটি সাহায্যার্থীর সঙ্গে সমাজকর্মীর প্রথম যোগাযোগের মধ্য দিয়ে শুরু হয়। সমস্যার ধরন, কারণ ও বিদ্যমান সম্পদের ওপর নির্ভর করে সমস্যা সমাধান করা হয়। সমস্যা সমাধান প্রক্রিয়ার সর্বশেষ পর্যায় হলো মূল্যায়ন ও পরিসমাপ্তি। এ পর্যায়ে সমস্যা সমাধান প্রক্রিয়ার সফলতা ও ব্যর্থতা যাচাই করা হয়। সাধারণত মূল্যায়নের ওপর নির্ভর করে সমস্যা সমাধানের পরিসমাপ্তি টানা হয়। স্তরভিত্তিক এ প্রক্রিয়া অনুসরণের মাধ্যমে সাহায্যাথীর সমস্যার কার্যকর সমাধান সম্ভব হয়। উদ্দীপকের প্রবাহচিত্রে দেখা যায়, ব্যক্তি সমাজকর্মের কার্যধারা হিসেবে অনুধ্যান, সমস্যা নির্ণয়, সমাধান পরিকল্পনা ও মূল্যায়ন প্রভৃতির উল্লেখ রয়েছে। এ বিষয়টি উপরে বর্ণিত ব্যক্তি সমাজকর্মের সমস্যা সমাধান প্রক্রিয়াকেই ইঙ্গিত করছে।"
        },
        {
          "label": "ঘ",
          "question": "ব্যক্তির সমস্যা সমাধানে এর তাৎপর্য আলোচনা করো।",
          "explanation": "ব্যক্তির সমস্যা সমাধানে উদ্দীপকের প্রবাহচিত্রে নির্দেশিত ব্যক্তি সমাজকর্মের সমস্যা সমাধান প্রক্রিয়ার তাৎপর্য অপরিসীম। সমস্যাগ্রস্ত ব্যক্তির সমস্যা সমাধানের ক্ষেত্রে ব্যক্তি সমাজকর্ম একটি সুনির্দিষ্ট প্রক্রিয়া অনুসরণ করে থাকে। উদ্দীপকের প্রবাহচিত্রে ব্যক্তি সমাজকর্মের সমস্যা সমাধান প্রক্রিয়ার ধাপগুলো উল্লেখ করা হয়েছে। পেশাদার সমাজকর্মের অন্যতম মৌলিক. পদ্ধতি হচ্ছে ব্যক্তি সমাজকর্ম। ব্যক্তি সমাজকর্ম হলো সমাজকর্মের এমন একটি মৌলিক পদ্ধতি যা সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। নিজস্ব সম্পদের সর্বোত্তম ব্যবহারের মাধ্যমে ব্যক্তিকে এমনভাবে স্বাবলম্বী করে তুলতে সহায়তা করে, যাতে সে নিজেই নিজের সমস্যার সুষ্ঠু সমাধান করে যথাযথভাবে সামাজিক ভূমিকা পালন করতে পারে। সমস্যা সমাধান প্রক্রিয়ার অংশ হিসেবে একজন ব্যক্তি সমাজকর্মী প্রথমে মনো-সামাজিক অনুধ্যান (Psycho-Social Study) চালান। এখানে •সেবাগ্রহীতার সমস্যা সংশ্লিষ্ট.বিভিন্ন 'মানসিক ও সামাজিক বিষয়ে অনুসন্ধান করা হয়। এ প্রক্রিয়ার মধ্য দিয়ে সমাজকর্মী সাহায্যার্থীকে সমস্যা সমাধান প্রক্রিয়ায় সম্পৃক্ত করেন। পাশাপাশি ব্যক্তির তথ্য অনুসন্ধানে সাক্ষাৎকার, পর্যবেক্ষণ, আবাসস্থল পরিদর্শন প্রভৃতি কৌশল গ্রহণ করা হয়। এভাবে ব্যক্তি সম্পর্কে সমাজকর্মী সামগ্রিক অনুধ্যান করে থাকেন। মনো-সামাজিক অনুধ্যানের পরবর্তী পর্যায় হলো সমস্যা নির্ণয়। এ প্রক্রিয়ার মাধ্যমে সমস্যার প্রকৃতি ও কারণ চিহ্নিত করা হয়। ব্যক্তি সমাজকর্মেসমস্যা নির্ণয়কে সমস্যা সমাধান প্রক্রিয়ার নকশা বলা হয়। সমস্যা নির্ণয়ের পরবর্তী স্তর হলো সমাধান বা হৃস্তক্ষেপ। এটি সাহায্যার্থীর সঙ্গে সমাজকর্মীর প্রথম যোগাযোগের মধ্য দিয়ে শুরু হয়। সমস্যার ধরন, কারণ, ও বিদ্যমান সম্পদের ওপর নির্ভর করে সমস্যা সমাধান করা হয়। সমস্যা সমাধান প্রক্রিয়ার সর্বশেষ পর্যায় হলো মূল্যায়ন ও পরিসমাপ্তি। এ পর্যায়ে সমস্যা সমাধান প্রক্রিয়ার সফলতা ও ব্যর্থতা যাচাই করা হয়। সাধারণত মূল্যায়নের ওপর নির্ভর করে সমস্যা সমাধানের পরিসমাপ্তি টানা হয়! স্তরভিত্তিক এ প্রক্রিয়া'অনুসরণের মাধ্যমে সাহায্যার্থীর সমস্যার কার্যকর সমাধান সম্ভব হয়। উপরের আলোচনা থেকে বলা যায়, ব্যক্তি সমাজকর্ম সমস্যাগ্রস্ত ব্যক্তির সমস্যা সমাধানে অগ্রণী ভূমিকা পালন করে।"
        }
      ]
    },
    {
      "number": "11",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "র‍্যাপো শব্দের অর্থ কী?",
          "explanation": "সমষ্টি উন্নয়ন পদ্ধতি হলো সমাজকর্মের নীতি ও কর্মকৌশল যথাযথ প্রয়োগের মাধ্যমে সমষ্টি জীবনের বিভিন্ন সমস্যার সমাধান ও সার্বিক জীবনমান উন্নয়নের পদ্ধতি।"
        },
        {
          "label": "খ",
          "question": "সম্রাজকর্মে Client বলতে কী বোঝায়?",
          "explanation": "সমাজকমীর আত্মসচেতনতা নীতি বলতে সমাজকর্মীর নিজস্ব দায়িত্ব, ক্ষমতা, দক্ষতা প্রভৃতি বিষয়ে সচেতন থাকাকে বোঝায়। আত্মসচেতনতা ব্যক্তি সমাজকর্মের একটি গুরুত্বপূর্ণ নীতি। ব্যক্তি সমাজকর্মীকে এই নীতি অনুসরণের মাধ্যমে সাহায্যাথীকে সহায়তা প্রদান করতে হয়। এই নীতি অনুযায়ী সমাজকর্মী তার দায়িত্ব, ক্ষমতা, দক্ষতা এবং নিয়োগকৃত এজেন্সীর নীতিমালা ও কর্মসূচির সীমাবদ্ধতা সম্পর্কে সচেতন থেকে সেবা প্রাথীকে এমনভাবে পরিচালনা করেন যাতে সে আত্মনিয়ন্ত্রণ অধিকার বজায় রেখে সমস্যা সমাধানে সক্ষম হয়। এক্ষেত্রে সমাজকর্মী নিজের পছন্দ-অপছন্দের প্রভাব থেকে সমস্যা সমাধান প্রক্রিয়াকে মুক্ত রাখেন।"
        },
        {
          "label": "গ",
          "question": "উদ্দীপকে '?' চিহ্নিত স্থান দল সমাজকর্মের কোন দিককে নির্দেশ করে? ব্যাখ্যা করো।",
          "explanation": ""
        },
        {
          "label": "ঘ",
          "question": "দল সমাজকর্ম পদ্ধতি প্রয়োগের ক্ষেত্রে উদ্দীপকে উল্লিখিত দিকগুলোর প্রত্যেকটি সমান গুরুত্বপূর্ণ-বিশ্লেষণ করো।",
          "explanation": ""
        }
      ]
    }
  ]
}