{
  "title": "ঢাকা সিটি কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "এশা রাজশাহী বিশ্ববিদ্যালয়ের অনার্স ১ম বর্ষের শিক্ষার্থী। সে এমন একটি বিষয়ে অধ্যয়ন করছে যা বৈজ্ঞানিক পদ্ধতিনির্ভর সাহায্যকারী পেশা হিসেবে পরিচিত। এটি ব্যক্তি, দল ও সমষ্টির নিজস্ব সম্পদের সর্বোত্তম ব্যবহারের মাধ্যমে সমস্যার স্থায়ী সমাধানের প্রচেষ্টা চালায়।",
      "tag": "DCC 25",
      "sub_questions": [
        {
          "label": "ক",
          "question": "সমাজকর্মের উৎপত্তি হয়েছিল কোন দেশে?",
          "explanation": "সমাজকর্মের উৎপত্তি হয়েছিল ইংল্যান্ডে।"
        },
        {
          "label": "খ",
          "question": "সমাজকর্ম একটি সক্ষমকারী পেশা- বুঝিয়ে লেখো।",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের -সমস্যা মোকাবিলায় সক্ষম করে তোলে বলে সমাজকর্মকে সক্ষমকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি সমাজের সমস্যাগ্রস্ত ব্যক্তি, দল ও সমষ্টিকে সাহায্য করে। সমাজকর্মের পরিভাষায় সাহায্য মানে আর্থিক বা নগদ কোনো কিছু প্রদান নয় বরং ব্যক্তি ও দলকে তার কর্ম প্রচেষ্টার উন্নয়নে সক্ষম করাকে বোঝায়। এর মাধ্যমে ব্যক্তি নিজেদের সম্পদ ও সামর্থ্য সম্পর্কে সচেতন হয়ে সামাজিক ভূমিকা পালনের মাধ্যমে, নিজেরাই নিজেদের সাহায্য করতে পারে। এজন্যই সমাজকর্মকে একটি সক্ষমকারী পেশা হিসেবে অভিহিত করা হয়।"
        },
        {
          "label": "গ",
          "question": "উদ্দীপকে এশার পঠিত বিষয়টি কী? ব্যাখ্যা করো।",
          "explanation": "উদ্দীপকে এশার পঠিত বিষয়টি হলো সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে। বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধানে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে সামাজিক পরিবেশের সাথে সামঞ্জস্য স্থাপনে সক্ষম করে তোলা সমাজকর্মের অন্যতম উদ্দেশ্য। উদ্দীপকের এশা রাজশাহী বিশ্ববিদ্যালয়ের এমন একটি বিষয় অধ্যয়ন করছে যা বৈজ্ঞানিক পদ্ধতিনির্ভর সাহায্যকারী, পেশা হিসেবে পরিচিত। এশার অধ্যয়নরত এই বিষয়টি সমাজকর্মকে নির্দেশ করে। কারণ সমাজকর্ম সম্পদের সর্বোত্তম ব্যবহারের মাধ্যমে ব্যক্তি, দল ও সমষ্টিকে বৈজ্ঞানিক উপায়ে সাহায্য করে থাকে। তাই বলা যায়, এশার পঠিত বিষয়টি হলো সমাজকর্ম।"
        },
        {
          "label": "ঘ",
          "question": "উদ্দীপকে উল্লিখিত বিষয়টির পরিধি আলোচনা করো।",
          "explanation": "উদ্দীপকে উল্লিখিত বিষয় অর্থাৎ সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের সমস্যা মোকাবিলার মাধ্যমে তাদের আর্থ-সামাজিক উন্নয়নে সম্ভাব্য ও প্রয়োজনীয় সহায়তা প্রদানে প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধির আওতাভুক্ত। সমাজকর্মের পরিধি ব্যাপক ও বিস্তৃত। সমাজে সৃষ্ট বিভিন্ন সমস্যা মোকাবিলায় সমাজকর্মের কৌশল ও পদ্ধতি প্রয়োগ করা হয়। সমাজ, মূল্যবোধ ব্যবস্থা এবং সংস্কৃতি, জ্ঞানের বিভিন্ন শাখা, সামাজিক নীতি ও পরিকল্পনা প্রণয়ন, গ্রামীণ ও শহর সমাজসেবা কর্মসূচি, স্বাস্থ্য কর্মসূচি, দক্ষ কর্মী তৈরি ও উন্নয়ন, সমাজ সংস্কার ও সামাজিক আইন প্রণয়ন প্রভৃতি সমাজকর্মের পরিধির অন্তর্ভুক্ত। সমাজকর্ম মানুষের মৌলিক চাহিদা পূরণে কাজ করে। সমাজে উদ্ভূত অনাকাঙ্ক্ষিত সমস্যা মোকাবিলায় প্রতিকারমূলক ব্যবস্থা গ্রহণ করে। এটি সমাজের সার্বিক কল্যাণে বিভিন্ন প্রতিরোধমূলক ব্যবস্থা, যেমন-- সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, জনস্বাস্থ্য উন্নয়ন প্রভৃতি গ্রহণ করে। পাশাপাশি বিভিন্ন সামাজিক সমস্যা মোকাবিলা এবং মানুষের মনস্তাত্ত্বিক সমস্যা সমাধানে সাহায্য করে। এছাড়া সমাজব্যবস্থা, সমাজে বসবাসরত জনসমষ্টি, সমাজে গড়ে ওঠা বিভিন্ন মূল্যবোধ ও সংস্কৃতি সমাজকর্মের পরিধিভুক্ত। সমাজকর্ম-সামাজিক নীতি ও পরিকল্পনা প্রণয়নেও ভূমিকা রাখে। উপরের আলোচনা থেকে তাই বলা যায়, ব্যক্তি, দল ও সমষ্টির আর্থ- মনো-সামাজিক বিভিন্ন সমস্যার কার্যকর সমাধান সমাজকর্মের পরিধির আওতাভুক্ত।"
        }
      ]
    },
    {
      "number": "2",
      "uddipok": "জনাব নাজমুল 'আলম একজন পেশাদার কর্মী। প্রাতিষ্ঠানিক শিক্ষা ও মাঠ পর্যায়ের প্রশিক্ষণের মাধ্যমে এ পেশাদারিত্ব গড়ে ওঠে। সামাজিক সমস্যা, সমাজ সম্পর্কিত জ্ঞান অর্জন, সামাজিক দায়িত্ব ও কর্তব্য এবং সচেতনতা সৃষ্টি প্রভৃতি বিষয়ে এ পেশার জ্ঞান অর্জনের প্রয়োজনীয়তা রয়েছে। বাংলাদেশের আর্থ-সামাজিক প্রেক্ষাপটে এ পেশার সুযোগ আছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "NASW-এর পূর্ণরূপ হলো- National Association of Social Workers."
        },
        {
          "label": "খ",
          "question": "",
          "explanation": "সমাজকর্মে ত্রিবিধ ভূমিকা বলতে প্রতিকার, প্রতিরোধ ও উন্নয়ন কর্মসূচিকে বোঝায়। সমাজকর্মের অন্যতম বৈশিষ্ট্য হলো প্রতিকার, প্রতিরোধ ও উন্নয়ন। এই ত্রিবিধ ভূমিকায় সেবাদান, সমস্যার বৈজ্ঞানিক সমাধানের জন্য সমাজকর্ম প্রতিকার (বর্তমান সমস্যার সমাধান), প্রতিরোধ (সমস্যা ভবিষ্যতে যাতে আর হতে না পারে) এবং উন্নয়নমূলক (সামাজিক ইতিবাচক পরিবর্তন) এই তিন ধরনের ভূমিকা পালন করে যা সমাজকর্মের ত্রিবিধ ভূমিকা নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে নাজমুল আলম পেশাদারিত্ব অর্জনের ক্ষেত্রে সমাজকর্মের শিক্ষা গ্রহণ করেছেন। বৈজ্ঞানিক পদ্ধতিনির্ভর সেবা কার্যক্রম হিসেবে সমাজকর্ম সুপরিচিত। আধুনিক সমাজের বিভিন্ন জটিল আর্থ-মনো-সামাজিক সমস্যার বিজ্ঞানভিত্তিক সমাধানে সমাজকর্মকে প্রয়োগ করা হয়। সমাজকর্ম সমাজের সব শ্রেণির মানুষের ব্যক্তিগত, দলীয় ও সমষ্টিগত সমস্যাসহ নানা ধরনের সামাজিক সমস্যা মোকাবিলা করার জন্য সম্ভাব্য ও প্রয়োজনীয় সাহায্য দেওয়ার প্রচেষ্টা চালায়। বিশেষ করে সামাজিক বিভিন্ন সমস্যা মোকাবিলায় সমাজকর্ম প্রতিকার, প্রতিরোধ ও উন্নয়নমূলক কার্যক্রম গ্রহণ করে থাকে। এ সকল কার্যক্রম পরিচালনা করতে গিয়ে সমাজকর্ম বিভিন্ন বৈজ্ঞানিক পদ্ধতি, প্রক্রিয়া ও কৌশল উদ্ভাবনের মাধ্যমে সমস্যার পরিপূর্ণ সমাধান করতে সচেষ্ট হয়। পাশাপাশি সমাজকর্ম সকল স্তরের জনগোষ্ঠী বিশেষ করে সমাজের পশ্চাৎপদ অংশের আর্থ-সামাজিক কল্যাণ ও উন্নয়নের জন্য চাহিদাভিত্তিক সেবা কার্যক্রম পরিচালনা করে থাকে। উদ্দীপকে নাজমুল আলম একজন পেশাদার কর্মী। শিক্ষা ও মাঠ পর্যায়ের প্রশিক্ষণের মাধ্যমে এ পেশাদারিত্ব গড়ে ওঠে। সামাজিক সমস্যা, সমাজ সম্পর্কিত জ্ঞান অর্জন, সামাজিক দায়িত্ব ও কর্তব্য এবং সচেতনতা সষ্টি প্রভৃতি বিষয়ে এ পেশার জন্য জ্ঞান অর্জনের প্রয়োজন রয়েছে। উদ্দীপকের এ পেশা সমাজকর্ম পেশাকেই নির্দেশ করে। সমাজকর্ম পেশা শিক্ষার জন্য উপযুক্ত শিক্ষা অর্জন করতে হয়। তাই বলা যায়, উদ্দীপকে নাজমুল আলম সমাজকর্ম পেশার শিক্ষা গ্রহণ করেছেন।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে সমাজকর্ম শিক্ষার গুরুত্ব অত্যধিক। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। উদ্দীপকে সমাজকর্ম পেশার জন্য সামাজিক সমস্যা, সমাজ সম্পর্কিত জ্ঞান, সামাজিক দায়িত্ব ও কর্তব্য, সচেতনতা সৃষ্টি প্রভৃতি বিষয়ের কথা বলা হয়েছে। সমাজকর্ম পেশার জন্য উক্ত বিষয়ের জ্ঞান অপরিহার্য। ব্যক্তি, পরিবার ও দলের নানাবিধ আর্থ-সামাজিক সমস্যাগুলোর কার্যকর সমাধানের জন্য উত্ত বিষয়ের জ্ঞান ভূমিকা রাখে। এভাবে সমাজকর্ম শিক্ষা সমাজসেবামূলক কার্যক্রমে ফলপ্রসূ অবদান রাখে। পরিশেষে বলা যায়, সমাজকর্ম শিক্ষার প্রয়োজনীয়তা বাংলাদেশের আর্থ-সামাজিক সমস্যা সমাধানে অনস্বীকার্য।"
        }
      ]
    },
    {
      "number": "3",
      "uddipok": "অষ্টাদশ শতাব্দীর শেষ ভাগ থেকে ঊনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। উদ্ভূত সমস্যা মোকাবিলায় বিজ্ঞানভিত্তিক ও পদ্ধতি নির্ভর কৌশল প্রয়োগের প্রয়োজনীয়তা দেখা দেয়।",
      "tag": "DCC 25",
      "sub_questions": [
        {
          "label": "ক",
          "question": "Charities Review পত্রিকাটি কত সালে প্রকাশিত হয়?",
          "explanation": "'Charities Review' পত্রিকাটি ১৮৯১ সালে প্রকাশিত হয়।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্রদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকের যুগান্তকারী পরিবর্তনকে কী হিসেবে আখ্যায়িত করা যায়? ব‍্যাখ্যা করো।",
          "explanation": "উদ্দীপকে উল্লিখিত যুগান্তকারী পরিবর্তনকে শিল্পবিপ্লব নামে আখ্যায়িত করা হয়। শিল্পবিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্পবিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানব সভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে বলা হয়েছে, অষ্টাদশ শতাব্দীর শেষ ভাগ থেকে উনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। এ থেকে বোঝা যায়, উদ্দীপকে শিল্পবিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্পবিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্পবিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্পবিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "সমাজকর্ম পেশার বিকাশে উদ্দীপকে ইঙ্গিতকৃত বিষয়ের ভূমিকা। আলোচনা করো।",
          "explanation": "সমাজকর্ম পেশার বিকাশে উদ্দীপকে ইঙ্গিতকৃত পরিবর্তন তথা শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণিদ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "4",
      "uddipok": "ক\" দেশের সমাজসেবা কর্মসূচির সংস্কার সাধনের জন্য জনাব আফজাল হোসেনের নেতৃত্বে একটি কমিটি গঠন করা হয়। কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "রুগ্ন, বৃদ্ধ, পা, বধির এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্র।"
        },
        {
          "label": "খ",
          "question": "",
          "explanation": "১৬০১ সালের এলিজাবেথীয় দরিদ্র আইন বলতে ইংল্যান্ডের ইতিহাসে দরিদ্রদের কল্যাণে একটি যুগান্তকারী পদক্ষেপকে বোঝায়। প্রাকশিল্প যুগে ইংল্যান্ড বিভিন্ন ধরনের আর্থ-সামাজিক সমস্যা ও দারিদ্র্যের কষাঘাতে জর্জরিত ছিল। সরকার বিভিন্ন আইন প্রণয়নের মাধ্যমে ক্রমবর্ধমান এ দারিদ্রদ্র্য সমস্যা নিয়ন্ত্রণের চেষ্টা করে। দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে একটি উল্লেখযোগ্য পদক্ষেপ হিসেবে ১৬০১ সালের দরিদ্র আইনটি প্রণয়ন করা হয়।"
        },
        {
          "label": "গ",
          "question": "",
          "explanation": "উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। ইংল্যান্ডে প্রণীত একের পর এক দরিদ্র আইনগুলো ব্যর্থতায় পর্যবসিত হওয়ায় এবং পরবর্তীকালে দ্বিতীয় বিশ্বযুদ্ধের তান্ডবলীলায় ইংল্যান্ডের জনজীবন যখন সম্পূর্ণ বিপর্যন্ত ঠিক সে সময় স্যার উইলিয়াম বিভারিজের নেতৃত্বে গঠিত কমিটি সবচেয়ে গুরুত্বপূর্ণ ও সময়োপযোগী রিপোর্ট পেশ করে। এটি ছিল সামাজিক নিরাপত্তা কর্মসূচি প্রণয়ন সংক্রান্ত একটি প্রতিবেদন, যা শুধু ইংল্যান্ড নয় বরং সমগ্র বিশ্বের সামাজিক নিরাপত্তা কর্মসূচি প্রণয়নে এক গুরুত্বপূর্ণ মডেল হিসেবে বিবেচিত। উদ্দীপকে বলা হয়েছে, 'ক' দেশের সমাজসেবা কর্মসূচির সংস্কার সাধনের জন্য জনাব আফজাল হোসেনের নেতৃত্বে একটি কমিটি গঠন করা হয়। উক্ত কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে। যা মূলত বিভারিজ রিপোর্টের সুপারিশের অনুরূপ। বিভারিজ রিপোর্টের সুপারিশে ইংল্যান্ডে সামাজিক বিমা চালু করার কথা বলা হয়। স্বাস্থ্য বিমা, বার্ধক্য ও পঙ্গু বিমা, শিশু জন্ম ও মৃত্যুর জন্য বিশেষ ভাতা, বেকারত্ব বিমা প্রভৃতি সামাজিক বিষয় অন্তর্ভুক্ত করা হয়। আবার পরিবারের আবেদনের প্রেক্ষিতে ১৮ বছরের কম বয়সী দুই বা ততোধিক সন্তান থাকলে নির্দিষ্ট হারে ভাতা প্রদানের সিদ্ধান্ত নেওয়া হয়, যা পারিবারিক ভাতা নামে পরিচিত। পাশাপাশি ১৯৪৮ সালের জাতীয় সাহায্য আইন অনুযায়ী অর্থনৈতিকভাবে দুর্বলদের সরকারিভাবে আর্থিক সাহায্যের ব্যবস্থা চালু করা হয় যাকে সামাজিক সাহায্য বলা হয়। এছাড়া বিভারিজ রিপোর্টের সুপারিশ অনুযায়ী শিল্প দুর্ঘটনা বিমা কর্মসূচি গ্রহণ করা হয়। এ বিমার আওতায় কারখানায় কোনো শ্রমিক দুর্ঘটনার শিকার হলে বা পেশাগত রোগে আক্রান্ত হলে তাকে অর্থনৈতিক সাহায্য প্রদান করা হতো।"
        },
        {
          "label": "ঘ",
          "question": "",
          "explanation": "উদ্দীপকে, ইঙ্গিতকৃত বিভারিজ রিপোর্টটিই ইংলান্ডের সামাজিক নিরাপত্তা কাঠামো প্রতিষ্ঠা করেছে-বক্তব্যটির সাথে আমি একমত। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড দিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল ডরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় স্বাস্থ্য সেবা আইন-১৯৪৬, জাতীয় সাহায্য আইন-১৯৪৮ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুদিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "5",
      "uddipok": "জনাব রাবেয়া রাব্বি আইন পেশায় জড়িত। এই পেশায় তাকে বিশেষ শিক্ষা ও প্রশিক্ষণ গ্রহণ করতে হয়েছে। এ পেশার সুশৃঙ্খল জ্ঞান ভান্ডার রয়েছে, এছাড়া বার অ্যাসোসিয়েশন নৈতিক মূল্যবোধের অনুসরণ ও জনকল্যাণমুখীতার কারণে পেশাটি সম্মানজনক অবস্থায় রয়েছে।",
      "tag": "DCC 25",
      "sub_questions": [
        {
          "label": "ক",
          "question": "পেশার সংজ্ঞা দাও? ",
          "explanation": "পেশা বলতে বিশেষ কোনো বিষয়ে নির্দিষ্ট জ্ঞান, দক্ষতা ও নৈপুণ্য অর্জনের মাধ্যমে অর্থনৈতিক উদ্দেশ্য অর্জন করাকে বুঝায়।"
        },
        {
          "label": "খ",
          "question": "পেশা ও বৃত্তির মধ্যে দুটি পার্থক্য উল্লেখ কর। ",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুটি হল— ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোন বিশেষ জ্ঞানঅর্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "উদ্দীপকে সমাজকর্ম পেশার কোন বৈশিষ্ট্য রয়েছে? ব্যাখ্যা দাও।",
          "explanation": "উদ্দীপকে সমাজকর্ম পেশার বিশেষ জ্ঞান ও প্রশিক্ষণ,পেশাগতসংগঠন,মূল্যবোধ,জনকল্যাণমূখিতা প্রভৃতি বৈশিষ্ট্য রয়েছে। নিচে তার ব্যাখ্যা দেওয়া হল : সমাজকর্ম আধুনিক বিশ্বে একটি স্বীকৃত পেশা। সমাজকর্ম পেশার একমাত্র লক্ষ্য হলো জনকল্যাণ। এ পেশার নির্দিষ্ট কিছু বৈশিষ্ট্য রয়েছে।আর পেশাদার তারাই যারা নিজেদের নির্দিষ্ট বিষয় সম্পর্কে বিশেষভাবে অভিজ্ঞ বলে দাবি করেন এবং সমাজে বিশেষ অবস্থান লাভ করেন। উদ্দীপকে আইন পেশার পেশাগত বৈশিষ্ট্য হিসেবে বিশেষ শিক্ষা ও প্রশিক্ষণ সুশৃঙ্খল জ্ঞান ভান্ডার নৈতিকমূল্যবোধ ও জনকল্যাণমুখী তার উল্লেখ রয়েছে। এগুলা সমাজকর্ম পেশার বৈশিষ্ট্য। সমাজকর্ম পেশার জন্য প্রয়োজন সমাজকর্মের সুশৃঙ্খল জ্ঞান ভান্ডারের। এটি সমাজকর্মে অনুশীলনের ভিত্তি হিসেবে কাজ করে। সমাজকর্ম পেশার বিকাশের জন্য জাতীয় আন্তর্জাতিক পেশাগত সংগঠন রয়েছে। এছাড়া সমাজকর্ম পেশার কতিপয় পেশাগত মূল্যবোধ রয়েছে। এটি জাতি, ধর্ম, বর্ণ, নির্বিশেষে সর্বস্তরে জনগণের কল্যাণ সাধন করে। সুতরাং বলা যায়, উদ্দীপকে সমাজকর্মের কতিপয় বৈশিষ্ট্য উল্লেখ রয়েছে।"
        },
        {
          "label": "ঘ",
          "question": "উদ্দীপকে সমাজকর্ম পেশার সকল বৈশিষ্ট্যের প্রতিফলন ঘটেনি - মতামত দাও",
          "explanation": "উদ্দীপকে সমাজকর্ম পেশার সকল বৈশিষ্ট্যের প্রতিফলন গঠনে— নিচে তা মতামত দেয়া হলো : সমাজকর্ম একটি প্রাতিষ্ঠানিক সেবাকর্ম। আধুনিক বিশ্বের সমাজকর্ম একটি স্বীকৃত পেশা। সমাজকর্মের অনেকগুলো পেশসগত বৈশিষ্ট্য রয়েছে। সমাজকর্ম পেশার অন্যতম বৈশিষ্ট্য হচ্ছে পেশাগত সম্পর্ক। উদ্দীপকে সমাজকর্মে বৈশিষ্ট্যগুলো শিক্ষ, সমস্যা  জ্ঞান ভান্ডার, পেশাগত সংগঠন নৈতিক মূল্যবোধ ও জনকল্যাণমুখীতে উল্লেখ রয়েছে।এ বৈশিষ্ট্য গুলো ছাড়াও সমাজকর্মের আরো অনেক বৈশিষ্ট্য রয়েছে। সমাজকর্ম নির্দিষ্টপদ্ধতি নির্ভর পেশা। ব্যক্ত, দল ও সমষ্টির সার্বিক সমস্যা সমাধানের সমাজকর্ম ভিন্ন ভিন্ন পদ্ধতি অবলম্বন করে থাকে। সমাজজীবনে সকল দিককে অন্তর্ভুক্ত করে সেবা প্রদান করে থাকে সমাজকর্ম। সমাজকর্মের রয়েছে পেশাগত দায়িত্ব ও জবাবদিহিতা। উন্নত বিশ্ব সমাজকর্ম পেশার রয়েছে পেশাগত স্বীকৃতি এছাড়া সমাজকর্ম পেশা একটি উপার্জনশীল ভাষা। সুতরাং বলা যায়, উদ্দীপকে উল্লেখি বৈশিষ্ট্যগুলো ছাড়াও সমাজকর্ম আরো অনেক পেশা ও বৈশিষ্ট্য রয়েছে।"
        }
      ]
    },
    {
      "number": "6",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "CSWE-এর পূর্ণরূপ Council on Social Work Education"
        },
        {
          "label": "খ",
          "question": "",
          "explanation": "সমাজকর্মকে পেশা হিসেবে প্রতিষ্ঠিত করতেই মার্কিন যুক্তরাষ্ট্রের জাতীয় সমাজকর্মী সমিতি (NASW)-এর সৃষ্টি হয়েছে।' যেকোনো পেশায় পেশাগত সংগঠনের প্রয়োজনীয়তা অপরিহার্য। এদিক থেকে NASW হলো সুসংগঠিত পেশাগত সংগঠন। এ সংগঠনের মাধ্যমেই আধুনিককালে সমাজকর্ম পেশার সার্বিক ভিত্তি গড়ে উঠেছে; যেখানে সমাজকর্মীদের পেশাগত দিক বিবেচনায় সকল প্রকার নৈতিক মানদণ্ড ও ব্যবহারিক নীতিমালা প্রণয়ন করা হয়েছে।"
        },
        {
          "label": "গ",
          "question": "",
          "explanation": "উদ্দীপকের কাঠামোতে সমাজকর্মের মূল্যবোধ প্রকাশ পেয়েছে। সমাজকর্ম হলো সুপরিকল্পিত ও সুশৃঙ্খল উপায়ে মানবসেবা প্রদানের এটি পেশাগত প্রক্রিয়া। সমাজকর্ম অনুশীলন কতগুলো নীতির ভিত্তিতে পরিচালিত হয়। সমাজ ও সমাজের মানুষের প্রয়োজনের পরিপ্রেক্ষিতে সম।জকর্ম অনুশীলনের নীতিমালা গড়ে উঠেছে। সমাজকর্মের অনুশীলনের নীতিমালাগুলোর মধ্যে মানবমর্যাদা ও মূল্যের প্রতি সম্মান প্রদর্শন, সেবাগ্রহীতার কল্যাণ, গোপনীয়তা, আত্মনিয়ন্ত্রণ, আবেগ-অনুভূতির উদ্দেশ্যমূলক প্রকাশ, ব্যক্তিস্বাতন্ত্রীকরণ প্রভৃতি অন্যতম। আত্মনিয়ন্ত্রণ অধিকার সমাজকর্ম পেশার অন্যতম মূল্যবোধ। এ মূল্যবোধের আলোকে ব্যক্তি গ্যার্থীকে ব্যক্তিগত পছন্দ, চাহিদা, সামর্থ্য ও ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার সুযোগ দেওয়া হয়। সমাজকর্মে জোরপূর্বক কোনো সিদ্ধান্ত চাপিয়ে দেওয়া হয় না। ব্যক্তির মূল্য ও মর্যাদার স্বীকৃতি সমাজকর্মের একটি প্রধান মূল্যবোধ। এর অর্থ হলো সমাজকর্মে বিশ্বাস করা হয় সমাজে বসবাসরত প্রতিটি ব্যক্তি বিশেষ মর্যাদার অধিকারী। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার মধ্যকার সুপ্ত প্রতিভার বিকাশ ঘটে। ব্যক্তিকে তার যথাযথ মূল্য ও মর্যাদা দিলে ব্যক্তি নিজেকে মূল্যবান মনে করে যা তাকে আত্মবিশ্বাসী করে তোলে। সমাজকর্মী আবেগের উদ্দেশ্যমূলক প্রকাশ ঘটিয়ে থাকেন। এটি সমাজকর্মের মূল্যবোধের অংশ। এ মূল্যবোধ অনুযায়ী একজন সমাজকর্মী তার আবেগকে নিয়ন্ত্রণ করে থাকে এবং প্রয়োজন অনুযায়ী তার প্রকাশ ঘটান। এছাড়াও সমাজকর্মে গোপনীয়তা মূল্যবোধ মেনে-চলা হয়। সাহায্যার্থীর দেওয়া সকল তথ্য গোপন রাখা হয়।"
        },
        {
          "label": "ঘ",
          "question": "",
          "explanation": "পেশাগত অনুশীলনে উদ্দীপকে উল্লিখিত বিষয়গুলো যথেষ্ট নয়--বক্তব্যটি যথার্থ। উদ্দীপকে সমাজকর্মের মূল্যবোধ আত্মনিয়ন্ত্রণ অধিকার, ব্যক্তির মূল্য ও মর্যাদার স্বীকৃতি, আবেগের উদ্দেশ্যমূলক প্রকাশ ও গোপনীয়তার উল্লেখ রয়েছে। সমাজকর্মে সেবা প্রদানের ক্ষেত্রে উল্লেখিত বিষয়গুলো ছাড়াও সমাজকর্মে আরো কতগুলো গুরুত্বপূর্ণ মূল্যবোধ রয়েছে যা সমাজকর্ম পেশাকে ফলপ্রসূ করে তোলে। সমাজকর্ম অনুশীলনে সকলের জন্য সমান সুযোগ নিশ্চিত করা হয়। জাতি-ধর্ম-বর্ণ-শ্রেণি নির্বিশেষে প্রতিটি মানুষের স্বার্থ ও সুযোগকে সমানভাবে গুরুত্ব দেওয়া হয়। সম্পদের সদ্ব্যবহার নিশ্চিত করে সমাজকর্মে সেবা প্রদান করা হয়। আমাদের সম্পদ অপ্রতুল। সমাজকর্ম বিদ্যমান অপ্রতুল সম্পদের সর্বোচ্চ ব্যবহার করে ব্যক্তি, দল ও সমষ্টির কল্যাণ নিশ্চিত করে। সমাজকর্ম ব্যক্তিকে স্বনির্ভর করার উদ্যোগ গ্রহণ করে। ব্যক্তি যেন সমাজকর্মী বা সাহায্যকারীর উপর নির্ভরশীল না হয়ে পড়ে সেদিকে লক্ষ্য রাখে। এছাড়াও পেশাগত অনুশীলনে সমাজকর্ম গণতান্ত্রিক মূল্যবোধ, শ্রমের মর্যাদা, ব্যক্তি স্বাধীনতা, সামাজিক দায়িত্ববোধ, পারস্পরিক সহনশীলতা প্রভৃতি মূল্যবোধ মেনে চলে, যা সমস্যার কার্যকর সমাধানে ভূমিকা পালন করে। পরিশেষে বলা যায়, সমাজকর্মের পেশাগত অনুশীলনে উদ্দীপকে উল্লিখিত বিষয়গুলো যথেষ্ট নয়।"
        }
      ]
    },
    {
      "number": "7",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "সদকা কী?",
          "explanation": "স্বেচ্ছায় যাবতীয় আর্থিক দানকে সদকা বলে।"
        },
        {
          "label": "খ",
          "question": "সামাজিক উন্নয়ন বলতে কী বোঝায়?",
          "explanation": "সামাজিক উন্নয়ন একটি গতিশীল, ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক, বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "উদ্দীপকের (?) প্রশ্ন চিহ্নিত সমাজকর্মের সাথে সম্পর্কিত কোন প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকের (?) প্রশ্ন চিহ্নিত সমাজকর্মের সাথে সম্পর্কিত সামাজিক নিরাপত্তাকে নির্দেশ করে। আধুনিক শিল্পসমাজে আকস্মিক অসুস্থতা, বেকারত্ব, বার্ধক্যজনিত নির্ভরশীলতা, পেশাগত দুর্ঘটনা, অকাল মৃত্যু প্রভৃতির মতো মানুষের নিয়ন্ত্রণ ক্ষমতার বহির্ভূত আকস্মিক আর্থিক দুর্যোগ মোকাবিলায় সরকারিভাবে গৃহীত সামাজিক প্রতিরক্ষামূলক কর্মসূচিই সামাজিক নিরাপত্তা। এটি মূলত রাষ্ট্রপ্রদত্ত আয়ের একটি ব্যবস্থা যা আর্থিক বিপর্যয় কাটিয়ে উঠতে সাহায্য করে। সামাজিক নিরাপত্তামূলক কর্মসূচিগুলো সাধারণত সামাজিক বিমা, | সামাজিক সাহায্য ও সমাজসেবা এ তিন ধরনের হয়ে থাকে। উদ্দীপকের ছকে সামাজিক বিমা, সামাজিক সাহায্য ও সমাজসেবার উল্লেখ রয়েছে। এ বিষয়গুলো সমাজকর্মের সাথে সম্পর্কিত প্রত্যয় সামাজিক নিরাপত্তাকে নির্দেশ করে। আধুনিককালে ৩টি বিষয় বা কর্মসূচিকে সামাজিক নিরাপত্তার অন্তর্ভুক্ত করা হয়েছে। এগুলো হলো- ১. সামাজিক বিমা, ২. সামাজিক সাহায্য ও ৩. সমাজসেবী। সামাজিক বিমা হচ্ছে বার্ধক্য, অক্ষমতা, উপার্জনকারীর মৃত্যু, পেশাগত দুর্ঘটনা বা অসুস্থতার মতো সংবিধিবদ্ধ শর্তাধীন ঝুঁকির বিরুদ্ধে নাগরিকদের রক্ষায় সরকার বা কোনো সংস্থা কর্তৃক অর্থনৈতিক কর্মসূচি। সামাজিক নিরাপত্তা ধারণার সূত্রপাত হয় সামাজিক বিমার মাধ্যমে। একইভাবে সামাজিক সাহায্য হলো সমাজ বা রাষ্ট্র পরিচালিত এক ধরনের সাহায্য ব্যবস্থা। এক্ষেত্রে সরকার নিজস্ব তহবিল থেকেও এ ধরনের কাজে অর্থায়ন করে। আর সমাজসেবা বলতে সমস্যাগ্রস্ত জনগণের কল্যাণে গৃহীত প্রতিকার, প্রতিরোধ ও পুনর্বাসনমূলক কার্যক্রম। তাই বলা যায়, উদ্দীপকে (?) প্রশ্ন চিহ্নিত সমাজকর্মের সাথে সম্পর্কিত সামাজিক নিরাপত্তাকে নির্দেশ করে।"
        },
        {
          "label": "ঘ",
          "question": "উদ্দীপকের (?) প্রশ্নচিহ্নিত স্থানের প্রত্যয়টি সমাজকর্মের সাথে কতটুকু সাদৃশ্যপূর্ণ? বিশ্লেষণ করো।",
          "explanation": "উদ্দীপকের (?) প্রশ্ন চিহ্নিত স্থানের সামাজিক নিরাপত্তা প্রত্যয়টি সমাজকর্মের সাথে অত্যন্ত সাদৃশ্যপূর্ণ। সমাজকর্ম ও সামাজিক নিরাপত্তা প্রত্যয় দুটি অত্যন্ত ঘনিষ্ঠ। সমাজকর্ম আজ যে পেশাদার ভূমিকায় অবতীর্ণ হয়েছে তা অনেকটাই সম্ভব হয়েছে সামাজিক নিরাপত্তা কর্মসূচি প্রবর্তনের কারণে। মূলত সামাজিক নিরাপত্তা. কর্মসূচির মধ্যেই সমাজকর্মের আধুনিকতার বীজ বপিত হয়। সমাজকর্ম ও সামাজিক নিরাপত্তার লক্ষ্য ও উদ্দেশ্য প্রায় এক ও অভিন্ন। সমাজকর্মের অন্যতম লক্ষ্য হলো মানুষকে সামাজিক ভূমিকা পালনে সহায়তা করা। বিভিন্ন সামাজিক কর্মসূচির মাধ্যমে জনগণকে সম্ভাব্য বিপর্যয় থেকে রক্ষা করে সামাজিক ভূমিকা পালনে উদ্যোগী করে তোলা হয়। সমাজকর্ম যেমন মানুষের প্রয়োজন পূরণের পাশাপাশি সমস্যা সমাধানপূর্বক সুখী ও সমৃদ্ধ সমাজ গড়ে তোলে, তেমনি, সামাজিক নিরাপত্তামূলক কর্মসূচির মাধ্যমে দরিদ্র ও অসহায় শ্রেণির মৌল মানবিক চাহিদা পূরণ ও উন্নত জীবনযাত্রার মান নিশ্চিত করে সমৃদ্ধ সমাজ গড়ে তোলা সম্ভব হয়। সামাজিক নিরাপত্তা ব্যক্তি ও তার পরিবারের জন্য একটি অর্থনৈতিক প্রতিরক্ষামূলক ব্যবস্থা। অন্যদিকে, সমাজকর্ম ব্যক্তি ও পরিবারকে এই অধিকার লাভে বিশেষভাবে সহায়তা করে। পরিশেষে বলা যায়, লক্ষ্য ও উদ্দেশ্য প্রায় এক হওয়ায় সমাজকর্ম এবং সামাজিক নিরাপত্তার সম্পর্ক ঘনিষ্ঠ।"
        }
      ]
    },
    {
      "number": "8",
      "uddipok": "নাজনীন এক সম্ভ্রান্ত মুসলিম পরিবারে জন্মগ্রহণ করেন। পনেরো বছর বয়সে মুক্তমনের শিক্ষিত ব্যবসায়ী তৌফিকের সাথে তার বিয়ে হয়। বিয়ের পর স্বামীর অনুপ্রেরণায় তিনি পড়াশোনা করেন। স্বামীর মৃত্যুর পর তিনি বিপুল সম্পত্তির মালিক হন এবং নিজ এলাকায় মেয়েদের জন্য একটি বিদ্যালয় প্রতিষ্ঠা করে নারী শিক্ষার প্রসারে অবদান রাখেন।",
      "tag": "DCC 25",
      "sub_questions": [
        {
          "label": "ক",
          "question": "ধর্মগোলা কী?",
          "explanation": "ধর্মগোলা হলো বিশেষ শস্যভাণ্ডার যেখানে আপদকালীন অনাহারে অকালমৃত্যু রোধে খাদ্য সঞ্চয় করা হয়।"
        },
        {
          "label": "খ",
          "question": "সমাজসেবা বলতে কী বোঝায়?",
          "explanation": "সাধারণত সমাজের অসুবিধাগ্রস্ত, দুস্থ, অসহায় শ্রেণির কল্যাণে গৃহীত যাবতীয় কার্যাবলিকেই সমাজসেবা বলা হয়। সমাজকর্মের সাথে সংশ্লিষ্ট প্রত্যয়গুলোর মধ্যে সমাজসেবা অন্যতম। আধুনিক ধারণা মতে, সমাজসেবা হলো মানব সম্পদ উন্নয়ন ও সংরক্ষণে নিয়োজিত সংগঠিত কার্যক্রমের সমষ্টি।"
        },
        {
          "label": "গ",
          "question": "উদ্দীপকের নাজনীনের সাথে উপমহাদেশের কোন মহিয়সী নারীর সাদৃশ্য পাওয়া যায়? ব্যাখ্যা করো।",
          "explanation": "উদ্দীপকের নাজনীনের সাথে উপমহাদেশের মহিয়সী নারী বেগম রোকেয়ার মিল রয়েছে। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিজা সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের নাজনীনও, বেগম রোকেয়ার দেখানো পথেই হেঁটেছেন। উদ্দীপকে নাজনীন সম্ভ্রান্ত মুসলিম পরিবারে জন্মগ্রহণ করেন। পনেরো বছর বয়সে শিক্ষিত ব্যবসায়ী তৌফিকের সাথে বিয়ে হয়। বিয়ের পর স্বামীর অনুপ্রেরণায় তিনি পড়াশোনা করেন। স্বামীর মৃত্যুর পর তিনি বিপুল সম্পত্তির মালিক হন এবং নিজ এলাকায় মেয়েদের জন্য একটি বিদ্যালয় প্রতিষ্ঠা করে নারী শিক্ষায় অবদান রাখে। উদ্দীপকের নাজনীনের সাথে নারী জাগরণের অগ্রদূত বেগম রোকেয়ার মিল রয়েছে। বেগম রোকেয়া রংপুর জেলার সম্ভ্রান্ত মুসলিম পরিবারে জন্মগ্রহণ করেন। ১৭ বছর বয়সে প্রগতিশীল ব্যক্তিত্ব ডেপুটি ম্যাজিস্ট্রেট সাখাওয়াত হোসেনের সাথে রোকেয়ার বিয়ে হয়। বিয়ের পর স্বামীর অনুপ্রেরণাতেই বেগম রোকেয়া জ্ঞানার্জন ও সাহিত্য রচনার সুযোগ পান। ১৯০৯ সালে তার স্বামী মারা যান। পরবর্তীকালে বেগম রোকেয়া মুসলিম নারীসমাজে আধুনিক শিক্ষা বিস্তারে অগ্রণী ভূমিকা পালন করেন। নারী শিক্ষার উন্নয়নে বেগম রোকেয়া সাখাওয়াত মেমোরিয়াল গার্লস স্কুল, মুসলিম মহিলা ট্রেনিং স্কুল ও আঞ্জুমানে খাওয়াতিনে ইসলাম বা মুসলিম মহিলা সমিতিসহ বিভিন্ন প্রতিষ্ঠান গড়ে তোলেন। তাই বলা যায়, উদ্দীপকের নাজনীনের সাথে বেগম রোকেয়ার সাদৃশ্য পাওয়া যায়।"
        },
        {
          "label": "ঘ",
          "question": "নারী শিক্ষার প্রসারে উক্ত মহিয়সী নারীর অবদান বিশ্লেষণ করো।",
          "explanation": "নারী শিক্ষার প্রসারে মহিয়সী নারী বেগম রোকেয়ার অবদান অনস্বীকার্য। বাঙালি নারী জাগরণের অগ্রদূত বেগম রোকেয়া নারী শিক্ষার প্রসারে অগ্রণী ভূমিকা রেখেছেন। বেগম রোকেয়া উপলব্ধি করতে পেরেছিলেন যে, মেয়েদের শিক্ষিত করে তুলতে না পারলে তাদের অধিকার সচেতন করে তোলা সম্ভব নয়। কাজেই তিনি নারী শিক্ষার জন্য ১৯০৯ সালে স্বল্প পুঁজিতে মাত্র ৫ জন ছাত্রী নিয়ে সাখাওয়াত মেমোরিয়াল গার্লস স্কুল প্রতিষ্ঠা করেন। তিনি স্কুলের জন্য ঘরে ঘরে গিয়ে ছাত্রী সংগ্রহ করেন। ১৯২৯ সালে তার প্রচেষ্টায় কলকাতায় মুসলিম মহিলা ট্রেনিং স্কুল প্রতিষ্ঠা লাভ করে। নারীদের মধ্যে নেতৃত্বের গুণাবলির বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে তিনি ১৯১৬ সালে আঞ্জুমানে খাওয়াতিনে ইসলাম বা মুসলিম মহিলা সমিতি নামে একটি সংগঠন গড়ে তোলেন। ১৯৩১ সালে কলকাতায় পঞ্চম বঙ্গীয় মহিলা শিক্ষা সম্মেলন-এ এক মহামূল্যবান প্রবন্ধ উপস্থাপন করে তিনি নারী শিক্ষার বিষয়ে গুরুত্বপূর্ণ যুক্তি তুলে ধরেন। এছাড়াও বেগম রোকেয়া তার সাহিত্যকর্ম, মতিচুর, অবরোধবাসিনী, সুলতানার স্বপ্ন প্রভৃতি রচনার মাধ্যমে নারীশিক্ষা ও নারী মুক্তির আন্দোলন গুরুত্বপূর্ণ অবদান রাখেন। উপরের আলোচনা থেকে তাই বলা যায়, নারী শিক্ষার প্রসারে বেগম রোকেয়ার অবদান অপরিসীম।"
        }
      ]
    },
    {
      "number": "9",
      "uddipok": "সাইমুম শৈশবেই মা-বাবাকে হারিয়েছে। জগতে আপন বলতে কেউ নেই। ষোল বছর পর্যন্ত একটি প্রতিষ্ঠান তাকে আশ্রয় দিয়ে তার ভরণপোষণ ও - শিক্ষার ব্যবস্থা করে। এখানে বসবাস করেই সে বৃত্তিমূলক প্রশিক্ষণ গ্রহণ করেছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সরাইখানা বলতে সাধারণত বিশ্রামাগারকে বোঝায়।"
        },
        {
          "label": "খ",
          "question": "",
          "explanation": "ইসলামি সমাজকল্যাণের অন্যতম প্রতিষ্ঠান হলো ওয়াক্ত। ওয়াকফ আরবি শব্দ, যার শাব্দিক অর্থ হলো আটক। ইসলামি শরিয়তের পরিভাষায় মহান আল্লাহ তায়ালার সান্নিধ্য লাভের আশায় ধর্মীয় বা জনহিতকর কাজে কোনো অবস্থান কর্তৃক তার সম্পত্তির আংশিক বা সম্পর্ণ ত্যাগ করে স্থায়ীভাবে দান করাকে ওয়াকফ বলে। সুতরাং বলা যায় যে, ওয়াক্ত হলো আল্লাহর সন্তুষ্টি লাভের নিমিত্তে দরিদ্রদের সহায়তা করার জন্য কোনো সম্পত্তির স্বত্ব পরিপূর্ণভাবে ত্যাগ করা।"
        },
        {
          "label": "গ",
          "question": "",
          "explanation": "নিম্নের অনুরপ: উদ্দীপকে সিফাত ঐতিহ্যগত সমাজকল্যাণ প্রতিষ্ঠান এতিমখানায় বেড়ে উঠেছে। সাধারণত এতিম বলতে সেসব শিশুকে বোঝায় যাদের মা-বাবা উভয়ই কিংবা তাদের দুজনের যে কোনো একজন বেঁচে নেই। যেখানে এতিম, পরিত্যক্ত, অনাথ শিশু-কিশোরদের রক্ষণাবেক্ষণ, শিক্ষা, প্রশিক্ষণ ও ভরণপোষণের ব্যবস্থা করা হয়, তাকে এতিমখানা বলা হয়। এখানে সাধারণত ৫ বছর বয়সী শিশুদের দায়িত্বভার গ্রহণ করা হয়। সেই সাথে পূর্ণবয়স্ক বা ১৮ বছর না হওয়া পর্যন্ত এদের ভরণ-পোষণ ও রক্ষণাবেক্ষণ করা হয়। উদ্দীপকের সিফাত একটি এতিমখানায় বেড়ে উঠেছে। এতিমখানায় এতিম ও অসহায় শিশুদের আশ্রয় ও ন্যূনতম মৌলিক চাহিদা পূরণের ব্যবস্থা করা হয়। এর পাশাপাশি এখানে এতিম শিশুদের সাধারণ, ধর্মীয় ও বৃত্তিমূলক শিক্ষার ব্যবস্থা করা হয়। এতিমখানা এতিমদের সুষ্ঠু সামাজিকীকরণের প্রচেষ্টা চালায়। এর ফলে তারা সুনাগরিক হিসেবে গড়ে ওঠার শিক্ষা পায়। এছাড়া এতিমখানাগুলো শিশুদের ব্যক্তিত্ব ও চরিত্র গঠনে সাহায্য করে। সেখানে এতিম শিশুদের সুপ্ত প্রতিভার বিকাশে সহায়তা করা হয়। এতিমখানাগুলো সাধারণ ও বৃত্তিমূলক শিক্ষা শেষে এতিমদের পুনর্বাসনের ব্যবস্থা গ্রহণ করে। উদ্দীপকের সিফাতও এরকম একটি এতিমখানায় বেড়ে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরপ: উদ্দীপকের শিশুদের কল্যাণ ও উন্নয়নে সরকারি শিশু পরিবার তথা এতিমখানার ভূমিকা অত্যন্ত গুরুত্বপূর্ণ। সনাতন সমাজকল্যাণ প্রতিষ্ঠানগুলোর মধ্যে এতিমখানা অন্যতম। পিতৃ-মাতৃহীন অপ্রাপ্তবয়স্ক শিশু, অসহায়, দুস্থ শিশুদের লালন-পালনের জন্য যে প্রতিষ্ঠান কাজ করে তাকে এতিমখানা বলে। এর মাধ্যমে একজন অনাথ ও অসহায় শিশুকে উপযুক্ত শিক্ষা ও সুন্দর পরিবেশে রেখে দেশের একজন সুনাগরিক হিসেবে গড়ে তোলা সম্ভব হয়। এতিমখানার মাধ্যমে শিশুদের পুনর্বাসন, বিবাহের ব্যবস্থা, মৌল মানবিক চাহিদা পূরণ, শিক্ষা, চিকিৎসা ও চিত্তবিনোদনের ব্যবস্থা করা হয়। - একজন এতিম শিশু যাতে উপযুক্ত শিক্ষা ও পারিবারিক পরিবেশে বেড়ে উঠতে পারে সেই উদ্দেশ্যকে সামনে রেখেই এতিমখানা কাজ করে। সেই সাথে এতিম শিশুদের বিভিন্ন কারিগরি প্রশিক্ষণের ব্যবস্থা করার মাধ্যমে দক্ষ জনশক্তিতে রূপান্তরিত করে। উদ্দীপকেও সিফাত এতিমখানায় তার ভরণপোষণ ও শিক্ষার সুযোগ পায়। এখানে বসবাস করে সে বৃত্তিমূলক প্রশিক্ষণ গ্রহণ করতে পারে। কাজেই উপরের আলোচনা থেকে বোঝা যায়, সিফাতের মতো শিশুদের 'উন্নয়নে এতিমখানা অগ্রণী ভূমিকা পালন করে। তাই এতিমখানার গুরুত্ব অপরিসীম।"
        }
      ]
    },
    {
      "number": "10",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "বায়তুল মাল হলো ইসলামি রাষ্ট্রের রাষ্ট্রীয় কোষাগার।"
        },
        {
          "label": "খ",
          "question": "",
          "explanation": "সমাজকর্ম পদ্ধতি বলতে সমাজকর্মের জ্ঞান ও দক্ষতা বাস্তবক্ষেত্রে অনুশীলনের বাহনকে বোঝায়। সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা। পেশাদার স্মাজকর্মে যেসব প্রক্রিয়ার মাধ্যমে সমাজকর্মের বৈজ্ঞানিক জ্ঞান, দক্ষতা ও নীতিমালা সমাজের ব্যক্তি, দল ও সমষ্টির সমস্যা সমাধানে প্রয়োগ করা হয়, সেসব সুশৃঙ্খল কর্মপ্রক্রিয়ার সমষ্টিই হলো সমাজকর্ম পদ্ধতি।"
        },
        {
          "label": "গ",
          "question": "",
          "explanation": "উদ্দীপকে জিজ্ঞাসিত (?) স্থানে ব্যক্তি সমাজকর্ম বসবে। ব্যক্তি সমাজকর্ম সমস্যা সমাধান প্রক্রিয়া কতগুলো পর্যায়ে পরিচালিত হয়। এক্ষেত্রে প্রথমে সাহায্যার্থীর সমস্যার যথাযথ অনুধ্যান বা Study করা হয়। মনো-সামাজিক অনুধ্যান হচ্ছে ব্যক্তির মানসিক ও সামাজিক সমস্যার প্রয়োজনীয় তথ্য সংগ্রহ কৌশল। মনো-সামাজিক অনুধ্যানের মাধ্যমে তথ্য সংগ্রহ করে সমস্যা সম্পর্কে ধারণা লাভ করে সমস্যার সমাধানমূলক পদক্ষেপ গ্রহণ করা হয়। এ পর্যায়ে সংগৃহীত তথ্যাবলির আলোকে সমস্যা নির্ণয় করা হয়। এক্ষেত্রে তিনটি দিক থেকে সমস্যা নির্ণয় করা হয়। যথাঃ (ক) গতিশীল সমস্যা নির্ণয়, (খ) চিকিৎসামূলক সমস্যা নির্ণয়, (গ) সমস্যার উৎপত্তি সংক্রান্ত সমস্যা নির্ণয়। সমস্যা নির্ণয় করা হয়ে গেলে সমস্যা সমাধানকরে সমাধান ব্যবস্থা গ্রহণ করা হয়। এ সমাধান ব্যবস্থা গ্রহণের ক্ষেত্রে প্রয়োজন অনুসারে সাহায্যার্থীর সংশোধনে পারিপার্শ্বিক অবস্থার মধ্যে ইতিবাচক পরিবর্তন আনয়নের চেস্টা করা হয়। একইভাবে সমস্যা সমাধানে প্রয়োজন অনুযায়ী সাহায্যার্থীর মধ্যে পরিবর্তন আনা হয়। এক্ষেত্রে সাহায্যার্থীকে উৎসাহ যোগানোর মাধ্যমে সমর্থনমূলক ও সাহায্যার্থীর আবেগ অনুভূতির পরিবর্তনের মাধ্যমে আত্মসচেতনতার বিকাশ ঘটানো হয়। উদ্দীপকের ছকে ব্যক্তি, সমস্যা, স্থান, পেশাদার প্রতিনিধি ও প্রক্রিয়া উল্লেখ রয়েছে। উল্লিখিত বিষয়গুলো ব্যক্তি সমাজকর্মের উপাদান। তাই বলা যায়, জিজ্ঞাসিত স্থানে ব্যক্তি সমাজকর্ম বসবে।"
        },
        {
          "label": "ঘ",
          "question": "",
          "explanation": "'Rapport' হলো ব্যক্তি সমাজকর্মের প্রাণ বা আত্মাষরূপ- বক্তব্যটি যথার্থ। র‍্যাপো বা পেশাগত সম্পর্কের ওপর ব্যক্তি সমাজকর্মে, সমাজকর্মীর সেবাদানের কার্যকারিতা নির্ভর করে। র‍্যাপো ব্যক্তি সমাজকর্মে সমস্যা সমাধান প্রক্রিয়াকে অনেক সহজ ও' গতিশীল করে তোলে। এ কৌশদ অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক গোপনীয় ও ব্যক্তিগত তথ্য থাকে, যা সাহায্যার্থী সহজে প্রকাশ করতে চায় না। কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্য জানা সম্ভব হয়। যা সমস্যা সমাধানের ক্ষেত্রে অন্যতম হাতিয়ার হিসেবে বিবেচিত হয়। যেমনটি উদ্দীপকে আমরা লক্ষ করেছি। র‍্যাণো শুধু সাহায্যার্থী সম্পর্কে তথ্য সংগ্রহের ভূমিকায় সীমাবন্ধ নয়। বরং তা মনো-সামাজিক অনুধ্যান, সমস্যা নির্ণয় ও সমাধানের সাথে জড়িত বিষয় হিসেবে বিবেচিত। ব্যক্তি সমাজকর্মে পেশাগত সম্পর্ক বা 'র‍্যাপো' সাহায্যার্থীকে মানসিক পীড়ন থেকে মুক্তি, ব্যক্তির সুপ্ত প্রতিভায় বিকাশ ও সাহায্যার্থীর আবেগ অনুভূতিকে নিয়ন্ত্রণ করতে সহায়তা করে। উদ্দীপকে সমাজকর্মী ইবরাহীম সাহায্যার্থীকে তার মানবত বৈশিষ্ট্য দ্বারা আকৃষ্ট করেন, যা ব্যক্তি সমাজকর্মে র‍্যাপো বা পেশাগত সম্পর্ক হিসেবে বিবেচিত হয়। র‍্যাপো বা পেশাগত সম্পর্ক ব্যক্তি সমাজকর্মের সমস্যা সমাধান প্রক্রিয়ার একটি প্রধান কৌশল, এর উপর পুরো প্রক্রিয়ার সফলতা নির্ভর করে। পরিশেষে বলা যায়, 'Rapport' ব্যক্তি সমাজকর্মের প্রাণ বা আত্মাস্বরূপ-মন্তব্যটি যথার্থ।"
        }
      ]
    },
    {
      "number": "11",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সমাজকর্মের সহায়ক পদ্ধতি ৩টি।"
        },
        {
          "label": "খ",
          "question": "",
          "explanation": "সমাজকর্ম গবেষণা বলতে সাধারণত সমাজকর্মের জ্ঞান ও ধারণাসমূহ প্রতিষ্ঠা, প্রসার ও সাধারণীকরণের জন্য তথ্য সংগ্রহমূলক ধারাবাহিক অনুসন্ধানকে বোঝায়। সমাজকর্ম গবেষণা পেশাদার সমাজকর্মের অন্যতম সহায়ক পদ্ধতি। মূলত ব্যক্তি, দল ও সমষ্টির তথা সমাজের বাস্তব সমস্যার পরিপ্রেক্ষিতে এ ধরনের গবেষণার সূত্রপাত হয়। এটি মূলত সমাজকর্ম ক্ষেত্রে সৃষ্ট বিভিন্ন প্রশ্ন এবং সমস্যাবলি বিষয়ে সুশৃঙ্খল ও সূক্ষ্ম অনুসন্ধান পদ্ধতি।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকের কাঠামো দ্বারা ব্যক্তি সমাজকর্মের নীতিমালা প্রকাশ পেয়েছে। যেসব নীতি ও কৌশল অবলম্বন করে সমস্যাগ্রস্ত ব্যক্তির সমস্যা সমাধানে সহায়তা করা হয় তাকে ব্যক্তি সমাজকর্মের নীতি বলে। ব্যক্তি সমাজকর্ম প্রক্রিয়ার সার্বিক অর্জনের উদ্দেশ্যে বিশেষ কতগুলো মূলনীতি সাফল্য বা নীতিমালা অনুসৃত হয়। ব্যক্তি সমাজকর্মের নীতিমালাগুলোকে প্রভেদক নীতি ও সাধারণ নীতিতে ভাগ করা হয়। উদ্দীপকের ছকে ব্যক্তি সমাজকর্মের সাথে সম্পৃক্ত গ্রহণ, যোগাযোগ, অংশগ্রহণ, গোপনীয়তা প্রভৃতি পরিভাষা উল্লেখ করা হয়েছে। এই পরিভাষাগুলো ব্যক্তি সমাজকর্মের নীতিমালাকে প্রকাশ করেছে। ব্যক্তি সমাজকর্মের গ্রহণ নীতির আলোকে সাহায্যার্থীকে আন্তরিকতা, সহানুভূতি ও মর্যাদার সাথে গ্রহণ করা হয়। যোগাযোগ নীতি বলতে তথ্য বিনিময়সহ সমাজকর্মী ও সাহায্যার্থীর মাঝে ভাব, অনুভূতি ও সমস্যা সংক্রান্ত বিনিময়কে বোঝায়। যোগাযোগ নীতি একে অপরের ভূমিকা বুঝতে সহায়তা করে। ব্যক্তি সমাজকর্মের অংশগ্রহণ নীতির আলোকে ব্যক্তির সক্রিয় ও কার্যকর অংশগ্রহণ নিশ্চিত করা হয়। সাহায্যার্থীকে উৎসাহ ও এক্ষেত্রে উদ্দীপনা দিয়ে তার মাঝে আত্মবিশ্বাস সৃষ্টি করা হয়। ব্যক্তি সমাজকর্মের আরেকটি নীতি হলো গোপনীয়তার নীতি। এই নীতি অনুসরণের মাধ্যমে সমস্যাগ্রস্ত ব্যক্তি বা সাহায্যার্থীর সমস্যা সম্পর্কিত বিভিন্ন তথ্য গোপন রাখা হয় যেন সাহায্যার্থী তার তথ্য সমাজকর্মীর কাছে প্রকাশ করতে সংকোচ বোধ না করেন। পরিশেষে বলা যায়, উদ্দীপকে ব্যক্তি সমাজকর্মের গ্রহণ নীতি, যোগাযোগ নীতি, অংশগ্রহণ নীতি ও গোপনীয়তার নীতির উল্লেখ রয়েছে।"
        },
        {
          "label": "ঘ",
          "question": "",
          "explanation": "পেশাগত অনুশীলনে উদ্দীপকে উল্লিখিত বিষয়গুলো যথেষ্ট নয়-বক্তব্যটি যথার্থ। ব্যক্তি সমাজকর্ম কতগুলো নীতির আলোকে পরিচালিত হয়। ব্যক্তি সমাজকর্মের সার্বিক সাফল্য অনেকাংশে এই নীতিমালার উপর নির্ভর করে। ব্যক্তি সমাজকর্মে দুই ধরনের নীতিমালা প্রয়োগ করা হয়- প্রভেদক নীতি ও সাধারণ নীতি। বিভিন্ন সমস্যার ক্ষেত্রে নিরূপিত বিভিন্ন অবস্থার আলোকে প্রয়োগযোগ্য নীতিকে প্রভেদক নীতি বলা হয়। আবার, সাধারণত ব্যক্তির সাথে সমাজকর্মীর সাক্ষাতের শুরু থেকে সমগ্র প্রক্রিয়ায় যে নীতি প্রয়োগ করা হয় তাই সাধারণ নীতি। - উদ্দীপকের কাঠামোতে গ্রহণ, যোগাযোগ, অংশগ্রহণ ও গোপনীয়তা নীতি উল্লেখ রয়েছে। এ নীতিগুলো ছাড়াও সমাজকর্মের আরো কতিপয় নীতি রয়েছে। এগুলো হলো ব্যক্তি স্বাতন্ত্র্যীকরণ নীতি, আত্মনিয়ন্ত্রণ নীতি, সমাজকর্মীর আত্মসচেতনতার নীতি প্রভৃতি। ব্যক্তি সমাজকর্মের ব্যক্তিস্বাতন্ত্রীকরণ হলো প্রত্যেক সমস্যাগ্রস্ত ব্যক্তিকে আলাদা আলাদাভাবে বিচার করে তাদের ক্ষমতা, যোগ্যতা ও সামর্থ্য অনুযায়ী সমাধান প্রক্রিয়া পরিচালনা করা। এর মাধ্যমে ভিন্ন ভিন্ন ব্যক্তির জন্য ভিন্ন ভিন্ন সমাধান চিহ্নিত করা হয়। একইভাবে ব্যক্তি সমাজকর্মে আত্মনিয়ন্ত্রণ নীতি মেনে চলা হয়। এ নীতির মাধ্যমে সাহায্যার্থীকে তার সমস্যা সমাধানের ব্যাপারে সিদ্ধান্ত গ্রহণের অধিকারের স্বীকৃতি দেওয়া হয়। এছাড়াও সমাজকর্মী হিংসা-বিদ্বেষ, কুসংস্কার, পছন্দ, আবেগ ও অনুভূতির ব্যাপারে সচেতন থাকে। এ সকল নীতিমালা অনুসরণের মাধ্যমে সমস্যার কার্যকর সমাধান পাওয়া সম্ভব হয়। উপরের আলোচনা থেকে তাই বলা যায়, উদ্দীপকে ব্যক্তি সমাজকর্মের সকল নীতির প্রতিফলন ঘটেনি।'"
        }
      ]
    }
  ]
}