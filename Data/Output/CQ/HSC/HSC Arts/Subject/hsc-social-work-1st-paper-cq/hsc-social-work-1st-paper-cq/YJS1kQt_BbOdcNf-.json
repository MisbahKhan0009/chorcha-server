{
  "title": "ঢাকা, দিনাজপুর, সিলেট, যশোর ২০১৮",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "কৃষক পরিবারের সন্তান আমজাদ হোসেন লেখাপড়া শিখে ভালো চাকরি পেয়েছিলেন। তাই জীবনের তাগিদে গ্রাম ছেড়ে বিভিন্ন শহরে পরিবার নিয়ে থেকেছেন। আজ তার সন্তানরা দেশের গণ্ডি পেরিয়ে। বিদেশে অবস্থান করছে। নিজেদের প্রয়োজনেও এখন সন্তানদের কাছে পান না। সামাজিক সম্পর্কের ক্ষেত্রে দূরত্ব বেড়েছে। একই সাথে এসব সমস্যা থেকে উত্তরণের জন্য কিছু পেশাদার পদ্ধতিও আবিষ্কৃত হয়েছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "'বিপ্লব' শব্দের ইংরেজি প্রতিশব্দ Revolution I"
        },
        {
          "label": "খ",
          "question": "",
          "explanation": "সামাজিক নিরাপত্তা বলতে বিপর্যয়কালীন সময়ে মানুষ বা সম্প্রদায়ের জন্য গৃহীত আর্থিক সাহায্য কর্মসূচিকে বোঝায়। সাধারণত ব্যক্তির নিয়ন্ত্রণের বাইরে বিভিন্ন বিপর্যয়মূলক পরিস্থিতির উদ্ভব হতে পারে। যেমন- বৃদ্ধকালীন নির্ভরশীলতা, অসুস্থতা, বেকারত্ব, দৈহিক অক্ষমতা, পেশাগত দুর্ঘটনা, মৃত্যু, প্রাকৃতিক দুর্যোগ প্রভৃতি কারণে অসুবিধাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা। অবসরপ্রাপ্ত চাকরিজীবীদের জন্য পেনশন, বয়স্ক ভাতা, বিধবা ভাতা, প্রভৃতি সামাজিক নিরাপত্তার উদাহরণ।"
        },
        {
          "label": "গ",
          "question": "",
          "explanation": "আমজাদ হোসেনের জীবনে পারিবারিক বন্ধনের শিথিলতা লক্ষ করা যায়। সমাজ গঠনের মূল ভিত্তি হলো পরিবার। এর সদস্যরা স্নেহ-ভালোবাসার বন্ধনে একে অপরের সাথে আবদ্ধ থাকে। মূলত পারিবারিক এই বন্ধনই যুগ যুগ ধরে পরিবার ব্যবস্থাকে টিকিয়ে রেখেছে। কিন্তু যখনই এই বন্ধনে শিথিলতা আসে তখন সমাজকাঠামোতে নানা ধরনের বিশৃঙ্খলা দেখা দেয়। উদ্দীপকে কৃষক পরিবারের সন্তান আমজাদ হোসেন লেখাপড়া করে ভালো চাকরি পেয়েছিলেন। চাকরির প্রয়োজনে তিনি গ্রাম ছেড়ে বিভিন্ন শহরে পরিবার নিয়ে থেকেছেন। অর্থাৎ তিনি যৌথ পরিবারের গণ্ডি থেকে বের হয়ে একক পরিবার গঠন করেছেন। এর ফলে বাবা-মা, ভাই-বোন এবং আত্মীয়-স্বজনদের সাথে তার আত্মিক দূরত্ব সৃষ্টি হয়েছে। একক পরিবারে তিনি তার স্ত্রী ও সন্তানদের নিয়ে বাস করেছেন। তার পরিবারের সদস্যরা একে অপরের সাথে স্নেহ ও ভালোবাসার বন্ধনে আবদ্ধ ছিল। কিন্তু এক সময় জীবন ও জীবিকার প্রয়োজনে তার সন্তানরাও বিদেশে বসবাস করতে শুরু করে। এখন আমজাদ সাহেবের যেকোনো প্রয়োজনে তার সন্তানরা কেউ কাছে থাকতে পারে না। এ থেকে বলা যায়, আমজাদ হেসেনের জীবনে পারিবারিক বন্ধনের শিথিলতা এসেছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত সমাজকর্ম পেশা সমাজের বহুমুখী সমস্যা সমাধানে যথেষ্ট ভূমিকা রাখে। শিল্প বিপ্লব পরবর্তী যান্ত্রিক সমাজের বিভিন্ন জটিল আর্থ-মনো-সামাজিক সমস্যার মোকাবিলায় সমাজকর্মের কৌশল ও পদ্ধতির প্রয়োগ করা হয়। বিশেষ করে সমাজ পরিবর্তনের ধারাবাহিকতায় মানুষের আশা-আকাঙ্ক্ষা, -মূল্যবোধ, চিন্তা-চেতনা প্রভৃতিও পরিবর্তিত হচ্ছে। এ পরিবর্তনের সাথে তাল মিলিয়ে চলতে ব্যক্তি ও সমষ্টিকে সহায়তা করে সমাজকর্ম। উদ্দীপকে তেমন ইঙ্গিতই পাওয়া যায়। উদ্দীপকের আমজাদ হোসেন একসময় জীবিকার প্রয়োজনে পরিবার নিয়ে শহরে থেকেছেন। এখন তার সন্তানরাও বিদেশে থাকে। ন্যূনতম প্রয়োজনের সময়ও তিনি তাদের কাছে পান না। ফলে সামাজিক সম্পর্কের ক্ষেত্রে দূরত্ব বেড়েছে। আর এসব সমস্যা থেকে উত্তরণে সমাজকর্ম পেশার উদ্ভব হয়েছে। মূলত শিল্পায়ন ও শহরায়নের ফলে আমাদের সমাজব্যবস্থা প্রতিনিয়তই - পরিবর্তিত হচ্ছে। সমাজকর্ম পেশার পদ্ধতি ও কৌশল ব্যক্তি ও দলকে পরিবর্তিত অবস্থার সাথে সামঞ্জস্য বিধানে বিশেষভাবে সহায়তা করে। যেকোনো দেশের সার্বিক সামাজিক উন্নয়নের অন্যতম প্রতিবন্ধক হলো কুসংস্কার, ধর্মীয় গোঁড়ামি, অন্ধবিশ্বাস, অসচেতনতা প্রভৃতি। সমাজকর্ম পেশা এসব কুসংস্কার ও কু-প্রথার প্রকৃতি, কারণ ও সমাধানের কৌশল নিয়ে ব্যক্তি ও সমষ্টির সাথে কাজ করে। এছাড়া পেশাদার সমাজকর্মীগণ সমাজকর্মের জ্ঞান, অভিজ্ঞতা, দক্ষতাকে কাজে লাগিয়ে সমস্যার দ্রুত ও কার্যকর সমাধান করে থাকেন। এভাবে সমাজকর্ম পেশা বিজ্ঞানসম্মত উপায়ে বিভিন্ন সামাজিক সমস্যা মোকাবিলা ও নিয়ন্ত্রণের জন্য কাজ করে। উপরের আলোচনা থেকে তাই বলা যায়, উদ্দীপকে ইঙ্গিতকৃত সমাজকর্ম পেশা সমাজের বিভিন্ন সমস্যা সমাধানে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "সেলিনা বেগম একজন নতুন উদ্যোক্তা। তিনি সমাজের পিতৃ-মাতৃহীন শিশুদের জন্য একটি প্রতিষ্ঠান গড়ে তোলেন। সেলিনা বেগম আরও চিন্তা করেন যে, যদি এমন কোনো প্রতিষ্ঠান গড়ে তোলা। যেত, যেখানে কৃষকদের উদ্বৃত্ত ফসল জমা করে তা দিয়ে দুঃসময়ে সমস্যাগ্রস্ত মানুষকে সাহায্য করা যাবে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "'Inn'- এর বাংলা প্রতিশব্দ হলো সরাইখানা।"
        },
        {
          "label": "খ",
          "question": "",
          "explanation": "দানশীলতা ঐতিহ্যগত সমাজকল্যাণের মূলভিত্তি হিসেবে বিবেচিত। প্রাচীনকালে সামাজিক বিভিন্ন কল্যাণমূলক কর্মকাণ্ড পরিচালিত হতো ধর্ম ও দর্শনের অনুপ্রেরণা থেকে। তাছাড়া মানবতা, নৈতিকতা ও মূল্যবোধও বিশেষভাবে কার্যকর ছিল। এক্ষেত্রে দানশীলতা ছিল একটি অন্যতম প্রধান মাধ্যম। কেননা ধর্মীয় দৃষ্টিকোণ থেকে দানশীলতাভিত্তিক বিভিন্ন কার্যকলাপকে মহান করে দেখা হতো। সেইসাথে এ ধরনের কাজকে পরকালের মুক্তির উপায় হিসেবেও বিবেচনা করা হতো। এর প্রেক্ষিতেই মানুষ ধর্মীয় অনুপ্রেরণায় উদ্বুদ্ধ হয়ে দানশীলতাভিত্তিক সমাজকল্যাণের সূত্রপাত ঘটায়।"
        },
        {
          "label": "গ",
          "question": "",
          "explanation": "সেলিনা বেগমের গড়ে তোলা প্রতিষ্ঠানটি হচ্ছে এতিমখানা। সাধারণত এতিম বলতে সেসব শিশুকে বোঝায় যাদের মা-বাবা উভয়ই কিংবা তাদের দুজনের একজন বেঁচে নেই। যে প্রতিষ্ঠানের মাধ্যমে এ ধরনের এতিম ও অসহায় শিশুদের লালন-পালনের ব্যবস্থা করা হয় তাকেই এতিমখানা বলা হয়। এখানে সাধারণত ৫ বছর বয়সী শিশুদের দায়িত্বভার গ্রহণ করা হয়। সেই সাথে পূর্ণবয়স্ক বা ১৮ বছর না হওয়া পর্যন্ত এদের ভরণ-পোষণ ও রক্ষণাবেক্ষণ করা হয়। এতিমখানা গঠনের কতগুলো সুনির্দিষ্ট উদ্দেশ্য রয়েছে। এতিমখানায় এতিম ও অসহায় শিশুদের আশ্রয় ও ন্যূনতম মৌলিক চাহিদা পূরণের ব্যবস্থা করে। এর পাশাপাশি এখানে এতিম শিশুদের সাধারণ, ধর্মীয় ও বৃত্তিমূলক শিক্ষার ব্যবস্থা করা হয়। এতিমখানা এতিমদের সুষ্ঠু সামাজিকীকরণের প্রচেষ্টা চালায়। এর ফলে তারা সুনাগরিক হিসেবে গড়ে ওঠার শিক্ষা পায়। এছাড়া এতিমখানাগুলো শিশুদের ব্যক্তিত্ব ও চরিত্র গঠনে সাহায্য করে। সেখানে এতিম শিশুদের সুপ্ত প্রতিভার বিকাশে সহায়তা করা হয়। এতিমখানাগুলো সাধারণ ও বৃত্তিমূলক শিক্ষা শেষে এতিমদের' পুনর্বাসনের ব্যবস্থা গ্রহণ করে। উদ্দীপকে সেলিনা বেগমও সমাজের পিতৃ-মাতৃহীন শিশুদের জন্য একটি প্রতিষ্ঠান গড়ে তোলেন। অর্থাৎ তিনি এতিমখানা প্রতিষ্ঠা করেন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত দ্বিতীয় প্রতিষ্ঠানটি হচ্ছে ধর্মগোলা। তৎকালীন সময়ে ধর্মগোলার গুরুত্ব ছিল অপরিসীম। ধর্মগোলা হলো একটি খাদ্যশস্য সংরক্ষণ পদ্ধতি। ফসল কাটার মৌসুমে কৃষকদের কাছ থেকে খাদ্যশস্য সংগ্রহ করে ধর্মগোলায় জমা রাখা হতো। অভাব বা দুর্ভিক্ষের সময় বিনা সুদে তা বিতরণের ব্যবস্থা করা হতো। তবে দুর্ভিক্ষ ছাড়াও ধর্মগোলা থেকে অভাবের সময় কৃষকদের বিনা সুদে ঋণ দেওয়া হতো। সেক্ষেত্রে শর্ত থাকতো পরবর্তী মৌসুমে ফসল উঠলে তা পরিশোধ করতে হবে। ব্রিটিশ শাসনামলে স্থানীয় জনগণের উদ্যোগে দুর্ভিক্ষ ও আপদকালীন খাদ্য সংকট মেটাতে ধর্মগোলা সৃষ্টি হয়। সেই সময়ে ব্রিটিশদের শোষণ, চিরস্থায়ী বন্দোবস্তের ফলে সৃষ্ট জমিদারি প্রথার কুফল এবং বিশ্বযুদ্ধজনিত দুর্ভিক্ষ মোকাবিলার লক্ষ্যে ধর্মগোলা গড়ে ওঠে। ধর্মগোলার মাধ্যমে অনাহারী ও অসুবিধাগ্রস্ত মানুষ আর্থিক ও খাদ্য সহায়তা পেয়ে বিপদের সময় উপকৃত হতো। তবে শুধু দুর্ভিক্ষপীড়িত জনগণের প্রাণ রক্ষার জন্যই নয়; গ্রাম্য মহাজনদের অত্যাচার প্রতিরোধেও এই ব্যবস্থা বিশেষ ভূমিকা পালন করত। উদ্দীপকের সেলিনা বেগম দ্বিতীয় প্রতিষ্ঠান হিসেবে এমন একটি প্রতিষ্ঠানের চিন্তা করেছেন যেখানে কৃষকদের উদ্বৃত্ত ফসল জমা করে তা দিয়ে দুঃসময়ে সমস্যাগ্রস্ত মানুষকে সাহায্য করা যাবে। এটি ধর্মগোলাকে ইঙ্গিত করছে। উপরের আলোচনার প্রেক্ষিতে তাই বলা যায়, উদ্দীপকে ইঙ্গিতকৃত দ্বিতীয় প্রতিষ্ঠান ধর্মগোলা অসহায় মানুষকে রক্ষা ও তৎকালীন দরিদ্র কৃষকদের কল্যাণে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "3",
      "uddipok": "সৌম্য টেলিভিশনের একটি চ্যানেলে একটি অনুসন্ধানমূলক অনুষ্ঠান দেখছিল। সেখানে উপস্থাপক বিভিন্ন ধরনের ভিক্ষুকদের সাথে কথা বলে তাদের প্রকৃত অবস্থা তুলে ধরছিলেন। দেখা গেল প্রকৃত ভিক্ষুকের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। সৌম্য ইংল্যান্ডের একটি আইনের কথা শুনলো যা ভিক্ষুকদেরকে কর্মীতে। রূপান্তর করেছিল।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "ইংল্যান্ডে বসতি আইনটি ১৬৬২ সালে প্রণীত হয়'।"
        },
        {
          "label": "খ",
          "question": "",
          "explanation": "সামাজিক বিমা বলতে ঝুঁকির বিপরীতে নাগরিকদের রক্ষায় সরকার বা বেসরকারি সংস্থা কর্তৃক পরিচালিত অর্থনৈতিক কর্মসূচিকে বোঝায়। সাধারণত বার্ধক্য, অক্ষমতা, উপার্জনকারীর মৃত্যু, পেশাগত দুর্ঘটনা বা অসুস্থতার মতো ঝুঁকির বিপরীতে নাগরিকদের জন্য সামাজিক বিমা কর্মসূচি পরিচালিত হয়। এর উদাহরণ হলো- চাকরিজীবীদের পেনশন, কল্যাণ তহবিল, যৌথ বিমা, শ্রমিক ক্ষতিপূরণ ইত্যাদি। সামাজিক বিমার মাধ্যমে সামাজিক নিরাপত্তা ধারণার সূচনা হয়।"
        },
        {
          "label": "গ",
          "question": "",
          "explanation": "সৌমের দেখা ভিক্ষুকদের জন্য ইংল্যান্ডের ১৬০১ সালের দরিদ্র আইনটি প্রযোজ্য। প্রাক-শিল্প যুগে ইংল্যান্ড বিভিন্ন ধরনের আর্থ-সামাজিক সমস্যা ও দারিদ্র্যের কষাঘাতে জর্জরিত ছিল। ষোড়শ শতাব্দী পর্যন্ত এসব সমস্যা মোকাবিলায় গৃহীত সরকারি কার্যক্রমের বেশির ভাগ ছিল শাস্তি ও দমনমূলক। তাই দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে ১৬০১ সালের দরিদ্র আইনটি প্রণয়ন করা হয়। উদ্দীপকে সৌম্য টেলিভিশনে ভিক্ষুকদের ওপর প্রচারিত একটি অনুসন্ধানমূলক অনুষ্ঠান দেখছিল। সেখানে সে দেখে, প্রকৃত ভিক্ষুকের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। এ অবস্থা মোকাবিলায় ১৬০১ সালের দরিদ্র আইনটি কার্যকরী হবে। কারণ উক্ত আইনে প্রকৃত ভিক্ষুকদের চিহ্নিত করে তাদের সাহায্যদানের ব্যবস্থা গ্রহণ করা হতো। পাশাপাশি কর্মক্ষম ভিক্ষুকদের সংশোধনাগারে কাজ করতে বাধ্য করা হতো। এ আইনের মাধ্যমে সর্বপ্রথম ইংল্যান্ডের ইতিহাসে দরিদ্র ও ভবঘুরেদের দায়িত্ব সরকারিভাবে গ্রহণ করা হয়। ১৬০১ সালের দরিদ্র আইনে দরিদ্রদের তিনভাগে বিভক্ত করা হয়। যথা- সক্ষম দরিদ্র, অক্ষম দরিদ্র ও নির্ভরশীল শিশু। শ্রেণিবিভাগ অনুযায়ী তাদের কাজ ও সাহায্য দেওয়া হয়। পারিবারিক দায়িত্ব পালনে সক্ষম ব্যক্তিদের দায়িত্ব ও কর্তব্য পালনের বিধান এ আইনে রাখা হয়। এ আইন অনুযায়ী দরিদ্রদের আত্মীয়-স্বজনরা তাদের সাহায্য করবে। দরিদ্রদের সচ্ছল কোনো আত্মীয়-স্বজন না থাকলে তাদের দায়িত্ব সরকার গ্রহণ করতো। সক্ষম দরিদ্রদের সামর্থ্য অনুযায়ী কাজ করতে বাধ্য করা হতো। এ আইনে ভিক্ষাবৃত্তি মনোভাব কঠোরভাবে নিষিদ্ধ করা হয়। এ আইনের অধীনে দরিদ্রদের সাহায্যের জন্য বিভিন্ন 'করারোপের ব্যবস্থা করা হয়।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে দারিদ্র্য মোকাবিলায় এ ধরনের আইন অর্থাৎ ১৬০১ সালের দরিদ্র আইনটি অত্যন্ত কার্যকর হবে। প্রাক-শিল্প যুগে ইংল্যান্ডে দারিদ্র্যের কষাঘাতে জর্জরিত ছিল। 'এ সময় সরকার বিভিন্ন আইন প্রণয়নের মাধ্যমে দারিদ্র্য নিরসনের চেষ্টা করেও আশানুরূপ সাফল্য পায়নি। অবশেষে পূর্বের বিভিন্ন আইনের অভিজ্ঞতার আলোকে ১৬০১ সালের দরিদ্র আইনটি প্রণীত হয় যা দারিদ্র্য নিরসনে গুরুত্বপূর্ণ ভূমিকা রেখেছিল। উদ্দীপকের সৌম্য টেলিভিশনে ভিক্ষুকদের নিয়ে একটি অনুসন্ধানীমূলক অনুষ্ঠান দেখছিল। এ সময় সে ইংল্যান্ডের একটি আইনের কথা শুনলো যা | ভিক্ষুকদের কর্মীতে রূপান্তরিত করেছিল। এ আইনটি হলো ১৬০১ সালের দরিদ্র আইন। আমাদের দেশেও দারিদ্র্য দিনে দিনে চরম আকার ধারণ করছে। এ সমস্যা সমাধানে ১৬০১ সালের দরিদ্র আইন প্রয়োগ করা যায়। এ অনুযায়ী দরিদ্রদের চিহ্নিত করা হতো। প্রকৃত দরিদ্রদের যথাযথভাবে সাহায্য করার জন্য এটি অত্যন্ত কার্যকর একটি পদক্ষেপ। আমাদের দেশের দরিদ্রদের সাহায্য করার এ বিধান প্রয়োগ করা যায়। দরিদ্র আইনে দরিদ্রাবস্থা ও ভিক্ষাবৃত্তি দূর করতে সরকারের দায়িত্ব নিশ্চিত করা হয়। আমাদের দেশের সরকারও দারিদ্র্য বিমোচনে এ ধরনের কর্মসূচি গ্রহণ করতে পারে। ১৬০১ সালের দরিদ্র আইন অনুযায়ী আমাদের দেশেও দরিদ্রদের শ্রেণিবিভাগ করে সাহায্যদানের ব্যবস্থা গ্রহণ করা যায়। এক্ষেত্রে অক্ষম দরিদ্ররা সাহায্য পাবে। আর ছদ্মবেশী সক্ষম দরিদ্রদের জন্য কর্মসংস্থানের ব্যবস্থা করা যাবে। আমাদের দেশের সরকার দরিদ্রদের সাহায্য করার জন্য তাদের সচ্ছল আত্মীয়-স্বজনদের বাধ্য করতে পারে। যেসব দরিদ্রদের সচ্ছল আত্মীয়-স্বজন থাকবে না তাদের দায়িত্ব সরকার গ্রহণ করতে পারে। এছাড়া আমাদের দেশের সরকারকে আইনের মাধ্যমে ভিক্ষাবৃত্তি কঠোরভাবে নিষিদ্ধ ঘোষণা এবং ভিক্ষুকদের কর্মসংস্থানের জন্য প্রয়োজনীয় পদক্ষেপ গ্রহণ করতে হবে। এ কর্মসূচি আমাদের দেশের ভিক্ষাবৃত্তি দূর করতে সহায়ক হবে। সার্বিক আলোচনার প্রেক্ষিতে বলা যায়, আমাদের দেশের দরিদ্রাবস্থা ও . ডিভক্ষাবৃত্তি দূর করার জন্য ১৬০১ সালের দরিদ্র আইনটি কার্যকর ভূমিকা রাখতে সক্ষম।"
        }
      ]
    },
    {
      "number": "4",
      "uddipok": "রিফাত উচ্চ শিক্ষা শেষে এখন গবেষণায় মন দিতে চায়। সে তার গবেষণায় ক্ষুদ্র জাতিগোষ্ঠীর জীবনযাপনের সমস্যাগুলো তুলে ধরতে চায়। তাই তাকে ঐ জাতিগোষ্ঠীর উৎপত্তি, সামাজিক ও সাংস্কৃতিক ক্রমবিকাশ সম্পর্কে যেমন জ্ঞানার্জন করতে হচ্ছে তেমনি তাদের জন্মহার, মৃত্যুহার, স্থানান্তর, জনসংখ্যা কাঠামো ও বন্ধন সম্পর্কিত তথ্যও সংগ্রহ করতে হচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "জ্ঞান-বিজ্ঞানের ধারা কয়টি? *",
          "explanation": "জ্ঞান-বিজ্ঞানের ধারা দুইটি।"
        },
        {
          "label": "খ",
          "question": "মনোবিজ্ঞানকে কেন সামাজিক বিজ্ঞান বলা হয়?",
          "explanation": "মনোবিজ্ঞান সামাজিক বিজ্ঞানের একটি অন্যতম শাখা হিসেবে বিবেচিত। মনোবিজ্ঞান সমাজের মানুষ বা প্রাণীর সামগ্রিক আচার-আচরণ সম্পর্কে বিজ্ঞানভিত্তিক অধ্যয়ন করে। যার মধ্যে মনস্তাত্ত্বিক বিষয়াবলি, আচরণ, শিক্ষণ, সামাজিকীকরণ, অভিজ্ঞতা, প্রেষণা, উপযোজন প্রভৃতি উল্লেখযোগ্য। এছাড়া সমাজে বসবাসরত ব্যক্তি, দল, সমষ্টি, সামাজিক পরিবেশ, রীতিনীতি, আদর্শ মূল্যবোধ প্রভৃতি নিয়েও মনোবিজ্ঞান আলোচনা করে। আর এ সকল বিষয় সামাজিক বিজ্ঞানের অন্তর্ভুক্ত। এ কারণেই মনোবিজ্ঞানকে সামাজিক বিজ্ঞান বলা হয়।"
        },
        {
          "label": "গ",
          "question": "উদ্দীপকে রিফাতের গবেষণার সাথে জড়িত বিষয়টি সম্পর্কে ধারণা দাও।",
          "explanation": "উদ্দীপকে রিফাতের গবেষণার সাথে জড়িত বিষয়টি হচ্ছে নৃ-বিজ্ঞান। নৃ-বিজ্ঞান সামাজিক বিজ্ঞানের একটি অন্যতম শাখা। এর প্রধান আলোচ্য বিষয় হচ্ছে মানুষ। মানুষের উৎপত্তি, দৈহিক গঠন, সংস্কৃতি, পরিবার, রাষ্ট্র, ধর্ম প্রভৃতির পাশাপাশি বিভিন্ন প্রথা. ও প্রতিষ্ঠানের উৎপত্তি এবং ক্রমবিকাশ নিয়ে নৃ-বিজ্ঞান আলোচনা করে। বিষয়বস্তুর ব্যাপকতার কারণে নৃ-বিজ্ঞানকে দৈহিক এবং সাংস্কৃতিক নৃ- বিজ্ঞান এই দু'ভাগে ভাগ করা হয়। দৈহিক নৃ-বিজ্ঞান মানুষের উৎপত্তি, বিকাশ ও দৈহিক গঠনপ্রণালী নিয়ে আলোচনা করে। পৃথিবীর বিভিন্ন মানবগোষ্ঠীর বর্ণ পরিচয় এবং তাদের ওপর পরিবেশের প্রভাব নিয়ে দৈহিক নৃ-বিজ্ঞান পরীক্ষা-নিরীক্ষা চালায়। আর সাংস্কৃতিক নৃ-বিজ্ঞানে মানুষের অর্জিত ব্যবহার নিয়ে গবেষণা করা হয়। আদিম মানুষের সামাজিক, রাজনৈতিক, অর্থনৈতিক, ধর্মীয় ও সাংস্কৃতিক বিষয় সাংস্কৃতিক নৃ- বিজ্ঞানের গবেষণার বিষয়। উদ্দীপকে রিফাত তার গবেষণায় ক্ষুদ্র জাতিগোষ্ঠীর জীবনযাপনের সমস্যাগুলো তুলে ধরতে চায়। এজন্য তাকে ঐ জাতিগোষ্ঠীর উৎপত্তি, সামাজিক ও সাংস্কৃতিক ক্রমবিকাশ সম্পর্কে জ্ঞানার্জন করতে হচ্ছে। সুতরাং বলা যায়, রিফাতের গবেষণার সাথে জড়িত বিষয়টি হলো নৃ-বিজ্ঞান।"
        },
        {
          "label": "ঘ",
          "question": "উদ্দীপকে জন্ম-মৃত্যুহার সম্পর্কিত যে বিষয়টির ইঙ্গিত রয়েছে একজন সমাজকর্মীর জন্য তার আবশ্যকতা মূল্যায়ন করো।",
          "explanation": "একজন সমাজকর্মীর জন্য উদ্দীপকে ইঙ্গিতকৃত জন্ম ও মৃত্যুহার সম্পর্কিত বিষয় তথা জনবিজ্ঞানের জ্ঞানের আবশ্যকতা রয়েছে বলে আমি মনে করি। জনবিজ্ঞান জনসংখ্যা এবং এর সাথে সংশ্লিষ্ট বিভিন্ন বিষয় নিয়ে আলোচনা ও গবেষণা করে। এ বিজ্ঞানের মূল প্রতিপাদ্য বিষয় হলো জন্ম ও মৃত্যুহার, জনসংখ্যার স্থানান্তর, বিবাহ, জনসংখ্যার আকৃতি, গঠনকাঠামো, বণ্টন, জনসংখ্যা সমস্যা সমাধান প্রভৃতি। উদ্দীপকে রিফাতকে তার গবেষণার জন্য ক্ষুদ্র নৃ-গোষ্ঠীর জন্ম ও মৃত্যুহার, স্থানান্তর, জনসংখ্যার কাঠামো ও বণ্টন সম্পর্কিত তথ্য সংগ্রহ করতে হচ্ছে। যা সমাজবিজ্ঞানের অন্যতম শাখা জনবিজ্ঞানকে নির্দেশ করছে। জনবিজ্ঞানের জ্ঞান একজন সমাজকর্মীকে নানাভাবে সহায়তা করে। পেশাদার সমাজকর্মীদেরকে সমাজ এবং সমাজের মানুষের সামাজিক সমস্যা সমাধানে কাজ করতে হয়। সামাজিক সমস্যাগুলো পরস্পর সংশ্লিষ্ট। এক্ষেত্রে জনসংখ্যা বৃদ্ধি সমস্যা কীভাবে অন্য সমস্যা সৃষ্টিতে সহায়তা করে তা জনবিজ্ঞান পাঠ করে জানা যায়। বিশেষ করে পারিবারিক বিশৃঙ্খলা, দারিদ্র্য ও বেকারত্ব সৃষ্টিতে জনসংখ্যার ভূমিকা সম্পর্কে জনবিজ্ঞান আলোচনা করে। আর এসব সমস্যা সমাধান করতে সমাজকর্মীকে অবশ্যই জনবিজ্ঞান পাঠ করতে হয়। দেশের মোট জনসংখ্যা, নারী প্রতি প্রজনন ক্ষমতা, মৃত্যুহার, জন্মহার, প্রসূতি মৃত্যুহার, শিশু মৃত্যুহার প্রভৃতি জনসংখ্যা চলকের অস্বাভাবিকতার কারণ ও সমাধান ব্যবস্থা সম্পর্কে সমাজকর্মীরা জনবিজ্ঞান থেকেই জ্ঞান অর্জন করে। এছাড়া সমাজকর্মীদের শিশুকল্যাণ, যুবকল্যাণ, নারীকল্যাণ, প্রবীণকল্যাণ, সমষ্টি উন্নয়ন প্রভৃতি ক্ষেত্রে কাজ করতে বয়সকাঠামো, জনসংখ্যা বণ্টন, লিঙ্গভেদ প্রভৃতি সম্পর্কে সুস্পষ্ট ধারণা প্রয়োজন। জনবিজ্ঞান থেকে সমাজকর্মীরা এ সব বিষয়ে ধারণা পায়। পরিশেষে বলা যায়, 'জনসংখ্যা সম্পর্কিত সমস্যা মোকাবিলায় একজন সমাজকর্মীর জন্য উদ্দীপকে ইঙ্গিতকৃত বিষয় তথা জনবিজ্ঞানের জ্ঞান অর্জন করা অত্যন্ত প্রয়োজনীয়।"
        }
      ]
    },
    {
      "number": "5",
      "uddipok": "নাসরিন সুলতানা একসময় বিদেশে ছিলেন। দেশে ফিরেছেন ১০ বছর হলো। এলাকার জনগণের ভালবাসায় তিনি আজ ইউনিয়নের মেম্বার নির্বাচিত হয়েছেন। কিন্তু পরিবার ও বিভিন্ন মহল থেকে তিনি পুরোপুরি সমর্থন পাচ্ছেন না। অপরদিকে অশিক্ষিত, অর্ধশিক্ষিত নারীদের দুরবস্থাও তাকে বিচলিত করে। তাই তিনি তাদেরকে নিয়ে কিছু উন্নয়নমূলক কাজের পরিকল্পনা করেন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "প্রেক্ষিত পরিকল্পনা কত বছর মেয়াদী?",
          "explanation": "প্রৈক্ষিত পরিকল্পনা ১০ থেকে ২০ বছর মেয়াদী।"
        },
        {
          "label": "খ",
          "question": "সামাজিক নীতি বলতে কী বোঝায়?",
          "explanation": "সামাজিক নীতি হচ্ছে সেইসব নিয়ম-কানুন ও কর্মপন্থা যা কোনো সমাজকল্যাণমূলক কর্মসূচি বাস্তবায়নে পথপ্রদর্শক হিসেবে কাজ করে। সামাজিক নীতি একটি ধারাবাহিক ও গতিশীল প্রক্রিয়া। এটি মূলত সমাজের কাঙ্ক্ষিত প্রয়োজন পূরণ তথা মানুষের কল্যাণের জন্য কিছু রীতি-নীতি, নিয়ম-কানুন, পদ্ধতি বা কৌশল, যা সরাসরি সরকার কর্তৃক গৃহীত হয় এবং যেখানে জনগণ স্বতঃস্ফূর্তভাবে অংশগ্রহণ করে সুনির্দিষ্ট লক্ষ্যে উপনীত হওয়ার প্রয়াস চালায়।"
        },
        {
          "label": "গ",
          "question": "উদ্দীপকে বর্ণিত অশিক্ষিত, অর্ধশিক্ষিত শ্রেণির জন্য যে সামাজিক নীতি প্রযোজ্য তার বর্ণনা দাও।",
          "explanation": "উদ্দীপকে বর্ণিত অশিক্ষিত ও অর্ধশিক্ষিত শ্রেণি তথা নারীদের জন্য জাতীয় নারী উন্নয়ন নীতি প্রযোজ্য। বাংলাদেশের জনসংখ্যার এক বিশাল অংশ নারী। দেশের সার্বিক উন্নয়নের অন্যতম পূর্বশর্ত নারী উন্নয়ন। তাই নারীর উন্নয়ন ও ক্ষমতায়ন নিশ্চিত করার লক্ষ্যে জাতীয় নারী উন্নয়ন নীতি ২০১১ প্রণয়ন করা হয়েছে। এই নীতিতে নারীর উন্নয়নের সুনির্দিষ্ট লক্ষ্য স্থির করা হয়েছে। জাতীয় জীবনের সকল স্তরে নারী-পুরুষের সমতা প্রতিষ্ঠার কথা বলা হয়েছে। এর মাধ্যম হিসেবে রাষ্ট্রীয়, সামাজিক ও পারিবারিক সব ক্ষেত্রে নারীর নিরাপত্তা নিশ্চিত করার কথা বলা হয়েছে। এতে নারীর রাজনৈতিক, সামাজিক, প্রশাসনিক ও অর্থনৈতিক ক্ষমতায়নের কথাও বলা হয়েছে। নারী উন্নয়ন নীতির অন্যতম উদ্দেশ্য হলো মানুষ হিসেবে নারীর উন্নয়ন ও বিকাশের জন্য অনুকূল পরিবেশ সৃষ্টি করা; নারীর প্রতি সব ধরনের বৈষম্য ও সহিংসতা রোধ করা। পাশপাশি নারীর সাংবিধানিক অধিকার রক্ষা এবং জাতীয় জীবনের সর্বস্তরে নারীর অংশগ্রহণ নিশ্চিতকরণের প্রতি জাতীয় নারী উন্নয়ন নীতিতে বিশেষ গুরুত্ব দেওয়া হয়েছে। উদ্দীপকে নাসরিন সুলতানা সম্প্রতি ইউনিয়নের মেম্বার নির্বাচিত হয়েছেন। সমাজের অশিক্ষিত ও অর্ধশিক্ষিত নারীদের দুরবস্থা তাকে বিচলিত করে। এসব সমস্যার সমাধানে জাতীয় নারী উন্নয়ন নীতির যথাযথ প্রয়োগ জরুরি।"
        },
        {
          "label": "ঘ",
          "question": "নাসরিনের পরিকল্পনা বাস্তবায়নে যেসব সমস্যা হতে পারে তা সমাধানের উপায় বের করো।",
          "explanation": "অশিক্ষিত, অর্ধশিক্ষিত নারীদের দুরবস্থা দূর করার জন্য উদ্দীপকের নাসরিন সুলতানা কিছু উন্নয়নমূলক কাজের পরিকল্পনা করেন। পরিকল্পনাগুলো বাস্তবায়নের ক্ষেত্রে তিনি নানা ধরনের সমস্যার মুখোমুখি হতে পারেন। এর সমাধানের উপায় হিসেবে তাকে যথাযথ পদক্ষেপ গ্রহণ করতে হবে। পরিকল্পনা একটি বুদ্ধিজাত প্রক্রিয়া। প্রত্যেকটি পরিকল্পনা বাস্তবায়নের ক্ষেত্রে নানামুখী জটিলতা সৃষ্টি হয়। যেমন- পরিকল্পনার অপূর্ণতা, জনগণের অংশগ্রহণের অভাব, বিশেষজ্ঞের স্বল্পতা, অপর্যাপ্ত সম্পদ, আমলাতান্ত্রিক জটিলতা ও রাজনৈতিক অস্থিতিশীলতা পরিকল্পনা বাস্তবায়নের ক্ষেত্রে প্রধান অন্তরায় হয়ে দাঁড়ায়। উদ্দীপকের নাসরিনও তার পরিকল্পনা বাস্তবায়নের ক্ষেত্রে এসব সমস্যার মুখোমুখি হতে পারেন। এক্ষেত্রে পরিকল্পনা বাস্তবায়নে নাসরিনকে জনগণের অংশগ্রহণ নিশ্চিত করতে হবে। তাকে অগ্রাধিকারভিত্তিক লক্ষ্য ও উদ্দেশ্য নির্ধারণপূর্বক পরিকল্পনায় প্রয়োজনীয় সম্পদের ব্যবস্থা করতে হবে। অভিজ্ঞ ও দক্ষ পরিকল্পনা প্রণয়নকারীর অভাব পরিকল্পনা বাস্তবায়নের আরেকটি বড় সমস্যা। এ জন্য তাকে পরিকল্পনা প্রণয়নে দক্ষ ও অভিজ্ঞ বিশেষজ্ঞ নিয়োগ করতে হবে। পরিকল্পনা প্রণয়নে আমলাতান্ত্রিক পদ্ধতির ওপর অধিক নির্ভরতার কারণে পরিকল্পনা বাস্তবায়ন বাধাগ্রস্ত হয়। এক্ষেত্রে জনগণকে উন্নয়ন কর্মসূচিতে সক্রিয়ভাবে অংশগ্রহণের জন্য উদ্বুদ্ধ করতে হবে। সেই সাথে পরিকল্পনা প্রণয়ন ও বাস্তবায়নের সাথে সম্পৃক্ত প্রতিষ্ঠানগুলোর মধ্যে যথাযথ সমন্বয় গড়ে তুলতে হবে। এছাড়া পরিকল্পনা প্রণয়ন ও বাস্তবায়নে রাজনৈতিক অস্থিতিশীলতাও অনেক সময় প্রতিবন্ধকতা সৃষ্টি করে। এজন্য রাজনৈতিক স্থিতিশীলতা বজায় রাখার জন্য সবাইকে সচেতন হতে হবে। পরিশেষে বলা যায়, উদ্দীপকের নাসরিন সুলতানা তার পরিকল্পনা বাস্তবায়নে উপরে বর্ণিত সমস্যাগুলোর মুখোমুখি হতে পারেন। এক্ষেত্রে সমস্যার সমাধানে তাকে প্রয়োজনীয় ব্যবস্থা গ্রহণ করতে হবে।"
        }
      ]
    },
    {
      "number": "6",
      "uddipok": "জিহান একটি সামাজিক যোগাযোগ মাধ্যমে সক্রিয় থাকাকালে একটি পোস্ট দেখলো। সেখানে বেসরকারি কিছু পেশাজীবী সংগঠন তাদের অবসরকালীন নিরাপত্তা চেয়েছেন। তারা বলেছেন, অবসরে গেলে তাদের জন্য পেনশন বা আর্থিক কোনো সুবিধা না থাকায় তারা অনেকেই মানবেতর জীবন-যাপন করেন। সুশীল সমাজের কিছু ব্যক্তিত্ব তাদের এই চাওয়াকে যৌক্তিক মনে করেছেন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "'Administration' শব্দটি কোন শব্দ থেকে এসেছে?",
          "explanation": "Administration' শব্দটি ল্যাটিন শব্দ 'Administrare' থেকে এসেছে।"
        },
        {
          "label": "খ",
          "question": "POSDCORB' ধারণাটি ব‍্যাখ্যা করো।",
          "explanation": "মনীষী লুথার গুলিক (Luther Gulick) প্রশাসনের কার্যাবলি সংশ্লিষ্ট বিখ্যাত POSDCORB সূত্রের উদ্ভাবন করেছেন। সূত্রের প্রতিটি অক্ষর প্রশাসনের কার্যাবলির এক একটি দিকের প্রতিনিধিত্ব করছে। যেমন- P - Planning বা পরিকল্পনা; O- Organizing বা সাংগঠনিক কাঠামো তৈরি করা; S- Staffing বা কর্মী নিয়োগ; D - Direction বা পরিচালনা; Co- Coordination বা সমন্বয় সাধন; R - Reporting বা কার্যবিরণী সংরক্ষণ করা; B - Budgeting বা ব্যয় বরাদ্দ নির্ধারণ বা বাজেট প্রণয়ন। প্রশাসনের উপর্যুক্ত কার্যাবলি বিশ্লেষণ করে সমাজকর্ম প্রশাসনের সঙ্গে সংশ্লিষ্ট উপাদানগুলো চিহ্নিত করা যায়।"
        },
        {
          "label": "গ",
          "question": "উদ্দীপকে পেশাজীবী সংগঠনের সদস্যদের সমস্যা সমাধানের জন্য সমাজকর্মের যে পদ্ধতি প্রয়োগ করা যেতে পারে তার বর্ণনা দাও।",
          "explanation": "উদ্দীপকে পেশাজীবী সংগঠনের সদস্যদের সমস্যা সমাধানের জন্য দল সমাজকর্ম পদ্ধতি প্রয়োগ করা যেতে পারে। সাধারণত দল সমাজকর্ম পদ্ধতি সমস্যাগ্রস্ত দলকে বিভিন্ন পন্থা বা কৌশল অবলম্বনের মাধ্যমে সমস্যা মোকাবিলায় সাহায্য করে। এটি সমাজকর্মের আদর্শ ও মূল্যবোধের আলোকে নিয়ন্ত্রিত ও পরিচালিত হয়। দল সমাজকর্ম সামাজিক দল, দল সমাজকর্ম প্রতিষ্ঠান, দল সমাজকর্মী ও দল সমাজকর্ম প্রক্রিয়া এই চারটি উপাদান নিয়ে গঠিত। সমস্যা সমাধানের ক্ষেত্রে এটি কিছু নীতিমালা অনুসরণ করে। এটি অনুসন্ধানের মাধ্যমে দলের সমস্যা - নির্ণয় করে তা সমাধানে বিভিন্ন কর্মসূচি প্রণয়ন ও বাস্তবায়ন করে। উদ্দীপকের জিসান একটি সামাজিক যোগাযোগ মাধ্যমে একটি পোস্ট। দেখে। সেখানে বেসরকারি কিছু পেশাজীবী সংগঠন তাদের অবসরকালীন নিরাপত্তা চেয়েছেন। অবসরে গেলে তাদের জন্য পেনশন বা আর্থিক কোনো সুবিধা না থাকায় তারা অনেকেই মানবেতর জীবনযাপন করেন। এসব। পেশাজীবী সংগঠনের সদস্যদের দল সমাজকর্ম পদ্ধতির মাধ্যমে সহায়তা দেওয়া যেতে পারে।"
        },
        {
          "label": "ঘ",
          "question": "উপর্যুক্ত পদ্ধতির কার্যকর প্রয়োগে আরো পদ্ধতির সাহায্য অপরিহার্য- বিশ্লেষণ করো।",
          "explanation": "বেসরকারি পেশাজীবী সংগঠনের সদস্যদের সমস্যা সমাধানে দল। সমাজকর্ম পদ্ধতির পাশাপাশি অন্যান্য পদ্ধতির সাহায্য অপরিহার্য- বক্তব্যটি যথার্থ। সমাজকর্ম ব্যক্তি, দল ও সমষ্টিকে আলাদাভাবে বিবেচনা করে সমস্যা সমাধানে সহায়তা করে। কিন্তু বাস্তবে মৌলিক পদ্ধতিগুলোর মধ্যে এ ধরনের বিভক্তি সম্ভব নয়। কারণ সমাজকর্ম তার মূল লক্ষ্য অর্জনে ব্যক্তির ওপর বেশি গুরুত্ব দেয়। কেননা ব্যক্তিই দল ও সমষ্টির একক হিসেবে বিবেচিত। আবার ব্যক্তি অবশ্যই কোনো না কোনো দলের সদস্য। কাজেই ব্যক্তি যদি সমস্যাগ্রস্ত হয়ে নিজ ভূমিকা পালনে ব্যর্থ হয় তবে তা দল ও সমষ্টিতে বিরূপ প্রভাব ফেলে। এ কারণে সমাজকর্মীরা ব্যক্তি, দল ও সমষ্টির সমস্যা সমাধানে সমাজকর্মের মৌলিক পদ্ধতিগুলোর সমন্বিত প্রয়োগ করে। যেকোনো সমস্যা সমাধানে সমাজকর্মে মনোসামাজিক তথ্য সংগ্রহ, সমস্যা নির্ণয় ও সমাধান এ তিনটি ধাপ অনুসরণ করা হয়। এক্ষেত্রে সমস্যা সমাধান প্রক্রিয়ার সফলতা নির্ভর করে সমাজকর্মের তিনটি সহায়ক পদ্ধতি- সামাজিক গবেষণা, সামাজিক কার্যক্রম ও সামাজিক প্রশাসনের ওপর। এ থেকে বোঝা যায়, সমাজকর্মের মৌলিক ও সহায়ক পদ্ধতিগুলো একে অপরের পরিপূরক। উদ্দীপকের বেসরকারি পেশাজীবী সংগঠনের সদস্যদের সমস্যা সমাধানে দল সমাজকর্ম পদ্ধতি প্রয়োগ করা যেতে পারে। কিন্তু পেশাগত সংগঠনের সদস্যরা প্রত্যেকেই ব্যক্তি এবং তারা সমষ্টিরও অংশ। এজন্য তাদের ক্ষেত্রে ব্যক্তি ও সমষ্টি সমাজকর্ম পদ্ধতিও প্রয়োগ করতে হবে। আবার সমস্যা সমাধানের ক্ষেত্রে কার্যকর সফলতা পেতে সমাজকর্মের সহায়ক পদ্ধতিগুলোও প্রয়োগ করতে হবে। উপরের আলোচনার আলোকে বলা যায়, দল সমাজকর্ম পদ্ধতির কার্যকর প্রয়োগের জন্য সমাজকর্মের অন্যান্য পদ্ধতির সাহায্য অপরিহার্য।"
        }
      ]
    },
    {
      "number": "7",
      "uddipok": "নূহা বিশ্ববিদ্যালয় থেকে বিশেষ একটি বিষয়ে স্নাতকোত্তর' ডিগ্রি লাভ করে; যার সম্মান ও মাস্টার্স উভয় শ্রেণিতে ৬০ কর্মদিবসের মাঠকর্ম রয়েছে। বিষয়টির প্রয়োজনীয়তা দিন দিন বৃদ্ধি পাচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "'Introduction to Social Welfare' গ্রন্থটি ওয়াল্টার এ ফ্রিডল্যান্ডারের লেখা।"
        },
        {
          "label": "খ",
          "question": "",
          "explanation": "সমাজকর্ম হলো সুসংগঠিত, সুশৃঙ্খল ও বৈজ্ঞানিক পদ্ধতি নির্ভর সমস্যা সমাধান প্রক্রিয়া। যেকোনো ধরনের আর্থ-সামাজিক সমস্যার স্থায়ী, কার্যকর ও বিজ্ঞানসম্মত সমাধানের জন্য সমাজকর্ম কতগুলো সুনির্দিষ্ট পদ্ধতির আওতায় সমস্যা সমাধানের প্রয়াস চালায়। এতে তিনটি মৌলিক এবং তিনটি সহায়ক পদ্ধতির মাধ্যমে সমস্যাগ্রস্তদের সাহায্য করা হয়। এসব পদ্ধতির সাহায্যে সমাজকর্ম ব্যক্তি, দল ও সমষ্টিকে স্বাবলম্বী করে তোলে। এ জন্য বলা হয়, সমাজকর্ম একটি পদ্ধতিনির্ভর সমাধান প্রক্রিয়া।"
        },
        {
          "label": "গ",
          "question": "",
          "explanation": "নূহা সমাজকর্ম বিষয়ে স্নাতকোত্তর ডিগ্রি অর্জন করেছে। সমাজকর্ম হলো একটি বৈজ্ঞানিক পদ্ধতি নির্ভর একাডেমিক বিষয়। এ বিষয়ে শিক্ষা গ্রহণের ক্ষেত্রে স্নাতক ও স্নাতকোত্তর শ্রেণিতে ৬০ কর্ম দিবসের মাঠকর্ম সম্পাদন করতে হয়। সমাজকর্মের বেশ কিছু সাধারণ বৈশিষ্ট্য বিদ্যমান। উদ্দীপকে নূহার ক্ষেত্রেও আমরা একই রকম চিত্র দেখি। সে সমাজকর্ম বিষয়ে স্নাতকোত্তর ডিগ্রি লাভ করেছে। সমাজকর্মের নির্দিষ্ট কর্ম পদ্ধতির আওতায় জাতি-ধর্ম-বর্ণ, শ্রেণি, বয়স, লিঙ্গভেদে সবাই সেবা লাভের অধিকারী। এটি একটি বিশেষ জ্ঞান ও দক্ষতানির্ভর সেবাকর্ম। অর্থাৎ সেবাকাজ সম্পাদনে সমাজকর্মীকে অবশ্যই সমাজকর্মের তাত্ত্বিক ও ব্যবহারিক জ্ঞান অর্জন করতে হয়। এখানে সমাজকর্মী ও সাহায্যার্থী উভয়ের মধ্যকার পারস্পরিক সম্পর্ককে অত্যন্ত গুরুত্বের সাথে বিবেচনা করতে হয়। আবার বিভিন্ন পদ্ধতি ও প্রক্রিয়ার মাধ্যমে সমাজকর্ম ব্যক্তি, দল ও সমষ্টির সমাধান এবং উন্নয়নে বিভিন্ন কার্যক্রম পরিচালনা করে। এ লক্ষ্যে প্রতিকার, প্রতিরোধ ও উন্নয়ন এ তিনটি ভূমিকাকে কেন্দ্র করে সমাজকর্মের কার্যক্রম পরিচালিত হয়। এছাড়াও প্রতিটি পেশার মতো সমাজকর্মের কিছু মূল্যবোধ ও ব্যবহারিক নীতিমালা রয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয়টি অর্থাৎ সমাজকর্ম পাঠের আবশ্যকতা অনস্বীকার্য। আধুনিক শিল্প সমাজ পরস্পর সম্পর্কযুক্ত জটিল ও বহুমুখী সমস্যায় জর্জরিত। শিল্পায়ন ও শহরায়ন বিশেষ করে আধুনিকায়নের কারণে আমাদের সমাজব্যবস্থা প্রতিনিয়ত পরিবর্তিত হচ্ছে। এ পরিস্থিতি ব্যক্তি ও সমাজের মধ্যে ভারসাম্যহীনতার সৃষ্টি করছে। এ অবস্থায় সমাজকর্মের জ্ঞান ব্যক্তি ও দলকে পরিবর্তিত অবস্থার সাথে সামঞ্জস্য বিধানে বিশেষভাবে সহায়তা করে। তাছাড়া যেকোনো দেশের সার্বিক সামাজিক উন্নয়নের অন্যতম প্রতিবন্ধকতা হলো কুসংস্কার, ধর্মীয় গোঁড়ামি, অসচেতনতা প্রভৃতি। সমাজকর্ম এসব কুসংস্কার ও কু-প্রথার প্রকৃতি, কারণ ও সমাধানের কৌশল নিয়ে বিশদভাবে আলোচনা ও বিশ্লেষণ করে। আবার সুবিধাবঞ্চিত শ্রেণির কল্যাণে আমাদের দেশে বিভিন্ন কর্মসূচি পরিচালিত হচ্ছে। এ ধরনের কর্মসূচিগুলো সফলভাবে পরিচালনা করতে গেলে সমাজকর্ম জ্ঞানের প্রয়োজনীয়তা অপরিসীম। বর্তমানে আমাদের দেশে আর্থ-সামাজিক সমস্যা মোকাবিলায় সরকারি ও বেসরকারি পর্যায়ে নানা কর্মসূচি গ্রহণ করা হয়েছে। কিন্তু বাস্তবমুখী নীতি, পরিকল্পনা প্রণয়ন এবং যথাযথ বাস্তবায়নের মধ্যে যথেষ্ট সমন্বয়ের অভাব রয়েছে। এসব সমস্যা সমাজকর্মের জ্ঞানের আলোকে নিরসন করা সম্ভব। উদ্দীপকের উদ্দীপকের নূখ। নহা বিশ্ববিদ্যালয় থেকে এমন এক বিষয়ে স্নাতকোত্তর ডিগ্রি লাভ করেছে; যার সম্মান ও মাস্টার্স উভয় শ্রেণিতে ৬০ কর্মদিবস মাঠকর্ম করতে হবে। এতে বোঝা যায়, নূহার বিষয়টি হলো সমাজকর্ম। আর সমাজকর্ম উপরোল্লিখিতভাবে বিভিন্ন সমস্যা মোকাবিলা ও উন্নয়নে গুরুত্বপূর্ণ ভূমিকা রাখে। সার্বিক আলোচনা থেকে বলা যায়, বিভিন্ন সমস্যা সমাধানের মাধ্যমে সাধারণ মানুষের সার্বিক কল্যাণ সাধনের জন্য উদ্দীপকে ইঙ্গিতকৃত সমাজকর্ম পাঠের আবশ্যকতা রয়েছে।"
        }
      ]
    },
    {
      "number": "8",
      "uddipok": "লীনা একটি মোটিভেশন সেন্টারে কাউন্সিলর হিসেবে সমাজকর্মীর ভূমিকায় কাজ করে। রূপন নামের একজন সমস্যাগ্রস্ত ব্যক্তি তার কাছে সাহায্যের জন্য আসেন। সে লীনার সাথে তার ব্যক্তিগত বিভিন্ন বিষয়ে একান্তে আলাপ করে যাতে সমাধান ফলপ্রসূ হয়। লীনা একাই তার করণীয় নির্ধারণ করে এবং সমাধানের চেষ্টা করে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মানুষের আচার-আচরণের আদর্শ মান বা মানদণ্ডই হচ্ছে মূল্যবোধ।"
        },
        {
          "label": "খ",
          "question": "আত্মনিয়ন্ত্রণ অধিকার বলতে কী বোঝায়?",
          "explanation": "আত্মনিয়ন্ত্রণ অধিকার (Right of Self-determination) বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের (Self-determination) সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য ও ক্ষমতা অনুসারে সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এটি ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "কাউন্সিলর হিসেবে লীনার কাজটি পাঠ্যপুস্তকের যে পদ্ধতির সাথে সাদৃশ্যপূর্ণ তার উপাদান বর্ণনা করো।",
          "explanation": "কাউন্সিলর হিসেবে লীনার কাজটি ব্যক্তি সমাজকর্ম পদ্ধতির সাথে সাদৃশ্যপূর্ণ। ব্যক্তি সমাজকর্ম হলো সমাজকর্মের মৌলিক পদ্ধতি। এর মাধ্যমে সমস্যাগ্রস্ত ব্যক্তির সুপ্ত ক্ষমতা বা প্রতিভার বিকাশ সাধনে প্রচেষ্টা চালানো হয়। মূলত এ পদ্ধতির লক্ষ্য নিজস্ব সম্পদের মাধ্যমে ব্যক্তিকে স্বাবলম্বী করে তোলা। এর ফলে সে নিজেই নিজের সমস্যা মোকাবিলা করে সুষ্ঠু সামাজিক ভূমিকা পালনে সক্ষম হয়। উদ্দীপকে লীনা একটি মোটিভেশন সেন্টারে কাউন্সিলর হিসেবে কাজ করছে। রূপন নামের একজন সমস্যাগ্রস্ত ব্যক্তি তার কাছে সাহায্যের জন্য আসেন। লীনা তাকে ব্যক্তি সমাজকর্ম পদ্ধতির মাধ্যমে সহায়তা দেয়। কারণ ব্যক্তি সমাজকর্ম পদ্ধতির আওতায় সমস্যাগ্রস্ত ব্যক্তিকে সহায়তা দেওয়া হয়। ব্যক্তি সমাজকর্মের ৫টি উপাদান রয়েছে। এগুলো হলো- ব্যক্তি, সমস্যা, স্থান বা প্রতিষ্ঠান, পেশাদার প্রতিনিধি এবং প্রক্রিয়া। ব্যক্তি সমাজকর্মের সবচেয়ে গুরুত্বপূর্ণ উপাদান হলো ব্যক্তি। এখানে ব্যক্তি বলতে এমন একজনকে বোঝায় যে সমস্যাগ্রস্ত। আর নিজের ক্ষমতায় সে তার সমস্যা সমাধানে অক্ষম। সমস্যা ব্যক্তি সমাজকর্মের দ্বিতীয় উপাদান হিসেবে বিবেচিত। ব্যক্তি সমাজকর্মে সমস্যা হলো এমন একটি অবস্থা যা সমাজে ব্যক্তির স্বাভাবিক ভূমিকা পালনে প্রতিবন্ধকতা সৃষ্টি করে। আর প্রতিষ্ঠান বা এজেন্সির মাধ্যমে ব্যক্তি সমাজকর্ম পদ্ধতির আওতায় সাহায্যার্থীর সমস্যা সমাধানে সহায়তা করা হয়। পেশাদার প্রতিনিধি ব্যক্তি সমাজকর্মের আরেকটি গুরুত্বপূর্ণ উপাদান; যাকে প্রতিষ্ঠান কর্তৃক সেবাদানের জন্য নিয়োগ করা হয়। ব্যক্তি সমাজকর্মে সমস্যা সমাধানের সবচেয়ে গুরুত্বপূর্ণ উপাদান হলো প্রক্রিয়া। কারণ প্রক্রিয়ার মাধ্যমেই সমস্যাগ্রস্ত ব্যক্তিকে সমস্যার সমাধান দেওয়া হয়। এখানে প্রক্রিয়া বলতে সমগ্র সমাধান ব্যবস্থাকে বোঝানো হয়। এ পাঁচটি উপাদানের সমন্বয়ে ব্যক্তি সমাজকর্ম প্রক্রিয়া পরিচালিত হয়।"
        },
        {
          "label": "ঘ",
          "question": "সমস্যাগ্রস্ত ব্যক্তিটির সমস্যা সমাধানে আরো কিছু নীতি গ্রহণ করা আবশ্যক- বিশ্লেষণ করো।",
          "explanation": "সমস্যাগ্রস্ত ব্যক্তিটির সমস্যা সমাধানে লীনার গৃহীত নীতি ছাড়াও আরো কিছু নীতি গ্রহণ করা আবশ্যক। ব্যক্তি সমাজকর্ম প্রক্রিয়ার সার্বিক সাফল্য অর্জনের উদ্দেশ্যে বিশেষ কতগুলো নীতিমালা অনুসরণ করতে হয়। এসব নীতি হচ্ছে সমাজকর্মীর কাজের নির্দেশিকা। এগুলো ব্যক্তি সমাজকর্ম পদ্ধতি অনুশীলনের প্রতিটি পর্যায়ে অনুসরণ করা হয়। উদ্দীপকে রূপন নামের একজন সমস্যাগ্রস্ত ব্যক্তি সমস্যা সমাধানের জন্য সমাজকর্মী লীনার কাছে আসে। সমাজকর্মী লীনা তার সাথে ব্যক্তিগত বিভিন্ন বিষয়ে একান্তে আলাপ করেন। এক্ষেত্রে তিনি গ্রহণ নীতির প্রয়োগ করেছেন, কিন্তু সমস্যা সমাধানে তিনি একাই তার করণীয় নির্ধারণ করেছেন। যা ব্যক্তি সমাজকর্মের নীতির অন্তর্ভুক্ত নয়। এছাড়া সমস্যার কার্যকর সমাধানের জন্য সমাজকর্মী লীনাকে আরও কতগুলো নীতি গ্রহণ করতে হতো। যেমন- ব্যক্তি সমাজকর্মে যোগাযোগ নীতি অত্যন্ত গুরুত্বপূর্ণ। যোগাযোগ নীতি একে অপরের ভূমিকা বুঝতে সহায়তা করে। এর ফলে সমস্যা সমাধান সহজ হয়। ব্যক্তি স্বাতন্ত্রীকরণ নীতি সমস্যাগ্রস্ত ব্যক্তির ক্ষমতা, যোগ্যতা ও সামর্থ্য অনুযায়ী সমাধান প্রক্রিয়া গ্রহণে সাহায্য করে। আবার অংশগ্রহণ নীতি সমস্যা সমাধান প্রক্রিয়ায় সাহায্যার্থীকে উৎসাহ ও উদ্দীপনা নিয়ে অংশগ্রহণ করতে সহায়তা করে যা সমস্যা সমাধানে খুবই গুরুত্বপূর্ণ। আত্মনিয়ন্ত্রণ নীতির মাধ্যমে সমাজকর্মীর সহায়তা ও তত্ত্বাবধানে সাহায্যার্থী নিজেই তার ভূমিকা ও করণীয় সম্পর্কে সিদ্ধান্ত গ্রহণ করতে পারে। সাহায্যার্থীর সমস্যা সম্পর্কিত বিভিন্ন তথ্যাদি গোপন রাখাও ব্যক্তি সমাজকর্মের অন্যতম একটি নীতি। কারণ সাহায্যার্থী তার তথ্যের গোপনীয়তা রক্ষা সম্পর্কে নিশ্চিত না হলে সমাজকর্মীর কাছে সে তার গোপন কথা প্রকাশ করবে না। এতে সমস্যা সমাধান প্রক্রিয়া বাধাগ্রস্ত হবে। এছাড়া আবেগ, হিংসা, পক্ষপাতিত্ব, পছন্দ-অপছন্দ এগুলোকে নিয়ন্ত্রণ করে নিরপেক্ষ দৃষ্টিভঙ্গি নিয়ে সমাজকর্মীকে সাহায্যার্থীর সমস্যা সমাধানে কাজ করতে হয়। এক্ষেত্রে আত্মসচেতনতার নীতি তাকে সহায়তা করবে। উপরের আলোচনা থেকে বলা যায়, উদ্দীপকে বর্ণিত সমস্যাগ্রস্ত ব্যক্তির ক্ষেত্রে লীনার গৃহীত নীতি ছাড়াও উল্লিখিত নীতিগুলো গ্রহণ করা আবশ্যক।"
        }
      ]
    },
    {
      "number": "9",
      "uddipok": "পিন্টু ও হেলাল সমাজকর্মে স্নাতকোত্তর পর্যায়ে মাঠকর্মে নিয়োজিত আছে। তারা একটি সরকারি শিশু পরিবারের দায়িত্ব পেয়েছে। সেখানে দায়িত্বপ্রাপ্ত তত্ত্বাবধায়কের সাথে আলাপকালে তারা জানতে পারল যে, তিনি সাহিত্যে স্নাতকোত্তর করেছেন। শিশু পরিবারের মেট্রন কিছু সমস্যার কথা বললে তিনি তাকে অপারগতার জন্য বকাঝকা করেন। শিশুদের বিশৃঙ্খলাজনিত অপরাধের জন্য তিনি শাস্তির ব্যবস্থাও করলেন। পিন্টু ও হেলালের কাছে এগুলো অপ্রয়োজনীয় মনে হলো।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "উচ্চ মাধ্যমিক শ্রেণিতে সমাজকর্ম বিষয়টি কোন সাল থেকে চালু করা হয়?",
          "explanation": "১৯৬৪ সাল থেকে উচ্চ মাধ্যমিক শ্রেণিতে সমাজকর্ম বিষয়টি চালু করা হয়।"
        },
        {
          "label": "খ",
          "question": "পেশার ক্ষেত্রে সামাজিক স্বীকৃতি কথাটি ব্যাখ্যা করো।",
          "explanation": "যেকোনো বৃত্তিকে পেশার মর্যাদা অর্জনের জন্য সামাজিক স্বীকৃতি আবশ্যক। কোনো কাজ কল্যাণমূলক ও দক্ষতাসম্পন্ন হওয়া সত্ত্বেও সামাজিক স্বীকৃতি না পেলে সেটি পেশা হিসেবে বিবেচিত হবে না। যেমন- লাইসেন্স বা সনদবিহীন ডাক্তারি, ওকালতি ইত্যাদি। সামাজিক স্বীকৃতির মাধ্যমেই পেশা পরিপূর্ণতা লাভ করে। সামাজিক স্বীকৃতি ছাড়া কোনো বৃত্তিকে পেশা বলা যাবে না।"
        },
        {
          "label": "গ",
          "question": "উদ্দীপকে তত্ত্বাবধায়কের জন্য যে বিষয়ের জ্ঞান থাকা আবশ্যক ছিল পাঠ্যপুস্তকের আলোকে তা বর্ণনা করো।",
          "explanation": "উদ্দীপকে তত্ত্বাবধায়কের সমাজকর্ম বিষয়ের জ্ঞান থাকা আবশ্যক ছিল। সমাজের সার্বিক কল্যাণ সাধনই সমাজকর্মের মূল লক্ষ্য। আর এ লক্ষ্য অর্জনের জন্য সমাজকর্ম উদ্দেশ্যভিত্তিক বিভিন্ন সমাজকল্যাণমূলক কর্মকাণ্ড পরিচালনা করে। সমাজের বিভিন্ন সমস্যা দূর করে কাঙ্ক্ষিত ও গঠনমূলক সামাজিক পরিবেশ সৃষ্টি সমাজকর্মের অন্যতম উদ্দেশ্য। উদ্দীপকে পিন্টু ও হেলাল একটি সরকারি শিশু পরিবারে মাঠকর্ম অনুশীলন করছে। এ প্রতিষ্ঠানের দায়িত্বপ্রাপ্ত তত্ত্বাবধায়ক সাহিত্যে স্নাতকোত্তর করেছেন। এ থেকে বোঝা যায় তিনি তার পেশাগত দায়িত্ব সম্পর্কে জানেন না। যে কারণে প্রতিষ্ঠানটির বিভিন্ন সমস্যার কথা মেট্রন তাকে জানালে তিনি তা সমাধান না করে বরং তাকে বকাঝকা করেন। এছাড়া শিশুদের বিশৃঙ্খলাজনিত অপরাধের জন্য তিনি তাদের শাস্তির ব্যবস্থা করেন। তত্ত্বাবধায়কের এ সব কাজ সঠিক নয়। এক্ষেত্রে সমাজকর্মের জ্ঞান তাকে বিশেষভাবে সহায়তা করবে। কেননা সমাজকর্মে বিশ্বাস করা হয় শাস্তি নয় সংশোধনের মাধ্যমে মানুষের আচরণ পরিবর্তন করা যায়। এছাড়া সমাজকর্ম যে কোনো সমস্যার কারণ চিহ্নিত করে তা সমাধানের ব্যবস্থা গ্রহণ করে। সমাজকর্মের এই জ্ঞানের আলোকে শিশু পরিবারটির তত্ত্বাবধায়ক তার প্রতিষ্ঠানের সমস্যাগুলো ভালোভাবে পর্যবেক্ষণ করবেন। সেই সাথে সমস্যার কারণ চিহ্নিত করে তা সমাধানের ব্যবস্থা গ্রহণ করবেন। কিন্তু তা করেন নি। তাই বলা যায়, উদ্দীপকের তত্ত্বাবধায়কের জন্য সমাজকর্মের জ্ঞান প্রয়োজন।"
        },
        {
          "label": "ঘ",
          "question": "শিশুদের উন্নয়নে উদ্দীপকে পিন্টু ও হেলালের সংশ্লিষ্ট প্রতিষ্ঠানটির ভূমিকা মূল্যায়ন করো।",
          "explanation": "উদ্দীপকের শিশুদের উন্নয়নে সরকারি শিশু পরিবার তথা এতিমখানার ভূমিকা অত্যন্ত গুরুত্বপূর্ণ। সনাতন সমাজকল্যাণ প্রতিষ্ঠানগুলোর মধ্যে এতিমখানা অন্যতম। পিতৃ- মাতৃহীন অপ্রাপ্তবয়স্ক শিশু, অসহায়, দুস্থ শিশুদের লালন-পালনের ব্যবস্থা যে প্রতিষ্ঠান কাজ করে তাকে এতিমখানা বলে। এর মাধ্যমে একজন অনাথ ও অসহায় শিশুকে উপযুক্ত শিক্ষা ও সুন্দর পরিবেশে রেখে দেশের একজন সুনাগরিক হিসেবে গড়ে তোলা সম্ভব হয়। এতিমখানার মাধ্যমে শিশুদের পুনর্বাসন, বিবাহের ব্যবস্থা, মৌল মানবিক চাহিদা পূরণ, শিক্ষা, চিকিৎসা ও চিত্তবিনোদনের ব্যবস্থা করা হয়। একজন এতিম শিশু যাতে উপযুক্ত শিক্ষা ও পারিবারিক পরিবেশে বেড়ে উঠতে পারে সেই উদ্দেশ্যকে সামনে রেখেই এতিমখানা কাজ করে। সেই সাথে এতিম শিশুদের বিভিন্ন কারিগরি প্রশিক্ষণের ব্যবস্থা করার মাধ্যমে দক্ষ জনশক্তিতে রূপান্তরিত করে। উদ্দীপকের পিন্টু ও হেলাল মাঠকর্মের সময় সরকারি শিশু পরিবারে কাজ করছে। কিন্তু তারা দেখতে পায়, এখানে সামান্য সমস্যাতেই শিশুদের শাস্তির আওতায় আনা হয়। যা শিশুদের মানসিক বিকাশে প্রতিবন্ধকতা সৃষ্টি করে ও মনো-দৈহিক উন্নয়নকে বাধা দেয়। সেই সাথে এতিমখানা সম্পর্কে সাধারণ মানুষের মনে বিরূপ প্রতিক্রিয়া সৃষ্টি করে। অথচ অসহায় এ সমস্ত শিশুর যথার্থ বিকাশের জন্য যত্ন ও ভালোবাসা প্রয়োজন। যা নিশ্চিত করতে এতিমখানার বিকল্প নেই। তাই বলা যায় যে, শিশুদের উন্নয়নে পিন্টু ও হেলালের সংশ্লিষ্ট প্রতিষ্ঠানটির ভূমিকা অপরিসীম।"
        }
      ]
    },
    {
      "number": "10",
      "uddipok": "রোকসানা আজার মেধাবী শিক্ষার্থী বলেই পরিচিত ছিলেন। তার গ্রামে কোনো প্রাথমিক বিদ্যালয় ছিল না বলে শিশুরা শিক্ষার সুযোগ পেত না। বিশেষ করে মেয়ে শিশুরা। কারণ মেয়েরা দূরে পড়তে গেলে পর্দা নষ্ট হবে। তাই রোকসানা নিজ বাড়ির সামনে একটি ছোট্ট ঘরে মেয়েদের শিক্ষাদানের কাজ শুরু করেন। আজ তার গ্রামের মেয়েরা শহরেও পড়তে যায়। তার সেই ছোট পাঠশালা আজ পূর্ণাজ্য বিদ্যালয়। তিনি নিজেও ৯ ডিসেম্বর একটি পদকপ্রাপ্ত হয়েছেন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "বিধবা বিবাহের সাথে কার নাম ওতপ্রোতভাবে জড়িত?",
          "explanation": "বিধবা বিবাহের সাথে ঈশ্বরচন্দ্র বিদ্যাসাগরের নাম ওতপ্রোতভাবে জড়িত।"
        },
        {
          "label": "খ",
          "question": "সামাজিক আন্দোলনের ফল হল সমাজ সংস্কার- ব্যাখ্যা করো।",
          "explanation": "সমাজে সংস্কারের প্রয়োজনীয়তা অনুভূত হলে প্রাথমিকভাবে তা সামাজিক আন্দোলনে রূপ নেয়। সমাজে অবাঞ্ছিত ও ক্ষতিকর প্রথা দূর করতে প্রতিষ্ঠান, রীতিনীতি, বিশ্বাস মূল্যবোধ প্রভৃতির প্রয়োজনীয়তা অনুভূত হয়। এ ধরনের সংস্কারের দায়িত্ব সমাজহিতৈষী ব্যক্তিবর্গ ও সরকারের ওপর ন্যস্ত হয়। আর এ সকল অবাঞ্ছিত বা ক্ষতিকর অবস্থা সম্পর্কে জনগণের সচেতনতা সৃষ্টির জন্য সামাজিক আন্দোলনের সূচনা হয়। এই সামাজিক আন্দোলনই সমাজ সংস্কারের পথকে প্রশস্ত করে।"
        },
        {
          "label": "গ",
          "question": "রোকসানার কাজের সাথে যে মহিয়সী নারীর কাজের মিল পাওয়া যায় পাঠ্যপুস্তকের আলোকে তার অবদান বর্ণনা করো।",
          "explanation": "রোকসানার সাথে বেগম রোকেয়ার কাজের মিল পাওয়া যায়। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারীদের উন্নয়ন ও কল্যাণে নিজেকে উৎসর্গ করেছেন। উদ্দীপকের রোকসানাও যেন বেগম রোকেয়ার দেখানো পথেই হেঁটেছেন। রোকসানার গ্রামের তৎকালীন অবস্থা বেগম রোকেয়ার সময়কার পরিস্থিতির সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য গড়ে উঠেছে নারীদের মুক্তির জন্য কাজ করার মধ্য দিয়ে। রোকসানা তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদেরকে মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে আমে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে ভূয়সী অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' প্রতিষ্ঠা করেছিলেন। পরবর্তীতে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া তিনি নারীদের কল্যাণে 'আজুমানে খাওয়াতীনে ইসলাম' নামক সমিতি গড়ে তোলেন। সুতরাং বলা যায়, সুলতানার কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকে রোকসানার মতো আরো অনেকেরই এই কাজে এগিয়ে আসা জরুরি- এ বিষয়ে তোমার মতামত দাও।",
          "explanation": "আমি মনে করি, নারী শিক্ষার বিস্তারে রোকসানার মতো আরো অনেকেরই এগিয়ে আসা উচিত। আমাদের দেশের নারীরা এখনও শিক্ষাক্ষেত্রে অনেক পিছিয়ে আছে। কারণ এ দেশের অনেক মানুষই মনে করেন মেয়েরা ঘরে থেকে সংসার সামলাবে, সন্তান লালন-পালন করবে। তাদের পড়াশোনার কোনো প্রয়োজন নেই। আবার অনেকে মনে করেন মেয়েদের বিয়ে দিলে অন্যের বাড়ি চলে যাবে। তাই তাদেরকে বেশি পড়াশোনা শিখিয়ে লাভ নেই। এসব ভ্রান্ত ধারণার কারণে আমাদের দেশের মেয়েরা শিক্ষার সুযোগ থেকে বঞ্চিত হয়। এর ফলে সামাজিক, রাজনৈতিক, অর্থনৈতিকসহ সকল ক্ষেত্রে এ দেশের নারীদের অংশগ্রহণ তুলনামূলক কম। জনসংখ্যার অর্ধেক অংশ যদি উন্নয়নমূলক কাজে অংশগ্রহণ না করে তাহলে দেশও পিছিয়ে পড়বে। এর জন্য নারী শিক্ষার বিস্তার ঘটাতে হবে। আর এ কাজের জন্য উদ্দীপকের রোকসানার মতো সমাজের সচেতন অংশকে এগিয়ে আসতে হবে। উদ্দীপকে রোকসানা ক্ষুদ্র পরিসরে নিজস্ব উদ্যোগে মেয়েদের জন্য শিক্ষা কার্যক্রম শুরু করে। পরবর্তীতে তার প্রচেস্টায় একটি স্কুল প্রতিষ্ঠিত হয়। সেখান থেকে প্রাথমিক শিক্ষা গ্রহণ করে মেয়েরা উচ্চ শিক্ষার জন্য শহরে যায়। রোকসানার মতো সমাজের সচেতন ব্যক্তিদের উচিত নিজেদের সামর্থ্যের সর্বোচ্চ ব্যবহারের নারী শিক্ষা বিস্তারে কাজ করা। এছাড়া নারী শিক্ষার প্রয়োজনীয়তা সম্পর্কে অভিভাবকদের সচেতন করতে হবে। পরিবার ও সমাজের লোকদের নারী শিক্ষার বিস্তারে এগিয়ে আসার জন্য উদ্বুদ্ধ করতে হবে। পত্র-পত্রিকা, রেডিও, টেলিভিশনে নারী শিক্ষা সম্পর্কে বিভিন্ন সচেতনতামূলক কার্যক্রম বাড়াতে হবে। নারী শিক্ষা বিষয়ক বিভিন্ন সভা-সেমিনারের আয়োজন করতে হবে। এভাবে নারী-শিক্ষার প্রসারে গৃহীত ক্ষুদ্র ক্ষুদ্র প্রচেস্টা একসময় দেশের নারী উন্নয়নে অগ্রণী ভূমিকা পালন করবে। পরিশেষে বলা যায়, নারী শিক্ষার প্রসারে সমাজের সকল মানুষকে এগিয়ে আসতে হবে। সচেতনতা সৃষ্টির পাশাপাশি প্রয়োজনীয় কর্মসূচি গ্রহণ করে নারীদের শিক্ষা গ্রহণে উদ্বুদ্ধ করতে হবে।"
        }
      ]
    },
    {
      "number": "11",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "সমাজকর্মের অগ্রদুহিতা কাকে বলা হয়?",
          "explanation": "সমাজকর্মের অগ্রদূহিতা বলা হয় ম্যারি রিচমন্ডকে।"
        },
        {
          "label": "খ",
          "question": "সমাজকর্মে ব্যক্তি বলতে কী বোঝায়?",
          "explanation": "সমাজকর্মে ব্যক্তি বলতে সমস্যাগ্রস্ত ব্যক্তিকে বোঝায় যিনি সমস্যা সমাধানের জন্য সাহায্যপ্রার্থী। সমস্যাগ্রস্ত ব্যক্তি নিজে বা তার পরিবারের কোনো সদস্য অথবা শুভাকাঙ্ক্ষীর সমস্যা সমাধানের জন্য সমাজকর্মী বা সংশ্লিষ্ট প্রতিষ্ঠানের কাছে সাহায্য চাইলেই তাকে ব্যক্তি সমাজকর্মের উপাদান হিসেবে গণ্য করা হয়। সমস্যাগ্রস্ত ব্যক্তিকে নিয়েই ব্যক্তি সমাজকর্ম আবর্তিত হয়।"
        },
        {
          "label": "গ",
          "question": "উদ্দীপকের ছকচিত্রে কীসের উল্লেখ করা হয়েছে? বর্ণনা করো।",
          "explanation": "উদ্দীপকে ব্যক্তি সমাজকর্মের উপাদান উল্লেখ করা হয়েছে। ব্যক্তি সমাজকর্ম কতগুলো অপরিহার্য বিষয় নিয়ে আবর্তিত একটি সাহায্যকারী প্রক্রিয়া। ব্যক্তি সমাজকর্মের উপাদান ৫টি। এগুলো হলো- ব্যক্তি, সমস্যা, স্থান, পেশাদার প্রতিনিধি ও প্রক্রিয়া। ব্যক্তি সমাজকর্মের মূল উপাদান হলো ব্যক্তি। পেশাগতভাবে এই ব্যক্তি হলো সাহায্যার্থী। ব্যক্তি সমাজকর্মের দ্বিতীয় গুরুত্বপূর্ণ উপাদান হলো সমস্যা। সমস্যা হচ্ছে সাধারণত সেসব প্রতিকূল পরিস্থিতি যা ব্যক্তির স্বাভাবিক ভূমিকা পালনে বাধা সৃষ্টি করে। ব্যক্তি সমাজকর্মের তৃতীয় গুরুত্বপূর্ণ উপাদান হলো স্থান বা প্রতিষ্ঠান; এখানে স্থান হলো সুসংগঠিত পেশাগত প্রতিষ্ঠান যার মাধ্যমে সমাজকর্মী সমস্যাগ্রস্ত ব্যক্তিকে সাহায্য করে। চতুর্থ উপাদানটি হলো পেশাদার প্রতিনিধি। তিনি সমাজকর্মের জ্ঞান, দক্ষতা, অভিজ্ঞতা ও কৌশল অনুশীলন করে ব্যক্তির সমস্যা সমাধানে কাজ করেন। ব্যক্তি সমাজকর্মের সর্বশেষ উপাদানটি হলো প্রক্রিয়া; সাহায্যার্থী এজেন্সিতে আসার পর থেকেই এ প্রক্রিয়া শুরু হয়। এ প্রক্রিয়া সমস্যার সমাধান, মূল্যায়ন ও অনুসরণ পর্যন্ত স্থায়ী থাকে। উদ্দীপকে ব্যক্তি, সমস্যা, স্থান, পেশাদার প্রতিনিধি ও প্রক্রিয়া এই পাঁচটি উপাদান উল্লেখ করা হয়েছে যা ব্যক্তি সমাজকর্মের উপাদানকে নির্দেশ করছে।"
        },
        {
          "label": "ঘ",
          "question": "চক্রটিতে একটি ছাড়া অন্যটি অচল- যথার্থতা বিচার করো।",
          "explanation": "চক্রটিতে উল্লিখিত ব্যক্তি সমাজকর্মের উপাদানগুলোর একটি ছাড়া অন্যটি অচল- উক্তিটি যথার্থ। সমাজকর্মের একটি মৌলিক পদ্ধতি হিসেবে ব্যক্তি সমাজকর্ম ৫টি উপাদানের সমন্বয়ে গঠিত। এগুলোর কোনো একটি ছাড়া সমস্যা সমাধান প্রক্রিয়া সঠিকভাবে বাস্তবায়িত হবে না। উদ্দীপকের ব্যক্তি সমাজকর্মের উপাদান ব্যক্তি, সমস্যা, প্রতিষ্ঠান, পেশাদার প্রতিনিধি ও প্রক্রিয়ার উল্লেখ করা হয়েছে। আর এগুলোর মধ্যে আন্তঃসম্পর্ক বিদ্যমান। ব্যক্তি সমাজকর্মের অন্যতম উপাদান হলো সমস্যাগ্রস্ত ব্যক্তি। তাকে কেন্দ্র করেই সমগ্র সমাধান প্রক্রিয়া আবর্তিত হয়। তাই ব্যক্তি সমাজকর্মের জন্য সমস্যাগ্রস্ত ব্যক্তি অপরিহার্য। আবার সাধারণ কোনো মানুষ ব্যক্তি সমাজকর্ম পদ্ধতির উপাদান হতে পারে না। এক্ষেত্রে ঐ ব্যক্তির কোনো না কোনো সমস্যা থাকতে হবে। এখানে সমস্যা হচ্ছে এমন এক ধরনের অবস্থা যা ব্যক্তিকে তার স্বাভাবিক ভূমিকা পালনে বাধা দেয়। ব্যক্তি সমাজকর্ম পদ্ধতির বাস্তব অনুশীলনের বাহন হলো প্রতিষ্ঠান। এর সাহায্য ছাড়া সমাজকর্মী সাহায্যার্থীকে সহায়তা দিতে পারবে না। তাই ব্যক্তি সমাজকর্ম পদ্ধতির জন্য প্রতিষ্ঠান অপরিহার্য। আবার ব্যক্তি সমাজকর্মে সমস্যা সমাধান প্রক্রিয়ার সফলতা নির্ভর করে পেশাদার প্রতিনিধির দক্ষতা ও অভিজ্ঞতার ওপর। এর আরেকটি গুরুত্বপূর্ণ উপাদান হলো প্রক্রিয়া। কারণ প্রক্রিয়ার মাধ্যমেই সমস্যাগ্রস্ত ব্যক্তির সমস্যার সমাধান দেওয়া হয়। পরিশেষে বলা যায়- ব্যক্তি, সমস্যা, স্থান, পেশাদার প্রতিনিধি ও প্রক্রিয়া এ ৫টি উপাদানের সমন্বয়ে ব্যক্তি সমাজকর্ম পদ্ধতি আবর্তিত হয়। এগুলোর কোনো একটি ছাড়া সমস্যা সমাধান পদ্ধতি ফলপ্রসূ করা সম্ভব নয়।"
        }
      ]
    }
  ]
}