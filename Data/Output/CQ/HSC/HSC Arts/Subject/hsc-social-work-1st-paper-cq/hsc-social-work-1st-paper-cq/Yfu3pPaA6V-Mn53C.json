{
  "title": "ক্যান্টনমেন্ট কলেজ, যশোর ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মামুন একজন মেধাবী ছাত্র। উচ্চমাধ্যমিক সমাপ্তির পর সে এমন একটি বিষয় নিয়ে উচ্চ শিক্ষা গ্রহণ করতে চায়, যা তাকে মানবীয় সম্পর্কে উন্নয়নে বৈজ্ঞানিক পদ্ধতিভিত্তিক সেবাদানে সহায়তা করবে। কোনো সেবামূলক প্রতিষ্ঠানের অধীনে তার অর্জিত জ্ঞান বাস্তব ক্ষেত্রে প্রয়োগ করে আধুনিক শিল্প-সমাজের বহুমুখী জটিল সমস্যা সমাধানে আত্মনিয়োগ করাই তার লক্ষ্য।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "\"Introduction to Social Work\" গ্রন্থের লেখক রেক্স এ স্কিডমোর।"
        },
        {
          "label": "খ",
          "question": "",
          "explanation": "সমাজকর্ম নিজস্ব পদ্ধতি ও কৌশলের মাধ্যমে সমস্যাগ্রস্ত মানুষকে নিজের সমস্যা মোকাবিলায় সক্ষম হয়ে উঠতে সাহায্য করে। সমাজকর্ম একটি মানবসেবামূলক সাহায্যকারী পেশা হিসেবে স্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই সমাধান করতে পারে। পেশাগত কাঠামোর মধ্যে থেকে সমাজকর্ম এভাবেই সমস্যা সমাধানে মানুষকে সাহায্য করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের আবিদ যে বিষয়ে উচ্চশিক্ষা গ্রহণ করতে চায় তার বৈশিষ্ট্য বর্ণনা করা হলো :   সমাজকর্মে একটি সক্ষমকারী পেশা। সমাজকর্ম পেশা কলা, বিজ্ঞান ও পেশার সমন্বিত রূপ। এটি সমস্যাগ্রস্ত ব্যক্তি, দল ও সমষ্টি সম্পদ সমূহ কাজে লাগিয়ে তাদের সমস্যা সমাধান করে। সমাজকর্মের ব্যক্তি সমাজকর্ম, দল সমাজকর্ম এবং সমষ্টি সমাজকর্ম এই তিনটি মৌলিক পদ্ধতি রয়েছে। এর মাধ্যমে ব্যক্তি ও দলকে নিজেদের কর্মপ্রচেষ্টা দিয়ে আত্মউন্নয়নের সক্ষম করে তোলে। উদ্দীপকে আবিদ একজন মেধাবী ছাত্র। উচ্চ মাধ্যমিক সমাপ্তির পর সে এমন একটি বিষয় নিয়ে উচ্চশিক্ষা গ্রহণ করতে চায় যা তাকে মানবীয় সম্পর্ক উন্নয়নের বৈজ্ঞানিক পদ্ধতিভিত্তিক সেবাদানে সহায়তা করবে। এইখানে সমাজকর্মের বৈজ্ঞানিক জ্ঞান ও দক্ষতা নির্ভর একটি সক্ষমকারী পেশার কথা বোঝানো হয়েছে। বিজ্ঞান কলা ও পেশার সমন্বয়ে নিজস্ব সম্পদ কাজে লাগিয়ে ব্যক্তি দল ও সামষ্টি সমস্যা সমাধান করে । সুতরাং বলা যায়, উদ্দীপাকে বর্ণনার মধ্য দিয়ে সমাজকর্ম বৈজ্ঞানিক জ্ঞান ও দক্ষতা, মৌলিক পদ্ধতি এবং সক্ষমকারী পেশার বৈশিষ্ট্য প্রতিফলিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের আর্থসামাজিক অবস্থার প্রেক্ষিতে বিষয়টির আবশ্যকতা বিশ্লেষণ করা হল :   সমাজকর্মে একটি সক্ষমকারী পেশা। সমাজকর্মের বৈজ্ঞানিক পদ্ধতিনির্ব সেবাকর্মর গুরুত্ব অপরিসীম। এটি সুনির্দিষ্ট পদ্ধতি, নীতিমালা মূল্যবোধের মাধ্যমে সমস্যাগ্রস্ত ব্যক্তির দল বা সমষ্টি অর্থ সামাজিক সমস্যার মোকাবিলা হিসাবে কাজ করে। বাংলাদেশের  অস্থিতিশীল অর্থ সামাজিক পদ্ধতিতি দেশের উন্নয়নকে বাধ্যগ্রস্ত করছে। যে কারণে দারিদ্র, নিক্ষরতা, বেকারত্ব, অপরাধপ্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এই সমস্যা মোকাবেলা সমাজকর্মের প্রতিরোধ ও উন্নয়নমূল কার্যক্রম গ্রহণের বিকল্প নেই। সমাজকর্মের ব্যক্তির চাহিদা পূরণ, প্রয়োজন ও জীবন উন্নয়নের সক্রিয় ভূমিকা লক্ষ্য করা যায়। সমাজকর্মে নিজস্ব সম্পদ ও সামর্থ্য সর্বোত্তম ব্যবহারের মাধ্যমে অর্থ সামাজিক স্বনির্ভরতা অর্জনকে উৎসাহিত করা হয়। তাই সমাজে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা পালন করে। সুতরাং বলা যায়, উদ্দীপকে সমাজকর্মের যেসব বৈশিষ্ট্য প্রতিফলিত ঘটেছে তা হল বৈজ্ঞানিক জ্ঞান ও দক্ষতা সমন্বিত রূপ মৌলিক পদ্ধতি পেশা।"
        }
      ]
    },
    {
      "number": "2",
      "uddipok": "ইউরোপের একটি রাষ্ট্র তাদের দেশের দরিদ্র ও ভবগুরেদের সমস্যা সমাধানের লক্ষ্যে একটি আইন প্রণয়ন করে। এই আইনে রাষ্ট্র দরিদ্রদের দায়িত্ব গ্রহণ করার পাশাপাশি অসচ্ছল দরিদ্রদের দায়িত্ব নেওয়ার জন্য স্বচ্ছল আত্মীয়-স্বজনকে বাধ্য করা হয়।",
      "tag": "JCPC 25",
      "sub_questions": [
        {
          "label": "ক",
          "question": "কোথায় সমাজকর্ম প্রেসার পরিপূর্ণতা পায়?",
          "explanation": "সমাজকর্ম পেশার পরিপূর্ণতা পায় আমেরিকায়।"
        },
        {
          "label": "খ",
          "question": "নগরায়ন কি?",
          "explanation": "নগরায়ন হলো এমন একটি প্রক্রিয়া যেখানে মানুষ কৃষিভিত্তিক পেশা বা জীবন পদ্ধতি থেকে অকৃষি বা শিল্পভিত্তিক জীবন পদ্ধতিতে স্থানান্তরিত করে। আর নগরায়ন গ্রামীণ সমাজের শহর জীবনের সুযোগ সুবিধা সৃষ্টি হওয়া। এটি এমন একটি জীবনধারা যেখানে মানুষের পেশা, জীবনধারণ পদ্ধতি, চিন্তাচেতনা সবকিছুতে শহর কেন্দ্রীয় প্রবণতা দেখা যায়।"
        },
        {
          "label": "গ",
          "question": "উদ্দীপকে উল্লিখিত আইনটি কোন বিখ্যাত দরিদ্র আইনের সাথে সামঞ্জস্যপূর্ণ? ব্যাখ্যা কর। ",
          "explanation": "উদ্দীপকে উল্লেখিত আইনটি ১৬০১ সালে দরিদ্র আইনের সাথে সামঞ্জস্যপূর্ণ। নিচে তা ব্যাখ্যা করা হলো : ইংল্যান্ড যখন আর্থ-সামাজিক সমস্যা ও দারিদ্রপীড়িত সমস্যায় জজরিত হয়ে পড়েন তখন ইংল্যান্ড সরকার দরিদ্র সমস্যা সমাধানে ১৬০১ সালের দারিদ্র আইনটি প্রণয়ন করেন। এই আইনের মাধ্যমে সেবাদানের ক্ষেত্রে সরকারের পাশাপাশি দরিদ্রদের আত্মীয়-স্বজন ও পরিবারের কর্তব্য চিহ্নিত করা ছাড়া দরিদ্রদের শ্রেণীবিভাগ এবং আইন প্রয়োগের কঠোরতার গুরুত্ব দেয়া হয়। এ আইনটি দরিদ্র সমস্যার সমাধানের গুরুত্বপূর্ণ অবদান রাখেন। উদ্দীপকে একটি রাষ্ট্রে সে দেশের দরিদ্রম ও ভবঘুরেদের সমস্যা সমাধানের জন্য একটি আইন প্রণয়ন করে। এ আইনে দেশটির সরকার দরিদ্রদের দায়িত্ব গ্রহণ করার পাশাপাশি অসচ্ছল দরিদ্রদের দায়িত্ব নেওয়ার জন্য তাদের সচ্ছল আত্নীয় - স্বজনকে বাধ্য করা হয়। এটি ইংল্যান্ডের ১৬০১ সালের এলিজাবেথের দরিদ্র আইনের সাথে সদৃস্য রয়েছে। দরিদ্র আইনটির কয়েকটি গুরুত্বপূর্ণ বিধান রয়েছে। সাহায্যদানের সুবিধার্থে দরিদ্রদের সক্ষম, অক্ষম ও নির্ভরশীল শিশু এর তিনটি শ্রেণীতে বিভক্ত করা হয়। আর আত্মীয়-স্বজনদের দায়িত্বশীলতা এবং সন্তানদের তাদের পিতা-মাতা ও পিতামহরের সহায়তা বিধানের কথা বলা হয়।  সুতরাং বলা যায় যে, উদ্দীপকে উল্লেখিত আইনটি ১৬০১ সালে দরিদ্র আইনের সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের আলোকে বাংলাদেশে এই আইনের প্রয়োগের সম্ভাব্যতা যাচাই কর।",
          "explanation": "উদ্দীপকের আলোকে বাংলাদেশে এই আইনের প্রয়োগ সম্ভাব্যত যাচাই করা হলো : বাংলাদেশের প্রেক্ষাপটে দারিদ্র্য মোকাবিলায় ১৬০১ সালের দরিদ্র আইন অত্যন্ত কার্যকর ভূমিকা রাখতে পারে। ইংল্যান্ড যখন আর্থ-সামাজিক সমস্যা ও দারিদ্রপীড়িত সমস্যায় জজরিত হয়ে পড়েন তখন ইংল্যান্ড সরকার দরিদ্র সমস্যা সমাধানে ১৬০১ সালের দারিদ্র আইনটি প্রণয়ন করেন। এ আইনে তিনি সাহায্যদানের সুবিধার্থে দারিদ্রদের সক্ষম দরিদ্র, অক্ষম দরিদ্র ও নির্ভরশীল শিশু এ তিন শ্রেণীতে বিভক্ত করেন। এ আইনটি দরিদ্র সমস্যার সমাধানের গুরুত্বপূর্ণ অবদান রাখেন। উদ্দীপকে একটি রাষ্ট্রের দেশের কথা উল্লেখ করা হয়েছে যেখানে দরিদ্র ভবঘুরেদের দরিদ্র সমস্যা সমাধানে জন্য একটি আইন প্রণয়ন করা হয়। আর এ আইনটি হল ইংল্যান্ড সরকার করা ১৬০১ সালের দরিদ্র আইন। আমাদের দেশেও দরিদ্র দিন দিন চরম আকারে বৃদ্ধি পাচ্ছে। দেশে এ সমস্যা সমাধানের জন্য দরিদ্র আইনটি প্রয়োগ করা যায়। এই আইনের মাধ্যমে দরিদ্রদের চিহ্নিত করা হয় এবং তাদের সাহায্য করার জন্য এটি অত্যন্ত কার্যকর পদক্ষেপ। দরিদ্র আইনে দরিদ্রাবস্থা ও ভিক্ষাবৃত্তি দূর করতে সরকারের দায়িত্ব নিশ্চিত করা হয়। আমাদের দেশের সরকারেরও উচিত দারিদ্র বিমোচনে এ ধরনের কর্মসূচি গ্রহণ করা। এবং দারিদ্রদের সাহায্য করার জন্য তাদের সচ্ছল আত্মীয়-স্বজনদের বার্ধক্য করতে পারে আর যেসব দরিদ্রদের সচ্ছল আত্মীয়-স্বজন নেই তাদের দায়িত্ব সরকার গ্রহণ করতে পারে। তাছাড়াও এই আইনের মাধ্যমে ভিক্ষাবৃত্তি কঠোরভাবে নিষিদ্ধ ঘোষণা এবং ভিক্ষুকদের কর্মসংস্থানের জন্য আমাদের দেশের সরকারের প্রয়োজন পদক্ষেপ গ্রহণ করা। আর এইসব কর্মসূচিই আমাদের দেশের ভিক্ষাবৃত্তি দূর করতে সাহায্য করবে।  সুতরাং বলা যায় যে, বাংলাদেশের প্রেক্ষাপটে দারিদ্র্য মোকাবিলায় ১৬০১ সালের দরিদ্র আইন অত্যন্ত কার্যকর ভূমিকা রাখতে পারে।"
        }
      ]
    },
    {
      "number": "3",
      "uddipok": "অষ্টাদশ শতাব্দির শেষভাগ থেকে ঊনবিংশ শতাব্দীর প্রথমভাগ পর্যন্ত একটি বিশেষ ঘটনার কারণে বিশ্বে একটি সুদূরপ্রসারী আমূল পরিবর্তন আসে। এ সময়ে বিশ্বে অর্থনৈতিক, সামাজিক ও রাজনৈতিক পরিবর্তন ঘটে। মানুষ প্রাকৃতিক শক্তিকে ব্যবহার করে উৎপাদনসহ বিভিন্ন ক্ষেত্রে অভাবনীয় উন্নতি সাধন করে।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "ইংল্যান্ডে প্রথম দরিদ্র আইন প্রণীত হয় ১৩৪৯ সালে।"
        },
        {
          "label": "খ",
          "question": "",
          "explanation": "শিল্পায়ন হলো এমন একটি প্রক্রিয়া যার মাধ্যমে বিজ্ঞান ও প্রযুক্তিবিদ্যাকে উৎপাদন পদ্ধতিতে প্রয়োগ করে সনাতন উৎপাদন প্রক্রিয়াকে যান্ত্রিক উৎপাদন পদ্ধতিতে পরিবর্তন করা হয়। সাধারণভাবে বলা যায়, সনাতন উৎপাদন পদ্ধতির পরিবর্তে, বিজ্ঞানভিত্তিক যান্ত্রিক প্রযুক্তি প্রয়োগের মাধ্যমে বৃহৎ আকারের উৎপাদন পদ্ধতি প্রবর্তনের প্রক্রিয়াকে শিল্পায়ন বলে। অন্য কথায়, উৎপাদন, যাতায়াত ও যোগাযোগ ক্ষেত্রে সনাতন পদ্ধতির পরিবর্তে প্রাকৃতিক শক্তিচালিত আধুনিক যন্ত্রপাতি ও প্রযুক্তি ব্যবহারের প্রক্রিয়াই শিল্পায়ন।"
        },
        {
          "label": "গ",
          "question": "",
          "explanation": "উদ্দীপকে শিল্প বিপ্লবের ইঙ্গিত রয়েছে। শিল্পবিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্পবিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে অষ্টাদশ শতাব্দীর শেষার্ধ থেকে ঊনবিংশ শতাব্দীর প্রথমার্ধ পর্যন্ত সমগ্র ইউরোপ ও তার সূত্র ধরে পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্পবিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্পবিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্পবিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তরে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্পবিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনা মানবজীবনে আশীর্বাদ স্বরূপ হলেও কিছু অভিশাপও বয়ে নিয়ে এসেছে- উক্তিটি যথার্থ। শিল্পবিপ্লব শিল্পায়নের সূচনা করে। এতে বিপুল পরিমাণে উৎপাদন বৃদ্ধি ও উৎপাদন ব্যয় হ্রাস পায়। মানুষের ক্রয় ক্ষমতা ও ভোগের পরিমাণ এবং উৎপাদিত দ্রব্যের মান বৃদ্ধি পায়। শিল্পবিপ্লবের ফলে মানুষ প্রাকৃতিক শক্তিকে নিজেদের কল্যাণে ব্যবহার করতে পারে। শিল্পবিপ্লবের প্রভাবে যোগাযোগ ব্যস্থার আমূল পরিবর্তন সূচিত হয়েছে। মানুষের জীবনযাত্রা সহজ হয়েছে। আন্তর্জাতিক বাণিজ্যের প্রসারে শিল্পবিপ্লবের প্রত্যক্ষ প্রভাব রয়েছে। শিল্পবিপ্লবের ফলে বহুমুখী কর্মসংস্থানের সুযোগ সৃষ্টি হয়। এতে বংশানুক্রমিক আরোপিত পেশার পরিবর্তন ঘটে। মানবাধিকারের প্রশ্ন আরো - জোরালো হয়। শিল্পবিপ্লবের এই ইতিবাচক ভূমিকার পাশাপাশি এর নেতিবাচক প্রভাবও রয়েছে। শিল্পবিপ্লব মানুষের সাথে মানুষের, পরিবারের সাথে পরিবারের দূরত্ব সৃষ্টি করেছে। কুটির শিল্পকে ধ্বংস করেছে। যৌথ পরিবারের ভাঙন সূচিত করেছে। সামাজিক মূল্যবোধের অবক্ষয় ঘটিয়েছে। শিল্পবিপ্লবের ফলে উৎপাদন ক্ষেত্রে দক্ষ শ্রমিকের প্রয়োজন হয়। এতে অদক্ষ শ্রমিকরা বেকারত্বের শিকার হচ্ছে। এছাড়াও শিল্পবিপ্লব শিল্প দুর্ঘটনা, স্বাস্থ্যঝুঁকি, পরিবেশের ক্ষতি, মানসিক বিকলাঙ্গতাসহ নানা রকমের আর্থ-সামাজিক সমস্যা সৃষ্টিতে নেতিবাচক ভূমিকা রাখছে। উপরের আলোচনা থেকে বলা যায়, শিল্পবিপ্লবের ইতিবাচক ও নেতিবাচক ভূমিকা রয়েছে- মন্তব্যটি যথার্থ।"
        }
      ]
    },
    {
      "number": "4",
      "uddipok": "সুমন ও সুজন বাল্যবন্ধু। সুমন উচ্চ মাধ্যমিক পাশ করে একটি মেডিকেল কলেজে ভর্তি হয় এবং ডাক্তারি পাস করে জনগণের সেবায় নিজেকে নিয়োজিত করে জীবিকা নির্বাহ করে। অন্যদিকে সুজন দরিদ্রতার কারণে পড়াশোনা করতে না পেরে কৃষি কাজ করে জীবিকা নির্বাহ করে।",
      "tag": "JCPC 25",
      "sub_questions": [
        {
          "label": "ক",
          "question": "মূল্যবোধ কি?",
          "explanation": "মূল্যবোধ হল একটি মানবদণ্ড যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "পেশার ক্ষেত্রে জবাবদিহিতা গুরুত্বপূর্ণ কেন?",
          "explanation": "পেশার ক্ষেত্রে জবাবদিহিতা অত্যন্ত গুরুত্বপূর্ণ একটি বৈশিষ্ট্য। আর পেশার ক্ষেত্রে জবাবদিহিতা থাকলে প্রতিষ্ঠানের কাজের গতিশীলতা বৃদ্ধি পায়। প্রতিষ্ঠানে নিয়োজিত কর্মীরা নিজেদের দায়িত্ব ও কর্তব্য পালনের সচেষ্টা থাকে। প্রতিষ্ঠানে জবাবদিহিতা না থাকলে নিয়োজিত কর্মীরা আরও স্বেচ্ছাচারী হয়ে পড়বে। যার ফলে প্রতিষ্ঠান লক্ষ্য অর্জনে ব্যর্থ হবে। তাই পেশার ক্ষেত্রে জবাবদিহিতা থাকা অত্যন্ত গুরুত্ব।"
        },
        {
          "label": "গ",
          "question": "উদ্দীপকের সুমনের জীবিকা নির্বাহের উপায়টিকে কি হিসেবে আখ্যায়িত করা যায়? ব্যাখ্যা কর।",
          "explanation": "উদ্দীপকে সুমনের জীবিকা নির্বাহের উপায়টিকে পেশা হিসেবে আখ্যায়িত করা যায়। নিচে তা ব্যাখ্যা করা হলো : পেশা হল বৃদ্ধিভিত্তিক প্রশিক্ষণের মাধ্যমে যোগ্যতা অর্জন। আর জ্ঞা, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলা হয়। পেশা জীবন ধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা, নৈপূর্ণ ধারা বাস্তবে প্রয়োগ করা সম্ভব হয়। যার রয়েছে সামাজিক স্বীকৃতি এবং এটি জনকল্যাণমুখী হয়ে থাকে।  উদ্দীপকে সুমন উচ্চ মাধ্যমিক পাশ করে একটি মেডিকেল কলেজে ভর্তি হয় এবং ডাক্তারি পাস করে জনগণের সেবায় নিজেকে নিয়োজিত করে জীবিকা নির্বাহ করে। ডাক্তারি ও পেশার অন্তর্ভুক্ত। আর ডাক্তার হিসেবে তাকে স্বীকৃত পেতে বিশেষ পরীক্ষায় উত্তীর্ণ হতে হয়েছে । তিনি ডাক্তার হিসেবে দক্ষতা ও নৈপুণ্যর পরিচয় দিয়ে প্রতিষ্ঠিত হয়েছেন। ডাক্তারি পেশায় মূল্যবোধ ও নৈতিকতা অনুযায়ী মানুষকে সেবা প্রদান করা হয। তিনি ডাক্তারি কাজের মাধ্যমে জীবিকা নির্বাহ করে যা তার জীবনধারণের উপায়।  সুতরাং বলা যায় যে, উদ্দীপকে উল্লিখিত সুমনের জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "উদ্দীপকের সুমন ও সুজনের জীবিকা নির্বাহের উপায় দুটির বৈসাদৃশ্য বিশ্লেষণ কর।",
          "explanation": "উদ্দীপকের সুমন ও সুজনের জীবিকা নির্বাহের উপায় দুটি বৈসাদৃশ্য বিশ্লেষণ করা হলো :  সুমন ও সুজনের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিতি। সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বুঝায়। আর পেশা বলতে বুদ্ধিভিত্তিক প্রশিক্ষণের মাধ্যমে যোগ্যতা অর্জনকে বুঝায়। পেশার কিছু বৈশিষ্ট্য থাকে যা পেশাকে ভিত্তি থেকে আলাদা করে তোলে। উদ্দীপকে সুমন এবং সুজন বাল্যবন্ধু। সুমন ডাক্তারি করে তার জীবিকা নির্বাহ করে অন্যদিকে সুজন কৃষিকাজ করে তার জীবিকা নির্বাহ করে। সুজনের কাজের জন্য তাকে কোন তাত্ত্বিক জ্ঞান অর্জন করতে হয়নি। কিন্তু সুমনকে তার কাজের জন্য প্রতিষ্ঠানিক জ্ঞান অর্জন ও ব্যবহারিক প্রশিক্ষণ নিতে হয়েছে । সুজনকে কৃষিকাজের জন্য আলাদাভাবে কোন প্রশিক্ষণ নিতে হয়নি । কিন্তু সুমনের পেশার ক্ষেত্রে স্বতন্ত্র কিছু মূল্যবোধ নৈতিক মানদণ্ড রয়েছে যার রোগীয় কাজের জায়গার প্রতি তার আচারা-আচরন ও সেখানে তার কার্যাবলিত নিয়ন্ত্রণ করে। সুমনের কাজের আরেকটি বৈশিষ্ট্য রয়েছে সেখানে তার সুনির্দিষ্ট দায়িত্ব ও কর্তব্য পালন করতে হয় এবং জবাবদিহিতা বাধ্যতামূলক রয়েছে। কিন্তু সুজনের কৃষি কাজে কোন নির্দিষ্ট মূল্যবোধ, জবাবদিহিতা পবিতে মেনে চলতে হয় না এবং সে স্বাধীনভাবে কাজ করতে পারে।  সুতরাং বলা যায় যে, উদ্দীপকে উল্লিখিত সুমন ও সুজনের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিতি।"
        }
      ]
    },
    {
      "number": "5",
      "uddipok": "জামান সাহেব মাদকাসক্তি নিরাময় কেন্দ্রের কাউন্সিলর। তার তত্ত্বাবধানে বিত্তহীন, মধ্যবিত্ত ও উচ্চবিত্ত শ্রেণির মাদকাসক্ত রয়েছে। জামান সাহেব অন্যান্য মাদকাসক্তদের তুলনায় উচ্চবিত্তদের প্রতি বেশি যত্নশীল এবং তাদের সাথে একটু বেশি যোগাযোগ রাখার চেষ্টা করেন। ফলে অন্যদের মধ্যে প্রতিক্রিয়া দেখা দেয়।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "কাবৃত্তির ইংরেজি প্রতিশব্দ Occupation."
        },
        {
          "label": "খ",
          "question": "",
          "explanation": "ব্যক্তি স্বাতন্ত্রীকরণ মূল্যবোধ হলো এমন একটি সহজাত মূল্যবোধ যেখানে পৃথিবীর অন্য সবকিছু থেকে ব্যক্তি সত্তাকে বেশি প্রাধান্য দেওয়া হয়। - মানব সত্তার সহজাত মর্যাদা ও মূল্যের প্রতি সম্মান প্রদর্শনের প্রত্যক্ষ ও সরাসরি প্রকাশ হলো ব্যক্তি স্বাতন্ত্রীকরণ। এ মূল্যবোধের মাধ্যমে প্রত্যেক ব্যক্তিকে পৃথক বৈশিষ্ট্য ও মর্যাদার অধিকারী হিসেবে গ্রহণ করা হয়। সমাজকর্ম অনুশীলনের প্রতিটি পর্যায়ে ব্যক্তি স্বাতন্ত্রীকরণ মূল্যবোধ অনুশীলন করতে হয়।"
        },
        {
          "label": "গ",
          "question": "",
          "explanation": "উদ্দীপকে জামান সাহেব সমাজকর্মের অন্যতম মূল্যবোধ সমান সুযোগের অধিকার প্রদান লঙ্ঘন করেছেন। সমাজকর্ম পেশা ও সমাজকর্মীর জ্ঞান, অভিজ্ঞতা ও কর্মপদ্ধতি গড়ে উঠেছে যে সমস্ত মূল্যবোধকে কেন্দ্র করে তাই সমাজকর্ম, মূল্যবোধ। ব্যক্তির মূল্য ও মর্যাদার স্বীকৃতি, আত্মনিয়ন্ত্রণের অধিকার, সবার জন্য সমান সুযোগ, সম্পদের সদ্ব্যবহার প্রভৃতি সমাজকর্ম মূল্যবোধের উদাহরণ। এর মধ্যে সমাজকর্মের অন্যতম দার্শনিক ভিত্তি হচ্ছে জাতি, ধর্ম, বর্ণ নির্বিশেষে, সবার জন্য সমান সুযোগ সৃষ্টি করা। এ মূল্যবোধের আলোকে সমাজকর্ম প্রতিটি মানুষের স্বার্থ এবং সুযোগকে সমানভাবে গুরুত্ব দিয়ে থাকে। প্রচলিত বিভিন্ন ধর্মও সমান সুযোগের অধিকারকে বিশেষ গুরুত্ব প্রদান করেছে। উদ্দীপকে দেখা যায়, মাদকাসক্তি নিরাময় কেন্দ্রের কাউন্সিলর জামান সাহেব তার তত্ত্বাবধানে থাকা মাদকাসক্তদের মধ্য থেকে তিনি উচ্চবিত্তদের প্রতি বেশি যত্নশীল এবং তাদের সাথে আন্তরিক যোগাযোগ রক্ষা করে চলেছেন। কিন্তু কোনো বিশেষ ব্যক্তি বা গোষ্ঠী নয়, বরং সমাজের সর্বস্তরের মানুষের জন্য সমঅধিকার ও সমদৃষ্টি প্রদান করা সমাজকর্মের অন্যতম উদ্দেশ্য। মূলত বৈষম্য ও ভেদাভেদ মুক্ত সমাজ গঠন করতে সমাজকর্মের সমান সুযোগের অধিকার প্রদান মূল্যবোধটি গুরুত্বপূর্ণ ভূমিকা পালন করে। কিন্তু উদ্দীপকের জামান সাহেবের আচরণ বৈষম্য ও ভেদাভেদের জন্ম দিয়েছে। এ কারণে জনাব জামান সাহেবের কাজটি সমাজকর্মের সবার জন্য সমান সুযোগ ও অধিকার প্রদান মূল্যবোধের লঙ্ঘন।"
        },
        {
          "label": "ঘ",
          "question": "",
          "explanation": "উদ্দীপকে সমাজকর্মের পেশাগত মূল্যবোধকে নির্দেশ করা হয়েছে। যার লঙ্ঘন একজন পেশাজীবীর কর্মক্ষেত্রে নেতিবাচক প্রভাব ফেলে। প্রতিটি পেশার অনুশীলনে বেশ কিছু মূল্যবোধ অনুসরণ করা হয়। যেগুলোর লঙ্ঘনে সে পেশার প্রতি মানুষের আস্থা, বিশ্বাস, শ্রদ্ধাবোধ প্রভৃতি নষ্ট হয়। সমান সুযোগের অধিকার প্রদান সমাজকর্মের অত্যন্ত গুরুত্বপূর্ণ। মূল্যবোধ। জাতি, ধর্ম, বর্ণ, গোত্র, শ্রেণি, স্তর নির্বিশেষে সবার জন্য সমান অধিকার নিশ্চিত করা হলে তা একটি গণতান্ত্রিক পরিবেশের সৃষ্টি করে। সমাজকর্ম পেশাকে সকলে একটি গণতান্ত্রিক সাহায্য প্রক্রিয়া হিসেবে মনে করে। কিন্তু এই মূল্যবোধের ব্যত্যয় সমাজকর্মীর কাজের প্রতি সাধারণ মানুষের আস্থার জায়গা নষ্ট করে। উদ্দীপকে সমাজকর্মের পেশাগত মূল্যবোধকে নির্দেশ করা হয়েছে। যার লঙ্ঘন একজন পেশাজীবীর কর্মক্ষেত্রে নেতিবাচক প্রভাব ফেলে। প্রতিটি পেশার অনুশীলনে বেশ কিছু মূল্যবোধ অনুসরণ করা হয়। যেগুলোর লঙ্ঘনে সে পেশার প্রতি মানুষের আস্থা, বিশ্বাস, শ্রদ্ধাবোধ প্রভৃতি নষ্ট হয়। সমান সুযোগের অধিকার প্রদান সমাজকর্মের অত্যন্ত গুরুত্বপূর্ণ। মূল্যবোধ। জাতি, ধর্ম, বর্ণ, গোত্র, শ্রেণি, স্তর নির্বিশেষে সবার জন্য সমান অধিকার নিশ্চিত করা হলে তা একটি গণতান্ত্রিক পরিবেশের সৃষ্টি করে। সমাজকর্ম পেশাকে সকলে একটি গণতান্ত্রিক সাহায্য প্রক্রিয়া হিসেবে মনে করে। কিন্তু এই মূল্যবোধের ব্যত্যয় সমাজকর্মীর কাজের প্রতি সাধারণ মানুষের আস্থার জায়গা নষ্ট করে।"
        }
      ]
    },
    {
      "number": "6",
      "uddipok": "ললিতা রায় ও নুরজাহান দানশীল, পরোপকারী হিসেবে পরিচিত। ললিতা রায় পাপ মুক্তির আশায় মন্দির ও অনাথ আশ্রমে সম্পদ দান করেন আর নুরজাহান তার সম্পদের একটি অংশ মসজিদ মাদ্রাসায় দান করেন। এ দানের মাধ্যমে দুজনে মানসিক তৃপ্তিতে আছেন।",
      "tag": "JCPC 25",
      "sub_questions": [
        {
          "label": "ক",
          "question": "সমাজ সংস্কার কী?",
          "explanation": "সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন।"
        },
        {
          "label": "খ",
          "question": "সামাজিক নিরাপত্তার ধারণা দাও।",
          "explanation": "সামাজিক নিরাপত্তা বলতে সমস্যাগ্রস্ত ব্যক্তির আর্থিক বিপর্যয় কাটিয়ে উঠতে সমাজ তথা রাষ্ট্র প্রদত্ত আয়ের ব্যবস্থাকে বোঝায়। দ্রুত পরিবর্তনশীল ও শিল্পায়িত সমাজ ব্যবস্থা অসুস্থতা, বেকারত্ব, দারিদ্রতা, উপার্জনের অক্ষমতা, পেশাগত দুর্ঘটনা, মানসিক প্রতিবন্ধিতা ও অন্যান্য বিপদাপদের কারণে সমস্যাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা।"
        },
        {
          "label": "গ",
          "question": "উদ্দীপকের ললিতা রায়ের দান সমাজকর্মের সাথে সম্পর্কিত কোন প্রত্যয় কে ইঙ্গিত করে? ব্যাখ্যা কর।",
          "explanation": "উদ্দীপকের ললিতা রায়ের দান সমাজকর্মের সাথে সম্পর্কিত দেবোত্তর প্রত্যয় কে ইঙ্গিত করে। নিম্নে তা ব্যাখ্যা করা হলো:   হিন্দুধর্ম মতে ধর্মীয় উদ্দেশ্যে কোন সম্পত্তি উৎসর্গ করলে তাকে দেবোত্তর সম্পত্তি বলে। দেবোত্তর বলতে ঈশ্বরের বা দেবতার সম্পত্তি বুঝায়। প্রাচীন সমাজ কল্যাণ প্রথাগুলোর মধ্যে দেবোত্তর প্রথা অন্যতম। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানব সেবামূলক কার্যক্রম পরিচালনার জন্য সাধারণত দেবোত্তর প্রথার সম্পত্তি উৎসর্গ করা হয়। এ প্রথা দুই ধরনের আংশিক দেবত্তোরর ও সার্বিক দেবোত্তর।   উদ্দীপকেও ললিতা রায় পাপমুক্তির আশায় দান করেন। তিনি তার সম্পত্তি মন্দির এবং অনাথ আশ্রমে দান করেন। হিন্দু ধর্মের নিয়মানুসারে মন্দির বা অনাথ আশ্রমে দান করাটা দেবোত্তর প্রথার সাথে সঙ্গতিপূর্ণ। যেহেতু উদ্দীপকের ললিতা রায় ধর্মীয় উদ্দেশ্যে মন্দির ও অনাথ আশ্রমে দান করেছেন তাই বলা যায় তার দান দেবোত্তর প্রত্যয় কে ইঙ্গিত করে।"
        },
        {
          "label": "ঘ",
          "question": "ললিতা রায় ও নুরজাহানের দান মানব কল্যাণে অবদান রাখছে - সংশ্লিষ্ট প্রত্যয় এর আলোকে মতামত দাও। ",
          "explanation": "ললিতা রায় ও নুরজাহানের দান মানব কল্যাণে অবদান রাখছে - নিম্নে এ বিষয়ে মতামত তুলে ধরা হলো:   উদ্দীপকের ললিতা রায়ের দান দেবোত্তর প্রত্যয়কে ইঙ্গিত করে এবং নুরজাহানের দান ওয়াকফ কে ইঙ্গিত করে। হিন্দু ধর্ম মতে কোন ব্যক্তির সম্পত্তি মন্দির, ধর্মীয় প্রতিষ্ঠান, আশ্রম বা জনহিত কর্মকান্ডে ব্যয় করা হলে তাকে দেবোত্তর বলে। সাধারণত সৃষ্টিকর্তার সন্তুষ্টি অর্জন, পূর্ণ অর্জন, পাপমোচন এর উদ্দেশ্যে হিন্দু ধর্মাবলম্বীরা দেবোত্তর করে থাকে।   আবার কোন ধর্মীয় বা জনহিতকর কাজে স্থায়ীভাবে মুসলমানরা যে সম্পত্তি দান করে সেটি ওয়াকফ। সাধারণত ওয়াকফকৃত সম্পত্তি দ্বারা বিভিন্ন মসজিদ, মাদ্রাসা, অসহায় ও দরিদ্রদের দান, রাস্তাঘাট সংস্কার ইত্যাদি কাজে ব্যয় করা হয়।   উপরের আলোচনা থেকে আমরা খুব সহজে বুঝতে পারি দেবোত্তর ও ওয়াকফ উভয় ক্ষেত্রেই সাধারণত জনহিতকার কর্মকান্ড হয়ে আসছে। এর ফলে একদিকে যেমন মসজিদ মন্দির ইত্যাদি ক্ষেত্রে ধানের ফলে মানুষ ধর্মচর্চা করতে সহজ হচ্ছে অন্যদিকে আশ্রম এতিমখানা ইত্যাদিতে ধানের ক্ষেত্রে মানুষের শিক্ষা অর্জনের সহায়তা হচ্ছে। এছাড়াও জনহিতকর কাজের মাধ্যমে সকল মানুষেরই সহায়তা হচ্ছে। যেমন রাস্তা সংস্কার বা পুল নির্মাণের মাধ্যমে সমাজের অনেক উপকার হচ্ছে। সর্বোপরি বলা যায়, এক্ষেত্রে মানব কল্যাণই হচ্ছে।  তাই বলা যায়, ললিতা রায় ও নুরজাহানের দান মানব কল্যাণে অবদান রাখছে, উক্তিটি যথার্থ।"
        }
      ]
    },
    {
      "number": "7",
      "uddipok": "রমজান সাহেব একজন সম্পদশালী ধার্মিক ব্যক্তি। তিনি প্রতি বছর রোজার মাসে তার সম্পদের একটি নির্দিষ্ট অংশ নির্দিষ্ট শ্রেণির মাঝে দান করেন। ক. বর্তমানে প্রচলিত নয় এমন একটি সনাতন সমাজকল্যাণের উদাহরণ দাও।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "কারর্তমানে প্রচলিত নয় এমন একটি সনাতন সমাজকল্যাণ প্রতিষ্ঠান হলো ধর্মগোলা।"
        },
        {
          "label": "খ",
          "question": "",
          "explanation": "ওয়াকফ ব্যক্তির সম্পত্তি দান করার একটি পদ্ধতি। আরবি শব্দ ওয়াফের বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াক্ফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা।"
        },
        {
          "label": "গ",
          "question": "উদ্দীপকে রমজান সাহেবের দান কোন ঐতিহ্যগত সমাজকল্যাণ প্রতিষ্ঠানের ইঙ্গিত করছে? ব্যাখ্যা করো।",
          "explanation": "নিম্নের অনুরূপ: উদ্দীপকে কামরুল আহসানের বিতরণকৃত সম্পদ ঐতিহ্যগত সমাজকল্যাণ কার্যক্রম যাকাতকে নির্দেশ করছে। যাকাত ইসলামি সমাজব্যবস্থায় সমাজকল্যাণ প্রতিষ্ঠানগুলোর অন্যতম। যাকাত একদিকে ইসলামের মৌলিক ইবাদত, অন্যদিকে ইসলামি অর্থনৈতিক ব্যবস্থার মূল ভিত্তি। ঋণ ও যাবতীয় প্রয়োজন নির্বাহের পর নির্দিষ্ট পরিমাণ (নিসাব পরিমাণ) অর্থ কারো কাছে পূর্ণ এক বছর যাবত সঞ্চিত থাকলে, তার নির্দিষ্ট অংশ আল্লাহর নির্দেশিত পথে বাধ্যতামূলকভাবে ব্যয় করতে হয়। যাকাত প্রদান ইসলামে বাধ্যতামূলক একটি ইবাদত। মুসলিম সমাজে ধনীদের কাছ থেকে যাকাত আদায় এবং দরিদ্রদের মধ্যে বণ্টন করতে হয়। উদ্দীপকে ধনাঢ্য ব্যক্তি কামরুল আহসান ধর্মীয় রীতি অনুসারে প্রতিবছর তার সম্পদের একটি অংশ সুনির্দিষ্ট খাতে গরিব ও অসহায়দের মধ্যে বিতরণ করেন। কামরুল আহসানের বিতরণকৃত এই সম্পদ ইসলাম ধর্মের ফরজ ইবাদত যাকাতকে নির্দেশ করে। কেননা যাকাত ইসলাম ধর্মের এমন একটি আর্থিক ইবাদত যা ধনাঢ্য ব্যক্তিদের জন্য ফরজ। প্রতিবছর সুনির্দিষ্ট আটটি খাতে যাকাত বিতরণ করতে হয়। তাই বলা যায়, উদ্দীপকের কামরুল আহসানের বিতরণকৃত সম্পদ ঐতিহ্যগত সমাজকল্যাণ কার্যক্রম যাকাতকে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের নির্দেশকৃত ঐতিহ্যগত সমাজকল্যাণ কার্যক্রম তথা যাকাতের গুরুত্ব অপরিসীম। কোনো মুসলমানের নিকট নির্দিষ্ট পরিমাণ সম্পদ এক বছর সময় ধরে সঞ্চিত থাকলে তাকে ঐ অর্থের নির্দিষ্ট পরিমাণ অংশ নির্দিষ্ট খাতে দান করতে হয়। একে যাকাত বলে। ইসলামি অর্থব্যবস্থায় এর গুরুত অপরিসীম। উদ্দীপকে কামরুল আহসান প্রতিবছর তার সম্পদের একটি অংশ সুনির্দিষ্ট খাতে গরিব অসহায়দের মধ্যে বিতরণ করেন। এটি যাকাত ব্যবস্থাকে প্রতিফলিত করে। ইসলামি অর্থনৈতিক ব্যবস্থা কুরআন ও হাদিসের ওপর ভিত্তি করে গড়ে উঠেছে। এ অর্থব্যবস্থার অন্যতম উদ্দেশ্য হলো শোষণ ও বৈষম্যমুক্ত সমাজ গড়ে তোলা। আর এ উদ্দেশ্যেই যাকাত ব্যবস্থার প্রয়োগ ঘটে। ধনী মুসলমানর। তাদের মোট অর্থের আড়াই ভাগ গরিব মুসলমানদের দিতে বাধ্য। কারণ এটি ফরজ অর্থাৎ অবশ্য পালনীয় কাজ। এ অর্থ সমাজের দরিদ্রদের উন্নয়নে নানামুখী ভূমিকা পালন করে। এ অর্থ দ্বারা ঋণের দায়ে জর্জরিত মানুষ ঋণ থেকে মুক্তি লাভ করতে পারে। এ অর্থ ব্যবহার করে তারা আত্মকর্মসংস্থানের ব্যবস্থাও করতে পারে। এতে সমাজে স্বাবলম্বী মানুষের পরিমাণ বাড়ে। অর্থাৎ যাকাত ব্যবস্থায় প্রাপ্ত অর্থ প্রত্যক্ষভাবে মানুষকে স্বাবলম্বী করে বৈষম্যহীন সমাজ গঠনে সহায়তা করে। এছাড়া অর্থব্যবস্থার অন্যতম লক্ষ্য হলো মুসলিম ভ্রাতৃত্ববোধকে মজবুত করা। -সমাজের ধনীদের দানের অর্থ গরিবদের উন্নয়নের মাধ্যমে মুসলিম ভ্রাতৃত্ববোধকে মজবুত করে। পরিশেষে বলা যায়, দারিদ্র্য দূরীকরণ, সম্পদের পবিত্রতা বৃদ্ধি এবং সমাজে স্বনির্ভর মানুষ গড়তে ঐতিহ্যগত সমাজকল্যাণ কার্যক্রম যাকাতের গুরুত্ব অপরিসীম।"
        }
      ]
    },
    {
      "number": "8",
      "uddipok": "দৃশ্যকল্প-১: বিনোদ রায় সমাজের প্রচলিত বিধিকে সমালোচনা করে বিধবা সম্পা রায়কে তার ছেলের সাথে বিয়ে দিলেন। দৃশ্যকল্প-২: ফাতেমা বেগম একটি রক্ষণশীল মুসলিম পরিবারে জন্মগ্রহণ করেন। ১৬ বছর বয়সে তার বিয়ে হয়। স্বামীর সহযোগিতায় তিনি পড়াশোনা করেন। স্বামীর মৃত্যুর পর অনেক সম্পদের মালিক হন। তিনি নিজ গ্রামে নারীদের শিক্ষার জন্য একটি বালিকা বিদ্যালয় স্থাপন করেন।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "সতীদাহ নিরোধ আইন ১৮২৯ সালে পাশ হয়।"
        },
        {
          "label": "খ",
          "question": "",
          "explanation": "সামাজিক উন্নয়ন একটি গতিশীল ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "",
          "explanation": "দৃশ্যকল্প-১ এর সাথে ঈশ্বরচন্দ্র বিদ্যাসাগরের মিল রয়েছে। ঈশ্বরচন্দ্র বিদ্যাসাগরের সমাজ সংস্কার কার্যাবলির মধ্যে হিন্দু বিধবা বিবাহ প্রচলন অন্যতম। তৎকালীন হিন্দুসমাজে বাল্যবিবাহ প্রচলন থাকায় এবং সতীদাহ প্রথা নিষিদ্ধ করার কারণে বিধবাদের সংখ্যা অত্যধিক বেড়ে যায়। সে সময় হিন্দু বিধবাদের দ্বিতীয় বিয়ের সুযোগ না থাকায় তারা এক নিদারুণ অসহায় অবস্থায় দিনাতিপাত করত। বিধবাদের এ করুণ অবস্থা দেখে ঈশ্বরচন্দ্র বিদ্যাসাগর বিধবা বিবাহ চালু করার পক্ষে আন্দোলন গড়ে তোলেন। অবশেষে ১৮৫৬ সালে লর্ড ডালহৌসির সহায়তায় হিন্দু বিধবা বিবাহ আইন প্রণয়নে সক্ষম হন। এ সময় ঈশ্বরচন্দ্র বিদ্যাসাগর তার পুত্রের সাথে এক বিধবার বিয়ে দিয়ে এক অনন্য দৃষ্টান্ত স্থাপন করেন। উদ্দীপকের বিনোদ রায় একজন সমাজ সচেতন ব্যক্তি। তিনি সমাজে প্রচলিত বিধিকে সমালোচনা করে বিধবা সম্পা রায়কে তার ছেলের সাথে বিয়ে দেন। তার এ কাজটি ওপরে বর্ণিত ঈশ্বরচন্দ্র বিদ্যাসাগরের হিন্দু বিধবা বিবাহ আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নারী মুক্তি ও নারীর অধিকার রক্ষায় দৃশ্যকল্প-২ এ ইঙ্গিতকৃত সমাজ সংস্কারক বেগম রোকেয়ার অবদান অতুলনীয়। বিংশ শতাব্দীতে অবিভক্ত বাংলার নারী জাগরণের অগ্রদূত হিসেবে বেগম - রোকেয়ার নাম ইতিহাসের পাতায় স্বর্ণাক্ষরে লেখা রয়েছে। তিনি আমৃত্যু নারী শিক্ষা, লিঙ্গের সমতায়ন ও অন্যান্য সমাজিক বিষয়বলিতে নারী সমাজের উন্নয়ন ও কল্যাণে নিজেকে উৎসর্গ করেছেন। বিশেষ করে মুসলিম নারী সমাজের স্বাধীনতা, শিক্ষা এবং অধিকার অর্জনের আন্দোলনে তিনি ছিলেন পথিকৃৎ।. বেগম রোকেয়া বাঙালি মুসলিম সমাজে নারীমুক্তি আন্দোলনের অগ্রদূত। মুসলিম নারীদেরকে শিক্ষাসহ বিভিন্ন অধিকার সম্পর্কে সচেতন করে তোলার জন্য তিনি আজীবন প্রয়াস চালান। রোকেয়ার সাত্যিকর্ম ও লেখনী ছিল নারী মুক্তি আন্দোলনের অন্যতম হাতিয়ার। মুসলিম নারীদের মধ্যে নেতৃত্বের গুণাবলির বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে গড়ে তোলেন 'মুসলিম মহিলা সমিতি' নামে একটি সংগঠন। সংগঠনের মাধ্যমে তিনি দরিদ্র বালিকাদের শিক্ষার সুযোগ দান, কুটির শিল্প স্থাপন, অবিবাহিত মেয়েদের বিয়ের ব্যবস্থাসহ বিভিন্ন কর্মসূচি পরিচালনা করেন।' মুসলিম নারী জাগরণে বেগম রোকেয়া সাহিত্য রচনা করেছেন। 'সুলতানার স্বপ্ন' সাহিত্যকর্মের মধ্য দিয়ে তিনি তৎকালীন মুসলিম সমাজের রক্ষণশীল মনোভাব পরিবর্তনে সচেষ্ট হন। বিভিন্ন সামাজিক কর্মকাণ্ডের মাধ্যমেও বেগম রোকেয়া নারী জাগরণে ভূমিকা রাখেন। উপরের আলোচনা থেকে বলা যায়, বেগম রোকেয়া নারীমুক্তি ও নারীর অধিকার প্রতিষ্ঠায় অগ্রণী ভূমিকা পালন করেছেন।"
        }
      ]
    },
    {
      "number": "9",
      "uddipok": "রিপা ও লিমা পেশাদার সমাজকর্মী। লিমা তার কাছে আগত ক্লাইন্টের উপর কোনো সিদ্ধান্ত চাপিয়ে দেন না। ফলে তারা নিজেরাই নিজেদের সিদ্ধান্ত নিতে পারে। রিপা ক্লাইন্টের কথা মনোযোগ দিয়ে শোনেন এবং ক্লাইন্ট প্রদত্ত তথ্যের গোপনীয়তা নিশ্চিত করেন।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "সমাজকর্মের সহায়ক পদ্ধতি ৩টি।"
        },
        {
          "label": "খ",
          "question": "",
          "explanation": "গ্রহণ নীতি বলতে ব্যক্তি সমাজকর্মে একজন সমাজকর্মী কর্তৃক সাহায্যার্থীকে আন্তরিকতার সাথে গ্রহণের নীতিকে বোঝায়। সমাজকর্মী সাহায্যার্থীকে কীভাবে গ্রহণ করবে সমস্যা সমাধান তার ওপর অনেকাংশে নির্ভর করে। কারণ সমাজকর্মী যদি আন্তরিকতা ও সহানুভূতির সাথে সাহায্যার্থীকে গ্রহণ না করে তবে তার প্রতি সাহায্যার্থীর বিরূপ মনোভাব সৃষ্টি হতে পারে। তাই সাহায্যার্থী যে শ্রেণিরই হোক না কেন তাকে আন্তরিকতার সাথে গ্রহণ করতে হবে। এটাই গ্রহণ নীতির মূলকথা।"
        },
        {
          "label": "গ",
          "question": "",
          "explanation": "উদ্দীপকে রিপার কার্যক্রমে ব্যক্তি সমাজকর্মের গ্রহণ নীতি ও গোপনীয়তার নীতির ইঙ্গিত পাওয়া যায়। ব্যক্তি সমাজকর্ম সমস্যা সমাধানে কতিপয় নীতি অনুসরণ করেন যা সমস্যা সমাধান প্রক্রিয়াকে কার্যকর করে তোলে। উদ্দীপকে ব্যক্তি সমাজকর্মের গ্রহণ নীতি ও গোপনীয়তার নীতি পরিলক্ষিত হয়েছে। গ্রহণ নীতি বলতে সাহায্যার্থীকে সাহায্য করার উদ্দেশ্যে তাকে সম্মান প্রদর্শন, ব্যক্তি মর্যাদার প্রতি গুরুত্ব প্রদান, 'সমস্যার যথাযথ মূল্যায়ন এবং তার প্রতি যথাযথ মনোযোগ প্রদানকে বোঝায়। আবার গোপনীয়তার নীতি বলতে সহায্যার্থী সম্পর্কে সব ধরনের তথ্য সমাজকর্মী ও সেবাদানকারী প্রতিষ্ঠান কর্তৃক সংরক্ষণ করাকে বোঝায়, অন্য কারো কাছে কোনো তথ্য প্রকাশ করার কোনো সুযোগ এখানে থাকে না। উদ্দীপকে রিপা ক্লায়েন্ট বা সাহায্যার্থীর কথা মনোযোগ দিয়ে শোনেন। এটি ব্যক্তি সমাজকর্মের গ্রহণ নীতিকে নির্দেশ করে। একইভাবে দিনা ক্লায়েন্ট প্রদত্ত তথ্যের গোপনীয়তা নিশ্চিত করেন। এটি ব্যক্তি সমাজকর্মের গোপনীয়তার নীতিকে নির্দেশ করে। তাই বলা যায়, রিপার কার্যক্রম ব্যক্তি সমাজকর্মের গ্রহণ নীতি ও গোপনীয়তার নীতির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে লিমার অনুসৃত নীতিটি হলো আত্মনিয়ন্ত্রণ অধিকার নীতি। ব্যক্তির সমস্যা সমাধানে নীতিটি তাৎপর্যপূর্ণ ভূমিকা পালন করে। আত্মনিয়ন্ত্রণ অধিকার দ্বারা ব্যক্তি সমাজকর্মের সমস্যা সমাধান প্রক্রিয়ায়, সেবাপ্রার্থীর স্বীয় সিদ্ধান্ত গ্রহণ ও মতামত প্রকাশের অধিকারকে বুঝায়। ব্যক্তি সমাজকর্ম হচ্ছে সমস্যা সমাধানের একটি সক্ষমকারী প্রক্রিয়া। এতে জোরপূর্বক কোনো সিদ্ধান্ত বা সমাধান সেবাপ্রার্থীর উপর চাপিয়ে দেয়া হয় না। সিদ্ধান্ত গ্রহণের ক্ষেত্রে ব্যক্তির মতামত, চিন্তাধারা ও দৃষ্টিভঙ্গির যথাযথ প্রকাশের স্বাধীনতা দেয়া হয়। যাতে সে নিজেই নিজের সিদ্ধান্ত গ্রহণে সক্ষম হয়। এ নীতি অনুসরণের মাধ্যমে সমাজকর্মী সেবাপ্রার্থীর। ক্ষমতা, দুর্বলতা ইত্যাদি মূল্যায়ন করে সমস্যা সমাধান পরিকল্পনা গ্রহণ করতে পারেন। সেবাপ্রার্থীর আত্মবিশ্বাস, আত্মপ্রত্যয় এবং অনুপ্রেরণা জন্মানোর ক্ষেত্রে এ নীতির গুরুত্ব অপরিসীম। আত্মনিয়ন্ত্রণ অধিকার ব্যক্তি সমাজকর্মের পদ্ধতি অনুশীলনের সাফল্যের মূল ভিত্তি ও চাবিকাঠি (Key Concept and foundation stone)। আত্মনিয়ন্ত্রণের অধিকার সেবাপ্রার্থীর সিন্ধান্ত গ্রহণের ক্ষমতা, দেশের আইন, নৈতিকতা এবং এজেন্সির নীতিমালার পরিপ্রেক্ষিতে নির্ধারণ করা হয়। উদ্দীপকে লিমা ক্লায়েন্টের উপর কোনো সিদ্ধান্ত চাপিয়ে দেন না। লিমার এই নীতি ব্যক্তি সমাজকর্মের আত্মনিয়ন্ত্রণ অধিকার নীতিকে নির্দেশ করে। সমস্যা সমাধানে এই নীতি তাৎপর্যপূর্ণ ভূমিকা রাখে। ব্যক্তির সমস্যা, বিদ্যমান সম্পদ, দক্ষতা, সুযোগ সম্পর্কে ব্যক্তিই সবথেকে ভালো জানেন। এক্ষেত্রে সমস্যা সমাধান প্রক্রিয়ায় সিদ্ধান্ত গ্রহণে ব্যক্তির মতামতই কার্যকর সমাধান দিবে। ব্যক্তির উপর সিদ্ধান্ত চাপিয়ে দিলে ব্যক্তি সমাজকর্মীর প্রতি অনাগ্রহ তৈরি হবে। ব্যক্তির উপর এটি চাপ সৃষ্টি করবে, প্রত্যেক ব্যক্তির মাঝে সুপ্ত প্রতিভা ও সম্ভাবনা বিদ্যমান থাঁকে। সমস্যা সমাধানের ক্ষেত্রে এটির সর্বোচ্চ ব্যবহার করার জন্য আত্মনিয়ন্ত্রণ অধিকারের নীতি গুরুত্বপূর্ণ অবদান রাখে। উপরের আলোচনা থেকে তাই বলা যায়, ব্যক্তির সমস্যা সমাধানে আত্মনিয়ন্ত্রণ অধিকার নীতিটি অত্যন্ত তাৎপর্যপূর্ণ।"
        }
      ]
    },
    {
      "number": "10",
      "uddipok": "বর্তমানে বাংলাদেশে বিবাহ বিচ্ছেদের সংখ্যা বৃদ্ধি পাচ্ছে মর্মে পত্রিকাতে প্রতিবেদন প্রকাশিত হয়েছে। বিবাহ বিচ্ছেদের হার সত্যিই বেশি কিনা জানার জন্য রাজশাহী বিশ্ববিদ্যালয়ের একদল শিক্ষার্থী তথ্য সংগ্রহ শুরু করলেন। তাদের উদ্দেশ্য বিবাহ বিচ্ছেদের সংখ্যা, বয়স, শিক্ষা, কারণ, প্রেক্ষাপট, অর্থনৈতিক ও সামাজিক অবস্থাসহ অন্যান্য বিষয় সম্পর্কে প্রাথমিক তথ্য সংগ্রহ ও যাচাই-বাছায়ের মাধ্যমে প্রতিবেদন তৈরি ও সুপারিশ করা।",
      "tag": "JCPC 25",
      "sub_questions": [
        {
          "label": "ক",
          "question": "ব্যক্তি সমাজকর্মের অগ্রদূত কে?",
          "explanation": "ব্যক্তি সমাজকর্মের অগ্রদূত ম্যারি রিচমন্ড।"
        },
        {
          "label": "খ",
          "question": "",
          "explanation": "সমাজকল্যাণ প্রশাসন বলতে সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে বোঝায়। ১৬২ সমাজকল্যাণ প্রশাসন সমাজকর্মের অন্যতম সহায়ক পদ্ধতি। সমাজকল্যাণ - প্রশাসনের লক্ষ্য হচ্ছে সামাজিক নীতিকে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নে সামাজিক প্রতিষ্ঠানগুলোকে সাহায্য করা। এটি প্রতিষ্ঠানের লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ছাত্র-ছাত্রীরা দারিদ্র্যের কারণ উদ্‌ঘাটনের জন্য সমাজকর্ম গবেষণার আশ্রয় গ্রহণ করেছে। এটি সমাজকর্মের অন্যতম সহায়ক পদ্ধতি। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা! সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্য সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটানো। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানবকল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞান লাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকে ছাত্র-ছাত্রীরা দারিদ্র্যের কারণ উদঘাটনের জন্য তথ্য সংগ্রহ উপাত্ত বিশ্লেষণ, প্রতিবেদন তৈরিসহ প্রভৃতি কার্য সম্পাদন করে। ছাত্র-ছাত্রীদের এ সকল কর্মকাণ্ড সমাজকর্মের সহায়ক পদ্ধতি সমাজকর্ম গবেষণাকে নির্দেশ করে। সমাজকর্ম গবেষণা দারিদ্র্য, শিশু অপরাধ, মানসিক স্বাস্থ্য, জনসংখ্যাসহ আর্থ-সামাজিক বিভিন্ন সমস্যা নিয়ে গবেষণা করে। গবেষণার ফলাফলের ভিত্তিতে সমস্যা সমাধানে বিভিন্ন পদক্ষেপ গ্রহণ করা হয়। তাই বলা যায়, ছাত্র-ছাত্রীরা দারিদ্র্যের কারণ উদঘাটনে সমাজকর্মের সহায়ক পদ্ধতি হিসেবে সমাজকর্ম গবেষণার আশ্রয় গ্রহণ করেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজকর্ম গবেষণা সুনির্দিষ্ট ধাপ অনুসরণ করে পরিচালিত হয়। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মীর কাজ হলো গবেষণার জন্য সমস্যা চিহ্নিতকরণ। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকে প্রকাশিত হয়নি, বরং তিনটি ধাপের কথা বলা হয়েছে। তবে সবগুলো ধাপ মেনে চলা হলে সমাজকর্ম গবেষণা পদ্ধতি যেকোনো সমস্যা সমাধানে ভূমিকা রাখতে পারে।"
        }
      ]
    },
    {
      "number": "11",
      "uddipok": "মাসুদ ও মামুন উন্নয়ন কর্মী। মাসুদ গ্রামীণ দরিদ্র জনগোষ্ঠীর নিরক্ষরতা, বাল্যবিবাহ, যৌতুক প্রথা, জনসংখ্যা বৃদ্ধি প্রভৃতি দূরীকরণে কাজ করেন। মামুনের কর্ম এলাকার জনগণ আর্থিকভাবে স্বচ্ছল, সজাগ ও সচেতন। এখানে মামুনের কাজ হচ্ছে তার কর্ম এলাকার জনগণ যাতে আরও উন্নতর জীবন যাপন করতে পারে তার জন্য কর্মসূচি বাস্তবায়নে সহায়তা করা।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ব্যক্তি সমাজকর্ম পদ্ধতি প্রয়োগের একটি ক্ষেত্রের নাম মাদকাসক্তি।"
        },
        {
          "label": "খ",
          "question": "",
          "explanation": "সামাজিক কার্যক্রম হলো একটি সুসংগঠিত দলীয় প্রচেষ্টা যার মাধ্যমে সামাজিক প্রতিষ্ঠানসহ বিভিন্ন প্রয়োজনীয় পরিবর্তন ও সংশোধন করা হয়। সামাজিক কার্যক্রম সমাজকর্মের একটি সহায়ক পদ্ধতি। এটি সুসংগঠিত প্রচেষ্টার মাধ্যমে জনগণকে সচেতন করে তোলে। সেই সাথে ব্যাপক সামাজিক আন্দোলনের মাধ্যমে সমাজে কাঙ্ক্ষিত পরিবর্তন ও সংস্কার সাধনের জন্য সামাজিক নীতি, আইন ও প্রশাসনকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে মামুনের কর্ম এলাকায় সমাজকর্মের সমষ্টি সংগঠন পদ্ধতি প্রয়োগ করা যায়। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়। উদ্দীপকে মামুনের কর্ম এলাকার জনগণ সচ্ছল, সজাগ ও সচেতন। এখানে মামুনের কাজ এলাকার জনগণ যাতে আরো উন্নতর জীবন যাপন করতে পারে তার জন্য কর্মসূচি বাস্তবায়ন সহায়তা করা। উদ্দীপকের এ চিত্র সমাজকর্মের সমষ্টি সংগঠন পদ্ধতিকে নির্দেশ করে। সমষ্টি সংগঠন পদ্ধতি সাধারণত উন্নত ও উন্নয়নশীল এলাকায় প্রয়োগ করা হয়। এক্ষেত্রে উন্নত এলাকায় বিদ্যমান সমস্যা ও সম্পদ অনুসন্ধান করে বিভিন্ন কর্মসূচি পালন করা হয়। যাতে জনগণের জীবন যাপন আরো উন্নত হয়। তাই বলা যায়, মামুনের কর্ম এলাকায় সমষ্টি সংগঠন পদ্ধতি প্রয়োগ করা যায়।"
        },
        {
          "label": "ঘ",
          "question": "",
          "explanation": "উদ্দীপকে মাসুদ সমাজকর্মের সামাজিক কার্যক্রম পদ্ধতি প্রয়োগ করতে পারে। সামাজিক কার্যক্রমের কতগুলো উপাদান রয়েছে। সমাজকর্মের অন্যতম সহায়ক পদ্ধতি হলো সামাজিক কার্যক্রম। এটি মূলত সুনির্দিষ্ট লক্ষ্যে পৌছানোর সুসংগঠিত দলীয় প্রচেষ্টা। সমাজকর্মের জ্ঞান, নীতি ও দর্শনের ভিত্তিতে সামাজিক প্রথা-প্রতিষ্ঠান, আইন ও নীতির পরিবর্তন এবং সংশোধনের লক্ষ্যে পরিচালিত সুশৃঙ্খল যৌথ প্রচেষ্টা হলো সামাজিক কার্যক্রম। এ প্রচেষ্টার সফল বাস্তবায়ন ঘটে এর উপাদানগুলোর মাধ্যমে। উদ্দীপকে ফরিদ আহমেদের কাজের মাধ্যমে সামাজিক কার্যক্রমের উপাদানগুলোই উঠে এসেছে। উদ্দীপকে মাসুদ গ্রামীণ দরিদ্র জনগোষ্ঠীর নিরক্ষরতা, বাল্য বিবাহ, যৌতুক প্রথা, জনসংখ্যা বৃদ্ধি প্রভৃতি দূরীকরণে কাজ করেন। মাসুদের কাজে সমাজকর্মের সামাজিক কার্যক্রম পদ্ধতি প্রয়োগ করা যায়। সামাজিক কার্যক্রম পদ্ধতির কতগুলো গুরুত্বপূর্ণ উপাদান রয়েছে। সামাজিক কার্যক্রম উপাদানগুলোর মধ্যে রয়েছে গবেষণা, সমাধান পরিকল্পনা, জনসমর্থন আদায়, সুনির্দিষ্ট প্রস্তাবনা উপস্থাপন ও কার্যকরীকরণ। সমাজে বিদ্যমান সমস্যা সমাধানে সামাজিক কার্যক্রম পদ্ধতির প্রধান একটি উপাদান গবেষণা। এর মাধ্যমে সমাজের সমস্যা চিহ্নিত করা হয়। গবেষণার পর প্রাপ্ত তথ্যাবলীর ওপর ভিত্তি করে সমাধান পরিকল্পনা নেওয়া হয়। সামাজিক কার্যক্রমে সমাধান পরিকল্পনা একটি গুরুত্বপূর্ণ উপাদান। একইভাবে সামাজিক সমস্যা সম্পর্কে সচেতনতা বৃদ্ধি ও জনগণের অংশগ্রহণ নিশ্চিত করতে জনসমর্থন আদায় উপাদানটি কাজ করে। এছাড়াও সমস্যা সমাধানে সুনির্দিষ্ট প্রস্তাবনা উপস্থাপন ও কার্যকরীকরণ সামাজিক কার্যক্রমের উল্লেখযোগ্য দুটি উপাদান। পরিশেষে বলা যায়, সামাজিক কার্যক্রম পদ্ধতির উপাদানগুলো সমস্যা সমাধানে তাৎপর্যপূর্ণ ভূমিকা পালন করে।"
        }
      ]
    }
  ]
}