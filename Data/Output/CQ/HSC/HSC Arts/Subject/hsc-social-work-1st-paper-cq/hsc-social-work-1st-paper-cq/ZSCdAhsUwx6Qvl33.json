{
  "title": "সেন্ট্রাল উইমেন্স কলেজ, ঢাকা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "ত্বাবিব রাজশাহী বিশ্ববিদ্যালয়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে যে বিষয়টি বৈজ্ঞানিক জ্ঞান, ব্যবহারিক দক্ষতা, সুনির্দিষ্ট মূল্যবোধ ও 'পদ্ধতির মাধ্যমে সামাজিক সমস্যার বিজ্ঞানসম্মত সমাধান দিতে সক্ষম।",
      "tag": "CWC 23",
      "sub_questions": [
        {
          "label": "ক",
          "question": "\"Social Work: A Profession of Many Faces\" গ্রন্থের লেখক কে?",
          "explanation": "\"Social Work; A Profession of Many Faces\" গ্রন্থের লেখক আরমান্ডো টি মরেলস এবং ব্র্যাডফোর্ড ডব্লিউ শেফার।"
        },
        {
          "label": "খ",
          "question": "\"সমাজকর্ম একটি পদ্ধতিনির্ভর সমাধান প্রক্রিয়া - ব্যাখ্যা করো।",
          "explanation": "সমাজকর্ম হলো সুসংগঠিত, সুশৃঙ্খল ও বৈজ্ঞানিক পদ্ধতি নির্ভর সমস্যা সমাধান প্রক্রিয়া। যেকোনো ধরনের আর্থ-সামাজিক সমস্যার স্থায়ী, কার্যকর ও বিজ্ঞানসম্মত সমাধানের জন্য সমাজকর্ম কতগুলো সুনির্দিষ্ট পদ্ধতির আওতায় সমস্যা সমাধানের প্রয়াস চালায়। এতে তিনটি মৌলিক এবং তিনটি সহায়ক পদ্ধতির মাধ্যমে সমস্যাগ্রস্তদের সাহায্য করা হয়। এ সব পদ্ধতির সাহায্যে সমাজকর্ম ব্যক্তি, দল ও সমষ্টিকে স্বাবলম্বী করে তোলে। এ জন্য বলা হয়, সমাজকর্ম একটি পদ্ধতিনির্ভর সমাধান প্রক্রিয়া।"
        },
        {
          "label": "গ",
          "question": "উদ্দীপকে ত্বাবিব সামাজিক বিজ্ঞানের কোন বিষয়ে অধ্যয়ন করছে? ব্যাখ্যা করো।",
          "explanation": "নিম্নের অনুরূপ। উদ্দীপকে আদনান সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে সমাজের মানুষের সমস্যা সমাধানের মাধ্যমে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে আদনানের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লেখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লেখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়ে জ্ঞান সামাজিক সমস্যার বিজ্ঞানসম্মত সমাধানে কীভাবে ভূমিকা রাখতে পারে? আলোচনা করো।",
          "explanation": "নিম্নের অনুরূপ। উদ্দীপকে আদনান যে বিষয়ে পড়াশোনা করছে তা হলো সমাজকর্ম।এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় অর্থাৎ সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "2",
      "uddipok": "রাহাত তার বাবা-মা, ভাইবোন নিয়ে কুমিল্লায় বসবাস করে। সম্প্রতি তাকে কুড়িগ্রাম বদলী করা হয়। ফলে তিনি তার স্ত্রী ও সন্তানদের নিয়ে কুড়িগ্রামে চলে যান। তার বাবা-মা কুমিল্লার বাসায় নিরাপত্তাহীনভাবে বসবাস করেন।",
      "tag": "CWC 23",
      "sub_questions": [
        {
          "label": "ক",
          "question": "নগরায়ণ কী?",
          "explanation": "নগরায়ণ হলো এমন একটি প্রক্রিয়া-যার মাধ্যমে কৃষিভিত্তিক পেশা বা জীবনব্যবস্থা হতে মানুষ অকৃষিভিত্তিক পেশা বা জীবন পদ্ধতিতে স্থানান্তরিত হয়।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লিখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকে শিল্পবিপ্লবের কোন নেতিবাচক দিকের প্রভাব পরিলক্ষিত হয়েছে- ব্যাখ্যা করো।",
          "explanation": "উদ্দীপকে সামাজিক ক্ষেত্রে শিল্প বিপ্লবের নেতিবাচক প্রভাব পরিলক্ষিত হয়েছে। শিল্প বিপ্লবের ফলে সমাজজীবনে যে প্রভূত উন্নয়ন সাধিত হয়েছে, তার সাথে নানা অবাঞ্ছিত ও অস্বস্তিকর অবস্থারও সৃষ্টি হয়েছে। বিশেষ করে যৌথ পরিবারগুলো ভেঙে গিয়ে সামাজিক দূরত্বের সৃষ্টি হচ্ছে। পাশাপাশি সমাজজীবনে নানা সামাজিক সমস্যার সৃষ্টি হয়েছে। উদ্দীপকে একটি যৌথ পরিবারের ভাঙনের চিত্র তুলে ধরা হয়েছে। রাহাত বাবা-মা, ভাই-বোন নিয়ে কুমিল্লায় বসবাস করতেন। কিন্তু বর্তমানে চাকরির কারণে তিনি স্ত্রী-সন্তানদের নিয়ে কুড়িগ্রামে বাস করছেন। ফলশ্রুতিতে বর্তমানে তার বাবা-মা কুমিল্লার বাসায় নিরাপত্তাহীনভাবে বসবাস করছেন। এ ধরনের ঘটনা বর্তমানে সারাবিশ্বেই বৃদ্ধি পাচ্ছে। বিশেষজ্ঞদের মতে, শিল্প বিপ্লব পরবর্তী সময় থেকে শুরু করে এখনও পর্যন্ত এ ধরনের পরিবর্তন সূচিত হচ্ছে। কর্মসংস্থান ও উন্নত জীবনের আকর্ষণে মানুষ গ্রাম ছেড়ে শহর ও শিল্পাঞ্চলে গমন করছে। এর ফলে যৌথ পরিবারগুলো ভেঙে একক পরিবারের সংখ্যা বৃদ্ধি পাচ্ছে এবং আত্মিক সম্পর্কের অবনতি ঘটছে। ফলে যৌথ পরিবারের বৃদ্ধ, অক্ষম, বিধবা ও এতিমদের মৌলিক চাহিদা পূরণে সমস্যার সৃষ্টি হচ্ছে এবং তারা নিরাপত্তাহীনতায় ভুগছেন। উদ্দীপকের। ঘটনাটিই তার বাস্তব প্রমাণ।"
        },
        {
          "label": "ঘ",
          "question": "\"শিল্পবিপ্লব অবিমিশ্র আশীর্বাদ নয়\"- উদ্দীপকের আলোচনা ব্যাখ্যা কর।",
          "explanation": "শিল্পবিপ্লব অবিমিশ্র আশির্বাদ নয়- মন্তব্যটি যথার্থ। শিল্পবিপ্লব এমন একটি পরিবর্তন প্রক্রিয়া, যা উৎপাদন ক্ষেত্রে আমূল পরিবর্তনের মাধ্যমে সমাজের প্রতিটি ক্ষেত্রে এনেছে পরিবর্তন। এ পরিবর্তন যেমন ইতিবাচক, পাশাপাশি সমাজে বেশকিছু ক্ষতিকর প্রভাব বয়ে এনেছে। শিল্পবিপ্লবের ফলে উৎপাদন ক্ষেত্রে একদিকে গতিশীলতা সৃষ্টি হওয়ার পাশাপাশি বেকারত্বের সৃষ্টি হয়েছে। কারণ যন্ত্রচালিত উৎপাদনে শ্রমিকের প্রয়োজনীয়তা কমে যাওয়ায় ছদ্মবেশী বেকারত্বের সৃষ্টি হয়েছে। এটি একদিকে মানুষের জীবনে স্বাচ্ছন্দ্য এনে দিলেও মানুষের মধ্যে আত্মকেন্দ্রিকতার জন্ম দিয়েছে। শিল্পবিপ্লবের ফল হিসেবে সৃষ্টি হওয়া নগরায়ণ মানুষের মধ্যে বিচ্ছিন্নতা সৃষ্টি করেছে। পারিবারিক ভাঙন, বস্তি সমস্যা, মাদকাসক্তি, দাম্পত্য কলহ এগুলো সবই শিল্পবিপ্লবের নেতিবাচক প্রভাব। তাছাড়া কর্মক্ষেত্রে শ্রমিক অসন্তোষ, শিল্প দুর্ঘটনা প্রভৃতি সমস্যাও শিল্পবিপ্লবের ফলে সৃষ্টি হয়েছে। উদ্দীপকে শিল্পবিপ্লবের প্রভাব হিসেবে রাহাতকে তার বাবা-মাকে ছেড়ে কুড়িগ্রামে চলে যেতে হয়। এটি শিল্পবিপ্লবের নেতিবাচক দিককে নির্দেশ করে। শিল্পবিপ্লব সমাজের উৎপাদন ব্যবস্থা, অর্থনীতি, রাজনীতি, সংস্কৃতিসহ সার্বিক চিন্তা ধারায় আমূল পরিবর্তন আনলেও এ পরিবর্তন মানুষের আবেগ কেড়ে নেয়। এতে বোঝা যায়, শিল্পবিপ্লবের ফলে সমাজে ইতিবাচক ও নেতিবাচক দুই ধরনের প্রভাবই পড়েছে। উপরের আলোচনা থেকে বলতে পারি, 'শিল্পবিপ্লব অবিমিশ্র আশীর্বাদ নয়।'"
        }
      ]
    },
    {
      "number": "3",
      "uddipok": "লক্ষ্মীপুর গ্রামের বেশিরভাগ জনগণ অসচেতন, অসংগঠিত ও দরিদ্র। গ্রামের একজন উচ্চশিক্ষিত যুবক আসির গ্রামের কয়েকজন যুবককে একত্রিত করে একটি সমবায় সমিতি গঠন করেন এবং সদস্যদের চাঁদা, অনুদান, সরকারি আর্থিক ও কারিগরি সাহায্য নিয়ে সমবায় পদ্ধতিতে চাষাবাদ, হাঁস-মুরগি পালন, সেলাই প্রশিক্ষণ, শিক্ষা কার্যক্রম প্রভৃতি কর্মসূচি চালু করেন এবং গ্রামীণ জনগোষ্ঠীকে সংগঠিত ও স্বাবলম্বী করতে প্রচেষ্টা চালান।",
      "tag": "CWC 23",
      "sub_questions": [
        {
          "label": "ক",
          "question": "দল সমাজকর্মের উপাদান কয়টি?",
          "explanation": "দল সমাজকর্মের উপাদান ৪টি।"
        },
        {
          "label": "খ",
          "question": "সমষ্টি উন্নয়ন বলতে কী বোঝায়?",
          "explanation": "সমষ্টি উন্নয়ন হলো সামষ্টিক পর্যায়ে সমাজকর্ম অনুশীলনের গুরুত্বপূর্ণ পদ্ধতি। সমাজকর্মের নীতি ও কর্মকৌশল যথাযথ প্রয়োগের মাধ্যমে সমষ্টি জীবনে বিভিন্ন সমস্যার সমাধান ও সার্বিক জীবনমান উন্নয়নে যে পদ্ধতিটি বিশেষভাবে নিয়োজিত তা হলো সমষ্টি উন্নয়ন। উন্নয়নশীল দেশসমূহ এবং উন্নত দেশের অনুন্নত এলাকার সামাজিক ও অর্থনৈতিক অগ্রগতির জন্য এ পদ্ধতি ব্যাপকভাবে ব্যবহৃত হয়।"
        },
        {
          "label": "গ",
          "question": "উদ্দীপকে আসির কোন সমাজকর্ম পদ্ধতির জ্ঞান প্রয়োগ করে লক্ষ্মীপুর গ্রামের উন্নয়নের প্রচেষ্টা চালাচ্ছেন?",
          "explanation": "উদ্দীপকে সমাজকর্মী আসির দল সমাজকর্ম (Social Group work) পদ্ধতির জ্ঞান প্রয়োগ করে লক্ষীপুর গ্রামের উন্নয়নের প্রচেষ্টা চালাচ্ছেন। সমাজকর্মের যে পদ্ধতি অনুসারে কোনো দলের (Group) সমস্যা সমাধান ও উন্নয়নের লক্ষ্যে কাজ করা হয়, তাকে দল সমাজকর্ম পদ্ধতি বলে। এই পদ্ধতির মাধ্যমে দলের সমস্যা চিহ্নিত এবং এর কার্যকর সমাধান নিশ্চিত করার লক্ষ্যে প্রচেষ্টা চালানো হয়। উদ্দীপকে লক্ষীপুর গ্রামের জনগণ অশিক্ষা, অসচেতনতা ও দারিদ্র্যের মতো সমস্যায় জর্জরিত। এ প্রেক্ষিতে আসির গ্রামের কয়েকজন যুবককে একত্রিত করে সমস্যা সমাধানে উদ্যোগী হয়েছেন। তিনি একটি সমবায় সমিতি গঠনের মাধ্যমে গ্রামীণ জনগোষ্ঠীকে আর্থিক ও শিক্ষাগত দিক থেকে সহায়তা করার চেষ্টা করছেন। এক্ষেত্রে তার অনুসরণ করা পদ্ধতির সাথে দল সমাজকর্মের মিল পাওয়া যায়। কারণ এ পদ্ধতিতে দলের সমস্যা সমাধানের ওপর গরতারোপ করা হয়। এজন্য দল সমাজকর্মী (Group Worker) কেন্দ্রবিন্দুতে থেকে কার্যকর পদক্ষেপ নেন। তিনি দলের সদস্যদের ব্যক্তিগত যোগ্যতা, দক্ষতা, অভিজ্ঞতা ও আগ্রহের ওপর ভিত্তি করে তাদের দায়িত্ব ও ভূমিকা নির্ধারণ করে দেন। এর ফলে সহযোগিতাপূর্ণ পরিবেশে সমস্যা মোকাবিলা করা সম্ভব হয়। উদ্দীপকের আসিরের ভূমিকাও দল সমাজকর্মীরই (Group Worker) অনুরূপ। তাই বলা যায়, তার কর্মকাণ্ডে দল সমাজকর্মেরই প্রতিফলন ঘটেছে।"
        },
        {
          "label": "ঘ",
          "question": "বাংলাদেশের গ্রামীণ জনগোষ্ঠীরা সার্বিক উন্নয়নে আসিরের অনুসৃত পদ্ধতি কীভাবে প্রয়োগ করা যায়? আলোচনা করো।",
          "explanation": "বাংলাদেশের গ্রামীণ জনগোষ্ঠীর সার্বিক উন্নয়নে আসিরের অনুসৃত দল সমাজকর্ম পদ্ধতি সফলভাবে প্রয়োগ করা সম্ভব। বাংলাদেশের গ্রামাঞ্চলে দারিদ্র্য, নিরক্ষরতা, অজ্ঞতা, একতার অভাব ইত্যাদি সমস্যা বিদ্যমান। ফলে গ্রামীণ জনগোষ্ঠীর জীবনযাত্রার মান উন্নত নয়। এ প্রেক্ষিতে তাদের সমস্যার সমাধানে দল সমাজকর্ম পদ্ধতি উদ্দীপকের মতো কার্যকর ভূমিকা রাখতে পারে। দল সমাজকর্ম পদ্ধতিতে সমস্যা সমাধানের জন্য নির্দিষ্ট প্রক্রিয়া ও ধাপ রয়েছে। বাংলাদেশের গ্রামীণ জনগোষ্ঠীর সমস্যা সমাধানে সেই নির্দিষ্ট প্রক্রিয়া ও ধাপই অনুসরণ করতে হবে। এ প্রক্রিয়ার মাধ্যমে প্রথমেই সমস্যার কারণ নির্ণয় করতে হবে। যেমন- গ্রামীণ জনগোষ্ঠীর সমস্যাগুলো মূলত শিক্ষার অভাব ও অসচেতনতার কারণেই সৃষ্টি হয়। এরপর সমস্যা বিশ্লেষণের মাধ্যমে এর প্রভাব কী ধরনের হতে পারে তা নির্ণয় করতে হবে। যেমন- গ্রামীণ জনগোষ্ঠীর ওপর সামাজিক সমস্যাসমূহ নেতিবাচক প্রভাব ফেলে। এভাবে সমস্যা বিশ্লেষণের মাধ্যমে তা সমাধানে কার্যকর পদক্ষেপ নিতে হবে। উদ্দীপকের আসির এক্ষেত্রে সঠিক পদ্ধতি অনুসরণ করেছেন। তার কর্মপদ্ধতি একজন দল সমাজকর্মীর জন্য আদর্শ হতে পারে। অর্থাৎ সমবায় সমিতি গঠনের মাধ্যমে গ্রামীণ জনগোষ্ঠীকে ঐক্যবদ্ধ এবং আর্থিক ও শিক্ষাগত দিক থেকে উন্নত করে তুলতে একজন সমাজকর্মী আসিরের মতোই কাজ করতে পারেন। উপর্যুক্ত আলোচনা থেকে বলা যায়, বাংলাদেশের গ্রামীণ জনগোষ্ঠীর সার্বিক উন্নয়নে দল সমাজকর্ম পদ্ধতির সঠিক প্রয়োগ সফলতা বয়ে আনতে পারে।"
        }
      ]
    },
    {
      "number": "4",
      "uddipok": "",
      "tag": "CWC 23",
      "sub_questions": [
        {
          "label": "ক",
          "question": "সমাজকর্মের মৌলিক পদ্ধতি কয়টি?",
          "explanation": "সমাজকর্মের মৌলিক পদ্ধতি ৩টি।"
        },
        {
          "label": "খ",
          "question": "সমাজকর্ম প্রশাসনের ধারণা দাও।",
          "explanation": "সমাজকর্ম প্রশাসন বলতে সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে বোঝায়। সমাজকর্ম প্রশাসন সমাজকর্মের অন্যতম সহায়ক পদ্ধতি। সমাজকর্ম প্রশাসনের লক্ষ্য হচ্ছে সামাজিক নীতিকে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নে সামাজিক প্রতিষ্ঠানগুলোকে সাহায্য করা। এটি প্রতিষ্ঠানের লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "উদ্দীপকে '?' চিহ্নিত স্থানে উপযুক্ত সমাজকর্ম পদ্ধতির নাম বসিয়ে ব্যাখ্যা করো।",
          "explanation": "উদ্দীপকে '?' চিহ্নিত স্থানে 'সমাজকর্ম গবেষণা' বসবে। ব্যক্তি, দল ও সমষ্টি তথা সমাজের সমস্যার পরিপ্রেক্ষিতে সমাজকর্ম গবেষণার সূত্রপাত। এ ধরনের গবেষণার মাধ্যমে সমাজকর্মী সমাজের বিভিন্ন সমস্যার কারণ, প্রকৃতি, প্রভাব প্রভৃতি নির্ণয় করেন। পরবর্তী সময়ে এ সব তথ্যের ভিত্তিতে সমস্যা সমাধানে যথাযথ ব্যবস্থা গ্রহণ করেন। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটান। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানবকল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকের ছকে সমস্যা চিহ্নিতকরণ, বিষয় নির্বাচন এবং অনুমান গঠন এ বিষয় তিনটি উল্লেখ করা হয়েছে। এগুলো সমাজকর্ম গবেষণা ধাপের অন্তর্ভুক্ত। তাই বলা যায়, উদ্দীপকের ছকটি সমাজকর্ম গবেষণা পদ্ধতিকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লিখিত ধাপগুলোয় উপযুক্ত সমাজকর্ম পদ্ধতির নাম বসিয়ে ব্যাখ্যা করো।",
          "explanation": "উদ্দীপক উল্লেখিত ধাপগুলো সমাজকর্ম গবেষণার জন্য যথেষ্ট নয়- আমি এ বক্তব্যের সাথে একমত। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকের ছকে প্রকাশিত হয়নি, বরং তিনটি ধাপের কথা বলা হয়েছে। তাই বলা যায়, উল্লিখিত ধাপগুলো সমাজকর্ম গবেষণা পদ্ধতির জন্য যথেষ্ট নয়।"
        }
      ]
    },
    {
      "number": "5",
      "uddipok": "সুবর্ণপুর গ্রামের আলম সাহেব ধর্মীয় বিধান অনুযায়ী গরিব-দুঃখীদের সাহায্য করেন। সাহায্য দানের ক্ষেত্রে তিনি কোনো বৈষম্য করেন না। তিনি নির্দিষ্ট খাতে এ অর্থ ব্যয় করেন। তবে তিনি কর্মক্ষমদের সাহায্য না দিয়ে কাজের ব্যবস্থা করেন।",
      "tag": "CWC 23",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "বায়তুল মাল বলতে ইসলামি রাষ্ট্রের রাষ্ট্রীয় কোষাগার বা তহবিলকে বোঝায়।"
        },
        {
          "label": "খ",
          "question": "সামাজিক আন্দোলন বলতে কী বোঝায়?",
          "explanation": "সামাজিক আন্দোলন বলতে এমন এক ধরনের যৌথ প্রচেষ্টাকে বোঝানো হয় যা সমাজে বিদ্যমান, বিভিন্ন অনাচার, কুসংস্কার ও গোঁড়ামির বিরুদ্ধে পরিচালিত হয়। সমাজ সংস্কারের প্রয়োজন থেকেই সামাজিক আন্দোলন সংঘটিত হয়। সমাজ থেকে শোষণ-বঞ্চনা এবং প্রচলিত বিভিন্ন কু-প্রথা দূর করাই এ আন্দোলনের মূল লক্ষ্য। এক্ষেত্রে বিপ্লবাত্মক পন্থা অবলম্বন না করে নিয়মতান্ত্রিক উপায়ে পরিবর্তনের প্রচেষ্টা চালানো সামাজিক আন্দোলনের বৈশিষ্ট্য। আর সামাজিক আন্দোলনের মধ্য দিয়ে নানা ধরনের সংস্কার সাধিত হয়।"
        },
        {
          "label": "গ",
          "question": "আলম সাহেবের সেবা কার্যক্রম সমাজকল্যাণের কোন ধারাকে নির্দেশ করে? ব্যাখ্যা করো।",
          "explanation": "আলম সাহেবের সেবা কার্যক্রম ঐতিহ্যগত বা সনাতন সমাজকল্যাণের অন্যতম ধারা দানশীলতাকে নির্দেশ করে। প্রাক-শিল্পযুগে গড়ে ওঠা বিচ্ছিন্ন ও অসংগঠিত সমাজসেবামূলক প্রথা- প্রতিষ্ঠানগুলো ঐতিহ্যগত বা সনাতন সমাজকল্যাণ নামে পরিচিত। সমাজকল্যাণের এ ধারা প্রধানত ধর্মীয় অনুশাসন ও মানবতাবাদের ভিত্তিতে পরিচালিত হয়ে আসছে। দানশীলতা সনাতন সমাজকল্যাণ ধারারই সবচেয়ে পুরনো এবং শক্তিশালী রূপ। উদ্দীপকের সুবর্ণপুর গ্রামের আলম সাহেব ধর্মীয় বিধান অনুযায়ী গরিব- দুঃখীদের সাহায্য করেন। সাহায্যদানের ক্ষেত্রে তিনি কোনোরকম বৈষম্য করেন না। এ থেকে বোঝা যায়, তিনি দানশীলতারই দৃষ্টান্ত স্থাপন করেছেন। দানশীলতা মানবপ্রেমের বহিঃপ্রকাশ। সাধারণত শর্তহীনভাবে স্বত্ব ত্যাগ করে অন্যের কল্যাণে কোনো কিছু দান করার রীতিকেই দানশীলতা বলে। এটি সম্পূর্ণভাবে স্বেচ্ছাপ্রণোদিত। ধর্মীয় অনুপ্রেরণা ও মানবপ্রেমের সর্বজনীন আদর্শই মানুষকে দানশীল হতে উদ্বুদ্ধ করে। দান প্রথার মাধ্যমে মানুষ ইহলৌকিক প্রশান্তি এবং পারলৌকিক মুক্তি লাভের বাসনা চরিতার্থ করে। উদ্দীপকে উল্লেখিত আলম সাহেবও ধর্মীয় আদর্শ ও বিশ্বাস থেকে অনুপ্রাণিত হয়ে দানশীলতাকে লালন করে চলেছেন।"
        },
        {
          "label": "ঘ",
          "question": "উদ্দীপকের আলোকে উক্ত সনাতন সমাজকল্যাণ প্রতিষ্ঠানের গুরুত্ব ব্যাখ্যা করো।",
          "explanation": "নিম্নের অনুরূপ। সমাজকর্মে উদ্দীপকে নির্দেশিত যাকাত ব্যবস্থার গুরুত্ব অপরিসীম। সমাজকর্ম মানবকল্যাণ সংশ্লিষ্ট বিশেষ জ্ঞান ও ব্যবহারিক দক্ষতা সম্পন্ন একটি পেশা। এটি সামাজিক ভূমিকার উন্নয়ন, জীবনমান উন্নয়ন, বহুমুখী সমস্যার সমাধান, সম্পদের সদ্ব্যবহার, জনসেবা, উন্নয়নের মাধ্যমে পরিবর্তন প্রভৃতি লক্ষ্য ও উদ্দেশ্য নিয়ে কাজ করে। আর, যাকাত হচ্ছে এমন একটি ইসলাম ধর্মীয় বাধ্যতামূলক অর্থনৈতিক বিধান যা সমাজের দরিদ্র ও দুস্থ শ্রেণির আর্থিকভাবে স্বাবলম্বী হওযার সুযোগ সৃষ্টি এবং সমাজে সমতা আনয়নে ভূমিকা রাখে। সমাজকর্ম মানব কল্যাণ নিয়ে কাজ করার দরুণ সমাজকর্মে যাকাতের বিশেষ গুরুত্ব রয়েছে। উদ্দীপকের সুমন একজন সম্পদশালী ব্যক্তি যিনি তার মোট সম্পদের উপর নির্দিষ্ট অংশ যাকাত হিসেবে দান করেন। উক্ত ব্যবস্থা সামাজিক সমন্বয় সাধন করে। সম্পদের সুষ্ঠু বণ্টনের মাধ্যমে সামাজিক সম্প্রীতি গড়ে তোলার ক্ষেত্রে যাকাত বিশেষ ভূমিকা পালন করে। সম্পদশালী ব্যক্তিরা তাদের সম্পদ কুক্ষিগত করে না রেখে দরিদ্র, দুস্থদের কল্যাণে দান করে। এ ধর্মীয় প্রথা একদিকে ব্যক্তির মধ্যে যেমন দায়িত্ববোধ জাগ্রত করে, - অন্যদিকে নৈতিক উন্নয়ন সাধনেও ভূমিকা পালন করে। এভাবে যাকাত মানুষের আর্থ-সামাজিক ও নৈতিক উন্নয়ন সাধনের মাধ্যমে সমাজকর্মের অধিকাংশ, লক্ষ্যার্জনে বিভিন্নভাবে সহায়তা করে। সমাজব্যবস্থায় সুষ্ঠুভাবে যাকাতের আদায় নিশ্চিত করতে পারলে সামাজিক ও অর্থনৈতিক উন্নয়নের গতিকে ত্বরান্বিত করা সম্ভব। উপরের আলোচনা থেকে বলা যায়, সমাজকর্মের লক্ষ্য ও উদ্দেশ্য অর্জনে উদ্দীপকে নির্দেশিত ব্যবস্থা যাকাত গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "আনার কলি মেধাবী শিক্ষার্থী বলে পরিচিত ছিলেন। তার গ্রামে কোনো প্রাথমিক বিদ্যালয় ছিল না বলে শিশুরা শিক্ষার সুযোগ পেত না। বিশেষ করে মেয়ে শিশুরা। কারণ মেয়েরা দূরে পড়তে গেলে পর্দা নষ্ট হবে। তাই আনার কলি তার নিজ বাড়ির সামনে একটি ছোট্ট ঘরে মেয়েদের শিক্ষাদানের কাজ শুরু করেন। আজ তার গ্রামের মেয়েরা শহরেও পড়তে যায়। তার সেই ছোট্ট পাঠশালা আজ পূর্ণাঙ্গ বিদ্যালয়। তিনি নিজেও ৯ ডিসেম্বর একটি পদপ্রাপ্ত হয়েছেন।",
      "tag": "CWC 23",
      "sub_questions": [
        {
          "label": "ক",
          "question": "বিধবা বিবাহের সাথে কার নাম ওতপ্রোতভাবে জড়িত?",
          "explanation": "বিধবা বিবাহের সাথে ঈশ্বরচন্দ্র বিদ্যাসাগরের নাম ওতপ্রোতভাবে জড়িত।"
        },
        {
          "label": "খ",
          "question": "দানশীলতাই 'ঐতিহ্যগত সমাজ কল্যাণের মূলভিত্তি'- ব্যাখ্যা করো।",
          "explanation": "দানশীলতা ঐতিহ্যগত সমাজকল্যাণের মূলভিত্তি হিসেবে বিবেচিত। প্রাচীনকালে সামাজিক বিভিন্ন কল্যাণমূলক কর্মকাণ্ড পরিচালিত হতো ধর্ম ও দর্শনের অনুপ্রেরণা থেকে। তাছাড়া মানবতা, নৈতিকতা ও মূল্যবোধও বিশেষভাবে কার্যকর ছিল। এক্ষেত্রে দানশীলতা ছিল একটি অন্যতম প্রধান মাধ্যম। কেননা ধর্মীয় দৃষ্টিকোণ থেকে দানশীলতাভিত্তিক বিভিন্ন কার্যকলাপকে মহান করে দেখা হতো। সেইসাথে এ ধরনের কাজকে পরকালের মুক্তির উপায় হিসেবেও বিবেচনা করা হতো। এর প্রেক্ষিতেই মানুষ ধর্মীয় অনুপ্রেরণায় উদ্বুদ্ধ হয়ে দানশীলতাভিত্তিক সমাজকল্যাণের সূত্রপাত ঘটায়।"
        },
        {
          "label": "গ",
          "question": "আনার কলির কাজের সাথে যে মহীয়সী নারীর কাজের মিল পাওয়া যায় পাঠ্যপুস্তকের আলোকে তার অবদান বর্ণনা করো।",
          "explanation": "আনার কলির সাথে বেগম রোকেয়ার কাজের মিল পাওয়া যায়। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারীদের উন্নয়ন ও কল্যাণে নিজেকে উৎসর্গ করেছেন। উদ্দীপকের আনার কলিও যেন বেগম রোকেয়ার দেখানো পথেই হেঁটেছেন। আনার কলির গ্রামের তৎকালীন অবস্থা বেগম রোকেয়ার সময়কার পরিস্থিতির সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য গড়ে উঠেছে নারীদের মুক্তির জন্য কাজ করার মধ্য দিয়ে। আনার কলির তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদেরকে মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে ভূয়সী অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' প্রতিষ্ঠা করেছিলেন। পরবর্তীতে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া তিনি নারীদের কল্যাণে 'আঞ্জুমানে খাওয়াতীনে ইসলাম' নামক সমিতি গড়ে তোলেন। সুতরাং বলা যায়, আনার কলির কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকের আনার কলির মতো আরো অনেকেরই এই কাজে এগিয়ে আসা জরুরি-এ বিষয়ে তোমার মতামত দাও।",
          "explanation": "আমি মনে করি, নারী শিক্ষার বিস্তারে আনার কলির মতো আরো অনেকেরই এগিয়ে আসা উচিত। আমাদের দেশের নারীরা এখনও শিক্ষাক্ষেত্রে অনেক পিছিয়ে আছে। কারণ এ দেশের অনেক মানুষই মনে করেন মেয়েরা ঘরে থেকে সংসার সামলাবে, সন্তান লালন-পালন করবে। তাদের পড়াশোনার কোনো প্রয়োজন নেই। আবার অনেকে মনে করেন মেয়েদের বিয়ে দিলে অন্যের বাড়ি চলে যাবে। তাই তাদেরকে বেশি পড়াশোনা শিখিয়ে লাভ নেই। এসব ভ্রান্ত ধারণার কারণে আমাদের দেশের মেয়েরা শিক্ষার সুযোগ থেকে বঞ্চিত হয়। এর ফলে সামাজিক, রাজনৈতিক, অর্থনৈতিকসহ সকল ক্ষেত্রে এ দেশের নারীদের অংশগ্রহণ তুলনামূলক কম। জনসংখ্যার অর্ধেক অংশ যদি উন্নয়নমূলক কাজে অংশগ্রহণ না করে তাহলে দেশও পিছিয়ে পড়বে। এর জন্য নারী শিক্ষার বিস্তার ঘটাতে হবে। আর এ কাজের জন্য উদ্দীপকের আনার কলির মতো সমাজের সচেতন অংশকে এগিয়ে আসতে হবে। উদ্দীপকে আনার কলি ক্ষুদ্র পরিসরে নিজস্ব উদ্যোগে মেয়েদের জন্য শিক্ষা কার্যক্রম শুরু করে। পরবর্তীতে তার প্রচেষ্টায় একটি স্কুল প্রতিষ্ঠিত হয়। সেখান থেকে প্রাথমিক শিক্ষা গ্রহণ করে মেয়েরা উচ্চ শিক্ষার জন্য শহরে যায়। আনার কলির মতো সমাজের সচেতন ব্যক্তিদের উচিত নিজেদের সামর্থ্যের সর্বোচ্চ ব্যবহারের নারী শিক্ষা বিস্তারে কাজ করা। এছাড়া নারী শিক্ষার প্রয়োজনীয়তা সম্পর্কে অভিভাবকদের সচেতন করতে হবে। পরিবার ও সমাজের লোকদের নারী শিক্ষার বিস্তারে এগিয়ে আসার জন্য উদ্বুদ্ধ করতে হবে। পত্র-পত্রিকা, রেডিও, টেলিভিশনে নারী শিক্ষা সম্পর্কে বিভিন্ন সচেতনতামূলক কার্যক্রম বাড়াতে হবে। নারী শিক্ষা বিষয়ক বিভিন্ন সভা-সেমিনারের আয়োজন করতে হবে। এভাবে নারী-শিক্ষার প্রসারে গৃহীত ক্ষুদ্র ক্ষুদ্র প্রচেষ্টা একসময় দেশের নারী উন্নয়নে অগ্রণী ভূমিকা পালন করবে। পরিশেষে বলা যায়, নারী শিক্ষার প্রসারে সমাজের সকল মানুষকে এগিয়ে আসতে হবে। সচেতনতা সৃষ্টির পাশাপাশি প্রয়োজনীয় কর্মসূচি গ্রহণ করে নারীদের শিক্ষা গ্রহণে উদ্বুদ্ধ করতে হবে।"
        }
      ]
    },
    {
      "number": "7",
      "uddipok": "",
      "tag": "CWC 23",
      "sub_questions": [
        {
          "label": "ক",
          "question": "সমাজকর্মের অগ্রদুহিতা কাকে বলা হয়?",
          "explanation": "\"চক্রটিতে একটি ছাড়া অন্যটি অচল\" যথার্থতা বিচার করো।"
        },
        {
          "label": "খ",
          "question": "সমষ্টি সংগঠন কাকে বলে?",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টি কেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে সমস্যা সমাধান প্রক্রিয়ার স্তরগুলো বর্ণনা করো।",
          "explanation": "উদ্দীপকে ব্যক্তি সমাজকর্মের উপাদান উল্লেখ করা হয়েছে। ব্যক্তি সমাজকর্ম কতগুলো অপরিহার্য বিষয় নিয়ে আবর্তিত একটি সাহায্যকারী প্রক্রিয়া। ব্যক্তি সমাজকর্মের উপাদান ৫টি। এগুলো হলো- ব্যক্তি, সমস্যা, স্থান, পেশাদার প্রতিনিধি ও প্রক্রিয়া। ব্যক্তি সমাজকর্মের মূল উপাদান হলো ব্যক্তি। পেশাগতভাবে এই ব্যক্তি হলো সাহায্যার্থী। ব্যক্তি সমাজকর্মের দ্বিতীয় গুরুত্বপূর্ণ উপাদান হলো সমস্যা। সমস্যা হচ্ছে সাধারণত সেসব প্রতিকূল পরিস্থিতি যা ব্যক্তির স্বাভাবিক ভূমিকা পালনে বাধা সৃষ্টি করে। ব্যক্তি সমাজকর্মের তৃতীয় গুরুত্বপূর্ণ উপাদান হলো স্থান বা প্রতিষ্ঠান; এখানে স্থান হলো সুসংগঠিত পেশাগত প্রতিষ্ঠান যার মাধ্যমে সমাজকর্মী সমস্যাগ্রস্ত ব্যক্তিকে সাহায্য করে। চতুর্থ উপাদানটি হলো পেশাদার প্রতিনিধি। তিনি সমাজকর্মের জ্ঞান, দক্ষতা, অভিজ্ঞতা ও কৌশল অনুশীলন করে ব্যক্তির সমস্যা সমাধানে কাজ করেন। ব্যক্তি সমাজকর্মের সর্বশেষ উপাদানটি হলো প্রক্রিয়া; সাহায্যার্থী এজেন্সিতে আসার পর থেকেই এ প্রক্রিয়া শুরু হয়। এ প্রক্রিয়া সমস্যার সমাধান, মূল্যায়ন ও অনুসরণ পর্যন্ত স্থায়ী থাকে। উদ্দীপকে ব্যক্তি, সমস্যা, স্থান, পেশাদার প্রতিনিধি ও প্রক্রিয়া এই পাঁচটি উপাদান উল্লেখ করা হয়েছে যা ব্যক্তি সমাজকর্মের উপাদানকে নির্দেশ করছে।"
        },
        {
          "label": "ঘ",
          "question": "\"চক্রটিতে একটি ছাড়া অন্যটি অচল\" যথার্থতা বিচার করো।",
          "explanation": "চক্রটিতে উল্লিখিত ব্যক্তি সমাজকর্মের উপাদানগুলোর একটি ছাড়া অন্যটি অচল- উক্তিটি যথার্থ। সমাজকর্মের একটি মৌলিক পদ্ধতি হিসেবে ব্যক্তি সমাজকর্ম ৫টি উপাদানের সমন্বয়ে গঠিত। এগুলোর কোনো একটি ছাড়া সমস্যা সমাধান প্রক্রিয়া সঠিকভাবে বাস্তবায়িত হবে না। উদ্দীপকের ব্যক্তি সমাজকর্মের উপাদান ব্যক্তি, সমস্যা, প্রতিষ্ঠান, পেশাদার প্রতিনিধি ও প্রক্রিয়ার উল্লেখ করা হয়েছে। আর এগুলোর মধ্যে আন্তঃসম্পর্ক বিদ্যমান। ব্যক্তি সমাজকর্মের অন্যতম উপাদান হলো সমস্যাগ্রস্ত ব্যক্তি। তাকে কেন্দ্র করেই সমগ্র সমাধান প্রক্রিয়া আবর্তিত হয়। তাই ব্যক্তি সমাজকর্মের জন্য সমস্যাগ্রস্ত ব্যক্তি অপরিহার্য। আবার সাধারণ কোনো মানুষ ব্যক্তি সমাজকর্ম পদ্ধতির উপাদান হতে পারে না। এক্ষেত্রে ঐ ব্যক্তির কোনো না কোনো সমস্যা থাকতে হবে। এখানে সমস্যা হচ্ছে এমন এক ধরনের অবস্থা যা ব্যক্তিকে তার স্বাভাবিক ভূমিকা পালনে বাধা দেয়। ব্যক্তি সমাজকর্ম পদ্ধতির বাস্তব, অনুশীলনের বাহন হলো প্রতিষ্ঠান। এর সাহায্য ছাড়া সমাজকর্মী সাহায্যার্থীকে সহায়তা দিতে পারবে না। তাই ব্যক্তি সমাজকর্ম পদ্ধতির জন্য প্রতিষ্ঠান অপরিহার্য। আবার ব্যক্তি সমাজকর্মে সমস্যা সমাধান প্রক্রিয়ার সফলতা নির্ভর করে পেশাদার প্রতিনিধির দক্ষতা ও অভিজ্ঞতার ওপর। এর আরেকটি গুরুত্বপূর্ণ উপাদান হলো প্রক্রিয়া। কারণ প্রক্রিয়ার মাধ্যমেই সমস্যাগ্রস্ত ব্যক্তির সমস্যার সমাধান দেওয়া হয়। পরিশেষে বলা যায়- ব্যক্তি, সমস্যা, স্থান, পেশাদার প্রতিনিধি ও প্রক্রিয়া এ ৫টি উপাদানের সমন্বয়ে ব্যক্তি সমাজকর্ম পদ্ধতি আবর্তিত হয়। এগুলোর কোনো একটি ছাড়া সমস্যা সমাধান পদ্ধতি ফলপ্রসূ করা সম্ভব নয়।"
        }
      ]
    },
    {
      "number": "8",
      "uddipok": "১৭৬০ সাল থেকে ১৮৫০ সালের মধ্যে প্রথমে ইংল্যান্ড পরবর্তীকালে ইউরোপ ও পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমুল পরিবর্তন সূচিত হয়। এ পরিবর্তনের ফলে নাগরিক সুযোগ সুবিধা বৃদ্ধি পেলেও মানবজীবনে নতুন নতুন জটিল সমস্যার সৃষ্টি হয়। আর এ সমস্যা মোকাবেলায় বিজ্ঞানসম্মত উপায় হিসেবে একটি সুনির্দিষ্ট পদ্ধতি উদ্ভব হয়।",
      "tag": "CWC 23",
      "sub_questions": [
        {
          "label": "ক",
          "question": "COS এর পূর্ণরূপ কী?",
          "explanation": "COS-এর পূর্ণরূপ Charity Organization Society."
        },
        {
          "label": "খ",
          "question": "বিভারিজ রিপোর্ট কী? ব্যাখ্যা কর।",
          "explanation": "বিভারিজ রিপোর্ট হলো ১৯৪২ সালে স্যার উইলিয়াম বিভারিজ কর্তৃক প্রণীত ইংল্যান্ডের সামাজিক নিরাপত্তা বিষয়ক একটি রিপোর্ট। বিভারিজ রিপোর্টে অভাব, রোগ, অজ্ঞতা, মলিনতা ও অলসতাকে মানবসমাজের অগ্রগতিতে পাঁচটি প্রধান অন্তরায় হিসেবে চিহ্নিত করা হয়। এই সমস্যাগুলো সমাধানে রিপোর্টে পাঁচটি সুপারিশ করা হয়। এই রিপোর্টের লক্ষ্য ছিল সমাজ হতে অভাব দূর করে ফলপ্রসূ সামাজিক নিরাপত্তা পদ্ধতি প্রচলন করা।"
        },
        {
          "label": "গ",
          "question": "উদ্দীপকে উল্লেখিত আমূল পরিবর্তনকে কী নামে আখ্যায়িত করা হয়? ব্যাখ্যা করো।",
          "explanation": "উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া; যা অষ্টাদশ শতাব্দীতে ইংল্যান্ডে শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষ ঘটে এবং এর প্রভাব মানবসভ্যতার ইতিহাসে সর্বাধিক গুরুত্ববহ। উদ্দীপকে ১৭৬০ থেকে ১৮৫০ সালের মধ্যে প্রথমে ইংল্যান্ড, তারপর সমগ্র ইউরোপ ও তার সূত্র ধরে পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর শিল্পায়নের ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লেখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথা উল্লেখ করা হয়েছে।"
        },
        {
          "label": "ঘ",
          "question": "উদ্দীপকে পরিবর্তনের প্রভাবে কীভাবে, সমাজকর্মের উদ্ভব হয়? বিশ্লেষণ করো।",
          "explanation": "শিল্প বিপ্লবের ফলে সৃষ্ট নানাবিধ সমস্যার প্রেক্ষিতে সুনির্দিষ্ট বিষয় হিসেবে সমাজকর্ম পেশার উদ্ভব ও বিকাশ সাধিত হয়। শিল্প বিপ্লব মানবসভ্যতায় এক আকস্মিক ও ব্যাপক পরিবর্তন এনেছে, যা মানুষকে বস্তুগত ও অর্থনৈতিক সমৃদ্ধি দিলেও সমাজজীবনে বহুমুখী জটিল সমস্যার সৃষ্টি করে। এসব সমস্যার সমাধানে একটি বিজ্ঞানসম্মত কার্যকর পদ্ধতির প্রয়োজনীয়তা দেখা দেয়, যার সূত্র ধরে সমাজকর্মের উদ্ভব ঘটে। শিল্প বিপ্লব প্রযুক্তিগত উন্নয়ন সাধনের পাশাপাশি সামাজিক বিচ্ছিন্নতা ও অর্থনৈতিক নিরাপত্তাহীনতার মতো, ভয়াবহ সমস্যারও সৃষ্টি করে। এ ধরনের সমস্যায় ক্ষতিগ্রস্ত ব্যক্তিরাই সাধারণত সমাজের অন্যান্য নেতিবাচক পরিস্থিতি সৃষ্টিতে প্রভাবকের ভূমিকা পালন করে থাকে। তাই শিল্পবিপ্লবোত্তর সমাজে সামাজিক স্থিতিশীলতা বজায় রেখে স্বাভাবিক উন্নয়ন নিশ্চিত করতে আত্মনির্ভরশীলতার প্রতি গুরুত্বারোপ অপরিহার্য হয়ে পড়ে। এ প্রেক্ষিতে সমাজকর্মের মতো বিজ্ঞানসম্মত পদ্ধতির আবশ্যকতা দেখা দেয়। এক্ষেত্রে একটি সমন্বিত প্রক্রিয়া হিসেবে সমাজকর্মের কার্যকারিতা অপরিহার্য হতে শুরু করে। আর এ কারণেই শিল্প-বিপ্লবোত্তর সময়ে সামাজিক সমস্যা সমাধানের প্রধান সহায়ক হয়ে ওঠে সমাজকর্ম। পরিশেষে বলা যায়, শিল্প বিপ্লব সমাজকর্মের উদ্ভব ও বিকাশে প্রধান প্রভাবক হিসেবে ভূমিকা রেখেছে।"
        }
      ]
    },
    {
      "number": "9",
      "uddipok": "",
      "tag": "CWC 23",
      "sub_questions": [
        {
          "label": "ক",
          "question": "'The Value Base of Social Work' গ্রন্থের লেখক কে?",
          "explanation": "The Value Base of Social Work গ্রন্থের লেখক চার্লস এস লেভি।"
        },
        {
          "label": "খ",
          "question": "পেশা ও বৃত্তির ২টি পার্থক্য উল্লেখ করো।",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুইটি হলো- ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোনো বিশেষ জ্ঞানার্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "উদ্দীপকে কাঠামোতে সমাজকর্মের কী প্রকাশ পেয়েছে? মতামত দাও।",
          "explanation": "উদ্দীপকের কাঠামোতে সমাজকর্মের নীতিমালা প্রকাশ পেয়েছে। সমাজকর্ম হলো সুপরিকল্পিত ও সুশৃঙ্খল উপায়ে মানবসেবা প্রদানের একটি পেশাগত প্রক্রিয়া। সমাজকর্ম অনুশীলন কতগুলো নীতির ভিত্তিতে পরিচালিত হয়। সমাজ ও সমাজের মানুষের প্রয়োজনের পরিপ্রেক্ষিতে সমাজকর্ম অনুশীলনের নীতিমালা গড়ে উঠেছে। সমাজকর্মের অনুশীলনের নীতিমালাগুলোর মধ্যে মানবমর্যাদা ও মূল্যের প্রতি সম্মান প্রদর্শন, সেবাগ্রহীতার কল্যাণ, গোপনীয়তা, আত্মনিয়ন্ত্রণ, আবেগ-অনুভূতির উদ্দেশ্যমূলক প্রকাশ, ব্যক্তিস্বাতন্ত্রীকরণ প্রভৃতি উল্লেখযোগ্য। উদ্দীপকের কাঠামোতে আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, আবেগের উদ্দেশ্যমূলক প্রকাশ, গোপনীয়তা প্রভৃতি উল্লেখ করা হয়েছে যা ওপরে বর্ণিত সমাজকর্মের নীতিমালাকে নির্দেশ করে। তাই বলা যায়, উদ্দীপকের কাঠামোতে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লেখ হয়নি সমাজকর্মের এ রকম একটি নীতির বর্ণনা দাও।",
          "explanation": "উদ্দীপকে উল্লেখ হয়নি সমাজকর্মের এ রকম একটি নীতি হলো সেবাগ্রহীতার কল্যাণ। সমাজকর্মের পদ্ধতিগুলো অনুশীলনের সময় পূর্ব নির্ধারিত যেসব বিশ্বাস ও আদর্শকে পথনির্দেশিকা হিসেবে অনুসরণ করা হয় সেগুলোকে সমাজকর্মের নীতি বলা হয়। যেমন- আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, গোপনীয়তা, আবেগের উদ্দেশ্যমূলক প্রকাশ ইত্যাদি। উদ্দীপকের কাঠামোতে সমাজকর্মের এই নীতিমালাগুলোই তুলে ধরা হয়েছে। উদ্দীপকে উল্লেখ হয়নি সমাজকর্মের এ রকম একটি নীতি হলো সেবাগ্রহীতার কল্যাণ। সমাজকর্মীদের সব ধরনের পেশাগত কার্যক্রমের মূল হলো সেবাগ্রহীতার কল্যাণ। সমাজকর্মীর দায়িত্ব হলো পেশাগত দক্ষতা ও যোগ্যতা প্রয়োগের মাধ্যমে সমস্যাগ্রস্ত ব্যক্তিকে সেবা দেওয়া। পেশাগত সম্পর্ককে সমাজকর্মীরা যাতে যেকোনো উপায়ে নিজেদের স্বার্থে ব্যবহার করতে না পারে, তার প্রতি এ নীতিতে গুরুত্ব দেওয়া হয়েছে। সমাজকর্মীকে সেবাগ্রহীতার স্বার্থ ও কল্যাণের প্রতি সবসময় সচেতন থাকতে হয়। নীতিগতভাবে সমাজকর্মীর সেবাপ্রদান সংক্রান্ত ছোট-বড় যেকোনো ধরনের সিদ্ধান্ত গ্রহণের মাপকাঠি হলো সেবাগ্রহীতার কল্যাণ। সুতরাং উপরের আলোচনা থেকে বলা যায়, সেবাগ্রহীতার কল্যাণ সমাজকর্মের অন্যতম নীতি। এ নীতি অনুযায়ী সমাজকর্ম সেবাগ্রহীতার কল্যাণ সাধনে সর্বোচ্চ গুরুত্ব দিয়ে থাকে।"
        }
      ]
    },
    {
      "number": "10",
      "uddipok": "মিনার উচ্চ মাধ্যমিক পরীক্ষা সবেমাত্র শেষ হয়েছে। আর কিছুদিনের. মধ্যে স্নাতক শ্রেণির ভর্তিযুদ্ধে অবতীর্ণ হতে হবে তাকে। তার জন্য যথাযথ প্রস্তুতি চলছে। অবশেষে এমন একটি বিষয়ে তার উচ্চশিক্ষা গ্রহণের সযোগ হলো যেটির জন্ম হয়েছে আধুনিক জটিল শিল্প সমাজের বহুমুখী সমস্যাগুলো সমার্থকভাবে মোকাবিলা করার জন্য। বাস্তবতা এবং যুগের সাথে তাল মেলানোর জন্য বিষয়টির কতগুলো সুনির্দিষ্ট নিজস্ব পদ্ধতি; নীতিমালা এবং মূল্যবোধও গড়ে উঠেছে।",
      "tag": "CWC 23",
      "sub_questions": [
        {
          "label": "ক",
          "question": "সমাজকর্ম কোন ধরনের বিজ্ঞান?",
          "explanation": "সমাজকর্ম হলো সামাজিক বিজ্ঞান।"
        },
        {
          "label": "খ",
          "question": "সমাজকর্ম একটি সক্ষমকারী প্রক্রিয়া বুঝিয়ে লেখো।",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের সমস্যা মোকাবিলায় সক্ষম করে তোলে বলে সমাজকর্মকে সক্ষমকারী প্রক্রিয়া বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। এজন্যই এটি সক্ষমকারী প্রক্রিয়া হিসেবে পরিচিত।"
        },
        {
          "label": "গ",
          "question": "উদ্দীপকে মিনা যে বিষয়ে উচ্চশিক্ষা গ্রহণের সুযোগ পেয়েছে তার লক্ষ্য ও উদ্দেশ্য পাঠ্যবইয়ের আলোকে বর্ণনা করো।",
          "explanation": "উদ্দীপকে মিনা সমাজকর্ম বিষয়ে উচ্চশিক্ষার সুযোগ পেয়েছে। শিল্প বিপ্লবোত্তর আধুনিক সমাজের আর্থ-সামাজিক সমস্যা সমাধানের সুসংগঠিত প্রচেষ্টার ফল হিসেবে সমাজকর্মের উদ্ভব হয়েছে। সমাজে বসবাসরত অসহায় ও দুর্দশাগ্রস্ত ব্যক্তি, দল বা সমষ্টির সমস্যার সুষ্ঠু সমাধানে সমাজকর্ম সহায়তা করে। যে কারণে একে একটি বৈজ্ঞানিক পদ্ধতিনির্ভর সাহায্যকারী পেশা হিসেবে চিহ্নিত করা হয়। শিল্পবিপ্লব পরবর্তী জটিল সমাজব্যবস্থায় পরিবর্তিত পরিস্থিতি বিভিন্ন ধরনের সামাজিক সমস্যা সৃষ্টি করছে। এসব সমস্যা মোকাবিলা, পরিস্থিতির সাথে সামঞ্জস্য বিধান ও মানুষের সুপ্ত ক্ষমতা বিকাশ সাধনের উদ্দেশ্যে সক্ষমকারী প্রক্রিয়া হিসেবে সমাজকর্মের কার্যক্রম পরিচালিত হয়। একইসাথে সম্পদের অপচয় রোধ ও সীমিত সম্পদের সর্বোচ্চ ব্যবহার নিশ্চিত করাও সমাজকর্মের অন্যতম লক্ষ্য ও উদ্দেশ্য। এছাড়া ব্যক্তিকে সামাজিক ভূমিকা পালনে সক্ষম করে তোলার উদ্দেশ্যে সমাজকর্ম কাজ করে। উদ্দীপকে মিনা যে বিষয়ে উচ্চশিক্ষার সুযোগ পেয়েছে সেটি সুনির্দিষ্ট কিছু পদ্ধতি, নীতিমালা ও মূল্যবোধের সমন্বয়ে গড়ে উঠেছে; যা সমাজকর্মের সাথে সাদৃশ্যপূর্ণ। মূলত আধুনিক শিল্প সমাজের বহুমুখী সমস্যা সার্থকভাবে মোকাবিলা করার জন্য এ শাখার উদ্ভব হয়েছে। তাই বলা যায়, মিনা সমাজকর্মে উচ্চশিক্ষা অর্জন করছে। আর উপরে আলোচিত লক্ষ্য ও উদ্দেশ্যে বাস্তবায়নে সমাজকর্ম কাজ করে।"
        },
        {
          "label": "ঘ",
          "question": "বাংলাদেশের আর্থ-সামাজিক অবস্থার প্রেক্ষিতে উদ্দীপকে ইঙ্গিতকৃত বিষয়টির গুরুত্ব বিশ্লেষণ করো।",
          "explanation": "বাংলাদেশের আর্থ-সামাজিক অবস্থার প্রেক্ষিতে উদ্দীপকে ইঙ্গিতকৃত বিষয় অর্থাৎ সমাজকর্মের গুরুত্ব অপরিসীম। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। বাংলাদেশের অস্থিতিশীল আর্থ-সামাজিক পরিস্থিতি দেশের উন্নয়নকে বাধাগ্রস্ত করছে। যে কারণে দারিদ্র্য, নিরক্ষরতা, জনসংখ্যাস্ফীতি, বেকারত্ব, অপরাধ প্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এসব সমস্যা মোকাবিলায় সমাজকর্মের প্রতিকার, প্রতিরোধ ও উন্নয়নমূলক কার্যক্রম গ্রহণের বিকল্প নেই। এছাড়া বাংলাদেশের প্রেক্ষিতে মানুষের মৌলিক চাহিদা পূরণ, প্রয়োজন ও জীবনমান উন্নয়নের লক্ষ্যে সমাজকর্মের সক্রিয় ভূমিকা লক্ষ করা যায়। একইসাথে সমাজকর্মে নিজস্ব সম্পদ ও সামর্থ্যের সর্বোত্তম ব্যবহারের মাধ্যমে আর্থ-সামাজিক স্বনির্ভরতা অর্জনকে উৎসাহিত করা হয়। তাই বাংলাদেশের মতো জনবহুল দেশে অতিরিক্ত জনসংখ্যাকে দক্ষ মানবসম্পদে রূপান্তরিত করতে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা রাখে। সামগ্রিক আলোচনায় তাই বলা যায়, বাংলাদেশের প্রেক্ষিতে সীমিত সম্পদের যথার্থ ব্যবহার এবং মানুষের সুপ্ত প্রতিভার বিকাশ ঘটিয়ে তাদের স্বাবলম্বী করে তুলতে সমাজকর্মের গুরুত্ব অপরিসীম।"
        }
      ]
    },
    {
      "number": "11",
      "uddipok": "নাফিসা টেলিভিশনের একটি চ্যানেলে একটি অনুসন্ধানীমূলক অনুষ্ঠান দেখছিলো। সেখানে উপস্থাপক বিভিন্ন ধরনের ভিক্ষুকদের সাথে কথা বলে তাদের প্রকৃত অবস্থা তুলে ধরছিলেন। দেখা গেল প্রকৃত ভিক্ষুকদের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। নাফিসা একটি আইনের কথা শুনল, যা ভিক্ষুকদের কর্মীকে রূপান্তর করেছিল।",
      "tag": "CWC 23",
      "sub_questions": [
        {
          "label": "ক",
          "question": "Virgin Queen নামে কাকে ডাকা হতো?",
          "explanation": "রানী প্রথম এলিজাবেথকে Virgin Queen নামে ডাকা হতো।"
        },
        {
          "label": "খ",
          "question": "সামাজিক বীমা বলতে কী বোঝায়?",
          "explanation": "সামাজিক বিমা বলতে ঝুঁকির বিপরীতে নাগরিকদের রক্ষায় সরকার বা বেসরকারি সংস্থা কর্তৃক পরিচালিত অর্থনৈতিক কর্মসূচিকে বোঝায়। সাধারণত বার্ধক্য, অক্ষমতা, উপার্জনকারীর মৃত্যু, পেশাগত দুর্ঘটনা বা অসুস্থতার মতো ঝুঁকির বিপরীতে নাগরিকদের জন্য সামাজিক বিমা কর্মসূচি পরিচালিত হয়। এর উদাহরণ হলো- চাকরিজীবীদের পেনশন, কল্যাণ তহবিল, যৌথ বিমা, শ্রমিক ক্ষতিপূরণ ইত্যাদি। সামাজিক বিমার মাধ্যমে সামাজিক নিরাপত্তা ধারণার সূচনা হয়।"
        },
        {
          "label": "গ",
          "question": "নাফিসার দেখা ভিক্ষুকদের জন্য ইংল্যান্ডের তৎকালীন যে আইনটি প্রযোজ্য তার বৈশিষ্ট্য বর্ণনা করো।",
          "explanation": "নাফিসার দেখা ভিক্ষুকদের জন্য ইংল্যান্ডের ১৬০১ সালের দরিদ্র আইনটি প্রযোজ্য। প্রাক-শিল্প যুগে ইংল্যান্ড বিভিন্ন ধরনের আর্থ-সামাজিক সমস্যা ও দারিদ্র্যের কষাঘাতে জর্জরিত ছিল। ষোড়শ শতাব্দী পর্যন্ত এসব সমস্যা মোকাবিলায় গৃহীত সরকারি কার্যক্রমের বেশির ভাগ ছিল শাস্তি ও দমনমূলক। তাই দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে ১৬০১ সালের দরিদ্র আইনটি প্রণয়ন করা হয়। উদ্দীপকে নাফিসা টেলিভিশনে ভিক্ষুকদের ওপর প্রচারিত একটি অনুসন্ধানমূলক অনুষ্ঠান দেখছিল। সেখানে সে দেখে, প্রকৃত ভিক্ষুকের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। এ অবস্থা মোকাবিলায় ১৬০১ সালের দরিদ্র আইনটি কার্যকরী হবে। কারণ উক্ত আইনে প্রকৃত ভিক্ষুকদের চিহ্নিত করে তাদের সাহায্যদানের ব্যবস্থা গ্রহণ করা হতো। পাশাপাশি কর্মক্ষম ভিক্ষুকদের সংশোধনাগারে কাজ করতে বাধ্য করা হতো। এ আইনের মাধ্যমে সর্বপ্রথম ইংল্যান্ডের ইতিহাসে দরিদ্র' ও ভবঘুরেদের দায়িত্ব সরকারিভাবে গ্রহণ করা হয়। ১৬০১ সালের দরিদ্র আইনে দরিদ্রদের তিনভাগে বিভক্ত করা হয়। যথা- সক্ষম দরিদ্র, অক্ষম দরিদ্র ও নির্ভরশীল শিশু। শ্রেণিবিভাগ অনুযায়ী তাদের কাজ ও সাহায্য দেওয়া হয়। পারিবারিক দায়িত্ব পালনে সক্ষম ব্যক্তিদের দায়িত্ব ও কর্তব্য পালনের বিধান এ আইনে রাখা হয়। এ আইন অনুযায়ী দরিদ্রদের আত্মীয়- স্বজনরা তাদের সাহায্য করবে। দরিদ্রদের সচ্ছল কোনো আত্মীয়-স্বজন না থাকলে তাদের দায়িত্ব সরকার গ্রহণ করতো। সক্ষম দরিদ্রদের, সামর্থ্য অনুযায়ী কাজ করতে বাধ্য করা হতো। এ আইনে ভিক্ষাবৃত্তি মনোভাব কঠোরভাবে নিষিদ্ধ করা হয়। এ আইনের অধীনে দরিদ্রদের সাহায্যের জন্য বিভিন্ন করারোপের ব্যবস্থা করা হয়।"
        },
        {
          "label": "ঘ",
          "question": "বাংলাদেশের প্রেক্ষাপটে দরিদ্রের জন্য এ ধরনের আইন প্রয়োগের সম্ভাবনা বিশ্লেষণ করো।",
          "explanation": "বাংলাদেশের প্রেক্ষাপটে দারিদ্র্য মোকাবিলায় এ ধরনের আইন অর্থাৎ ১৬০১ সালের দরিদ্র আইনটি অত্যন্ত কার্যকরী হবে। প্রাক-শিল্প যুগে ইংল্যান্ডে দারিদ্র্যের কষাঘাতে জর্জরিত ছিল। এ সময় সরকার বিভিন্ন আইন প্রণয়নের মাধ্যমে দারিদ্র্য নিরসনের চেষ্টা করেও আশানুরূপ সাফল্য পায়নি। অবশেষে পূর্বের বিভিন্ন আইনের অভিজ্ঞতার আলোকে ১৬০১ সালের দারিদ্র্য আইনটি প্রণীত হয় যা দারিদ্র্য নিরসনে গুরুত্বপূর্ণ ভূমিকা রেখেছিল। উদ্দীপকের নাফিসা টেলিভিশনে ভিক্ষুকদের নিয়ে একটি অনুসন্ধানীমূলক অনুষ্ঠান দেখছিল। এ সময় সে ইংল্যান্ডের একটি আইনের কথা শুনলো যা ভিক্ষুকদের কর্মীতে রূপান্তরিত করেছিল। এ আইনটি হলো ১৬০১ সালের দরিদ্র্য আইন। আমাদের দেশেও দারিদ্র্য দিনে দিনে চরম আকার ধারণ করছে। এ সমস্যা সমাধানে ১৬০১ সালের দরিদ্র আইন প্রয়োগ করা যায়। এ অনুযায়ী দরিদ্রদের চিহ্নিত করা হতো। প্রকৃত দরিদ্রদের যথাযথভাবে সাহায্য করার জন্য এটি অত্যন্ত কার্যকরী একটি পদক্ষেপ। আমাদের দেশের দরিদ্রদের সাহায্য করার এ বিধান প্রয়োগ করা যায়। দরিদ্র আইনে দারিদ্র্যাবস্থা ও ভিক্ষাবৃত্তি দূর করতে সরকারের দায়িত্ব নিশ্চিত করা হয়। আমাদের দেশের সরকারও দারিদ্র্য বিমোচনে এ ধরনের কর্মসূচি গ্রহণ করতে পারে। ১৬০১ সালের দরিদ্র আইন অনুযায়ী আমাদের দেশেও দরিদ্রদের শ্রেণিবিভাগ করে সাহায্যদানের ব্যবস্থা গ্রহণ করা যায়। এক্ষেত্রে অক্ষম দরিদ্ররা সাহায্য পাবে। আর ছদ্মবেশী সক্ষম দরিদ্রদের জন্য কর্মসংস্থানের ব্যবস্থা করা যাবে। আমাদের দেশের সরকার দরিদ্রদের সাহায্য করার জন্য তাদের সচ্ছল আত্মীয়-স্বজনদের বাধ্য করতে পারে। যেসব দরিদ্রদের সচ্ছল আত্মীয়-স্বজন থাকবে না তাদের দায়িত্ব সরকার গ্রহণ করতে পারে। এছাড়া আমাদের দেশের সরকারকে আইনের মাধ্যমে ভিক্ষাবৃত্তি কঠোরভাবে নিষিদ্ধ ঘোষণা এবং ভিক্ষুকদের কর্মসংস্থানের জন্য প্রয়োজনীয় পদক্ষেপ গ্রহণ করতে হবে। এ কর্মসূচি আমাদের দেশের ভিক্ষাবৃত্তি দূর করতে সহায়ক হবে। সার্বিক আলোচনার প্রেক্ষিতে বলা যায়, আমাদের দেশের দারিদ্র্যাবস্থা ও ভিক্ষাবৃত্তি দূর করার জন্য ১৬৭১ সালের দরিদ্র আইনটি কার্যকর ভূমিকা রাখতে সক্ষম।"
        }
      ]
    }
  ]
}