{
  "title": "আইডিয়াল কলেজ, মতিঝিল ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মামুন রাজশাহী বিশ্ববিদ্যালয়ে পড়াশোনা করে। ছুটিতে বাড়ি এসে তার বাল্যবন্ধু তারেকের সাথে সময় কাটায়। তারেক মামুনকে তার পড়ার বিষয়ে জিজ্ঞেস করলে মামুন এমনভাবে সাহায্য করে, যাতে সে নিজেই নিজের সম্পদের সর্বোত্তম ব্যবহার করে সমস্যার সমাধান নিজেকে করতে পারে। অতীত কাল থেকে বর্তমান সময়ে এর গুরুত্ব বৃদ্ধি পাচ্ছে।",
      "tag": "ISCM 23",
      "sub_questions": [
        {
          "label": "ক",
          "question": "Introduction to Social Welfare গ্রন্থের লেখক কে?",
          "explanation": "'Introduction to Social Welfare' গ্রন্থের লেখক হলেন W. A. Friedlander ।"
        },
        {
          "label": "খ",
          "question": "সমাজকর্ম ধারণাটি ব্যাখ্যা করো।",
          "explanation": "সমাজকর্ম হলো বৈজ্ঞানিক পদ্ধতিনির্ভর এমন একটি সাহায্যকারী পেশা যা সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। সাহায্যকারী পেশা হিসেবে সমাজকর্ম বিশ্বজুড়ে স্বীকৃত। এটি সুসংগঠিত সমাজকল্যাণ ব্যবস্থার বৈজ্ঞানিক প্রক্রিয়া। এর মূল লক্ষ্য সমাজের বিভিন্ন সমস্যা সমাধানে সাহায্য করা। সমাজকর্ম বিভিন্ন পদ্ধতির মাধ্যমে ব্যক্তি, দল ও সমষ্টির সমস্যা সমাধানে মানুষকে সাহায্য করে।"
        },
        {
          "label": "গ",
          "question": "মামুনের পঠিত বিষয়ের পরিচয় ব্যাখ্যা করো।",
          "explanation": "নিম্নের অনুরূপ মামুনের পঠিত বিষয়টি হচ্ছে সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধানে উন্নয়নে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে সামাজিক পরিবেশের সাথে সামঞ্জস্য স্থাপনে সক্ষম করে তোলা সমাজকর্মের অন্যতম উদ্দেশ্য। উদ্দীপকের রাজশাহী বিশ্ববিদ্যালয়ের ছাত্র মামুন বাল্যবন্ধু তারেকের সাথে কথোপকথনের সময় নিজের পঠিত বিষয় সম্পর্কে ধারণা দেয়। মামুন যে বিষয়ে পড়ছে সেটি সমস্যাগ্রস্ত মানুষকে এমনভাবে সাহায্য করে যাতে সে নিজস্ব সম্পদের সর্বোত্তম ব্যবহারের মাধ্যমে সমস্যার সমাধান করতে পারে। ধরনগত দিক থেকে মামুনের পঠিত বিষয় হলো সমাজকর্ম। কেননা, সমাজকর্ম এমন একটি বিষয় যা সমস্যাগ্রস্ত মানুষকে নিজস্ব সম্পদের সর্বোত্তম ব্যবহারের মাধ্যমে সমস্যা সমাধানে সক্ষম করে তোলে। তাই বলা যায়, উদ্দীপকে উল্লেখিত বিষয়টি হচ্ছে সমাজকর্ম।"
        },
        {
          "label": "ঘ",
          "question": "মামুনের পঠিত বিষয়টির গুরুত্ব দিন দিন বৃদ্ধি পাচ্ছে কথাটির যথার্থতা মূল্যায়ন করো।",
          "explanation": "নিম্নের অনুরূপ মামুনের পঠিত বিষয় তথা সমাজকর্মের গুরুত্ব দিন দিন বৃদ্ধি পাচ্ছে- কথাটি যথার্থ। সমাজকর্ম বৈজ্ঞানিক পদ্ধতিনির্ভর একটি সমস্যা সমাধানকারী প্রক্রিয়া। এটি এমন একটি বিজ্ঞান যা ব্যক্তি, দল এবং সমষ্টির দৈনন্দিন জীবনের বিভিন্ন আর্থ-সামাজিক সমস্যা সুসংগঠিত পদ্ধতিতে সমাধানের চেষ্টা চালায়। এক্ষেত্রে এটি নিজস্ব পদ্ধতি, নীতি, কৌশল ব্যবহার করে। সেইসাথে সমস্যাগ্রস্তদের মতামতের ভিত্তিতে সমস্যা সমাধানে উপযোগী প্রক্রিয়া উদ্ভাবন করে। এটি সমস্যাগ্রস্ত মানুষকে এমনভাবে সাহায্য করে যাতে সে নিজেই সম্পদের সর্বোত্তম ব্যবহারের মাধ্যমে সমস্যা সমাধানে সক্রিয় হয়। উদ্দীপকের মামুন সমাজকর্মে পড়াশোনা করছে। সে তার বাল্যবন্ধু তারেকের সাথে কথা প্রসঙ্গে সমাজকর্মের গুরুত্বের বিষয়টি তুলে ধরে। মামুনের বক্তব্যে বোঝা যায়, অতীতের যেকোনো সময় থেকে বর্তমানে সমাজকর্মের গুরুত্ব দিনদিন বৃদ্ধি পাচ্ছে। মামুনের কথাগুলো বিশ্লেষণ করলে দেখা যায়, সমাজকর্মের লক্ষ্য-উদ্দেশ্যগুলো সম্পূর্ণভাবে মানুষ এবং তার দৈনন্দিন জীবনের সমস্যা সমাধানকে কেন্দ্র করে আবর্তিত হয়। এছাড়া এটি ব্যক্তি, দল এবং সমষ্টির নিজস্ব সম্পদের সর্বোত্তম ব্যবহারের চেষ্টা করে এবং সমস্যাগ্রস্তদের স্বাবলম্বী হিসেবে গড়ে তোলে। একইসাথে সামাজিক পরিবর্তনের বিষয় মাথায় রেখে সমাজকর্ম মানুষের চাহিদা ও প্রয়োজন নির্ণয় এবং তা পূরণের চেষ্টা করে। আর বর্তমান সমাজে শিল্পায়ন ও নগরায়ণের প্রভাবে বিভিন্ন ধরনের নিত্যনতুন সমস্যা দেখা দিচ্ছে। এসব সমস্যা মোকাবিলায় সমাজকর্ম কার্যকর ভূমিকা রাখছে। এজন্য সাম্প্রতিক সময়ে বিশ্বে সমাজকর্মের গুরুত্ব দিন দিন বৃদ্ধি পাচ্ছে। পরিশেষে বলা যায়, বর্তমান সমস্যা সমাধান, ভবিষ্যৎ সমস্যা প্রতিরোধ এবং সচেতনতা সৃষ্টির মাধ্যমে সামাজিক উন্নয়নকে ত্বরান্বিত করার লক্ষ্যেই কাজ করে সমাজকর্ম। বিষয়টির এ বিশেষ দিকগুলোই একে বর্তমান বিশ্বে জনপ্রিয় করে তুলছে।"
        }
      ]
    },
    {
      "number": "2",
      "uddipok": "বর্তমান সময়ের একটি-আলোচিত সমস্যা অটিজম। শিশুরাই এ সমস্যায় আক্রান্ত হয় বলে সচেতন নাগরিকগণ বিষয়টির প্রতি বেশি গুরুত্ব দিচ্ছেন। এমনই একজন সচেতন নাগরিক বাদল। যিনি অটিস্টিক শিশুদের সার্বিক কল্যাণে গড়ে তুলেছেন \"অটিস্টিক কেয়ার সেন্টার।\" এখানে বিভিন্ন পরিবার থেকে আসা সব ধরনের শিশুর প্রতি সমান যত্ন নেওয়া হয়। প্রতিটি শিশুর আবেগ-অনুভূতি ও চাহিদার প্রেক্ষিতে তাদের সেবা প্রদান করা হয়।",
      "tag": "ISCM 23",
      "sub_questions": [
        {
          "label": "ক",
          "question": "মানবসেবার বিজ্ঞান কোনটি?",
          "explanation": "মানব সেবার বিজ্ঞান হলো সমাজকর্ম।"
        },
        {
          "label": "খ",
          "question": "সমাজকর্মের উদ্ভব ঘটেছে কেন?",
          "explanation": "শিল্পবিপ্লব পরবর্তী আর্থ-মনো-সামাজিক সমস্যার কার্যকর সমাধানের লক্ষ্যে সমাজকর্মের উদ্ভব হয়েছে। সামাজিক পরিবর্তনের ফলে সমাজে বসবাসরত মানুষের সামাজিক সম্পর্কের ক্ষেত্রেও পরিবর্তন দেখা দেয়। স্বাভাবিকভাবেই, সামাজিক সম্পর্কের এ গতিশীল পরিবর্তনের সাথে সামঞ্জস্য বিধানে মানুষ ব্যর্থ হয়। ফলে সমাজে সৃষ্টি হয় নানা ধরনের অসংগতি ও সমস্যা। এসব অসংগতি দূরীকরণ এবং পরিবর্তনশীল পরিবেশের সাথে মানুষকে সামঞ্জস্য বিধানে সক্ষম করে তোলার জন্যই সমাজকর্মের উদ্ভব হয়েছে।"
        },
        {
          "label": "গ",
          "question": "উদ্দীপকে সংগঠনটির কাজে সমাজকর্মের কোন বৈশিষ্ট্যগুলো ফুটে উঠেছে? ব্যাখ্যা করো।",
          "explanation": "উদ্দীপকের সংগঠনটির কাজে সমাজকর্মের গুরুত্বপূর্ণ বৈশিষ্ট্য তথা সামগ্রিক দৃষ্টিভঙ্গি পোষণ, সাহায্যার্থীর মর্যাদা ও মূল্যের স্বীকৃতি, সাহায্যার্থীর আবেগ ও চাহিদার ভিত্তিতে সেবাদান প্রভৃতি বৈশিষ্ট্য ফুটে উঠেছে। সমাজকর্ম বৈজ্ঞানিক পদ্ধতিনির্ভর একটি সাহায্যকারী পেশা। এটি সমাজের সকল শ্রেণির মানুষের সমস্যা সমাধানে উদ্যোগ গ্রহণ করে। এই ক্ষেত্রটি সমাজের সার্বিক কল্যাণের জন্য প্রথমত ব্যক্তির কল্যাণকে অগ্রাধিকার দিয়ে বিভিন্ন নীতির ভিত্তিতে সেবা দেয়। উদ্দীপকের সংগঠনটিতে এসব নীতির প্রতিফলন ঘটেছে। উদ্দীপকে দেখা যায়, অটিস্টিক শিশুদের সমাজের মূল স্রোতধারায় স্থান করে দিতে কাজ করছে 'অটিস্টিক কেয়ার সেন্টার'। এ সংগঠন সমাজের বিভিন্ন শ্রেণির পরিবার থেকে উঠে আসা সকল শিশুদের প্রতি সমান দৃষ্টিভঙ্গি পোষণ করছে, যা সমাজকর্মের সামগ্রিক দৃষ্টিভঙ্গি পোষণের নামান্তর। আবার সংগঠনটি প্রতিটি শিশুর মূল্য ও মর্যাদার প্রতি খেয়াল রেখে তাদের আবেগ, অনুভূতি ও চাহিদার প্রেক্ষিতে সেবা দেয়। সমাজকর্মও সাহায্যার্থীর চাহিদা ও প্রয়োজনের বিষয়টি মাথায় রেখে সেবা। প্রদান করে। তাই বলা যায়, উদ্দীপকের সংগঠনটির কাজে সামগ্রিক দৃষ্টিভঙ্গি পোষণ, চাহিদা ও প্রয়োজনের প্রেক্ষিতে সেবা দান, ব্যক্তির মূল্য ও মর্যাদার স্বীকৃতি প্রভৃতি বৈশিষ্ট্যগুলো ফুটে উঠেছে।"
        },
        {
          "label": "ঘ",
          "question": "উদ্দীপকে বর্ণিত বিষয়টি ছাড়াও সমাজকর্ম আরও অনেক ক্ষেত্রে কাজ করে - যুক্তিসহ মত দাও।",
          "explanation": "উদ্দীপকে উল্লিখিত বিষয়টি ছাড়াও সমাজকর্ম আরোও বিভিন্ন ক্ষেত্রে কাজ করে। সমাজকর্ম একটি প্রায়োগিক সামাজিক বিজ্ঞান। এটি বৈজ্ঞানিক পদ্ধতিতে কাজ করে। সমাজে বিদ্যমান বিভিন্ন ধরনের সমস্যা চিহ্নিতকরণ, প্রতিকার ও প্রতিরোধ করাই সমাজকর্মের মূল লক্ষ্য। এক্ষেত্রে সমাজে সচেতনতা সৃষ্টি, উন্নয়নমূলক কর্মকাণ্ড পরিচালনা এবং মানব সম্পদ উন্নয়নে সমাজকর্ম ভূমিকা রাখে। উদ্দীপকে অটিজমে আক্রান্ত শিশুদের সমস্যা মোকাবিলায় সমাজকর্মের ভূমিকার দিকটি ফুটে উঠেছে। আধুনিক সমাজের বিভিন্ন জটিল আর্থ-মনো-সামাজিক সমস্যার বিজ্ঞানভিত্তিক সমাধানে সমাজকর্মের জ্ঞান প্রয়োগ করা হয়। এক্ষেত্রে প্রথমেই সমাজকর্মের কর্মপদ্ধতি প্রয়োগের মাধ্যমে সমস্যা চিহ্নিত করা হয় এবং সে অনুযায়ী পরিকল্পনা প্রণয়ন ও বাস্তবায়ন করা হয়। সাধারণত বিভিন্ন সামাজিক সমস্যা, যেমন- দারিদ্র্য, নিরক্ষরতা, বেকারত্ব, কিশোর অপরাধ, মাদকাসক্তি প্রভৃতি মোকাবিলায় সমাজকর্ম প্রতিকার, প্রতিরোধ ও উন্নয়নমূলক কার্যক্রম গ্রহণ করে। পাশাপাশি এটি সকল স্তরের জনগোষ্ঠী বিশেষ করে পশ্চাৎপদ জনগোষ্ঠীর আর্থ-সামাজিক উন্নয়নের জন্য চাহিদাভিত্তিক সেবা কার্যক্রমও পরিচালনা করে। এর একটি প্রধান বৈশিষ্ট্য হলো সামাজিক উন্নয়নে ব্যাপক জনসচেতনতা সৃষ্টি। এক্ষেত্রে সমাজকর্ম সভা-সমিতি, আলোচনা সভা এবং বিভিন্ন প্রচার মাধ্যম ব্যবহার করে। উদ্দীপকের অটিস্টিক কেয়ার সেন্টারের মাধ্যমে বিশেষ চাহিদাসম্পন্ন শিশুদের জন্য কাজ করা হয়। অথচ পেশা হিসেবে সমাজকর্ম বহুমুখী সমস্যা সমাধানের বিভিন্ন কাজ করে। পরিশেষে বলা যায়, উদ্দীপকে সমাজকর্মের যে ক্ষেত্রের কথা উঠে এসেছে তা এর পূর্ণাঙ্গ রূপ নয়। প্রকৃতপক্ষে সমাজকর্ম এ ভূমিকা পালনে ব্যাপক কর্মক্ষেত্র নিয়ে কাজ করে।"
        }
      ]
    },
    {
      "number": "3",
      "uddipok": "বাংলাদেশের সকল চিকিৎসকদের বি.এমএ (বাংলাদেশে মেডিকেল এসোসিয়েশন) নামে প্রকাশনা বের করাসহ পেশা সংশ্লিষ্ট যাবতীয় কার্যক্রম সম্পাদনে গুরুত্বপূর্ণ ভূমিকা পালন করে। উক্ত সমিতির সদস্যপদ পেতে হলে তাকে চিকিৎসা বিষয়ে এমবিবিএস ডিগ্রিধারী হতে হয়। সংগঠনটির সামাজিক ও আইনগত ভিত্তি রয়েছে।",
      "tag": "ISCM 23",
      "sub_questions": [
        {
          "label": "ক",
          "question": "দরিদ্র আইন কমিশন কত সালে করা হয়?",
          "explanation": "দরিদ্র আইন কমিশন ১৯০৫ সালে গঠিত হয়।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকে উল্লিখিত সংগঠনটির সাথে সমাজকর্মের কোন সংগঠনের মিল পাওয়া যায়? ব্যাখ্যা করো।",
          "explanation": "উদ্দীপকে উল্লিখিত সংগঠনের সাথে জাতীয় সমাজকর্মী সমিতি বা NASW এর মিল পাওয়া যায়। মার্কিন যুক্তরাষ্ট্র ও বিশ্বের অন্যান্য দেশের সমাজকর্ম পেশার মানোন্নয়নে যুক্তরাষ্ট্রের জাতীয় সমাজকর্মী সমিতি বা NASW গুরুত্বপূর্ণ ভূমিকা পালন করে আসছে। সমাজকর্মের পেশাগত সংগঠন হিসেবে এটি ১৯৫৫ সালের ১ অক্টোবর প্রতিষ্ঠিত হয়। সংগঠনটি সমাজকর্মীদের পেশাগত মানোন্নয়ন, সমাজকর্ম অনুশীলনের আদর্শিক মান বজায় রাখা, বাস্তব উপযোগী নীতি প্রণয়ন ও বিভিন্ন সেবার মাধ্যমে পেশাদারিত্ব অর্জনে নিরসলভাবে কাজ করে যাচ্ছে। ১৯৬৯ সালে এটি পেশাদার সমাজকর্মীদের লাইসেন্স প্রদানের উদ্যোগ গ্রহণ করে। এ সময় সকল পেশাদার সমাজকর্মীকে লাইসেন্স প্রদানের শর্ত হিসাবে মাস্টার ডিগ্রি, ২ বছরের অভিজ্ঞতা ও লিখিত পরীক্ষা নির্ধারণ করা হয়েছে। উদ্দীপকে আমরা দেখতে পাই যে, বাংলাদেশের সকল চিকিৎসকদের বিএমএ বা বাংলাদেশ মেডিকেল এসোসিয়েশেন নামে একটি সংগঠন আছে যা তাদের পেশার মানোন্নয়নে, পেশার নীতিমালা, নিয়মিত প্রকাশনা বের করাসহ বিভিন্ন গুরুত্বপূর্ণ কাজ করে থাকে। সংগঠনটির সদস্য হতে হলে চিকিৎসা বিষয়ে এমবিবিএস ডিগ্রি থাকতে হয়। সংগঠনটির বৈশিষ্ট্যগুলো উপরে বর্ণিত জাতীয় সমাজকর্মী সমিতির সাথে হুবহু সাদৃশ্যপূর্ণ।"
        },
        {
          "label": "ঘ",
          "question": "সমাজকর্ম পেশার বিকাশে উক্ত সংগঠনটির ভূমিকা বিশ্লেষণ করো।",
          "explanation": "পেশাদার সমাজকর্মের উন্নয়নে উদ্দীপকে ইঙ্গিতকৃত NASW-এর ভূমিকা অপরিসীম। সমাজকর্ম পেশার মান উন্নয়নে ১৯৫৫ সালে আমেরিকার সাতটি মৌলিক পেশাগত সংগঠনের সমন্বয়ে জাতীয় সমাজকর্মী সমিতি বা NASW প্রতিষ্ঠিত হয়। সমাজকর্ম শিক্ষা পদ্ধতি ও পেশার মান বিকাশে এটি নানাবিধ কার্যাবলি সম্পাদন করে থাকে। উদ্দীপকে এ সংগঠন সম্পর্কে ইঙ্গিত দেওয়া হয়েছে। সমাজকর্মীদের রেজিস্ট্রেশন ও লাইসেন্স ব্যবস্থা NASW এর একটি গুরুত্বপূর্ণ কার্যক্রম। এটি সমাজকর্ম পেশার মানোন্নয়ন এবং সমাজকর্মীদের পেশাগত মর্যাদা বৃদ্ধির লক্ষ্যে ১৯৬১ সালে Academy of Certified Social Workers গঠন করে যার মাধ্যমে পেশাদার সমাজকর্মীদের রেজিস্ট্রেশন ও বৈধতার লাইসেন্স প্রদান করা হয়। লাইসেন্সপ্রাপ্ত ব্যক্তিগণ স্বাধীনভাবে সমাজকর্ম পেশায় নিয়োজিত হতে পারেন। এছাড়া সংগঠনটি সমাজকর্ম পেশার উন্নয়নে ১৯৬০ সালে সর্বপ্রথম নৈতিক মানদণ্ড নির্ধারণ করে যা অদ্যাবধি সমগ্র বিশ্বের সমাজকর্মীদের নিকট স্বীকৃত ও সমাদৃত। এর ওপর ভিত্তি করেই সমাজকর্ম বর্তমানে উন্নত বিশ্বের দেশগুলোতে একটি স্বতন্ত্র ও পূর্ণাঙ্গ পেশা হিসেবে প্রতিষ্ঠিত। সমাজকর্ম পেশার উন্নয়নে সংগঠনটি ১৯৫৫ সালে সংগঠনের মুখপাত্র হিসেবে একটি পত্রিকা The Social Work প্রকাশ করে। এছাড়া এটি সমাজকর্ম পেশার গুরুত্বপূর্ণ Reference গ্রন্থ Encyclopedia of Social Work, Dictionary of Social Work প্রকাশ করে এ পেশার শিক্ষাগত ভিত্তি মজবুত করতে বিশেষ ভূমিকা রাখছে। পরিশেষে বলা যায়, পেশাদার সমাজকর্মের উন্নয়নে বিভিন্ন গুরুত্বপূর্ণ কর্মসূচি গ্রহণ করার মাধ্যমে NASW গুরুত্বপূর্ণ ভূমিকা রাখছে।"
        }
      ]
    },
    {
      "number": "4",
      "uddipok": "গ্রাম থেকে শহরে চাচার বাড়িতে বেড়াতে আসে শরিফুল। শহরের আভিজাত্য এবং জীনব যাপনের সুযোগ-সুবিধার ছোঁয়া দেখে শরিফুল শহরে আসতে আগ্রহী হয়। চাচার বাসায় এক সপ্তাহ কাটিয়ে সে গ্রামে ফিরে আসে এবং পুনরায় কাজের সন্ধানে শহরে পাড়ি জমায়।",
      "tag": "ISCM 23",
      "sub_questions": [
        {
          "label": "ক",
          "question": "শিল্প বিপ্লব প্রত্যয়টির নামকরণ করেন কে?",
          "explanation": "শিল্প বিপ্লব প্রত্যয়টির নামকরণ করেন আর্নল্ড জে টয়েনবি।"
        },
        {
          "label": "খ",
          "question": "শিল্প বিপ্লবের পর কর্মসংস্থানের সুযোগ সৃষ্টি হয় কীভাবে? ব্যাখ্যা করো।",
          "explanation": "শিল্প বিপ্লব শিল্পায়নের প্রসার ঘটানোর মাধ্যমে কর্মসংস্থানের সুযোগ সৃষ্টি করে। শিল্প বিপ্লবের ফলে শিল্পায়নকে কেন্দ্র করে বহুমুখী কর্মসংস্থানের সুযোগ সৃষ্টি হয়। শিল্পভিত্তিক পেশার উদ্ভব হবার ফলে শ্রমের চলনশীলতা এবং মাথাপিছু শ্রমিকের উৎপাদন ক্ষমতা বৃদ্ধি পায়। শিল্পভিত্তিক নগরে ক্রমবর্ধমান জনসংখ্যার চাহিদা পূরণের প্রয়োজনে নতুন নতুন বাণিজ্যিক ও সেবামূলক প্রতিষ্ঠান গড়ে ওঠে। এর ফলেও কর্মসংস্থানের ব্যাপক সুযোগ সৃষ্টি হয়।"
        },
        {
          "label": "গ",
          "question": "শরিফুলকে শহরমুখী করতে যে উপাদানটি কাজ করছে তা ব্যাখ্যা করো।",
          "explanation": "শরিফুলকে শহরমুখী করতে শিল্প বিপ্লব কাজ করছে। শিল্প বিপ্লব হলো কৃষিভিত্তিক হস্তশিল্প নির্ভর অর্থব্যবস্থা থেকে শিল্প ও যান্ত্রিক উৎপাদন পদ্ধতিতে পরিবর্তনের একটি প্রক্রিয়া। এ প্রক্রিয়া অষ্টাদশ শতকে ইংল্যান্ডে শুরু হয় এবং সেখান থেকে বিশ্বের অন্যান্য অংশে বিস্তার লাভ করে। এর ফলে শিল্পভিত্তিক পেশার উদ্ভব ঘটে এবং ব্যাপক নগরায়ণ ও নতুন নতুন কর্মক্ষেত্র সৃষ্টি হয়। উদ্দীপকের শরিফুল গ্রাম থেকে শহরে চাচার বাসায় বেড়াতে আসে। সে শহরের জীবন-যাপনের সুযোগ-সুবিধা দেখে সে শহরে আসতে আগ্রহী হয়। গ্রামে ফিরে গিয়ে এক সপ্তাহ পর কাজের সন্ধানে আবার শহরে ফিরে আসে। মূলত শিল্প বিপ্লবের প্রভাবে কাজের ক্ষেত্র বৃদ্ধি পাওযায় সে পুনরায় শহরে ফিরে এসেছে। শিল্প বিপ্লব প্রত্যয়টি মূলত শিল্প ও বিপ্লব এ দুটি শব্দের সমষ্টি। এর সমন্বিত অর্থ হলো শিল্প সংক্রান্ত বিপ্লব। কায়িক শ্রম নির্ভর উৎপাদন ব্যবস্থার পরিবর্তে যন্ত্র নির্ভর উৎপাদন পদ্ধতির আবির্ভাবকেই শিল্প বিপ্লব বলা হয়। এটি একটি সুদূরপ্রসারী ও দীর্ঘসময়ব্যাপী সামাজিক বিপ্লব যা বিশ্বের অর্থনীতি, রাজনীতি, উৎপাদন ব্যবস্থা ও চিন্তাধারায় আমূল পরিবর্তন আনে।"
        },
        {
          "label": "ঘ",
          "question": "শরিফুলের কর্মকাণ্ডের সাথে শিল্পায়নের ঘনিষ্ঠ সম্পর্ক রয়েছে- বিশ্লেষণ করো।",
          "explanation": "শরিফুলের কর্মকাণ্ড অর্থাৎ তার কাজের খোঁজে শহরে পাড়ি জমানোর সাথে শিল্পায়নের ঘনিষ্ঠ সম্পর্ক রয়েছে। অষ্টাদশ শতাব্দীর মাঝামাঝি সময়ে ইংল্যান্ডে শিল্প বিপ্লবের সূচনা হয়। পরবর্তী সময়ে এটি সারাবিশ্বে ছড়িয়ে পড়ে। যার ফলে সারাবিশ্বের আর্থ-সামাজিক ক্ষেত্রে বৈপ্লবিক পরিবর্তন সাধিত হয়। উদ্দীপকের শরিফুল শিল্পবিপ্লবের প্রভাবেই শহরমুখী হয়েছে। শিল্প বিপ্লবের প্রত্যক্ষ ফল হলো শিল্পায়ন। শিল্পায়নের ফলে নগরায়ণ ঘটে ও শহরাঞ্চলে বিভিন্ন শিল্প কারখানা ও বাণিজ্যিক প্রতিষ্ঠান প্রতিষ্ঠিত হওয়ায় বহুমুখী কর্মসংস্থানের সুযোগ সৃষ্টি হয়। এটি শহরের সমাজ জীবনকে পর্যায়ক্রমে উন্নতি ও প্রগতির দিকে ধাবিত করে। এতে মানুষের মাথাপিছু আয় ও জীবনযাত্রার মান বৃদ্ধি পায়। সেইসাথে মানুষের নাগরিক জীবনের বিভিন্ন সুযোগ- সুবিধাও বৃদ্ধি পায়। তাই গ্রামের মানুষ শহর জীবনের চাকচিক্য ও কাজের সুযোগ-সুবিধার প্রতি আকৃষ্ট হয়ে শহরে চলে আসে। উদ্দীপকে শরিফুন্দ্রে ক্ষেত্রেও তাই ঘটেছে। উপরের আলোচনা থেকে বুঝা যায়, শিল্পায়নের প্রভাবেই উদ্দীপকের শরিফুল গ্রাম ছেড়ে কাজের সন্ধানে শহরে ফিরে এসেছে। তাই বলতে পারি শরিফুলের কর্মকান্ডের সাথে শিল্পায়নের ঘনিষ্ঠ সম্পর্ক আছে।"
        }
      ]
    },
    {
      "number": "5",
      "uddipok": "করোনা মহামারির কারণে জনগণের জীবনব্যবস্থায় ক্ষতিকর প্রভাব পড়েছে। জীবিকার তাগিদে কাজের সন্ধানে মানুষ'ভবঘুরের মতো এক এলাকা থেকে অন্য এলাকায় ছুটে বেড়াচ্ছে। ভিক্ষুকের সংখ্যা পূর্বের থেকে বেড়ে গেছে। বৃদ্ধ, অসুস্থ, প্রতিবন্ধী ভিক্ষুকের পাশাপাশি শিশুসহ সুস্থ- সবল ভিক্ষুকও বেড়েছে। অনুরূপ পরিস্থিতিতে যুক্তরাজ্যে এক যুগান্তকারী দরিদ্র আইন প্রণীত হয়।",
      "tag": "ISCM 23",
      "sub_questions": [
        {
          "label": "ক",
          "question": "ব্ল‍্যাক ডেথ কী",
          "explanation": "ব্ল‍্যাক ডেথ হলো প্লেগ রোগের ফলে সৃষ্ট একটি মহামারি, যা ১৩৪৬ থেকে ১৩৫৩ সালের মধ্যে সারাবিশ্বে ছড়িয়ে পড়ে।"
        },
        {
          "label": "খ",
          "question": "পেশাগত দুর্ঘটনা বলতে কী বোঝায়?",
          "explanation": "সাধারণত কর্মস্থলে কাজ করার সময় আকস্মিক যেসব দুর্ঘটনা ঘটে সেগুলোই পেশাগত দুর্ঘটনা। শিল্পবিপ্লব পরবর্তী সময়ে শিল্পকারখানাগুলোতে যন্ত্রের ব্যবহার বাড়তে থাকে। এই যান্ত্রিক উৎপাদনব্যবস্থায় শ্রমিকদের বিভিন্ন ধরনের ঝুঁকিপূর্ণ কাজে নিয়োজিত হতে হয়। এতে পেশাগত দুর্ঘটনার সম্ভাবনা বৃদ্ধি পায়। পেশাগত দুর্ঘটনার কারণে অনেক সময় শ্রমিকদের অকালমৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতা হারিয়ে ফেলে। শিল্পকারখানায় ঘটে যাওয়া এসব আকস্মিক ঘটনাই পেশাগত - দুর্ঘটনা হিসেবে চিহ্নিত হয়।"
        },
        {
          "label": "গ",
          "question": "উদ্দীপকে উল্লিখিত পরিস্থিতির সাথে যুক্তরাজ্যের কোন আইন প্রণয়নের পরিস্থিতির সাদৃশ্য রয়েছে? ব্যাখ্যা করো।",
          "explanation": "নিম্নের অনুরূপ উদ্দীপকে উল্লিখিত পরিস্থিতি মোকাবিলার জন্য ইংল্যান্ডে ১৬০১ সালে এলিজাবেথীয় দরিদ্র আইন প্রবর্তিত হয়েছিল। প্রাক-শিল্প যুগে ইংল্যান্ড দারিদ্র্য ও নানা ধরনের আর্থ-সামাজিক সমস্যায় জর্জরিত ছিল। সে সময় ক্রমবর্ধমান দারিদ্র্য সমস্যা সমাধান, ভিক্ষাবৃত্তি, ভবঘুরে সমস্যা, বেকারত্ব রোধ এবং দুস্থদের সহায়তায় বিভিন্ন আইন প্রণীত হয়। এ সকল আইনের মধ্যে ১৬০১ সালের এলিজাবেথীয় দরিদ্র আইনটি একটি গুরুত্বপূর্ণ আইন হিসেবে স্বীকৃত। উদ্দীপকে বাংলাদেশের একটি অন্যতম সামাজিক সমস্যা ভিক্ষাবৃত্তির নানা দিক উপস্থাপিত হেেছ। এই সমস্যা সমাধানে ১৯৪৩ সালের বঙ্গীয় ভবঘুরে আইনের কথাও উল্লেখ করা হয়েছে। এই আইনের মাধ্যমে সুস্থ- সবল ভিক্ষুকদের পুনর্বাসন, সংশোধন, ভিক্ষাবৃত্তি নিষিদ্ধকরণের ব্যবস্থা গৃহীত হয়। ইংল্যান্ডে সৃষ্ট অনুরূপ সমস্যার প্রেক্ষিতেই ১৬০১ সালের দরিদ্র আইন প্রবর্তিত হয়েছিল। উক্ত আইন ইংল্যান্ডের দরিদ্র জনগণের তাৎক্ষণিক অর্থনৈতিক ও আবাসন 'সমস্যা সমাধানে কার্যকর পদক্ষেপ গ্রহণ করেছিল। বিশেষ করে ভিক্ষুকদের শ্রেণিকরণ করে তাদের পুনর্বাসন, সংশোধন এবং সার্বিক সহায়তায় ১৬০১ সালের দরিদ্র আইনের মাধ্যমে সরকারিভাবে দায়িত্ব গৃহীত হয়। সুতরাং দেখা যাচ্ছে, প্রকৃতি ও উদ্দেশ্যগত দিক থেকে উদ্দীপকে উল্লিখিত আইন এবং আলোচ্য ১৬০১ সালের দরিদ্র আইন পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লিখিত আইনটি যুক্তরাজ্যের উদ্ভূত পরিস্থিতি মোকাবিলায় কী কী ব্যবস্থা গ্রহণ করেছিল? তোমার পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরূপ উদ্দীপকে উল্লিখিত আইনের মতো ইংল্যান্ডে প্রবর্তিত ১৬০১ সালের দরিদ্র আইনে ভিক্ষাবৃত্তি সমস্যার সমাধানে সুনির্দিষ্ট বিধান সন্নিবেশিত হয়েছিল। ভিক্ষাবৃত্তির সাথে কয়েক ধরনের মানুষ জড়িত থাকে। যেমন- এক শ্রেণির ভিক্ষুকেরা সবল ও কর্মক্ষম, অন্য শ্রেণির ভিক্ষুকেরা প্রকৃতপক্ষেই কাজ করতে অক্ষম। আরেক শ্রেণির ভিক্ষুকদের মধ্যে রয়েছে এতিম ও পরিত্যক্ত শিশুরা। আলোচ্য দুটি আইনেই এই তিন শ্রেণির জন্য ভিন্ন ভিন্ন সুপারিশ করা হয়েছিল। ১৬০১ সালের দরিদ্র আইনের বিধানমতে, সবল বা কর্মক্ষম ভিক্ষুকদেরকে ভিক্ষা দেওয়া কঠোরভাবে নিষিদ্ধ ছিল। এই শ্রেণির ভিক্ষুকদেরকে সংশোধনাগারে কাজ করতে বাধ্য করা হতো। কেউ অনিচ্ছা প্রকাশ করলে তাকে কারাগারে নিক্ষেপ বা কঠোর শাস্তি প্রদান করা হতো। অন্যদিকে অক্ষম দরিদ্র পর্যায়ভুক্ত অর্থাৎ যারা কাজ করতে সক্ষম ছিল না তাদেরকে দরিদ্রাগারে রাখার বিধান ছিল। সেখানে তাদের সক্ষমতা অনুযায়ী কাজ দেওয়া হতো। কারো যদি আশ্রয়ের ব্যবস্থা থাকতো তাহলে তাদেরকে সেখানে রেখে ওভারসিয়ারের মাধ্যমে সাহায্যদানের ব্যবস্থা করা হতো। আর তৃতীয় শ্রেণির ভিক্ষুকদের অর্থাৎ এতিম ও পরিত্যক্ত শিশুদেরকে কোনো নাগরিকের কাছে বিনা খরচে দত্তক দেওয়া হতো। ছেলেদের ২৪ বছর এবং মেয়েদেরকে ২১ বছর বা বিয়ের পূর্ব পর্যন্ত মনিবের বাড়িতে থাকতে হতো। উপরের আলোচনা থেকে দেখা যাচ্ছে, ১৬০১ সালের দরিদ্র আইনে ভিক্ষাবৃত্তি সমস্যা সমাধানে সুবিন্যস্ত ও কার্যকর সুপারিশ পেশ করা হয়েছিল।"
        }
      ]
    },
    {
      "number": "6",
      "uddipok": "রায়হান মানব জ্ঞানের একটি নির্দিষ্ট শাখায় উচ্চমানের জ্ঞান অর্জন করেন। তিনি ব্যবহারিক প্রশিক্ষণ ও সামাজিক দায়বদ্ধতা নিয়ে একটি প্রতিষ্ঠানের প্রতিনিধি হিসেবে দায়িত্ব পালন করেন। তারই বাল্যবন্ধু রতন জীবিকার তাগিদে কখনো নৌকার মাঝি, কখনো দিনমজুর, আবার কখনো রিক্সা চালায়।",
      "tag": "ISCM 23",
      "sub_questions": [
        {
          "label": "ক",
          "question": "মূল্যবোধ কী ?",
          "explanation": "মূল্যবোধ হলো একটি মানবদণ্ড, যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "আত্মনিয়ন্ত্রণ অধিকার বলতে কী বোঝায়?",
          "explanation": "আত্মনিয়ন্ত্রণ অধিকার (Right of Self-determination) বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের (Self-determination) সুযোগকে বোঝায়। আত্মনিয়ন্ত্রণ অধিকার সমাজকর্মের গুরুত্বপূর্ণ একটি মূল্যবোধ। ব্যক্তির পছন্দ, চাহিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এ অধিকার গুরুত্বপূর্ণ ভূমিকা পালন করে। এ অধিকার ব্যক্তির আত্মনির্ভরতা বৃদ্ধির মাধ্যমে জীবনকে অর্থবহ করে তোলে।"
        },
        {
          "label": "গ",
          "question": "উদ্দীপকে রায়হান ও রতনের জীবিকার পরিচয় ব্যাখ্যা করো।",
          "explanation": "রায়হানের জীবিকাটি হলো পেশা আর রতনের জীবিকাটি হলো বৃত্তি। পেশা এবং বৃত্তি উভয়েই জীবনধারণের উপায়কে নির্দেশ করে। তবে পেশা বলতে কোনো বিশেষ ক্ষেত্রে নির্দিষ্ট বৈশিষ্ট্য, দক্ষতা, নৈপুণ্য এবং বিশেষ জ্ঞানসম্পন্ন বৃত্তিকে বোঝায়। আর বৃত্তি বলতে জীবন ধারণের সাধারণ উপায়কে বোঝায়, যেখানে উচ্চতর তাত্ত্বিক শিক্ষা, ব্যবহারিক প্রশিক্ষণ ও পেশাগত মূল্যবোধের প্রয়োজন হয় না। উদ্দীপকে রায়হান মানব জ্ঞানের একটি নির্দিষ্ট শাখায় উচ্চমানের জ্ঞান অর্জন করেন। তিনি ব্যবহারিক প্রশিক্ষণ ও সামাজিক দায়বদ্ধতা নিয়ে একটি প্রতিষ্ঠানের প্রতিনিধি হিসেবে দায়িত্ব পালন করেন। রায়হানের জীবিকা নির্বাহের এই উপায়কে পেশা হতে হলে তার কিছু বৈশিষ্ট্য থাকতে হয়। পেশার জন্য প্রয়োজন হয় জ্ঞানের নির্দিষ্ট শাখায় উচ্চমানের জ্ঞান ও ব্যবহারিক প্রশিক্ষণ, সামাজিক দায়বদ্ধতা, পেশাগত মূল্যবোধ ও পেশাগত প্রতিষ্ঠান। রায়হানের কাজে সবগুলো বৈশিষ্ট্যই উপস্থিত। অন্যদিকে, জীবিকার তাগিদে রতন কখনো নৌকার মাঝি, কখনো দিনমজুর, আবার কখনো রিক্সা চালান। রতনের এই জীবিকা নির্বাহের উপায় বৃত্তিকে নির্দেশ করে। বৃত্তি সহজে পরিবর্তন করা যায়। বৃত্তির জন্য পেশাগত মূলবোধ মেনে চলার প্রয়োজন নেই। উপরের আলোচনা থেকে তাই বলা যায় রতনের জীবিকাটি হলো বৃত্তি, অপরদিকে রায়হানের জীবিকাটি হলো পেশা।"
        },
        {
          "label": "ঘ",
          "question": "উদ্দীপকে 'রায়হানের জীবিকার্জনের পন্থাটি বিশেষ বৈশিষ্ট্যমণ্ডিত'- উক্তিটি বিশ্লেষণ করো।",
          "explanation": "রায়হানের জীবিকার্জনের পন্থাটি বিশেষ বৈশিষ্ট্যমণ্ডিত- মন্তব্যটি যথার্থ। উদ্দীপকে রায়হানের জীবিকা নির্বাহের উপায়টি হলো পেশা। পেশা বলতে কোনো বিশেষ ক্ষেত্রে নির্দিষ্ট বৈশিষ্ট্য, দক্ষতা, নৈপুণ্য এবং বিশেষ জ্ঞানসম্পন্ন বৃত্তিকে বোঝায়। পেশার কতগুলো বৈশিষ্ট্য এবং মূল্যবোধ থাকে যেগুলো এক পেশাকে অন্য পেশা থেকে আলাদা পরিচয় দেয়। পেশা এবং বৃত্তি উভয়ই জীবন ধারণের উপায়কে নির্দেশ করে। তবে জীবন ধারণের উপায় হিসেবে পেশা বিশেষভাবে বৈশিষ্ট্যমণ্ডিত। পেশার জন্য প্রয়োজন হয় সুশৃঙ্খল জ্ঞানভান্ডার। এটি পেশাদার ব্যক্তিকে নির্দিষ্ট বিষয়ে দায়িত্বপালনে সক্ষম করে তোলে। জ্ঞানের পাশাপাশি পেশাদার ব্যক্তির ব্যবহারিক প্রশিক্ষণ ও দক্ষতা থাকতে হয়। পেশাগত প্রতিষ্ঠান ও সমাজের জন্য জবাবদিহিতা থাকা জরুরি। রাষ্ট্রীয় কর্তৃপক্ষ আইনগত ব্যবস্থার মাধ্যমে পেশাকে স্বীকৃতি \"দেয়। যা পেশার সামাজিক স্বীকৃতিকে প্রতিষ্ঠা করে। প্রত্যেক পেশার সেবাকর্মের জন্য কতিপয় নীতিমালা ও মূল্যবোধ মেনে চলতে হয়। এতে পেশাদার ব্যক্তি নিজেকে ব্যক্তি স্বার্থের উর্ধ্বে স্থান দেয়। এতে আচরণের বাধ্যবাধকতা তৈরি হয়। এছাড়া পেশাগত. সেবাকর্মের মানরক্ষা ও পেশার মর্যাদা সমুন্নত রাখতে পেশাগত সংগঠন থাকে। সর্বোপরি, জীবকার্জনের পন্থা হিসেবে পেশার জন্য প্রয়োজন বিশেষ জ্ঞান, দক্ষতা, মূল্যবোধ, পেশাগত সংগঠন, জনকল্যাণমুখীতা ও উপার্জনশীলতা। উপরের আলোচনা থেকে তাই বলা যায়, উদ্দীপকের রায়হানের জীবিকার্জনের পন্থাটি বিশেষ বৈশিষ্ট্যমন্ডিত- মন্তব্যটি যথার্থ।"
        }
      ]
    },
    {
      "number": "7",
      "uddipok": "জনাব আশিক জামান একজন পেশাদার সমাজকর্মী। তার নিকট একজন সমস্যাগ্রস্ত ব্যক্তি আসে। জনাব আশিক সমস্যাগ্রস্ত ব্যক্তির সাথে উদ্দেশ্যমূলক সম্পর্ক গড়ে তোলেন। তিনি তাকে সমস্যা সমাধানের বিষয়ে নিজ মতামত প্রকাশের এবং সিদ্ধান্ত নেওয়ার সুযোগ দেন। এতে সমস্যাগ্রস্ত ব্যক্তি আশিক সাহেবের উপর আস্থাশীল হয়ে উঠে।",
      "tag": "ISCM 23",
      "sub_questions": [
        {
          "label": "ক",
          "question": "বৃত্তি কী ?",
          "explanation": "মানুষ তার জীবন ধারণের জন্য যেসব অর্থনৈতিক কর্মকাণ্ডে নিয়োজিত থাকে, তা-ই বৃত্তি।"
        },
        {
          "label": "খ",
          "question": "পেশা ও বৃত্তির মধ্যে পার্থক্য লেখো।",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুইটি হলো- ১. প্রতিটি পেশার ক্ষেত্রে নিজস্ব সুসংগঠিত, ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোনো বিশেষ জ্ঞানার্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "উদ্দীপকে সমাজকর্মের কোন মূল্যবোধের ইঙ্গিত রয়েছে? ব্যাখ্যা করো।",
          "explanation": "নিম্নের অনুরূপ উদ্দীপকে সমাজকর্মের অন্যতম মূল্যবোধ ব্যক্তির মূল্য ও মর্যাদার স্বীকৃতির ইঙ্গিত রয়েছে। সমাজকর্মের অন্যতম মূল্যবোধ হচ্ছে ব্যক্তির মূল্য ও মর্যাদার স্বীকৃতি।' সমাজের প্রতিটি মানুষই বিশেষ যোগ্যতাসম্পন্ন এবং মর্যাদার অধিকারী। তাই ব্যক্তি সমাজে তার যথার্থ মূল্যায়ন ও গুরুত্ব চায়। যতক্ষণ পর্যন্ত ব্যক্তির মর্যাদার যথাযথ মূল্য ও স্বীকৃতি না দেওয়া হয় ততক্ষণ পর্যন্ত তার সুপ্ত প্রতিভা বিকশিত হয় না। তাই মতামত প্রকাশ ও সিদ্ধান্ত নেওয়ার সুযোগ ব্যক্তিকে সক্রিয় করে তোলে। উদ্দীপকে এ বিষয়টিই উঠে এসেছে। উদ্দীপকের পেশাদার সমাজকর্মী জনাব আসিরের কাছে একজন সমস্যাগ্রস্ত ব্যক্তি আসলে তিনি তার যথার্থ গুরুত্ব দেন। পেশাদার সমাজকর্ম ও সাহায্যার্থীকে তার স্বীয় মর্যাদা ও পৃথক সত্তার স্বীকৃতি দানের মাধ্যমে আন্তরিকতার সাথে গ্রহণ করে। এতে ব্যক্তি সমস্যা সমাধান প্রক্রিয়ায় সক্রিয় সহযোগিতা ও অংশগ্রহণের সুযোগ লাভ করে। উদ্দীপকে সমাজকর্মী জনাব আসির সমস্যাগ্রস্ত ব্যক্তিকে মতামত প্রকাশ ও সিদ্ধান্ত নেওয়ার সুযোগ দানের মাধ্যমে তার মূল্য ও মর্যাদার স্বীকৃতি প্রদান করেছেন। তাই বলা যায়, উদ্দীপকে ব্যক্তির মূল্য ও মর্যাদার স্বীকৃতি মূল্যবোধটি নির্দেশিত হয়েছে।"
        },
        {
          "label": "ঘ",
          "question": "সমস্যাগ্রস্ত ব্যক্তির সমস্যা সমাধানে উদ্দীপকে ইঙ্গিতকৃত মূল্যবোধের গুরুত্ব বিশ্লেষণ করো।",
          "explanation": "নিম্নের অনুরূপ উদ্দীপকের সমস্যাগ্রস্ত ব্যক্তির সমস্যা সমাধানে সামাজিক মূল্য ও মর্যাদাবোধের গুরুত্ব অপরিসীম। ব্যক্তির মূল্য ও মর্যাদার স্বীকৃতি সমাজকর্মের অন্যতম মূল্যবোধ। সমাজে বসবাসকারী প্রতিটি ব্যক্তি এই বিশেষ মর্যাদার অধিকারী। ব্যক্তি যে পরিবেশে বাস করে সেখানে তার যথার্থ মূল্যায়ন প্রত্যাশা করে। ব্যক্তির অন্তর্নিহিত মূল্য ও মর্যাদার যথাযথ, স্বীকৃতি প্রদান করা হলে তার সুপ্ত প্রতিভার বিকাশ সাধিত হয়। উদ্দীপকের সমস্যাগ্রস্ত ব্যক্তিকে সমাজকর্মী নিজ মতামত প্রকাশ ও সিদ্ধান্ত গ্রহণের সুযোগ দিয়েছেন। এতে ব্যক্তি আসির সাহেবের উপর আস্থাশীল হয়ে উঠেন। সমাজকর্মে সমস্যাগ্রস্ত সাহায্যার্থীকে তার যথাযথ মর্যাদা ও পৃথক সত্তার স্বীকৃতি দানের মাধ্যমে বিশেষ গুরুত্ব দেওয়া হয়। এটি সমস্যাগ্রস্ত ব্যক্তির সমস্যা সমাধানে অতি গুরুত্বপূর্ণ বিষয়। সমস্যাগ্রস্ত ব্যক্তিকে তার সুপ্ত প্রতিভা বিকাশের সুযোগ দেওয়া হলে সে সমস্যা সমাধান প্রক্রিয়ায় সক্রিয় সহযোগিতা ও অংশগ্রহণের সুযোগ লাভ করে। এর ফলে তার আত্মবিশ্বাসও বাড়তে থাকে। এতে একদিকে যেমন ব্যক্তির নিজের সমস্যা সমাধান হয়, তেমনি সমাজেরও কল্যাণ সাধিত হয়। সমাজকর্মের এ মূল্যবোধটি তাই ব্যক্তির মধ্যে গণতান্ত্রিক ধারাকে সক্রিয় করে তোলে। উপরের আলোচনা থেকে তাই বলা যায়, সমস্যাগ্রস্ত ব্যক্তির সমস্যা সমাধানের ক্ষেত্রে ব্যক্তির মূল্য ও মর্যাদার স্বীকৃতি প্রদান গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "আনার কলি মেধাবী শিক্ষার্থী বলে পরিচিত ছিলেন। তার গ্রামে কোনো প্রাথমিক বিদ্যালয় ছিল না বলে শিশুরা শিক্ষার সুযোগ পেত না। বিশেষ করে মেয়ে শিশুরা। কারণ মেয়েরা দূরে পড়তে গেলে পর্দা নষ্ট হবে। তাই আনার কলি তার নিজ বাড়ির সামনে একটি ছোট্ট ঘরে মেয়েদের শিক্ষাদানের কাজ শুরু করেন। আজ তার গ্রামের মেয়েরা শহরেও পড়তে যায়। তার সেই ছোট্ট পাঠশালা আজ পূর্ণাঙ্গ বিদ্যালয়। তিনি নিজেও ৯ ডিসেম্বর একটি পদপ্রাপ্ত হয়েছেন।",
      "tag": "ISCM 23",
      "sub_questions": [
        {
          "label": "ক",
          "question": "বিধবা বিবাহের সাথে কার নাম ওতপ্রোতভাবে জড়িত ?",
          "explanation": "বিধবা বিবাহের সাথে ঈশ্বরচন্দ্র বিদ্যাসাগরের নাম ওতপ্রোতভাবে জড়িত।"
        },
        {
          "label": "খ",
          "question": "দানশীলতাই 'ঐতিহ্যগত সমাজ কল্যাণের মূলভিত্তি'- ব্যাখ্যা করো।",
          "explanation": "দানশীলতা ঐতিহ্যগত সমাজকল্যাণের মূলভিত্তি হিসেবে বিবেচিত। প্রাচীনকালে সামাজিক বিভিন্ন কল্যাণমূলক কর্মকাণ্ড পরিচালিত হতো ধর্ম ও দর্শনের অনুপ্রেরণা থেকে। তাছাড়া মানবতা, নৈতিকতা ও মূল্যবোধও বিশেষভাবে কার্যকর ছিল। এক্ষেত্রে দানশীলতা ছিল একটি অন্যতম প্রধান মাধ্যম। কেননা ধর্মীয় দৃষ্টিকোণ থেকে দানশীলতাভিত্তিক বিভিন্ন কার্যকলাপকে মহান করে দেখা হতো। সেইসাথে এ ধরনের কাজকে পরকালের মুক্তির উপায় হিসেবেও বিবেচনা করা হতো। এর প্রেক্ষিতেই মানুষ ধর্মীয় অনুপ্রেরণায় উদ্বুদ্ধ হয়ে দানশীলতাভিত্তিক সমাজকল্যাণের সূত্রপাত ঘটায়।"
        },
        {
          "label": "গ",
          "question": "আনার কলির কাজের সাথে যে মহীয়সী নারীর কাজের মিল পাওয়া যায় পাঠ্যপুস্তকের আলোকে তার অবদান বর্ণনা করো।",
          "explanation": "আনার কলির সাথে বেগম রোকেয়ার কাজের মিল পাওয়া যায়। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারীদের উন্নয়ন ও কল্যাণে নিজেকে উৎসর্গ করেছেন। উদ্দীপকের আনার কলিও যেন বেগম রোকেয়ার দেখানো পথেই হেঁটেছেন। আনার কলির গ্রামের তৎকালীন অবস্থা বেগম রোকেয়ার সময়কার পরিস্থিতির সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য গড়ে উঠেছে নারীদের মুক্তির জন্য কাজ করার মধ্য দিয়ে। আনার কলির তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদেরকে মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে ভূয়সী অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' প্রতিষ্ঠা করেছিলেন। পরবর্তীতে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া তিনি নারীদের কল্যাণে 'আঞ্জুমানে খাওয়াতীনে ইসলাম' নামক সমিতি গড়ে তোলেন। সুতরাং বলা যায়, আনার কলির কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকের আনার কলির মতো আরো অনেকেরই এই কাজে এগিয়ে আসা জরুরি-এ বিষয়ে তোমার মতামত দাও।",
          "explanation": "আমি মনে করি, নারী শিক্ষার বিস্তারে আনার কলির মতো আরো অনেকেরই এগিয়ে আসা উচিত। আমাদের দেশের নারীরা এখনও শিক্ষাক্ষেত্রে অনেক পিছিয়ে আছে। কারণ এ দেশের অনেক মানুষই মনে করেন মেয়েরা ঘরে থেকে সংসার সামলাবে, সন্তান লালন-পালন করবে। তাদের পড়াশোনার কোনো প্রয়োজন নেই। আবার অনেকে মনে করেন মেয়েদের বিয়ে দিলে অন্যের বাড়ি চলে যাবে। তাই তাদেরকে বেশি পড়াশোনা শিখিয়ে লাভ নেই। এসব ভ্রান্ত ধারণার কারণে আমাদের দেশের মেয়েরা শিক্ষার সুযোগ থেকে বঞ্চিত হয়। এর ফলে সামাজিক, রাজনৈতিক, অর্থনৈতিকসহ সকল ক্ষেত্রে এ দেশের নারীদের অংশগ্রহণ তুলনামূলক কম। জনসংখ্যার অর্ধেক অংশ যদি উন্নয়নমূলক কাজে অংশগ্রহণ না করে তাহলে দেশও পিছিয়ে পড়বে। এর জন্য নারী শিক্ষার বিস্তার ঘটাতে হবে। আর এ কাজের জন্য উদ্দীপকের আনার কলির মতো সমাজের সচেতন অংশকে এগিয়ে আসতে হবে। উদ্দীপকে আনার কলি ক্ষুদ্র পরিসরে নিজস্ব উদ্যোগে মেয়েদের জন্য শিক্ষা কার্যক্রম শুরু করে। পরবর্তীতে তার প্রচেষ্টায় একটি স্কুল প্রতিষ্ঠিত হয়। সেখান থেকে প্রাথমিক শিক্ষা গ্রহণ করে মেয়েরা উচ্চ শিক্ষার জন্য শহরে যায়। আনার কলির মতো সমাজের সচেতন ব্যক্তিদের উচিত নিজেদের সামর্থ্যের সর্বোচ্চ ব্যবহারের নারী শিক্ষা বিস্তারে কাজ করা। এছাড়া নারী শিক্ষার প্রয়োজনীয়তা সম্পর্কে অভিভাবকদের সচেতন করতে হবে। পরিবার ও সমাজের লোকদের নারী শিক্ষার বিস্তারে এগিয়ে আসার জন্য উদ্বুদ্ধ করতে হবে। পত্র-পত্রিকা, রেডিও, টেলিভিশনে নারী শিক্ষা সম্পর্কে বিভিন্ন সচেতনতামূলক কার্যক্রম বাড়াতে হবে। নারী শিক্ষা বিষয়ক বিভিন্ন সভা-সেমিনারের আয়োজন করতে হবে। এভাবে নারী-শিক্ষার প্রসারে গৃহীত ক্ষুদ্র ক্ষুদ্র প্রচেষ্টা একসময় দেশের নারী উন্নয়নে অগ্রণী ভূমিকা পালন করবে। পরিশেষে বলা যায়, নারী শিক্ষার প্রসারে সমাজের সকল মানুষকে এগিয়ে আসতে হবে। সচেতনতা সৃষ্টির পাশাপাশি প্রয়োজনীয় কর্মসূচি গ্রহণ করে নারীদের শিক্ষা গ্রহণে উদ্বুদ্ধ করতে হবে।"
        }
      ]
    },
    {
      "number": "9",
      "uddipok": "মাহবুবা সুলতানা একজন নতুন উদ্যোক্তা। তিনি সমাজের পিতৃমাতৃহীন শিশুদের জন্য একটি প্রতিষ্ঠান গড়ে তোলেন। মাহবুবা সুলতানা আরও চিন্তা করেন যে, যদি এমন কোনো প্রতিষ্ঠান গড়ে তোলা যেত, সেখানে কৃষকদের উদ্বৃত্ত ফসল জমা করে তা দিয়ে দুঃসময় সমস্যাগ্রস্ত মানুষকে সাহায্য করা যাবে।",
      "tag": "ISCM 23",
      "sub_questions": [
        {
          "label": "ক",
          "question": "'Inn'-এর বাংলা প্রতিশব্দ কী?",
          "explanation": "'Inn'- এর বাংলা প্রতিশব্দ হলো সরাইখানা।"
        },
        {
          "label": "খ",
          "question": "সতীদাহ প্রথা বলতে কী বোঝায়?",
          "explanation": "সতীদাহ প্রথা বলতে তৎকালীন ভারতীয় সমাজে স্বামী মারা যাওয়ার পর স্ত্রীর একই চিতায় আত্মাহুতি দিয়ে মরে যাওয়ার প্রচলিত রেওয়াজকে বোঝায়। সতীদাহ একটি বর্বর ও অমানবিক প্রথার নাম। সতীদাহ শব্দের অর্থ সতী-সাধ্বী স্ত্রী আর দাহ শব্দের অর্থ আগুনে পোড়ানো। হিন্দু সমাজে মৃত স্বামীর সাথে স্ত্রীর সহমরণ প্রথাই 'সতীদাহ' নামে পরিচিত।"
        },
        {
          "label": "গ",
          "question": "মাহবুবা সুলতানার গড়ে তোলা প্রতিষ্ঠানটির উদ্দেশ্য বর্ণনা করো।",
          "explanation": "মাহবুবা সুলতানার গড়ে তোলা প্রতিষ্ঠানটি হচ্ছে এতিমখানা। সাধারণত এতিম বলতে সেসব শিশুকে বোঝায় যাদের মা-বাবা উভয়ই কিংবা তাদের দুজনের একজন বেঁচে নেই। যে প্রতিষ্ঠানের মাধ্যমে এ ধরনের এতিম ও অসহায় শিশুদের লালন-পালনের ব্যবস্থা করা হয় তাকেই এতিমখানা বলা হয়। এখানে সাধারণত ৫ বছর বয়সী শিশুদের দায়িত্বভার গ্রহণ করা হয়। সেই সাথে পূর্ণবয়স্ক বা ১৮ বছর না হওয়া পর্যন্ত এদের ভরণ-পোষণ ও রক্ষণাবেক্ষণ করা হয়। এতিমখানা গঠনের কতগুলো সুনির্দিষ্ট উদ্দেশ্য রয়েছে। এতিমখানায় এতিম ও অসহায় শিশুদের আশ্রয় ও ন্যূনতম মৌলিক চাহিদা পূরণের ব্যবস্থা করে। এর পাশাপাশি এখানে এতিম শিশুদের সাধারণ, ধর্মীয় ও বৃত্তিমূলক শিক্ষার ব্যবস্থা করা হয়। এতিমখানা এতিমদের সুষ্ঠু সামাজিকীকরণের প্রচেষ্টা চালায়। এর ফলে তারা সুনাগরিক হিসেবে গড়ে ওঠার শিক্ষা পায়। এছাড়া এতিমখানাগুলো শিশুদের ব্যক্তিত্ব ও চরিত্র গঠনে সাহায্য করে। সেখানে এতিম শিশুদের সুপ্ত প্রতিভার বিকাশে সহায়তা করা হয়। এতিমখানাগুলো সাধারণ ও বৃত্তিমূলক শিক্ষা শেষে এতিমদের পুনর্বাসনের ব্যবস্থা গ্রহণ করে। উদ্দীপকে মাহবুবা সুলতানাও সমাজের পিতৃ-মাতৃহীন শিশুদের জন্য একটি প্রতিষ্ঠান গড়ে তোলেন। অর্থাৎ তিনি এতিমখানা প্রতিষ্ঠা করেন।"
        },
        {
          "label": "ঘ",
          "question": "উদ্দীপকে ইঙ্গিতকৃত দ্বিতীয় প্রতিষ্ঠানটির তৎকালীন সময়ের গুরুত্ব বিশ্লেষণ করো।",
          "explanation": "উদ্দীপকে ইঙ্গিতকৃত দ্বিতীয় প্রতিষ্ঠানটি হচ্ছে ধর্মগোলা। তৎকালীন সময়ে ধর্মগোলার গুরুত্ব ছিল অপরিসীম। ধর্মগোলা হলো একটি খাদ্যশস্য সংরক্ষণ পদ্ধতি। ফসল কাটার মৌসুমে কৃষকদের কাছ থেকে খাদ্যশস্য সংগ্রহ করে ধর্মগোলায় জমা রাখা হতো। অভাব বা দুর্ভিক্ষের সময় বিনা সুদে তা বিতরণের ব্যবস্থা করা হতো। তবে দুর্ভিক্ষ ছাড়াও ধর্মগোলা থেকে অভাবের সময় কৃষকদের বিনা সুদে ঋণ দেওয়া হতো। সেক্ষেত্রে শর্ত থাকতো পরবর্তী মৌসুমে ফসল উঠলে তা পরিশোধ করতে হবে। ব্রিটিশ শাসনামলে স্থানীয় জনগণের উদ্যোগে দুর্ভিক্ষ ও আপদকালীন খাদ্য সংকট মেটাতে ধর্মগোলা সৃষ্টি হয়। সেই সময়ে ব্রিটিশদের শোষণ, চিরস্থায়ী বন্দোবস্তের ফলে সৃষ্ট জমিদারি প্রথার কুফল এবং বিশ্বযুদ্ধজনিত দুর্ভিক্ষ মোকাবিলার লক্ষ্যে ধর্মগোলা গড়ে ওঠে। ধর্মগোলার মাধ্যমে অনাহারী ও অসুবিধাগ্রস্ত মানুষ আর্থিক ও খাদ্য সহায়তা পেয়ে বিপদের সময় উপকৃত হতো। তবে শুধু দুর্ভিক্ষপীড়িত জনগণের প্রাণ রক্ষার জন্যই নয়; গ্রাম্য মহাজনদের অত্যাচার প্রতিরোধেও এই ব্যবস্থা বিশেষ ভূমিকা পালন করত। উদ্দীপকের মাহবুবা সুলতানা দ্বিতীয় প্রতিষ্ঠান হিসেবে এমন একটি প্রতিষ্ঠানের চিন্তা করেছেন যেখানে কৃষকদের উদ্বৃত্ত ফসল জমা করে তা দিয়ে দুঃসময়ে সমস্যাগ্রস্ত মানুষকে সাহায্য করা যাবে। এটি ধর্মগোলাকে ইঙ্গিত করছে। উপরের আলোচনার প্রেক্ষিতে বলা যায়, উদ্দীপকে ইঙ্গিতকৃত দ্বিতীয় প্রতিষ্ঠান ধর্মগোলা অসহায় মানুষকে রক্ষা ও তৎকালীন দরিদ্র কৃষকদের কল্যাণে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "10",
      "uddipok": "কায়েস সাহেব তার মাদকাসক্ত ছেলেকে সংশোধনের জন্য একটি নিরাময় কেন্দ্রে নিয়ে গেলেন। সেখানে কর্মরত সমাজকর্মী সমাজকর্মের মৌলিক পদ্ধতির একটি প্রক্রিয়া অনুসরণ করে মাদকাসক্ত ছেলেটির সমস্যা সমাধানের চেষ্টা করেন।",
      "tag": "ISCM 23",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি তিনটি।"
        },
        {
          "label": "খ",
          "question": "সমষ্টি সংগঠন বলতে কী বোঝায়?",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টি কেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে সমাজকর্মের কোন মৌলিক পদ্ধতির ইঙ্গিত রয়েছে? ব্যাখ্যা করো।",
          "explanation": "উদ্দীপকে ব্যক্তি সমাজকর্মের ইঙ্গিত রয়েছে যা সমাজকর্মের একটি মৌলিক পদ্ধতি। পেশাদার সমাজকর্মের অন্যতম মৌলিক পদ্ধতি হচ্ছে ব্যক্তি সমাজকর্ম। এ পদ্ধতি সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। এতে ব্যক্তি নিজের সমস্যা নিজে সমাধান করে সমাজে তার যথাযথ ভূমিকা পালন করতে পারে। উদ্দীপকে দেখা যায়, কায়েস সাহেব তার মাদকাসক্ত ছেলেকে সংশোধনের জন্য নিরাময় কেন্দ্রে নিয়ে গেলে সমাজকর্মী একটি পদ্ধতি প্রয়োগ করেন। এটি ব্যক্তি সমাজকর্মকে নির্দেশ করে। ব্যক্তি সমাজকর্ম পাঁচটি উপাদানকে কেন্দ্র করে পরিচালিত হয়। যথা- ব্যক্তি বা সাহায্যার্থী, সমস্যা, সমাজকর্ম প্রতিষ্ঠান, সমাজকর্মী ও সমস্যা সমাধান প্রক্রিয়া। এই পাঁচটি উপাদানের প্রতিটিই উদ্দীপকে দৃশ্যমান। ব্যক্তি সমাজকর্মের নানা প্রয়োগক্ষেত্রের মধ্যে মাদকাসক্তি নিরাময়েও এ মৌলিক পদ্ধতিটি প্রয়োগ করা হয়ে থাকে। দেশের উদ্যমী, সম্ভাবনাময় যে যুব সমাজ দিন দিন মাদকাসক্ত হয়ে কর্মস্পৃহা হারিয়ে ফেলছে। তাদের ক্ষেত্রে ব্যক্তি সমাজকর্ম প্রয়োগ করা যায়। এতে তারা সুপ্ত প্রতিভা বিকাশের মাধ্যমে সামাজিক ভূমিকা পালনে সক্ষম হয়ে উঠছে। উদ্দীপকে ব্যক্তি সমাজকর্মের উপাদান ও প্রয়োগক্ষেত্র স্পষ্টত ফুটে উঠেছে। তাই বলা যায়, উদ্দীপকের মৌলিক পদ্ধতিটি ব্যক্তি সমাজকর্ম।"
        },
        {
          "label": "ঘ",
          "question": "'উদ্দীপকে ইঙ্গিতকৃত পদ্ধতিটি মাদকাসক্ত ছেলেটির সমস্যা সমাধানে ভূমিকা রাখতে পারে'- বিশ্লেষণ করো।",
          "explanation": "উদ্দীপকে ইঙ্গিতকৃত ব্যক্তি সমাজকর্ম পদ্ধতি মাদকাসক্ত ছেলেটির সমস্যা সমাধানে গুরুত্বপূর্ণ ভূমিকা পালন করতে পারে। ব্যক্তি সমাজকর্মে সমস্যাগ্রস্ত ব্যক্তির সমস্যা সমাধানে বেশ কিছু পদক্ষেপ গ্রহণ করা হয়। এক্ষেত্রে প্রথমেই সাহায্যার্থীর মনো-সামাজিক অনুধ্যান করা হয়ে থাকে। এর মাধ্যমে সাহায্যার্থীর পারিপার্শ্বিক অবস্থা ও তার প্রভাব। নির্ণয় করা হয়। এরপর মনো-সামাজিক অনুধ্যানের মাধ্যমে সমস্যার স্বরূপ ও প্রকৃতি নির্ণয় করা হয়। এভাবে একটি সমাধান পরিকল্পনা গ্রহণ করা হয়ে থাকে। সবশেষে গৃহিত কার্যক্রমের সফলতা ও ব্যর্থতা পরিমাপ করা হয়। এভাবে একজন সাহায্যার্থী সমস্যা সমাধানে ব্যক্তি সমাজকর্ম পদ্ধতিটি প্রয়োগ হয়ে থাকে। উদ্দীপকে একটি মাদকাসক্ত ছেলের সমস্যা সমাধানের চেষ্টা করার কথা উল্লেখ রয়েছে। এখানে ব্যক্তি সমাজকর্ম পদ্ধতি প্রয়োগের নির্দেশ পাওয়া যায়। উদ্দীপকের মাদকাসক্ত ছেলেটির সমস্যা সমাধানের জন্য ব্যক্তি সমাজকর্মের পদ্ধতিটি পর্যায়ক্রমে প্রয়োগ করা যায়। তার মনো-সামাজিক অনুধ্যানের মাধ্যমে প্রকৃত সমস্যা নির্ণয় করে একজন সমাজকর্মী সমস্যা সমাধানের ব্যবস্থা করতে পারেন। সমস্যা সমাধানের ক্ষেত্রে পারিপার্শ্বিক অবস্থার পরিবর্তন ও ব্যক্তির মধ্যে পরিবর্তনের ব্যবস্থা করতে পারেন। এভাবে মাদকাসক্ত ছেলেটির উপর ব্যক্তি সমাজকর্ম পদ্ধতির প্রয়োগ করা যায়। এতে সে সুস্থ হয়ে উঠবে। উপরের আলোচনা থেকে বলা যায়, মাদকাসক্ত ছেলেটির উপর ব্যক্তি সমাজকর্ম পদ্ধতির প্রয়োগ কার্যকর ভূমিকা রাখতে পারে।"
        }
      ]
    },
    {
      "number": "11",
      "uddipok": "জনাব রবিউল আলম একজন উচ্চশিক্ষিত ব্যক্তি। তিনি তাঁর গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নে কিছু কর্মসূচি গ্রহণ করেন। সেক্ষেত্রে সমাজকর্মের একটি মৌলিক পদ্ধতির উপাদান হিসেবে অনুসন্ধান শনাক্তকরণ, পরিকল্পনা প্রণয়ন, সেবা প্রদান মূল্যায়ন প্রভৃতি ধাপ অনুসরণ করেন।",
      "tag": "ISCM 23",
      "sub_questions": [
        {
          "label": "ক",
          "question": "সমাজকর্ম গবেষণা কী?",
          "explanation": "সমাজকর্ম গবেষণা বলতে সাধারণত সমাজকর্মের জ্ঞান ও ধারণাসমূহ প্রতিষ্ঠা, প্রসার ও সাধারণীকরণের উদ্দেশ্যে তথ্য সংগ্রহের জন্য ধারাবাহিক অনুসন্ধানকে বোঝায়।"
        },
        {
          "label": "খ",
          "question": "দল সমাজকর্ম ধারণাটি ব্যাখ্যা করো।",
          "explanation": "দল সমাজকর্ম বলতে দলভুক্ত সকল সদস্যদের সাথে শৃঙ্খলাপূর্ণ, নিয়মতান্ত্রিক ও পরিকল্পিত উপায়ে কাজ করার বিশেষ পদ্ধতিকে বোঝায়। দল সমাজকর্মের মাধ্যমে দলীয় সদস্যদের স্বাভাবিক ভূমিকা পালনে প্রতিবন্ধকতা সৃষ্টিকারী বিষয়সমূহ চিহ্নিত করা হয়। ফলে সমস্যা মোকাবিলা এবং দলীয় সদস্যদের দক্ষ জনশক্তিতে রূপান্তরের প্রক্রিয়া সহজ হয়। এক্ষেত্রে সেবা গ্রহণ ও দলের উন্নয়নে কাজ করার জন্য বৈজ্ঞানিক প্রক্রিয়া অনুসরণ করা হয়।"
        },
        {
          "label": "গ",
          "question": "উদ্দীপকে রবিউল আলম সাহেব সমাজ কর্মের কোন মৌলিক পদ্ধতির প্রক্রিয়া অনুসরণ করেছেন? ব্যাখ্যা করো।",
          "explanation": "উদ্দীপকে রবিউল আলম সমাজকর্মের অন্যতম মৌলিক পদ্ধতি সমষ্টি উন্নয়ন প্রক্রিয়া অনুসরণ করেছেন। সমাজকর্মের একটি মৌলিক পদ্ধতি হলো সমষ্টি উন্নয়ন। সাধারণত অনুন্নত বা উন্নয়নশীল দেশসমূহের অনুন্নত এলাকায় জনগণের আর্থ- সামাজিক ক্ষেত্রসহ সার্বিক অবস্থার ইতিবাচক পরিবর্তনে সমষ্টি উন্নয়ন পদ্ধতি প্রয়োগ করা হয়। সমষ্টি উন্নয়ন অনুশীলনের প্রধান ক্ষেত্র হলো অপেক্ষাকৃত স্থবির কৃষিনির্ভর গ্রামীণ সমাজ। গ্রামাঞ্চলের দরিদ্র ও ভাগ্যবিড়ম্বিত জনগণের শিক্ষা, স্বাস্থ্য, পুষ্টি, বিনোদন, যোগাযোগ ব্যবস্থা, উৎপাদন ব্যবস্থা প্রভৃতি সমষ্টি উন্নয়নের পরিধিভুক্ত। সমষ্টির সমস্যা সমাধানের ক্ষেত্রে সমষ্টি উন্নয়ন লক্ষ্যভুক্ত। জনগোষ্ঠী সম্পর্কে অনুধ্যান করা, সমস্যা চিহ্নিতকরণ, কর্মসূচি প্রণয়ন, সেবা প্রদান, মূল্যায়ন প্রভৃতি ধাপ অনুসরণ করে থাকে। উদ্দীপকের উচ্চশিক্ষিত ব্যক্তি রবিউল আলম তার গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নে কিছু কর্মসূচি গ্রহণ করেন। এক্ষেত্রে তিনি সমাজকর্মের একটি মৌলিক পদ্ধতির উপাদান হিসেবে অনুসন্ধান, শনাক্তকরণ, পরিকল্পনা প্রণয়ন, সেবা প্রদান ও মূল্যায়ন প্রভৃতি ধাপ অনুসরণ করেন। রবিউল আলমের অনুসৃত পদ্ধতিটি ওপরে বর্ণিত সমাজকর্মের মৌলিক পদ্ধতি সমষ্টি উন্নয়নের সাথে হুবহু সাদৃশ্যপূর্ণ। কেননা সমষ্টি উন্নয়ন পদ্ধতি মূলত গ্রামীণ জনগোষ্ঠীর সার্বিক উন্নয়নে প্রয়োগ করা হয়। তাই বলতে পারি, রবিউল আলম সমষ্টি উন্নয়ন পদ্ধতি অনুসরণ করেছেন।"
        },
        {
          "label": "ঘ",
          "question": "গ্রামীণ জনগোষ্ঠীর সমস্যা সমাধানে উক্ত মৌলিক পদ্ধতির উপাদানগুলি ব্যাখ্যা করো।",
          "explanation": "গ্রামীণ জনগোষ্ঠীর সমস্যা সমাধানে উক্ত পদ্ধতি অর্থাৎ সমষ্টি উন্নয়নের বেশ কয়েকটি উপাদান রয়েছে। সমাজকর্মের গুরুত্বপূর্ণ মৌলিক পদ্ধতি সমষ্টি সমাজকর্মের একটি বিশেষ ধরন হলো সমষ্টি উন্নয়ন। এটি মূলত গ্রামীণ এলাকার অনুন্নত জনগোষ্ঠীর সার্বিক কল্যাণ সাধনের উদ্দেশ্যে প্রয়োগ করা হয়। এক্ষেত্রে সমষ্টি সমাজকর্মের উপাদানগুলো ভূমিকা রাখে। উদ্দীপকের রবিউল আলম তার গ্রামের অনুন্নত জনগোষ্ঠীর শিক্ষা, স্বাস্থ্য, পুষ্টি, বিনোদন প্রভৃতির উন্নয়নের জন্য মূলত সমাজকর্মের সমষ্টি উন্নয়ন পদ্ধতি অনুসরণ করেছেন। সমাজকর্মের মৌলিক পদ্ধতি হিসেবে সমষ্টি সমাজকর্মের ৫টি মৌলিক পদ্ধতি রয়েছে। এগুলো হলো- ১. জনসমষ্টি, ২. জনসমষ্টির চাহিদা ও প্রয়োজন, ৩. প্রতিষ্ঠান, ৪. পেশাদার সমাজকর্মী, ৫. সমষ্টি সমাজকর্ম প্রক্রিয়া। এর মধ্যে সমষ্টি সমাজকর্মের মূল উপাদান হলো জনসমষ্টি। এর চাহিদা ও প্রয়োজন সমষ্টি সমাজকর্মের অন্যতম উপাদন মূলত সমষ্টির জনগণের অনুভূত চাহিদা ও প্রয়োজনকেই সমষ্টির চাহিদা ও প্রয়োজন বলা যায়। সমষ্টির চাহিদা ও প্রয়োজন মেটানোর জন্য প্রয়োজন হয় বিভিন্ন' সাহায্যকারী সংস্থা বা প্রতিষ্ঠানের, যা সমষ্টি সমাজকর্মের আরেকটি উপাদান। এসব প্রতিষ্ঠানের মাধ্যমেই সমাজকর্মীরা সমষ্টির কল্যাণে বিভিন্ন সেবামূলক প্রয়াস চালায়। এর বাইরে পেশাদার সমাজকর্মীও সমষ্টি সমাজকর্ম প্রক্রিয়া ও পদ্ধতির অন্যতম উপাদান। উপরের আলোচনা থেকে বলা যায়, গ্রামাঞ্চলের জনগোষ্ঠীর সমস্যা সমাধানে সমষ্টি সমাজকর্ম উপরের উপাদানগুলোর সমন্বয় ঘটিয়ে থাকে।"
        }
      ]
    }
  ]
}