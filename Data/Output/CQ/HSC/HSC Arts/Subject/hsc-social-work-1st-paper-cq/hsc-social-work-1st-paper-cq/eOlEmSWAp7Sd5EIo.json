{
  "title": "আইডিয়াল কলেজ, ধানমন্ডি ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সাবিনা ঢাকা বিশ্ববিদ্যালয়ের অনার্স ১ম বর্ষের শিক্ষার্থী। সে এমন একটা বিষয়ে অধ্যয়ন করছে, যা বৈজ্ঞানিক পদ্ধতি নির্ভর সাহায্যকারী পেশা হিসেবে পরিচিত। এটি ব্যক্তি, দল ও সমষ্টির নিজস্ব সম্পদের সর্বোত্তম ব্যবহারের মাধ্যমে সমস্যার স্থায়ী সমাধানের প্রচেষ্টা চালায়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "NASW-এর পূর্ণরূপ হলো- National Association of Social Workers."
        },
        {
          "label": "খ",
          "question": "",
          "explanation": "সমাজকর্মের দুইটি বৈশিষ্ট্য হলো এটি কল্যাণধর্মী এবং বিশেষ জ্ঞান ও দক্ষতানির্ভর সেবাকর্ম। সমাজকর্ম মূলত একটি কল্যাণধর্মী বিষয় ও পেশা। এখানে জাতি, ধর্ম, বর্ণ, শ্রেণি, বয়স, লিঙ্গভেদে সবাই সেবা লাভের অধিকারী। সমাজকর্ম কোনো বিশেষ শ্রেণির কল্যাণে নিয়োজিত নয়। এর আরেকটি গুরুত্বপূর্ণ বৈশিষ্ট্য হচ্ছে, এটি বিশেষ জ্ঞান ও দক্ষতানির্ভর সেবাকর্ম। অর্থাৎ সেবাকাজ সম্পাদনে সমাজকর্মীকে অবশ্যই সমাজকর্মের তাত্ত্বিক ও ব্যবহারিক জ্ঞান অর্জন করতে হয়।"
        },
        {
          "label": "গ",
          "question": "",
          "explanation": "উদ্দীপকে সাবিনার পঠিত বিষয়টি হলো সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধানে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে সামাজিক পরিবেশের সাথে সামঞ্জস্য বিধানে সক্ষম করে তোলা সমাজকর্মের অন্যতম উদ্দেশ্য। উদ্দীপকের সাবিনা ঢাকা বিশ্ববিদ্যালয়ের এমন একটি বিষয় অধ্যয়ন করছে যা বৈজ্ঞানিক পদ্ধতিনির্ভর সাহায্যকারী পেশা হিসেবে পরিচিত। সাবিনার -অধ্যয়নরত বিষয়টি সমাজকর্মকে নির্দেশ করে। 'কারণ সমাজকর্ম সম্পদের সর্বোত্তম ব্যবহারের মাধ্যমে ব্যক্তি, দল ও সমষ্টিকে বৈজ্ঞানিক উপায়ে সাহায্য করে থাকে। তাই বলা যায়, সাবিনার পঠিত বিষয়টি হলো সমাজকর্ম।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয় অর্থাৎ সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের সমস্যা মোকাবিলার মাধ্যমে তাদের আর্থ-সামাজিক উন্নয়নে সম্ভাব্য ও প্রয়োজনীয় সহায়তা প্রদানের প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধিভুক্ত। সমাজকর্মের পরিধি ব্যাপক ও বিস্তৃত। সমাজে সৃষ্ট বিভিন্ন সমস্যা মোকাবিলায় সমাজকর্মের কৌশল ও পদ্ধতি প্রয়োগ করা হয়। সমাজব্যবস্থা, মূল্যবোধ এবং সংস্কৃতি, জ্ঞানের বিভিন্ন শাখা, সামাজিক নীতি ও পরিকল্পনা প্রণয়ন, গ্রামীণ ও শহর সমাজসেবা কর্মসূচি, স্বাস্থ্য কর্মসূচি, দক্ষ কর্মী তৈরি ও উন্নয়ন, সমাজ সংস্কার ও সামাজিক আইন প্রণয়ন প্রভৃতি সমাজকর্মের পরিধির অন্তর্ভুক্ত। সমাজকর্ম মানুষের মৌলিক চাহিদা পূরণে কাজ করে। সমাজে উদ্ভূত অনাকাঙ্ক্ষিত সমস্যা মোকাবিলায় প্রতিকারমূলক ব্যবস্থা গ্রহণ করে। এটি সমাজের সার্বিক কল্যাণে বিভিন্ন প্রতিরোধমূলক ব্যবস্থা, যেমন- সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, জনস্বাস্থ্য উন্নয়ন প্রভৃতি গ্রহণ করে। পাশাপাশি বিভিন্ন সামাজিক সমস্যা মোকাবিলা এবং মানুষের মনস্তাত্ত্বিক সমস্যা সমাধানে সাহায্য করে। এছাড়া সমাজব্যবস্থা, সমাজে বসবাসরত জনসমষ্টি, সমাজে গড়ে ওঠা বিভিন্ন মূল্যবোধ ও সংস্কৃতি সমাজকর্মের পরিধিভুক্ত। সমাজকর্ম সামাজিক নীতি ও পরিকল্পনা প্রণয়নেও ভূমিকা রাখে। উপরের আলোচনা থেকে তাই বলা যায়, ব্যক্তি, দল ও সমষ্টির আর্থ-মনো-সামাজিক বিভিন্ন সমস্যার কার্যকর সমাধান সমাজকর্মের পরিধিরভুক্ত।"
        }
      ]
    },
    {
      "number": "2",
      "uddipok": "কোভিড পরবর্তীতে একটি দেশের আর্থসামাজিক সমস্যা মোকাবিলার জন্য প্রফেসর বাহাদুর হোসেনকে প্রদান করে একটি কমিটি গঠন করা হয়। তিনি অনুসন্ধান করে সমস্যার পাঁচটি কারণ চিহ্নিত করেন এবং এগুলো দূর করার জন্য পাঁচটি সুপারিশ করেন। এর আলোকে সরকার কতিপয় নিরাপত্তা মূলক কর্মসূচি গ্রহণ করে যা দেশের উন্নয়নে সুদূরপ্রসারী ভূমিকা রাখে।",
      "tag": "ISCD 25",
      "sub_questions": [
        {
          "label": "ক",
          "question": "কোন সালে দরিদ্র আইন সংস্কার করা হয়? ",
          "explanation": "১৮৩৪ সালে দরিদ্র আইন সংস্কার করা হয়।"
        },
        {
          "label": "খ",
          "question": "অক্ষমদরিদ্র বলতে কী বোঝায? ",
          "explanation": "যারা কাজ করতে সক্ষম নয় তারাই অক্ষম দরিদ্র। রুগ্ন, বৃদ্ধ, পঙ্গু, দুর্বল, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয় তারা তাদের অক্ষম দরিদ্র হিসেবে বিবেচনা করা হয়। ১৬০১ খ্রিস্টাব্দে ইংল্যান্ডে প্রণীত এলিজাবেতীয় দরিদ্র আইনে দরিদ্রদের শ্রেণীবিভাগ করে সাহায্যদানের ব্যবস্থা করা হয়। এই আইন অনুযায়ী যারা অক্ষম দরিদ্র ছিল তার এদের দরিদ্র আকারে রেখে সামর্থ্য অনুযায়ী কাজ করতে বাধ্য করা হতো। মূলত অক্ষম দরিদ্রদের ভরণ পোষণের সার্বিক দায়িত্ব সরকার বহন করত।"
        },
        {
          "label": "গ",
          "question": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে কোন রিপোর্টের সাদৃশ্য রয়েছে? ব্যাখ্যা কর।",
          "explanation": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে বিভারিজ রিপোর্টের সাদৃশ্য রয়েছে। নিচে তা উদ্দীপকের আলোকে ব্যাখ্যা করা হলো : ইংল্যান্ডে আধুনিক সামাজিক নিরাপত্তা ব্যবস্থা জন্য ১৯৪২ সালের সামাজিক নিরাপত্তামূলক কর্মসূচি ভূমিকা পালন করে। বিভারিজের সামাজিক নিরাপত্তা রিপোর্ট অনুযায়ী এ কর্মসূচি গৃহীত হয়। উদ্দীপকে একটি দেশের আর্থ-সামাজিক সমস্যার মোকাবিলার জন্য প্রফেসর বাহাদুর হোসেনকে প্রদান করে একটি কমিটি গঠন করা হয়। তিনি অনুসন্ধান করে রিপোর্ট দেন এবং পাঁচটি সমস্যা চিহ্নিত করেন। বিভারিজ রিপোর্টেও এরকম পাঁচটি প্রতিবন্ধকতার কথা উল্লেখ ছিলো। বিভারিজ রিপোর্ট অনুযায়ী তৎকালীন ইংল্যান্ডের সমাজজীবনকে দারিদ্রপীড়ি অক্টোপাসের মত জড়িয়ে রেখে ছিলো। বিভারিজের মতে এই পাঁচটি সমস্যাই ছিলো ইংল্যান্ডের সার্বিক অগ্রগতির প্রধান প্রতিবন্ধকতা। এজন্য তিনি এসব সমস্যা সমাধানের জন্য সুপারিশ করেছিলেন। সুতরাং বলা যায়, উদ্দীপকের আলোচিত রিপোর্টের সাথে বিভারিজের সাদৃশ্য রয়েছে।"
        },
        {
          "label": "ঘ",
          "question": "এ রিপোর্টের গুরুত্ব তুলে ধরো। ",
          "explanation": "উদ্দীপকে বর্ণিত রিপোর্ট ঐতিহাসিক প্রেক্ষাপট বিভারিজ রিপোর্টেকে ইঙ্গিত করে । নিচে এ রিপোর্টের গুরুত্ব তুলে ধরা হল : যুক্তরাজ্যের সামাজসেবার ক্ষেত্রে বিভারিজ রিপোর্টের সুপারিশগুলো অমূল পরিবর্তন এবং বাস্তবমূখী নতুন ধারা প্রবর্তন করে।বিভারিজ রিপোর্টে সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক ব্যবস্থা গড়ে উঠেছে। এ রিপোর্টে সুপারিশ অনুযায়ী পারিবারিক ভাতা আইন ১৯৪৫ সালে, জাতীয় বিমা আইন ১৯৪৬ সালে জাতীয় সাহায্য আইন ১৯৪৮ সালে,এবং জাতীয় স্বাস্থ্য আইন ১৯৪৬ সালে সামাজিক নিরাপত্তামূলক আইন চালু হয়। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। সামাজিক বিমা কর্মসূচি আওতায় জনগণের জন্য বিভিন্ন রকম জাতীয় বিমার সুবিধা প্রদান করা হয়। যুক্তরাজ্যের সামাজিক নিরাপত্তা কাঠামো সৃষ্টিতে ও বিশ্বব্যাপী দারিদ্র দূরীকরণে গুরুত্বপূর্ণ ভূমিকা পালন করে বিভারিজ রিপোর্ট।  সুতরাং বলা যায় যে, বিভারিজ রিপোর্ট যুক্তরাজ্য আধুনিক সমাজকল্যাণমূলক আইনের ভিত্তি রচনা এবং দারিদ্র দূরীকরণের গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "অষ্টাদশ শতাব্দির শেষ ভাগ থেকে ঊনবিংশ শতাব্দির প্রথম ভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। উদ্ভুত সমস্যা মোকাবিলায় বিজ্ঞানভিত্তিক ও পদ্ধতিনির্ভর কৌশল প্রয়োগের প্রয়োজনীয়তা দেখা দেয়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "সমাজকর্মের সূচনা হয় ইংল্যান্ডে।"
        },
        {
          "label": "খ",
          "question": "",
          "explanation": "সামাজিক বিমা বলতে ঝুঁকির বিপরীতে নাগরিকদের রক্ষায় সরকারি বা বেসরকারি সংস্থা কর্তৃক পরিচালিত অর্থনৈতিক কর্মসূচিকে বোঝায়। সাধারণত বার্ধক্য, অক্ষমতা, উপার্জনকারীর মৃত্যু, পেশাগত দুর্ঘটনা বা অসুস্থতার মতো ঝুঁকির বিপরীতে নাগরিকদের জন্য সামাজিক বিমা কর্মসূচি পরিচালিত হয়। এর উদাহরণ হলো- চাকরিজীবীদের পেনশন, কল্যাণ তহবিল, যৌথ বিমা, শ্রমিক ক্ষতিপূরণ ইত্যাদি। সামাজিক বিমার মাধ্যমে সামাজিক নিরাপত্তা ধারণার সূচনা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত যুগান্তকারী পরিবর্তনকে শিল্পবিপ্লব নামে আখ্যায়িত করা হয়। শিল্পবিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্পবিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানব সভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে বলা হয়েছে, অষ্টাদশ শতাব্দীর শেষ ভাগ থেকে উনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। এ থেকে বোঝা যায়, উদ্দীপকে শিল্পবিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্পবিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্পবিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্পবিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজকর্ম পেশার বিকাশে উদ্দীপকে ইঙ্গিতকৃত পরিবর্তন তথা শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণিদ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "4",
      "uddipok": "সাম্য টেলিভিশনের একটি চ্যানেলে একটি অনুসন্ধানিমূলক অনুষ্ঠান দেখছিল। সেখানে উপস্থাপক বিভিন্ন ধরনের ভিক্ষুকদের সাথে কথা বলে তাদের প্রকৃত অবস্থা, তুলে ধরছিলেন। দেখা গেল প্রকৃত ভিক্ষুকের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। সাম্য ইংল্যান্ডের একটি আইনের কথা শুনল, যা ভিক্ষুকদের কর্মীতে রূপান্তর করেছিলো।",
      "tag": "ISCD 25",
      "sub_questions": [
        {
          "label": "ক",
          "question": "বিভারিজ রিপোর্ট কত সালে পেশ করা হয়?",
          "explanation": "বিভারিজ রিপোর্ট ১৯৪২ সালে পেশ করা হয়।"
        },
        {
          "label": "খ",
          "question": "",
          "explanation": "শিল্পকারখানায় কর্মরত অবস্থায় যে সব দুর্ঘটনা ঘটে সেগুলোই শিল্প দুর্ঘটনা। শিল্পকারখানায় যান্ত্রিক উৎপাদন পদ্ধতিতে শ্রমিকদের ঝুঁকিপূর্ণ কাজে নিয়োজিত হতে হয়। এতে পেশাগত দুর্ঘটনার সম্ভাবনা বৃদ্ধি পায়। পেশাগত দুর্ঘটনার কারণে অনেক সময় শ্রমিকদের অকাল মৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতাও হারিয়ে ফেলে। শিল্প-কারখানায় ঘটে যাওয়া এ সব পেশাগত দুর্ঘটনাই শিল্প দুর্ঘটনার অন্তর্ভুক্ত।"
        },
        {
          "label": "গ",
          "question": "",
          "explanation": "নিম্নের অনুরূপ: সৌমের দেখা ভিক্ষুকদের জন্য ইংল্যান্ডের ১৬০১ সালের দরিদ্র আইনটি প্রযোজ্য। প্রাক-শিল্প যুগে ইংল্যান্ড বিভিন্ন ধরনের আর্থ-সামাজিক সমস্যা ও দারিদ্র্যের কষাঘাতে জর্জরিত ছিল। ষোড়শ শতাব্দী পর্যন্ত এসব সমস্যা মোকাবিলায় গৃহীত সরকারি কার্যক্রমের বেশির ভাগ ছিল শাস্তি ও দমনমূলক। তাই দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে ১৬০১ সালের দরিদ্র আইনটি প্রণয়ন করা হয়। উদ্দীপকে সৌম্য টেলিভিশনে ভিক্ষুকদের ওপর প্রচারিত একটি অনুসন্ধানমূলক অনুষ্ঠান দেখছিল। সেখানে সে দেখে, প্রকৃত ভিক্ষুকের চেয়ে ছদ্মবেশী ও ব্যবসায়ী ভিক্ষুকের সংখ্যাই বেশি। এ অবস্থা মোকাবিলায় ১৬০১ সালের দরিদ্র আইনটি কার্যকরী হবে। কারণ উক্ত আইনে প্রকৃত ভিক্ষুকদের চিহ্নিত করে তাদের সাহায্যদানের ব্যবস্থা গ্রহণ করা হতো। পাশাপাশি কর্মক্ষম ভিক্ষুকদের সংশোধনাগারে কাজ করতে বাধ্য করা হতো। এ আইনের মাধ্যমে সর্বপ্রথম ইংল্যান্ডের ইতিহাসে দরিদ্র ও ভবঘুরেদের দায়িত্ব সরকারিভাবে গ্রহণ করা হয়। ১৬০১ সালের দরিদ্র আইনে দরিদ্রদের তিনভাগে বিভক্ত করা হয়। যথা- সক্ষম দরিদ্র, অক্ষম দরিদ্র ও নির্ভরশীল শিশু। শ্রেণিবিভাগ অনুযায়ী তাদের কাজ ও সাহায্য দেওয়া হয়। পারিবারিক দায়িত্ব পালনে সক্ষম ব্যক্তিদের দায়িত্ব ও কর্তব্য পালনের বিধান এ আইনে রাখা হয়। এ আইন অনুযায়ী দরিদ্রদের আত্মীয়-স্বজনরা তাদের সাহায্য করবে। দরিদ্রদের সচ্ছল কোনো আত্মীয়-স্বজন না থাকলে তাদের দায়িত্ব সরকার গ্রহণ করতো। সক্ষম দরিদ্রদের সামর্থ্য অনুযায়ী কাজ করতে বাধ্য করা হতো। এ আইনে ভিক্ষাবৃত্তি মনোভাব কঠোরভাবে নিষিদ্ধ করা হয়। এ আইনের অধীনে দরিদ্রদের সাহায্যের জন্য বিভিন্ন 'করারোপের ব্যবস্থা করা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের প্রেক্ষাপটে দারিদ্র্য মোকাবিলায় এ ধরনের আইন অর্থাৎ ১৬০১ সালের দরিদ্র আইনটি অত্যন্ত কার্যকর হবে। প্রাক-শিল্প যুগে ইংল্যান্ডে দারিদ্র্যের কষাঘাতে জর্জরিত ছিল। 'এ সময় সরকার বিভিন্ন আইন প্রণয়নের মাধ্যমে দারিদ্র্য নিরসনের চেষ্টা করেও আশানুরূপ সাফল্য পায়নি। অবশেষে পূর্বের বিভিন্ন আইনের অভিজ্ঞতার আলোকে ১৬০১ সালের দরিদ্র আইনটি প্রণীত হয় যা দারিদ্র্য নিরসনে গুরুত্বপূর্ণ ভূমিকা রেখেছিল। উদ্দীপকের সৌম্য টেলিভিশনে ভিক্ষুকদের নিয়ে একটি অনুসন্ধানীমূলক অনুষ্ঠান দেখছিল। এ সময় সে ইংল্যান্ডের একটি আইনের কথা শুনলো যা | ভিক্ষুকদের কর্মীতে রূপান্তরিত করেছিল। এ আইনটি হলো ১৬০১ সালের দরিদ্র আইন। আমাদের দেশেও দারিদ্র্য দিনে দিনে চরম আকার ধারণ করছে। এ সমস্যা সমাধানে ১৬০১ সালের দরিদ্র আইন প্রয়োগ করা যায়। এ অনুযায়ী দরিদ্রদের চিহ্নিত করা হতো। প্রকৃত দরিদ্রদের যথাযথভাবে সাহায্য করার জন্য এটি অত্যন্ত কার্যকর একটি পদক্ষেপ। আমাদের দেশের দরিদ্রদের সাহায্য করার এ বিধান প্রয়োগ করা যায়। দরিদ্র আইনে দরিদ্রাবস্থা ও ভিক্ষাবৃত্তি দূর করতে সরকারের দায়িত্ব নিশ্চিত করা হয়। আমাদের দেশের সরকারও দারিদ্র্য বিমোচনে এ ধরনের কর্মসূচি গ্রহণ করতে পারে। ১৬০১ সালের দরিদ্র আইন অনুযায়ী আমাদের দেশেও দরিদ্রদের শ্রেণিবিভাগ করে সাহায্যদানের ব্যবস্থা গ্রহণ করা যায়। এক্ষেত্রে অক্ষম দরিদ্ররা সাহায্য পাবে। আর ছদ্মবেশী সক্ষম দরিদ্রদের জন্য কর্মসংস্থানের ব্যবস্থা করা যাবে। আমাদের দেশের সরকার দরিদ্রদের সাহায্য করার জন্য তাদের সচ্ছল আত্মীয়-স্বজনদের বাধ্য করতে পারে। যেসব দরিদ্রদের সচ্ছল আত্মীয়-স্বজন থাকবে না তাদের দায়িত্ব সরকার গ্রহণ করতে পারে। এছাড়া আমাদের দেশের সরকারকে আইনের মাধ্যমে ভিক্ষাবৃত্তি কঠোরভাবে নিষিদ্ধ ঘোষণা এবং ভিক্ষুকদের কর্মসংস্থানের জন্য প্রয়োজনীয় পদক্ষেপ গ্রহণ করতে হবে। এ কর্মসূচি আমাদের দেশের ভিক্ষাবৃত্তি দূর করতে সহায়ক হবে। সার্বিক আলোচনার প্রেক্ষিতে বলা যায়, আমাদের দেশের দরিদ্রাবস্থা ও . ডিভক্ষাবৃত্তি দূর করার জন্য ১৬০১ সালের দরিদ্র আইনটি কার্যকর ভূমিকা রাখতে সক্ষম।"
        }
      ]
    },
    {
      "number": "5",
      "uddipok": "কামাল একজন সমাজকর্মী। তিনি একটি সংস্থায় কর্মরত। দায়িত্ব পালনের ক্ষেত্রে তিনি সমাজকর্ম পেশার নিজস্ব রীতিনীতি ও আদর্শ অনুসরণ করেন-তার পেশাগত আচার-আচরণকে পরোক্ষভাবে নিয়ন্ত্রণ করে। এ ছাড়া সমস্যাগ্রস্ত ব্যক্তিকে তিনি আন্তরিকতার সাথে গ্রহণ করেন এবং সমস্যা সমাধানে সংশ্লিষ্ট ব্যক্তির মতের মূল্য ও মর্যাদা দেন। ফলে সমস্যা সমাধানের পথ সহজ হয়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "পেশা শব্দের ইংরেজি প্রতিশব্দ Profession."
        },
        {
          "label": "খ",
          "question": "",
          "explanation": "মনো-সামাজিক অনুধ্যান হলো সমস্যাগ্রস্ত ব্যক্তির সমস্যা সমাধান প্রক্রিয়ার গুরুত্বপূর্ণ স্তর,।। এ প্রক্রিয়ায় সাহায্যার্থী সম্পর্কে যে তথ্য সংগ্রহ করা হয় তা সমস্যা সমাধানকে গতিশীল করে। সমাজকর্মী পেশাগত দক্ষতা ও সচেতনতার মাধ্যমে এ কাজকে অর্থবহ করে তোলেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জামালের কর্মকাণ্ডে অনুসৃত মূল্যবোধ হলো সমাজকর্ম মূল্যবোধ। সমাজকর্ম একটি সাহায্যকারী পেশা। সমস্যাগ্রস্ত ব্যক্তি, দল ও সমষ্টিকে তাদের সমস্যা সমাধান ও উন্নয়নে সাহায্য করা এর কাজ। সমাজকর্ম অনুশীলনের বাস্তব অভিজ্ঞতার ভিত্তিতে দেশ-কালভেদে এর কিছু নিরপেক্ষ মূল্যবোধ গড়ে উঠেছে। সমাজকর্ম মূল্যবোধ বলতে যেসব আদর্শ, ধারণা, বিশ্বাস ও নীতিমালা সমাজকর্মের সর্বজনীন ভিত্তি গড়ে তুলেছে এবং যেগুলোর ভিত্তিতে সমাজকর্মের লক্ষ্য নির্ণয় ও সামগ্রিক প্রক্রিয়া পরিচালিত ও নিয়ন্ত্রিত হয় সেগুলোকে বোঝায়। উদ্দীপকে সমাজকর্মী জামাল দায়িত্বপালনের ক্ষেত্রে সমাজকর্ম পেশার নিজস্ব। রীতি-নীতি ও আদর্শ অনুসরণ করেন। এটি তার পেশাগত আচরণকে পরোক্ষভাবে নিয়ন্ত্রণ করে। সমস্যাগ্রস্ত ব্যস্তিকে তিনি আন্তরিকতার সাথে গ্রহণ করেন এবং সমস্যা সমাধানে সংশ্লিষ্ট ব্যক্তির মতের মূল্য ও মর্যাদা দেন। উদ্দীপকের সমাজকর্মী জামালের কর্মকাণ্ডে অনুসৃত মূল্যবোধ সমাজকর্ম মূল্যবোধকে নির্দেশ করে। পেশা, হিসেবে সমাজকর্মের নিজস্ব রীতি-নীতি ও আদর্শ রয়েছে। সমাজকর্ম পেশার মূল্যবোধ হিসেবে সমাজকর্মী সমস্যাগ্রস্ত ব্যক্তিকে আন্তরিকতার সাথে গ্রহণ করে এবং ব্যক্তির মতের মূল্য ও মর্যাদা দেয়। এছাড়াও সকলের সমান সুযোগ দান, স্বনির্ভরতা অর্জন, সম্পদের সদ্ব্যবহার, গোপনীয়তা রক্ষা, পারস্পরিক শ্রদ্ধাবোধ ও সহনশীলতা সমাজকর্ম পেশার মূল্যবোধ হিসেবে পরিচিত। তাই বলা যায়, উদ্দীপকে জামালের কর্মকাণ্ডে সমাজকর্ম পেশার মূল্যবোধ অনুসৃত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সাহায্যার্থীর সমস্যার কার্যকর সমাধানে উদ্দীপকে উল্লিখিত সমাজকর্মের মূল্যবোধগুলো অত্যন্ত গুরুত্বপূর্ণ। সমাজকর্ম একটি সাহায্যকারী পেশা। পেশা হিসেবে সমাজকর্মের অনেকগুলো মূল্যবোধ রয়েছে। মূল্যবোধ বলতে যেসব আদর্শ, ধারণা, বিশ্বাস ও নীতিমালা সমাজকর্মের সর্বজনীন ভিত্তি গড়ে তুলেছে এবং যেগুলোর ভিত্তিতে সমাজকর্মের লক্ষ্য নির্ণয় ও সামগ্রিক প্রক্রিয়া পরিচালিত ও নিয়ন্ত্রিত হয় সেগুলোকে সমাজকর্মের মূল্যবোধ বলা হয়। ব্যক্তির মূল্য ও মর্যাদার স্বীকৃতি, আত্মনিয়ন্ত্রণ অধিকার, সকলের সমান সুযোগ, স্বনির্ভরতা অর্জন, সম্পদের সদ্ব্যবহার, গোপনীয়তা, সামাজিক দায়িত্ববোধ, পারস্পরিক শ্রদ্ধাবোধ ও সহনশীলতা প্রভৃতি সমাজকর্ম পেশার প্রধান মূল্যবোধ। উদ্দীপকে সমাজকর্মের মূল্যবোধ অর্থাৎ ব্যক্তির মূল্য ও মর্যাদার স্বীকৃতি এবং আত্মনিয়ন্ত্রণ অধিকারের উল্লেখ রয়েছে। এ মূল্যবোধগুলো সাহায্যার্থীর সমস্যার কার্যকর সমাধানে গুরুত্বপূর্ণ ভূমিকা রাখে। সমাজকর্ম পেশা ব্যক্তির মানব মর্যাদা ও মূল্যের প্রতি সম্মান প্রদর্শন করে। সমাজকর্ম বিশ্বাস করে মানুষ হিসেবে ব্যক্তির আলাদা মর্যাদা রয়েছে। সমাজকর্মে সমস্যাগ্রস্ত ব্যক্তিকে তার স্বীয় মর্যাদা ও পৃথক সত্তার স্বীকৃতি দানের মাধ্যমে আন্তরিকভাবে গ্রহণ করা হয়। এতে ব্যক্তির সাথে সমাজকর্মীর পেশাগত সম্পর্ক সৃষ্টি হয়। ফলে ব্যক্তি তার সমস্যাগুলো স্বাচ্ছ্যন্দে প্রকাশ করতে পারে। এতে সমাজকর্মীর পক্ষে সমস্যা নির্ণয় ও সমাধান সহজ হয়। সমাজকর্মে আত্মনিয়ন্ত্রণ অধিকার একটি অন্যতম মূল্যবোধ হিসেবে বিবেচিত হয়। সমাজকর্মে বিশ্বাস করা হয় সমস্যাগ্রস্ত ব্যক্তি অন্য সবার চেয়ে নিজের সমস্যার তীব্রতা সম্পর্কে বেশি অনুভব করতে সক্ষম। একইসাথে ব্যক্তি' তার সমস্যার সঠিক সমাধান সম্পর্কেও ভালো জানেন। তাই সমস্যা সমাধানে ব্যক্তির মতের মূল্য ও মর্যাদা দেওয়া হয়। এক্ষেত্রে সমাজকর্মী সেই সমস্যাগ্রস্ত ব্যক্তিকে সিদ্ধান্ত নিতে সাহায্য করে থাকেন। এভাবে সাহায্যার্থীর সমস্যার কার্যকর সমাধান সম্ভব হয়। - উপরের আলোচনা থেকে তাই বলা যায়, সাহায্যার্থীর সমস্যার কার্যকর সমাধানে উদ্দীপকে উল্লিখিত মূল্যবোধগুলো গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "সিফাত শৈশবেই মা-বাবাকে হারিয়েছে। জগতে আপন বলতে কেউ নেই। ১৬ বছর পর্যন্ত একটি প্রতিষ্ঠান তাকে আশ্রয় দিয়ে তার ভরণপোষণ ও শিক্ষার ব্যবস্থা করে। এখানে বসবাস করেই সে বৃত্তিমূলক প্রশিক্ষণ গ্রহণ করেছে।",
      "tag": "ISCD 25",
      "sub_questions": [
        {
          "label": "ক",
          "question": "সরাইখানা কী?",
          "explanation": "সরাইখানা বলতে সাধারণত বিশ্রামাগারকে বোঝায়।"
        },
        {
          "label": "খ",
          "question": "দেবোত্তর বলতে কি বুঝায়? ",
          "explanation": "দেবোত্তর বলতে ধর্মীয় উদ্দেশ্য কোন সম্পত্তি উৎসর্গ করাকে বুঝায়। হিন্দুধর্মের বিধান অনুযায়ী পাপমুক্তি, মোক্ষলাভ, পুণ্যার্জন ও ভগবানের সন্তুষ্টি অর্জনের জন্য দেবতা বা কোন বিগ্রহের নামে ব্যক্তির সম্পত্তি আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়।"
        },
        {
          "label": "গ",
          "question": "উদ্দীপকের সিফাতের কোন ঐতিহ্যগত সমাজকল্যাণ প্রতিষ্ঠানে বেড়ে উঠেছে ? ব্যাখ্যা করো।",
          "explanation": "উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা। নিম্নে তা ব্যাখ্যা করা হলো :   যে সকল শিশুর বাবা-মা উভয়ই মারা যায় অথবা বাবা মায়ের মধ্যে যে কোন একজন মারা যায় তাদেরকে এতিম বলে। যে প্রতিষ্ঠানে এতিম এবং অনাথ শিশুদের শিক্ষা শিক্ষা ও প্রশিক্ষণের ব্যবস্থা করা হয় এবং তাদের ভরণপোষণের দায়িত্ব নেয়া হয় সেটিকে এতিমখানা বলে। সাধারণভাবে শিশুদের পাঁচ বছর বয়স থেকে শুরু করে ১৮ বছর হওয়া পর্যন্ত ভরনপোষন এবং তাদের শিক্ষা গ্রহণের সুযোগ তৈরি করার মধ্য দিয়ে এতিমখানা তাদের দায়িত্ব পালন করেন। সমাজের কল্যাণ সাধনের জন্যই মূলত এতিমখানা এই দায়িত্বটি পালন করে থাকে। এছাড়াও এতিমখানায় ছেলেমেয়েদেরকে পড়াশোনার পাশাপাশি স্বাবলম্বী হওয়ার জন্য বিভিন্ন প্রশিক্ষণ দিয়ে থাকে। যেন তারা ১৮ বছর বয়সের পর এতিমখানা থেকে যাওয়ার পর নিজের দায়িত্ব নিজেই নিতে পারে। এছাড়াও এতিমখানায় শিশুদের ব্যক্তিত্ব ও চরিত্র গঠনে সাহায্য করে। সুরাগরিক হিসেবে গড়ে উঠতে শিক্ষা দেয়।   উদ্দীপকের সিফাত ও একজন এতিম। একটি প্রতিষ্ঠানে তাকে আশ্রয় দেওয়া হয় এবং সেখানে তার ভরণপোষণ ও শিক্ষার দায়িত্ব নেয়া হয়। একই সাথে সে উক্ত প্রতিষ্ঠান থেকে বৃত্তিমূলক প্রশিক্ষণ গ্রহণ করে।   তাই বলা যায়, উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা।"
        },
        {
          "label": "ঘ",
          "question": "উক্ত প্রতিষ্ঠানটির গুরুত্ব আলোচনা কর।",
          "explanation": "উদ্দীপকে উল্লেখিত প্রতিষ্ঠানটি হচ্ছে এতিমখানা। নিম্নে এতিমখানার গুরুত্ব আলোচনা করা হলো :   সমাজকল্যাণ প্রতিষ্ঠান গুলোর মধ্যে এতিমখানা অন্যতম। যে প্রতিষ্ঠানে পিতৃমাতৃহীন, অনাথ, দুস্থ অপ্রাপ্তবয়স্ক শিশুদের লালন পালন ও শিক্ষা প্রদানের মাধ্যমে গড়ে তোলা হয় তাকে এতিমখানা বলে। এতিমখানার মাধ্যমে একটি অসহায় শিশুর মৌলিক অধিকার নিশ্চিত হয়। একটি শিশু যথাযথভাবে বেড়ে ওঠার সুযোগ পায়। ফলে সে এক দিকে যেমন সুনাগরিক হিসেবে গড়ে উঠতে পারে অন্যদিকে দেশের ও সমাজের জন্য অবদান রাখতে পারে।   এছাড়াও এতিমখানা শিশুদের সাধারণ শিক্ষার পাশাপাশি ধর্মীয় শিক্ষা প্রদান করে থাকে। যা শিশুদের ব্যক্তিত্ব ও চরিত্র গঠনের সাহায্য করে। এছাড়াও তারা শিশুদের সুপ্ত প্রতিভা বিকাশের সহায়তা করে। বিভিন্ন বৃত্তিমূলক শিক্ষার ব্যবস্থা করে। এছাড়াও তাদের পুনর্বাসনেরও ব্যবস্থা করা হয়।   সর্বোপরি বলা যায় এতিমখানা একটি অসহায় শিশুকে দক্ষ জনশক্তি ও শিক্ষিত নাগরিক রূপান্তর করতে অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "জেসমিন করিম একটি রক্ষণশীল সম্ভ্রান্ত মুসলিম পরিবারে জন্মগ্রহণ করেন। ষোল বছর বয়সে কলেজ শিক্ষক মি. করিমের সাথে তার বিয়ে হয়। স্বামীর সহযোগিতায় তিনি পড়াশোনা করেন। স্বামীর মৃত্যুর পর অনেক সম্পদের মালিক হন। তিনি নিজ গ্রামে নারীদের শিক্ষার জন্য একটি বালিকা বিদ্যালয় স্থাপন করেন। মহিলাদের সচেতন ও সংগঠিত করার লক্ষ্যে মহিলা সমিতি নামে একটি সংগঠন গড়ে তোলেন।",
      "tag": "ISCD 25",
      "sub_questions": [
        {
          "label": "ক",
          "question": "সতীদাহ প্রথা উচ্ছেদ আইন কত সালে প্রণীত হয়?",
          "explanation": "সতীদাহ প্রথা উচ্ছেদ আইন ১৮২৯ সালের ৪ ডিসেম্বর প্রণীত হয়।"
        },
        {
          "label": "খ",
          "question": "নারীর ক্ষমতায়ন বলতে কী বোঝায়?",
          "explanation": "নারীকে প্রতিটি ক্ষেত্রে সমান সুযোগ প্রদান ও সমতা নিশ্চিতকরণের মাধ্যমে বৈষম্যহীন অবস্থানে প্রতিষ্ঠিত করাই নারীর ক্ষমতায়ন। বাংলাদেশের মোট জনসংখ্যার প্রায় অর্ধেক নারী। এ কারণে নারী সমাজের উন্নয়ন ও ক্ষমতায়ন খুবই জরুরি। সামাজিক, অর্থনৈতিক, রাজনৈতিক ও প্রশাসনিক প্রতিটি ক্ষেত্রেই নারীর ক্ষমতায়ন প্রয়োজন। নারীর যাবতীয় অধিকার নিশ্চিতকরণের মাধ্যমে সমাজে নারীর ক্ষমতায়ন সম্ভব। নারীর ক্ষমতায়নের জন্য সকল ক্ষেত্রে নারীর সক্রিয় অংশগ্রহণ নিশ্চিত করতে হবে।"
        },
        {
          "label": "গ",
          "question": "উদ্দীপকে জেসমিন করিমের কর্মকাণ্ডের সাথে বাংলাদেশের। কোন বিখ্যাত সমাজ সংস্কারকের মিল রয়েছে? ব্যাখ্যা করো।",
          "explanation": "নারী উন্নয়নে অবদান রাখার দিক থেকে উদ্দীপকের জেসমিন করিমের কর্মকাণ্ড বিখ্যাত সমাজ সংস্কারক বেগম রোকেয়া সাখাওয়াত হোসেনের কর্মকাণ্ডের সাথে সাদৃশ্যপূর্ণ। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারীশিক্ষা, লিঙ্গ সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের জেসমিন করিমেরও বেগম রোকেয়ার দেখানো পথেই হেঁটেছেন। জেসমিন করিমের পারিবারিক ইতিহাস ও প্রাথমিক জীবন বেগম রোকেয়ার সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য লক্ষ্য করা যায় নারী মুক্তির জন্য কাজ করার মাধ্যমে। জেসমিন করিম তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদের মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে অসামান্য অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' এর যাত্রা শুরু করেছিলেন। পরবর্তী সময়ে স্কুলটি সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া রোকেয়া নারীদের কল্যাণে 'আঞ্জুমানে খাওয়াতীনে ইসলাম' নামে একটি সংগঠন গড়ে তোলেন। উদ্দীপকের জেসমিন করিমও মহিলাদের সচেতন ও সংগঠিত করতে মহিলা সমিতি নামে সংগঠন গড়ে তুলেছিলেন। সুতরাং বলা যায়, জেসমিন করিমের কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকে উল্লিখিত জেসমিন করিমের কর্মকাণ্ড নারী উন্নয়নে। কীভাবে সহায়তা করতে পারে? বিশ্লেষণ করো।",
          "explanation": "Hবাংলাদেশের নারীদের উন্নয়নের জন্য তাদের শিক্ষিত, অধিকার- সচেতন ও স্বাবলম্বী করে গড়ে তোলা জরুরি। আর তা করার জন্য জেসমিন করিমের কর্মকাণ্ড সহায়ক ভূমিকা রাখতে পারে। আমাদের দেশে নারীরা এখনও অবহেলিত এবং তাদের প্রাপ্য অধিকার থেকে বঞ্চিত। এর অন্যতম কারণ হলো নারীশিক্ষার অভাব এবং অধিকার সম্পর্কে তাদের অসচেতনতা। তাই এ অবস্থা থেকে উত্তরণে নারীদের মধ্যে শিক্ষার হার বৃদ্ধির পাশাপাশি নিজের অধিকার রক্ষায় তাদেরকে সচেতন করে তুলতে হবে। উদ্দীপকের জেসমিন করিম নারীমুক্তির লক্ষ্যে কাজ করছেন। তিনি তার গ্রামে বালিকা বিদ্যালয় প্রতিষ্ঠা করেছেন। তার কার্যক্রম 'নিজ গ্রামেই সীমাবদ্ধ হলেও এর সফলতা সমগ্র বাংলাদেশের নারীসমাজের জন্য অনুপ্রেরণা হিসেবে কাজ করতে পারে। বিশেষ করে জেসমিন করিম নিজের এলাকার নারীদের কুসংস্কার ও পশ্চাৎপদতা থেকে মুক্ত করার লক্ষ্যে শিক্ষার ওপর গুরুত্ব দিয়েছেন। তার এ ভূমিকা নারীমুক্তির জন্য আদর্শস্বরূপ। তাছাড়া জেসমিন করিম তার গ্রামে মহিলাদের একটি সমিতিও স্থাপন করেছেন যা নারীদের অধিকার সচেতন এবং অর্থনৈতিকভাবে স্বাবলম্বী হতে সাহায্য করবে। সারা দেশজুড়ে এ ধরনের নারী সংগঠন, সমিতি ইত্যাদি গড়ে তোলা হলে মেয়েরা আর পশ্চাৎপদ হয়ে থাকবে না। তারা নিজেদের আর্থ-সামাজিক অবস্থার উন্নয়নের পাশাপাশি জাতীয় উন্নয়নেও অবদান রাখতে সক্ষম হবে। এভাবে জেসমিন করিমের কর্মকাণ্ড এ দেশে নারী উন্নয়নের ক্ষেত্রে গুরুত্বপূর্ণ ভূমিকা রাখবে। উপরের আলোচনা থেকে বলা যায়, জেসমিন করিমের মতো সবাই আন্তরিকতার সাথে এগিয়ে এলে বাংলাদেশের নারী সমাজের উন্নয়নের কাজটি সহজ হবে।"
        }
      ]
    },
    {
      "number": "8",
      "uddipok": "সাগর সাহেব একজন সম্পদশালী ধার্মিক ব্যক্তি। তিনি নামাজ, রোজা ও হজ্জের পাশাপাশি আর একটি আর্থিক ইবাদত করেন। তিনি তার সম্পদের নির্দিষ্ট অংশ কুরআনে বর্ণিত নির্ধারিত আটটি খাতের বাইরে ব্যয় করেন না। তার এ অর্থ ব্যয় সমাজে ধনী ও দরিদ্রের বৈষম্য হ্রাস করে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "যাকাত আরবি শব্দ।"
        },
        {
          "label": "খ",
          "question": "",
          "explanation": "দেবোত্তর বলতে ধর্মীয় উদ্দেশ্যে কোনো সম্পত্তি উৎসর্গ করাকে বোঝায়। হিন্দুধর্মের বিধান অনুযায়ী পাপমোচন, মোক্ষলাভ ও ভগবানের সন্তুষ্টি অর্জনের জন্য দেবতা বা কোনো বিগ্রহের নামে ব্যক্তির সম্পত্তির আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত রমজান সাহেবের অর্থ ব্যয় দিয়ে ঐতিহ্যগত যাকাত সমাজকল্যাণ প্রতিষ্ঠানের কথা বলা হয়েছে। নিচের তা ব্যাখ্যা করা হলো : ইসলামিক অর্থনীতির মূল ভিত্তি হল যাকাত। ইসলামের ৫টি মূল স্তম্ভের মধ্যে যাকাত একটি। যাকার আরবি শব্দ এর অর্থ হলো পবিত্রতা, বিশুদ্ধতা, বৃদ্ধি পাওয়া ইত্যাদি। ইসলামি শরিয়ত অনুযায়ী, যে সকল মুসলিম ব্যক্তি নিসাব পরিমাণ সম্পদের মালিক সেই সকল ব্যক্তির সম্পদের একটি নির্দিষ্ট পরিমাণ অর্থাৎ শতকরা ২.৫ শতাংশ হারে গরীব দু:খীদের মাঝে দান করাকে যাকাত বলে। এর ফলে সমাজের দরিদ্র ও সুস্থ শ্রেণির মানুষ আর্থিকভাবে স্বাবলম্বী হওয়ার সুযোগ পায়। এইভাবে যাকাত ধানের মাধ্যমে সমাজের সম্পদ বৃদ্ধি পায় এবং আর্থিকসমস্যাগ্রস্ত ব্যক্তিরা আর্থিক সংকট কাটিয়ে উঠতে পারে।  উদ্দীপকের রমজান সাহেব একজন সম্পদশালী ধার্মিক ব্যক্তি। তিনি নামাজ রোজা ও হজের পাশাপাশি আরও একটি আর্থিক ইবাদত পালন করেন। তিনি প্রতিবছরই ধর্মীয় রীতি অনুযায়ী বাধ্যতামূলকভাবে গরিবদের মাঝে অর্থ প্রদান করেন। আর তিনি এর মাধ্যমে প্রতিবছর যাকাত ইবাদাতটি পালন করেন। কারণ যাকাত প্রদান করা ইসলামে বাধ্যতামূলক একটি ইবাদাত।  সুতরাং বলা যায় যে, উদ্দীপকে উল্লেখিত রমজান সাহেবের প্রতিবছর বাধ্যতামূলকভাবে অর্থ ব্যয় এর সাথে ইসলামের যাকাতের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপাকে উল্লিখিত অর্থ সুনির্দিষ্ট খাতে ব্যয়ের তাৎপর্য পাঠ্যপুস্তক এর আলোকে নিচে ব্যাখ্যা কর: ইসলামী অর্থনীতিকে মূল ভিত্তি হল যাকাত। যাকাত দেওয়ার মাধ্যমে ইসলামের মৌলিক ইবাদত পালন করা হয়। আর ইসলামে যাকাত দেওয়া বাধ্যতামূলক। যাকাত ব্যবসার অর্থনৈতিক ক্ষেত্রে প্রাপ্ত সম্পদ ও সুযোগ-সুবিধা বন্টনের অনুকূল পরিবেশ সৃষ্টি করে। সামাজিক প্রতিষ্ঠার উত্তম পন্থা হলো যা কাজ ভিত্তিক অর্থব্যবস্থা। যাকাতের মাধ্যমে দুঃখ অসহায় ও আর্তমানবতার কল্যান সাধন করা সমাজকল্যাণের অন্যতম লক্ষ্য। যাকাত দরিদ্র ও অসহায় শ্রেণীর মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যাকাত ব্যবস্থা চালু থাকলে যেকোনো রাষ্ট্রে অলসভাবে অর্থ জমা এবং তা থেকে প্রতি বছর যাকাত প্রদান করে জমানো টাকা হ্রাস করতে কেউ চাইবে না। ইসলামী বিধান অনুযায়ী পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য জড়িত শ্রেনীকে আর্থিক দিক দিয়ে পর্যায়ক্রমে প্রতিষ্ঠিত করা যায়। এর ফলে ধনী-দরিদ্রের বৈষম্য হ্রাস, সম্পদের সুস্থ বন্টন এবং সামাজিক ও অর্থনৈতিক উন্নয়নের গতি ত্বরান্বিত হবে। তাছাড়া মানুষ জমানো টাকা অলস ভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতেও চাই হবে। আর যাকাতের ফলে সমাজে মানুষের মধ্যে সার্বিক কল্যাণ সাধিত হবে।  সুতরাং বলা যায় যে, উদ্দীপাকে উল্লিখিত অর্থ সুনির্দিষ্ট খাতে ব্যয়ের যাকাতের ভূমিকা অপরিহার্য।"
        }
      ]
    },
    {
      "number": "9",
      "uddipok": "পারিবারিক সম্মতিতে শাপলা ও জনির বিয়ে হয়। বিয়ের কিছুদিন পর তাদের মধ্যে মনোমালিন্য দেখা যায় যা পরবর্তীতে দাম্পত্য কলহের রূপ নেয়। এই অবস্থায় শাপলা অসহায় হয়ে পড়ে এবং একজন সমাজকর্মীর শরণাপন্ন হয়।",
      "tag": "ISCD 25",
      "sub_questions": [
        {
          "label": "ক",
          "question": "সমাজকর্মের মৌলিক পদ্ধতি কয়টি? ",
          "explanation": "সমাজকর্মের মৌলিক পদ্ধতি ৩টি।"
        },
        {
          "label": "খ",
          "question": "সমষ্টির উন্নয়ন বলতে কী বোঝায়?",
          "explanation": "সমষ্টি উন্নয়ন বলতে সমষ্টির সামাজিক ও অর্থনৈতিক উন্নতির জন্য স্থানীয় জনগণ ও সরকারের যৌথ প্রচেষ্টাকে বোঝায়। সাধারণতভাবে সমষ্টি উন্নয়ন হলো একটি সমষ্টিকে বেছে নেওয়া এবং সেই সমষ্টির আর্থ -সামাজিক ব্যবস্থার উন্নয়ন সাধন করা। অন্যভাবে বলা যায়, স্বল্পোন্নত বা অনুন্নত দেশের জনসাধারণের সামাজিক অর্থনৈতিক উন্নয়নের জন্য সম্মিলিত প্রচেষ্টাই হল সমষ্টি উন্নয়ন।"
        },
        {
          "label": "গ",
          "question": "উদ্দীপকের শাপলার সমস্যার সমাধানে সমাজকর্মের কোন মৌলিক পদ্ধতি প্রয়োগ করা যেতে পারে? ব্যাখ্যা করো",
          "explanation": "উদ্দীপকের শাপলার সমস্যার সমাধানে সমাজকর্মের \"ব্যক্তি সমাজকর্ম\" মৌলিক পদ্ধতিটি প্রয়োগ করা যেতে পারে। নিম্নে তা ব্যাখ্যা করা হলো:   সমসাগ্রস্থ ব্যক্তির সুপ্ত প্রতিবাদ দক্ষতা ও ক্ষমতার বিকাশ সাধন করার সমাজকর্মে যে মৌলিক পদ্ধতিটি তাই ব্যক্তি সমাজকর্ম। এই পদ্ধতিতে সমসাগ্রস্থ ব্যক্তিকে এমনভাবে স্বাবলম্বী করে গড়ে তুলতে সহায়তা করে যাতে সে নিজেই নিজের সমস্যার সুষ্ঠু সমাধান করতে পারে। একই সাথে সামাজিক ভূমিকা পালন করতে পারে।   উদ্দীপকের শাপলার সমস্যাটি সমাধানের জন্য ব্যক্তিগত সমাজকর্ম পদ্ধতিটি প্রয়োগ করা যায়। কেননা এটি মূলত পরিবার ও শিশুকল্যাণ নিয়ে কাজ করে। এছাড়াও পারিবারিক কলহ দ্বন্দ্ব ইত্যাদি ক্ষেত্র ব্যক্তি সমাজকর্ম প্রয়োগ করা যায়। উদ্দীপকের শাপলার সমস্যাটি স্পষ্টভাবেই পারিবারিক দ্বন্দ্বকে ইঙ্গিত করছে। তাই এক্ষেত্রে ব্যক্তিগত সমাজকর্ম তাদের সমস্যা সমাধানে গুরুত্বপূর্ণ ভূমিকা রাখতে পারে। এক্ষেত্রে একজন সমাজকর্মী জনি এবং শাপলার সাথে পেশাগত সম্পর্ক সৃষ্টি করে তাদের থেকে প্রয়োজনীয় তথ্য সংগ্রহ করে এবং তাদের সমস্যা নির্ণয় করতে পারে। ফলে পরবর্তীতে সেই আলোকে সমাজকর্মের পদ্ধতি অনুসরণ করে শাপলাকে উক্ত সমস্যার সমাধানে সহায়তা করতে পারে।   তাই বলা যায়, উদ্দীপকের শাপলার সমস্যার সমাধানে সমাজকর্মের \"ব্যক্তি সমাজকর্ম\" মৌলিক পদ্ধতিটি প্রয়োগ করা যেতে পারে।"
        },
        {
          "label": "ঘ",
          "question": "উক্ত পদ্ধতির সমস্যা সমাধান প্রক্রিয়া যথাযথ  অনুসরণের মাধ্যমে সমস্যা সমাধান দ্রুততর হয় - বিশ্লেষণ কর।",
          "explanation": "ব্যক্তি সমাজকর্ম পদ্ধতি যথাযথ  অনুসরণের মাধ্যমে সমস্যা সমাধান দ্রুততর হয় - নিম্নে উক্তিটি বিশ্লেষণ করা হলো :   ব্যক্তি সমাজকর্ম সমাজকর্মের একটি মৌলিক পদ্ধতি। এক্ষেত্রে বিজ্ঞানভিত্তিক নীতিমালা ও প্রক্রিয়া ব্যবহার করে একজন ব্যক্তি কে তার সামাজিক ভূমিকা পালন সংক্রান্ত সমস্যাবলী কার্যকর ভাবে মোকাবিলা করতে সহায়তা করে। ব্যক্তি সমাজকর্ম পদ্ধতিতে সমসাগ্রস্ত ব্যক্তি ও সমাজকর্মীর মধ্যে একটি মজবুত পেশাগত সম্পর্ক তৈরি হয়। সেটি মূলত সমস্যা সমাধানে অত্যন্ত সহায়ক। একটি নির্দিষ্ট প্রক্রিয়া অনুসরণ করে ব্যক্তি সমাজকর্ম পদ্ধতির মাধ্যমে দ্রুততম সময়ে কোন একটি সমস্যার সমাধান করা যায়। এক্ষেত্রে প্রথমে একজন সমাজকর্মী সমস্যাগ্রস্ত ব্যক্তির সাথে পেশাগত সম্পর্ক গড়ে তুলতে হবে। যেন তারা একে অপরকে ভালোভাবে জানতে পারেন এবং তথ্য আদান প্রদান করতে পারেন। পরবর্তীতে সমাজকর্মী সমস্যা গোত্র ব্যক্তির সাথে কথাবার্তা এবং তথ্য আদান প্রদানের মধ্য দিয়েই বিভিন্ন গুরুত্বপূর্ণ তথ্য সংগ্রহ করবেন। যার মধ্যে দিয়ে তিনি সমস্যাটিকে সঠিকভাবে নির্ণয় করবেন এবং সেই আলোকে সমসাগ্রস্থ ব্যক্তিকে সমাধান জানাবেন। এভাবে করে অত্যন্ত অল্প সময়েই একজন সমাজকর্মী সমস্যাগ্রস্থ ব্যক্তির সমস্যার সমাধান জানাতে পারবেন।   তাই বলা যায়, ব্যক্তি সমাজকর্ম পদ্ধতি যথাযথ  অনুসরণের মাধ্যমে সমস্যা সমাধান দ্রুততর হয় উক্তিটি যথার্থ।"
        }
      ]
    },
    {
      "number": "10",
      "uddipok": "আরিফ একজন সমাজসেবক। তিনি বাংলাদেশের নারী নির্যাতন নিয়ে গবেষণা করবেন বলে ঠিক করলেন। তার বন্ধু মাসুদ তাকে বললেন, গবেষণার জন্য শুধু সমস্যা নির্বাচন করলেই হবে না, গবেষণায় আরও কতগুলো ধাপ সুষ্ঠুভাবে পরিচালনা করতে হবে, তাহলেই কাঙ্ক্ষিত ফল পাওযা যাবে। মাসুদ আরও বললেন, সমাজজীবনে সমাজকর্ম গবেষণার গুরুত্ব অনেক।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "সমাজকর্মের পেশাগত সম্পর্ককে র‍্যাপো বলে।"
        },
        {
          "label": "খ",
          "question": "",
          "explanation": "সমাজকর্মের মৌলিক পদ্ধতি বলতে সেসব কর্মপ্রক্রিয়াগুলোকে বোঝায়, যেগুলো সমস্যা সমাধানে সরাসরি এবং প্রত্যক্ষভাবে প্রয়োগ করা হয়। ব্যক্তি, দল ও সমষ্টির সমস্যা সমাধানে প্রক্রিয়ার সজো এগুলো প্রত্যক্ষভাবে জড়িত বিধায় এগুলোকে মৌলিক পদ্ধতি বলা হয়। অন্যভাবে বলা যায়, সমাজকর্মের সমস্যা সমাধান প্রক্রিয়ার সামগ্রিক কার্যক্রম এসব পদ্ধতিগুলোকে কেন্দ্র করে আবর্তিত হয় বিধায় এগুলোকে মৌলিক পদ্ধতি বলা হয়।"
        },
        {
          "label": "গ",
          "question": "",
          "explanation": "সমাজকর্ম গবেষণার অনেকগুলো ধাপ রয়েছে। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে। তার গবেষণা বিষয়ের ওপর যথেস্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে। গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। উদ্দীপকের সমাজসেবক আরিফ নারী নির্যাতন নিয়ে গবেষণা করবেন বলে মনস্থির করলে তার বন্ধু গবেষণার ধাপগুলো মেনে চলার ব্যাপারে সচেতন করেন। ওপরের আলোচনাতে আমরা গবেষনার এই ধাপগুলো সম্পর্কে জানতে পারি। এগুলো মেনে চললে গবেষণা কাজে কাঙ্ক্ষিত ফল পাওয়া সম্ভব।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'উক্ত পদ্ধতি তথা সমাজকর্ম গবেষণার গুরুত্ব বর্তমান সমাজে বেড়েই চলছে।'- কথাটি যথার্থ। সমাজকর্ম গবেষণা সামাজিক গবেষণার একটি সংস্করণ। সাধারণত সমাজকর্মের সাথে সংশ্লিষ্ট বিভিন্ন প্রশ্ন, সমস্যাবলির কারণ উদঘাটন ও সমাধান এবং সমাজকর্মের জ্ঞান ও প্রত্যয়সমূহের যথাযথ ব্যাখ্যা ও সাধারণীকরণের প্রেক্ষিতে অনুসন্ধানমূলক প্রক্রিয়াকে সমাজকর্ম গবেষণা বলা হয়। আধুনিককালে সমাজকর্ম পেশার যথাযথ অনুশীলনে সমাজকর্ম গবেষণার গুরুত্ব অপরিসীম। সমাজকর্মের মৌলিক পদ্ধতিসমূহের প্রয়োগের মাধ্যমে ব্যক্তি, দল ও সমষ্টির সমস্যার কারণ নির্ণয় এবং তা সমাধানের জন্য ধারাবাহিকভাবে বাস্তব ও তথ্যভিত্তিক পরিকল্পনা গ্রহণ ও বাস্তবায়িত কর্মসূচির যথাযথ মূল্যায়নে সমাজকর্ম গবেষণা ব্যবহার করা হয়ে থাকে। এ গবেষণার মাধ্যমে সমাজকর্ম বিষয়ে সুসংহত ও সমৃদ্ধ জ্ঞান অর্জন সম্ভব হয়। সমাজকর্ম গবেষণার মাধ্যমে সঠিকভাবে জনগণের প্রয়োজন ও সম্পদ চিহ্নিত করা যায় এবং সে অনুযায়ী তার সমস্যার সমাধান বা প্রয়োজন পূরণ করা সম্ভব। হয়। সমাজের গঠন প্রকৃতি, সামাজিক বিভিন্ন সংস্থা, প্রতিষ্ঠান, সামাজিক পরিবর্তন, সামাজিক অবস্থা, সামাজিক ও সাংস্কৃতিক উপাদান প্রভৃতি সম্পর্কে জ্ঞান অর্জনের একমাত্র মাধ্যম হিসেবে সমাজকর্ম গবেষণা বিশেষ সহায়ক ভূমিকা পালন করে। ব্যক্তি ও সমাজজীবন সম্পর্কে বস্তুনিষ্ঠ তথ্য সংগ্রহ করে ও তার ভিত্তিতে সুষ্ঠু সামাজিক নীতি ও পরিকল্পনা প্রণয়নে সমাজকর্ম গবেষণা গুরুত্বপূর্ণ ভূমিকা পালন করে। এটি বাস্তব তথ্য সরবরাহ, সমাজকল্যাণ কর্মসূচির মূল্যায়ন - ও ভবিষ্যৎ পথনির্দেশনা দানে সমাজকর্মীদের বিশেষভাবে সাহায্য করে। এর ফলে সমাজকল্যাণ বা সমাজকর্ম প্রশাসনের কার্যকারিতা এবং সমাজকর্মীদের দক্ষতা বৃদ্ধি পায়। সুতরাং বলা যায়, সামাজিক সমস্যা চিহ্নিতকরণ এবং সমাধানে সমাজকর্ম গবেষণার গুরুত্ব অপরিসীম।"
        }
      ]
    },
    {
      "number": "11",
      "uddipok": "",
      "tag": "ISCD 25",
      "sub_questions": [
        {
          "label": "ক",
          "question": "পদ্ধতি কী?",
          "explanation": "সুশৃঙ্খল ও সুপরিকল্পিত উপায়ে কোনো কাজ সম্পাদনের উপায়ই হলো পদ্ধতি।"
        },
        {
          "label": "খ",
          "question": "",
          "explanation": "সমাজকর্মের সেবা প্রদানের একটি গুরুত্বপূর্ণ নীতি হলো গ্রহণ নীতি। সমাজকর্মে সেবা প্রদানের ক্ষেত্রে সাহায্যার্থীকে আন্তরিকভাবে গ্রহণ করার প্রক্রিয়া হলো গ্রহণ নীতি। এ নীতির আলোকে সমাজকর্মী ব্যক্তিকে আন্তরিকভাবে গ্রহণ করে। গ্রহণ নীতি বলতে সাহায্যার্থীকে সাহায্য করার উদ্দেশ্যে তাকে সম্মান প্রদর্শন, ব্যক্তি মর্যাদার প্রতি গুরুত্ব প্রদান, সমস্যার যথাযথ মূল্যায়ন এবং তার প্রতি সেবাদানের সদিচ্ছাকে নির্দেশ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের কাঠামো দ্বারা ব্যক্তি সমাজকর্মের নীতিমালা প্রকাশ পেয়েছে। যেসব নীতি ও কৌশল অবলম্বন করে সমস্যাগ্রস্ত ব্যক্তির সমস্যা সমাধানে সহায়তা করা হয় তাকে ব্যক্তি সমাজকর্মের নীতি বলে। ব্যক্তি সমাজকর্ম প্রক্রিয়ার সার্বিক অর্জনের উদ্দেশ্যে বিশেষ কতগুলো মূলনীতি সাফল্য বা নীতিমালা অনুসৃত হয়। ব্যক্তি সমাজকর্মের নীতিমালাগুলোকে প্রভেদক নীতি ও সাধারণ নীতিতে ভাগ করা হয়। উদ্দীপকের ছকে ব্যক্তি সমাজকর্মের সাথে সম্পৃক্ত গ্রহণ, যোগাযোগ, অংশগ্রহণ, গোপনীয়তা প্রভৃতি পরিভাষা উল্লেখ করা হয়েছে। এই পরিভাষাগুলো ব্যক্তি সমাজকর্মের নীতিমালাকে প্রকাশ করেছে। ব্যক্তি সমাজকর্মের গ্রহণ নীতির আলোকে সাহায্যার্থীকে আন্তরিকতা, সহানুভূতি ও মর্যাদার সাথে গ্রহণ করা হয়। যোগাযোগ নীতি বলতে তথ্য বিনিময়সহ সমাজকর্মী ও সাহায্যার্থীর মাঝে ভাব, অনুভূতি ও সমস্যা সংক্রান্ত বিনিময়কে বোঝায়। যোগাযোগ নীতি একে অপরের ভূমিকা বুঝতে সহায়তা করে। ব্যক্তি সমাজকর্মের অংশগ্রহণ নীতির আলোকে ব্যক্তির সক্রিয় ও কার্যকর অংশগ্রহণ নিশ্চিত করা হয়। সাহায্যার্থীকে উৎসাহ ও এক্ষেত্রে উদ্দীপনা দিয়ে তার মাঝে আত্মবিশ্বাস সৃষ্টি করা হয়। ব্যক্তি সমাজকর্মের আরেকটি নীতি হলো গোপনীয়তার নীতি। এই নীতি অনুসরণের মাধ্যমে সমস্যাগ্রস্ত ব্যক্তি বা সাহায্যার্থীর সমস্যা সম্পর্কিত বিভিন্ন তথ্য গোপন রাখা হয় যেন সাহায্যার্থী তার তথ্য সমাজকর্মীর কাছে প্রকাশ করতে সংকোচ বোধ না করেন। পরিশেষে বলা যায়, উদ্দীপকে ব্যক্তি সমাজকর্মের গ্রহণ নীতি, যোগাযোগ নীতি, অংশগ্রহণ নীতি ও গোপনীয়তার নীতির উল্লেখ রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ব্যক্তি সমাজকর্মের সকল নীতির প্রতিফলন ঘটেনি- মন্তব্যটি যথার্থ। ব্যক্তি সমাজকর্ম কতগুলো নীতির আলোকে পরিচালিত হয়। ব্যক্তি সমাজকর্মের সার্বিক সাফল্য অনেকাংশে এই নীতিমালার উপর নির্ভর করে। ব্যক্তি সমাজকর্মে দুই ধরনের নীতিমালা প্রয়োগ করা হয়- প্রভেদক নীতি ও সাধারণ নীতি। বিভিন্ন সমস্যার ক্ষেত্রে নিরূপিত বিভিন্ন অবস্থার আলোকে প্রয়োগযোগ্য নীতিকে প্রভেদক নীতি বলা হয়। আবার, সাধারণত ব্যক্তির সাথে সমাজকর্মীর সাক্ষাতের শুরু থেকে সমগ্র প্রক্রিয়ায় যে নীতি প্রয়োগ করা হয় তাই সাধারণ নীতি। উদ্দীপকের কাঠামোতে গ্রহণ, যোগাযোগ, অংশগ্রহণ ও গোপনীয়তা নীতি উল্লেখ রয়েছে। এ নীতিগুলো ছাড়াও সমাজকর্মের আরো কতিপয় নীতি রয়েছে। এগুলো হলো ব্যক্তিস্বাতন্ত্র্যীকরণ নীতি, আত্মনিয়ন্ত্রণ নীতি, সমাজকর্মীর আত্মসচেতনতার নীতি প্রভৃতি। ব্যক্তি সমাজকর্মের ব্যক্তিস্বাতন্ত্র্যীকরণ হলো প্রত্যেক সমস্যাগ্রস্ত ব্যক্তিকে আলাদা আলাদাভাবে বিচার করে তাদের ক্ষমতা, যোগ্যতা ও সামর্থ্য অনুযায়ী সমাধান প্রক্রিয়া পরিচালনা করা। এর মাধ্যমে ভিন্ন ভিন্ন ব্যক্তির জন্য ভিন্ন ভিন্ন সমাধান চিহ্নিত করা হয়। একইভাবে ব্যক্তি সমাজকর্মে আত্মনিয়ন্ত্রণ নীতি মেনে চলা হয়। এ নীতির মাধ্যমে সাহায্যার্থীকে তার সমস্যা সমাধানের ব্যাপারে সিদ্ধান্ত গ্রহণের অধিকারের স্বীকৃতি দেওয়া হয়। এছাড়াও সমাজকর্মী হিংসা-বিদ্বেষ, কুসংস্কার, পছন্দ, আবেগ ও অনুভূতির ব্যাপারে সচেতন থাকে। এ সকল নীতিমালা অনুসরণের মাধ্যমে সমস্যার কার্যকর সমাধান পাওয়া সম্ভব হয়। উপরের আলোচনা থেকে তাই বলা যায়, উদ্দীপকে ব্যক্তি সমাজকর্মের সকল নীতির প্রতিফলন ঘটেনি।"
        }
      ]
    }
  ]
}