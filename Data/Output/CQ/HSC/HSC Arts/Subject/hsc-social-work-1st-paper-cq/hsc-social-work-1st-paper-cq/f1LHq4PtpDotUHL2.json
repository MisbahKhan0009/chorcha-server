{
  "title": "সম্মিলিত বোর্ড ২০১৬",
  "subtitle": "সমাজকর্ম (9)",
  "questions": [
    {
      "number": "1",
      "uddipok": "ফাতেমা ঢাকা বিশ্ববিদ্যালয়ে সামাজিক বিজ্ঞানের এমন একটি বিষয় নিয়ে অধ্যয়ন করছে যে বিষয়টি বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধ ভিত্তিক এমন একটি পেশা যা কতগুলো পদ্ধতির মাধ্যমে সামাজিক সমস্যার বিজ্ঞানসম্মত সমাধান দিতে সক্ষম।",
      "tag": "All.B 16",
      "sub_questions": [
        {
          "label": "ক",
          "question": "পদ্ধতি কী?",
          "explanation": "পদ্ধতি হলো কোনো বিশেষ কাজ সুষ্ঠু ও কার্যকরভাবে সম্পাদনের সুশৃঙ্খল উপায়।"
        },
        {
          "label": "খ",
          "question": "পেশা বলতে কী বোঝায়?",
          "explanation": "পেশা বলতে জীবিকা নির্বাহের বিশেষ পন্থাকে বোঝায়, যেখানে নির্দিষ্ট বিষয় বা ক্ষেত্রে তাত্ত্বিক ও ব্যবহারিক জ্ঞান যথাযথ দক্ষতা ও নৈপুণ্যের সাথে প্রয়োগ করতে হয়। একটি পূর্ণাঙ্গ পেশায় জ্ঞান, জ্ঞান প্রয়োগের মনোবৃত্তি, দক্ষতা ও অনুশীলন এই চারটি উপাদান থাকে। পেশা সাধারণত জনকল্যাণমুখী হয়। এক্ষেত্রে সুনির্দিষ্ট মূল্যবোধ, প্রাতিষ্ঠানিক ও সামাজিক স্বীকৃতি বিদ্যমান।"
        },
        {
          "label": "গ",
          "question": "উদ্দীপকে ফাতেমা সামাজিক বিজ্ঞানের কোন বিষয়ে অধ্যয়ন করছে? ব্যাখ্যা করো।",
          "explanation": "উদ্দীপকে ফাতেমা সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে সমাজের মানুষের সমস্যা সমাধান করে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে ফাতেমার অধ্যয়নকৃত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লিখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লিখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকে ফাতেমার অধ্যয়নকৃত বিষয়টির জ্ঞান সামাজিক সমস্যা সমাধানে কীভাবে ভূমিকা রাখতে পারে? বিশ্লেষণ করো।",
          "explanation": "উদ্দীপকে ফাতেমা যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি ও সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়।যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। এক্ষেত্রে সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। অর্থাৎ এক্ষেত্রে সমাজকর্ম সমস্যা সমাধানে নির্দিষ্ট পদ্ধতি অনুসরণ করে। এ লক্ষ্যে সমস্যা সমাধানের বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতি প্রয়োগ ঘটায়।"
        }
      ]
    },
    {
      "number": "2",
      "uddipok": "১৭৬০ সাল হতে ১৮৫০ সালের মধ্যে প্রথমে ইংল্যান্ডে, পরবর্তীতে ইউরোপ ও পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হয়। এ পরিবর্তনের ফলে নাগরিক সুযোগ-সুবিধা বৃদ্ধি পেলেও মানবজীবনে নতুন নতুন জটিল সমস্যার সৃষ্টি হয়। আর এ সমস্যা মোকাবিলায় বিজ্ঞানসম্মত উপায় হিসেবে একটি সুনিদিষ্ট পদ্ধতির উদ্ভব হয়।",
      "tag": "All.B 16",
      "sub_questions": [
        {
          "label": "ক",
          "question": "COS এর পূর্ণরূপ কী?",
          "explanation": "COS-এর পূর্ণরূপ হলো Charity Organization Society ।"
        },
        {
          "label": "খ",
          "question": "বিভারিজ রিপোর্ট কী?",
          "explanation": "বিভারিজ রিপোর্ট হলো ১৯৪২ সালে স্যার উইলিয়াম বিভারিজ কর্তৃক প্রণীত ইংল্যান্ডের সামাজিক নিরাপত্তা বিষয়ক একটি রিপোর্ট। বিভারিজ রিপোর্টে অভাব, রোগ, অজ্ঞতা, মলিনতা ও অলসতাকে মানবসমাজের অগ্রগতিতে পাঁচটি প্রধান অন্তরায় হিসেবে চিহ্নিত করা হয়। এই সমস্যাগুলো সমাধানে রিপোর্টে পাঁচটি সুপারিশ করা হয়। এই রিপোর্টের লক্ষ্য ছিল সমাজ হতে অভাব দূর করে ফলপ্রসূ সামাজিক নিরাপত্তা পদ্ধতি প্রচলন করা।"
        },
        {
          "label": "গ",
          "question": "উদ্দীপকে উল্লিখিত আমূল পরিবর্তনকে কী নামে আখ্যায়িত করা হয়?ব্যাখ্যা করো।",
          "explanation": "জাউদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া; যা অষ্টাদশ শতাব্দীতে ইংল্যান্ডে শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষ ঘটে এবং এর প্রভাব মানবসভ্যতার ইতিহাসে সর্বাধিক গুরুত্ববহ। উদ্দীপকে ১৭৬০ থেকে ১৮৫০ সাল পর্যন্ত সমগ্র ইউরোপ ও তার সূত্র ধরে পৃথিবীর অন্যান্য দেশে উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এই পরিবর্তনের সূত্রপাত হয়েছিল ইংল্যান্ড থেকে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর শিল্পায়নের ফলে শহরায়ন প্রক্রিয়া গড়েওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই বলা হয়েছে।"
        },
        {
          "label": "ঘ",
          "question": "উক্ত পরিবর্তনের প্রভাবে কীভাবে সমাজকর্মের উদ্ভব হয়? বিশ্লেষণ করো।",
          "explanation": "শিল্প বিপ্লবের ফলে সৃষ্ট নানাবিধ সমস্যার প্রেক্ষিতে সুনির্দিষ্ট পদ্ধতি হিসেবে সমাজকর্ম পেশার উদ্ভব ও বিকাশ সাধিত হয়। শিল্প বিপ্লব মানবসভ্যতায় এক আকস্মিক ও ব্যাপক পরিবর্তন এনেছে, যা মানুষকে বস্তুগত ও অর্থনৈতিক সমৃদ্ধি দিলেও সমাজজীবনে বহুমুখী জটিল সমস্যার সৃষ্টি করে। এসব সমস্যার সমাধানে একটি বিজ্ঞানসম্মত কার্যকর পদ্ধতির প্রয়োজনীয়তা দেখা দেয়, যার সূত্র ধরে সমাজকর্মের উদ্ভব ঘটে। শিল্প বিপ্লব প্রযুক্তিগত উন্নয়ন সাধন করলেও সামাজিক বিচ্ছিন্নতা ও অর্থনৈতিক নিরাপত্তাহীনতার মতো ভয়াবহ সমস্যারও সৃষ্টি করে। এ ধরনের সমস্যায় ক্ষতিগ্রস্ত ব্যক্তিরাই সাধারণত সমাজের অন্যান্য নেতিবাচক পরিস্থিতি সৃষ্টিতে প্রভাবকের ভূমিকা পালন করে থাকে। তাই শিল্পবিপ্লবোত্তর সমাজে সামাজিক স্থিতিশীলতা বজায় রেখে স্বাভাবিক উন্নয়ন নিশ্চিত করতে আত্মনির্ভরশীলতার প্রতি গুরুত্বারোপ অপরিহার্য হয়ে পড়ে। এ প্রেক্ষিতে সমাজকর্মের মতো বিজ্ঞানসম্মত পদ্ধতির আবশ্যকতা দেখা দেয়। এক্ষেত্রে একটি সমন্বিত প্রক্রিয়া হিসেবে সমাজকর্মের কার্যকারিতা অপরিহার্য হতে শুরু করে। আর এ কারণেই শিল্প-বিপ্লবোত্তর সময়ে সামাজিক সমস্যা সমাধানের প্রধান সহায়ক হয়ে ওঠে সমাজকর্ম। পরিশেষে বলা যায়, শিল্প বিপ্লব সমাজকর্মের উদ্ভব ও বিকাশে প্রধান প্রভাবক হিসেবে ভূমিকা রেখেছে।"
        }
      ]
    },
    {
      "number": "3",
      "uddipok": "",
      "tag": "All.B 16",
      "sub_questions": [
        {
          "label": "ক",
          "question": "সমাজকর্ম মূল্যবোধ কী?",
          "explanation": "সমাজকর্ম মূল্যবোধ হলো কতগুলো আদর্শ, বিশ্বাস, ধারণা ও মৌলিক নীতিমালার সমষ্টি, যা পেশাদার সমাজকর্মের সামগ্রিক সমস্যা সমাধান প্রক্রিয়াকে নিয়ন্ত্রণ করে।"
        },
        {
          "label": "খ",
          "question": "আত্মনিয়ন্ত্রণ অধিকার বলতে কী বোঝ?",
          "explanation": "আত্মনিয়ন্ত্রণ অধিকার বলতে ব্যক্তির স্বকীয়তা বজায় রেখে যোগ্যতা প্রমাণের মাধ্যমে আত্মোন্নয়নের সুযোগকে বোঝায়। এটি সমাজকর্মের অত্যন্ত গুরুত্বপূর্ণ একটি মূল্যবোধ। ব্যক্তির পছন্দ, চামিদা, সামর্থ্য এবং ক্ষমতা অনুযায়ী সিদ্ধান্ত গ্রহণ এবং সে অনুযায়ী নিজেকে গড়ে তোলার ক্ষেত্রে এটি সহায়ক ভূমিকা পালন করে। এ অধিকার বাস্তির আত্মবিশ্বাস বৃদ্ধির মাধ্যমে তার জীবনকে অর্থবহ করে তোলে।"
        },
        {
          "label": "গ",
          "question": "উদ্দীপকে 'খ' এর জীবিকা অর্জনের মাধ্যমকে কী বলে? 'ক' এর সাথে 'খ' এর সম্পর্ক লেখো।",
          "explanation": "চিত্র 'খ' এর জীবিকা নির্বাহের মাধ্যমকে পেশা বলে। সমাজকর্মে জীবিকা নির্বাহের সাথে সম্পর্কিত দুটি প্রত্যয়- পেশা ও বৃত্তি। এ দুটি আলাদা অর্থে ব্যবহূত হয়। বৃত্তি বলতে জীবিকা নির্বাহের এমন পদ্মাকে বোঝায় যেখানে প্রাতিষ্ঠানিক শিক্ষা ও সামাজিক স্বীকৃতির প্রয়োজন নেই। যেমন- চিত্র 'ও' ভিক্ষাবৃত্তির উদাহরণ। এর জন্য কোনো সুনিদিষ্ট জ্ঞান বা স্বীকৃতি প্রয়োজন হয় না। অন্যদিকে কোনো জীবিকার্জনের কাজের জন্য প্রাতিষ্ঠানিক শিক্ষা প্রয়োজন হলে তা পেশার অন্তর্ভুক্ত হয়। চিত্র 'ঘ' চিকিৎসক পেশার একটি উদাহরণ। তবে পেশা ও বৃতি দুটি ভিন্ন বিষয় হলেও এ দুয়ের মধ্যে সম্পর্ক স্থাপন করা সম্ভব। পেশা ও বৃত্তি উভয়ই জীবিকা নির্বাহের মাধ্যম হিসেবে পরস্পর সম্পর্কযুক্ত। অর্থাৎ উভয়ের মৌলিক উদ্দেশ্য এক। আবার পেশা ও বৃত্তির আরেকটি অভিন্ন উদ্দেশ্য সেবা প্রদান করা। তাছাড়া পেশাজীবী ও বৃত্তিজীবী উভয়েই সমাজের সদস্য হিসেবে বিভিন্ন সামাজিক কার্যক্রমে অংশ নেয়। তাই জান ও দক্ষতা অর্জনের দিক থেকে ভিন্নতা থাকা সত্ত্বেও এ দুটি প্রত্যয়ের মাঝে সম্পর্ক আছে।"
        },
        {
          "label": "ঘ",
          "question": "বাংলাদেশে সমাজকর্মের উন্নয়নে উদ্দীপক 'খ' এর জীবিকা অর্জনের কী কী বৈশিষ্ট্য থাকা প্রয়োজন বলে তুমি মনে কর?",
          "explanation": "উদ্দীপকের 'খ' চিকিৎসা পেশার উদাহরণ। এ পেশার মতো বাংলাদেশে সমাজকর্মের পেশার বিকাশে সুনির্দিষ্ট কিছু বৈশিষ্ট্য থাকা প্রয়োজন। সমাজকর্ম প্রত্যক্ষভাবে অন্যান্য পেশা থেকে স্বতন্ত্র বৈশিষ্ট্যের অধিকারী। এটি একমাত্র পেশা য্য সমাজের ব্যক্তি, দল ও সমষ্টির নানা সমস্যা মোকাবিলায় প্রত্যক্ষ ও পরোক্ষভাবে সহায়তা করে। সুনিদিষ্ট তাত্ত্বিক ও ব্যবহারিক জ্ঞান, মূল্যবোধ, পেশাগত সংগঠন ও সামাজিক স্বীকৃতি সমাজকর্মকে বিশ্বব্যাপী স্বীকৃতি দিয়েছে। তবে পেশা হিসেবে বাংলাদেশে সমাজকর্মের অবস্থান এখনো ততটা সুদৃঢ় নয়। চিত্র 'খ' তে একজন চিকিৎসককে দেখা যাচ্ছে। চিকিৎসকেরা নির্দিষ্ট পাঠক্রমের আওতায় তাত্ত্বিক ও ব্যবহারিক জ্ঞান অর্জনের মাধ্যমে চিকিৎসা পেশায় নিয়োজিত জন। পেশাদারি চিকিৎসা সেবা শুরু করার আগে তাদের বাংলাদেশ মেডিক্যাল এন্ড ডেন্টাল কাউন্সিল থেকে পেশাগত স্বীকৃতির সনদপত্রও গ্রহণ করতে হয়। কিন্তু বাংলাদেশে সমাজকর্ম পেশার বিকাশে পেশাগত স্বীকৃতির অভাব একটি বড় বাধা। কেননা এ দেশে সমাজকর্মীদের জন্য কোনো পেশাগত সংগঠন এখনো প্রতিষ্ঠিত হয়নি। ফলে চিকিৎসক, আইনজীবী কিংবা প্রকৌশলীদের মতো সমাজকর্মীরা স্বতন্ত্রভাবে কাজ করতে পারেন না। কেননা, অন্যান্য পেশার মতো এক্ষেত্রেও প্রাতিষ্ঠানিক জ্ঞান, বিশেষ প্রশিক্ষণ ও সামাজিক স্বীকৃতি ইত্যাদির প্রয়োজন ময়। তাই, চিত্র 'খ' এর পেশার মতো বাংলাদেশেও সমাজকমের প্রাতিষ্ঠানিকীকরণ নিশ্চিত করা জরুরি। উপরের আলোচনার পরিপ্রেক্ষিতে বলা যায়, প্রাতিষ্ঠানিক ও সামাজিক স্বীকৃতি নিশ্চিত করতে পারলে বাংলাদেশে সমাজকর্ম একটি পূর্ণাল \" পেশা হিসেবে বিকাশ লাভ করবে।"
        }
      ]
    },
    {
      "number": "4",
      "uddipok": "মার্টিন গ্রামের রহিমার ২২ বছর বয়সে স্বামী মারা যায়। সামাজিক কুসংস্কার ও নানাবিধ প্রতিবন্ধকতার কারণে তার পুনরায় বিবাহ হচ্ছিল না। রহিমার বয়স যখন ৩০ বছর তখন গ্রামের আব্দুর রব মাস্টার নামে এক শিক্ষিত ও ধনাঢ্য ব্যক্তি তার ৩০ বছরের ছেলে গিয়াসকে বিধবা রহিমাকে বিবাহ করান। এতে বাবা, ছেলে ও রহিমা খুশি থাকলেও তাদেরকে সামাজিকভাবে অনেক নিন্দুকের কথা শুনতে হয়।",
      "tag": "All.B 16,DCC 24",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "বায়তুল মাল হলো ইসলামি রাষ্ট্রের রাষ্ট্রীয় কোষাগার বা সরকারি তহবিল।"
        },
        {
          "label": "খ",
          "question": "সমাজকল্যাণ ও সমাজকর্মের পার্থক্য লেখো।",
          "explanation": "সমাজকল্যাণ ও সমাজকর্মের মধ্যে কর্মপরিধি ও কর্ম প্রতিন্যার দিক থেকে পার্থক্য লক্ষ করা যায়। সমাজকল্যাণের বৃষৎ পরিধিতে পেশাদার, অপেশাদার এমনকি ক্ষেত্রবিশেষে অপ্রাতিষ্ঠানিক সেবাকর্মও স্থান পায়। কিন্তু সমাজকর্ম বলতে কেবল পেশাদার ও প্রাতিষ্ঠানিক সেবাকর্মকে বোঝায়। আবার সমস্যা সমাধানে সমাজকল্যাণের নিজস্ব কোনো পদ্ধতি নেই। কিন্তু সমাজকর্মের নিজস্ব পদ্ধতি রয়েছে। তাছাড়া সমাজকল্যাণে তাত্ত্বিক ও ব্যবহারিক জ্ঞান অপরিহার্য না হলেও সমাজকর্মে তা অবশ্যই প্রয়োজনীয়।"
        },
        {
          "label": "গ",
          "question": "উদ্দীপকে উল্লিখিত আব্দুর রব মাস্টারের ছেলেকে বিবাহ করানোর ঘটনার সাথে কোন সমাজ সংস্কারকের কর্মকান্ডের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত আব্দুর রব মাস্টারের ছেলেকে বিবাহ করানোর ঘটনার সাথে ঈশ্বরচন্দ্র বিদ্যাসাগরের সমাজ সংস্কারমূলক কার্যক্রমের মিল রয়েছে। ঈশ্বরচন্দ্র বিদ্যাসাগর (১৮২০-১৮৯১) একজন সফল শিক্ষাবিদ ও মানবতাবাদী সমাজ সংস্কারক ছিলেন। তার প্রত্যক্ষ আন্দোলনের ফসল হলো তৎকালীন হিন্দু সমাজে বিধবা মেয়েদের পুনরায় বিবাহ প্রথার প্রচলন। তিনি হিন্দু সমাজের ধর্মীয় গোঁড়ামী, কঠোর বর্ণবৈষম্য, কুসংস্কার ও কুপ্রথার বিরুদ্ধে ব্যাপক সামাজিক আন্দোলন গড়ে তোলেন। সেই সাথে হিন্দু বিধবা বিবাহ প্রচলনের মাধ্যমে নারীদের অধিকার ও মর্যাদা প্রতিষ্ঠায় তিনি ছিলেন সরব। উদ্দীপকে দেখা যায়, আব্দুর রব মাল্টার নিজের ছেলেকে একজন বিধবার সাথে বিয়ে দিয়েছেন। এক্ষেত্রে তিনি সামাজিক কুপ্রথার বিরুদ্ধে অবস্থান নিয়েছেন। ঈশ্বরচন্দ্র বিদ্যাসাগরও বিধবা বিবাহ প্রথার প্রচলনের জন্য তৎকালীন কুসংস্কারাচ্ছন্ন সমাজের সাথে লড়াই করেছিলেন। তার সময়ে হিন্দু বিধবারা পুনরায় বিবাহ করতে পারত না। ফলে তারা পিতা বা ভাইয়ের সংসারে অথবা শ্বশুরবাড়ি বা অন্য কোথাও মানবেতর জীবনযাপনে বাধ্য হতো। তাদেরকে এ অবস্থা থেকে মুক্তি দিতে ঈশ্বরচন্দ্র বিদ্যাসাগর এগিয়ে আসেন। তার একক প্রচেস্টায় ১৮৫৬ সালে বিধবা বিবাহ আইন 'পাস হয়। এর মাধ্যমে বিধবাদের পুনরায় বিবাহের অধিকার প্রতিষ্ঠিত হয়। ঈশ্বরচন্দ্র বিদ্যাসাগর এই আইন বাস্তবায়নে তার ছেলে নারায়ণচন্দ্রকে জনৈক বিধবার সাথে বিবাহ দেন। উদ্দীপকের ঘটনাটি ঈশ্বরচন্দ্র বিদ্যাসাগরের ভূমিকার কথাই স্মরণ করিয়ে দেয়।"
        },
        {
          "label": "ঘ",
          "question": "বাংলাদেশের নিরক্ষরতা ও বাল্যবিবাহ প্রথা দূরীকরণে উদ্দীপকের ঘটনার সাথে সম্পর্কিত সমাজ সংস্কারকের ভূমিকা কীভাবে প্রয়োগ করা যায়? আলোচনা করো।",
          "explanation": "উদ্দীপকের ঘটনার সাথে সম্পর্কিত সমাজ সংস্কারক ঈশ্বরচন্দ্র বিদ্যাসাগর। তার মতো সচেতনতা ও অন্যায় না মানার মনোভাব জনগণের মাঝে থাকলে বাংলাদেশ থেকে নিরক্ষরতা এবং বাল্যবিবাহ প্রথা দূর করা সম্ভব। যেকোনো সামাজিক সমস্যা সমাধানে সচেতনতা সৃষ্টির কোনো বিকল্প নেই। ঈশ্বরচন্দ্র বিদ্যাসাগর তার সময়ে সমাজে সংস্কারের জন্য সচেতনতা সৃষ্টির কাজটিই করেছিলেন। এ কাজ করতে গিয়ে তাকে প্রভাবশালীদের সমালোচনার শিকার হতে হয়েছে। কিন্তু তিনি কিছুতেই পিছপা হননি। বর্তমানে বাংলাদেশের নিরক্ষরতা ও বাল্যবিবাহের মতো সমস্যার সমাধানে তার আদর্শই অনুসরণীয়। বাংলাদেশে প্রচলিত সামাজিক সমস্যাসমূহের মধ্যে নিরক্ষরতা ও বাল্যবিবাহ অন্যতম। এ সমস্যাগুলোর সমাধানে সবাইকে সচেতন হতে হবে এবং আন্তরিকভাবে কাজ করতে হবে'। ঈশ্বরচন্দ্র বিদ্যাসাগর নিরক্ষরতা দূরীকরণে আমাদের জন্য দৃষ্টান্ত রেখে গিয়েছেন। তার এ দৃষ্টান্ত অনুসরণ করে শিক্ষার প্রসারে বেশি করে শিক্ষা প্রতিষ্ঠান স্থাপন করতে হবে। সেই সাথে সবাইকে শিক্ষার সুফল সম্পর্কে অবগত করতে হবে। আবার বাল্যবিবাহ দূরীকরণে ব্যাপক গণসচেতনতা সৃষ্টি করতে হবে। ঈশ্বরচন্দ্র বিদ্যাসাগর একাধিক গ্রন্থ ও প্রবন্ধ রচনার মাধ্যমে, তৎকালীন সময়ে জনগণকে বাল্যবিবাহের নেতিবাচক দিকগুলো সম্পর্কে সচেতন করে তুলেছিলেন। তার মতো আমাদেরকেও এ ব্যাপারে গণআন্দোলন গড়ে তুলতে হবে।। পরিশেষে বলা যায়, বাংলাদেশে নিরক্ষরতা ও বাল্যবিবাহ সমস্যা সমাধানে ঈশ্বরচন্দ্র বিদ্যাসাগরের কর্মকান্ডের অনুসরণ কার্যকর এবং ফলপ্রসূ হতে পারে।"
        }
      ]
    },
    {
      "number": "5",
      "uddipok": "",
      "tag": "All.B 16,All.B 15",
      "sub_questions": [
        {
          "label": "ক",
          "question": "সামাজিক বিজ্ঞানের ইংরেজি প্রতিশব্দ কী?",
          "explanation": "সামাজিক বিজ্ঞানের ইংরেজি প্রতিশব্দ 'Social Science ।'"
        },
        {
          "label": "খ",
          "question": "সুশাসন বলতে কী বোঝ?",
          "explanation": "সুশাসন বলতে অংশীদারিত্বমূলক, স্বচ্ছতা, জবাবদিহিতা, আইনের শাসন, দক্ষতা, ন্যায়পরায়ণতা প্রভৃতি বৈশিষ্ট্যসম্পন্ন প্রশাসনকে বোঝায়। সুশাসন একটি গতিশীল ও চলমান ধারণা। এটি শাসনব্যবস্থার রাজনৈতিক, সামাজিক, অর্থনৈতিক এবং আন্তর্জাতিক অবস্থার কথা বিবেচনা করে। মূলত বলিষ্ঠ ও ন্যায়ানুগ উন্নয়নকে পৃষ্ঠপোষকতা দেয়ার জন্য একটি সুষ্ঠু নীতিমালার মাধ্যমে অনুকূল পরিবেশ তৈরি করা এবং তা বজায় রাখাই হলো সুশাসন।"
        },
        {
          "label": "গ",
          "question": "উদ্দীপক কাঠামো সমাজকর্মের পেশাগত জ্ঞানের কোন ধরনের প্রয়োগকে ইঙ্গিত করে? ব্যাখ্যা করো।",
          "explanation": "উদ্দীপক কাঠামো সমাজকর্মের পেশাগত জ্ঞানের সমন্বিত প্রয়োগকে ইঙ্গিত করে। সমাজ সম্পর্কিত পূর্ণ ধারণা অর্জনের ক্ষেত্রে সমাজকর্মে বিভিন্ন সামাজিক বিজ্ঞান, যেমন- সমাজবিজ্ঞান, মনোবিজ্ঞান, পৌরনীতি, অর্থনীতি, নৃ- বিজ্ঞান, জনবিজ্ঞান প্রভৃতি শাখার জ্ঞানের প্রতি নির্ভরশীল হতে হয়। আর এগুলোর সমন্বিত প্রয়োগের মাধ্যমে সমাজকর্মের পেশাগত জ্ঞান ও তার ব্যবহার ফলপ্রসূ ও কার্যকর হয়ে ওঠে। উদ্দীপক কাঠামোতে প্রায়োগিক ক্ষেত্রে সামাজিক বিজ্ঞানের অন্যান্য শাখার সাথে সমাজকর্মের সম্পর্ক দেখানো হয়েছে। প্রকৃতপক্ষে সামাজিক বিজ্ঞানের অন্তর্গত বিষয় হিসেবে নৃ-বিজ্ঞান, সমাজবিজ্ঞান, মনোবিজ্ঞান, পৌরনীতি, জনবিজ্ঞান ও অন্যান্য বিষয়ের জ্ঞান বা তথ্য সমাজকর্মে বিশেষভাবে সংযোজিত হয়। মূলত সামাজিক বিজ্ঞানের অন্যান্য শাখাগুলো তাত্ত্বিক জ্ঞাননির্ভর। কিন্তু সমাজকর্ম সরাসরি অনুশীলনভিত্তিক একটি বিজ্ঞান। সমাজ ও মানুষের সার্বিক গতি-প্রকৃতি, আচার-আচরণ, মানুষের চাহিদা প্রভৃতি পূরণের লক্ষ্যে সমাজকর্ম বিভিন্ন সমস্যা সমাধান পদ্ধতি (যেমন: ব্যক্তি সমাজকর্ম, দল সমাজকর্ম, সমষ্টি সমাজকর্ম) প্রয়োগ করে। এজন্য উদ্দীপক কাঠামোয় উল্লিখিত সামাজিক বিজ্ঞানের শাখাগুলোর সমন্বয় ঘটানো হয়। এ দিকটিই উদ্দীপকে নির্দেশিত হয়েছে।"
        },
        {
          "label": "ঘ",
          "question": "'বহুমুখী ও বিচিত্র ধরনের সমস্যার কার্যকর সমাধান উদ্দীপক কাঠামোর জ্ঞান প্রয়োগের মাধ্যমে সম্ভব'- বিশ্লেষণ করো।",
          "explanation": "উদ্দীপক কাঠামোয় সমাজকর্মের সাথে সম্পর্কিত শাখাগুলোর যে সমন্বিত প্রয়োগ নির্দেশ করা হয়েছে তা সমাজের বিচিত্র সমস্যা সমাধানে অত্যন্ত ফলপ্রসূ ভূমিকা রাখতে পারে। একটি দেশে নানা ধরনের সামাজিক সমস্যা বিদ্যমান থাকে। প্রতিটি সমস্যার প্রকৃতি যেমন স্বতন্ত্র তেমনি সমাধান পদ্ধতিও ভিন্ন। আর এজন্য বহুমুখী সমস্যা সমাধানে সমাজকর্মের সমন্বিত প্রয়োগ কার্যকর ভূমিকা রাখে। উদাহরণস্বরূপ বলা যায়, সমাজবিজ্ঞান ও নৃ-বিজ্ঞানের জ্ঞান সমাজকর্মকে বিশেষভাবে সাহায্য করে। এ দুটি শাখা সমাজের প্রচলিত রীতিনীতি, বিশ্বাস, আদর্শ, মূল্যবোধ প্রভৃতির আলোকে ব্যক্তিকে বিশ্লেষণ করে এবং তার সমস্যা সমাধানে প্রয়াসী হয়। আবার আধুনিক সমাজকর্মে সমস্যাগ্রস্ত ব্যক্তি, দল ও সমষ্টির সমস্যা সমাধানে মনোবিজ্ঞানের জ্ঞান ব্যাপকভাবে প্রয়োগ করা হয়। বিশেষ করে সমাজকর্মে চিকিৎসা মনোবিজ্ঞানের ভূমিকা বেশ গুরুত্বপূর্ণ। আবার বিভিন্ন সামাজিক সমস্যা, যেমন- বেকারত্ব, ভিক্ষাবৃক্তি, দারিদ্য্য, হতাশা, নিরক্ষরতা, মাদকাসক্তি, পুষ্টিহীনতা প্রভৃতি প্রত্যক্ষ বা পরোক্ষভাবে কোনো দেশের অর্থনীতির সাথে সম্পর্কিত। তাই এ সকল বহুমুখী সমস্যা সমাধানে সমাজকর্মের সাথে অর্থনীতির যোগসূত্র বিদ্যমান। অন্যদিকে পৌরনীতির জ্ঞান ব্যবহার করে একজন সমাজকম্মী সম্পদের সর্বোচ্চ সদ্ব্যবহারের মাধ্যমে জটিল সমস্যার সহজ সমাধান করে। এমনিভাবে জনবিজ্ঞানও সমাজকর্মের জ্ঞানভাগ্ডারকে সমৃদ্ধ করছে। উপরিউক্ত আলোচনা থেকে বলা যায়, বহুমুখী সমস্যার সমাধানে সমাজকর্ম ও সামাজিক বিজ্ঞানের অন্যান্য শাখার সমন্বয় ঘটানো জরুরি।"
        }
      ]
    },
    {
      "number": "6",
      "uddipok": "মুন্নার বয়স ১৪ বছর। সে সমবয়সীদের সাথে ক্লাসে পড়াশোনা চালিয়ে যেতে অক্ষম হওয়ায় এবং বাড়িতে অস্বাভাবিক আচরণ করায় তাকে তার বাবা একজন মানসিক ডাক্তার দেখান। ডাক্তার বলেছেন মুন্নার বয়সের তুলনায় বুদ্ধি কম। তাই তাকে বিশেষ শিক্ষা প্রতিষ্ঠানে শিক্ষার ব্যবস্থা করতে হবে এবং চিকিৎসা করাতে হবে। মুন্নার বাবা মুন্নাকে একটি বিশেষ শিক্ষা প্রতিষ্ঠানে ভর্তি করান। সেখানে একজন সমাজকর্মী মুন্নাকে স্বাভাবিক আচরণ করতে ও পড়াশোনা করতে সাহায্য করেন।",
      "tag": "All.B 16",
      "sub_questions": [
        {
          "label": "ক",
          "question": "Anthrops শব্দের অর্থ কী?",
          "explanation": "গ্রিক শব্দ Anthropos অর্থ মানুষ।।"
        },
        {
          "label": "খ",
          "question": "সামাজিক বিজ্ঞান ধারণাটি বুঝিয়ে লেখো।",
          "explanation": "সমাজে বসবাসরত মানুষকে নিয়ে যে বিজ্ঞান অনুশীলন ও পরীক্ষা- নিরীক্ষা চালায় তাকে সামাজিক বিজ্ঞান বলা হয়। সামাজিক বিজ্ঞানকে মূলত সমাজের বৈজ্ঞানিক পাঠ বলা হয়। কেননা সমাজ এবং সমাজের মানুষের বিজ্ঞানভিত্তিক পর্যবেক্ষণ ও বিশ্লেষণের প্রচেষ্টা থেকে সামাজিক বিজ্ঞানের বিভিন্ন শাখার উদ্ভব। প্রতিটি সামাজিক বিজ্ঞান সমাজ এবং সামাজিক সম্পর্কের বিশেষ দিক, নিজস্ব দৃষ্টিভঙ্গি ও পদ্ধতিতে বিশ্লেষণ করে। তাই বলা যায়, সামাজিক বিজ্ঞান সমাজ সম্পর্কিত আলোচনার শাস্ত্র।"
        },
        {
          "label": "গ",
          "question": "উদ্দীপকে মুন্নাকে স্বাভাবিক আচরণ করতে সাহায্য করার ক্ষেত্রে সমাজকর্মীকে কোন সামাজিক বিজ্ঞানের জ্ঞান সহায়তা দিতে পারে? ব্যাখ্যা করো।",
          "explanation": "উদ্দীপকে মুন্নার স্বাভাবিক আচরণে সাহায্য করার ক্ষেত্রে সমাজকর্মী মনোবিজ্ঞানের সহায়তা নিতে পারেন। মনোবিজ্ঞানের মূল আলোচ্য বিষয় হলো মানব আচরণ। তাই সমাজকর্মে মানব আচরণ সম্পর্কিত কোনো সমস্যার সমাধানে মনোবিজ্ঞানের কৌশল ও প্রক্রিয়া ব্যবহৃত হয়। তাছাড়া মনোবিজ্ঞানের বিভিন্ন তত্ত্ব যেমন- ব্যক্তিত্ত্বের তত্ত্ব (Personality Theory), শিক্ষণ তত্ত্ব (Learning Theory), মনো- সমীক্ষণ তত্ত্ব (Psycho-Analytical Theory), বুদ্ধি অভীক্ষণ (1) Test) প্রভৃতি সমাজকর্মের জ্ঞানের মৌলিক উৎস। উদ্দীপকে ১৪ বছর বয়সী মুন্না একজন মানসিক প্রতিবন্ধী। বয়সের তুলনায় বুদ্ধি কম হওয়ায় তার আচরণ অন্যান্য শিশুর মতো স্বাভাবিক নয়। এ প্রেক্ষিতে তার বিশেষ সুবিধা ও সঠিক পরিচর্যার প্রয়োজন। এজন্যই একজন সমাজকর্মী মুন্নাকে স্বাভাবিক আচরণ ও পড়াশোনা করতে সক্ষম করে তোলার প্রয়াস চালাচ্ছেন। এক্ষেত্রে তাকে অবশ্যই মনোবিজ্ঞানের জ্ঞানের আলোকে মুন্নার আচরণ বিশ্লেষণ করতে হবে। কারণ মনোবিজ্ঞান শিশুদের এ ধরনের মানসিক প্রতিবন্ধিতার কারণ ও প্রতিকার নিয়ে কাজ করে থাকে। কেবল এ বিষয়েই মুল্লার মতো বিশেষ শিশুদের সঠিক পরিচর্যার ক্রিয়া- কৌশল সম্পর্কে আলোচনা করা হয়। মনোবিজ্ঞানের সহায়তায় তাই সহজেই মুন্নার সমস্যার প্রকৃতি বিশ্লেষণ করে সে অনুযায়ী ব্যবস্থা গ্রহণ করা সম্ভব। সুতরাং বলা যায়, উদ্দীপকে উল্লিখিত মুন্নার সমস্যা সমাধানে মনোবিজ্ঞানের জ্ঞান সমাজকর্মীকে সহায়তা করবে।"
        },
        {
          "label": "ঘ",
          "question": "উদ্দীপকে মুন্নার মতো দেশের অন্যান্য মানসিক প্রতিবন্ধীদের সমস্যা সমাধানে কোন সামাজিক বিজ্ঞানের জ্ঞান কীভাবে প্রয়োগ করা যায়? বুঝিয়ে লেখো।",
          "explanation": "উদ্দীপকে মুল্লার মতো মানসিক প্রতিবন্ধীদের সমস্যা সমাধানে সমাজকর্ম ও মনোবিজ্ঞানের সমন্বিত প্রয়োগ নিশ্চিত করতে হবে। সমাজকর্ম ও মনোবিজ্ঞানের সমন্বিত প্রয়োগ মানব প্রকৃতি ও আচরণ সম্পর্কিত সমস্যার সমাধানে অত্যন্ত কার্যকর ভূমিকা রাখে। এক্ষেত্রে ধাপে ধাপে সঠিক পদ্ধতি অবলম্বন করে সাহায্যার্থীকে (client) সহায়তা করা হয়। মুন্নার মতো মানসিক প্রতিবন্ধীদের ক্ষেত্রেও এ পদ্ধতি ফলপ্রসূ হবে। মানসিক প্রতিবন্ধিতা শিশুদের স্বাভাবিক আচরণকে বাধাগ্রস্ত করে। এর ফলে শিশুরা সামাজিকভাবে অবহেলিত হয়। এ অবস্থা থেকে তাকে সুস্থ ও স্বাভাবিক জীবনে ফিরিয়ে আনতে হলে প্রথমেই তার সমস্যার ধরন নির্ণয় করতে হবে। এক্ষেত্রে মনোবিজ্ঞানের জ্ঞান সহায়ক হতে পারে। এরপর শিশুর জন্য কী ধরনের পরিচর্যা ও চিকিৎসা প্রয়োজন, সেটিও মনোবিজ্ঞানের সহায়তায় নির্ধারণ করতে হবে। একজন সমাজকর্মী এই ব্যবস্থাপত্র অনুসরণেই সমস্যাগ্রস্ত শিশুর মানসিক বিকাশে সহায়তা করবেন। এক্ষেত্রে তিনি প্রয়োজনীয় সকল সহায়তা প্রদান করে সমস্যা মোকাবিলায় ধীরে ধীরে তাকে সক্ষম করে তুলবেন। এভাবে সমাজকর্মী শিশুর সুষ্ঠু মানসিক বিকাশে গুরুত্বপূর্ণ ভূমিকা রাখতে পারেন। মুন্নার মতো মানসিক প্রতিবন্ধিতার শিকার সকল শিশুর জন্য এ ধরনের সমন্বিত ব্যবস্থা নিশ্চিত করতে পারলে তারা সমাজে স্বাভাবিক জীবনযাপন করতে পারবে। পরিশেষে বলা যায়, মানসিক প্রতিবন্ধী শিশুদের সমস্যা সমাধানে একজন সমাজকর্মীকে মনোবিজ্ঞানের জ্ঞান ও সমাজকর্মের পদ্ধতির প্রয়োগ ঘটাতে হবে।"
        }
      ]
    },
    {
      "number": "7",
      "uddipok": "লক্ষ্মীপুর গ্রামের বেশিরভাগ জনগণ অসচেতন, অসংগঠিত ও দরিদ্র। গ্রামের একজন উচ্চশিক্ষিত যুবক আসির গ্রামের কয়েকজন যুবককে একত্রিত করে একটি সমবায় সমিতি গঠন করেন এবং সদস্যদের চাঁদা, অনুদান সরকারি আর্থিক ও কারিগরি সাহায্য নিয়ে সমবায় পদ্ধতিতে চাষাবাদ, হাঁস, মুরগি পালন, সেলাই প্রশিক্ষণ, শিক্ষা কার্যক্রম প্রভৃতি কর্মসূচি চালু করেন এবং গ্রামীণ জনগোষ্ঠীকে সংগঠিত ও স্বাবলম্বী করতে প্রচেষ্টা চালান।",
      "tag": "All.B 16",
      "sub_questions": [
        {
          "label": "ক",
          "question": "দল সমাজকর্মের উপাদান কয়টি?",
          "explanation": "দল সমাজকর্মের উপাদান ৪টি, এগুলো হলো- ক. দল (CGroup), খ. দল সমাজকর্ম প্রতিষ্ঠান (Group Work Agency), গ. দল সমাজকর্মী (Group Worker), ঘ. দল সমাজকর্ম প্রক্রিয়া (Group Work Process)"
        },
        {
          "label": "খ",
          "question": "সমষ্টি সংগঠন কী?",
          "explanation": "সমষ্টি সংগঠন (Community Organization) হলো সামষ্টিক পর্যায়ে (Macro Level) সমাজকর্ম অনুশীলনের পদ্ধতি। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে আসির কোন সমাজকর্মী পদ্ধতির জ্ঞান প্রয়োগ করে, লক্ষ্মীপুর গ্রামের উন্নয়নের প্রচেষ্টা চালাচ্ছেন? ব্যাখ্যা করো।",
          "explanation": "উদ্দীপকে সমাজকর্মী আসির দল সমাজকর্ম (Social Group work) পদ্ধতির জ্ঞান প্রয়োগ করে লক্ষীপুর গ্রামের উন্নয়নের প্রচেষ্টা চালাচ্ছেন। সমাজকর্মের যে পদ্ধতি অনুসারে কোনো দলের (Group) সমস্যা সমাধান ও উন্নয়নের লক্ষ্যে কাজ করা হয়, তাকে দল সমাজকর্ম পদ্ধতি বলে। এই পদ্ধতির মাধ্যমে দলের সমস্যা চিহ্নিত এবং এর কার্যকর সমাধান নিশ্চিত করার লক্ষ্যে প্রচেষ্টা চালানো হয়। উদ্দীপকে লক্ষীপুর গ্রামের জনগণ অশিক্ষা, অসচেতনতা ও দারিদ্র্যের মতো সমস্যায় জর্জরিত। এ প্রেক্ষিতে আসির গ্রামের কয়েকজন যুবককে একত্রিত করে সমস্যা সমাধানে উদ্যোগী হয়েছেন। তিনি একটি সমবায় সমিতি গঠনের মাধ্যমে গ্রামীণ জনগোষ্ঠীকে আর্থিক ও শিক্ষাগত দিক থেকে সহায়তা করার চেষ্টা করছেন। এক্ষেত্রে তার অনুসরণ করা পদ্ধতির সাথে দল সমাজকর্মের মিল পাওয়া যায়। কারণ এ পদ্ধতিতে দলের সমস্যা সমাধানের ওপর গুরুত্বারোপ করা হয়। এজন্য দল সমাজকর্মী (Group Worker) কেন্দ্রবিন্দুতে থেকে কার্যকর পদক্ষেপ নেন। তিনি দলের সদস্যদের ব্যক্তিগত যোগ্যতা, দক্ষতা, অভিজ্ঞতা ও আগ্রহের ওপর ভিত্তি করে তাদের দায়িত্ব ও ভূমিকা নির্ধারণ করে দেন। এর ফলে সহযোগিতাপূর্ণ পরিবেশে সমস্যা মোকাবিলা করা সম্ভব হয়। উদ্দীপকের আসিরের ভূমিকাও দল সমাজকর্মীরই (Group Worker) অনুরূপ। তাই বলা যায়, তার কর্মকান্ডে দল সমাজকর্মেরই প্রতিফলন ঘটেছে।"
        },
        {
          "label": "ঘ",
          "question": "বাংলাদেশের গ্রামীণ জনগোষ্ঠীর সার্বিক উন্নয়নে আসিরের অনুসৃত পদ্ধতি কীভাবে প্রয়োগ করা যায়? আলোচনা করো।",
          "explanation": "বাংলাদেশের গ্রামীণ জনগোষ্ঠীর সার্বিক উন্নয়নে আসিরের অনুসৃত দল সমাজকর্ম পদ্ধতি সফলভাবে প্রয়োগ করা সম্ভব। বাংলাদেশের গ্রামাঞ্চলে দারিদ্রদ্র্য, নিরক্ষরতা, অজ্ঞতা, একতার অভাব ইত্যাদি সমস্যা বিদ্যমান। ফলে গ্রামীণ জনগোষ্ঠীর জীবনযাত্রার মান উন্নত নয়। এ প্রেক্ষিতে তাদের সমস্যার সমাধানে দল সমাজকর্ম পদ্ধতি উদ্দীপকের মতো কার্যকর ভূমিকা রাখতে পারে। দল সমাজকর্ম পদ্ধতিতে সমস্যা সমাধানের জন্য নির্দিষ্ট প্রক্রিয়া ও ধাপ রয়েছে। বাংলাদেশের গ্রামীণ জনগোষ্ঠীর সমস্যা সমাধানে সেই নির্দিষ্ট প্রক্রিয়া ও ধাপই অনুসরণ করতে হবে। এ প্রক্রিয়ার মাধ্যমে প্রথমেই সমস্যার কারণ নির্ণয় করতে হবে। যেমন- গ্রামীণ জনগোষ্ঠীর সমস্যাগুলো মূলত শিক্ষার অভাব ও অসচেতনতার কারণেই সৃষ্টি হয়। এরপর সমস্যা বিশ্লেষণের মাধ্যমে এর প্রভাব কী ধরনের হতে পারে তা নির্ণয় করতে হবে। যেমন- গ্রামীণ জনগোষ্ঠীর ওপর সামাজিক সমস্যাসমূহ নেতিবাচক প্রভাব ফেলে। এভাবে সমস্যা বিশ্লেষণের মাধ্যমে তা সমাধানে কার্যকর পদক্ষেপ নিতে হবে। উদ্দীপকের আসির এক্ষেত্রে সঠিক পদ্ধতি অনুসরণ করেছেন। তার কর্মপদ্ধতি একজন দল সমাজকর্মীর জন্য আদর্শ হতে পারে। অর্থাৎ সমবায় সমিতি গঠনের মাধ্যমে গ্রামীণ জনগোষ্ঠীকে ঐক্যবদ্ধ এবং আর্থিক ও শিক্ষাগত দিক থেকে উন্নত করে তুলতে একজন সমাজকর্মী আসিরের মতোই কাজ করতে পারেন। উপর্যুক্ত আলোচনা থেকে বলা যায়, বাংলাদেশের গ্রামীণ জনগোষ্ঠীর সার্বিক উন্নয়নে দল সমাজকর্ম পদ্ধতির সঠিক প্রয়োগ সফলতা বয়ে আনতে পারে।"
        }
      ]
    },
    {
      "number": "8",
      "uddipok": "১৬ বছরের মেয়ে টুপুর নাচ-গান করতে গিয়ে সঙ্গদোষে মাদকাসক্ত হয়ে পড়েন। ১৯ বছর বয়সে বিয়ে দেওয়ার পরও সে মাদক ছাড়েনি। মাদকদ্রব্য ক্রয়ের জন্য মা-বাবাকে ও তার স্বামীকে নিষীতন করে। তার মা-বাবা ও স্বামী তাকে একটি পেশাদার মাদক নিরাময় কেন্দ্রে ভর্তি করিয়ে দেয়। সেখানে একজন সমাজকর্মীর তত্ত্বাবধান ও কাউন্সিলিং থেকে টুপুর চিকিৎসা নিচ্ছে। সমাজকর্মী টুপুরকে সমাজকর্মের পদ্ধতি ও কৌশল প্রয়োগের মাধ্যমে সহায়তা করছেন।",
      "tag": "All.B 16",
      "sub_questions": [
        {
          "label": "ক",
          "question": "সমাজকর্মের মৌলিক পদ্ধতি কয়টি?",
          "explanation": "সমাজকর্মের মৌলিক পদ্ধতি ৩টি।"
        },
        {
          "label": "খ",
          "question": "সমাজকর্ম পদ্ধতি বলতে কী বোঝ?",
          "explanation": "সমাজকর্ম পদ্ধতি (Social Work Method) বলতে সমাজকর্মের জ্ঞান ও দক্ষতা বাস্তবক্ষেত্রে অনুশীলনের বাহনকে বোঝায়। সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা (Helping Profession)। পেশাদার সমাজকর্মে যেসব প্রক্রিয়ার মাধ্যমে সমাজকর্মের বৈজ্ঞানিক জ্ঞান, দক্ষতা ও নীতিমালা সমাজের ব্যক্তি, দল ও সমষ্টির সমস্যা সমাধানে প্রয়োগ করা হয়, সেসব সুশৃঙ্খল কর্মপ্রক্রিয়ার সমষ্টিই হলো সমাজকর্ম পদ্ধতি।"
        },
        {
          "label": "গ",
          "question": "টুপুরের সমস্যা সমাধানে সমাজকর্মী সমাজকর্মের কোন মৌলিক পদ্ধতির জ্ঞান প্রয়োগ করছেন? ব্যাখ্যা করো।",
          "explanation": "টুপুরের সমস্যা সমাধানে সমাজকর্মী ব্যক্তি সমাজকর্ম (Social Case Work) পদ্ধতির জ্ঞান প্রয়োগ করেছেন। ব্যক্তি সমাজকর্ম মূলত সমস্যাগ্রস্ত ব্যক্তিকে (Problemetic Person) নিয়ে কাজ করে। এক্ষেত্রে তাকে এমনভাবে সহায়তা করা হয়, যাতে সে নিজ সমস্যা মোকাবিলা এবং সামাজিক ভূমিকা পালন করার ক্ষমতা পুনরুদ্ধারে সক্ষম হয়। এ পদ্ধতির মাধ্যমে ব্যক্তির সুপ্ত ক্ষমতার বিকাশ সাধন এবং তাকে স্বাবলম্বী করে তোলার প্রয়াস চালানো হয়। উদ্দীপকে একটি ব্যক্তিগত সমস্যার দৃষ্টান্ত উপস্থাপিত হয়েছে। দেখা যায়, টুপুর সঙ্গদোষে মাদকাসক্ত হয়ে পড়েছে। এ সমস্যা থেকে বের করে আনার জন্য তাকে একটি মাদক নিরাময় কেন্দ্রে ভর্তি করা হয়। সেখানে একজন সমাজকর্মী ব্যক্তিকেন্দ্রিক সমস্যা সমাধানের মাধ্যমে তাকে সহায়তা করছেন। তার প্রধান দায়িত্ব হলো সমাজকর্মের জ্ঞান ব্যবহার করে টুপুরকে সমস্যা মোকাবিলায় সক্ষম করে তোলা। প্রকৃতপক্ষে মাদকাসক্তি থেকে মুক্তি পেতে হলে প্রচুর মানসিক দৃঢ়তা অর্জন করতে হয়। এজন্য সাহায্যার্থীর (Client) সঠিক নির্দেশনা, সহায়তা ও মানসিক সমর্থনের প্রয়োজন পড়ে। আর ব্যক্তি সমাজকর্ম পদ্ধতির সাহায্যে সাহায্যার্থীকে অনুরূপ সহায়তা প্রদান করা হয়। এর ফলে সে সমস্যা মোকাবিলার সামর্থ্য অর্জন করে। সুতরাং বলা যায়, উদ্দীপকে সমাজকর্মী ব্যক্তি সমাজকর্ম পদ্ধতি অনুসারেই টুপুরের সমস্যা সমাধানে কাজ করছেন"
        },
        {
          "label": "ঘ",
          "question": "উদ্দীপকে সমাজকর্মী কোন মৌলিক পদ্ধতিটি কী প্রক্রিয়া অবলম্বন করে টুপুরের সমস্যার সমাধান দিতে পারে? বিশ্লেষণ করো।",
          "explanation": "উদ্দীপকে সমাজকর্মী ব্যক্তি সমাজকর্মের সমস্যা সমাধান প্রক্রিয়া অবলম্বন করে টুপুরের সমস্যার সমাধান দিতে পারেন। ব্যক্তি সমাজকর্মে সমস্যা সমাধান প্রক্রিয়া বলতে সাধারণত সমস্যাগ্রস্ত ব্যক্তির সমস্যা সমাধানের লক্ষ্যে গৃহীত ধারাবাহিক ও বিজ্ঞানসম্মত কার্যপ্রণালিকে বোঝায়। এই নির্দিষ্ট কার্যপ্রণালি অনুসরণের মাধ্যমেই সমস্যার সঠিক সমাধানে উপনীত হওয়া সম্ভব, যা উদ্দীপকের টুপুরের ক্ষেত্রেও প্রযোজ্য। টুপুরের সমস্যা সমাধানে সমাজকর্মীকে প্রথমেই তার সমস্যা সংশ্লিষ্ট সকল তথ্য সংগ্রহ করতে হবে, যে প্রক্রিয়াকে মনো-সামাজিক অনুধ্যান বলে। এরপর তিনি অন্তবর্তীকালীন ব্যবস্থা হিসেবে টুপুরকে মানসিকভাবে সাহস ও প্রেরণা দান করবেন। এর ফলে তার মধ্যে সাময়িক স্বস্তি ফিরে আসবে। সমাজকর্মীর পরবর্তী কাজ হবে টুপুরের সমস্যার প্রকৃতি ও কারণ নির্ণয় করা। কেননা, এটি নির্ণয়ের মাধ্যমে সমস্যা মোকাবিলার উপায় নিরূপণ করা সমাজকর্মীর জন্য সহজ হবে। সমস্যা নির্ণয়ের পর তিনি টুপুরের সমস্যা সমাধানে প্রয়োজনীয় ব্যবস্থা গ্রহণ করবেন। এক্ষেত্রে প্রত্যক্ষ সমর্থনমূলক পদ্ধতি কার্যকর হতে পারে। তবে সমস্যা সমাধানের পর গৃহীত ব্যবস্থার সফলতা ও বিফলতা অবশ্যই মূল্যায়ন করতে হবে। এর সাথে সমাজকর্মীকে টুপুরের সমস্যা সমাধান প্রক্রিয়া নিবিড়ভাবে পর্যবেক্ষণ বা অনুসরণ করতে হবে। এক্ষেত্রে প্রয়োজনে টুপুরকে উন্নত সেবার জন্য অন্যত্র প্রেরণের ব্যবস্থাও নিতে হতে পারে। সর্বশেষ ধাপ হিসেবে সমাজকর্মী টুপুরের সমস্যার আনুষ্ঠানিক সমাপ্তি ঘটাবেন।"
        }
      ]
    },
    {
      "number": "9",
      "uddipok": "'ক' রাষ্ট্র 'খ' রাষ্ট্র ১. ১৯৩৬ সালে ক্লিফোর্ডের সহায়তায় সমাজকর্ম শুরু। ১. ১৯২০ সালে সমাজকর্ম বিকাশ শুরু হয়। ২. বর্তমানে অর্ধশত বিশ্ববিদ্যালয়ে সমাজকর্ম শিক্ষা চালু রয়েছে। ২. বর্তমানে সমাজকর্মের একটি স্বতন্ত্র বিশ্ববিদ্যালয় চালু রয়েছে। ৩. উনবিংশ শতাব্দীর মাঝামাঝি সময় থেকে গ্রামীণ সমাজকর্মের বিকাশ হয়েছে। ৩. দ্বিতীয় বিশ্বযুদ্ধের ক্ষয়ক্ষতির প্রেক্ষাপটে সমাজকর্ম শিক্ষার প্রয়োজনীয়তা তীব্রতর হয়। ৪. মূলত স্নাতকোত্তর পর্যায়ে পেশাগত শিক্ষার পাঠ্যক্রম প্রণয়নে আমেরিকার প্রভাব পরিলক্ষিত হয়। ৪. আমেরিকার পাশাপাশি বৌদ্ধধর্ম ও কনফুসিয়ানিজম দর্শনের প্রভাবে, সমস্যা সমাধান, জীবন মান বৃদ্ধির জন্য পাঠ্যক্রম প্রণয়ন করা হয়। ৫. বৃহত্তর উন্নয়ন ইস্যুতে সমাজকর্ম পেশাকে এখনো তুলনামূলক কম গুরুত্ব প্রদান করা হয়। ৫. সমাজকর্ম পেশাকে গুরুত্ব দেওয়া হয় এবং নতুন সমাজকর্মীগণ সরকার কর্তৃক পেশাগত সার্টিফিকেট লাভ করেন।",
      "tag": "All.B 16",
      "sub_questions": [
        {
          "label": "ক",
          "question": "সমাজকর্ম শিক্ষা কী?",
          "explanation": "সমাজকর্ম পেশার প্রাতিষ্ঠানিক ও ব্যবহারিক রূপদানের জন্য পরিচালিত শ্রেণিভিত্তিক কার্যক্রম হলো সমাজকর্ম শিক্ষা।"
        },
        {
          "label": "খ",
          "question": "পেশাগত সংগঠন বলতে কী বোঝ?",
          "explanation": "পেশাগত সংগঠন বলতে কোনো নির্দিস্ট পেশার সামগ্রিক উন্নয়ন এবং সংশ্লিষ্ট ব্যক্তিদের স্বার্থ সংরক্ষণের জন্য প্রতিষ্ঠিত নিজস্ব সংগঠন বা প্রতিষ্ঠানকে বোঝায়। পেশার অন্যতম মানদণ্ড হলো পেশাগত সংগঠন। পেশার মানোন্নয়ন, পেশাদার কর্মীদের স্বার্থ সংরক্ষণ, কর্মীদের পারস্পরিক সম্পর্কের উন্নয়ন প্রভৃতির জন্য প্রত্যেক পেশাতেই নিজয় সংগঠন বা প্রতিষ্ঠান থাকে। এর মাধ্যমেই যেকোনো পেশা প্রাতিষ্ঠানিক রূপ লাভ করে।"
        },
        {
          "label": "গ",
          "question": "উদ্দীপকে টেবিলের 'ক' দ্বারা কোন দেশের সমাজকর্ম পেশাকে ইঙ্গিত করা হয়েছে? মতামত দাও।",
          "explanation": "উদ্দীপকে টেবিলের 'ক রাষ্ট্র' দিয়ে ভারতের সমাজকর্ম পেশাকে ইঙ্গিত করা হয়েছে। টেবিলে 'ক রাষ্ট্রে' সমাজকর্মের উদ্ভব ও বিকাশ এবং বর্তমান অবস্থা সম্পর্কে আলোকপাত করা হয়েছে। এক্ষেত্রে যে বৈশিষ্ট্যগুলো উঠে এসেছে তা ভারতের সমাজকমের শিক্ষার ইতিহাস ও বৈশিষ্ট্যের সাথে পুরোপুরি সাদৃশ্যপূর্ণ।১৯৩৬ সালে মার্কিন প্রোটেস্ট্যান্ট ধর্মযাজক ক্লিফোর্ড ম্যানশার্ডের সহায়তায় ভারতে পেশাগত সমাজকর্মের যাত্রা শুরু হয়। তিনি স্যার। দোরাবজি টাটা ট্রাস্টের তত্ত্বাবধানে বোম্বেতে 'Sir Dorabji Tata Graduate School of Social Work' প্রতিষ্ঠা করেন। ১৯৪৪ সালে এ প্রতিষ্ঠানের নাম পরিবর্তন করে Tata Institute of Social Science রাখা হয়। ১৯৪৭ সালে ভারত স্বাধীনতা অর্জনের পর দিল্লিতে প্রতিষ্ঠিত হয় \"Delhi School of Social Work\"। এ প্রতিষ্ঠানের মাধ্যমেই ভারতে সমাজকর্ম শিক্ষা বিশ্ববিদ্যালয়ের পাঠ্যক্রমের অংশ হিসেবে স্বীকৃতি পায়। বর্তমানে ভারতে অর্ধশত বিশ্ববিদ্যালয়ে সমাজকর্ম শিক্ষা চালু রয়েছে। ভারতে সমাজকর্ম শিক্ষার আরেকটি বৈশিষ্ট্য হলো, এখানে স্নাতকোত্তর পর্যায়ের পাঠ্যক্রমে মার্কিন যুক্তরাষ্ট্রের প্রভাব লক্ষণীয়। বর্তমানে ভারতে বিভিন্ন পর্যায়ে সমাজকর্ম বিষয়ে শিক্ষা ও প্রশিক্ষণ দানের ব্যবস্থা চালু করা হয়েছে। এছাড়া উনবিংশ শতাব্দীর মাঝামাঝি সময় থেকে ভারতে গ্রামীণ সমাজকর্মের বিকাশ হয়। তবে দেশটিতে উন্নয়ন ইস্যুতে সমাজকর্ম পেশাকে এখনো তুলনামূলকভাবে কম গুরুত্ব দেওয়া হয়। টেবিলের 'ক রাষ্ট্র'-এর বৈশিষ্ট্যে উল্লিখিত বিষয়গুলোই প্রতিফলিত হয়েছে।"
        },
        {
          "label": "ঘ",
          "question": "উদ্দীপক টেবিলের 'খ' দেশের সমাজকর্ম বিকাশের সাথে 'ক' দেশের সমাজকর্ম বিকাশের তুলনামূলক আলোচনা করো।",
          "explanation": "টেবিলের 'খ' দেশটি হলো জাপান। জাপান ও ভারতে সমাজকর্ম শিক্ষা বিকাশের তুলনামূলক আলোচনা করলে বেশ কিছু পার্থক্য দেখা যায়। সমাজকর্মের বিকাশের ক্ষেত্রে বিভিন্ন দেশে পদ্ধতিগত ভিন্নতা রয়েছে। এর কারণ হলো, দেশগুলোর প্রচলিত রীতি-নীতি তথা সাংস্কৃতিক পরিমণ্ডলের পার্থক্য। জাপান ও ভারত এশিয়ার দুটি দেশ হওয়া সত্ত্বেও এ দুটি দেশে সমাজকর্মের বিকাশে ভিন্ন ভিন্ন ধারা লক্ষ করা যায়। ভারতের তুলনায় জাপানে আধুনিক সমাজকর্মের যাত্রা আগে শুরু হয়েছে। তাই বলা যায় জাপানে সমাজকর্মের বিকাশ দ্রুত আরম্ভ হয়েছে। বর্তমানে ভারতে অর্ধশত বিশ্ববিদ্যালয়ে সমাজকর্ম শিক্ষা চালু থাকলেও। জাপানে অনেক আগে, সেই ১৯২০ সালেই আধুনিক সমাজকর্ম শিক্ষার সূত্রপাত হয়। ১৯৫০ সালে জাপানের কিয়োটো শহরে অবস্থিত Doshisha University- তে প্রথম সমাজকর্ম শিক্ষায় মাস্টার্স কোর্স চালু হয়। এরপর জাপানে ২০০০ সালে 'Tokyo University of Social Welfare' নামে একটি স্বতন্ত্র বিশ্ববিদ্যালয় প্রতিষ্ঠিত হয়। মূলত দ্বিতীয় বিশ্বযুদ্ধের ক্ষয়ক্ষতির প্রেক্ষাপটেই জাপানে সমাজকর্ম শিক্ষার ব্যাপকতা বৃদ্ধি পেয়েছে। ভারতের ক্ষেত্রে এ বৈশিষ্ট্যটি অনুপস্থিত। দুই দেশের সমাজকর্ম শিক্ষা কার্যক্রমেই যুক্তরাষ্ট্রে প্রচলিত পাঠ্যক্রমের প্রভাব লক্ষ করা যায়। তবে জাপানে সমাজকর্ম শিক্ষার বিকাশে বৌদ্ধ ধর্ম ও কনফুসিয়ানিজমের প্রভাবও ভূমিকা রেখেছে। এছাড়া সমাজকর্ম শিক্ষাকে গুরুত্ব দেওয়ার দিক থেকেও জাপান ভারতের চেয়ে অগ্রসর। সেখানে সমাজকর্মীরা সরকার কর্তৃক পেশাগত সার্টিফিকেট লাভ করেন। অন্যদিকে ভারতে উন্নয়ন ইস্যুতে পেশা হিসেবে সমাজকর্মের গুরুত্ব এখনো তুলনামূলকভাবে কম। উপরের আলোচনা থেকে তাই এটি প্রতীয়মান হয় যে, ভারতের তুলনায় জাপানে সমাজকর্ম শিক্ষার বিকাশ দ্রুত হয়েছে।"
        }
      ]
    }
  ]
}