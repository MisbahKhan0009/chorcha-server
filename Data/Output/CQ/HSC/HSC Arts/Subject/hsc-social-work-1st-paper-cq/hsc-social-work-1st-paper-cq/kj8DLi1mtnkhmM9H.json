{
  "title": "সম্মিলিত বোর্ড ২০১৫",
  "subtitle": "সমাজকর্ম (9)",
  "questions": [
    {
      "number": "1",
      "uddipok": "বঙ্গ-ভারতের ইতিহাসে ১৯৪৩ সালের দুর্ভিক্ষ একটি স্মরণীয় ঘটনা। দ্বিতীয় বিশ্বযুদ্ধ ও ইংরেজদের ভুল খাদ্যনীতির ফলে উক্ত দুর্ভিক্ষে সমগ্র বাংলার প্রায় এক-তৃতীয়াংশ মানুষ মৃত্যুমুখে পতিত হয়। দুর্ভিক্ষ ও অনাহারের ফলশ্রুতিতে ভবঘুরে প্রবণতার বিস্তৃতি ঘটে। পরিশেষে ভিক্ষাবৃত্তিকে নিষিদ্ধ করে প্রণীত হয় Bengal Vagrancy Control Act, 1943.",
      "tag": "All.B 15",
      "sub_questions": [
        {
          "label": "ক",
          "question": "প্যারিশ (Parish) কী?",
          "explanation": "যুক্তরাজ্যের প্রশাসনিক বিভাগের অনুর্গত স্থানীয় প্রশাসনভিভিক কাউন্টি অগুল হলো প্যারিশ।"
        },
        {
          "label": "খ",
          "question": "দরিদ্র আইন বলতে কী বোঝ?",
          "explanation": "দরিদ্র আইন (Poor Law) বলতে মূলত ষোড়শ থেকে উনবিংশ শতাব্দীতে ইংল্যান্ডে দারিদ্র্য মোকাবেলা এবং社会 নিয়ন্ত্রণ প্রতিষ্ঠার জন্য প্রণীত ধারাবাহিক আইনগুলোকে বোঝায়। এই আইনগুলোর মূল উদ্দেশ্য ছিল রাষ্ট্রীয়ভাবে দরিদ্র, বেকার ও ভিক্ষুকদের সমস্যা সমাধান করা এবং তাদের দায়িত্ব স্থানীয় প্রশাসনের উপর অর্পণ করা।দরিদ্র আইনের প্রধান লক্ষ্য ছিল দাতব্য বা বিচ্ছিন্ন ত্রাণ ব্যবস্থার পরিবর্তে একটি কাঠামোবদ্ধ উপায়ে দারিদ্র্য মোকাবেলা করা। এর মাধ্যমে দরিদ্রদের বিভিন্ন শ্রেণিতে ভাগ করে প্রত্যেকের জন্য আলাদা ব্যবস্থা গ্রহণ করা হতো। সবচেয়ে বিখ্যাত দরিদ্র আইন হলো ১৬০১ সালের এলিজাবেথীয় দরিদ্র আইন ।"
        },
        {
          "label": "গ",
          "question": "উদ্দীপকে উল্লিখিত দুর্ভিক্ষজনিত মৃত্যুর সাথে ইংল্যান্ডের কোন ঘটনার সম্পর্ক আছে? আলোচনা করো।",
          "explanation": "উদ্দীপকে উল্লিখিত বলল ভারতে দুর্ভিক্ষজনিত মৃত্যুর সাথে ইংল্যান্ডের 'ব্ল‍্যাক ডেথ'-এর সম্পর্ক আছে। উদ্দীপকে বঙ্গ-ভারতে সংঘটিত ১৯৪৩ সালের দুর্ভিক্ষের কথা বলা হয়েছে। এ দুর্ভিক্ষে সমগ্র বাংলার প্রায় এক-তৃতীয়াংশ মানুষ মৃত্যুবরণ করে। ইংল্যান্ডের ইতিহাসেও আমরা ব্ল‍্যাক ডেথ (Black Death) এর মতো এমন গণমৃত্যুবরণের দৃষ্টান্ত পাই। ব্ল‍্যাক ডেথ বলতে ১৩৪৮ সালে ইংল্যান্ডে প্লেগ রোগে আক্রান্ত হয়ে দুই- তৃতীয়াংশ মানুষের মৃত্যুবরণের ঘটনাকে বোঝায়। ব্ল‍্যাক ভেদের ফলে। ইংল্যান্ডের সমাজে শ্রমিক সংকট তীব্র আকার ধারণ করে এবং মজুরি অস্বাভাবিক হারে বৃদ্ধি পায়। পাশাপাশি সামন্ত যুগের অবসান ঘটার ফলে ভূমিদাস ও তাদের পরিবারের সদস্যরা কর্মহীন অবস্থায় জীবন ধারণের জন্য ভিক্ষাবৃত্তি গ্রহণে বাধ্য হয়। একদিকে ব্ল‍্যাক ডেথের প্রভাব অপরদিকে ভিক্ষাবৃত্তি এ সকল সমস্যার সমাধানে রাজা তৃতীয় এডওয়ার্ড ১৩৪৯ সালে সর্বপ্রথম শ্রমিক আইন (Statute of Laborars, 1349) পাস করেন। এ আইনের দ্বারা ভিক্ষাবৃত্তি ও ভবঘুরে সমস্যা সমাধানে ব্যবস্থা নেওয়া হয়। উদ্দীপকেও আমরা দেখি দুর্ভিক্ষ ও অনাহারের ফলশ্রুতিতে ভবঘুরে প্রবণতা বৃদ্ধি পেলে তা মোকাবিলায় আইন প্রণয়ন করা হয়।"
        },
        {
          "label": "ঘ",
          "question": "উদ্দীপকে বর্ণিত আইনটির প্রেক্ষাপটের সাথে ইংল্যান্ডের কোন আইনের প্রেক্ষাপটের সাদৃশ্য রয়েছে? বাংলাদেশের দারিদ্র্য দূরীকরণে আইনটির বাস্তবতা নিরূপণ করো",
          "explanation": "উদ্দীপকে দেখা যায় দুর্ভিক্ষ ও অনাহারের ফলশ্রুতিতে ভবঘুরে প্রবণতার বিস্তৃতি ঘটে। এ প্রেক্ষিতে ভিক্ষাবৃত্তিকে নিধিত্ব করে প্রণীত হয় Bengal Vagrancy Control Act, 1943, যা ইংল্যান্ডের ১৩৪৯ সালের শ্রমিক আইনের সাথে সাদৃশ্যপূর্ণ। উদ্দীপকে বর্ণিত আইনটির প্রেক্ষাপটের সাথে ইংল্যান্ডের ১৩৪৯ সালের শ্রমিক আইনের সাদৃশ্য রয়েছে। এ আইনটি ছিল ইংল্যান্ডের ইতিহাসে প্রথম শ্রমিক আইন। আইনটি প্রণয়ন করেন রাজা তৃতীয় এডওয়ার্ড। এ আইনটির প্রেক্ষাপটেও ছিল ব্ল‍্যাক ডেথ নামক জাতীয় দুর্যোগ, যাতে ইংল্যান্ডের দুই- তৃতীয়াংশ লোক মারা যায়। ফলশ্রুতিতে ভিক্ষাবৃত্তি ও ভবঘুরে প্রবণতা বৃদ্ধি পায়। এ অবস্থা মোকাবিলা করার জন্যই আইনটি প্রণীত হয়। ইংল্যান্ডের প্রথম শ্রমিক আইনটির সাথে বাংলাদেশের দারিদ্রদ্র্য দূরীকরণে প্রণীত আইনের বাস্তবতা নিরূপণ করার আগে শ্রমিক আইনটির প্রধান বৈশিষ্ট্যগুলো সম্পর্কে জানা আবশ্যক। এ আইনের প্রধান বৈশিষ্ট্যগুলোর মাঝে ছিল- সক্ষম শ্রমিকদের কোনো রকম আপত্তি ছাড়াই কাজ করাতে ইচ্ছুক মালিকদের অধীনে কাজ করতে বাধ্য করা; শ্রমিকরা নিজ নিজ এলাকা (প্যারিশ) ত্যাগ করতে পারবে না; কোনো নাগরিক সক্ষম ভিক্ষুকদের সাহায্য দিতে পারবে না; গ্রামীণ শ্রমিকরা গ্রামে থাকতে বাধ্য হবে ইত্যাদি। এ আইনটির মতো অনুরূপ আইন যদি বাংলাদেশে প্রয়োগ করা যায় তবে আংশিক দারিদ্র্য দূর করা সম্ভব। উদ্দীপকের আইনটিতে শুধু শ্রমিকদের কাজের ওপর জোর দেওয়া হয়েছে। কিন্তু শ্রমিকদের দক্ষ শ্রমিক হিসেবে গড়ে তোলার কোনো পদক্ষেপের কথা বলা হয়নি। তাছাড়া শ্রমিকদের সারা বছর কাজ করার জন্য দরকার কর্মসৃজন কর্মসূচি। এরূপ আইনের দ্বারা হয়তো বাংলাদেশের ভিক্ষাবৃত্তি ও ভবঘুরে প্রবণতা রোধ হতে পারে, কিন্তু দারিদ্র্য দূর হবে না। উপরের আলোচনার প্রেক্ষিতে বলা যায়, আইনটি বাংলাদেশের প্রেক্ষাপটে অকার্যকর ও অসার আইন হিসেবে পরিগণিত হবে।"
        }
      ]
    },
    {
      "number": "2",
      "uddipok": "মোহন একটি সমাজ উন্নয়নমূলক সংস্থায় কর্মরত। তার সংস্থাটি গ্রামীণ ভূমিহীনদের বৃত্তিমূলক প্রশিক্ষণ দেয়। নারী ও শিশু নির্যাতন রোধে সচেতনতামূলক কার্যক্রম পরিচালনা করে। আবার নারী ও শিশু নির্যাতনের ঘ. কারণ অনুসন্ধান করে তা মোকাবিলার উপায় উদ্ভাবনে নিয়োজিত থাকে",
      "tag": "All.B 15",
      "sub_questions": [
        {
          "label": "ক",
          "question": "অধ্যাপক ডব্লিউ. এ. ফ্রিডল্যান্ডার লিখিত একটি বইয়ের নাম লেখো।",
          "explanation": "অধ্যাপক ডব্লিউ.এ. ফ্রিডল্যান্ডার লিখিত একটি বিখ্যাত বইয়ের নাম হলো 'Introduction to Social Welfare."
        },
        {
          "label": "খ",
          "question": "আত্মকর্মসংস্থান বলতে কী বোঝ?",
          "explanation": "সাধারণভাবে আত্মকর্মসংস্থান বা Self-employment বলতে নিজের উপার্জনের ব্যবস্থা নিজেই করাকে বোঝায়। ব্যাপক অর্থে আত্মকর্মসংস্থান বলতে প্রচলিত কোনো পদ্ধতি অবলম্বন না করে স্ব-উদ্যোগে কর্মের সৃষ্টিকে বোঝায়। এক্ষেত্রে বিশেষ জ্ঞান ও প্রশিক্ষণ অর্জনের প্রয়োজন হয়। আত্মকর্মসংস্থান বা স্বকর্মসংস্থান অনুন্নত বা উন্নয়নশীল দেশগুলোতে বেকারত্ব দূরীকরণে কার্যকর ভূমিকা পালন করে। এক্ষেত্রে হাঁস-মুরগি পালন, ক্ষুদ্র ও কুটির শিল্প, মৎস্য চাষ, নার্সারি ও সামাজিক বনায়ন প্রভৃতি আত্মকর্মসংস্থানের উৎকৃষ্ট উদাহরণ ।"
        },
        {
          "label": "গ",
          "question": "উদ্দীপকে সমাজকর্মের পরিধিভুক্ত যেসব কার্যক্রমের কথা বলা হয়েছে তা বর্ণনা করো।",
          "explanation": "উদ্দীপকে মোহনের উন্নয়নমূলক সংস্থা গ্রামীণ ভূমিহীনদের জন্য বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা সমাজকর্মের পরিধিভুক্ত। সমাজকর্ম সমাজের সকল শ্রেণির সমস্যাগ্রস্ত জনগণের সমস্যা মোকাবিলা করে এবং তাদের আর্থ-সামাজিক উন্নয়নে প্রয়োজনীয় সহায়তা প্রদানে প্রচেষ্টা চালায়। বাংলাদেশের মতো উন্নয়নশীল দেশের একটি বৃহৎ অংশ যেহেতু গ্রামে বাস করে তাই এই দরিদ্র জনগোষ্ঠীকে উন্নয়নের মূল স্রোতধারায় অন্তর্ভুক্তির জন্য সমাজকর্ম গ্রামীণ সমাজসেবা কর্মসূচি পরিচালনা করে। সমাজকর্ম তার নিজ পরিধির আওতায় দরিদ্র শ্রেণির জন্য বৃত্তিমূলক ও আয়বৃদ্ধিমূলক কর্মের ব্যবস্থা করে। এর পাশাপাশি সমস্যা মোকাবিলায় সচেতনতামূলক কার্যক্রম পরিচালনার মাধ্যমে সমাজকর্ম ভূমিকা রাখে। এছাড়া সমস্যার উৎস চিহ্নিত করার মাধ্যমে ভবিষ্যৎ বিপর্যয় মোকাবিলা করার লক্ষ্যে দুস্থ মহিলাদের বৃত্তিমূলক শিক্ষা, নারী ও শিশু নির্যাতন প্রতিরোধে গণসচেতনতা সৃষ্টি করার মাধ্যমে সমাজকর্ম তার কার্যক্রম পরিচালনা করে থাকে। মূলত উদ্দীপকে সমাজকর্মের পরিধিভুক্ত গ্রামীণ ভূমিহীনদের বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা করার মাধ্যমে সমাজে কাঙ্ক্ষিত পরিবর্তন আনয়নে মোহনের উন্নয়নমূলক সংস্থাটি কার্যক্রম চালিয়ে যাচ্ছে।"
        },
        {
          "label": "ঘ",
          "question": "'মোহনের সংস্থার কাজের মাধ্যমে সমাজকর্মের পরিধির সামান্যই প্রতিফলিত হয়েছে'- উক্তিটি ব্যাখ্যা করো।",
          "explanation": "মোহনের সংস্থার কাজের মাধ্যমে সমাজকর্মের পরিধির সামান্যই প্রতিফলিত হয়েছে'- উক্তিটি ব্যাখ্যা করতে গেলে দেখা যায়, উন্নয়নমূলক সংস্থা হিসেবে মোহনের সংস্থা সমাজকর্মের পরিধির একটি দিক গ্রামীণ সমাজসেবা ও সামাজিক কার্যক্রম নিয়ে কাজ করছে। কিন্তু সমাজকর্মের পরিধি অত্যন্ত ব্যাপক ও বিস্তৃত। সমাজকর্ম সমাজের মানুষের সাধারণ কার্যাবলি থেকে শুরু করে পরিবর্তনশীল সমাজের সাথে সামঞ্জস্য বিধানে সহায়তা প্রদানসহ সর্বক্ষেত্রে বহুমুখী কার্যাবলি গ্রহণ করে থাকে। সমাজকর্ম জনসংখ্যা বৃদ্ধি, বেকারত্ব, পুষ্টিহীনতা, প্রবীণ সমস্যা প্রভৃতির মতো মৌলিক সমস্যা নিয়ে কাজ করার পাশাপাশি স্বাভাবিক জীবনযাত্রার ক্ষেত্রে প্রতিবন্ধকতা সৃষ্টিকারী সমস্যা মোকাবিলাতেও কাজ করে। উন্নয়নমূলক বিভিন্ন কার্যক্রম পরিচালনা এবং প্রতিরোধমূলক কার্যক্রম পরিচালনা করাও সমাজকর্মের পরিধির আওতায় পড়ে। কিন্তু উদ্দীপকে মোহনের সংস্থার যে সমস্ত কাজের কথা উল্লেখ করা হয়েছে তা সমাজকর্মের পরিধির অন্তর্ভুক্ত। তবে তা এর সামান্য অংশ মাত্র। উদ্দীপকের উন্নয়নমূলক সংস্থাটি গ্রামীণ ভূমিহীনদের বৃত্তিমূলক প্রশিক্ষণ দেয়, যা সমাজকর্মের পরিধিভুক্ত গ্রামীণ সমাজসেবার আওতাভুক্ত। আবার নারী ও শিশু নির্যাতন প্রতিরোধ, মোকাবিলা ও সচেতনতা সৃষ্টিতে সংস্থাটি কাজ করলেও সমাজকর্ম কিশোর অপরাধ, মাদকাসক্তি, প্রবীণ সমস্যার মতো কার্যক্রম নিয়েও কাজ করে। উপরের আলোচনা থেকে তাই বলা যায়, মোহনের সংস্থার কাজগুলো সমাজকর্মের পরিধিভুক্ত হলেও তা এর সামগ্রিক রূপ নয়। বরং সমাজকর্মের ব্যাপক ও বিস্তৃত পরিধির খুব সামান্যই সংস্থাটির কাজের মাধ্যমে প্রতিফলিত হয়েছে।"
        }
      ]
    },
    {
      "number": "3",
      "uddipok": "সুমনা হক একটি সরকারি শিশু পরিবারের তত্ত্বাবধায়ক। সালমা নামে অতি দরিদ্র পরিবারের পিতৃহীন একটি মেয়েকে তাঁর প্রতিষ্ঠানে আনা হলে তিনি মেয়েটিকে সাদরে গ্রহণ করলেন। মেয়েটির মতামত নিয়ে তার ঝোঁক বুঝে অঙ্কন ও সংগীত শিক্ষার প্রতি গুরুত্বারোপ করলেন।",
      "tag": "All.B 15",
      "sub_questions": [
        {
          "label": "ক",
          "question": "CSWE এর পূর্ণরূপ লিখ।",
          "explanation": "CSWE-এর পূর্ণরূপ হলো 'Council for Social Work Education.'"
        },
        {
          "label": "খ",
          "question": "সমাজকর্ম মূল্যবোধ বলতে কী বোঝ?",
          "explanation": "সমাজকর্ম মূল্যবোধ বলতে সমাজকর্মীদের জ্ঞান ও দক্ষতা প্রয়োগ করার ক্ষেত্রে অনুসৃত মূল্যবোধগুলোকে বোঝানো হয়, যা মানুষের কল্যাণে প্রয়োগ করা হয়। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার ন্যায় এই পেশাতেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে।"
        },
        {
          "label": "গ",
          "question": "সুমনা হকের কর্মতৎপরতার মধ্যে সমাজকর্মের যেসব মূল্যবোধের প্রতিফলন ঘটেছে তার বিবরণ দাও।",
          "explanation": "উদ্দীপকে সুমনা হকের কর্মতৎপরতার মধ্যে সমাজকর্মের যেসব মূল্যবোধের প্রতিফলন দেখা যায় তা হলো ব্যক্তির মূল্য ও মর্যাদার স্বীকৃতি এবং ব্যক্তি স্বাধীনতা নীতি। উদ্দীপকে দেখা যায়, সুমনা হক শিশু পরিবারে সদ্য আগত সালমা নামের মেয়েটিকে সাদরে গ্রহণ করেন যা ব্যক্তির মূল্য ও মর্যাদার স্বীকৃতিকে চিহ্নিত করে। সমাজকর্মী মাত্রই বিশ্বাস করেন যে, ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদানের মাধ্যমে তার সুপ্ত প্রতিভার বিকাশ সাধন করা সম্ভব হয়। এক্ষেত্রে তাকে যদি যথাযথ মূল্য ও মর্যাদা সহকারে গ্রহণ করা হয়, তাহলে সে আত্মবিশ্বাসী হবে এবং সমস্যা সমাধানে সক্ষমতা লাভ করবে। এই মূল্যবোধের মাধ্যমে সমাজকর্মী সাহায্যার্থীকে নিষ্ঠা ও আন্তরিকতার সাথে গ্রহণ করেন। এই ব্যাপারটি উদ্দীপকের সুমনা হকের কাজে দেখা যায়। আবার সালমার মতামত গ্রহণ করে তার পছন্দানুযায়ী বিষয় শেখার দিকে গুরুত্বারোপ করেন সুমনা হক, যা সমাজকর্মের ব্যক্তি স্বাধীনতা নীতিকে প্রতিফলিত করে। সমাজকর্ম বিশ্বাস করে, প্রত্যেক ব্যক্তিই তার নিজস্ব ইচ্ছা ও পছন্দ অনুযায়ী কাজ করতে চায় এবং সে অনুযায়ী কাজ করতে পারলেই তার ব্যক্তিত্বের পূর্ণ বিকাশ সম্ভব হয়। সমাজকর্মের এই মূল্যবোধটি সমস্যাগ্রস্ত ব্যক্তির মধ্যে আত্মবিশ্বাসের জন্ম দেয়। ফলে যে সমস্যা সমাধান প্রক্রিয়ায় অংশগ্রহণের সুযোগ পায় এবং সাবলম্বী হয়। উদ্দীপকে সুমনা হককে দেখা যায়, সালমার মতামত ও আগ্রহের ভিত্তিতে তাকে অংকন ও সংগীত শিক্ষা গ্রহণে উদ্বুদ্ধ করেন। তাই বলা যায়, সুমনা হকের কর্মতৎপরতার মধ্যে সমাজকর্মের ব্যক্তির মূল্য ও মর্যাদার স্বীকৃতি এবং ব্যক্তি স্বাধীনতার নীতি এ দুটি মূল্যবোধের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে উল্লিখিত সালমার জীবনের স্থায়ী উন্নয়নে সুমনা সমাজকর্মের আর কোন কোন মূল্যবোধ অনুসরণ করতে পারে? বুঝিয়ে লেখো।",
          "explanation": "উদ্দীপকে উল্লিখিত সালমার জীবনের স্থায়ী উন্নয়নে সুমনা সমাজকর্মের আরো কিছু মূল্যবোধ অনুসরণ করতে পারেন। একজন সমাজকর্মী সব সময়ই চেষ্টা করেন সাহায্যার্থীকে এমনভাবে সাহায্য করতে যাতে সে নিজ সমস্যা মোকাবিলা ও পুনরাবৃত্তি রোধে সক্ষম হয়ে ওঠে। এক্ষেত্রে উদ্দীপকে সুমনা হককে দেখা যায়, শিশু পরিবারে নতুন আগত সালমাকে আন্তরিকভাবে গ্রহণ করে তার সমস্যা মোকাবিলার মাধ্যমে সক্ষম করে তুলতে। এক্ষেত্রে তিনি ব্যক্তির মূল্য ও মর্যাদার স্বীকৃতি এবং ব্যক্তি স্বাধীনতার নীতি অনুসরণ করলেও তা একটি সাময়িক সমাধান আনতে পারে। তাই সালমার জীবনের স্থায়ী উন্নয়নে সমাজকর্মের অন্যান্য মূল্যবোধগুলো অনুসরণ করা উচিত। প্রতিটি পেশার পেশাগত অনুশীলনে কতিপয় মূল্যবোধ অনুসৃত হয়। সেই ধারাবাহিকতায় আমেরিকার জাতীয় সমাজকর্ম সমিতি সমাজকর্মের ১৪টি মূল্যবোধের উল্লেখ করেন যার ভিতর থেকে দুটির প্রয়োগ উদ্দীপকে দেখা যায়। তবে সালমা নামের অতি দরিদ্র পরিবারের পিতৃহীন মেয়েটির স্থায়ী সমস্যা সমাধানে আরো যে মূল্যবোধ অনুসরণ করা যায় সেগুলো হলো- মানুষের প্রতি সম্মান প্রদর্শন, পরিবর্তনের জন্য ব্যক্তির সামর্থ্যের মূল্যায়ন, গোপনীয়তা, ব্যক্তি মানুষকে তার প্রতিভা উপলব্ধির সুযোগ প্রদান, সাহায্যার্থীদের ক্ষমতায়ন, সমান সুযোগ-সুবিধা প্রদান, বৈষম্য না করা প্রভৃতি। আপাতত শিশু পরিবারে বাস করলেও এক সময় সালমা নামের মেয়েটি আরো বৃহৎ পরিসরে যাবে। তাই শিশু পরিবারে থাকা অবস্থাতে যদি তার পারিবারিক পরিচয় কিংবা আর্থিক অবস্থান বিবেচনায় না এনে তাকে মানুষ হিসেবে যথাযথ মূল্যায়ন প্রদর্শনের মাধ্যমে নিজ প্রতিভা উপলব্ধির সুযোগ দেয়া হয়, তবে তার পক্ষে আত্মবিশ্বাসী হয়ে ওঠা সম্ভব। এছাড়াও স্বনির্ভরতা নীতি ও সমান সুযোগ-সুবিধা প্রদান নীতির মাধ্যমে সিদ্ধান্ত গ্রহণ ও পরিচালনায় তাকে দক্ষ করে তোলা সম্ভব। সার্বিক আলোচনা থেকে তাই বলা যায়, একজন সমাজকর্মীর মূল লক্ষ্য হলো সমস্যাগ্রস্ত ব্যক্তির জীবনের স্থায়ী উন্নয়ন ঘটানো। এক্ষেত্রে শিশু পরিবারের তত্ত্বাবধায়ক এবং সমাজকর্মী হিসেবে সুমনা হক উদ্দীপকে উল্লিখিত মূল্যবোধের পাশাপাশি সমাজকর্মের আরো কিছু মূল্যবোধ অনুসরণের মাধ্যমে সালমার জীবনের স্থায়ী উন্নয়ন ঘটাতে পারেন।"
        }
      ]
    },
    {
      "number": "4",
      "uddipok": "আঃ রহমান গ্রামের একজন সচ্ছল কৃষক। তিনি প্রতি বৎসর তার সম্পদের একটি অংশ দরিদ্র ও অসহায়দের মধ্যে বিতরণ করেন। সম্প্রতি ইসলাম ধর্ম গ্রহণকারী মাইকেল এবং ঋণের কিস্তি পরিশোধে ব্যর্থ রহিমা খাতুনকেও তিনি ঐ অর্থ থেকে দান করেন। তবে তিনি নির্দিষ্ট কয়েকটি খাতের বাইরে ঐ অর্থ বিতরণ করেন না",
      "tag": "All.B 15",
      "sub_questions": [
        {
          "label": "ক",
          "question": "ওয়াক্ত এর সাথে সাদৃশ্যপূর্ণ ঐতিহ্যগত সমাজকল্যাণ প্রতিষ্ঠানটির নাম লেখো।",
          "explanation": "ওয়াকফ-এর সাথে সাদৃশ্যপূর্ণ ঐতিহ্যগত সমাজকল্যাণ প্রতিষ্ঠান হলো দেবোত্তর।"
        },
        {
          "label": "খ",
          "question": "এতিমখানাগুলোকে শিশু পরিবারে রূপান্তরিত করা হয় কেন?",
          "explanation": "মূলত চতুর্থ পণ্যবার্ষিক পরিকল্পনা অনুসারে সরকারি শিশু সদনে পারিবারিক পরিবেশ সৃষ্টির লক্ষ্যে এতিমখানাগুলোকে শিশু পরিবারে রূপান্তরিত করা হয়। সনাতন সমাজকল্যাণ প্রতিষ্ঠানগুলোর মধ্যে এতিমখানা অন্যতম। মূলত পিতৃহীন বা পিতৃ-মাতৃহীন এবং নির্ভরশীল, দুস্থ ও অসহায় শিশুদেরকে যে প্রতিষ্ঠানের মাধ্যমে লালন-পালন, ভরণপোষণ, রক্ষণাবেক্ষণ এবং তাদের জন্য উপযুক্ত শিক্ষার ব্যবস্থা করা হয় তাকেই এতিমখানা বলা হয়। বর্তমানে এতিম ও পরিত্যক্ত শিশুদের সংখ্যা ক্রমান্বয়ে বৃদ্ধি পাচ্ছে বিধায় সরকারি পর্যায়ে এতিমখানা প্রতিষ্ঠা এবং বেসরকারি এতিমখানাগুলোকে সরকারি অনুদান দিয়ে সহযোগিতা করা হচ্ছে।"
        },
        {
          "label": "গ",
          "question": "উদ্দীপকে বর্ণিত আঃ রহমানের অর্থ বিতরণ সমাজকল্যাণের কোন ঐতিহ্যগত প্রতিষ্ঠানের উদাহরণ? বর্ণনা করো।",
          "explanation": "উদ্দীপকে বর্ণিত আঃ রহমানের অর্থ বিতরণ সমাজকল্যাণের ঐতিহ্যগত প্রতিষ্ঠান যাকাতের উদাহরণ। ইসলাম ধর্মের মূল পাঁচটি স্তম্ভের মধ্যে যাকাত জলো বাধ্যতামূলক অর্থনৈতিক বিধান। ইসলামি অর্থনীতির পরিভাষায়, কোনো মুসলমানের সম্পদ যাবতীয় ব্যয় নির্বাষের পর বার্ষিক নির্দিষ্ট পরিমাণ উদ্বৃত থাকলে নিদিধ্য হারে নিদিষ্য শ্রেণিতে বাধ্যতামূলকভাবে অর্থ বা সম্পদ আকারে বিতরণের বিধানই যাকাত। যাকাত গরিবের হক হলেও সব দরিদ্রই যাকাত পাওয়ার অধিকারী নয়। ইসলামের দৃষ্টিতে নিঃস্ক মুসলমান, নিসার পরিমাণ সম্পত্তিহীন দরিদ্র, ঋণশোধে অক্ষম ঋণগ্রস্ত বাতি, কপর্দকহীন ও বিপদগ্রস্ত বিদেশি, ধর্মযোখ্যা ও চুক্তিবদ্ধ সাস-মাদী প্রমুখ শ্রেণির লোকজন যাকাত পাওয়ার অধিকারী। পাশাপাশি মসজিদ নির্মাণ, রাস্তাঘাট তৈরি ও সংস্কার কাজে এবং হাসপাতাল স্থাপন ও সংস্কারে ও যাকাতের অর্থ ব্যবহার করা যাবে। উদ্দীপকে দেখা যায়, আঃ রহমান তার সম্পদের একটি অংশ দরিদ্র ও অসহায়দের মধ্যে, নব্য ইসলাম ধর্ম গ্রমণকারী মাইকেল এবং কণের কিস্তি পরিশোধে ব্যর্থ রহিমার মাঝে বিতরণ করেন। অর্থ বিতরণের ক্ষেত্রে আঃ রহমানের এই বৈশিষ্ট্যগুলো প্রতিফলিত হয় সমাজকল্যাণের ঐতিহ্যগত প্রতিষ্ঠান যাকাতের মধ্যে। তাই বলা যায়, সমাজে আর্থিক বৈষম্য দূরীকরণে যাকাত অত্যন্ত তাৎপর্যপূর্ণ একটি ব্যবস্থা।"
        },
        {
          "label": "ঘ",
          "question": "উক্ত প্রতিষ্ঠানের অর্থ সুনির্দিষ্ট খাতে বিতরণের তাৎপর্য পাঠ্যপুস্তকের আলোকে বর্ণনা করো।",
          "explanation": "উক্ত প্রতিষ্ঠান অর্থাৎ যাকাতের অর্থ সুনির্দিষ্ট খাতে বিতরণের তাৎপর্য অপরিসীম। ঐতিহ্যবাহী সমাজকল্যাণ প্রতিষ্ঠান হিসেবে যাকাত অনন্য। যাকাতের মাধ্যমে সম্পদ ও অর্থ কুক্ষিগত না হয়ে সমাজের অনেকের মধ্যে ছড়িয়ে পড়ার মাধ্যমে যাতে সমাজে সম্পদের ভারসাম্য রক্ষিত হয় তা নিশ্চিত করা হলো যাকাতের মূল লক্ষ্য। যাকাত প্রদানের কিছু সুনির্দিষ্ট খাত রয়েছে, যার ইঙ্গিত উদ্দীপকে পাওয়া যায়। উদ্দীপকে যাকাত গ্রহণকারী হিসেবে দরিদ্র ও অসহায়, নতুন ইসলাম ধর্ম গ্রহণকারী এবং কণের ও কিস্তি পরিশোধকারী ব্যক্তির কথা উল্লেখ করা হয়েছে। সমাজকল্যাণ প্রতিষ্ঠান হিসেবে এ তিনটি খাত ছাড়াও যাকাতের আরো কিছু খাত বিদ্যমান এবং খাতগুলোতে যাকাতের অর্থ বিতরণের তাৎপর্যও অপরিসীম। যাকাত সম্পদের সুষ্ঠু বণ্টনের মাধ্যমে সামাজিক সম্প্রীতি গড়ে তোলে। এটি দরিদ্র কল্যাণে প্রবর্তিত প্রথম সামাজিক নিরাপত্তা ব্যবস্থা, যা ধনী- গরিবের দূরত্ব কমিয়ে আনে। যাকাত সমাজের ধনী অংশকে বাধ্য করে। সমাজের দরিদ্র মুসলমানদের কল্যাণে তাদের দায়িত্ব পালন করতে। এছাড়াও আধুনিক সমাজকল্যাণ ভিক্ষাবৃত্তিকে কখনোই সমর্থন দেয় না। সেই সূত্র ধরে যদি সুনির্দিষ্ট খাতগুলোতে যাকাতের অর্থ যদি সঠিকভাবে বিতরণ করা হয় তবে দারিদ্র্য ও ভিক্ষাবৃত্তির মতো সমস্যা সমাধান করা যেতে পারে। সার্বিক দৃষ্টিকোণ থেকে তাই বলা যায়, সমাজকল্যাণের অধিকাংশ গুরুত্বপূর্ণ লক্ষ্যার্জনে যাকাত তাৎপর্যপূর্ণ ভূমিকা রাখে। তাই যাকাত ব্যয়ের সুনির্দিষ্ট খাতে সঠিকভাবে বিতরণ করা হলে সামাজিক ও অর্থনৈতিক উন্নয়নের গতিকে অধিক ত্বরান্বিত করা সম্ভব।"
        }
      ]
    },
    {
      "number": "5",
      "uddipok": "",
      "tag": "All.B 16,All.B 15",
      "sub_questions": [
        {
          "label": "ক",
          "question": "সামাজিক বিজ্ঞানের ইংরেজি প্রতিশব্দ কী?",
          "explanation": "সামাজিক বিজ্ঞানের ইংরেজি প্রতিশব্দ 'Social Science ।'"
        },
        {
          "label": "খ",
          "question": "সুশাসন বলতে কী বোঝ?",
          "explanation": "সুশাসন বলতে অংশীদারিত্বমূলক, স্বচ্ছতা, জবাবদিহিতা, আইনের শাসন, দক্ষতা, ন্যায়পরায়ণতা প্রভৃতি বৈশিষ্ট্যসম্পন্ন প্রশাসনকে বোঝায়। সুশাসন একটি গতিশীল ও চলমান ধারণা। এটি শাসনব্যবস্থার রাজনৈতিক, সামাজিক, অর্থনৈতিক এবং আন্তর্জাতিক অবস্থার কথা বিবেচনা করে। মূলত বলিষ্ঠ ও ন্যায়ানুগ উন্নয়নকে পৃষ্ঠপোষকতা দেয়ার জন্য একটি সুষ্ঠু নীতিমালার মাধ্যমে অনুকূল পরিবেশ তৈরি করা এবং তা বজায় রাখাই হলো সুশাসন।"
        },
        {
          "label": "গ",
          "question": "উদ্দীপক কাঠামো সমাজকর্মের পেশাগত জ্ঞানের কোন ধরনের প্রয়োগকে ইঙ্গিত করে? ব্যাখ্যা করো।",
          "explanation": "উদ্দীপক কাঠামো সমাজকর্মের পেশাগত জ্ঞানের সমন্বিত প্রয়োগকে ইঙ্গিত করে। সমাজ সম্পর্কিত পূর্ণ ধারণা অর্জনের ক্ষেত্রে সমাজকর্মে বিভিন্ন সামাজিক বিজ্ঞান, যেমন- সমাজবিজ্ঞান, মনোবিজ্ঞান, পৌরনীতি, অর্থনীতি, নৃ- বিজ্ঞান, জনবিজ্ঞান প্রভৃতি শাখার জ্ঞানের প্রতি নির্ভরশীল হতে হয়। আর এগুলোর সমন্বিত প্রয়োগের মাধ্যমে সমাজকর্মের পেশাগত জ্ঞান ও তার ব্যবহার ফলপ্রসূ ও কার্যকর হয়ে ওঠে। উদ্দীপক কাঠামোতে প্রায়োগিক ক্ষেত্রে সামাজিক বিজ্ঞানের অন্যান্য শাখার সাথে সমাজকর্মের সম্পর্ক দেখানো হয়েছে। প্রকৃতপক্ষে সামাজিক বিজ্ঞানের অন্তর্গত বিষয় হিসেবে নৃ-বিজ্ঞান, সমাজবিজ্ঞান, মনোবিজ্ঞান, পৌরনীতি, জনবিজ্ঞান ও অন্যান্য বিষয়ের জ্ঞান বা তথ্য সমাজকর্মে বিশেষভাবে সংযোজিত হয়। মূলত সামাজিক বিজ্ঞানের অন্যান্য শাখাগুলো তাত্ত্বিক জ্ঞাননির্ভর। কিন্তু সমাজকর্ম সরাসরি অনুশীলনভিত্তিক একটি বিজ্ঞান। সমাজ ও মানুষের সার্বিক গতি-প্রকৃতি, আচার-আচরণ, মানুষের চাহিদা প্রভৃতি পূরণের লক্ষ্যে সমাজকর্ম বিভিন্ন সমস্যা সমাধান পদ্ধতি (যেমন: ব্যক্তি সমাজকর্ম, দল সমাজকর্ম, সমষ্টি সমাজকর্ম) প্রয়োগ করে। এজন্য উদ্দীপক কাঠামোয় উল্লিখিত সামাজিক বিজ্ঞানের শাখাগুলোর সমন্বয় ঘটানো হয়। এ দিকটিই উদ্দীপকে নির্দেশিত হয়েছে।"
        },
        {
          "label": "ঘ",
          "question": "'বহুমুখী ও বিচিত্র ধরনের সমস্যার কার্যকর সমাধান উদ্দীপক কাঠামোর জ্ঞান প্রয়োগের মাধ্যমে সম্ভব'- বিশ্লেষণ করো।",
          "explanation": "উদ্দীপক কাঠামোয় সমাজকর্মের সাথে সম্পর্কিত শাখাগুলোর যে সমন্বিত প্রয়োগ নির্দেশ করা হয়েছে তা সমাজের বিচিত্র সমস্যা সমাধানে অত্যন্ত ফলপ্রসূ ভূমিকা রাখতে পারে। একটি দেশে নানা ধরনের সামাজিক সমস্যা বিদ্যমান থাকে। প্রতিটি সমস্যার প্রকৃতি যেমন স্বতন্ত্র তেমনি সমাধান পদ্ধতিও ভিন্ন। আর এজন্য বহুমুখী সমস্যা সমাধানে সমাজকর্মের সমন্বিত প্রয়োগ কার্যকর ভূমিকা রাখে। উদাহরণস্বরূপ বলা যায়, সমাজবিজ্ঞান ও নৃ-বিজ্ঞানের জ্ঞান সমাজকর্মকে বিশেষভাবে সাহায্য করে। এ দুটি শাখা সমাজের প্রচলিত রীতিনীতি, বিশ্বাস, আদর্শ, মূল্যবোধ প্রভৃতির আলোকে ব্যক্তিকে বিশ্লেষণ করে এবং তার সমস্যা সমাধানে প্রয়াসী হয়। আবার আধুনিক সমাজকর্মে সমস্যাগ্রস্ত ব্যক্তি, দল ও সমষ্টির সমস্যা সমাধানে মনোবিজ্ঞানের জ্ঞান ব্যাপকভাবে প্রয়োগ করা হয়। বিশেষ করে সমাজকর্মে চিকিৎসা মনোবিজ্ঞানের ভূমিকা বেশ গুরুত্বপূর্ণ। আবার বিভিন্ন সামাজিক সমস্যা, যেমন- বেকারত্ব, ভিক্ষাবৃক্তি, দারিদ্য্য, হতাশা, নিরক্ষরতা, মাদকাসক্তি, পুষ্টিহীনতা প্রভৃতি প্রত্যক্ষ বা পরোক্ষভাবে কোনো দেশের অর্থনীতির সাথে সম্পর্কিত। তাই এ সকল বহুমুখী সমস্যা সমাধানে সমাজকর্মের সাথে অর্থনীতির যোগসূত্র বিদ্যমান। অন্যদিকে পৌরনীতির জ্ঞান ব্যবহার করে একজন সমাজকম্মী সম্পদের সর্বোচ্চ সদ্ব্যবহারের মাধ্যমে জটিল সমস্যার সহজ সমাধান করে। এমনিভাবে জনবিজ্ঞানও সমাজকর্মের জ্ঞানভাগ্ডারকে সমৃদ্ধ করছে। উপরিউক্ত আলোচনা থেকে বলা যায়, বহুমুখী সমস্যার সমাধানে সমাজকর্ম ও সামাজিক বিজ্ঞানের অন্যান্য শাখার সমন্বয় ঘটানো জরুরি।"
        }
      ]
    },
    {
      "number": "6",
      "uddipok": "সফিক ও শাহেদ উচ্চ মাধ্যমিক শ্রেণির ছাত্র। সফিক ঐচ্ছিক বিষয় হিসেবে যে বিষয়টি পড়ছে তাতে সামাজিক সমস্যার কারণ উদঘাটনের পাশাপাশি সামাজিক সমস্যার বিজ্ঞানসম্মত সমাধান ও পরিবর্তিত পরিস্থিতিতে কীভাবে খাপ খাওয়াতে হয় তার বিবরণ আছে। অন্যদিকে শাহেদের পাঠ্যক্রমে মানুষের অভাব, প্রাপ্ত সম্পদ, সম্পদের বহুমুখী ব্যবহার, আয়-ব্যয়ের মধ্যে সামঞ্জস্য বিধান করে ব্যক্তিগত ও জাতীয় উন্নয়নের বিবরণ রয়েছে।",
      "tag": "All.B 15",
      "sub_questions": [
        {
          "label": "ক",
          "question": "সাংস্কৃতিক নৃবিজ্ঞান কী?",
          "explanation": "সামাজিক মূল্যবোধ, আদর্শ, ধর্ম, শিল্পকলা, সংস্কৃতি ও মানুষের আচরণ সম্পর্কিত অধ্যয়নই হলো নৃ-বিজ্ঞান।"
        },
        {
          "label": "খ",
          "question": "সামাজিক বিজ্ঞান বলতে কী বোঝ?",
          "explanation": "সমাজে বসবাসরত মানুষকে নিয়ে যে বিজ্ঞান অনুশীলন ও পরীক্ষা- নিরীক্ষা চালায় তাকে সামাজিক বিজ্ঞান বলে। সামাজিক বিজ্ঞানকে মূলত সমাজের বৈজ্ঞানিক পাঠ বলা হয়। কেননা সমাজ এবং সমাজের মানুষের বিজ্ঞানভিত্তিক পর্যবেক্ষণ ও বিশ্লেষণ প্রচেষ্টা থেকে সামাজিক বিজ্ঞানের বিভিন্ন শাখার উদ্ভব। প্রতিটি সামাজিক বিজ্ঞান সমাজ এবং সামাজিক সম্পর্কের বিশেষ দিক নিজস্ব দৃষ্টিভঙ্গি ও পদ্ধতিতে বিশ্লেষণ করে। তাই বলা যায়, সামাজিক বিজ্ঞান সমাজ সম্পর্কিত আলোচনার শান্ত।"
        },
        {
          "label": "গ",
          "question": "সফিক ও শাহেদের পাঠ্যবিষয় দুটি তুমি কীভাবে চিহ্নিত করবে? আলোচনা করো",
          "explanation": "উদ্দীপকে উল্লিখিত বৈশিষ্ট্যের আলোকে সফিক ও শাহেদের পাঠ্যবিষয় দুটিকে যথাক্রমে সমাজকর্ম ও অর্থনীতি হিসেবে চিহ্নিত করা যায়। সফিক তার ঐচ্ছিক বিষয় হিসেবে যে বিষয় নিয়েছে সেটি সামাজিক সমস্যার কারণ উদঘাটনের পাশাপাশি এর বিজ্ঞানসম্মত সমাধান ও পরিবর্তিত পরিস্থিতিতে খাপ খাইয়ে চলার কৌশল বর্ণনা করে। এ দিকগুলো বৈশিষ্ট্যগতভাবে সমাজকর্মকে নির্দেশ করে। আধুনিক যুগে সমাজকর্ম একটি বিজ্ঞানভিত্তিক পেশা হিসেবে বিভিন্ন সামাজিক সমস্যার আলোকে সেগুলোর বিজ্ঞানসম্মত সমাধান দেয়। এছাড়া পরিবর্তিত পরিস্থিতিতে খাপ খাইয়ে চলার কৌশলও বর্ণনা করে। অন্যদিকে, শাহেদের অধ্যয়নরত বিষয় মানুষের অভাব, প্রাপ্ত সম্পদ, সম্পদের বহুমুখী ব্যবহার, আয়-ব্যয়ের মধ্যে সামঞ্জস্য বিধানের মাধ্যমে ব্যক্তিগত ও জাতীয় উন্নয়নের বিবরণ নিয়ে আলোচনা করে। শাহেদের পঠিত বিষয়টি তাই অর্থনীতিকে নির্দেশ করে। অর্থনীতি হলো সম্পদের উৎপাদন ও বণ্টন সংক্রান্ত ব্যবহারিক বিজ্ঞান। এ শাস্ত্র সীমিত সম্পদের বিকল্প ব্যবহার নির্দেশ করার পাশাপাশি উৎপাদনের উপকরণগুলোর বিকল্প ব্যবহার যোগ্যতাও চিহ্নিত করে। মোট কথা, সম্পদের উৎপাদন, পরিবর্তন, ভোগ, বিনিময়, বল্টন, সঞ্চয় সংক্রান্ত মানুষের কার্যাবলি আলোচনাই অর্থনীতির মূল বৈশিষ্ট্য। সুতরাং বলা যায়, সফিক সমাজকর্ম ও শাহেদ অর্থনীতিকে ঐচ্ছিক পাঠ হিসেবে নিয়ে পড়াশোনা করছে।"
        },
        {
          "label": "ঘ",
          "question": "সামাজিক উন্নয়নের জন্য সফিক ও শাহেদের পঠিত বিষয় দুটি কীভাবে পরস্পরকে সাহায্য করে? তা তোমার পাঠ্যপুস্তকের জ্ঞানের আলোকে ব্যাখ্যা করো।",
          "explanation": "সমাজকর্ম ও অর্থনীতি বিষয় দুটি পরস্পরকে পরিপূরকভাবে সাহায্য করে। পাঠ্যপুস্তকের জ্ঞানের আলোকে ব্যাখ্যা করতে গেলে দেখা যায়- সমাজকর্ম ও অর্থনীতি উভয়ের লক্ষ্য ও উদ্দেশ্য এক ও অভিন্ন। দুটি বিষয়ই চেষ্টা করে সম্পদের সর্বোত্তম ও সর্বাধিক ব্যবহার নিশ্চিত করে সীমিত সম্পদ ও অসীম চাহিদার মাঝে সামঞ্জস্য বিধান করতে। এছাড়া সমাজকর্ম ও অর্থনীতি উভয়েই সমাজের উন্নয়ন করতে চায় এক্ষেত্রে দুটি বিষয়ের মধ্যে পারস্পরিক নির্ভরশীলতা রয়েছে। অর্থনৈতিক উন্নয়নের জন্য যেমন সামাজিক উন্নয়নের সহায়তা দরকার হয়, তেমনিভাবে সামাজিক উন্নয়নের জন্য অর্থনৈতিক উন্নয়নের সহযোগিতা অপরিহার্য। আবার, সমাজকর্মের বহুমুখী জ্ঞানের অন্যতম উৎস হলো অর্থনীতি। অর্থনীতির মৌলিক জ্ঞান ব্যতীত সামাজিক সমস্যা সমাধানে মানুষকে সাহায্য করা যায় না। দারিদ্রদ্র্য, বেকারত্ব, ভিক্ষাবৃত্তি, অধিক জনসংখ্যা ইত্যাদি সমস্যাসমূহ অর্থনীতির সাথে সম্পৃক্ত। এ সমস্যাসমূহ প্রতিরোধে সমাজকর্ম কাজ করে। সমাজকর্ম পেশায় যেমন পেশাগত সুনিদিষ্ট নীতিমালার প্রয়োজন, তেমনিভাবে যেকোনো অর্থনৈতিক পরিকল্পনা ও কর্মসূচি গ্রহণ করার ক্ষেত্রেও নির্দিষ্ট নীতি বিবেচনায় আনতে হয়। আর এসব নীতি নির্ধারণ ও কর্মসূচি বাস্তবায়নে সমাজকর্ম অর্থনীতিকে সাহায্য করতে পারে। উপর্যুক্ত আলোচনা থেকে তাই বলা যায়, সামাজিক উন্নয়নের জন্য সফিক ও শাহেদের পঠিত বিষয় দুটি অর্থাৎ সমাজকর্ম ও অর্থনীতি একে অপরের সাথে ঘনিষ্ঠভাবে সম্পৃক্ত। দুটি বিষয়ই নীতি, কার্যক্রম পরিচালনা এবং উদ্দেশ্য ও লক্ষ্যের দিক থেকে পরস্পরকে সাহায্য করার মাধ্যমে সামাজিক উন্নয়নের গতিকে তুরান্বিত করে।"
        }
      ]
    },
    {
      "number": "7",
      "uddipok": "মালিহার বয়স ১০ বছর। সড়ক দুর্ঘটনায় তার মা-বাবা মারা গেলে সে অসহায় হয়ে পড়ে। প্রতিবেশীরা তাকে শিশু পরিবারে ভর্তি করে দেন। শিশু পরিবারের পরিবেশ মালিহার ভালো লাগে না। সব সময় সে মন খারাপ করে থাকে। এমতাবস্থায় শিশু পরিবারের তত্ত্বাবধায়ক মালিহার সমস্যার প্রকৃতি নির্ণয় করে তার কল্যাণে যথাযথ ব্যবস্থা গ্রহণ করেন। মালিহা এখন অন্য শিশুদের সাথে মিলেমিশে বিভিন্ন কার্যক্রমে অংশ নেয়।",
      "tag": "All.B 15",
      "sub_questions": [
        {
          "label": "ক",
          "question": "সমাজকর্মের পদ্ধতি কয়টি?",
          "explanation": "সমাজকর্মের পদ্ধতি মূলত দুইটি।"
        },
        {
          "label": "খ",
          "question": "সমাজকর্ম গবেষণা বলতে কী বোঝ?",
          "explanation": "সমাজকর্ম গবেষণা বলতে সাধারণত সমাজকর্মের জ্ঞান ও ধারণাসমূহ প্রতিষ্ঠা, প্রসার ও সাধারণীকরণের জন্য তথ্য সংগ্রহমূলক ধারাবাহিক অনুসন্ধানকে বোঝায়। সমাজকর্ম গবেষণা পেশাদার সমাজকর্মের অন্যতম সহায়ক পদ্ধতি। মূলত ব্যক্তি, দল ও সমষ্টির তথা সমাজের বাস্তব সমস্যার পরিপ্রেক্ষিতে সমাজকর্ম গবেষণার সূত্রপাত হয়। এটি মূলত সমাজকর্ম ক্ষেত্রে সৃষ্ট বিভিন্ন প্রশ্ন এবং সমস্যাবলি বিষয়ে সুশৃঙ্খল ও সূক্ষ্ম অনুসন্ধান পদ্ধতি।"
        },
        {
          "label": "গ",
          "question": "উদ্দীপকে উল্লিখিত তত্ত্বাবধায়ক মালিহার সমস্যা নির্ণয়ে সমাজকর্মের কোন মৌলিক পদ্ধতি প্রয়োগ করেছেন? আলোচনা করো।",
          "explanation": "উদ্দীপকে উল্লেখিত শিশু পরিবারের তত্ত্বাবধায়ক মালিহার সমস্যা নির্ণয়ে সমাজকর্মের অন্যতম মৌলিক পদ্ধতি ব্যক্তি সমাজকর্মের প্রয়োগ করেছেন। ব্যক্তি সমাজকর্মের মূল উপাদান হলো ব্যক্তি। আর ব্যক্তি সমাজকর্ম মূলত একটি সাহায্যকারী প্রক্রিয়া। এর মাধ্যমে সমস্যাগ্রস্ত ব্যক্তির সুপ্ত ক্ষমতার বিকাশ সাধনে এমনভাবে সহায়তা করা হয় যাতে সাহায্যার্থী নিজেই সমস্যার মোকাবিলার মাধ্যমে পরিবেশের সাথে সামঞ্জস্য বিধান করতে পারে। উদ্দীপকের মালিহার ক্ষেত্রে দেখা যায়, মাত্র ১০ বছর বয়সে বাবা-মাকে হারিয়ে সে অসহায় হয়ে পড়ে। প্রতিবেশিরা তাকে শিশু পরিবারে ভর্তি করে দিলে প্রাথমিকভাবে সে সেখানকার পরিবেশের সাথে খাপ খাইয়ে নিতে ব্যর্থ হয়। পরে শিশু পরিবারের তত্ত্বাবধায়ক মানসিকভাবে বিপর্যস্ত মালিহার সমস্যা নির্ধারণে ব্যক্তি সমাজকর্মের নীতিমালার আলোকে কার্যক্রম গ্রহণ করেন। সুতরাং একথা বলা যায় যে, উদ্দীপকে উল্লেখিত তত্ত্বাবধায়ক মালিহার সমস্যা নির্ণয়ে সমাজকর্মের মৌলিক পদ্ধতিগুলোর অন্যতম ব্যক্তি সমাজকর্মের প্রয়োগ করেছেন। যেহেতু এ পদ্ধতিতে ব্যক্তিকে প্রাধান্য দেয়া হয় তাই ব্যক্তির সমস্যা মোকাবিলা এবং সমস্যার পুনরাবৃত্তি রোধের মাধ্যমে তাকে সক্ষম করে তোলা সম্ভব হয় যা উদ্দীপকেও প্রতিফলিত হয়েছে।"
        },
        {
          "label": "ঘ",
          "question": "সমাজকর্মের আর কোন পদ্ধতি প্রয়োগের ফলে মালিহা শিশু পরিবারের অন্যান্য সদস্যের সাথে সামঞ্জস্য বিধানে সক্ষম হয়? বুঝিয়ে লেখো।",
          "explanation": "উদ্দীপকে উল্লেখিত মালিহাকে শিশু পরিবারের অন্যান্য সদস্যের সাথে সামঞ্জস্য বিধানে সক্ষম করে তুলতে আরো যে পদ্ধতি প্রয়োগ করা হয় তা হলো দল সমাজকর্ম পদ্ধতি। দল সমাজকর্ম প্রক্রিয়ার অন্যতম বিষয় হলো পারস্পরিক ক্রিয়া প্রতিক্রিয়া। এর মাধ্যমে দলের সদস্যদের মধ্যে সহযোগিতা, যোগাযোগ, কর্মউদ্দীপনা, সহানুভূতি প্রভৃতির সূত্রপাত হয়। সমাজকর্মী এক্ষেত্রে দল সমাজকর্মীর ভূমিকা নেন। দলের ভেতরে সদস্যদের মধ্যে যাতে যোগাযোগ ও সমানুভূতি (Empathy) বৃদ্ধি পায় সে জন্য তিনি সমন্বয় সাধনকারীর ভূমিকা পালন করেন। উদ্দীপকে মালিহার ক্ষেত্রেও শিশু পরিবারের তত্ত্বাবধায়ক একই ভূমিকা পালন করেছেন। তিনি পারস্পরিক ক্রিয়া প্রতিক্রিয়ার মাধ্যমে মালিহাকে পরিবারের অন্যান্য সদস্যদের সাথে সামঞ্জস্য বিধানে সক্ষম করে তোলার চেষ্টা করেন। উদ্দীপকে দেখা যায়, অল্প বয়সে বাবা-মা হারিয়ে মালিহা শিশু পরিবারে আসলেও সহজে এখানকার পরিবেশে অভ্যস্ত হতে পারেনি। মানসিকভাবে বিপর্যস্ত থাকার কারণে বেশিরভাগ সময়ই সে মন খারাপ করে থাকতো। এক্ষেত্রে শিশু পরিবারের তত্ত্বাবধায়ক ব্যক্তি ও দল সমাজকর্মের পদ্ধতির সমন্বয় ঘটান। প্রাথমিকভাবে মালিহার সমস্যা নির্ধারণে ব্যক্তি সমাজকর্মের পদ্ধতি প্রয়োগ করা হলেও যেহেতু মালিহা দলে বাস করছে তাই দল সমাজকর্মের প্রয়োগ এক্ষেত্রে প্রয়োজন। ওপরের আলোচনার পরিপ্রেক্ষিতে তাই বলা যায়, একটি সমন্বিত বৈজ্ঞানিক পদ্ধতি হিসেবে সাহায্যার্থীর সমস্যা মোকাবিলায় সমাজকর্মী শুধুমাত্র একটি পদ্ধতি অনুসরণ করে না বরং ক্ষেত্রবিশেষে এক বা একাধিক পদ্ধতিরও সমন্বয় ঘটায়। উদ্দীপকে মালিহার বিপর্যস্ত অবস্থা কাটাতে ব্যক্তি সমাজকর্মের প্রয়োগ হলেও শিশু পরিবারের অন্যান্য সদস্যের সাথে সামঞ্জস্য বিধানে সক্ষম করে তুলতে দল সমাজকর্মের প্রয়োগ করা হয়েছে।"
        }
      ]
    },
    {
      "number": "8",
      "uddipok": "প্রফেসর শহিদুল ইসলামকে আহ্বায়ক ও চারজন বিজ্ঞ সদস্যকে অর্ন্তভুক্ত করে সরকার মাদকাসক্তদের জন্য করণীয় নির্ধারণের জন্য একটি কমিটি গঠন করেন। কমিটি সমাজের বিভিন্ন স্তরের মানুষের মতামত নিয়ে একটি রিপোর্ট প্রণয়ন করেন ও সরকারের কাছে রিপোর্টটি জমা দেন।",
      "tag": "All.B 15",
      "sub_questions": [
        {
          "label": "ক",
          "question": "বাংলাদেশে বর্তমানে প্রচলিত শিক্ষানীতি কখন প্রণীত হয় ?",
          "explanation": "বাংলাদেশে বর্তমানে প্রচলিত শিক্ষানীতি ২০১০ সালে প্রণীত হয়।"
        },
        {
          "label": "খ",
          "question": "পরিকল্পনা বলতে কী বোঝ?",
          "explanation": "পরিকল্পনা বলতে কোনো লক্ষ্যার্জনের সুশৃঙ্খল ও সুব্যবস্থিত কর্মপন্থাকে বোঝায়। ব্যাপক অর্থে পরিকল্পনা বলতে কোনো নির্দিষ্ট উদ্দেশ্য অর্জনে সুসংহতভাবে বিস্তারিত ধারাবাহিক কার্যাবলির রূপরেখা অঙ্কন এবং সংশ্লিষ্ট ক্ষেত্রে বাস্তবায়নযোগ্য সর্বোত্তম বিকল্পসমূহ চিহ্নিত করাকে বোঝায়। এইচ. বি. ট্রেকারের মতে, পরিকল্পনা হলো সচেতন সুচিন্তিত নির্দেশনা যাতে সম্মিলিত উদ্দেশ্য অর্জনের যৌক্তিক ভিত্তি সৃষ্টি করা হয়। পরিকল্পনার ধারণা মূলত দ্বিতীয় বিশ্বযুদ্ধের পর থেকে বিকশিত হতে থাকে।"
        },
        {
          "label": "গ",
          "question": "উদ্দীপকে সামাজিক নীতি প্রণয়নের যেসব ধাপ বিবৃত হয়েছে তার বর্ণনা দাও।",
          "explanation": "উদ্দীপকে সামাজিক নীতি প্রণয়নের বেশ কিছু ধাপ বিবৃত হয়েছে। উদ্দীপকে সামাজিক নীতি তৈরির জন্য প্রথমে মাদকাসক্ত সমস্যাকে চিহ্নিত করা হয়। যে কোনো নীতি প্রণয়নের প্রথম ধাপ এটি। মূলত বাস্তবভিত্তিক মতামত ও যুক্তিপূর্ণ আলোচনার মাধ্যমে সামাজিক নীতি প্রণয়নের সূত্রপাত হয়। সমস্যা বা প্রয়োজনই সমাজে সামাজিক নীতি প্রণয়নের ক্ষেত্র বা পরিবেশ সৃষ্টি করে। পরবর্তীতে নীতি প্রণয়নের ক্ষেত্রে অন্যতম ধাপ হলো যৌক্তিক সিদ্ধান্ত গ্রহণের মাধ্যমে গণতান্ত্রিক পন্থায় নীতি প্রণয়নের জন্য উপযুক্ত কার্যকরী কমিটি গঠন করা। এ কমিটি তৈরি করার ক্ষেত্রে সরকারের মন্ত্রী, আমলা, এজেন্সি, এক্সিকিউটিভ, পরিকল্পনা বিভাগ থেকে নিয়োজিত ব্যক্তিবর্গ, সমাজের উচ্চস্তরে অধিষ্ঠিত ব্যক্তি এবং যাদের জন্য নীতি প্রণয়ন করা হবে সে শ্রেণির লোকজন ভূমিকা রাখে। উদ্দীপকে নীতি প্রণয়নের ক্ষেত্রে যে কমিটি গঠনের উল্লেখ আছে তাতে দেখা যায় একজন অধ্যাপক ও চারজন বিজ্ঞ লোককে অন্তর্ভুক্ত করা হয়েছে। পাশাপাশি উদ্দীপকে সমাজের বিভিন্ন স্তরের মানুষের মতামত নিয়ে রিপোর্ট প্রণয়নের কথা বলা হয়েছে যা নীতি প্রণয়নের অন্যতম ধাপ খসড়া নীতি প্রস্তুতকরণ এবং জনসমর্থনে আনুষঙ্গিক ব্যবস্থা গ্রহণকে নির্দেশ করে। এক্ষেত্রে নীতি প্রণয়ন কমিটি কর্তৃক গৃহীত মতামতের ওপর ভিত্তি করে কর্তৃপক্ষের কাছে প্রস্তাব আকারে অনুমোদনের জন্য উপস্থাপন করা হয়।"
        },
        {
          "label": "ঘ",
          "question": "সামাজিক নীতি প্রণয়নে উদ্দীপকে বর্ণিত পদক্ষেপগুলো পর্যাপ্ত নয়'- যুক্তি দেখাও।",
          "explanation": "সামাজিক নীতি প্রণয়নের ক্ষেত্রে অনেকগুলো ধাপ অতিক্রমের প্রয়োজন পড়ে যার ইঙ্গিত উদ্দীপকে পাওয়া যায় না। তাই সামাজিক নীতি প্রণয়নে উদ্দীপকে বর্ণিত পদক্ষেপগুলো পর্যাপ্ত নয়। সামজিক নীতি প্রণয়নের গুরুত্বপূর্ণ একটি ধাপ হলো নীতির বিষয়াদি বিশ্লেষণ। এই ধাপে নীতির আবশ্যকতা, সামাজিক বাস্তবতা, বাস্তবায়ন সম্ভাব্যতা, বাস্তবায়ন ব্যবস্থাপনা, বাস্তবায়ন সমস্যা, আইনগত পদক্ষেপ প্রভৃতি বিষয় সূক্ষ্ণভাবে বিশ্লেষণ করে কমিটি মতামত ব্যক্ত করে। এই মতামতের ওপর ভিত্তি করেই খসড়া নীতির রূপরেখা দাঁড় করানো হয়। কিন্তু উদ্দীপকে এই ধাপের কোনো বর্ণনা নেই। উদ্দীপকে আরো যে ধাপ অনুপস্থিত তা হলো খসড়া নীতি অনুমোদন ও বিধিবদ্ধকরণ। এক্ষেত্রে খসড়া নীতি যথাযথ কর্তৃপক্ষের কাছে পেশ করা হলে প্রয়োজনীয় নিরীক্ষার পর সংশোধন বা পরিবর্তন সম্পন্ন হয়। এই ধাপ সম্পন্ন হবার পর নীতি বাস্তবায়নে জনসমর্থন ও জনঅংশগ্রহণ নিশ্চিত করার লক্ষ্যে সভা, সেমিনার, মিডিয়ার মাধ্যমে প্রচারের ব্যবস্থা করা হয়। উদ্দীপকে আরো যে ধাপটি অনুপস্থিত তা হলো পরীক্ষামূলক অনুশীলন। এই ধাপে অনুশীলনের মাধ্যমে নীতির প্রায়োগিক বিভিন্ন দিকের ওপর তীক্ষ্ণ পর্যবেক্ষণ করা হয়। পর্যবেক্ষণের পর কোনো দোষত্রুটি দেখা দিলে পুনরায় তা পরিবর্তন বা সংশোধনের উদ্যোগ নেওয়া হয়। এর ধারাবাহিকতায় নীতির চূড়ান্ত অনুমোদন রাষ্ট্র কর্তৃক পাওয়া যায় এবং কার্যকর অনুশীলনের মধ্যদিয়ে তা অর্থবহ ও ফলপ্রসূ হয়। সর্বোপরি, নীতি প্রণয়নের ক্ষেত্রে নীতির মূল্যায়নও জরুরী যা নিদিষ্ট মেয়াদান্তে পরিচালনা করা প্রয়োজন। শেষোক্ত তিনটি ধাপই উদ্দীপকের ক্ষেত্রে অনুপস্থিত। আলোচনার পরিপ্রেক্ষিতে তাই বলা যায়, সামাজিক নীতি প্রণয়নের ক্ষেত্রে উদ্দীপকে বর্ণিত পদক্ষেপগুলো পর্যাপ্ত নয় উক্তিটি যৌক্তিক। কেননা একটি কার্যকর ও ফলপ্রসূ নীতি প্রণয়নের জন্য নীতি প্রণয়নের সবগুলো ধাপ মেনে চলা অত্যন্ত জরুরি। নতুবা তা একটি আংশিক বা ব্যর্থ নীতিতে রূপান্তরিত হতে পারে।"
        }
      ]
    },
    {
      "number": "9",
      "uddipok": "আদিবের বয়স ১২ বছর। সমাজবিরোধী কিছু লোকের সংস্পর্শে এসে অপরাধপ্রবণ হয়ে পড়ে। সংশোধনের জন্য তাকে একটি সরকারি সমাজসেবা প্রতিষ্ঠানে ভর্তি করা হয়। ঐ প্রতিষ্ঠানের কিছু সমস্যার কারণে আদিব অসুস্থ হয়ে পড়লে তাকে চিকিৎসার জন্য অন্য একটি প্রতিষ্ঠানে ভর্তি করা হয়। দুটি প্রতিষ্ঠানের সমন্বয়হীনতার কারণে আদিবের বর্তমান অবস্থা বেশ শোচনীয় হয়ে পড়েছে।",
      "tag": "All.B 15",
      "sub_questions": [
        {
          "label": "ক",
          "question": "বাংলাদেশে কত সালে পেশাদার সমাজকর্ম শিক্ষার যাত্রা শুরু হয়?",
          "explanation": "বাংলাদেশে পেশাদার সমাজকর্ম শিক্ষার যাত্রা শুরু হয় ১৯৫৩ সালে ।"
        },
        {
          "label": "খ",
          "question": "গ্রামীণ সমাজসেবা বলতে কী বোঝ?",
          "explanation": "গ্রামীণ জনগোষ্ঠীর সঠিক উন্নয়নের লক্ষ্যে গৃহীত সেবামূলক কর্মসূচিই গ্রামীন সমাজসেবা নামে পরিচিত। গ্রামের অধিকাংশ মানুষ অনগ্রসর, বঞ্চিত দরিদ্র ও সমস্যাগ্রস্ত এসব জনগোষ্ঠীর নিজস্ব সম্পদ ও সামর্থের সর্বোত্তম ব্যবহারের মাধ্যমে তাদের আর্থ-সামাজিক অবস্থার উন্নয়নের জন্য সমাজসেবা অধিদপ্তর কর্তৃক পরিচালিত সমন্বিত উন্নয়ন প্রক্রিয়াকে গ্রামীণ সমাজসেবা বলা হয়। শিশু, যুবক, মহিলা, ভূমিহীন পরিবার এবং অন্যান্য অসুবিধাগ্রস্ত জনগোষ্ঠীর মধ্যে যারা সরাসরি উন্নয়ন কর্মকাণ্ডের সুবিধা পাওয়া থেকে বঞ্চিত হয় তারা গ্রামীণ সমাজসেবার প্রধান লক্ষ্যভুক্ত।"
        },
        {
          "label": "গ",
          "question": "উদ্দীপকে উল্লিখিত সমাজকর্ম পেশার প্রয়োগক্ষেত্রসমূহ চিহ্নিত করে ব্যাখ্যা করো।",
          "explanation": "উদ্দীপকে উল্লিখিত সমাজকর্ম পেশার প্রয়োগক্ষেত্র হিসেবে সংশোধনমূলক কার্যক্রম এবং হাসপাতাল সমাজসেবা কার্যক্রমকে চিহ্নিত করা যায়। উদ্দীপকে দেখা যায়, ১২ বছর বয়সী কিশোর আদিবের অপরাধপ্রবণতা সংশোধনের জন্য তাকে সরকারি সমাজসেবা প্রতিষ্ঠানে ভর্তি করা হয়, যা কিশোর অপরাধ প্রতিরোধে সংশোধনমূলক কার্যক্রমকে নির্দেশ করে। মূলত শিল্পায়ন ও শহরায়নের ক্রমাগত প্রভাব অপরাধ ও কিশোর অপরাধ প্রবণতাকে বৃদ্ধি করছে। এই প্রবণতা দমনের ক্ষেত্রে শাস্তির পরিবর্তে সংশোধনের প্রতি অধিক গুরুত্ব আরোপ করা হচ্ছে। কিশোর অপরাধী ও অপরাধীদের সংশোধনের ক্ষেত্রে প্রবেশন, প্যারোল, আফটার কেয়ার সার্ভিস গুরুত্বপূর্ণ ভূমিকা রাখতে পারে। উদ্দীপকে আরও দেখা যায়, সমাজসেবা প্রতিষ্ঠানের কিছু সমস্যার কারণে আদিব অসুস্থ হয়ে পড়লে তাকে চিকিৎসার জন্য অন্য একটি প্রতিষ্ঠানে ভর্তি করা হয়। এ ক্ষেত্রে যে প্রতিষ্ঠানটি সমাজকর্মের প্রয়োগ ক্ষেত্র হিসেবে চিহ্নিত হয় তা হলো হাসপাতাল সমাজসেবা কার্যক্রম। এ কার্যক্রমের ক্ষেত্রে রোগীর রোগ নিরাময়ের সাথে সাথে তার সামাজিক, অর্থনৈতিক ও মনস্তাত্ত্বিক অবস্থা প্রত্যক্ষ বা পরোক্ষভাবে জড়িত। একজন সমাজকর্মী এ সমস্ত প্রাসঙ্গিক বিষয়ে তথ্য অনুসন্ধান করে চিকিৎসককে রোগ নির্ণয় ও উপযুক্ত ব্যবস্থা গ্রহণে সাহায্য করতে পারে।"
        },
        {
          "label": "ঘ",
          "question": "উক্ত প্রয়োগক্ষেত্রে সমাজকর্ম পেশার সফল প্রয়োগে সমস্যাসমূহ বিশ্লেষণ করো ।",
          "explanation": "উদ্দীপকে ইঙ্গিকৃত প্রয়োগক্ষেত্রে অর্থাৎ সংশোধনমূলক কার্যক্রম এবং হাসপাতাল সমাজসেবা কার্যক্রমে সমাজকর্ম পেশার সফল প্রয়োগে পেশাগত মূল্যবোধ ও মানদণ্ড রাষ্ট্রীয় নীতি এবং পেশাগত সংগঠনের অভাব রয়েছে। উদ্দীপকের আদিবের সমস্যা মোকাবিলায় সংশোধনমূলক কার্যক্রম ও হাসপাতালে সমাজসেবার উল্লেখ আছে। কিন্তু এ ক্ষেত্রগুলোতে এখনো সমাজকর্ম পেশার সফল প্রয়োগ হচ্ছে না। মূলত, সমাজকর্ম পেশার বিকাশের জন্য সংশ্লিষ্ট বই, সাময়িকী, পত্রপত্রিকা আমদানি করতে হয় বিদেশ থেকে। যার ফলে এখনো মানুষের মধ্যে এ পেশা সম্পর্কিত চিরাচরিত ধারণা বিদ্যমান, যা প্রয়োগ ক্ষেত্রগুলোতে সমাজকর্মের সফল প্রয়োগের অন্তরায়। এছাড়া এদেশে পেশাদার সমাজকর্মের কোনো কার্যকর পেশাগত সংগঠন নেই। উপরন্তু সমাজসেবা বিভাগে সমাজসেবা কর্মকর্তা পদটি ১৯৭৭ সাল পর্যন্ত সমাজকর্মের স্নাতকদের জন্য সংরক্ষিত থাকলেও পরে উন্মুক্ত করে দেওয়া হয়। যার কারণে হাসপাতালে সমাজসেবা ও সংশোধনমূলক কার্যক্রমগুলো অপেশাদার লোকদের দ্বারা পরিচালিত হচ্ছে। ফলশ্রুতিতে প্রতিষ্ঠানসমূহের মধ্যে সমন্বয়হীনতা দেখা দেয় যার ইঙ্গিত উদ্দীপকেও পাওয়া যায়। উদ্দীপকে উল্লিখিত প্রয়োগ ক্ষেত্রগুলোর আরেকটি বড় সমস্যা হলো প্রচারণা সংকট। আমাদের দেশে প্রচলিত কিশোর অপরাধ, পারিবারিক সমস্যাজনিত মানসিক বিপর্যস্ততা কিংবা হাসপাতাল সমাজসেবার মতো কার্যক্রমগুলোর তেমন কোনো প্রচারণা নেই। ফলে জনগণ তাদের সমস্যা মোকাবিলায় এ ক্ষেত্রগুলোর সাহায্য নেয় না, যা সমাজকর্মের বিকাশের পথে বড় বাধা। উপর্যুক্ত আলোচনা থেকে বলা যায়, উদ্দীপকে উল্লিখিত প্রয়োগক্ষেত্রগুলোতে সমাজকর্ম পেশার সফল প্রয়োগে বেশ কিছু সমস্যা বিদ্যমান। এ সমস্যাগুলোর সমাধান না করা হলে ভবিষ্যতেও সমাজকর্মের মূল দর্শন কাগজপত্রেই সীমাবদ্ধ থেকে যাবে।"
        }
      ]
    }
  ]
}