{
  "title": "বিএএফ শাহীন কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আদনান রাজশাহী বিশ্ববিদ্যালয়ের সামাজিক বিজ্ঞান অনুষদের একজন ছাত্র। সে এমন একটি বিষয়ে অধ্যয়ন করছে যে বিষয়টি বৈজ্ঞানিক জ্ঞান, ব্যবহারিক দক্ষতা, সুনির্দিষ্ট মূল্যবোধ ও পদ্ধতির মাধ্যমে সামাজিক। সমস্যার বিজ্ঞানসম্মত সমাধান দিতে সক্ষম।",
      "tag": "BAFSC 25",
      "sub_questions": [
        {
          "label": "ক",
          "question": "NASW এর পূর্ণরূপ কী?",
          "explanation": "NASW এর পূর্ণরূপ হলো National Association of Social Workers."
        },
        {
          "label": "খ",
          "question": "সামাজিক দায়িত্ব বলতে কী বোঝায়?",
          "explanation": "সামাজিক দায়িত্ব বলতে সমাজে বসবাসরত ব্যক্তির একে অপরের প্রতি পারস্পরিক সহযোগিতাপূর্ণ কর্মকাণ্ড পালনকে বোঝায়। সামাজিক দায়িত্ব সামাজিক সচেতনতার সাথে যুক্ত একটি বিষয়। জীবনধারণের জন্য ব্যক্তি সমাজ থেকে বিভিন্ন সুযোগ-সুবিধা গ্রহণ করে। আর এ সকল সুযোগ-সুবিধা গ্রহণ করতে গিয়ে ব্যক্তিকে কিছু দায়িত্ব পালন করতে হয়। এগুলোই সামাজিক দায়িত্ব। সমাজের সর্বাঙ্গীন কল্যাণ সাধনে ব্যক্তিকে অবশ্যই দায়িত্বশীল হতে হয়।"
        },
        {
          "label": "গ",
          "question": "উদ্দীপকে আদনান সামাজিক বিজ্ঞানের কোন বিষয়ে অধ্যয়ন করছে? ব্যাখ্যা করো।",
          "explanation": "উদ্দীপকে আদনান সামাজিক বিজ্ঞানের অন্তর্গত সমাজকর্ম বিষয়ে অধ্যয়ন করছে। সমাজকর্ম হলো সমস্যা সমাধানের আধুনিক, বিজ্ঞানভিত্তিক ও সেবামূলক একটি প্রক্রিয়া। এর মাধ্যমে মানুষের সমস্যা সমাধানে তাদেরকে সমাজের আদর্শ ও মূল্যবোধ অনুযায়ী গড়ে তোলার চেষ্টা করা হয়। এটি বর্তমান রাষ্ট্রব্যবস্থায় স্বতন্ত্র পেশা হিসেবে স্বীকৃত। উদ্দীপকে আদনানের অধ্যয়নরত বিষয়টির বৈশিষ্ট্য হিসেবে বৈজ্ঞানিক জ্ঞান, ব্যবহারিক দক্ষতা ও সুনির্দিষ্ট মূল্যবোধভিত্তিক পেশার কথা উল্লেখ করা হয়েছে। এই পেশার মাধ্যমে সামাজিক সমস্যার বিজ্ঞানসম্মত সমাধান করা হয়। এ থেকে বোঝা যায়, বিষয়টি সমাজকর্ম। কারণ সমাজকর্মের প্রকৃতি ও লক্ষ্য-উদ্দেশ্য উক্ত বৈশিষ্ট্যের সাথে মিলে যায়। সামাজিক বিজ্ঞানের একটি শাখা হিসেবে সমাজকর্মে বৈজ্ঞানিক জ্ঞান অর্জনের সুযোগ রয়েছে। সেই সাথে অর্জিত জ্ঞান দক্ষতা ও নৈপুণ্যের সাথে বাস্তবে ব্যবহারের ক্ষেত্রও রয়েছে। আর এই ক্ষেত্রই হলো উদ্দীপকে উল্লেখিত সামাজিক সমস্যা। তাই একটি পূর্ণাঙ্গ পেশা হিসেবে সমাজকর্ম মূল্যবোধ ও ব্যবহারিক নীতিমালার সমন্বয় ঘটিয়ে সমাজের নানা সমস্যার বিজ্ঞানসম্মত ও কার্যকর সমাধান করে। সুতরাং দেখা যাচ্ছে, উদ্দীপকে উল্লেখিত বিষয়টি সমাজকর্মকেই নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়ের জ্ঞান সামাজিক সমস্যার বিজ্ঞানসম্মত সমাধানে কীভাবে ভূমিকা রাখতে পারে? আলোচনা করো।",
          "explanation": "উদ্দীপকে আদনান যে বিষয়ে পড়াশোনা করছে তা হলো সমাজকর্ম। এটি সামাজিক সমস্যা সমাধানের ক্ষেত্রে বিজ্ঞানভিত্তিক পদ্ধতি অনুসরণ করে। একইসাথে সুনির্দিষ্ট নীতিমালার ভিত্তিতে সমস্যার কারণ উদঘাটন, বিশ্লেষণ ও সমাধানের উপায় চিহ্নিত করে ভূমিকা রাখতে পারে। আমাদের সমাজব্যবস্থায় নানা ধরনের সমস্যা বিদ্যমান। এসব সমস্যা সমাধানের মাধ্যমে সামাজিক জীবনের সার্বিক কল্যাণ নিশ্চিত করা সমাজকর্মের দায়িত্ব। আর এজন্য সমাজকর্মে তাত্ত্বিক ও ব্যবহারিক জ্ঞানের সমন্বয় ঘটানোর পাশাপাশি বিজ্ঞানসম্মত পদ্ধতির প্রয়োগ করা হয়। যেকোনো সামাজিক সমস্যা সমাধানের জন্য পরিকল্পনা গ্রহণ করা জরুরি। আর সমাজকর্ম সুষ্ঠু নীতিমালা প্রয়োগের মাধ্যমে পরিকল্পনার বাস্তবায়ন ঘটাতে সাহায্য করে। এক্ষেত্রে সমস্যা সমাধানের নির্দিষ্ট পদ্ধতি অনুসরণ করা হয়। এ লক্ষ্যে বৈজ্ঞানিক প্রক্রিয়া হিসেবে সমাজকর্ম তার মৌলিক ও সহায়ক পদ্ধতি প্রয়োগের মাধ্যমে সমস্যার বিজ্ঞানভিত্তিক সমাধান প্রদান করে থাকে। কেননা, সমাজকর্মের মূলনীতিই হলো ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে সমস্যা সমাধানে সক্ষম করে তোলা। এজন্য সমাজকর্মে গবেষণাভিত্তিক প্রায়োগিক জ্ঞান বিশেষ গুরুত্ব পায়, যা সামাজিক সমস্যা সমাধানে কার্যকর ও ফলপ্রসূ হয়। উদ্দীপকে ইঙ্গিতকৃত সমাজকর্ম বিষয়ের বৈশিষ্ট্য হিসেবেও কতগুলো পদ্ধতি অনুসরণের মাধ্যমে সামাজিক সমস্যার সমাধান প্রদানের বিষয়টি উল্লেখ করা হয়েছে। পরিশেষে বলা যায়, সামাজিক সমস্যা সমাধানে উদ্দীপকে নির্দেশিত বিষয় অর্থাৎ সমাজকর্ম বৈজ্ঞানিক কর্মপদ্ধতি অনুসরণের মাধ্যমে প্রয়োজনীয় মূল্যবোধ ও নীতিমালার প্রয়োগ ঘটায়।"
        }
      ]
    },
    {
      "number": "2",
      "uddipok": "অষ্টাদশ শতাব্দীর শেষভাগ থেকে ঊনবিংশ শতাব্দীর প্রথমভাগ পর্যন্ত সময়ে ইংল্যান্ডের সামাজিক, রাজনৈতিক, সাংস্কৃতিক, উৎপাদন ব্যবস্থাপনা, যোগাযোগ প্রভৃতি ক্ষেত্রে এক সুদূরপ্রসারী পরিবর্তন পরিলক্ষিত হয়। পরবর্তীতে যার ইতিবাচক ও নেতিবাচক প্রভাব পৃথিবীর বিভিন্ন দেশে ছড়িয়ে পড়ে। আর এ নেতিবাচক প্রভাবজনিত সমস্যা মোকাবিলায় আধুনিক সমাজকর্মের জন্ম হয়।",
      "tag": "BAFSC 25",
      "sub_questions": [
        {
          "label": "ক",
          "question": "১৬০১ সালের এলিজাবেথীয় দরিদ্র আইনটি কততম প্রয়াস?",
          "explanation": "১৬০১ সালের এলিজাবেথীয় দরিদ্র আইনটি ৪৩তম প্রয়াস।"
        },
        {
          "label": "খ",
          "question": "সামাজিক রিচ্ছিন্নতা বলতে কী বোঝায়?",
          "explanation": "শিল্প বিপ্লবের ফলে উন্নত জীবনের প্রত্যাশায় প্রতিযোগিতামূলক ব্যবস্থার কারণে পারস্পরিক যোগাযোগ'ও সম্পর্কের যে অবনতি ঘটে, তাই সামাজিক বিচ্ছিন্নতা। শিল্প বিপ্লব ভৌগোলিক দূরত্বকে কমিয়ে আনলেও সামাজিক দূরত্বকে বৃদ্ধি করেছে। অর্থ উপার্জনের আশায় শহরে চলে আসার কারণে পরিবার ও আত্মীয়-স্বজনের সাথে দূরত্ব বেড়েছে। যা সামাজিক বিচ্ছিন্নতারই অন্যরূপ মাত্র।"
        },
        {
          "label": "গ",
          "question": "উদ্দীপকে উল্লিখিত পরিবর্তনকে কী নামে আখ্যায়িত করা হয়? ব্যাখ্যা করো।",
          "explanation": "উদ্দীপকে উল্লিখিত আমূল পরিবর্তনকে শিল্প বিপ্লব নামে আখ্যায়িত করা হয়। শিল্প বিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্প বিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানবসভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে ইংল্যান্ডের উৎপাদন, প্রযুক্তি, যাতায়াত ও যোগাযোগ ক্ষেত্রে আমূল পরিবর্তন সূচিত হওয়ার কথা বলা হয়েছে। এ থেকে বোঝা যায়, উদ্দীপকে শিল্প বিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্প বিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্প বিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্প বিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত পরিবর্তন আধুনিক সমাজকর্মের বিকাশে কীভাবে ভূমিকা রাখে? বিশ্লেষণ করো।",
          "explanation": "উদ্দীপকে উল্লিখিত পরিবর্তন অর্থাৎ শিল্প বিপ্লবের ফলে সৃষ্ট জটিল ও বহুমুখী সমস্যা আধুনিক সমাজকর্মের বিকাশে ভূমিকা রাখে। শিল্প বিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্প বিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্প বিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্প বিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণি-দ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্প বিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "3",
      "uddipok": "\"ক\" দেশের সমাজসেবা কর্মসূচি সংস্কার সাধনের জন্য জনাব গোলাম শহীদের নেতৃত্বে একটি কমিটি গঠন করা হয়। উক্ত কমিটি সামাজিক অগ্রগতির প্রতিবন্ধকতা হিসেবে পাঁচটি বিষয়কে চিহ্নিত করেন এবং ঐ সমস্যা থেকে মুক্তির জন্য কতিপয় সুপারিশ পেশ করেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "COS হলো Charity Organization Society বা দান সংগঠন।"
        },
        {
          "label": "খ",
          "question": "",
          "explanation": "ইংল্যান্ডে দারিদ্র্য মোকাবিলায় ১৮৩৪ সালে যে আইন প্রণয়ন করা হয় তাকেই ১৮৩৪ সালের দরিদ্র আইন সংস্কার বলা হয়। ১৬০১ সালের এলিজাবেথীয় দরিদ্র আইন ইংল্যান্ডের সমাজজীবনে বিভিন্ন ধরনের বিরূপ প্রতিক্রিয়া সৃষ্টি করেছিল। এভাবেই দীর্ঘদিন অতিবাহিত হওয়ার পর ১৮৩২ সালে প্রধানমন্ত্রী চার্লস গ্রে দ্বিতীয় আর্ল গ্রের লিবারেল সরকার একটি আইন প্রণয়নের উদ্যোগ নেয়। অবশেষে অসহায় দরিদ্রদের কল্যাণ ও সাহায্যার্থীদের জন্য পরিচালিত ত্রাণ ব্যবস্থা সংস্কারের উদ্দেশ্যে ১৮৩৪ সালে একটি আইন প্রণয়ন করা হয়, যা ১৮৩৪ সালের দরিদ্র আইন সংস্কার নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে।উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পণ্যদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক'। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। - এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "4",
      "uddipok": "জাহিন সিলেট মেডিকেল কলেজ থেকে এমবিবিএস পাশ করে একটি হাসপাতালে সেবার বিনিময়ে জীবিকা নির্বাহ করেন। অন্যদিকে আক্কাস এসএসসি পাশ করার পর কৃষিকাজ করে জীবিকা নির্বাহ করেন।",
      "tag": "BAFSC 25",
      "sub_questions": [
        {
          "label": "ক",
          "question": "মুল্যবোধ কী?",
          "explanation": "মূল্যবোধ হলো একটি মানদণ্ড, যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "সম্পদের সদ্ব্যবহার বলতে কী বোঝায়?",
          "explanation": "মানুষের কল্যাণের জন্য সম্পদের সর্বোচ্চ এবং যথাযথ ব্যবহারের প্রক্রিয়াকে সম্পদের সদ্ব্যবহার বলা হয়। সম্পদ সীমিত। মানুষ তার নিজের প্রয়োজনে সীমিত সম্পদের সর্বোচ্চ ব্যবহার নিশ্চিত করতে চায়। ফলে সম্পদকে বহুবিধ ব্যবহারের উপযোগী করে তোলে। সকল বস্তুগত ও অবস্তুগত সম্পদের সংরক্ষণ ও ব্যবহারে সর্বোচ্চ সতর্কতা অবলম্বনের মাধ্যমে সম্পদের সদ্ব্যবহার হয়ে থাকে।"
        },
        {
          "label": "গ",
          "question": "উদ্দীপকে জাহিনের জীবিকা নির্বাহের উপায়কে কী বলে? ব্যাখ্যা করো।",
          "explanation": "উদ্দীপকে জাহিনের জীবিকা নির্বাহের উপায়কে পেশা বলে। উদ্দীপকে দেখা যায়, জাহিন সিলেট মেডিকেল কলেজ থেকে এমবিবিএস পাশ করে একটি হাসপাতালে সেবার বিনিময়ে জীবিকা নির্বাহ করেন। এক্ষেত্রে ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে জাহিন ডাক্তার হিসেবে প্রতিষ্ঠিত হয়েছেন। এ পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক দ্বীকৃতি এবং এটি জনকল্যাণমুখীও হয়ে থাকে। সুতরাং সার্বিক দিক বিবেচনায়, জাহিনের জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "জাহিন ও আক্কাসের জীবিকা নির্বাহের মধ্যে মিল থাকলেও অমিলও রয়েছে- বিশ্লেষণ করো।",
          "explanation": "জাহিন ও আক্কাসের জীবিকা নির্বাহের মধ্যে মিল থাকার পাশাপাশি অমিলও রয়েছে- মন্তব্যটি যথার্থ। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে ডাক্তারি একটি পেশা। উদ্দীপকে জাহিন এমবিবিএস পাশ করে ডাক্তারি পেশা গ্রহণ করে। তিনি সেবার বিনিময়ে জীবিকা নির্বাহ করেন। একইভাবে উদ্দীপকের আক্কাস কৃষিকাজের মাধ্যমে জীবিকা নির্বাহ করে। জীবিকা নির্বাহের দিক থেকে জাহিন ও আক্কাসের মধ্যে মিল রয়েছে। অপরদিকে জাহিন ও আক্কাসের মধ্যে বৃত্তি ও পেশার পরিপ্রেক্ষিতে অমিল রয়েছে। জীবিকা নির্বাহের যেকোনো উপায়কে বৃত্তি বলে। আর পেশার স্বীকৃতি পেতে হলে, সুনির্দিষ্ট তাত্ত্বিক ও ব্যবহারিক জ্ঞানসহ কতগুলো পেশাগত মানদণ্ড পূরণ করতে হয়। উদ্দীপকে আক্কাসের কাজের জন্য তাকে কোনো তাত্ত্বিক জ্ঞন অর্জন করতে হয়নি।"
        }
      ]
    },
    {
      "number": "5",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "'Profession' শব্দটি ল্যাটিন ভাষার শব্দ।"
        },
        {
          "label": "খ",
          "question": "",
          "explanation": "কোনো বৃত্তি পেশার মর্যাদা অর্জন করেছে কি-না তা যেসব বৈশিষ্ট্যের আলোকে মূল্যায়ন করা হয় সেগুলোকে পেশার মানদণ্ড বলা হয়। যে সকল বিষয়কে পেশার মানদণ্ড হিসেবে বিবেচনা করা হয় সেগুলো হলো- বিশেষ জ্ঞান ও যোগ্যতা, তাত্ত্বিক ভিত্তি, পেশাগত নৈপুণ্য ও দক্ষতা, পেশাগত দায়িত্ব, ব্যবহারিক নীতিমালা, জনকল্যাণমুখিতা, উপার্জন মুখিতা, পেশাগত স্বীকৃতি প্রভৃতি।"
        },
        {
          "label": "গ",
          "question": "",
          "explanation": "লাউদ্দীপকে সমাজকর্মের নীতিমালা প্রকাশ পেয়েছে। সমাজকর্ম হলো সুপরিকল্পিত ও সুশৃঙ্খল উপায়ে মানবসেবা প্রদানের একটি পেশাগত প্রক্রিয়া। সমাজকর্ম অনুশীলন কতগুলো নীতির ভিত্তিতে পরিচালিত হয়। সমাজ ও সমাজের মানুষের প্রয়োজনের পরিপ্রেক্ষিতে সমাজকর্ম অনুশীলনের নীতিমালা গড়ে উঠেছে। সমাজকর্মের অনুশীলনের নীতিমালাগুলোর মধ্যে মানবমর্যাদা ও মূল্যের প্রতি সম্মান প্রদর্শন সেবাগ্রহীতার কল্যাণ, গোপনীয়তা, আত্মনিয়ন্ত্রণ, আবেগ-অনুভূতির উদ্দেশ্যমূলক প্রকাশ, ব্যক্তিস্বাতন্ত্রীকরণ প্রভৃতি অন্যতম। উদ্দীপকে আত্মনিয়ন্ত্রণ অধিকার, গোপনীয়তা, ব্যক্তিগত মূল্য ও মর্যাদার স্বীকৃতি, সকলের সমান সুযোগ প্রভৃতি বিষয় উল্লেখ করা হয়েছে। এ বিষয়গুলো উপরে আলোচিত সমাজকর্মের নীতিমালাকে ইঙ্গিত করে। সুতরাং বলা যায়, উদ্দীপকে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকের গোপনীয়তা নীতিটি একজন সমাজকর্মীর জন্য খুবই গুরুত্বপূর্ণ। গোপনীয়তা রক্ষা করা পেশাগত সমাজকর্মের গুরুত্বপূর্ণ একটি নীতি হিসেবে স্বীকৃত। একে সমাজকর্ম অনুশীলনের গুরুত্বপূর্ণ হাতিয়ার হিসেবে বিবেচনা করা হয়। কারণ গোপনীয়তা ছাড়া পেশাদার সমাজকর্মী ও সাহায্যার্থীর মাঝে কোনো সম্পর্ক গড়ে উঠতে পারে না। ব্যক্তি দল বা সমিতির মাঝে সমস্যা সমাধান প্রক্রিয়া অনুশীলনের আগে প্রয়োজন ওই সমাজের যাবতীয় তথ্য সংগ্রহ করা। আর গোপনীয়তার নীতি অনুসারে 'সমস্যাগ্রস্ত ব্যক্তি বা সাহায্যার্থীর সমস্যা সম্পর্কিত বিভিন্ন তথ্য গোপন রাখা জরুরি। কারণ সাহায্যার্থী যতক্ষণ পর্যন্ত সমস্যা সমাধান প্রক্রিয়ায় তার তথ্যের গোপনীয়তা রক্ষা সম্পর্কে নিশ্চিত না হবে ততক্ষণ পর্যন্ত সমাজকর্মীর কাছে তার গোপন কথা বা তথ্য প্রকাশ করবে না। অথচ সাহায্যার্থী ও তার সমস্যা সংশ্লিষ্ট যে কোনো কথা বা তথ্য সমস্যা সমাধানের জন্য বেশ গুরুত্বপূর্ণ বিষয়। এ জন্য সমাজকর্মীকে অত্যন্ত সচেতন থাকতে হবে এবং সাহায্যার্থীর তথ্যের গোপনীয়তা রক্ষা করতে হবে। আলোচনা শেষে বলা যায়, গোপনীয়তা নীতিটি একজন সমাজকর্মীর জন্য অত্যন্ত গুরুত্বপূর্ণ বিষয়।"
        }
      ]
    },
    {
      "number": "6",
      "uddipok": "সিফাত শৈশবেই মা-বাবাকে হারিয়েছে। জগতে আপন বলতে কেউ নেই। ১৬ বছর পর্যন্ত একটি প্রতিষ্ঠান তাকে আশ্রয় দিয়ে তার ভরণপোষণ ও শিক্ষার ব্যবস্থা করে। এখানে বসবাস করেই সে বৃত্তিমূলক প্রশিক্ষণ গ্রহণ করেছে।",
      "tag": "BAFSC 25",
      "sub_questions": [
        {
          "label": "ক",
          "question": "সরাইখানা কী?",
          "explanation": "সরাইখানা বলতে সাধারণত বিশ্রামাগারকে বোঝায়।"
        },
        {
          "label": "খ",
          "question": "দেবোত্তর বলতে কি বুঝায়? ",
          "explanation": "দেবোত্তর বলতে ধর্মীয় উদ্দেশ্য কোন সম্পত্তি উৎসর্গ করাকে বুঝায়। হিন্দুধর্মের বিধান অনুযায়ী পাপমুক্তি, মোক্ষলাভ, পুণ্যার্জন ও ভগবানের সন্তুষ্টি অর্জনের জন্য দেবতা বা কোন বিগ্রহের নামে ব্যক্তির সম্পত্তি আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়।"
        },
        {
          "label": "গ",
          "question": "উদ্দীপকের সিফাতের কোন ঐতিহ্যগত সমাজকল্যাণ প্রতিষ্ঠানে বেড়ে উঠেছে ? ব্যাখ্যা করো।",
          "explanation": "উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা। নিম্নে তা ব্যাখ্যা করা হলো :   যে সকল শিশুর বাবা-মা উভয়ই মারা যায় অথবা বাবা মায়ের মধ্যে যে কোন একজন মারা যায় তাদেরকে এতিম বলে। যে প্রতিষ্ঠানে এতিম এবং অনাথ শিশুদের শিক্ষা শিক্ষা ও প্রশিক্ষণের ব্যবস্থা করা হয় এবং তাদের ভরণপোষণের দায়িত্ব নেয়া হয় সেটিকে এতিমখানা বলে। সাধারণভাবে শিশুদের পাঁচ বছর বয়স থেকে শুরু করে ১৮ বছর হওয়া পর্যন্ত ভরনপোষন এবং তাদের শিক্ষা গ্রহণের সুযোগ তৈরি করার মধ্য দিয়ে এতিমখানা তাদের দায়িত্ব পালন করেন। সমাজের কল্যাণ সাধনের জন্যই মূলত এতিমখানা এই দায়িত্বটি পালন করে থাকে। এছাড়াও এতিমখানায় ছেলেমেয়েদেরকে পড়াশোনার পাশাপাশি স্বাবলম্বী হওয়ার জন্য বিভিন্ন প্রশিক্ষণ দিয়ে থাকে। যেন তারা ১৮ বছর বয়সের পর এতিমখানা থেকে যাওয়ার পর নিজের দায়িত্ব নিজেই নিতে পারে। এছাড়াও এতিমখানায় শিশুদের ব্যক্তিত্ব ও চরিত্র গঠনে সাহায্য করে। সুরাগরিক হিসেবে গড়ে উঠতে শিক্ষা দেয়।   উদ্দীপকের সিফাত ও একজন এতিম। একটি প্রতিষ্ঠানে তাকে আশ্রয় দেওয়া হয় এবং সেখানে তার ভরণপোষণ ও শিক্ষার দায়িত্ব নেয়া হয়। একই সাথে সে উক্ত প্রতিষ্ঠান থেকে বৃত্তিমূলক প্রশিক্ষণ গ্রহণ করে।   তাই বলা যায়, উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা।"
        },
        {
          "label": "ঘ",
          "question": "উক্ত প্রতিষ্ঠানটির গুরুত্ব আলোচনা কর।",
          "explanation": "উদ্দীপকে উল্লেখিত প্রতিষ্ঠানটি হচ্ছে এতিমখানা। নিম্নে এতিমখানার গুরুত্ব আলোচনা করা হলো :   সমাজকল্যাণ প্রতিষ্ঠান গুলোর মধ্যে এতিমখানা অন্যতম। যে প্রতিষ্ঠানে পিতৃমাতৃহীন, অনাথ, দুস্থ অপ্রাপ্তবয়স্ক শিশুদের লালন পালন ও শিক্ষা প্রদানের মাধ্যমে গড়ে তোলা হয় তাকে এতিমখানা বলে। এতিমখানার মাধ্যমে একটি অসহায় শিশুর মৌলিক অধিকার নিশ্চিত হয়। একটি শিশু যথাযথভাবে বেড়ে ওঠার সুযোগ পায়। ফলে সে এক দিকে যেমন সুনাগরিক হিসেবে গড়ে উঠতে পারে অন্যদিকে দেশের ও সমাজের জন্য অবদান রাখতে পারে।   এছাড়াও এতিমখানা শিশুদের সাধারণ শিক্ষার পাশাপাশি ধর্মীয় শিক্ষা প্রদান করে থাকে। যা শিশুদের ব্যক্তিত্ব ও চরিত্র গঠনের সাহায্য করে। এছাড়াও তারা শিশুদের সুপ্ত প্রতিভা বিকাশের সহায়তা করে। বিভিন্ন বৃত্তিমূলক শিক্ষার ব্যবস্থা করে। এছাড়াও তাদের পুনর্বাসনেরও ব্যবস্থা করা হয়।   সর্বোপরি বলা যায় এতিমখানা একটি অসহায় শিশুকে দক্ষ জনশক্তি ও শিক্ষিত নাগরিক রূপান্তর করতে অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "বাংলাদেশ সরকার দুস্থ, দরিদ্র ও অক্ষম জনগোষ্ঠীকে রক্ষার জন্য বয়স্ক ভাতা, বিধবা ভাতা, প্রতিবন্ধী ভাতা, অতি দরিদ্রদের কর্মসংস্থান প্রভৃতি কর্মসূচি পরিচালনা করছে। সামাজিক নিরাপত্তা বেষ্টনী হিসেবে এসব কর্মসূচির বিশেষ তাৎপর্য রয়েছে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "আট শ্রেণির মানুষকে যাকাত দেয়া যায়।"
        },
        {
          "label": "খ",
          "question": "",
          "explanation": "সুশাসন বলতে অংশীদারিত্বমূলক, স্বচ্ছতা, জবাবদিহিতা, আইনের শাসন, দক্ষতা, ন্যায়পরায়ণতা প্রভৃতি বৈশিষ্ট্যসম্পন্ন প্রশাসনকে বোঝায়। সুশাসন একটি গতিশীল ও চলমান ধারণা। এটি শাসনব্যবস্থার রাজনৈতিক, সামাজিক, অর্থনৈতিক এবং আন্তর্জাতিক অবস্থার কথা বিবেচনা করে। মূলত বলিষ্ঠ ও ন্যায়ানুগ উন্নয়নকে পৃষ্ঠপোষকতা দেয়ার জন্য একটি সুষ্ঠু নীতিমালার মাধ্যমে অনুকূল পরিবেশ তৈরি করা এবং তা বজায় রাখাই হলো সুশাসন।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত সামাজিক নিরাপত্তা ব্যবস্থা হলো সামাজিক সাহায্য। দারিদ্র্য, অক্ষমতা, বেকারত্ব কিংবা প্রাকৃতিক দুর্যোগের কারণে অসহায় ও বিপদগ্রস্তদের জন্য সরকারের গৃহীত সাহায্য ব্যবস্থাকে সামাজিক সাহায্য বলে। এক্ষেত্রে সরকার তার রাজস্ব আয় বা নিজস্ব তহবিল থেকেও এ ধরনের কাজে অর্থায়ন করে। দুঃস্থ-অসহায়দের সহায়তা, বয়স্কদের সাহায্য, নির্ভরশীল বা প্রতিবন্ধীদের সাহায্য, স্থায়ী ও পূর্ণ অক্ষমতাজনিত সাহায্য, পারিবারিক সাহায্য পরিকল্পনা প্রভৃতি হলো সামাজিক সাহায্যের অন্তর্ভুক্ত। উদ্দীপকে এ বিষয়টিকেই তুলে ধরা হয়েছে। উদ্দীপকে বলা হয়েছে, বাংলাদেশ সরকার দুঃস্থ, দরিদ্র ও অক্ষম জনগোষ্ঠীকে রক্ষার জন্য বয়স্ক ভাতা, বিধবা ভাতা, প্রতিবন্ধী ভাতা, অতি দরিদ্রদের কর্মসংস্থান প্রভৃতি কর্মসূচি পরিচালনা করছে। সরকারের এ কাজগুলো উপরে বর্ণিত সামাজিক সাহায্যের সাথে সাদৃশ্যপূর্ণ। তাই বলা যায়, উদ্দীপকে সরকারের সামাজিক সাহায্য কার্যক্রমের ইঙ্গিত দেওয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নিরাপত্তা বেষ্টনী অর্থাৎ সামাজিক সাহায্যের তাৎপর্য অপরিসীম। সামাজিক সাহায্য হলো সমাজের অসহায়, দরিদ্র ও অক্ষম জনগোষ্ঠীকে সহায়তার জন্য সরকার কর্তৃক পরিচালিত সাহায্য ব্যবস্থা। সরকার রাষ্ট্রীয় তহবিল থেকে এ ধরনের সাহায্য কার্যক্রম পরিচালনা করে থাকে। উদ্দীপকেও দেখা যায়, বাংলাদেশ সরকার দুঃস্থ, দরিদ্র ও অক্ষম জনগোষ্ঠীকে রক্ষার জন্য বয়স্কভাতা, বিধবা ভাতা, প্রতিবন্ধী ভাতা, অতি দরিদ্রদের কর্মসংস্থান প্রভৃতি সাহায্য কার্যক্রম পরিচালনা করেছে যাকে সামাজিক সাহায্য বলা হয়। সামাজিক নিরাপত্তা বেষ্টনী হিসেবে সামাজিক সাহায্যের গুরুত্ব অনস্বীকার্য। এটি এদেশের অসহায় দরিদ্র ও অক্ষমদের জীবনমান উন্নয়নে গুরুত্বপূর্ণ ভূমিকা রাখছে। যেমন- বয়স্ক ভাতা, বিধবা ভাতা এদেশের বয়স্ক জনগোষ্ঠী ও বিধবাদের মৌলিক চাহিদা পূরণ ও দুঃখ দুর্দশা লাঘবে ভূমিকা রাখছে। আবার প্রতিবন্ধী ভাতা সমাজের অক্ষম বা বিকলাঙ্গ বা নির্ভরশীলদের জীবন যাপনকে সহজ করে তুলছে। পাশাপাশি সরকার অতি দরিদ্রদের জন্য কর্মসংস্থান সৃষ্টি করায় দরিদ্ররা সেখানে কাজ করার সুযোগ পাচ্ছে। এতে তাদের পরিবারে আর্থিক স্বচ্ছলতা আসছে। ফলে দরিদ্র জনগোষ্ঠীর জীবনযাত্রার মান উন্নত হচ্ছে। এভাবে সরকারের সামাজিক সাহায্য কর্মসূচি এদেশের অসহায় অক্ষম ও দরিদ্রশ্রেণির জীবনযাত্রায় ইতিবাচক ভূমিকা রাখছে। উপরের আলোচনা থেকে তাই বলা যায়, এদেশের দুঃস্থ, দরিদ্র ও অক্ষম জনগোষ্ঠীর সামাজিক নিরাপত্তা সৃষ্টিতে উদ্দীপকে নির্দেশিত সামাজিক সাহায্যের ভূমিকা অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "বিধান রায় একজন সচেতন ব্যক্তি। সমাজে তিনি দয়ার সাগর নামে পরিচিত। তিনি সমাজে প্রচলিত নিয়মনীতিকে অমান্য করে বিধবা রিনাকে তার ছেলের-সাথে বিবাহ দেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সতীদাহ প্রথা উচ্ছেদ আইন প্রণয়ন করেন লর্ড উইলিয়াম বেন্টিক।"
        },
        {
          "label": "খ",
          "question": "",
          "explanation": "বাংলার নারী জাগরণে অসামান্য অবদান রাখার জন্য বেগম রোকেয়া এত বিখ্যাত। বেগম রোকেয়া আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারী সমাজের উন্নয়ন ও কল্যাণে নিজেকে উৎসর্গ করেছেন। তিনি ছিলেন বাংলাদেশে নারীশিক্ষা আন্দোলনের পথিকৃৎ। তিনি তাঁর লেখা ও কর্মের মাধ্যমে নারীদেরকে তাদের অধিকার সম্পর্কে সচেতন করে তুলেছিলেন। বলা যায়, তাঁর হাত ধরেই বাংলার নারীরা মুক্তির আলোয় উদ্ভাসিত হয়েছে।"
        },
        {
          "label": "গ",
          "question": "",
          "explanation": "উদ্দীপকে যে সমাজ সংস্কারকের কথা বলা হয়েছে তিনি হলেন ঈশ্বরচন্দ্র বিদ্যাসাগর। ভারতবর্ষের সমাজকল্যাণের ইতিহাসে যে সকল সফল ও মানবতাবাদী সমাজ সংস্কারকের আগমন ঘটেছে তাদের মধ্যে ঈশ্বরচন্দ্র বিদ্যাসাগর অন্যতম। তাঁর সংস্কার আন্দোলনের অন্যতম ফসল হলো হিন্দু সমাজে বিধবা মেয়েদের পুনরায় বিবাহ প্রথার প্রচলন। তৎকালীন ভারতীয় সমাজে স্বামী মারা গেলে স্ত্রীর পুনরায় বিবাহ করা ছিল সম্পূর্ণ নিষিদ্ধ। এর বিধবা নারীরা শ্বশুরবাড়ি অথবা বাবা বা ভাইদের সংসারে অথবা অন্য কোথাও অন্যের গলগ্রহ হয়ে মানবেতর জীবনযাপনে বাধ্য হতো। নারীদের এ ধরনের সামাজিক নিরাপত্তাহীনতা ও অসহায়ত্ব ঈশ্বরচন্দ্র বিদ্যাসাগরকে বিধবা বিবাহ প্রচলনে উদ্বুদ্ধ করে। তাঁর ঐকান্তিক প্রচেষ্টায় এবং লর্ড ভালহৌসির সহায়তায় ১৮৫৬ সালের ২৬ জুলাই হিন্দু বিধবা বিবাহ আইন পাস হয়। উদ্দীপকে বলা হয়েছে, বিধান রায় একজন সচেতন ব্যক্তি। সমাজে তিনি দয়ার সাগর নামে পরিচিত। তিনি সমাজের প্রচলিত নিয়ম-নীতিকে অমান্য করে বিধবা রিনাকে তার ছেলের সাথে বিয়ে দেন। এখানে ভারতীয় উপমহাদেশের মানবতাবাদী সমাজ সংস্কারক ঈশ্বরচন্দ্র বিদ্যাসাগরকে ইঙ্গিত করা হয়েছে। তার প্রচেষ্টায় হিন্দু বিধবা বিবাহ আইন পাশ হয়। এ আইনের প্রতি শ্রদ্ধার নিদর্শন হিসেবে নিজ ছেলেকে এক বিধবার সাথে বিবাহ দেন।"
        },
        {
          "label": "ঘ",
          "question": "",
          "explanation": "উক্ত সমাজ সংস্কারক তথা ঈশ্বরচন্দ্র বিদ্যাসাগরের কর্ম মানবতার এক উজ্জ্বল দৃষ্টান্ত। কথাটি যথার্থ। বিধবা বিবাহ প্রচলনের পাশাপাশি বিদ্যাসাগর বাল্যবিবাহ উচ্ছেদ এবং বহুবিবাহ রোধেও সোচ্চার ছিলেন। তখনকার দিনে দেখা যেত যে, অনেক কুলীন (উচ্চবংশীয়) ব্রাহ্মণ শুধু বংশ রক্ষা করার জন্য নাবালিকা বিয়ে করতেন। এর ফলে মেয়েটি হয়তো অল্প বয়সে বিধবা হতো নতুবা অপরিপক্ক শারীরিক অবস্থায় মাতৃত্বজনিত কারণে মৃত্যুবরণ করত। ১৮৫০ খ্রিষ্টাব্দে বিদ্যাসাগর 'সর্বশুভকারী' পত্রিকায় 'বাল্যবিবাহের দোষ' নামক প্রবন্ধ প্রকাশ করেন। এরকম রচনার মাধ্যমে তিনি সাধারণ মানুষকে বাল্যবিবাহের খারাপ দিকগুলো সম্পর্কে সচেতন করার প্রচেষ্টা চালান। এ সময় বাংলার হিন্দু সমাজের কুলীন শ্রেণির মধ্যে বহু বিবাহ প্রথাও মারাত্মক আকার ধারণ করেছিল। এর ফলে হাজার হাজার নারীকে স্বামীগৃহে নির্যাতন ও দুর্ভোগের শিকার হতে হতো। বিদ্যাসাগর এ বিষয় নিয়ে একাধিক গ্রন্থ রচনার মাধ্যমে মানুষের মধ্যে সচেতনতা সৃষ্টি ও জনসমর্থন লাভে সচেষ্ট হন। এ ব্যাপারে তিনি ৫,৮০০ ব্যক্তির স্বাক্ষর নিয়ে ১৮৫৫ খ্রিষ্টাব্দের ২৭ ডিসেম্বর সরকারের কাছে আপিল করেন। গণবিক্ষোভের ভয়ে তা লালফিতায় আটকে গেলেও বহুবিবাহ বিরোধী জনমত সূচনা করতে এসব উদ্যোগ ছিল। পথিকৃৎ। শেষ পর্যন্ত বিদ্যাসাগরের প্রচেষ্টা নিরর্থক হয়নি। উপরের আলোচনার আলোকে বলা যায়, ঈশ্বরচন্দ্র বিদ্যাসাগর তার সংস্কারমূলক কাজের মাধ্যমে মানবতার এক উজ্জ্বল দৃষ্টান্ত হয়ে আছেন।"
        }
      ]
    },
    {
      "number": "9",
      "uddipok": "বাবা মারা যাওয়ার পর উত্তরাধিকার সূত্রে অঢেল সম্পদের মালিক হন জাহানারা আলম। তিনি প্রতিবছর মোট সম্পদ হিসাব করে তার থেকে একটি নির্দিষ্ট অংশ মুসলিম দরিদ্র ব্যক্তিদের ধর্মীয় বিধান অনুযায়ী দান করেন। এটি ইসলাম ধর্মের একটি বাধ্যতামূলক কাজ।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "দানশীলতার ইংরেজি প্রতিশব্দ হলো Charity."
        },
        {
          "label": "খ",
          "question": "",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত রীতিনীতি, প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "",
          "explanation": "উদ্দীপকে জাহানারার কর্মের মাধ্যমে যে ঐতিহ্যগত সমাজকল্যাণ ব‍্যবস্থার রূপ প্রকাশ পেয়েছে তা হলো যাকাত। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলক বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। উদ্দীপকের জাহানারা আলম উত্তরাধিকার সূত্রে অঢেল সম্পদের মালিক হন। তিনি প্রতি বছর মোট সম্পদের হিসাব করে তা থেকে একটি নির্দিষ্ট অংশ মুসলিম দরিদ্রদের মধ্যে ধর্মীয় বিধান অনুযায়ী বিতরণ করেন। এখানে যাকাতের প্রতি ইঙ্গিত করা হয়েছে। কারণ সম্পদশালী মুসলিমদের বছরান্তে মোট সম্পদের একটি নির্দিষ্ট অংশ ধর্মীয় বিধান অনুযায়ী দরিদ্র মুসলমানদের দিতে হয়। যা যাকাত নামে পরিচিত। যাকাত আদায় করা সম্পদশালী মুসলমানদের জন্য ফরজ।"
        },
        {
          "label": "ঘ",
          "question": "",
          "explanation": "সম্পদের সুষম বণ্টন এবং সমাজে বিদ্যমান আয় বৈষম্য হ্রাস করতে যাকাতের গুরুত্ব অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সমাজের মুষ্টিমেয় লোকদের হাতে সম্পদ কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমন করে। সমাজের অসহায়, বঞ্চিত ও নিঃস্ব শ্রেণির কল্যাণে সম্পদশালীদের সচেতন করে তোলে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। এতে সমাজে সুষম বণ্টনের পরিবেশও তৈরি হয়। কেননা, ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের দরিদ্র শ্রেণিকে আর্থিক দিক দিয়ে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হয়। আলোচনা শেষে বলা যায়, সমাজের দরিদ্র শ্রেণির আর্থ সামাজিক উন্নয়ন, ধনী-দরিদ্রদের বৈষম্য হ্রাস এবং সম্পদের সুষম বণ্টনে যাকাতের গুরুত্ব অপরিসীম।"
        }
      ]
    },
    {
      "number": "10",
      "uddipok": "'ক' নামক একটি ক্রিকেট ফ্রাখ্যাইজি বিগত বিপিএল-এ পরপর চারটি খেলায় পরাজিত হওয়ার পর কর্তৃপক্ষ খেলোয়াড়দের জন্য একজন মনোবিজ্ঞানী নিয়োগ করলেন। মনোবিজ্ঞানী খেলোয়াড়দের নিয়ে তিনদিন কাজ করার পর দেখা যায় ফ্রাঞ্চাইজিটি পরবর্তীতে ধারাবাহিকভাবে তিনটি ম্যাচে জয়লাভ করে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সমষ্টির চাহিদা, সম্পদ, সামর্থ্য, সমস্যা ইত্যাদি পর্যালোচনা করে প্রয়োজনীয় নীতি, কৌশল ও প্রক্রিয়া অনুসরণের মাধ্যমে সমস্যার মোকাবিলা, চাহিদা পূরণ এবং উন্নয়নের জন্য বিজ্ঞানভিত্তিক যে কর্মপ্রচেষ্টা চালানো হয় তাকে সমষ্টি সমাজকর্ম বলে।"
        },
        {
          "label": "খ",
          "question": "",
          "explanation": "সামাজিক কার্যক্রম হলো একটি সুসংগঠিত দলীয় প্রচেস্টা যার মাধ্যমে সামাজিক প্রতিষ্ঠানসহ বিভিন্ন প্রয়োজনীয় পরিবর্তন ও সংশোধন করা হয়। সামাজিক কার্যক্রম সমাজকর্মের একটি সহায়ক পদ্ধতি। এটি সুসংগঠিত প্রচেষ্টার মাধ্যমে জনগণকে সচেতন করে তোলে। সেই সাথে ব্যাপক সামাজিক আন্দোলনের মাধ্যমে সমাজে কাঙ্ক্ষিত পরিবর্তন ও সংস্কার সাধনের জন্য সামাজিক নীতি, আইন ও প্রশাসনকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকের মনোবিজ্ঞানী খেলোয়াড়দের উন্নয়নে সমাজকর্মের দদ সমাজকর্ম পদ্ধতি প্রয়োগ করেছেন। দল সমাজকর্ম পেশাদার সমাজকর্মের মৌলিক পদ্ধতি। এতে সামাজিক দলের ধারণা ও অভিজ্ঞতা প্রয়োগ করে ব্যক্তিকে দলীয় পরিবেশে সাহায্য করা হয়। দল সমাজকর্ম বলতে সমাজকর্মের এমন একটি পদ্ধতিকে বোঝায় যাতে ব্যক্তিকে দলীয় বা সামাজিক প্রতিষ্ঠানের আওতায় দল সমাজকর্মী কর্তৃক সাহায্য করা যায়। উদ্দীপকে বলা হয়েছে, 'ক' ব্রিকেট ক্লাবটি পরপর চারটি খেলায় পরাজিত হওয়ার পর একজন মনোবিজ্ঞানী নিয়োগ দেয়। মনোবিজ্ঞানী খেলোয়াড়দের নিয়ে কাজ করলে ক্লাবটি ধারাবাহিকভাবে ৩ ম্যাচে জয়লাভ করে। এখানে পুরো প্রক্রিনাটিতে দল সমাজকর্মের সমস্যা সমাধান পদ্ধতি ব্যবহার করা হয়েছে। এক্ষেত্রে প্রাথমিকভাবে সমস্যাগ্রস্ত ব্যক্তিদের নিয়ে উদ্দেশ্যমূলক দল গঠন করা হয়। তারপর দল সমাজকর্মী দলের সদস্যদের মধ্যে বিক্রিা ক্রিয়াশীল কার্যক্রম পরিচালনা করেন। যাতে করে দলের সদস্যরা তাদের আবেগ, অনুভূতি, প্রত্যাশা, পরিকল্পনা ও সিদ্ধান্ত পরস্পরের মাঝে ভাগ করে দিতে পারে। একই দলীয় অভিজ্ঞতার মাধ্যমে দলের সদস্যরা নতুন দৃষ্টিভলি, জীবনদর্শন ও জীবন ধারা সম্পর্কে জেনে নিজেদের আচরণ পরিবর্তন করতে পারে। উদ্দীপকেও এমন দৃষ্টান্ত লক্ষ করা যায়।"
        },
        {
          "label": "ঘ",
          "question": "",
          "explanation": "না, একটিমাত্র পদ্ধতির প্রয়োগই ক্লাবের ভালো হওয়ার জন্য যথেষ্ট নয়। বরং উদ্দীপকে উল্লিখিত ক্লাবটির খেলায় ভালো হওয়ার জন্য দল সমাজকর্মের পাশাপাশি ব্যক্তি সমাজকর্ম প্রয়োগ করা যেত। দলভুক্ত সদস্যদের সাথে শৃঙ্খলাপূর্ণ, নিয়মতান্ত্রিক তথা পরিকল্পিত উপায়ে কাজ করার একটি বিশেষ পদ্ধতির নাম দল সমাজকর্ম পদ্ধতি। দলীয় লক্ষ্যার্জনে দলের সদস্যদের আচরণের পরিবর্তন ঘটিয়ে তাদেরকে উপযুক্ত মিথস্ক্রিয়ার উপযোগী করে তুলতে দল সমাজকর্মী কাজ করে। আর ব্যপ্তি সমাজকর্মে সমস্যাগ্রস্ত ব্যক্রির সুপ্ত ক্ষমতার বিকাশ সাধন এবং নিজের সমস্যা মোকাবিলায় সক্ষম করে তোলার প্রচেষ্টা চালানো হয়। উদ্দীপকের 'ক' নামক একটি পরাজিত ক্রিকেট ক্লাবের খেলোয়াড়দের নিয়ে মনোবিজ্ঞানী দলীয়ভাবে কাজ করেন। তিনি দল সমাজকর্ম পদ্ধতির প্রয়োগ করে দলটিকে পরবর্তী খেলায় জয়ী হতে সাহায্য করেন। মনোবিজ্ঞানীর দলভিত্তিক নিয়ন্ত্রণ ও যথাযথ পরিচালনা দলটিকে উন্নত করেছে। তবে এ দলের সদস্যদের জন্য ব্যক্তি সমাজকর্মের প্রয়োগও করা যেত। এ পদ্ধতির প্রয়োগ খেলোয়াড়দের সমস্যা সমাধান প্রক্রিয়াকে গতিশীল করে তুলতে পারতো। কেননা প্রত্যেক খেলোয়াড়ের সমস্যা আলাদাভাবে নির্ণয় করার পর সমাধানের পথ খোঁজা জরুরি। অবশ্য এক্ষেত্রে ব্যক্তি সমাজকর্ম পদ্ধতির প্রত্যেকটি ধাপ অনুসরণ করতে হবে। এতে সমস্যাগ্রস্ত খেলোয়াড়ের সুপ্ত প্রতিভা ও ক্ষমতার বিকাশ সাধন সম্ভব হতো। উপরের আলোচনা থেকে বলা যায়, দল সমাজকর্ম পদ্ধতির প্রয়োগ দলটির জন্য কার্যকর ভূমিকা পালন করে থাকলেও দলের পাশাপাশি ব্যক্তি সমাজকর্মের প্রয়োগ আরো ফলপ্রসু হতো।"
        }
      ]
    },
    {
      "number": "11",
      "uddipok": "রফিক সাহেব একটি প্রতিষ্ঠিত বেসরকারি সংস্থায় কর্মরত। সম্প্রতি দেশে বাল্য বিয়ের প্রবণতা প্রকট আকার ধারণ করলে তিনি সমাজের সচেতন ব্যক্তিদের নিয়ে আন্দোলন গড়ে তোলেন। বিভিন্ন গণমাধ্যম, সংগঠনও এরূপ প্রথার বিরুদ্ধে জোর প্রচারণা চালায়। এ ধরনের পরিস্থিতিতে সরকার আইন করে বাল্যবিবাহ বন্ধের উদ্যোগ গ্রহণ করে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সহায়ক সমাজকর্ম পদ্ধতি ৩ প্রকার।"
        },
        {
          "label": "খ",
          "question": "",
          "explanation": "'র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের সহায়ক পদ্ধতি সামাজিক কার্যক্রমের প্রয়োগ লক্ষ করা যায়। সমাজকর্মের অন্যতম সহায়ক পদ্ধতি হলো সামাজিক কার্যক্রম। এটি মূলত সুনির্দিষ্ট লক্ষ্যে পৌছানোর সুসংগঠিত দলীয় প্রচেষ্টা। সমাজকর্মের জ্ঞান, নীতি ও দর্শনের ভিত্তিতে সামাজিক প্রথা-প্রতিষ্ঠান, আইন ও নীতির পরিবর্তন এবং সংশোধনের লক্ষ্যে পরিচালিত সুশৃঙ্খল যৌথ প্রচেষ্টা হলো সামাজিক কার্যক্রম। এ প্রচেষ্টার সফল বাস্তবায়ন ঘটে এর উপাদানগুলোর মাধ্যমে। উদ্দীপকে রফিক সাহেবের কাজের মাধ্যমে সামাজিক কার্যক্রমের উপাদানগুলোই উঠে এসেছে। উদ্দীপকে দেখা যায়, একটি বেসরকারি প্রতিষ্ঠানের কর্মকর্তা সম্প্রতি দেশে প্রকট আকার ধারণ করা সামাজিক সমস্যা বাল্যবিবাহ নিয়ে আন্দোলন গড়ে তোলেন। বিভিন্ন গণমাধ্যম, সংগঠনও এরূপ প্রথার বিরুদ্ধে জোর প্রচারণা চালায়। এ ধরনের পরিস্থিতিতে সরকার আইন করে বাল্যবিবাহ বন্ধের উদ্যোগ গ্রহণ করে। এখানে সামাজিক কার্যক্রমকে ইঙ্গিত করা হয়েছে। কারণ সমাজকর্মের সামাজিক কার্যক্রমের মাধ্যমে আন্দোলন গড়ে তুলে সমাজের বাঞ্ছিত পরিবর্তন ও সংস্কার সাধনের জন্য সামাজিক নীতি, আইন ও প্রশাসনকে প্রভাবিত করা যায়।"
        },
        {
          "label": "ঘ",
          "question": "",
          "explanation": "সামাজিক সমস্যা সমাধানে সমাজকর্মের সামাজিক কার্যক্রমের প্রয়োগ গুরুত্বপূর্ণ ভূমিকা রাখে। আমাদের সমাজে বিরাজমান বিভিন্ন সমস্যা ও ব্যাধি যেমন- নারী নির্যাতন, কিশোর অপরাধ, মাদকাসক্তি, অপরাধ, অজ্ঞতা, অশিক্ষা, বাল্যবিবাহ, বহুবিবাহ, শিশু নির্যাতন, দুর্নীতি, সন্ত্রাস ইত্যাদি সমস্যার সমাধান করে সমাজে পরিকল্পিত পরিবর্তন সাধনের চেষ্টা করা হয়। এ সব সামাজিক সমস্যা দূরীকরণে সমাজকর্মীরা বিভিন্ন কৌশল, যেমন- সহযোগিতা, যৌক্তিক আলোচনা, পক্ষ সমর্থন, মতবিরোধ প্রভৃতির মাধ্যমে সমস্যার মূলোৎপাটনে সামজিক শিক্ষা ও গবেষণা পরিচালনা করে থাকে, যা সামাজিক কার্যক্রমের গুরুত্বপূর্ণ পদক্ষেপ হিসেবে বিবেচিত। সামাজিক কার্যক্রম সমাজে বিদ্যমান বিভিন্ন ধরনের অন্ধ বিশ্বাস, কুসংস্কার, গোঁড়ামি ও অজ্ঞতা দূর করে সামাজিক গতিশীলতা সৃষ্টি এবং পরিবর্তিত পরিস্থিতি ও সামাজিক পরিবেশের সাথে জনগণকে সামঞ্জস্য বিধানে সহায়তা করে থাকে। এছাড়া সমাজের অসুবিধাগ্রস্ত জনগণকে সংগঠিত করে গণতান্ত্রিক প্রক্রিয়ায় ন্যায়বিচারের মাধ্যমে বাঞ্ছিত সামাজিক পরিবেশ সৃষ্টিতেও অবদান রাখে। পরিশেষে বলা যায়, সামাজিক সমস্যা সমাধানে সমাজকর্মের সামাজিক কার্যক্রমের প্রয়োগ গুরুত্বপূর্ণ অবদান রাখে।"
        }
      ]
    }
  ]
}