{
  "title": "ক্যান্টনমেন্ট কলেজ, মোমেনশাহী ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "জনাব 'এম' একজন পেশাদার কর্মী। আনুষ্ঠানিক শিক্ষা ও মাঠ পর্যায়ে প্রশিক্ষণের মাধ্যমে এ পেশাদারিত্ব গড়ে ওঠে। সমস্যা ও সমাজ সম্পর্কিত জ্ঞান অর্জন, সামাজিক দায়িত্বে সচেতন, সাবলম্বী মনোভাব সৃষ্টিতে এ পেশার জ্ঞান ও শিক্ষার প্রয়োজন আছে।",
      "tag": "CPSCM 25",
      "sub_questions": [
        {
          "label": "ক",
          "question": "NASW-এর পূর্ণরূপ লেখো।",
          "explanation": "NASW- এর পূর্ণরূপ হলো- National Association of Social Workers."
        },
        {
          "label": "খ",
          "question": "",
          "explanation": "সমাজকর্মে 'ত্রিবিধ ভূমিকা' বলতে প্রতিকার, প্রতিরোধ ও উন্নয়নকে বোঝায়। সমাজকর্মের অন্যতম বৈশিষ্ট্য হলো প্রতিকার, প্রতিরোধ ও উন্নয়ন- এই ত্রিবিধ ভূমিকায় সেবাদান। সমস্যার বৈজ্ঞানিক সমাধানের জন্য সমাজকর্ম এই ধরনের ভূমিকা পালন করে। এক্ষেত্রে প্রতিকার হলো বর্তমান সমস্যার সমাধান, প্রতিরোধ হলো সমস্যা যাতে ভবিষ্যতে আর না হতে পারে সেই ব্যবস্থা আর উন্নয়ন হলো সচেতনতা সৃষ্টির মাধ্যমে সামাজিক ইতিবাচক পরিবর্তন আনয়ন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্ম পেশা শিক্ষার প্রয়োজনীয়তা উল্লেখ করা হয়েছে। সমাজকর্ম একটি বিজ্ঞানভিত্তিক সাহায্যকারী পেশা। আধুনিক সমাজের বহুমুখী ও জটিল সমস্যা সমাধানে সমাজকর্ম শিক্ষার প্রয়োজনীয়তা রয়েছে। প্রযুক্তি প্রসারের ফলে মানুষের জীবনে উৎকর্ষতা ও স্বাচ্ছন্দ্যের পাশাপাশি নানা ধরনের জটিল ও বহুমাত্রিক সমস্যার সৃষ্টি হয়েছে। 'বিভিন্নমুখী চাহিদা 'ও সমস্যা, সমস্যার কারণ, প্রভাব ইত্যাদি সম্পর্কে যথাযথ অনুসন্ধানে সমাজকর্মের 'বস্তুনিষ্ঠ জ্ঞান অর্জন অপরিহার্য। সমাজকর্ম তার মৌলিক ও সহায়ক পদ্ধতির অনুশীলনের মাধ্যমে সমস্যার উৎস, কারণ, প্রকৃতি ও প্রভাব নির্ণয় করে সেগুলোর সমাধানে কার্যকর ব্যবস্থা গ্রহণ করতে পারে। উদ্দীপকের পেশার জন্য প্রয়োজন প্রাতিষ্ঠানিক শিক্ষা ও মাঠ পর্যায়ের প্রশিক্ষণ। সামাজিক সমস্যা, সমাজ সম্পর্কিত জ্ঞান অর্জন, সামাজিক দায়িত্ব ও কর্তব্য সচেতনতা ইত্যাদি সৃষ্টিতে এ পেশার জ্ঞান অর্জন অত্যন্ত প্রয়োজন। উদ্দীপকের এ পেশা সমাজকর্ম পেশাকেই নির্দেশ করে। সমাজকর্ম সামাজিক সমস্যা সমাধান ও সামাজিক সচেতনতা সৃষ্টিতেও কাজ করে। এজন্য প্রয়োজন হয় সমাজকর্মের প্রাতিষ্ঠানিক শিক্ষা, ও মাঠকর্মের প্রশিক্ষণ। সমাজকর্মের প্রাতিষ্ঠানিক শিক্ষা ও মাঠকর্ম প্রশিক্ষণের মাধ্যমে সমাজকর্মীরা সমস্যা সমাধানে দক্ষ হয়ে ওঠে। তাই বলা যায়, উদ্দীপকে সমাজকর্ম পেশা শিক্ষার প্রয়োজনীয়তা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত প্রয়োজনীয়তা ছাড়া সমাজকর্ম শিক্ষার আরও প্রয়োজনীয়তা রয়েছে- মন্তব্যটি যথার্থ। আধুনিক শিল্প সমাজের পরস্পর সম্পর্কযুক্ত, জটিল ও. বহুমুখী সমস্যা সমাধানের জন্য প্রয়োজন বিশেষ জ্ঞান, দক্ষতা এবং যোগ্যতাসম্পন্ন সমাজকর্মী। পেশাগত জ্ঞান ও দক্ষতাসম্পন্ন সমাজকর্মী- ছাড়া বর্তমান সমাজের জটিল সমস্যার সমাধান আশা করা যায় না। পেশাগত সমাজকর্মী তৈরির জন্য পেশাদার সমাজকর্ম শিক্ষার গুরুত্ব বিশ্বের 'উন্নত-অনুন্নত সব দেশে অনুভূত হচ্ছে। সমাজকর্মের জ্ঞান যেকোনো সচেতন নাগরিকের জন্যই অপরিহার্য। শুধু সমাজকর্মের ছাত্রছাত্রী, শিক্ষক এবং পেশাজীবীদের জন্যই নয়; প্রত্যক্ষ ও পরোক্ষভাবে এই জ্ঞান সকলের জন্যই কল্যাণকর। উদ্দীপকে সামাজিক সমস্যার সমাধান, সমাজ সম্পর্কিত জ্ঞান অর্জন, সামাজিক দায়িত্ব ও কর্তব্য সচেতনতা সৃষ্টির জন্য সমাজকর্ম শিক্ষার প্রয়োজনীয়তার কথা উল্লেখ করা হয়েছে। সমাজকর্ম শিক্ষার এই প্রয়োজনীয়তাগুলো ছাড়াও আরও অনেক প্রয়োজনীয়তা রয়েছে। সামাজিক ভূমিকা পালন ক্ষমতার উন্নয়নে সমাজকর্ম শিক্ষার জ্ঞান সহায়ক ভূমিকা পালন করে। ব্যক্তি ও সমাজের সম্পদের সদ্ব্যবহার করার জন্য সমাজকর্ম শিক্ষা গুরুত্বপূর্ণ ভূমিকা রাখতে পারে। সমাজকর্ম শিক্ষা ব্যক্তি ও দলকে পরিবর্তিত অবস্থার সাথে সামঞ্জস্যবিধানে সার্বিকভাবে, সহায়তা করে। এ শিক্ষার মাধ্যমে সামাজিক কুপ্রথা ও কুসংস্কার দূর করা যায়। সামাজিক নীতি ও পরিকল্পনা প্রণয়নের জন্য প্রয়োজন সমাজকর্ম শিক্ষা। এছাড়াও পেশাগত সমাজকর্মী তৈরি, স্বাবলম্বী মনোভাব সৃষ্টি, পরিবার কল্যাণ ও মানবজীবনের সামগ্রিক কল্যাণের জন্য সমাজকর্ম শিক্ষার প্রয়োজনীয়তা অত্যধিক। সুতরাং উপরের আলোচনা থেকে বলা যায়, উদ্দীপকে উল্লিখিত প্রয়োজনীয়তা ছাড়া সমাজকর্ম শিক্ষার আরো প্রয়োজনীয়তা রয়েছে- মন্ত্যবটি যথার্থ।"
        }
      ]
    },
    {
      "number": "2",
      "uddipok": "কোভিড পরবর্তীতে একটি দেশের আর্থসামাজিক সমস্যা মোকাবিলার জন্য প্রফেসর বাহাদুর হোসেনকে প্রদান করে একটি কমিটি গঠন করা হয়। তিনি অনুসন্ধান করে সমস্যার পাঁচটি কারণ চিহ্নিত করেন এবং এগুলো দূর করার জন্য পাঁচটি সুপারিশ করেন। এর আলোকে সরকার কতিপয় নিরাপত্তা মূলক কর্মসূচি গ্রহণ করে যা দেশের উন্নয়নে সুদূরপ্রসারী ভূমিকা রাখে।",
      "tag": "CPSCM 25",
      "sub_questions": [
        {
          "label": "ক",
          "question": "কোন সালে দরিদ্র আইন সংস্কার করা হয়? ",
          "explanation": "১৮৩৪ সালে দরিদ্র আইন সংস্কার করা হয়।"
        },
        {
          "label": "খ",
          "question": "অক্ষমদরিদ্র বলতে কী বোঝায় ? ",
          "explanation": "যারা কাজ করতে সক্ষম নয় তারাই অক্ষম দরিদ্র। রুগ্ন, বৃদ্ধ, পঙ্গু, দুর্বল, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয় তারা তাদের অক্ষম দরিদ্র হিসেবে বিবেচনা করা হয়। ১৬০১ খ্রিস্টাব্দে ইংল্যান্ডে প্রণীত এলিজাবেতীয় দরিদ্র আইনে দরিদ্রদের শ্রেণীবিভাগ করে সাহায্যদানের ব্যবস্থা করা হয়। এই আইন অনুযায়ী যারা অক্ষম দরিদ্র ছিল তার এদের দরিদ্র আকারে রেখে সামর্থ্য অনুযায়ী কাজ করতে বাধ্য করা হতো। মূলত অক্ষম দরিদ্রদের ভরণ পোষণের সার্বিক দায়িত্ব সরকার বহন করত।"
        },
        {
          "label": "গ",
          "question": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে কোন রিপোর্টের সাদৃশ্য রয়েছে? ব্যাখ্যা কর।",
          "explanation": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে বিভারিজ রিপোর্টের সাদৃশ্য রয়েছে। নিচে তা উদ্দীপকের আলোকে ব্যাখ্যা করা হলো : ইংল্যান্ডে আধুনিক সামাজিক নিরাপত্তা ব্যবস্থা জন্য ১৯৪২ সালের সামাজিক নিরাপত্তামূলক কর্মসূচি ভূমিকা পালন করে। বিভারিজের সামাজিক নিরাপত্তা রিপোর্ট অনুযায়ী এ কর্মসূচি গৃহীত হয়। উদ্দীপকে একটি দেশের আর্থ-সামাজিক সমস্যার মোকাবিলার জন্য প্রফেসর বাহাদুর হোসেনকে প্রদান করে একটি কমিটি গঠন করা হয়। তিনি অনুসন্ধান করে রিপোর্ট দেন এবং পাঁচটি সমস্যা চিহ্নিত করেন। বিভারিজ রিপোর্টেও এরকম পাঁচটি প্রতিবন্ধকতার কথা উল্লেখ ছিলো। বিভারিজ রিপোর্ট অনুযায়ী তৎকালীন ইংল্যান্ডের সমাজজীবনকে দারিদ্রপীড়ি অক্টোপাসের মত জড়িয়ে রেখে ছিলো। বিভারিজের মতে এই পাঁচটি সমস্যাই ছিলো ইংল্যান্ডের সার্বিক অগ্রগতির প্রধান প্রতিবন্ধকতা। এজন্য তিনি এসব সমস্যা সমাধানের জন্য সুপারিশ করেছিলেন। সুতরাং বলা যায়, উদ্দীপকের আলোচিত রিপোর্টের সাথে বিভারিজের সাদৃশ্য রয়েছে।"
        },
        {
          "label": "ঘ",
          "question": "এ রিপোর্টের গুরুত্ব তুলে ধরো। ",
          "explanation": "উদ্দীপকে বর্ণিত রিপোর্ট ঐতিহাসিক প্রেক্ষাপট বিভারিজ রিপোর্টেকে ইঙ্গিত করে । নিচে এ রিপোর্টের গুরুত্ব তুলে ধরা হল : যুক্তরাজ্যের সামাজসেবার ক্ষেত্রে বিভারিজ রিপোর্টের সুপারিশগুলো অমূল পরিবর্তন এবং বাস্তবমূখী নতুন ধারা প্রবর্তন করে।বিভারিজ রিপোর্টে সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক ব্যবস্থা গড়ে উঠেছে। এ রিপোর্টে সুপারিশ অনুযায়ী পারিবারিক ভাতা আইন ১৯৪৫ সালে, জাতীয় বিমা আইন ১৯৪৬ সালে জাতীয় সাহায্য আইন ১৯৪৮ সালে,এবং জাতীয় স্বাস্থ্য আইন ১৯৪৬ সালে সামাজিক নিরাপত্তামূলক আইন চালু হয়। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। সামাজিক বিমা কর্মসূচি আওতায় জনগণের জন্য বিভিন্ন রকম জাতীয় বিমার সুবিধা প্রদান করা হয়। যুক্তরাজ্যের সামাজিক নিরাপত্তা কাঠামো সৃষ্টিতে ও বিশ্বব্যাপী দারিদ্র দূরীকরণে গুরুত্বপূর্ণ ভূমিকা পালন করে বিভারিজ রিপোর্ট।  সুতরাং বলা যায় যে, বিভারিজ রিপোর্ট যুক্তরাজ্য আধুনিক সমাজকল্যাণমূলক আইনের ভিত্তি রচনা এবং দারিদ্র দূরীকরণের গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "X গ্রামে একটি সমিতি গঠন করা হয়। এটি গ্রামের সকল মসজিদ ও সমিতির আওতায় ত্রাণসামগ্রী বিতরণের দায়িত্ব পালন করে। সমিতি দানের ক্ষেত্রে অপচয় রোধ ও সমন্বয়হীনতা দূরীকরণে কাজ করে। ১৮৬৯ সালে ইংল্যান্ডের আর্থ-সামাজিক দূরবস্থা দূরীকরণে যে সমিতি গঠিত হয়েছিল সেটির অনুকরণে এটি গঠিত হয়।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "যেসব প্রচেষ্টা ও পরিবর্তনের প্রেক্ষিতে শিল্প যুগের সূচনা হয় তাদের সমষ্টিই হলো শিল্পবিপ্লব।"
        },
        {
          "label": "খ",
          "question": "",
          "explanation": "শহরায়ন বলতে এমন একটি প্রক্রিয়াকে বোঝায় যেখানে মানুষ কৃষিভিত্তিক পেশা বা জীবন পদ্ধতি থেকে অকৃষি বা শিল্পভিত্তিক জীবন পদ্ধতিতে স্থানান্তরিত হয়। প্রচলিত ধারণা অনুযায়ী শহরায়ণ হলো বসবাসের জন্য গ্রামীণ মানুষের ক্রমান্বয়ে শহরমুখী হওয়ার প্রবণতা' বা কোনো গ্রামীণ সমাজে শহর জীবনের সুযোগ-সুবিধা সৃষ্টি হওয়া। অর্থাৎ শহরায়ন হলো এমন একটি বা নগরায়ণ জীবনধারা যেখানে মানুষের পেশা, জীবনধারণ পদ্ধতি, চিন্তাচেতনা সবকিছুতে শহরকেন্দ্রিক প্রবণতা দেখা যায়।"
        },
        {
          "label": "গ",
          "question": "",
          "explanation": "উদ্দীপকের সাথে পাঠ্যবইয়ের দান সংগঠন সমিতির (COS) মিল আছে। উনবিংশ শতাব্দীর দ্বিতীয়ার্ধে ইংল্যান্ড ও মার্কিন যুক্তরাষ্ট্রের সমাজসেবা ক্ষেত্রে দান সংগঠন সমিতির উদ্ভব ঘটে। পেশাদার সমাজকর্মের বিকাশে এ সমিতি গুরুত্বপূর্ণ ভূমিকা পালন করে। শিল্পবিপ্লব পূর্ববর্তী সময়ে যে সমাজকল্যাণ বা সমাজসেবামূলক প্রচেষ্টা চালানো হতো তা ছিল বিচ্ছিন্ন ও অসংগঠিত। এসব, সমাজকল্যাণ যা সমাজসেবামূলক কার্যক্রমকে সুষ্ঠুভাবে পরিচালনার লক্ষ্যে সর্বপ্রথম ১৮৬৯ সালে ইংল্যান্ডের লন্ডনে দান সংগঠন সমিতি প্রতিষ্ঠিত হয়। পরবর্তী সময়ে যুক্তরাষ্ট্রের নিউইয়র্কের বাফেলো শহরে ১৮৭৭ সালে দান সংগঠন সমিতি (COS) প্রতিষ্ঠা করা হয়। এ সমিতির ধারণা থেকেই পেশাদার সমাজকর্মের সূত্রপাত হয়। উদ্দীপকের সমিতি দানের ক্ষেত্রে অপচয় রোধ ও সমন্বয়হীনতা দূরীকরণে কাজ করে। সমিতিটি ১৮৬৯ সালে ইংল্যান্ডের আর্থ-সামাজিক দুরবস্থা দূরীকরণে যে সমিতি গড়ে ওঠে সে অনুকরণে গড়ে ওঠে। ইংল্যান্ডের এই দান সংগঠন সমিতি ত্রাণের অপচয় রোধ ও সমন্বয়হীনতা দূর করতে প্রতিষ্ঠিত হয়। উদ্দীপকের সমিতিও এরূপ সংগঠন। তাই বলা যায়, উদ্দীপকের সাথে দান সংগঠন সমিতির (COS) মিল রয়েছে।"
        },
        {
          "label": "ঘ",
          "question": "",
          "explanation": "আমার বসবাসের এলাকায় দান সংগঠন সমিতির মতো সংগঠনের যৌক্তিকতা রয়েছে। ইংল্যান্ডে ১৮৬৯ সালে এবং আমেরিকায় ১৮৭৭ সালে দান সংগঠন সমিতি গড়ে ওঠে। এর উদ্দেশ্য ছিল ত্রাণ কার্যক্রমের সমন্বয় সাধন করে এর কার্যকারিতা বৃদ্ধি করা। বাংলাদেশেও এরূপ সমিতি গঠনের যৌক্তিকতা রয়েছে।... বাংলাদেশ উন্নয়নশীল ও দুর্যোগপ্রবণ একটি দেশ। এদেশের মানুষের দারিদ্র্য নিত্যসঙ্গী। একইভাবে বাংলাদেশে বন্যা, খরা, ঘূর্ণিঝড়, অগ্নিকাণ্ডসহ বিভিন্ন দুর্যোগ প্রায়শই লক্ষ করা যায়। দুর্যোগকালে সরকারি-বেসরকারি অসংখ্য ক্ষুদ্র ক্ষুদ্র সংগঠন ও জনসাধারণ উদ্ধার তৎপরতা ও ত্রাণ কার্যক্রমে ঝাপিয়ে পড়ে। এটি একদিকে যেমন সমাজের আন্তরিকতাকে নির্দেশ করে অন্যদিকে ত্রাণ কার্যক্রমে প্রতিবন্ধকতাও সৃষ্টি করে। অনেক ক্ষেত্রেই দরিদ্র মানুষ কার্যকর সহায়তা পায় না; সহায়তার পুনরাবৃত্তি ঘটে; সংগঠনগুলোর মাঝে অর্থহীন প্রতিযোগিতা তৈরি হয়; সম্পদের অপচয় হয়। এ সকল সমস্যা সমাধানকল্পে দান সংগঠন সমিতি গড়ে তোলা প্রয়োজন। দান সংগঠন সমিতির মতো সংগঠন আমাদের দেশে ত্রাণ কার্যক্রমকে কেন্দ্রীয়ভাবে সমন্বয় করে সম্পদের সর্বোচ্চ ব্যবহার নিশ্চিত করে সহায়তা কার্যক্রমকে অধিক ফলপ্রসূ করতে পারে। তাই বলা যায়, আমার বসবাসের এলাকায় এরকম সমিতি গড়ে তোলার যৌক্তিকতা রয়েছে।"
        }
      ]
    },
    {
      "number": "4",
      "uddipok": "জনাব রাবেয়া রাব্বি আইন পেশায় জড়িত। এই পেশায় তাকে বিশেষ শিক্ষা ও প্রশিক্ষণ গ্রহণ করতে হয়েছে। এ পেশার সুশৃঙ্খল জ্ঞান ভান্ডার রয়েছে, এছাড়া বার অ্যাসোসিয়েশন নৈতিক মূল্যবোধের অনুসরণ ও জনকল্যাণমুখীতার কারণে পেশাটি সম্মানজনক অবস্থায় রয়েছে।",
      "tag": "CPSCM 25",
      "sub_questions": [
        {
          "label": "ক",
          "question": "পেশার সংজ্ঞা দাও? ",
          "explanation": "পেশা বলতে বিশেষ কোনো বিষয়ে নির্দিষ্ট জ্ঞান, দক্ষতা ও নৈপুণ্য অর্জনের মাধ্যমে অর্থনৈতিক উদ্দেশ্য অর্জন করাকে বুঝায়।"
        },
        {
          "label": "খ",
          "question": "পেশা ও বৃত্তির মধ্যে দুটি পার্থক্য উল্লেখ কর। ",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুটি হল— ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোন বিশেষ জ্ঞানঅর্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "উদ্দীপকে সমাজকর্ম পেশার কোন বৈশিষ্ট্য রয়েছে? ব্যাখ্যা দাও।",
          "explanation": "উদ্দীপকে সমাজকর্ম পেশার বিশেষ জ্ঞান ও প্রশিক্ষণ,পেশাগতসংগঠন,মূল্যবোধ,জনকল্যাণমূখিতা প্রভৃতি বৈশিষ্ট্য রয়েছে। নিচে তার ব্যাখ্যা দেওয়া হল : সমাজকর্ম আধুনিক বিশ্বে একটি স্বীকৃত পেশা। সমাজকর্ম পেশার একমাত্র লক্ষ্য হলো জনকল্যাণ। এ পেশার নির্দিষ্ট কিছু বৈশিষ্ট্য রয়েছে।আর পেশাদার তারাই যারা নিজেদের নির্দিষ্ট বিষয় সম্পর্কে বিশেষভাবে অভিজ্ঞ বলে দাবি করেন এবং সমাজে বিশেষ অবস্থান লাভ করেন। উদ্দীপকে আইন পেশার পেশাগত বৈশিষ্ট্য হিসেবে বিশেষ শিক্ষা ও প্রশিক্ষণ সুশৃঙ্খল জ্ঞান ভান্ডার নৈতিকমূল্যবোধ ও জনকল্যাণমুখী তার উল্লেখ রয়েছে। এগুলা সমাজকর্ম পেশার বৈশিষ্ট্য। সমাজকর্ম পেশার জন্য প্রয়োজন সমাজকর্মের সুশৃঙ্খল জ্ঞান ভান্ডারের। এটি সমাজকর্মে অনুশীলনের ভিত্তি হিসেবে কাজ করে। সমাজকর্ম পেশার বিকাশের জন্য জাতীয় আন্তর্জাতিক পেশাগত সংগঠন রয়েছে। এছাড়া সমাজকর্ম পেশার কতিপয় পেশাগত মূল্যবোধ রয়েছে। এটি জাতি, ধর্ম, বর্ণ, নির্বিশেষে সর্বস্তরে জনগণের কল্যাণ সাধন করে। সুতরাং বলা যায়, উদ্দীপকে সমাজকর্মের কতিপয় বৈশিষ্ট্য উল্লেখ রয়েছে।"
        },
        {
          "label": "ঘ",
          "question": "উদ্দীপকে সমাজকর্ম পেশার সকল বৈশিষ্ট্যের প্রতিফলন ঘটেনি - মতামত দাও",
          "explanation": "উদ্দীপকে সমাজকর্ম পেশার সকল বৈশিষ্ট্যের প্রতিফলন গঠনে— নিচে তা মতামত দেয়া হলো : সমাজকর্ম একটি প্রাতিষ্ঠানিক সেবাকর্ম। আধুনিক বিশ্বের সমাজকর্ম একটি স্বীকৃত পেশা। সমাজকর্মের অনেকগুলো পেশসগত বৈশিষ্ট্য রয়েছে। সমাজকর্ম পেশার অন্যতম বৈশিষ্ট্য হচ্ছে পেশাগত সম্পর্ক। উদ্দীপকে সমাজকর্মে বৈশিষ্ট্যগুলো শিক্ষ, সমস্যা  জ্ঞান ভান্ডার, পেশাগত সংগঠন নৈতিক মূল্যবোধ ও জনকল্যাণমুখীতে উল্লেখ রয়েছে।এ বৈশিষ্ট্য গুলো ছাড়াও সমাজকর্মের আরো অনেক বৈশিষ্ট্য রয়েছে। সমাজকর্ম নির্দিষ্টপদ্ধতি নির্ভর পেশা। ব্যক্ত, দল ও সমষ্টির সার্বিক সমস্যা সমাধানের সমাজকর্ম ভিন্ন ভিন্ন পদ্ধতি অবলম্বন করে থাকে। সমাজজীবনে সকল দিককে অন্তর্ভুক্ত করে সেবা প্রদান করে থাকে সমাজকর্ম। সমাজকর্মের রয়েছে পেশাগত দায়িত্ব ও জবাবদিহিতা। উন্নত বিশ্ব সমাজকর্ম পেশার রয়েছে পেশাগত স্বীকৃতি এছাড়া সমাজকর্ম পেশা একটি উপার্জনশীল ভাষা। সুতরাং বলা যায়, উদ্দীপকে উল্লেখি বৈশিষ্ট্যগুলো ছাড়াও সমাজকর্ম আরো অনেক পেশা ও বৈশিষ্ট্য রয়েছে।"
        }
      ]
    },
    {
      "number": "5",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "পেশার একটি বৈশিষ্ট্য লেখ।",
          "explanation": "পেশার একটি বৈশিষ্ট্য হলো উপার্জনশীলতা।"
        },
        {
          "label": "খ",
          "question": "জনকল্যাণমুখী তা বলতে কী বোঝায়?",
          "explanation": "জনকল্যাণমুখীতা বলতে কোনোকিছুর এমন বৈশিষ্টকে বুঝা দ্বারা জনগণের কল্যাণ সাধিত হয়।  যখন কোন কিছুর দ্বারা মানুষের কল্যাণ সাধিত হয় তখন সেই বিষয়কে জনকল্যাণমুখী বলা হয়। জনকল্যাণমুখীতস সমাজকর্ম পেশার একটি গুরুত্বপূর্ণ বৈশিষ্ট্য। তাই জাতি, ধর্ম, বর্ণ, নির্বিশেষে সব শ্রেণীর মানুষের সামগ্রিক কল্যাণ সাধন করা সমাজকর্ম পেশার অন্যতম লক্ষ্য ও উদ্দেশ্য।"
        },
        {
          "label": "গ",
          "question": "উদ্দীপক কাঠামোতে সমাজকর্মের কি প্রকাশ পেয়েছে? মতামত দাও। ",
          "explanation": "উদ্দীপকের কাঠামোতে সমাজকর্মের নীতিমালা প্রকাশ পেয়েছে। নিম্নে তা ব্যাখ্যা করা হলো :   সুপরিকল্পিত ও সুশৃংখল উপায়ে মানবসেবা প্রদানের একটি পেশাগত প্রক্রিয়া হল সমাজকর্ম। কিছু নীতির ভিত্তিতে সমাজকর্মের অনুশীলন হয়। সমাজ এবং মানুষের প্রয়োজনের পরিপ্রেক্ষিতে এই নীতিমালাগুলো গড়ে উঠেছে। মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালার মধ্য দিয়ে সমাজকর্ম অনুশীলন হয়।   উদ্দীপকে উল্লিখিত কাঠামোটিতে সমাজকর্মের সাথে সম্পর্কিত আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, গোপনীয়তা, আবেগের উদ্দেশ্যমূলক প্রকাশ ইত্যাদি বিষয়ে দেখানো হয়েছে। এগুলো প্রত্যেকটিই সমাজকর্মের অনুশীলনের নীতিমালা।   তাই বলা যায়, উদ্দীপকের কাঠামোতে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "উদ্দীপকের উল্লেখ হয়নি সমাজকর্মের এরকম একটি নীতির বর্ণনা দাও। ",
          "explanation": "উদ্দীপকের উল্লেখ হয়নি সমাজকর্মের এরকম একটি নীতি হলো সেবাগ্রহীতার কল্যাণ। নিম্নে তা বর্ণনা করা হলো:   সমাজকর্ম অনুশীলনের সময় যে নির্ধারিত উপায়ে সেটি অনুসরণ করা হয় তাকে সমাজকর্ম অনুশীলনের পদ্ধতি বলে। সমাজকর্মে অনুশীলনে মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালা ব্যবহার করা হয়।  সমাজকর্মীদের পেশাগত দায়িত্বের প্রধান লক্ষ্য হচ্ছে সেবা গ্রহীতার কল্যাণ করা। একজন সমাজকর্মী তার পেশাগত দক্ষতা ও যোগ্যতা প্রদর্শনের মধ্য দিয়ে সমাজ সমস্যাগস্থ ব্যক্তিকে সেবা দেন। একজন সমাজকর্মীকে তার সেবা গ্রহীতার স্বার্থ ও কল্যাণের প্রতি সবসময় সচেতন থাকতে হয়। একজন সমাজকর্মী সেবা প্রদানের বিষয়ে সিদ্ধান্তের মাপকাঠি হল সেবা গ্রহীতার কল্যাণ। সমস্যাগ্রস্থ ব্যক্তির সাথে সমাজকর্মীর পেশাগত সম্পর্ক যেন সে নিজের স্বার্থে ব্যবহার করতে না পারে এই নীতিতে তার ক্ষতি গুরুত্ব দেওয়া হয়েছে।"
        }
      ]
    },
    {
      "number": "6",
      "uddipok": "বিনোদ রায় একজন সচেতন ব্যক্তি। সমাজে তিনি দয়া সাগর নামে পরিচিত। তিনি সমাজের প্রচলিত বিধিকে সমালোচনা করে বিধবা সম্পা রায় কে তার ছেলের সাথে বিয়ে দেন।",
      "tag": "CPSCM 25",
      "sub_questions": [
        {
          "label": "ক",
          "question": "সতীদাহ আইন কত সালে পাশ হয়?",
          "explanation": "সতীদাহ নিরোধ আইন ১৮২৯ সালে পাশ হয়।"
        },
        {
          "label": "খ",
          "question": "রাজা রামমোহন রায় বিখ্যাত কেন? ",
          "explanation": "রাজা রামমোহন রায় সতীদাহ প্রথা বিলোপ সাধনের জন্য বিখ্যাত। সতীদাহ একটি নিষ্ঠুর ও অমানবিক প্রথা। তৎকালীন হিন্দু সমাজের স্বামীর মৃত্যু হলে নরক বাসের ভয় দেখিয়ে বিধবা পত্নীকে জোর করে স্বামীর চিতায় জীবন্ত দাহ করা হতো, যা সতীদাহ প্রথা নামে পরিচিত। রাজা রামমোহন রায় এ প্রথার বিরুদ্ধে সামাজিক আন্দোলন গড়ে তোলে। তার একান্ত প্রচেষ্টায়  ১৮২৯ সালের ৪ ডিসেম্বর লর্ড উইলিয়াম বেন্টিংক সতীদাহ প্রথা বিলোপ আইন পাস করেন। এজন্য রাজা রামমোহন রায় ইতিহাসে বিখ্যাত।"
        },
        {
          "label": "গ",
          "question": "উদ্দীপকের সাথে কোন সমাজ সংস্কার আন্দোলনের মিল রয়েছে? ব্যাখ্যা দাও।",
          "explanation": "উদ্দীপকের সাথে হিন্দু বিধবা বিবাহ সমাজ সংস্কার আন্দোলনের মিল রয়েছে। নিম্নে তা ব্যাখ্যা করা হল:   তৎকালীন হিন্দু সমাজে বিধবা মহিলাদের দ্বিতীয় বিবাহের নিয়ম ছিল না। একই সাথে সতীদাহ প্রথা ও বন্ধ হয়ে যাওয়ায় হিন্দু বিধবা মহিলাদের সংখ্যা দিন দিন বেড়ে যাচ্ছিল। কেননা তৎকালীন সময়ে বাল্যবিবাহের প্রচলন ছিল। বাল্যবিবাহের কারণে মহিলারা অল্প বয়সে স্বামী হারিয়ে বিধবা হতেন। ফলে বিধবা মহিলারা অত্যন্ত কষ্টে দিনাতিপাত করতেন। বিধবাদের এই করুণ অবস্থা দেখে ঈশ্বরচন্দ্র বিদ্যাসাগর বিধবা বিবাহ চালু করার জন্য আন্দোলন গড়ে তোলেন। পরবর্তীতে ১৮৫৬ সালে বিধবা বিবাহ আইন প্রণয়ন হয়। ঈশ্বরচন্দ্র বিদ্যাসাগর নিজে ও তার ছেলের সাথে একজন বিধবার বিয়ে দিয়ে দৃষ্টান্ত স্থাপন করেন।   উদ্দীপকে বিনোদ রায় একজন সচেতন ব্যক্তি। তার সমাজে বিধবা বিবাহ নিয়ে প্রচলিত বিধিকে তিনি সমালোচনা করেন। তাই তিনি তার ছেলেকে একজন বিধবার সাথে বিয়ে দেন। যা সমাজের জন্য একটি দৃষ্টান্ত। তাই বলা যায়, ঈশ্বরচন্দ্র বিদ্যাসাগরের মতো বিনোদ রায় ও নিজের ছেলেকে একজন বিধবার সাথে বিয়ে দেওয়ার মাধ্যমে সমাজের প্রচলিত বিধির বিরুদ্ধে আন্দোলন করার কারণে উদ্দীপকের সাথে হিন্দু বিধবা বিবাহ সমাজ সংস্কার আন্দোলনের মিল রয়েছে।"
        },
        {
          "label": "ঘ",
          "question": "উক্ত আন্দোলনের গুরুত্ব আলোচনা কর। ",
          "explanation": "উদ্দীপকে নির্দেশিত আন্দোলনটি হচ্ছে হিন্দু বিধবা বিবাহ আন্দোলন। নিম্নে এই আন্দোলনের গুরুত্ব আলোচনা করা হলো :   বাল্যবিবাহের প্রথা থাকার কারণে মেয়েদের অনেক বয়স্ক লোকের সাথে বিবাহ হত, যার ফলে তারা অল্প বয়সে বিধবা হয়ে যেত। এরই পরিপ্রেক্ষিতে তৎকালীন হিন্দু সমাজে অনেক বেশি বিধবার সংখ্যা বেড়ে যায়। কিন্তু হিন্দু সমাজে বিধবা বিবাহের প্রচলন না থাকায় তখন তারা পিতা বা ভাইদের সাথে বা শ্বশুরবাড়িতে শত কষ্টের মাঝেও বাধ্য হয়ে জীবন যাপন করতে হতো। এছাড়াও বিভিন্ন সময় জীবিকা অজৈবিক চাহিদার তাগিদে তারা বিভিন্ন অসামাজিক কর্মকান্ডে লিপ্ত হয়ে পড়তো।   বিধবা বিবাহ আইন চালুর পর থেকে তারা এই দুর্দশা থেকে মুক্তি পায়। তখন তাদের আর বাধ্য হয়ে বাবার বাড়িতে কিংবা শ্বশুরবাড়িতে দূর্দশা কষ্ট জীবন কাটাতে হতো না। এতে করে তাদের সামাজিক ও আর্থিক নিরাপত্তা নিশ্চিত হয়। এছাড়াও স্বাভাবিক ও সামাজিক জীবন যাপনের সুযোগ নতুন করে সৃষ্টি হতো। অর্থাৎ বিধবা বিবাহ আইন-চালুর পর থেকে হিন্দু বিধবা নারীদের জীবনে পরিবর্তনের সূত্রপাত ঘটে। তাই বলা যায়, তৎকালীন হিন্দু সমাজে বিধবা বিবাহ আন্দোলনের গুরুত্ব অনেক।"
        }
      ]
    },
    {
      "number": "7",
      "uddipok": "এতিম সোহানের আপন বলতে কেউ নেই। ১৬ বছর পর্যন্ত একটি প্রতিষ্ঠান তাকে আশ্রয় ও ভরণপোষণ দিয়েছে। এখানে থেকেই সে বৃত্তিমূলক প্রশিক্ষণ গ্রহণ করেছে?",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "ঐতিহ্যগত সমাজকল্যাণ প্রতিষ্ঠানের একটি উদাহরণ হলো যাকাত।"
        },
        {
          "label": "খ",
          "question": "",
          "explanation": "সনাতন সমাজকল্যাণ বলতে প্রাক-শিল্প যুগের সমাজকল্যাণকে বোঝায়। সমাজকল্যাণের ধারণা প্রাচীন'। এর উৎপত্তি মানবসভ্যতার সূচনালগ্ন থেকে। ধর্মীয় চেতনা ও 'মানুষ মানুষের জন্য' এ মানবতাবোধে উদ্বুদ্ধ হয়ে সমাজের কল্যাণে মানুষ সমাজের শুরু থেকেই কাজ করেছে। মানবকল্যাণে এ কাজ করাকে ঐতিহ্যগত বা সনাতন সমাজকল্যাণ বলে। সাধারণত ঐতিহ্যগত সমাজকল্যাণ বলতে প্রাক-শিল্প যুগের সমাজকল্যাণকে বোঝায়। তখন মানুষের জীবনধারা ছিল সহজ-সরল প্রকৃতির। মানুষের সমস্যা ছিল ক্ষুদ্র ও অর্থনির্ভর। ধর্মীয় ও মানবতাবোধ থেকে মানুষ সাহায্য-সহযোগিতা করত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সিফাত ঐতিহ্যগত সমাজকল্যাণ প্রতিষ্ঠান এতিমখানায় বেড়ে উঠেছে। সাধারণত এতিম বলতে সেসব শিশুকে বোঝায় যাদের মা-বাবা উভয়ই কিংবা তাদের দুজনের যে কোনো একজন বেঁচে নেই। যেখানে এতিম, পরিত্যক্ত, অনাথ শিশু-কিশোরদের রক্ষণাবেক্ষণ, শিক্ষা, প্রশিক্ষণ ও ভরণপোষণের ব্যবস্থা করা হয়, তাকে এতিমখানা বলা হয়। এখানে সাধারণত ৫ বছর বয়সী শিশুদের দায়িত্বভার গ্রহণ করা হয়। সেই সাথে পূর্ণবয়স্ক বা ১৮ বছর না হওয়া পর্যন্ত এদের ভরণ-পোষণ ও রক্ষণাবেক্ষণ করা হয়। উদ্দীপকের সিফাত একটি এতিমখানায় বেড়ে উঠেছে। এতিমখানায় এতিম ও অসহায় শিশুদের আশ্রয় ও ন্যূনতম মৌলিক চাহিদা পূরণের ব্যবস্থা করা হয়। এর পাশাপাশি এখানে এতিম শিশুদের সাধারণ, ধর্মীয় ও বৃত্তিমূলক শিক্ষার ব্যবস্থা করা হয়। এতিমখানা এতিমদের সুষ্ঠু সামাজিকীকরণের প্রচেষ্টা চালায়। এর ফলে তারা সুনাগরিক হিসেবে গড়ে ওঠার শিক্ষা পায়। এছাড়া এতিমখানাগুলো শিশুদের ব্যক্তিত্ব ও চরিত্র গঠনে সাহায্য করে। সেখানে এতিম শিশুদের সুপ্ত প্রতিভার বিকাশে সহায়তা করা হয়। এতিমখানাগুলো সাধারণ ও বৃত্তিমূলক শিক্ষা শেষে এতিমদের পুনর্বাসনের ব্যবস্থা গ্রহণ করে। উদ্দীপকের সিফাতও এরকম একটি এতিমখানায় বেড়ে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের শিশুদের কল্যাণ ও উন্নয়নে সরকারি শিশু পরিবার তথা এতিমখানার ভূমিকা অত্যন্ত গুরুত্বপূর্ণ। সনাতন সমাজকল্যাণ প্রতিষ্ঠানগুলোর মধ্যে এতিমখানা অন্যতম। পিতৃ-মাতৃহীন অপ্রাপ্তবয়স্ক শিশু, অসহায়, দুস্থ শিশুদের লালন-পালনের জন্য যে প্রতিষ্ঠান কাজ করে তাকে এতিমখানা বলে। এর মাধ্যমে একজন অনাথ ও অসহায় শিশুকে উপযুক্ত শিক্ষা ও সুন্দর পরিবেশে রেখে দেশের একজন সুনাগরিক হিসেবে গড়ে তোলা সম্ভব হয়। এতিমখানার মাধ্যমে শিশুদের পুনর্বাসন, বিবাহের ব্যবস্থা, মৌল মানবিক চাহিদা পূরণ, শিক্ষা, চিকিৎসা ও চিত্তবিনোদনের ব্যবস্থা করা হয়। একজন এতিম শিশু যাতে উপযুক্ত শিক্ষা ও পারিবারিক পরিবেশে বেড়ে উঠতে পারে সেই উদ্দেশ্যকে সামনে রেখেই এতিমখানা কাজ করে। সেই সাথে এতিম শিশুদের বিভিন্ন কারিগরি প্রশিক্ষণের ব্যবস্থা করার মাধ্যমে দক্ষ জনশক্তিতে রূপান্তরিত করে। উদ্দীপকেও সিফাত এতিমখানায় তার ভরণপোষণ ও শিক্ষার সুযোগ পায়। এখানে বসবাস করে সে বৃত্তিমূলক প্রশিক্ষণ গ্রহণ করতে পারে। কাজেই উপরের আলোচনা থেকে বোঝা যায়, সিফাতের মতো শিশুদের 'উন্নয়নে এতিমখানা অগ্রণী ভূমিকা পালন করে। তাই এতিমখানার গুরুত্ব অপরিসীম।"
        }
      ]
    },
    {
      "number": "8",
      "uddipok": "'ক' ও 'খ' দানশীল ও পরোপকারী হিসেবে পরিচিত। 'ক' পাপমুক্তির আশায় মন্দির ও অনাথ আশ্রমে সম্পদ দান করেন আর 'খ' মসজিদ ও মাদরাসায় সম্পদ দান করেন। এ দানের মাধ্যমে দুজনেই মানসিক তৃপ্তিতে আছেন।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "Social Reform-এর বাংলা প্রতিশব্দ সামাজিক সংস্কার।"
        },
        {
          "label": "খ",
          "question": "",
          "explanation": "ধর্মগোলা বলতে ব্রিটিশ শাসিত ভারতীয় উপমহাদেশে দুর্ভিক্ষজনিত পরিস্থিতিতে গৃহীত এক ধরনের কল্যাণমূলক প্রচেষ্টাকে বোঝায়। ধর্মগোলা মূলত খাদ্যশস্য সংরক্ষণের পদ্ধতি। ফসল কাটার মৌসুমে কৃষকদের নিকট থেকে খাদ্যশস্য সংগ্রহ করে ধর্মগোলায় সংরক্ষণ করা হতো। পরবর্তীতে দুর্ভিক্ষের সময় সেখান থেকে কৃষকদের বিনাসুদে খাদ্যশস্য সরবরাহ করা হতো। দুর্ভিক্ষ ছাড়াও ধর্মগোলা থেকে অভাবের সময় কৃষকদের বিনাসুদে ঋণ দেওয়া হতো। মূলত দরিদ্র কৃষকদের সহযোগিতা করা ছিল ধর্মগোলা গঠনের মূল কারণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ললিতা রায়ের দান সমাজকর্মের সাথে সম্পর্কিত দেবোত্তর প্রত্যয় কে ইঙ্গিত করে। নিম্নে তা ব্যাখ্যা করা হলো:   হিন্দুধর্ম মতে ধর্মীয় উদ্দেশ্যে কোন সম্পত্তি উৎসর্গ করলে তাকে দেবোত্তর সম্পত্তি বলে। দেবোত্তর বলতে ঈশ্বরের বা দেবতার সম্পত্তি বুঝায়। প্রাচীন সমাজ কল্যাণ প্রথাগুলোর মধ্যে দেবোত্তর প্রথা অন্যতম। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানব সেবামূলক কার্যক্রম পরিচালনার জন্য সাধারণত দেবোত্তর প্রথার সম্পত্তি উৎসর্গ করা হয়। এ প্রথা দুই ধরনের আংশিক দেবত্তোরর ও সার্বিক দেবোত্তর।   উদ্দীপকেও ললিতা রায় পাপমুক্তির আশায় দান করেন। তিনি তার সম্পত্তি মন্দির এবং অনাথ আশ্রমে দান করেন। হিন্দু ধর্মের নিয়মানুসারে মন্দির বা অনাথ আশ্রমে দান করাটা দেবোত্তর প্রথার সাথে সঙ্গতিপূর্ণ। যেহেতু উদ্দীপকের ললিতা রায় ধর্মীয় উদ্দেশ্যে মন্দির ও অনাথ আশ্রমে দান করেছেন তাই বলা যায় তার দান দেবোত্তর প্রত্যয় কে ইঙ্গিত করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ললিতা রায় ও নুরজাহানের দান মানব কল্যাণে অবদান রাখছে - নিম্নে এ বিষয়ে মতামত তুলে ধরা হলো:   উদ্দীপকের ললিতা রায়ের দান দেবোত্তর প্রত্যয়কে ইঙ্গিত করে এবং নুরজাহানের দান ওয়াকফ কে ইঙ্গিত করে। হিন্দু ধর্ম মতে কোন ব্যক্তির সম্পত্তি মন্দির, ধর্মীয় প্রতিষ্ঠান, আশ্রম বা জনহিত কর্মকান্ডে ব্যয় করা হলে তাকে দেবোত্তর বলে। সাধারণত সৃষ্টিকর্তার সন্তুষ্টি অর্জন, পূর্ণ অর্জন, পাপমোচন এর উদ্দেশ্যে হিন্দু ধর্মাবলম্বীরা দেবোত্তর করে থাকে।   আবার কোন ধর্মীয় বা জনহিতকর কাজে স্থায়ীভাবে মুসলমানরা যে সম্পত্তি দান করে সেটি ওয়াকফ। সাধারণত ওয়াকফকৃত সম্পত্তি দ্বারা বিভিন্ন মসজিদ, মাদ্রাসা, অসহায় ও দরিদ্রদের দান, রাস্তাঘাট সংস্কার ইত্যাদি কাজে ব্যয় করা হয়।   উপরের আলোচনা থেকে আমরা খুব সহজে বুঝতে পারি দেবোত্তর ও ওয়াকফ উভয় ক্ষেত্রেই সাধারণত জনহিতকার কর্মকান্ড হয়ে আসছে। এর ফলে একদিকে যেমন মসজিদ মন্দির ইত্যাদি ক্ষেত্রে ধানের ফলে মানুষ ধর্মচর্চা করতে সহজ হচ্ছে অন্যদিকে আশ্রম এতিমখানা ইত্যাদিতে ধানের ক্ষেত্রে মানুষের শিক্ষা অর্জনের সহায়তা হচ্ছে। এছাড়াও জনহিতকর কাজের মাধ্যমে সকল মানুষেরই সহায়তা হচ্ছে। যেমন রাস্তা সংস্কার বা পুল নির্মাণের মাধ্যমে সমাজের অনেক উপকার হচ্ছে। সর্বোপরি বলা যায়, এক্ষেত্রে মানব কল্যাণই হচ্ছে।  তাই বলা যায়, ললিতা রায় ও নুরজাহানের দান মানব কল্যাণে অবদান রাখছে, উক্তিটি যথার্থ।"
        }
      ]
    },
    {
      "number": "9",
      "uddipok": "জনাব 'চ' বলেন, আমি একটি পেশায় স্নাতকোত্তর ডিগ্রি অর্জন করেছি। এ পেশায় দুই ধরনের পদ্ধতি আছে। এগুলোর সমন্বিত প্রয়োগের মাধ্যমে সমাজে সমস্যার সুষ্ঠু সমাধান সম্ভব।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "Social Case Work-এর বাংলা প্রতিশব্দ ব্যক্তি সমাজকর্ম।"
        },
        {
          "label": "খ",
          "question": "",
          "explanation": "'র‍্যাপো' বলতে সাধারণত সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে তৈরি হওয়া পেশাগত সম্পর্ককে বোঝায়। ব্যক্তির সমস্যা সমাধানকে কেন্দ্র করে ব্যক্তি সমাজকর্ম পদ্ধতি পরিচালিত হয়। এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো। সমাজকর্মী সাহায্যার্থীর সমস্যা সমাধান করতে গিয়ে তাকে পেশাগত দিক থেকে বিশ্লেষণ করে তার আস্থাভাজন হওয়ার চেষ্টা করেন। ফলে সমাজকর্মী ও সাহায্যার্থীর মধ্যকার দূরত্ব দূর হয়ে এক ধরনের সম্পর্ক গড়ে ওঠে। এ সম্পর্কই হলো র‍্যাপো বা পেশাগত সম্পর্ক।"
        },
        {
          "label": "গ",
          "question": "",
          "explanation": "উদ্দীপকে জনাব 'চ' এর পেশাটি হলো সমাজকর্ম। সমাজকর্ম একটি সাহায্যকারী বিজ্ঞানভিত্তিক পেশা। সমাজকর্ম ব্যক্তি, দল ও সমষ্টির আর্থ-মনো-সামাজিক সমস্যা সমাধানে ভূমিকা পালন করে। এ ক্ষেত্রে সমাজকর্ম গবেষণালব্ধ নিজস্ব জ্ঞানভাণ্ডার, তত্ত্ব, নীতি, মূল্যবোধ, পদ্ধতি ও দক্ষতা কাজে লাগায়। একইভাবে বিজ্ঞানের বিভিন্ন শাখার জ্ঞানের প্রয়োগ করে থাকে। সমাজকর্ম পেশাদার হওয়ার জন্য সমাজকর্মের উচ্চ শিক্ষা ও প্রশিক্ষণ প্রয়োজন হয়। সমাজকর্মের দুই ধরনের পদ্ধতি হলো। মৌলিক পদ্ধতি, যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম এবং সহায়ক পদ্ধতি সমাজকর্ম গবেষণা, সমাজকর্ম প্রশাসন ও সামাজিক কার্যক্রম। উদ্দীপকে এমন একটি পেশার কথা বলা হয়েছে, যার জন্য স্নাতকোত্তর ডিগ্রি রয়েছে। এ পেশায় দুই ধরনের পদ্ধতির কথা বলা হয়েছে যা সমাজে সমস্যার সুষ্ঠু সমাধান দিতে সক্ষম। উদ্দীপকের এরূপ চিত্র সমাজকর্ম পেশাকেই নির্দেশ করে।"
        },
        {
          "label": "ঘ",
          "question": "",
          "explanation": "সমাজকর্মের মৌলিক পদ্ধতি ব্যক্তি সমাজকর্ম একটি গুরুত্বপূর্ণ মৌলিক পদ্ধতি। ব্যক্তি সমাজকর্মের প্রয়োগক্ষেত্রের মধ্যে শিক্ষা প্রতিষ্ঠান অন্যতম। বাংলাদেশের শিক্ষা প্রতিষ্ঠানে শিক্ষার্থীরা প্রায়শই বিভিন্ন ধরনের সমস্যার মুখোমুখি হয়। অনেক শিক্ষার্থী ক্লাসে ক্রমাগত অনুপস্থিত ও পড়াশোনায় অমনোযোগী থাকে। এক্ষেত্রে ব্যক্তি সমাজকর্ম প্রয়োগ করা যায়। আবার, বাংলাদেশে চিকিৎসা ব্যবস্থার সার্বিক অবস্থা অত্যন্ত নাজুক। চিকিৎসা প্রাপ্তি ও পুনর্বাসনের ক্ষেত্রে রোগীরা পর্যাপ্ত সেবা পায় না। এক্ষেত্রে ব্যক্তি সমাজকর্ম পদ্ধতি চিকিৎসা সমাজকর্মের মাধ্যমে সমস্যাগ্রস্ত ব্যক্তির শারীরিক, সামাজিক ও মানসিক বিভিন্ন রোগ ও সমস্যা সম্পর্কে অবহিত হয়ে দ্রুত আরোগ্য লাভের ব্যবস্থা গ্রহণ ও প্রয়োজনে পুনর্বাসনের ব্যবস্থা করতে পারে। বাংলাদেশে হাসপাতাল সমাজসেবা ব্যক্তি সমাজকর্ম পদ্ধতির প্রয়োগ ক্ষেত্রে ভূমিকা রাখতে পারে। ব্যক্তি সমাজকর্ম মাদকাসক্তি সমস্যা সমাধানে ও কিশোর অপরাধীদের সংশোধনের ক্ষেত্রে ভূমিকা রাখতে পারে। বাংলাদেশের কিশোর উন্নয়ন কেন্দ্রগুলোতে প্রত্যক্ষভাবে ব্যক্তি সমাজকর্ম পদ্ধতির প্রয়োগ করা সম্ভব। বাংলাদেশে দারিদ্র্য, প্রেমে ব্যর্থতা, মিথ্যা প্রলোভন, প্রাকৃতিক দুর্যোগ, সামাজিক নিরাপত্তার অভাব এবং সর্বোপরি পতিতাবৃত্তি চালু থাকার প্রেক্ষিতে নারী সম্প্রদায়ের একটি অংশ সামাজিকভাব পঙ্গুত্বের শিকার হচ্ছে। এ ধরনের দৈহিক ও সামাজিকভাবে সমস্যাগ্রস্ত ব্যক্তিদের ক্ষেত্রে ব্যক্তি সমাজকর্ম পদ্ধতি প্রয়োগ করে তাদের সার্বিক জীবনযাপনের উন্নয়ন ঘটানো সম্ভব। এছাড়াও দাম্পত্য কলহ, মানসিক চাপ, মোবাইল আসক্তি রোধে ব্যক্তি সমাজকর্ম প্রয়োগ করা যায়। আলোচনার পরিশেষে বলা যায়, ব্যক্তি সমাজকর্ম সমাজে বিদ্যমান ব্যক্তির নানাবিধ সমস্যা সমাধানে অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "স্কুলের ছেলেমেয়েরা লেখাপড়ায় অমনোযোগী হলে বা স্কুলে অনিয়মিত হলে তাদের সমস্যা সমাধানে নিম্নের ধাপ অনুসরণ করা হয়- অনুধ্যান → সমস্যার প্রকৃতি নির্ণয় → সমাধান পরিকল্পনা → মূল্যয়ন ও সমাপ্তি।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজকর্মের উপাদান ৫টি।"
        },
        {
          "label": "খ",
          "question": "",
          "explanation": "পেশাদার প্রতিনিধি বলতে ব্যক্তি সমাজকর্মীকে বোঝানো হয়। পেশাদার প্রতিনিধি ব্যক্তি, সমাজকর্মের একটি গুরুত্বপূর্ণ উপাদান। তিনি সমাজকর্মের জ্ঞান, অভিজ্ঞতা ও দক্ষতাসম্পন্ন এমন একজন ব্যক্তি যাকে সাহায্যকারী প্রতিষ্ঠান সেবাদানের জন্য নিয়োগ দেয়। ব্যক্তি সমাজকর্মে সমস্যা সমাধান প্রক্রিয়ার সফলতা মূলত পেশাদার প্রতিনিধির দক্ষতা ও অভিজ্ঞতার ওপরই নির্ভর করে।"
        },
        {
          "label": "গ",
          "question": "",
          "explanation": "উদ্দীপকে ব্যক্তি সমাজকর্মের সমস্যা সমাধান প্রক্রিয়া অনুসরণ করা হয়েছে। ব্যক্তি সমাজকর্ম সমস্যা সমাধান প্রক্রিয়া কতগুলো পর্যায়ে পরিচালিত হয়। এক্ষেত্রে প্রথমে সাহায্যার্থীর সমস্যার যথাযথ অনুধ্যান বা Study করা হয়। মনো-সামাজিক অনুধ্যান হচ্ছে ব্যক্তির মানসিক ও সামাজিক সমস্যার স্বরূপ নির্ণয়ের পাশাপাশি সেগুলো যথাযথ সমাধান পরিকল্পনা তৈরির জন্য প্রয়োজনীয় তথ্য সংগ্রহ কৌশল। মনো-সামাজিক অনুধ্যানের মাধ্যমে তথ্য সংগ্রহ করে সমস্যা সম্পর্কে ধারণা লাভ করে সমস্যার সমাধানমূলক পদক্ষেপ গ্রহণ করা হয়। এ পর্যায়ে সংগৃহীত তথ্যাবলির আলোকে সমস্যা নির্ণয় করা হয়। এক্ষেত্রে তিনটি দিক থেকে সমস্যা নির্ণয় করা হয়। যথা ক) গতিশীল সমস্যা নির্ণয়, (খ) চিকিৎসামূলক সমস্যা নির্ণয়, (গ) সমস্যার উৎপত্তি সংক্রান্ত সমস্যা নির্ণয়। সমস্যা নির্ণয় করা হয়ে গেলে সমস্যা সমাধানকল্পে সমাধান ব্যবস্থা গ্রহণ করা হয়। এ সমাধান ব্যবস্থা গ্রহণের ক্ষেত্রে প্রয়োজন অনুসারে সাহায্যার্থীর সংশোধনে পারিপার্শ্বিক অবস্থার মধ্যে ইতিবাচক পরিবর্তন আনয়নের চেষ্টা করা হয়। একইভাবে সমস্যা সমাধানে প্রয়োজন অনুযায়ী সাহায্যার্থীর মধ্যে পরিবর্তন আনা হয়। এক্ষেত্রে সাহায্যার্থীকে উৎসাহ যোগানোর মাধ্যমে সমর্থনমূলক ও সাহায্যার্থীর আবেগ অনুভূতির পরিবর্তনের মাধ্যমে আত্মসচেতনতার বিকাশ ঘটানো হয়। উদ্দীপকে স্কুলের অমনোযোগী শিক্ষার্থীদের সমস্যা সমাধানে অনুধ্যান, সমস্যার প্রকৃতি' নির্ণয়, সমাধান পরিকল্পনা, মূল্যায়ন ও সমাপ্তির কথা বলা হয়েছে। বিদ্যালয়ে প্রধানত ব্যক্তি সমাজকর্ম প্রয়োগ করা যায়। আর উল্লিখিত বিষয়গুলো ব্যক্তি সমাজকর্ম প্রক্রিয়ার ধাপ। তাই বলা যায়, উদ্দীপকে ব্যক্তি সমাজকর্মের ধাপ অনুসরণ করা হয়েছে।"
        },
        {
          "label": "ঘ",
          "question": "",
          "explanation": "ব্যক্তি সমাজকর্মের সমস্যা সমাধান প্রক্রিয়ার সবগুলো ধাপই সমান গুরুত্বপূর্ণ। ব্যক্তি সমাজকর্ম সমস্যা সমাধানের ক্ষেত্রে সুনির্দিষ্ট ধাপ অনুসরণ করে। এক্ষেত্রে সবগুলো ধাপই সমান গুরুত্ব বহন করে। ব্যক্তি সমাজকর্মে প্রথমে ব্যক্তি সম্পর্কে অনুধ্যান করা হয়। এক্ষেত্রে ব্যক্তি সম্পর্কে পর্যাপ্ত তথ্য সংগ্রহ ও বিশ্লেষণ করা হয়। অনুধ্যানের ক্ষেত্রে সাহায্যার্থীর সাথে সাক্ষাতের মাধ্যমে তথ্য সংগ্রহ করা হয়। সাহায্যার্থীর মৌখিক বক্তব্য ছাড়াও তার শারীরিক অঙ্গভঙ্গীকে বিবেচনায় নিতে হয়। প্রয়োজনে তার পরিবার ও বন্ধু-বান্ধবের সাথেও কথা বলতে হয়। অনুধ্যান ব্যক্তি সম্পর্কে সম্যক ধারণা দেয়। অনুধ্যানের পর সমস্যা নির্ণয় করতে হয়। সমস্যা নির্ণয়ে অনুধ্যানের তথ্য কাজে লাগানো হয়। সমস্যা নির্ণয় সমস্যা সমাধানে তাৎপর্যপূর্ণ ভূমিকা রাখে। সমস্যা নির্ণয় করা না গেলে সমস্যা সমাধান প্রক্রিয়া ফলপ্রসূ হয় না। এতে সমাধান পরিকল্পনা সাজানো যায় না। একইভাবে সমাধান পরিকল্পনা ব্যক্তির সমস্যা সমাধানের সুনির্দিস্ট পথ নির্দেশনা প্রদান করে। এ পর্যায়ে সমস্যা সমাধানে হস্তক্ষেপ করা হয়। সমাজকর্মীর হস্তক্ষেপে ব্যক্তি সমস্যা থেকে মুক্তি লাভ করতে পারে। সর্বশেষ পর্যায়ে মূল্যায়নের মাধ্যমে সমস্যা সমাধান প্রক্রিয়া সম্পন্ন হয়। মূল্যায়ন প্রক্রিয়া ব্যক্তির সমস্যা সমাধানের মাত্রাকে নির্দেশ করে যা সমাজকর্মীকে পরবর্তী পদক্ষেপ নিতে সহায়তা করে। সমাধান প্রক্রিয়া সমাপ্তির মাধ্যমে আনুষ্ঠানিকভাবে সমস্যা সমাধান প্রক্রিয়া চূড়ান্তভাবে সম্পন্ন হয়। উপরোক্ত ব্যক্তি সমাজকর্মের সমস্যা সমাধান প্রক্রিয়া পর্যালোচনা করলে দেখা যায়, সমাধান প্রক্রিয়ার সবগুলো ধাপই সমান গুরুত্ব বহন করে।"
        }
      ]
    },
    {
      "number": "11",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "সমষ্টি উন্নয়ন বলতে সমষ্টির সামাজিক ও অর্থনৈতিক উন্নতির জন্য স্থানীয় জনগণ ও সরকারের যৌথ প্রচেষ্টাকে বোঝায়।"
        },
        {
          "label": "খ",
          "question": "",
          "explanation": "সমাজকর্ম পদ্ধতি (Social Work Method) বলতে সমাজকর্মের জ্ঞান ও দক্ষতা বাস্তবক্ষেত্রে অনুশীলনের বাহনকে বোঝায়। সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা (Helping Profession)। পেশাদার সমাজকর্মে যেসব প্রক্রিয়ার মাধ্যমে সমাজকর্মের বৈজ্ঞানিক জ্ঞান, দক্ষতা ও নীতিমালা সমাজের ব্যক্তি, দল ও সমষ্টির সমস্যা সমাধানে প্রয়োগ করা হয়, সেসব সুশৃঙ্খল কর্মপ্রক্রিয়ার সমষ্টিই হলো সমাজকর্ম পদ্ধতি।"
        },
        {
          "label": "গ",
          "question": "",
          "explanation": "উদ্দীপকের কাঠামোতে দল সমাজকর্ম পদ্ধতি দেখানো হয়েছে। দল সমাজকর্ম সমাজকর্মের মৌলিক পদ্ধতিসমূহের অন্যতম। দল সমাজকর্ম সমাজকর্মের এমন এক পদ্ধতি যা গঠনমূলক দলীয় অভিজ্ঞতার মাধ্যমে ব্যক্তির সামাজিক ভূমিকার উন্নয়ন এবং তাদের ব্যক্তিগত, দলীয় বা সমষ্টিগত সমস্যা অধিকতর কার্যকরভাবে মোকাবিলায় সহায়তা করে। দল সমাজকর্ম মৌলিক চারটি উপাদানের সমন্বয়ে পরিচালিত হয়। উদ্দীপকের দল সমাজকর্মের উপাদান দল, প্রতিষ্ঠান, প্রক্রিয়া, পেশাদার প্রতিনিধি প্রভৃতি উল্লেখ করা হয়েছে। দল সমাজকর্মের প্রাণ হলো দল। একাধিক লোকের সমন্বয়ে নির্দিষ্ট উদ্দেশ্যের ভিত্তিতে দল গঠন করা হয়। দল সমাজকর্মের একটি প্রতিষ্ঠান থাকে। এই প্রতিষ্ঠানটি দলীয় সেবা প্রদানে নিয়োজিত। দল সমাজকর্ম পরিচালনা করেন একজন দল সমাজকর্মী। যিনি দলের মূল চাবিকাঠি হিসেবে বিবেচিত হন। দল সমাজকর্ম পরিচালনার জন্য রয়েছে নির্দিষ্ট দল সমাজকর্ম প্রক্রিয়া। এ প্রক্রিয়ার সাহায্যে দল সমাজকর্মী সেবাপ্রদান করেন। দল সমাজকর্মে সেবাপ্রদানের ক্ষেত্রে সাহায্যার্থীর মূল্য ও মর্যাদার প্রতি সম্মান দিতে হয়। এটিকে দল সমাজকর্মের সহায়ক উপাদান হিসেবে বিবেচনা করা যায়। উপরের আলোচনা থেকে তাই বলা যায়, উদ্দীপকের কাঠামোতে দল সমাজকর্মের উপাদানের দিকটি দেখানো হয়েছে।"
        },
        {
          "label": "ঘ",
          "question": "",
          "explanation": "দল সমাজকর্মের অন্যতম উপাদান দল সমাজকর্মী। দল সমাজকর্ম অনুশীলনে দল সমাজকর্মীর গুরুত্ব অত্যধিক। দল সমাজকর্মের অন্যতম উপাদান দল সমাজকর্মী। দল সমাজকর্মী হলেন এমন একজন পেশাদার কর্মী, যিনি মানবিক সম্পর্ক বিষয়ক বিজ্ঞানভিত্তিক জ্ঞান ও দক্ষতার অধিকারী। দলের সদস্য হিসেবে থাকা ব্যক্তির মনস্তত্ত্ব এবং দলের সমাজতত্ত্ব সম্পর্কে গভীর জ্ঞান রয়েছে। সর্বোপরি দল সমাজকর্মী এমন একজন পেশাদার ব্যক্তি, যার দল সমাজকর্ম পরিচালনার প্রাতিষ্ঠানিক শিক্ষা ও দক্ষতা রয়েছে। দল সমাজকর্মী দলের মূল চাবিকাঠি। দল সমাজকর্মীর ওপরই দলের সাফল্য ও ব্যর্থতা নির্ভর করে। দল সমাজকর্ম পরিচালনায় দল সমাজকর্মী একইসাথে সক্ষমকারী ও সাহায্যকারী ব্যক্তি হিসেবে ভূমিকা পালন করেন। দল সমাজকর্মী পরিকল্পিত উপায়ে উদ্দেশ্যভিত্তিক দল গঠন করেন। দলের সদস্যদের মধ্যকার পারস্পরিক সম্পর্ক ও আন্তঃক্রিয়া সৃষ্টিতে দল সমাজকর্মী গুরুত্বপূর্ণ ভূমিকা পালন করেন। দলের মধ্যে গতিশীলতা সৃষ্টিতে দল সমাজকর্মী কাজ করেন। তিনি দলের মধ্য থেকে দলনেতা 'নির্বাচন করেন। দলের সদস্যদের সমস্যার ওপর ভিত্তি করে বিভিন্ন কর্মসূচি প্রবর্তন করেন। এভাবে দল সমাজকর্মী দল সমাজকর্ম পরিচালনায় অগ্রণী ভূমিকা পালন করে থাকেন। উপরের আলোচনা থেকে তাই বলা যায়, দল সমাজকর্ম অনুশীলনে দল সমাজকর্মের অন্যতম উপাদান দল সমাজকর্মীর গুরুত্ব অপরিসীম।"
        }
      ]
    }
  ]
}