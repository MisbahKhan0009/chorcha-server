{
  "title": "ঘাটাইল ক্যান্টনমেন্ট কলেজ, টাঙ্গাইল ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "জনাব এফ রহমান একজন বিশিষ্ট পরিবেশবিদ। একুশে টিভি 'কর্তৃক আয়োজিত পরিবেশ বিষয়ক টকশোতে তিনি যোগদান করেন। তিনি বক্তব্যের শুরুতে বলেন, অজ্ঞতা, নিরক্ষরতা, অদৃষ্টবাদিতা, কুসংস্কার ও কুপ্রথা, সামাজিক অসচেতনতা, বেকারত্ব, জনসংখ্যার ক্রমবর্ধমান চাপ ও দরিদ্রতা আর্থসামাজিক উন্নয়নে প্রতিবন্ধকতা সৃষ্টি করে। তিনি আরও বলেন, সমাজকর্ম যেহেতু সমগ্রভাবে মানুষের দৈহিক, মানসিক ও সামাজিক অগ্রগতির সার্বিক উন্নয়নে বিজ্ঞানসম্মত প্রক্রিয়ায় সহায়তা করে থাকে, সেহেতু এর মাধ্যমে এসব সমস্যার প্রতিকার ও প্রতিরোধ করা সম্ভব।",
      "tag": "GCPC 25",
      "sub_questions": [
        {
          "label": "ক",
          "question": "পেশাদার সমাজকর্মের মূল উৎস কী?",
          "explanation": "পেশাদার সমাজকর্মের মূল উৎস হলো শিল্পবিপ্লব।"
        },
        {
          "label": "খ",
          "question": "",
          "explanation": "ডব্লিউ এ ফ্রিল্যান্ডারের সংজ্ঞায় মূলত সমাজকর্মের বৈশিষ্ট্য প্রকাশ পেয়েছে। ফ্রিডল্যান্ডার তার সংজ্ঞায় সমাজকর্মকে মানবীয় সম্পর্ক বিষয়ক বৈজ্ঞানিক জ্ঞান ও দক্ষতা ভিত্তিক পেশাদার সমাজকর্ম বলেছেন। সমাজকর্ম মূলত বৈজ্ঞানিক জ্ঞান ও দক্ষতার ভিত্তিতে মানুষকে সাহায্য বা সেবাদান করে থাকে। এটি ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও অবস্থার উন্নয়নে সমাজকর্মের তাত্ত্বিক ব্যবহারিক জ্ঞান প্রয়োগ করে।"
        },
        {
          "label": "গ",
          "question": "",
          "explanation": "উদ্দীপকে এফ রহমান সাহেবের বক্তব্যে সমাজকর্মের পরিধি প্রতিফলিত হয়েছে। উদ্দীপকে বলা হয়েছে, জনাব এফ রহমান একুশে টিভি কর্তৃক আয়োজিত পরিবেশ বিষয়ক টকশোতে অংশগ্রহণ করেন। বক্তব্যের শুরুতে তিনি বিভিন্ন সামাজিক সমস্যা নিয়ে আলোচনা করেন যেগুলো আর্থ-সামাজিক উন্নয়নে প্রতিবন্ধকতা সৃষ্টি করে। তিনি আরো বলেন, সমাজকর্ম সমাজস্থ মানুষের। দৈহিক, মানসিক ও সামাজিক অগ্রগতির সার্বিক উন্নয়নে বিজ্ঞানসম্মত প্রক্রিয়ায় সহায়তা করে থাকে। এ থেকে বোঝা যায় জনাব এফ রহমানের বক্তব্যে সমাজকর্মের পরিধির প্রতিফলন ঘটেছে। সমাজকর্মের পরিধি ব্যাপক ও বিস্তৃত। সমাজে সৃষ্ট বিভিন্ন সমস্যা মোকাবিলায় সমাজকর্মের কৌশল ও পদ্ধতি প্রয়োগ করা হয়। সমাজ, মূল্যবোধ ব্যবস্থা এবং সংস্কৃতি, জ্ঞানের বিভিন্ন শাখা, সামাজিক নীতি ও পরিকল্পনা প্রণয়ন, গ্রামীণ ও শহর সমাজসেবা কর্মসূচি, স্বাস্থ্য কর্মসূচি, দক্ষ কর্মী তৈরি ও উন্নয়ন, সমাজ সংস্কার ও সামাজিক আইন প্রণয়ন প্রভৃতি সমাজকর্মের পরিধির অন্তর্ভুক্ত। সমাজকর্ম মানুষের মৌলিক চাহিদা পূরণে কাজ করে। সমাজে উদ্ভুত অনাকাঙ্ক্ষিত সমস্যা মোকাবিলায় প্রতিকারমূলক ব্যবস্থা গ্রহণ করে। এটি সমাজের সার্বিক কল্যাণে বিভিন্ন প্রতিরোধমূলক ব্যবস্থা, যেমন- সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, জনস্বাস্থ্য উন্নয়ন প্রভৃতি গ্রহণ করে। পাশাপাশি বিভিন্ন সামাজিক সমস্যা মোকাবিলা এবং মানুষের মনস্তাত্ত্বিক সমস্যা সমাধানে সাহায্য করে। এছাড়া সমাজব্যবস্থা, সমাজে বসবাসরত জনসমষ্টি, সমাজে গড়ে ওঠা বিভিন্ন মূল্যবোধ ও সংস্কৃতি সমাজকর্মের পরিধিভুক্ত। সমাজকর্ম সামাজিক' নীতি ও পরিকল্পনা প্রণয়নেও ভূমিকা রাখে।"
        },
        {
          "label": "ঘ",
          "question": "",
          "explanation": "সামাজিক অগ্রগতি ও সার্বিক উন্নয়নের ক্ষেত্রে বিরাজমান প্রতিবন্ধকতা নিয়ে জনাব এফ রহমানের দেওয়া বক্তব্যটি যথার্থ। আর্থ-সামাজিক উন্নয়ন একটি- রাষ্ট্রকে অগ্রগতির পথে নিয়ে যায়। তবে এর কিছু পূর্বশর্ত রয়েছে। এক্ষত্রে দারিদ্র্য, বেকারত্ব, অতিরিক্ত জনসংখ্যা প্রভৃতি সমস্যা দূর করা উন্নয়নের জন্য অপরিহার্য। এই সমস্যাগুলো সামাজিক অগ্রগতি ও উন্নয়নকে বাধাগ্রস্ত করে। জনাব এফ রহমান বেকারত্ব, জনসংখ্যার ক্রমবর্ধমান চাপ ও দারিদ্র্যকে আর্থ-সামাজিক উন্নয়নে অন্যতম বাধা বলে মনে করেন। প্রকৃতপক্ষে তিনি মূল সমস্যাগুলোই চিহ্নিত করেছেন। কারণ এই তিনটি সমস্যা থেকে সমাজে আরও অনেক ধরনের সমস্যার উদ্ভব হয়। এর ফলে সকল ধরনের উন্নয়ন কার্যক্রম ও প্রক্রিয়া বাধাগ্রস্ত হয়। যেমন-জনসংখ্যার ক্রমবর্ধমান চাপ একটি দেশের জন্য বিপর্যয় ডেকে আনে। কোনো দেশের ধারণ ক্ষমতার চেয়ে জনসংখ্যা বেশি হয়ে গেলে সামাজিক নৈরাজ্যসহ নানা ধরনের সমস্যা বেড়ে চলে। আর বেকারত্ব, দারিদ্র্য প্রভৃতির কারণে মাদকাসক্তি, অপরাধ, কিশোর-অপরাধ, সন্ত্রাসী কর্মকাণ্ডসহ আরও বিভিন্ন সমস্যার উদ্ভব হয়। আর এ সকল সমস্যা উন্নয়ন ও অগ্রগতির পথে কেবল। প্রতিবন্ধকতা সৃষ্টি করে এমন নয়, এর ফলে সার্বিকভাবে আর্থ-সামাজিক অবস্থার অবনমনও ঘটে। জনাব এফ রহমান এ জন্যই তার বক্তব্যে এ বিষয়টি চিহ্নিত করেছেন। পরিশেষে বলা যায়, আর্থ-সামাজিক উন্নয়নে আলোচ্য সমস্যাগুলো সমাধানের কোনো বিকল্প নেই।"
        }
      ]
    },
    {
      "number": "2",
      "uddipok": "'ক' একাদশ শ্রেণির ছাত্র। শ্রেণিকক্ষে শিক্ষকের কাছ থেকে সে জানতে পারে বর্তমান সময়ে একটি নতুন বিষয়ের উদ্ভব হয়েছে, যা কিছু পন্নতির সাহায্যে সমাজের মানুষের ব্যক্তিগত, দলগত এবং সমষ্টিগত সমস্যার স্থায়ী সমাধানে সহায়তা করে। বিশ্বের উন্নত দেশে বিষয়টি একটি পেশা হিসেবে স্বীকৃত।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "শিল্পবিপ্লব' প্রত্যয়টির নামকরণ করেন ইংরেজ ঐতিহাসিক আরনল্ড টয়েনবি।"
        },
        {
          "label": "খ",
          "question": "",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অতাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত 'ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। । এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে এশার পঠিত বিষয়টি হলো সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধানে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে সামাজিক পরিবেশের সাথে সামঞ্জস্য স্থাপনে সক্ষম করে তোলা সমাজকর্মের অন্যতম উদ্দেশ্য। উদ্দীপকের এশা রাজশাহী বিশ্ববিদ্যালয়ের এমন একটি বিষয় অধ্যয়ন করছে যা বৈজ্ঞানিক পদ্ধতিনির্ভর সাহায্যকারী পেশা হিসেবে পরিচিত। এশার অধ্যয়নরত এই বিষয়টি সমাজকর্মকে নির্দেশ করে। কারণ সমাজকর্ম সম্পদের সর্বোত্তম ব্যবহারের মাধ্যমে ব্যক্তি, দল ও সমষ্টিকে বৈজ্ঞানিক উপায়ে সাহায্য করে থাকে। তাই বলা যায়, এশার পঠিত বিষয়টি হলো সমাজকর্ম।"
        },
        {
          "label": "ঘ",
          "question": "",
          "explanation": "নিম্নের অণুরূপ: বাংলাদেশের বর্তমান প্রেক্ষাপটে উদ্দীপকে উল্লেখিত বিষয় তথা সমাজকর্মের গুরুত্ব অপরিসীম। সমাজকর্ম বিভিন্ন বৈজ্ঞানিক পদ্ধতি ও কৌশল প্রয়োগ করে ব্যক্তি, দল ও সমষ্টির সমস্যা সমাধানে সহায়তা করে থাকে। এক্ষেত্রে লক্ষ্যভুক্ত জনগোষ্ঠীর চাহিদা পূরণে সমাজকর্ম সমাজে বিদ্যমান সম্পদ ব্যবহার করে ও তা কাজে লাগায়। উদ্দীপকের জামিলের সংগঠনের কাজেও তার প্রতিফলন আছে। বাংলাদেশের প্রেক্ষাপটে যার গুরুত্ব অপরিসীম। উন্নয়নশীল দেশ হিসেবে বাংলাদেশে বিভিন্ন ধরনের আর্থ-মনো-সামাজিক সমস্যা রয়েছে। এ সকল সমস্যার সুষ্ঠু ও কার্যকর সমাধানের জন্য সমাজকর্মের প্রয়োজনীয়তা দিন দিন বৃদ্ধি পাচ্ছে। আমাদের দেশে সম্পদ সীমিত কিন্তু চাহিদা অসীম। এই সীমিত সম্পদের সর্বোত্তম ব্যবহার নিশ্চিত করে সমাজে বিদ্যমান বিভিন্ন সমস্যা মোকাবিলা করা সম্ভব। এর জন্য প্রয়োজন বাস্তবমুখী কর্মসূচি প্রণয়ন ও বাস্তবায়ন। এক্ষেত্রে সম্পদের সর্বোচ্চ সদ্ব্যবহারে সমাজকর্মের জ্ঞান বিশেষভাগে উপযোগী। বাংলাদেশের সার্বিক সামাজিক উন্নয়নের অন্যতম প্রতিবন্ধকতা হলো কুসংস্কার, ধর্মীয় গোঁড়ামি, অন্ধবিশ্বাস, অসচেতনতা প্রভৃতি। সমাজকর্ম এছাড়া সমাজের কুসংস্কার ও কু-প্রথার প্রবৃত্তি, কারণ ও সমাধানের কৌশল নিয়ে বিশদভাবে আলোচনা ও বিশ্লেষণ করে। এছাড়া সমাজের সুবিধাবঞ্চিত শ্রেণির কল্যাণে বিভিন্ন ধরনের কর্মসূচি গ্রহণ করা জরুরি হয়ে দাঁড়ায়। এ ধরনের কর্মসূচিগুলো সফলভাবে পরিচালনা করতে সমাজকর্মের জ্ঞান অপরিহার্য। বর্তমানে আমাদের দেশে আর্থ-সামাজিক সমস্যা মোকাবিলায় সরকারি ও বেসরকারি পর্যায়ে নানা কর্মসূচি গ্রহণ করা হয়েছে। কিন্তু বাস্তবমুখী নীতি, পরিকল্পনা প্রণয়ন এবং যথাযথ বাস্তবায়নের মধ্যে সমন্বয়ের যথেষ্ট অভাব রয়েছে। সমাজকর্মের জ্ঞানের আলোকে এ সকল সমস্যা সমাধান করা সম্ভব। সার্বিক আলোচনার প্রেক্ষিতে তাই বলা যায়, বাংলাদেশের সামগ্রিক কল্যাণ ও উন্নয়নে সৃষ্ট প্রতিবন্ধকতা দূর করতে সমাজকর্মের প্রয়োজনীয়তা অপরিহার্য ।"
        }
      ]
    },
    {
      "number": "3",
      "uddipok": "আমজাদ হোসেন একজন অবসরপ্রাপ্ত সরকারি সমাজসেবা কমকর্তা। তিনি অবসরের সময়টুকু গ্রামের মানুষের সাথে কাটানোর জন্য গ্রামে চলে যান। তিনি সেখানে একটি শিক্ষাপ্রতিষ্ঠান চালু করেন। সেখানে কম্পিউটার, ভাষা শিক্ষা ও জীবন দক্ষতা বিষয়ক ট্রেনিং দেওয়া হয়। এ সেন্টার থেকে অনেকেই দেশের বাইরে গিয়ে সফলতা অর্জন করেছেন। অনেকেই দেশেই স্বাবলম্বী হয়ে সমাজে গুরুত্বপূর্ণ ভূমিকা রাখছেন।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "সমাজকর্ম হলো বৈজ্ঞানিক পদ্ধতিনির্ভর এমন একটি সাহায্যকারী পেশা যা সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে।"
        },
        {
          "label": "খ",
          "question": "",
          "explanation": "সমাজকর্মে বৈজ্ঞানিক জ্ঞান ও মানবিক দক্ষতা প্রয়োজন হয় বলে সমাজকর্মকে বৈজ্ঞানিক জ্ঞান ও মানবিক দক্ষতাসম্পন্ন পেশাদার সেবাকর্ম বলা হয়। সমাজকর্ম সমাজের সব শ্রেণির মানুষের ব্যক্তিগত, দলীয় ও সমষ্টিগত সমস্যাসহ নানা ধরনের সামাজিক সমস্যা মোকাবিলা করার জন্য সম্ভাব্য ও প্রয়োজনীয় সাহায্য দেওয়ার প্রচেষ্টা চালায়। এ সকল কার্যক্রম পরিচালনা করতে গিয়ে সমাজকর্ম বিভিন্ন বৈজ্ঞানিক পদ্ধতি, প্রক্রিয়া ও কৌশল উদ্ভাবনের মাধ্যমে সমস্যার পরিপূর্ণ সমাধান করতে সচেষ্ট হয়। পাশাপাশি সমাজকর্ম সকল স্তরের জনগোষ্ঠী বিশেষ করে পশ্চাৎপদদের আর্থ-সামাজিক কল্যাণ ও উন্নয়নের জন্য চাহিদাভিত্তিক সেবা কার্যক্রম পরিচালনা করে। এ জন্য সমাজকর্মকে বৈজ্ঞানিক জ্ঞান ও মানবিক দক্ষতাসম্পন্ন সেবাকর্ম বলা হয়।"
        },
        {
          "label": "গ",
          "question": "",
          "explanation": "উদ্দীপকে আমজাদ হোসেনের কর্মকান্ডের মাধ্যমে পাঠ্যবইয়ে আলোচিত সমাজকর্মের লক্ষ্য ও উদ্দেশ্য প্রকাশ পেয়েছে। সমাজকর্মের লক্ষ্যগুলোর একটি হলো সম্পদ, সেবা ও সুযোগের সাথে মানুষের সংযোগ ঘটানো। সামাজিক ভূমিকা পালনে মানুষের ক্ষমতার উন্নয়ন, সংরক্ষণ ও পুনরুদ্ধারে সাহায্য করা সমাজকর্মের অন্যতম লক্ষ্য। সমাজকর্মের গুরুত্বপূর্ণ উদ্দেশ্য হলো মানুষের ব্যক্তিগত ও সামাজিক সম্পদের ব্যবস্থা করা। যাতে মানুষ সমাজকর্ম পদ্ধতি প্রয়োগের মাধ্যমে ব্যক্তিগত ও সামাজিক সম্পদের ব্যবস্থা করতে পারে। সমাজকর্ম কতগুলো পদ্ধতির মাধ্যমে মানুষকে সাহায্য করে, যাতে মানুষ নিজেদের সামর্থ্য ও সম্পদের সঠিক ব্যবহার করে সমস্যার সমাধান করতে পারে। সমাজকর্মের মূল লক্ষ্য হলো ক্ষমতার বিকাশ, উন্নয়ন ও সংরক্ষণে সাহায্য করা। উদ্দীপকে আমজাদ সাহেবও প্রশিক্ষণ কেন্দ্রে বিভিন্ন বিষয়ে প্রশিক্ষণ প্রদানের মাধ্যমে মানুষের ক্ষমতা উন্নয়নে সাহায্য এবং নিজ সম্পদ ব্যবহারে উদ্বুদ্ধ করেছেন। সমাজকর্ম প্রয়োজনীয় সম্পদের সাথে সাহায্যার্থী ব্যবস্থার সংযোগ স্থাপনে সহায়তা করে। সমাজকর্ম মানব দক্ষতা উন্নয়নে কাজ করে। উদ্দীপকেও আমজাদ সাহেব কম্পিউটার, ভাষা শিক্ষাসহ দক্ষতা উন্নয়ন বিষয়ক প্রশিক্ষণ প্রদান করেছেন। অতএব উদ্দীপকের কার্যক্রম সমাজকর্মের লক্ষ্য ও উদ্দেশ্য অর্জনে সহায়ক।"
        },
        {
          "label": "ঘ",
          "question": "",
          "explanation": "সমাজকর্মের মাধ্যমে পেশাদার জ্ঞান ও দক্ষতার উন্নয়ন ঘটে। বক্তব্যটি যথার্থ। সমাজকর্ম হচ্ছে মানুষকে সামাজিক ভূমিকা পালনে সক্ষম করে তোলার অভিপ্রায়ে প্রতিশ্রুতিশীল একটি বহুমুখী পেশা। মানবজ্ঞানের বিভিন্ন শাখা হতে অর্জিত জ্ঞানের সমন্বয়ে গঠিত সমাজকর্ম হচ্ছে বৈজ্ঞানিক জ্ঞান, পেশাগত মূল্যবোধ ও দক্ষতাভিত্তিক ব্যবহারিক সামাজিক বিজ্ঞান। সমাজের জটিল ও বহুমুখী সমস্যার প্রতিকার, প্রতিরোধ ও উন্নয়নমূলক কর্মকান্ডে সমাজকর্ম শিক্ষা ও তার প্রয়োগ বিশেষ তাৎপর্য বহন করে। সমাজকর্ম পেশায় রয়েছে বিজ্ঞানভিত্তিক সুশৃঙ্খল জ্ঞানভান্ডার, দক্ষতা ও কৌশল' এবং তাত্ত্বিক জ্ঞানের পাশাপাশি ব্যবহারিক শিক্ষার সুযোগ। সমাজকর্মের কোর্সে বাধ্যতামূলকভাবে অনার্স এবং মাস্টার্সে ৬০ কর্মদিবস করে মাঠকর্ম অনুশীলন করতে হয়। যার মাধ্যমে ছাত্রছাত্রীরা অর্জিত তাত্ত্বিক জ্ঞান ব্যবহার বা প্রয়োগের সুযোগ পায়। এর মাধ্যমে তারা নির্দিষ্ট তত্ত্বাবধায়কের অধীনে পেশাগত শিক্ষার, প্রশিক্ষণ গ্রহণ করে নিজেদের পেশাদারি দক্ষতার উন্নয়ন ঘটাতে পারে। ব্যক্তিগত দক্ষতা সমাজকর্মের মূল্যবোধের অন্যতম বিষয়। কোনো সমাজকর্মী তার নির্দিষ্ট বিষয়ে দক্ষতা অর্জন ছাড়া এবং একাডেমিক ডিগ্রি ছাড়া সমাজকর্ম অনুশীলন করতে পারে না। পরিশেষে বলা যায়, সমাজকর্মের মাধ্যমে পেশাদার জান ও দক্ষতার উন্নয়ন ঘটে।"
        }
      ]
    },
    {
      "number": "4",
      "uddipok": "",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "Squalor শব্দের অর্থ অপরিচ্ছন্ন।"
        },
        {
          "label": "খ",
          "question": "",
          "explanation": "উদ্দীপকে '?' চিহ্নিত বিষয়টি হলো সমাজকর্ম পেশার প্রেক্ষাপট। সমাজকর্ম পেশা হিসেবে প্রতিষ্ঠার ক্ষেত্রে ঐতিহাসিক কতগুলো আইন ও সংগঠন তাৎপর্যপূর্ণ ভূমিকা রেখেছে। এগুলোর মধ্যে উল্লেখযোগ্য হলো দরিদ্র আইন, দরিদ্র সংস্কার আইন, দান সংগঠন সমিতি, জাতীয় সমাজকর্মী সমিতি ও বিভারিজ রিপোর্ট। উদ্দীপকের ছকের দ্বারা সমাজকর্ম পেশার প্রেক্ষাপটের দিকটি ফুটে ওঠেছে।"
        },
        {
          "label": "গ",
          "question": "",
          "explanation": "সমাজকর্ম পেশার বিকাশে জাতীয় সমাজকর্মী সমিতির গুরুত্ব অপরিসীম। সমাজকর্ম পেশার মান উন্নয়নে ১৯৫৫ সালে আমেরিকার সাতটি মৌলিক পেশাগত সংগঠনের সমন্বয়ে জাতীয় সমাজকর্মী সমিতি বা NASW প্রতিষ্ঠিত হয়। সমাজকর্ম শিক্ষা পদ্ধতি ও পেশার মান বিকাশে এটি নানাবিধ কার্যাবলি সম্পাদন করে থাকে। উদ্দীপকে এ সংগঠন সম্পর্কে বলা হয়েছে। সমাজকর্মীদের রেজিস্ট্রেশন ও লাইসেন্স ব্যৱস্থা NASW এর একটি গুরুত্বপূর্ণ কার্যক্রম। এটি সমাজকর্ম পেশার মানোন্নয়ন এবং সমাজকর্মীদের পেশাগত মর্যাদা বৃদ্ধির লক্ষ্যে ১৯৬১ সালে Academy of Certified Social Workers গঠন করে যার মাধ্যমে পেশাদার সমাজকর্মীদের রেজিস্ট্রেশন ও বৈধতার লাইসেন্স প্রদান করা হয়। লাইসেন্সপ্রাপ্ত ব্যক্তিরা স্বাধীনভাবে সমাজকর্ম পেশায় নিয়োজিত হতে পারেন। এছাড়া সংগঠনটি সমাজকর্ম পেশার উন্নয়নে ১৯৬০ সালে সর্বপ্রথম নৈতিক মানদণ্ড নির্ধারণ করে যা আজ পর্যন্ত সারাবিশ্বের সমাজকর্মীদের কাছে স্বীকৃত ও সমাদৃত। এর ওপর ভিত্তি করেই সমাজকর্ম বর্তমানে উন্নত বিশ্বের দেশগুলোতে একটি স্বতন্ত্র ও পূর্ণাঙ্গ পেশা হিসেবে প্রতিষ্ঠিত। সমাজকর্ম পেশার উন্নয়নে সংগঠনটি ১৯৫৫ সালে সংগঠনের মুখপত্র হিসেবে 'The Social Work' পত্রিকা প্রকাশ করে। এছাড়া এটি সমাজকর্ম পেশার গুরুত্বপূর্ণ Reference গ্রন্থ 'Encyclopedia of Social Work', 'Dictionary of - Social Work' প্রকাশ করে সমাজকর্মের শিক্ষাগত ভিত্তি মজবুত করতে বিশেষ ভূমিকা রাখছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ৪নং প্রতিষ্ঠান তথা দান সংগঠন সমিতি সমাজকর্ম পেশার মর্যাদা লাভের জন্য গুরুত্বপূর্ণ ছিল। ইংল্যান্ড ও মার্কিন যুক্তরাষ্ট্রের দান সংগঠন সমিতি দরিদ্রদের, সহায়তায় নানা ধরনের কার্যক্রম গ্রহণ করে। এর ফলে সমাজকল্যাণ ও সেবামূলক কাজ সুসংগঠিত আকারে প্রকাশ পেতে থাকে। যার ফলশ্রুতিতে ইংল্যান্ড ও মার্কিন যুক্তরাষ্ট্রের বড় শহরগুলোতে এ ধরনের বহু সমিতি গড়ে ওঠে। সরকারি ও স্বেচ্ছাসেবীদের সাহায্যের সমন্বয়ে দরিদ্রদের জন্য ত্রাণ ও সহযোগিতা কার্যক্রম বৃদ্ধি পায়। দান সংগঠন সমিতি সমাজকর্ম পেশার বিকাশে গুরুত্বপূর্ণ ভূমিকা পালন করে। এ সমিতিগুলো দরিদ্রদের সহায়তা' দানের সাথে সাথে দারিদ্র্যের কারণ উদ্‌ঘাটনে নানামুখী প্রচেষ্টা চালায় এবং বিভিন্ন সমস্যা সমাধানে বেশ কিছু বাস্তবমুখী পদক্ষেপ গ্রহণ করে। শিশু শ্রম আইন এবং কিশোর-যুবকদের জন্য বিশেষ আদালত প্রতিষ্ঠার আন্দোলনেও মার্কিন যুক্তরাষ্ট্রের দান সংগঠন সমিতিগুলো গুরুত্বপূর্ণ ভূমিকা পালন করে। আধুনিক পেশাদার সমাজকর্ম বা সমাজকর্ম পেশার বিকাশে সমিতি সবচেয়ে গুরুত্বপূর্ণ যে কাজটি করে তা হলো 'সমাজসেবা শিক্ষা কোর্স' চালু করা। ১৮৯৩ সালে এনা এল ডয়েস সমাজসেবায় পেশাগত শিক্ষার প্রয়োজনীয়তা তুলে ধরেন এবং ১৮৯৭ সালে ম্যারি রিচমন্ড 'Training School for Applied Philanthropy' প্রতিষ্ঠা করে সমাজকর্মের ক্ষেত্রে পেশাগত শিক্ষা ব্যবস্থা চালু করেন; যা ছয় মাসের প্রশিক্ষণ কোর্সের মাধ্যমে প্রবর্তন করা হয়। পরবর্তীতে এটি 'নিউইয়র্ক স্কুল অব সোশ্যাল ওয়ার্ক' এ উন্নীত হয়। ১৮৯১ সালে এই সমিতি 'Charities Review' নামে একটি পত্রিকা প্রকাশ করে। ১৯১০ সালে উক্ত পত্রিকাটি অন্যান্য পত্রিকার সাথে যুক্ত হয়ে 'The Survey' নামে ১৯৫২ সাল পর্যন্ত প্রকাশিত হয়। শিক্ষাব্যবস্থার এ ধরন ও প্রকাশিত পত্রিকা সমাজকর্মের পেশাদারিত্বের বিকাশে একটি নতুন পথের সন্ধান দান করে। উপরের আলোচনার প্রেক্ষিতে বলা যায়, সমাজকর্ম পেশার মর্যাদা দানে ইংল্যান্ড ও মার্কিন যুক্তরাষ্ট্রের দান সংগঠন সমিতিগুলোর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "ইউরোপের একটি দেশে দরিদ্রতা ভিক্ষাবৃত্তি ও খনিজ শ্রমিকদের বেকারত্ব এমন চরম অবস্থা ধারণ করেছিলো যে পুরাতন, দরিদ্র আইন কমিশন রাষ্ট্রীয় ব্যবস্থা প্রণয়ন করেও তা নিরসন করা সম্ভব হয়নি। পরবর্তীতে ১৮ সদস্যের একটি কমিশন দরিদ্র নিরসনে একটি বিশেষ রিপোর্ট পেশ করেন। দরিদ্র আইন রিপোর্টকে দরিদ্র আইন বিষয়ক রাজকীয় কমিশন বলা হয়।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "উইলিয়াম বিভারিজ ছিলেন অক্সফোর্ড বিশ্ববিদ্যালয়ের অর্থনীতি বিভাগের অধ্যাপক ও সমাজ সংস্কারক।"
        },
        {
          "label": "খ",
          "question": "",
          "explanation": "বিভারিজ রিপোর্ট হলো ১৯৪২ সালে স্যার উইলিয়াম বিভারিজ কর্তৃক প্রণীত ইংল্যান্ডের সামাজিক নিরাপত্তা বিষয়ক একটি রিপোর্ট। বিভারিজ রিপোর্টে অভাব, রোগ, অজ্ঞতা, মলিনতা ও অলসতাকে মানবসমাজের অগ্রগতিতে পাঁচটি প্রধান অন্তরায় হিসেবে চিহ্নিত করা হয়। এই সমস্যাগুলো সমাধানে রিপোর্টে পাঁচটি সুপারিশ করা হয়। এই রিপোর্টের লক্ষ্য ছিল সমাজ হতে অভাব দূর করে ফলপ্রসূ সামাজিক নিরাপত্তা পদ্ধতি প্রচলন করা।"
        },
        {
          "label": "গ",
          "question": "",
          "explanation": "জাউদ্দীপকে বর্ণিত ইউরোপের দেশটির তৎকালীন সমস্যা মোকাবিলায় ১৮৩৪ সালের আইনটি খুবই প্রয়োজনীয় ছিল। উদ্দীপকে বলা হয়েছে ইউরোপের একটি দেশে দরিদ্রতা ভিক্ষাবৃত্তি ও খনি শ্রমিকদের বেকারত্ব চরম আকার ধারণ করলে দেশটির পুরাতন দরিদ্র আইনের আওতায় রাষ্ট্রীয় ব্যবস্থা গ্রহণ করেও তা নিরসন সম্ভব হয়নি। পরবর্তীতে ১৮ সদস্যের কমিশন দারিদ্র্য নিরসনে একটি রিপোর্ট পেশ করে। যাকে বলা হয় দরিদ্র আইন বিষয়ক রাজকীয় কমিশন। এখানে দরিদ্র সংস্কার আইন ১৮৩৪কে ইঙ্গিত করা হয়েছে। ১৮৩৪ সালের দরিদ্র সংস্কার আইন ইংল্যান্ডের দরিদ্রদের জীবনে সুদূরপ্রসারী প্রভাব বয়ে আনে। আলোচ্য আইনটি ছিল সামাজিক আইনের ক্ষেত্রে একটি প্রধান মাইলফলক। এ আইন বাস্তবায়নে কেন্দ্রীয় কর্তৃপক্ষ দরিদ্রদের সামাজিক মর্যাদায় হস্তক্ষেপ করার উদ্দেশ্য হলো, তাদের মধ্যে স্বাধীনভাবে বেঁচে থাকার স্পৃহা জাগ্রত করা। আইন বাস্তবায়নে অমানবিক প্রক্রিয়া সক্ষম দরিদ্রদের প্রতি এক ধরনের মহৎ কাজ বা দয়া হিসেবে বিবেচিত। কারণ এর ফলে সক্ষম দরিদ্ররা শ্রমের বাজারে প্রত্যাবর্তন করে। কর্মসংস্থান এবং তাদের ব্যক্তিগত মর্যাদা পুনরুদ্ধারের সুযোগ পায়। ১৮৩৪ সালের দরিদ্র আইন প্রণয়নের উদ্দেশ্য ছিল দরিদ্রদের পরিচালনা করা, প্রয়োজনে কঠোরভাবে পরিচালনা করা, যাতে তারা স্বাধীনতার প্রকৃত পথে পরিচালিত হতে পারে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আইন তথা ১৮৩৪ সালের দরিদ্র সংস্কার আইন কমিশন বা রাজকীয় কমিশনের সুপারিশগুলো ছিল ইংল্যান্ডের দরিদ্র নিরসনে যুগান্তকারী পদক্ষেপ। রাজকীয় কমিশন প্রচলিত সাহায্য ব্যবস্থার উন্নয়ন সাধনের লক্ষ্যে ১৮৩৪ সালের দরিদ্র আইনের প্রেক্ষাপটে ৬টি সুপারিশ প্রদান করে। উক্ত সুপারিশমালায় দেশটিতে প্রচলিত আংশিক সাহায্য দান পদ্ধতির বিলোপ সাধন করা হয়। ফলে সরকারি সাহায্যের ওপর দেশটির জনগণের অতিরিক্ত নির্ভরশীলতা হ্রাস পায়। শ্রমাগার চালু করে দরিদ্র সাহায্যার্থীদের সেখানে প্রেরণ করা হয়। ফলে তারা পরিবারের প্রয়োজন পূরণে আত্মনির্ভরশীল হতে বাধ্য হয়। রাজকীয় কমিশনের সুপারিশ অনুযায়ী শুধু অক্ষম, বৃদ্ধ, অসুস্থ ও শিশুসহ বিধবাদের জন্য আউটডোর রিলিফ ব্যবস্থা চালু করা হয়। দরিদ্র আইন সংসদ গঠন করে বিভিন্ন সাহায্য সংস্থার প্রশাসনের মধ্যে সমন্বয় সাধন করা হয়। যার ফলে দরিদ্র নিরসনে সাহায্য কার্যক্রম ফলপ্রসূ হয়। কমিশনের সুপারিশমালায় সর্বাধিক বেতনভুক্ত কর্মজীবীদের তুলনায় সাহায্য গ্রহীতাদের সামাজিক অবস্থান নিচে রাখা হয়। যাতে দরিদ্রদের মধ্যে আত্মমর্যাদাবোধ কাজ করে এবং তারা স্বাবলম্বী হয়। দরিদ্র আইন প্রশাসনের জন্য রাজা কর্তৃক একটি কেন্দ্রীয় নিয়ন্ত্রণ বোর্ড গঠন করা হয়। পরিশেষে বলা যায়, রাজকীয় কমিশনের সুপারিশমালা তথা দরিদ্র সংস্কার আইন ১৮৩৪ পরবর্তী একশত বছর ইংল্যান্ডের দরিদ্রদের কল্যাণে তাৎপর্যপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "মি. 'X' একজন শিক্ষক। শিক্ষাক্ষেত্রে তার যথেষ্ট সুনাম রয়েছে। নিষ্ঠার সাথে দায়িত্ব পালনের মাধ্যমে জীবনযাপনের জন্য আয় করে। তিনি শিক্ষক সংগঠনের একজন সক্রিয় সদস্য। তার প্রতিবেশী 'Y' তেমন লেখাপড়া জানে না.। সে অটোরিকশা চালিয়ে কোনো রকমে দিন আনে দিন খায়।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "পেশার আভিধানিক অর্থ হলো জীবিকা বা জীবন ধারণের বিশেষ উপায়।"
        },
        {
          "label": "খ",
          "question": "",
          "explanation": "বিশেষ জ্ঞান ও যোগ্যতা বলতে বোঝায় প্রাতিষ্ঠানিক শিক্ষা ও প্রশিক্ষণ গ্রহণের মাধ্যমে কোনো বিষয়ে জ্ঞান অর্জন করা। পেশার প্রথম ও প্রধান বৈশিষ্ট্য হলো সুসংগঠিত বিশেষ জ্ঞান ও যোগ্যতা। এ জ্ঞান বিশেষ কলা-কৌশল সমৃদ্ধ। পেশাদার সমাজকর্মীকে নির্দিষ্ট শিক্ষা কার্যক্রমের আওতায় জ্ঞান ও দক্ষতা অর্জন করতে হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. 'Y'-এর কাজ হলো বৃত্তি। জীবিকা নির্বাহের যেকোনো মাধ্যমই হলো বৃত্তি। বৃত্তির ক্ষেত্রে প্রাতিষ্ঠানিক শিক্ষা, ডিগ্রি, সনদ, প্রশিক্ষণ, পেশাগত সংগঠন, তাত্ত্বিক জ্ঞান প্রভৃতির প্রয়োজন হয় না। কৃষিকাজ, রিকশা চালনা, ব্যবসা প্রভৃতি বৃত্তির অন্তর্ভুক্ত। জীবিকা নির্বাহের উপায় হিসেবে সব ধরনের পেশাও বৃত্তির অন্তর্ভুক্ত। তবে সব ধরনের বৃত্তি পেশার অন্তর্ভুক্ত নয়। উদ্দীপকে বলা হয়েছে, মি. 'Y' তেমন লেখাপড়া জানে না। সে অটোরিকশা চালিয়ে কোনো রকমে দিন আনে দিন খায়। এ থেকে বোঝা যায়, 'Y'-এর জীবিকা নির্বাহের মাধ্যমটি হলো বৃত্তি। আর জীবন ধারণের সাধারণ উপায় বা অবলম্বনকেই বৃত্তি বলা হয়। এর জন্য উচ্চতর তাত্ত্বিক শিক্ষা এবং ব্যবহারিক প্রশিক্ষণের অপরিহার্যতা নেই।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মি, 'X' ও 'Y'-এর কাজের মধ্যে অর্থাৎ পেশা ও বৃত্তির মধ্যে মিল ও অমিল রয়েছে। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে শিক্ষকতা একটি পেশা। উদ্দীপকে' মি. 'X' লেখাপড়া করে শিক্ষকতা পেশা গ্রহণ করে। তিনি শিক্ষা সেবার বিনিময়ে জীবিকা নির্বাহ করেন। একইভাবে উদ্দীপকের মি. 'Y' অটোরিকশা চালিয়ে -জীবিকা নির্বাহ করে। জীবিকা নির্বাহের দিক থেকে মি. 'X' ও 'Y'-এর মধ্যে মিল রয়েছে। অপরদিকে 'X' ও 'Y'-এর মধ্যে পেশা ও বৃত্তির পরিপ্রেক্ষিতে অমিল রয়েছে। জীবিকা নির্বাহের যে কোনো উপায়কে বৃত্তি, বলে। আর পেশার স্বীকৃতি পেতে হলে সুনির্দিষ্ট তাত্ত্বিক ও ব্যবহারিক জ্ঞানসহ কতগুলো পেশাগত মানদণ্ড পূরণ করতে হয়। উদ্দীপকে মি. 'Y'-এর কাজের জন্য তাকে কোনো তাত্ত্বিক জ্ঞান অর্জন করতে হয়নি। একজন শিক্ষক হওয়ার জন্য মি. 'X' কে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এ জন্য তাকে ব্যবহারিক প্রশিক্ষণও নিতে হয়েছে। অথচ অটোরিকশা চালানোর জন্য মি. 'Y'-কে আলাদাভাবে কোনো প্রশিক্ষণ নিতে হয়নি। আবার মি. 'X'-এর পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা শিক্ষার্থী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। মি. 'X'-এর কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে অটোরিকশা চালানোর জন্য মি. 'Y' কে সুনির্দিষ্ট মূল্যবোধ, জবাবদিহিতা প্রভৃতি মেনে চলতে হয় না। এক্ষেত্রে সে স্বাধীনভাবে কাজ করতে পারবে। আরও বলা যায়, মি. 'X'-এর পেশা সমাজে উচ্চ মর্যাদার এবং এটি জনকল্যাণমূলক। কিন্তু মি. 'Y'-এর কাজটি এরকম নয়। তাই আলোচনা শেষে বলা যায়, মি. 'X' ও 'Y'-এর জীবিকা নির্বাহের মধ্যে মিল থাকলেও যথেষ্ট অমিল রয়েছে।"
        }
      ]
    },
    {
      "number": "7",
      "uddipok": "সমীর ও জাকির একই গ্রামের দুজন ধর্মপ্রাণ মানুষ। সমীর তার সম্পত্তির সম্পূর্ণ অংশ ধর্মীয় কাজে ও মাতৃপিতৃহীন শিশুদের শিক্ষার জন্য দান করে গেছেন। অন্যদিকে, জাকির তার সম্পত্তির ১/২ অংশ মসজিদ, মাদ্রাসা ও এতিমখানার জন্য স্থায়ীভাবে দান করে দিয়েছেন।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "সমাজকর্মের বিকাশের ধারা দুই ভাগে বিভক্ত।"
        },
        {
          "label": "খ",
          "question": "",
          "explanation": "আপদকালীন সময়ে আর্তদের বিনামূল্যে খাদ্য বিতরণ করার ব্যবস্থার নাম লঙ্গরখানা। লঙ্গর শব্দটি ফার্সি শব্দ। এর অর্থ সমাজের দুস্থ ও নিঃস্বদের সেবাদানকারী প্রতিষ্ঠান। সমাজের যেকোনো শ্রেণির মানুষের জন্যই লঙ্গরখানার খাবারের ব্যবস্থা উন্মুক্ত থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সমীর ও জাকিরের দান ঐতিহ্যগত সমাজকল্যাণ প্রতিষ্ঠান দেবোত্তর ও ওয়াক্‌ফ্ফকে নির্দেশ করে। হিন্দু ধর্মের বিধান অনুযায়ী পাপমোচন, স্বর্গলাভ এবং ভগবানের সন্তুষ্টি অর্জনের লক্ষ্যে দেবতা বা কোনো নামে হিন্দু ব্যক্তি তার সম্পত্তি আংশিক বা সম্পূর্ণ উৎসর্গ করলে তাকে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, অনাথ আশ্রম, ধর্মীয় অনুষ্ঠানের ব্যয় নির্বাহ এবং মানবসেবামূলক কার্যক্রম পরিচালনার উদ্দেশ্যেই সম্পত্তি দেবোত্তর প্রথায় উৎসর্গ করা হয়। অন্যদিকে ওয়াকফ বলতে ধর্মীয় বা জনকল্যাণ কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। ব্যবহারিক দিক থেকে ওয়াকফকে তিন ভাগে ভাগ করা যায়, যেমন- ওয়াকফ-ই-খায়রি, ওয়াক্ত-ই-আহলি এবং ওয়াক্ত-ই-লিল্লাহ। ওয়াক্ফ সম্পত্তির তত্ত্বাবধায়ক মোতাওয়াল্লি নামে পরিচিত। বাংলাদেশ সরকারের ধর্ম মন্ত্রণালয়ের অধীনে ওয়াক্ফ প্রশাসক সমুদয় ওয়াক্‌ফ এস্টেট ও প্রতিষ্ঠান পরিচালনার দায়িত্ব পালন করেন। সুতরাং আলোচনার প্রেক্ষিতে বলা যায়, উদ্দীপকে সমীর ও জাকিরের সেবাপরায়ণ যে প্রবৃত্তির পরিচয় পাওয়া যায় তা ঐতিহ্যগত সমাজকল্যাণ প্রতিষ্ঠান দেবোত্তর প্রথা ও ওয়াক্‌ফ্ফকে নির্দেশ করছে এবং সমাজের অনগ্রসর অংশের ভাগ্যোন্নয়নে এ প্রতিষ্ঠানগুলো অনন্য অবদান রেখে চলেছে।"
        },
        {
          "label": "ঘ",
          "question": "",
          "explanation": "সৃষ্টিকর্তার সন্তুষ্টি লাভ এবং সমাজসেবায় ঐতিহ্যবাহী সমাজকল্যাণ প্রতিষ্ঠান হিসেবে দেবোত্তর ও ওয়াক্ফ গুরুত্বপূর্ণ ভূমিকা রেখে চলেছে। দেবোত্তর ও দানশীলতা দুটি প্রথাই দানশীলতার ভিত্তিতে সৃষ্টি হয়। দেবোত্তর ব্যবস্থা দ্বারা ধর্মীয় প্রতিষ্ঠান পরিচালনার সাথে অনাথ আশ্রম, শিক্ষা প্রতিষ্ঠান ও সেবামূলক প্রতিষ্ঠান দ্বারা অনাথ, অসহায়, দুস্থদের উপকার সাধিত হয়। অন্যদিকে সমাজসেবার এক বৃহত্তম ক্ষেত্র হিসেবে ওয়াক্ত শিক্ষা প্রতিষ্ঠান, হাসপাতাল, এতিমখানা, সহায়তা কেন্দ্র, গবেষণা প্রতিষ্ঠান স্থাপন ও পরিচালনা দ্বারা অসংখ্য মানুষের কল্যাণে নিয়োজিত আছে। উদ্দীপকেও তার প্রতিফলন পাওয়া যায়। উদ্দীপকে দেখা যায়, একই গ্রামের ধর্মপ্রাণ সমীর ও জাকির ধর্মীয় কাজ ও অসহায় দুস্থ শিশুদের নিজ সম্পত্তি দান করে। এতে সৃষ্টিকর্তার সন্তুষ্টি ও সমাজসেবায় দেবোত্তর ও. ওয়াকফ-এর ভূমিকা ফুটে উঠেছে। কেননা, দেবোত্তর সম্পত্তি দ্বারা পূজা-অর্চনার ব্যবস্থার মাধ্যমে একদিকে যেমন ধর্মীয় কল্যাণ সাধন হয়, অন্যদিকে এই সম্পত্তির আয় থেকে পরিচালিত ব্যবস্থা অনাথ ও দরিদ্রদের শিক্ষার সুযোগ করে দেয়। আবার ওয়াক্তকৃত সম্পত্তি দ্বারা পরিচালিত বিভিন্ন কর্মসূচি, যেমন- স্কুল, কলেজ, মাদ্রাসা, দাতব্য চিকিৎসালয় এবং আয়-উপার্জনকারী বিভিন্ন শিল্প প্রতিষ্ঠান মৌল মানবিক চাহিদা পূরণে সহায়তা করে থাকে। ওপরের আলোচনার আলোকে বলা যায় যে, ঐতিহ্যবাহী সমাজকল্যাণ প্রতিষ্ঠান হিসেবে দেবোত্তর ও ওয়াক্ত উভয়ই সৃষ্টিকর্তার সন্তুষ্টি ও সমাজসেবায় গুরুত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "মিসেস সুজানা ১৮৮০ সালে একটি সম্ভ্রান্ত মুসলিম পরিবারে জন্মগ্রহণ করেন। তিনি ছিলেন শিক্ষানুরাগী, প্রতিবাদী ও সমাজসংস্কারক। প্রতিকূল পারিবারিক পরিবেশে জন্মগ্রহণ করেও তিনি নিজের চেষ্টায় আধুনিক শিক্ষায় শিক্ষিত হয়ে উঠেন এবং শিক্ষাবিস্তার, নারী জাগরণ, নারীদের অধিকার আদায়, সাহিত্যসেবা ইত্যাদি ক্ষেত্রে অসামান্য অবদান রেখে চিরস্মরণীয় ব্যক্তিত্বে পরিণত হন।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "ব্রাহ্মসমাজ প্রতিষ্ঠা করেন রাজা রামমোহন রায়।"
        },
        {
          "label": "খ",
          "question": "ঈশ্বরচন্দ্র বিদ্যাসাগরের সংক্ষিপ্ত পরিচয় দাও।",
          "explanation": "ভারতীয় মানবতাবাদী সমাজ সংস্কারকদের মধ্যে অন্যতম ছিলেন ঈশ্বরচন্দ্র বিদ্যাসাগর। ঈশ্বরচন্দ্র বিদ্যাসাগর ১৮২০ সালের ২৬ সেপ্টেম্বর ভারতের পশ্চিমবঙ্গে জন্মগ্রহণ করেন। তার পিতার নাম ঠাকরদাস বন্দ্যোপাধ্যায় ও মাতার নাম ভগবতী দেবী। ১৮৩৯ সালে তিনি আইন পরীক্ষায় উত্তীর্ণ হন। ১৮৪১ সালে তিনি কলকাতার সংস্কৃত কলেজ থেকে সংস্কৃত ব্যাকরণ, সাহিত্য ও অলংকারশাস্ত্র, বেদান্ত এবং জ্যোতির্বিদ্যায় লেখাপড়া শেষ করেন এবং ফোর্ট উইলিয়াম কলেজে সংস্কৃত বিভাগের প্রধান হিসেবে যোগদান করেন। তিনি কলকাতা সংস্কৃত কলেজ অ্যাসিস্টেন্ট হিসেবে যোগদান করে পরে অধ্যাপক ও অধ্যক্ষ হিসেবে দায়িত্ব পালন করেন।"
        },
        {
          "label": "গ",
          "question": "",
          "explanation": "উদ্দীপকের মিসেস সুজানাকে ইতিহাসের যে মহীয়সী নারীর সাথে তুলনা করা যায় তিনি হলেন বেগম রোকেয়া। উদ্দীপকের সুজানার ক্ষেত্রে বলা হয়েছে, তিনি শিক্ষানুরাগী, প্রতিবাদী ও সংস্কারক। তিনি নারী জাগরণ, তাদের অধিকার আদায়, সাহিত্য ইত্যাদি ক্ষেত্রে অসামান্য অবদান রাখেন। এখানে আমার পাঠ্যপুস্তকের বেগম রোকেয়াকে ইঙ্গিত করা হয়েছে। বাঙালি নারী জাগরণের অগ্রদূত বেগম রোকেয়া নারী শিক্ষার প্রসারে অগ্রণী ভূমিকা রেখেছেন। বেগম রোকেয়া উপলব্ধি করতে পেরেছিলেন যে, মেয়েদের শিক্ষিত করে তুলতে না পারলে তাদের অধিকার সচেতন করে তোলা সম্ভব নয়। তিনি নারী শিক্ষার জন্য ১৯০৯ সালে স্বল্প পুঁজিতে মাত্র ৫ জন ছাত্রী নিয়ে সাখাওয়াত মেমোরিয়াল গার্লস স্কুল প্রতিষ্ঠা করেন। তিনি স্কুলের জন্য ঘরে ঘরে গিয়ে ছাত্রী সংগ্রহ করেন। ১৯২৯ সালে তার প্রচেষ্টায় কলকাতায় মুসলিম মহিলা ট্রেনিং স্কুল প্রতিষ্ঠা লাভ করে। নারীদের মধ্যে নেতৃত্বের গুণাবলীর বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে তিনি ১৯১৬ সালে আঞ্জুমানে খাওয়াতিনে ইসলাম বা মুসলিম মহিলা সমিতি নামে একটি সংগঠন গড়ে তোলেন। ১৯৩১ সালে কলকাতায় পঞ্চম বঙ্গীয়। মহিলা শিক্ষা সম্মেলনে এক মহামূল্যবান প্রবন্ধ উপস্থাপন করে তিনি নারী শিক্ষার বিষয়ে গুরুত্বপূর্ণ যুক্তি তুলে ধরেন। এছাড়াও বেগম রোকেয়া তার সাহিত্যকর্ম মতিচুর, অবরোধবাসিনী, সুলতানার স্বপ্ন প্রভৃতি রচনার মাধ্যমে নারীশিক্ষা ও নারী মুক্তির আন্দোলনে গুরুত্বপূর্ণ অবদান রাখেন।"
        },
        {
          "label": "ঘ",
          "question": "",
          "explanation": "উদ্দীপকে উত্ত মহীয়সী নারী তথা বেগম রোকেয়ার পারিবারিক ও সামাজিক পরিবেশে তৎকালীন নারী সমাজের অবস্থার চিত্র ফুটে উঠেছে। উদ্দীপকে দেখা যায়, মিসেস সুজানা সম্ভ্রান্ত পরিবারে জন্মগ্রহণ করেও প্রাতিষ্ঠানিক শিক্ষা লাভের সুযোগ পাননি। তিনি নিজের চেষ্টায় আধুনিক শিক্ষায় শিক্ষিত হয়ে ওঠেন। সুজানার এ অবস্থা বেগম রোকেয়ার সমসাময়িক সময়ের নারীর সামাজিক ও পারিবারিক অবস্থানকে ইঙ্গিত করে। বেগম রোকেয়ার জন্ম এমন এক সময়ে যখন সমাজে পর্দা প্রথার কড়াকড়ি এবং মুসলিম পরিবারে ইংরেজি এবং বাংলা চর্চা নিষিদ্ধ ছিল। তখনকার সমাজ ছিল প্রচন্ড রক্ষণশীল। অশিক্ষা ও অসচেতনতার কারণে নারীরা ছিল অবহেলিত, নির্যাতিত, অধিকার হারা ও ক্ষমতাহীন। নারীদের এমন অবস্থা আমাদের বর্তমান সমাজেও লক্ষ করা যায়। আমাদের দেশের নারীরা এখনও শিক্ষাক্ষেত্রে অনেক পিছিয়ে আছে। কারণ এ দেশের অনেক মানুষই মনে করেন মেয়েরা ঘরে থেকে সংসার সামলাবে, সন্তান লালন-পালন করবে। তাদের পড়াশোনার কোনো প্রয়োজন নেই। আবার অনেকে মনে করেন মেয়েদের বিয়ে দিলে অন্যের বাড়ি চলে যাবে। তাই তাদেরকে বেশি পড়াশোনা শিখিয়ে লাভ নেই। এসব ভ্রান্ত ধারণার কারণে আমাদের দেশের মেয়েরা শিক্ষার সুযোগ থেকে বঞ্চিত হয়। এর ফলে সামাজিক, রাজনৈতিক, অর্থনৈতিকসহ সকল ক্ষেত্রে এ দেশের নারীদের অংশগ্রহণ তুলনামূলক কম। অথচ জনসংখ্যার অর্ধেক অংশ যদি উন্নয়নমূলক কাজে অংশগ্রহণ না করে তাহলে দেশও পিছিয়ে পড়বে। এর জন্য নারী শিক্ষার বিস্তার ঘটাতে হবে।"
        }
      ]
    },
    {
      "number": "9",
      "uddipok": "নতুন একজন পেশাদার সমাজকর্মী। তার কাছে একজন সমস্যাগ্রস্ত ব্যক্তি সাহায্যের জন্য আসলে তিনি তাকে শ্রদ্ধাবোধ, আগ্রহ, সততা আন্তরিকতার সাথে' গ্রহণ করেন। তার কাছে শোনা সব গোপনীয়তা রক্ষা করেন। তার কাজে সাহায্যকারীর অংশগ্রহণ নিশ্চিত করেন।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজকর্মের উপাদান ৫টি।"
        },
        {
          "label": "খ",
          "question": "",
          "explanation": "সমাজকর্মী ও সাহায্যার্থী উভয়ের মনোভাব, অনুভূতি, প্রত্যাশা, সমস্যা সংক্রান্ত চিন্তা ভাবনা প্রভৃতির ইতিবাচক বহিঃপ্রকাশের মাধ্যমে সমাজকর্মী ও সাহায্যার্থীর মধ্যে আন্তঃসম্পর্ক গড়ে ওঠে। সমাজকর্মী যদি তার জ্ঞান, বুদ্ধি ও মানবীয় বৈশিষ্ট্যাবলি দ্বারা সাহায্যার্থীকে প্রভাবিত করতে পারে তবে তা সাহায্যার্থীর মনোভাব, প্রত্যাশা, প্রেষণা ও প্রত্যক্ষণকে প্রভাবিত করে। ফলে সমাজকর্মী ও সাহায্যার্থীর সম্পর্কের মধ্যকার দূরত্ব দূর হয় এবং উভয়ের মধ্যে আন্তঃসম্পর্ক গড়ে ওঠে। সাহায্য।র্থী সম্পর্কে তথ্য অনুসন্ধান সমাজকর্মীকে বিশেষভাবে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের নতুন সাহেব ব্যক্তি সমাজকর্মের যে নীতিমালা অনুসরণ করে সেগুলো হলো গ্রহণ নীতি ও গোপনীয়তার নীতি। উদ্দীপকে বলা হয়েছে, পেশাদার সমাজকর্মী নতুন সাহেবের কাছে সমস্যাগ্রস্ত ব্যক্তি সাহায্যের জন্য আসলে তিনি তাকে শ্রদ্ধাবোধ, আগ্রহ, সততা ও আন্তরিকতার সাথে গ্রহণ করেন। সমস্যাগ্রস্ত ব্যক্তির সব কথা শোনে সেগুলো গোপন রাখেন। তার কাজ সাহায্যার্থীর অংশগ্রহণ নিশ্চিত করে। এ থেকে বোঝা যায়, নতুন সাহেব ব্যক্তি সমাজকর্মের গ্রহণ নীতি ও গোপনীয়তা নীতি অনুসরণ করেছেন। ব্যক্তি সমাজকর্মের একটি গুরুত্বপূর্ণ নীতি হলো গ্রহণ নীতি। সমাজকর্মী সাহায্যার্থীকে কীভাবে গ্রহণ করবে তার ওপর সমস্যার সমাধান অনেকাংশে নির্ভর করে। কারণ সমাজকর্মী যদি আন্তরিকতা ও সহানুভূতির সাথে সাহায্যার্থীকে গ্রহণ না করে তাহলে তার প্রতি সাহায্যার্থীর বিরূপ মনোভাব ও দৃষ্টিভঙ্গির সৃষ্টি হতে পারে। ফলে সাহায্যার্থী সমাজকর্মীকে প্রয়োজনীয় তথ্য প্রদান করবে না। ব্যক্তি সমাজকর্মের অত্যন্ত গুরুত্বপূর্ণ একটি নীতি হলো গোপনীয়তার নীতি। সাহায্যার্থী যতক্ষণ পর্যন্ত তার তথ্যের গোপনীয়তা রক্ষা সম্পর্কে নিশ্চিত হবে না' ততক্ষণ পর্যন্ত সমাজকর্মীর কাছে গোপন কথা প্রকাশ করবে না। উদ্দীপকের নতুন সাহেব আলোচিত দুটি নীতিই অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ব্যক্তির সমস্যা সমাধানে সমাজকর্মীকে আরো কিছু নীতিমালা মেনে চলতে হবে। উদ্দীপকে ব্যক্তি সমাজকর্ম নীতিমালার মধ্যে গ্রহণ নীতি ও গোপনীয়তার নীতি উল্লেখ করা হয়েছে। এ দুটি ছাড়াও ব্যক্তি সমাজকর্মের আরো কিছু নীতিমালা রয়েছে। সেগুলো হলো- যোগাযোগ নীতি, ব্যক্তিস্বাতন্ত্রীকরণ নীতি, অংশগ্রহণ নীতি, আত্মনিয়ন্ত্রণ নীতি, সমাজকর্মীর আত্মসচেতনতার নীতি। যোগাযোগ নীতি বলতে তথ্য বিনিময়সহ সমাজকর্মী ও সাহায্যার্থীর মাঝে ভাব, অনুভূতি ও সমস্যা সংক্রান্ত বিনিময়কে বোঝায়। যোগাযোগ নীতি একে অপরের ভূমিকা বুঝতে সহায়তা করে। ব্যক্তি সমাজকর্মের অংশগ্রহণ নীতির আলোকে ব্যক্তির সক্রিয় ও কার্যকর অংশগ্রহণ নিশ্চিত করা হয়। এক্ষেত্রে সাহায্যার্থীকে উৎসাহ ও উদ্দীপনা নিয়ে তার মাঝে আত্মবিশ্বাস সৃষ্টি করা হয়। ব্যক্তি সমাজকর্মের ব্যক্তিস্বাতন্ত্রীকরণ হলো প্রত্যেক সমস্যাগ্রস্ত ব্যক্তিকে আলাদা আলাদাভাবে বিচার করে তাদের ক্ষমতা, যোগ্যতা ও সামর্থ্য - অনুযায়ী সমাধান প্রক্রিয়া পরিচালনা করা। এর মাধ্যমে ভিন্ন ভিন্ন সমাধান চিহ্নিত করা হয়। একইভাবে ব্যক্তি সমাজকর্মে, আত্মনিয়ন্ত্রণ নীতি মেনে চলা হয়। এ নীতির মাধ্যমে সাহায্যার্থীকে তার সমস্যা সমাধানের ব্যাপারে সিদ্ধান্ত গ্রহণের অধিকারের স্বীকৃতি দেওয়া হয়। এছাড়াও সমাজকর্মী হিংসা-বিদ্বেষ, কুসংস্কার, পছন্দ, আবেগ ও অনুভূতির ব্যাপারে সচেতন থাকে। এ সকল নীতিমালা অনুসরণের মাধ্যমে সমস্যার কার্যকর সমাধান পাওয়া সম্ভব হয়। উপরের আলোচনা থেকে বলা যায়, উদ্দীপকে ব্যক্তি সমাজকর্মের সকল নীতির প্রতিফলন ঘটেনি।"
        }
      ]
    },
    {
      "number": "10",
      "uddipok": "জনাব খালিদ হোসেন একজন পৌর মেয়র। তিনি সাহায্যদান কার্যক্রমে কতিপয় নিয়ম অনুসরণ করেন। সাহায্যপ্রার্থীদের সম্পদশালী দূরীকরণে কোনো নিকট আত্মীয় থাকলে তাদেরকে সাহায্যের আওতায় না এনে ওইআত্মীয়দের দায়িত্ব নিতে উৎসাহিত করেন। সাহায্য পেতে হলে তার নির্বাচনি এলাকায় স্থায়ী বাসিন্দা অথবা একটি নির্দিষ্ট সময় ধরে ওই এলাকায় বসবাস করতে হয়। তিনি ত্রাণসামগ্রী সুষ্ঠু বণ্টনের স্বার্থে সাহায্যার্থীদের কতিপয় শ্রেণিতে বিভক্ত করে পৃথক পৃথক কর্মসূচির আর্থ মাধ্যমে সেবাদান করেন।",
      "tag": "GCPC 25",
      "sub_questions": [
        {
          "label": "ক",
          "question": "বিভারিজ রিপোর্ট কত সালে পেশ করা হয়?",
          "explanation": "বিভারিজ রিপোর্ট ১৯৪২ সালে পেশ করা হয়।"
        },
        {
          "label": "খ",
          "question": "সামাজিক বিমা বলতে কী বোঝায়?",
          "explanation": ". সামাজিক বিমা মূলত সামাজিক নিরাপত্তা কর্মসূচির ভিত্তি হিসেবে স্বীকৃত। ১৯৪৬ সালে ইংল্যান্ডে সর্বপ্রথম সামাজিক বিমা ব্যবস্থা প্রচলন করা হয়। এর অন্তর্ভুক্ত বিষয়গুলো হলো- স্বাস্থ্য বিমা, বার্ধক্য ও পঙ্গু বিমা, শিশুর জন্ম ও মৃত্যুর জন্য বিশেষ ভাতা ইত্যাদি।সামাজিক বিমা বলতে কোনাে ব্যক্তির স্বীয় সামর্থ্য ও দূরদৃষ্টির সাহায্যে নির্দিষ্ট শর্তপূরণ সাপেক্ষে নিজের ও তার পরিবারের ভবিষ্যৎ বিপর্যয়ের প্রাক্কালে আর্থিক নিরাপত্তার নিশ্চয়তাকে বােঝায়।"
        },
        {
          "label": "গ",
          "question": "উদ্দীপকে উল্লিখিত থালিদ সাহেবের কার্যক্রম তোমার পাঠ্যবইয়ের কোন আইনের সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকে উল্লিখিত খালিদ সাহেবের কার্যক্রম পাঠ্যবইয়ের ১৬০১ সালের এলিজাবেথীয় দরিদ্র আইনের সাথে সাদৃশ্যপূর্ণ। ব্যাখ্যা করা হলো- ইংল্যান্ডের আর্থসামাজিক সমস্যা ও দারিদ্র্য দূরীকরণে ১৬০১ সালে এলিজাবেথীয় দরিদ্র আইন প্রণয়ন করা হয়। এ আইনে দরিদ্রদের সাহায্যদানের সুবিধার্থে তিন ভাগে ভাগ করা হয়। যথা- সক্ষম দরিদ্র, অক্ষম দরিদ্র ও নির্ভরশীল শিশু। দরিদ্রদের শৃঙ্খলাবন্ধ করার জন্য অবলি বিভিন্ন পদক্ষেপ গ্রহণ করা হয়। সাহায্যপ্রাপ্তির পূর্বশর্ত করা হয় প্যারিসের অধীনস্ত এলাকায় কমপক্ষে তিন বছর ধরে বসবাস করতে হবে। দরিদ্র আত্মীয়স্বজনের প্রতি সামর্থ্যবান ও সম্পদশালী আত্মীয়স্বজনের দায়িত্বের ব্যবস্থা করা হয়। সাথে সাথে সরকারি শার উদ্যোগকে স্বীকৃতি দেওয়া হয়। উদ্দীপকের খালিদ সাহেব দরিদ্রদের ত্রাণসামগ্রী সুষ্ঠু বণ্টনের স্বার্থে সাহায্যার্থীদের কতিপয় শ্রেণিতে বিভক্ত করে পৃথক পৃথক কর্মসূচির আর্থ মাধ্যমে সেবাদান করেন।এছাড়াও সাহায্য পেতে হলে তার নির্বাচনি এলাকায় স্থায়ী বাসিন্দা অথবা একটি নির্দিষ্ট সময় ধরে ওই এলাকায় বসবাস করতে হয়। খালিদ সাহেবের প্রতিটি পদক্ষেপই এলিজাবেথীয় দরিদ্র আইনের হুবহু অনুসরণ। তাই বলা যায় যে , খালেদ সাহেবের কার্যক্রম এলিজাবেথীয় দরিদ্র আইন-১৬০১ এর সাথে সাদৃশ্য।"
        },
        {
          "label": "ঘ",
          "question": "আমাদের দেশের দারিদ্রদ্র্য দূরীকরণে উদ্দীপকে ইঙ্গিতকৃত আইনের গুরুত্ব বিশ্লেষণ কর।",
          "explanation": "আমাদের দেশের দারিদ্র্য দূরীকরণে উদ্দীপকে ইঙ্গিতকৃত এলিজাবেথীয় দরিদ্র আইনের শিক্ষা গুরুত্বপূর্ণ ভূমিকা রাখতে পারে।  বাংলাদেশের অধিকাংশ মানুষ দারিদ্র্য এলিজাবেথীয় দরিদ্র আইন মূলত দরিদ্রদের কল্যাণার্থেই প্রণীত হয়েছিল। এ আইনে দারিদ্র্য নিরসনের দায়িত্ব শুধু সরকার কিংবা ব্যক্তির ওপর ন্যস্ত না রেখে সকলের ওপর দায়িত্ব আরোপ করা হয়েছে। দারিদ্র্য দূরীকরণে সরকারের একার পক্ষে সম্ভব নয়; বরং আত্মীয়স্বজন ও ব্যক্তি স্বয়ং এবং সরকারের সম্মিলিত প্রচেষ্টায় সম্ভব হবে। আবার দারিদ্র্য দূরীকরণে অবস্থা বুঝে ব্যবস্থা নেওয়ার মতো না। প্রয়োগিক ও বাস্তবভিত্তিক পদক্ষেপ গ্রহণের শিক্ষা এ আইন আমাদের দেয়। দরিদ্রদেরই বৈশিষ্ট্য বিচারে শ্রেণিবিভক্ত করে সেই অনুযায়ী আলাদা আলাদা ব্যবস্থা দারিদ্র দূরীকরণে গতি আরও বৃদ্ধি করবে। এছাড়াও কাজ করতে সক্ষমদের জন্য কর্মক্ষেত্রের ব্যবস্থা করার মতো সুন্দর ব্যবস্থার জ্ঞান আমরা এলিজাবেথীয় দরিদ্র আইন ১৬০১ থেকে পেতে পারি। সর্বোপরি, এ আইন আত্মনির্ভরশীলতা অর্জনের পথকে সুগম করে। সর্বোপরি এ আইন দারিদ্র্য দূরীকরণে কার্যকর ভূমিকা পালন করে থাকে।  তাই এসব কিছু বিবেচনা করলে দেখা যায়, আমাদের দেশের দারিদ্র্য দূরীকরণে এ আইনের গুরুত্ব অপরিসীম।"
        }
      ]
    },
    {
      "number": "11",
      "uddipok": "লক্ষ্মীপুর গ্রামের বেশিরভাগ জনগণ অসচেতন, অসংগঠিত ও দরিদ্র। গ্রামের একজন উচ্চশিক্ষিত যুবক আসির গ্রামের কয়েকজন যুবককে একত্রিত করে একটি সমবায় সমিতি গঠন করেন এবং সদস্যদের চাঁদা, অনুদান সরকারি আর্থিক ও কারিগরি সাহায্য নিয়ে সমবায় পদ্ধতিতে চাষাবাদ, হাঁস, মুরগি পালন, সেলাই প্রশিক্ষণ, শিক্ষা কার্যক্রম প্রভৃতি কর্মসূচি চালু করেন এবং গ্রামীণ জনগোষ্ঠীকে সংগঠিত ও স্বাবলম্বী করতে প্রচেষ্টা চালান।",
      "tag": "GCPC 25",
      "sub_questions": [
        {
          "label": "ক",
          "question": "দল সমাজকর্মের উপাদান কয়টি?",
          "explanation": "দল সমাজকর্মের উপাদান ৪টি, এগুলো হলো- ক. দল (CGroup), খ. দল সমাজকর্ম প্রতিষ্ঠান (Group Work Agency), গ. দল সমাজকর্মী (Group Worker), ঘ. দল সমাজকর্ম প্রক্রিয়া (Group Work Process)"
        },
        {
          "label": "খ",
          "question": "সমষ্টি সংগঠন কী?",
          "explanation": "সমষ্টি সংগঠন (Community Organization) হলো সামষ্টিক পর্যায়ে (Macro Level) সমাজকর্ম অনুশীলনের পদ্ধতি। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির (Community) জনগণের প্রয়োজন ও সম্পদের মাঝে সমন্বয় করা হয়। এর মূল উদ্দেশ্য হলো এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে আসির কোন সমাজকর্মী পদ্ধতির জ্ঞান প্রয়োগ করে, লক্ষ্মীপুর গ্রামের উন্নয়নের প্রচেষ্টা চালাচ্ছেন? ব্যাখ্যা করো।",
          "explanation": "উদ্দীপকে সমাজকর্মী আসির দল সমাজকর্ম (Social Group work) পদ্ধতির জ্ঞান প্রয়োগ করে লক্ষীপুর গ্রামের উন্নয়নের প্রচেষ্টা চালাচ্ছেন। সমাজকর্মের যে পদ্ধতি অনুসারে কোনো দলের (Group) সমস্যা সমাধান ও উন্নয়নের লক্ষ্যে কাজ করা হয়, তাকে দল সমাজকর্ম পদ্ধতি বলে। এই পদ্ধতির মাধ্যমে দলের সমস্যা চিহ্নিত এবং এর কার্যকর সমাধান নিশ্চিত করার লক্ষ্যে প্রচেষ্টা চালানো হয়। উদ্দীপকে লক্ষীপুর গ্রামের জনগণ অশিক্ষা, অসচেতনতা ও দারিদ্র্যের মতো সমস্যায় জর্জরিত। এ প্রেক্ষিতে আসির গ্রামের কয়েকজন যুবককে একত্রিত করে সমস্যা সমাধানে উদ্যোগী হয়েছেন। তিনি একটি সমবায় সমিতি গঠনের মাধ্যমে গ্রামীণ জনগোষ্ঠীকে আর্থিক ও শিক্ষাগত দিক থেকে সহায়তা করার চেষ্টা করছেন। এক্ষেত্রে তার অনুসরণ করা পদ্ধতির সাথে দল সমাজকর্মের মিল পাওয়া যায়। কারণ এ পদ্ধতিতে দলের সমস্যা সমাধানের ওপর গুরুত্বারোপ করা হয়। এজন্য দল সমাজকর্মী (Group Worker) কেন্দ্রবিন্দুতে থেকে কার্যকর পদক্ষেপ নেন। তিনি দলের সদস্যদের ব্যক্তিগত যোগ্যতা, দক্ষতা, অভিজ্ঞতা ও আগ্রহের ওপর ভিত্তি করে তাদের দায়িত্ব ও ভূমিকা নির্ধারণ করে দেন। এর ফলে সহযোগিতাপূর্ণ পরিবেশে সমস্যা মোকাবিলা করা সম্ভব হয়। উদ্দীপকের আসিরের ভূমিকাও দল সমাজকর্মীরই (Group Worker) অনুরূপ। তাই বলা যায়, তার কর্মকান্ডে দল সমাজকর্মেরই প্রতিফলন ঘটেছে।"
        },
        {
          "label": "ঘ",
          "question": "বাংলাদেশের গ্রামীণ জনগোষ্ঠীর সার্বিক উন্নয়নে আসিরের অনুসৃত পদ্ধতি কীভাবে প্রয়োগ করা যায়? আলোচনা করো।",
          "explanation": "বাংলাদেশের গ্রামীণ জনগোষ্ঠীর সার্বিক উন্নয়নে আসিরের অনুসৃত দল সমাজকর্ম পদ্ধতি সফলভাবে প্রয়োগ করা সম্ভব। বাংলাদেশের গ্রামাঞ্চলে দারিদ্রদ্র্য, নিরক্ষরতা, অজ্ঞতা, একতার অভাব ইত্যাদি সমস্যা বিদ্যমান। ফলে গ্রামীণ জনগোষ্ঠীর জীবনযাত্রার মান উন্নত নয়। এ প্রেক্ষিতে তাদের সমস্যার সমাধানে দল সমাজকর্ম পদ্ধতি উদ্দীপকের মতো কার্যকর ভূমিকা রাখতে পারে। দল সমাজকর্ম পদ্ধতিতে সমস্যা সমাধানের জন্য নির্দিষ্ট প্রক্রিয়া ও ধাপ রয়েছে। বাংলাদেশের গ্রামীণ জনগোষ্ঠীর সমস্যা সমাধানে সেই নির্দিষ্ট প্রক্রিয়া ও ধাপই অনুসরণ করতে হবে। এ প্রক্রিয়ার মাধ্যমে প্রথমেই সমস্যার কারণ নির্ণয় করতে হবে। যেমন- গ্রামীণ জনগোষ্ঠীর সমস্যাগুলো মূলত শিক্ষার অভাব ও অসচেতনতার কারণেই সৃষ্টি হয়। এরপর সমস্যা বিশ্লেষণের মাধ্যমে এর প্রভাব কী ধরনের হতে পারে তা নির্ণয় করতে হবে। যেমন- গ্রামীণ জনগোষ্ঠীর ওপর সামাজিক সমস্যাসমূহ নেতিবাচক প্রভাব ফেলে। এভাবে সমস্যা বিশ্লেষণের মাধ্যমে তা সমাধানে কার্যকর পদক্ষেপ নিতে হবে। উদ্দীপকের আসির এক্ষেত্রে সঠিক পদ্ধতি অনুসরণ করেছেন। তার কর্মপদ্ধতি একজন দল সমাজকর্মীর জন্য আদর্শ হতে পারে। অর্থাৎ সমবায় সমিতি গঠনের মাধ্যমে গ্রামীণ জনগোষ্ঠীকে ঐক্যবদ্ধ এবং আর্থিক ও শিক্ষাগত দিক থেকে উন্নত করে তুলতে একজন সমাজকর্মী আসিরের মতোই কাজ করতে পারেন। উপর্যুক্ত আলোচনা থেকে বলা যায়, বাংলাদেশের গ্রামীণ জনগোষ্ঠীর সার্বিক উন্নয়নে দল সমাজকর্ম পদ্ধতির সঠিক প্রয়োগ সফলতা বয়ে আনতে পারে।"
        }
      ]
    }
  ]
}