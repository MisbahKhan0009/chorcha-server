{
  "title": "ঢাকা, কুমিল্লা, সিলেট, যশোর ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "কামরুল আহসান একজন পরহেজগার ও ধনাঢ্য ব্যক্তি। ধর্মীয় রীতি অনুসারে তিনি প্রতি বছর তার সম্পদের একটি অংশ সুনির্দিষ্ট খাতে গরিব ও অসহায়দের মধ্যে বিতরণ করেন। এর মাধ্যমে সামাজিক সংহতি বজায় থাকে এবং ধনী-গরিবের মধ্যে বৈষম্য হ্রাস পায়।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "সামাজিক নিরাপত্তা ৩ প্রকার।"
        },
        {
          "label": "খ",
          "question": "",
          "explanation": "দানশীলতার একটি দুর্বল দিক হলো এটি দানগ্রহীতাকে পরনির্ভরশীল করে তোলে। দানশীলতা বলতে নিঃস্বার্থভাবে অপরের কল্যাণে অর্থ-সম্পদ দান করার প্রথাকে বোঝায়। সাধারণভাবে দানশীলতার মাধ্যমে সমাজের অসহায় মানুষদের উপকার সাধিত হয়। দানশীলতার উপকারের পাশাপাশি এর দুর্বল দিকও রয়েছে। দানশীলতা দানগ্রহীতাকে পরনির্ভরশীল করে তোলে। সনাতন দানশীলতা ব্যক্তি, সমাজ ও রাষ্ট্রে টেকসই কোনো পরিবর্তন আনতে পারে না। এতে দানগ্রহীতার মধ্যে অন্যের প্রতি নির্ভরশীলতা জন্ম নেয়। ফলে সে সারাজীবন পরনির্ভরশীল হয়ে জীবন কাটায়।"
        },
        {
          "label": "গ",
          "question": "উদ্দীপকে কামরুল আহসানের বিতরণকৃত সম্পদ কোন ঐতিহ্যগত সমাজকল্যাণ কার্যক্রমকে নির্দেশ করেছে? ব্যাখ্যা করো।",
          "explanation": "উদ্দীপকে কামরুল আহসানের বিতরণকৃত সম্পদ ঐতিহ্যগত সমাজকল্যাণ কার্যক্রম যাকাতকে নির্দেশ করছে। যাকাত ইসলামি সমাজব্যবস্থায় সমাজকল্যাণ প্রতিষ্ঠানগুলোর অন্যতম। যাকাত একদিকে ইসলামের মৌলিক ইবাদত, অন্যদিকে 'ইসলামি অর্থনৈতিক ব্যবস্থার মূল ভিত্তি। ঋণ ও যাবতীয় প্রয়োজন নির্বাহের পর নির্দিষ্ট পরিমাণ (নিসাব পরিমাণ) অর্থ কারো কাছে পূর্ণ এক বছর যাবত সঞ্চিত থাকলে, তার নির্দিষ্ট অংশ আল্লাহর নির্দেশিত পথে বাধ্যতামূলকভাবে ব্যয় করতে হয়। যাকাত প্রদান ইসলামে বাধ্যতামূলক একটি ইবাদত। মুসলিম সমাজে ধনীদের কাছ থেকে যাকাত আদায় এবং দরিদ্রদের মধ্যে বণ্টন করতে হয়। উদ্দীপকে ধনাঢ্য ব্যক্তি কামরুল আহসান ধর্মীয় রীতি অনুসারে প্রতিবছর তার সম্পদের একটি অংশ সুনির্দিষ্ট খাতে গরিব ও অসহায়দের মধ্যে বিতরণ করেন। কামরুল আহসানের বিতরণকৃত এই সম্পদ ইসলাম ধর্মের ফরজ ইবাদত যাকাতকে নির্দেশ করে। কেননা যাকাত ইসলাম ধর্মের এমন একটি আর্থিক ইবাদত যা ধনাঢ্য ব্যক্তিদের জন্য ফরজ। প্রতিবছর সুনির্দিষ্ট আটটি খাতে যাকাত বিতরণ করতে হয়। তাই বলা যায়, উদ্দীপকের কামরুল আহসানের বিতরণকৃত সম্পদ ঐতিহ্যগত সমাজকল্যাণ কার্যক্রম যাকাতকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের নির্দেশকৃত ঐতিহ্যগত সমাজকল্যাণ কার্যক্রম যাকাতের গুরুত্ব অপরিসীম। কোনো মুসলমানের নিকট নির্দিষ্ট পরিমাণ সম্পদ এক বছর সময় ধরে সঞ্চিত থাকলে তাকে ঐ অর্থের নির্দিষ্ট পরিমাণ অংশ নির্দিষ্ট খাতে দান করতে হয়। একে যাকাত বলে। ইসলামি অর্থব্যবস্থায় এর গুরুত্ব অপরিসীম। উদ্দীপকে কামরুল আহসান প্রতিবছর তার সম্পদের একটি অংশ সুনির্দিষ্ট খাতে গরিব অসহায়দের মধ্যে বিতরণ করেন। এটি যাকাত ব্যবস্থাকে প্রতিফলিত করে। ইসলামি অর্থনৈতিক ব্যবস্থা কুরআন ও হাদিসের ওপর ভিত্তি করে গড়ে উঠেছে। এ অর্থব্যবস্থার অন্যতম উদ্দেশ্য হলো শোষণ ও বৈষম্যমুক্ত সমাজ গড়ে তোলা। আর এ উদ্দেশ্যেই যাকাত ব্যবস্থার প্রয়োগ ঘটে। ধনী মুসলমানরা তাদের মোট অর্থের আড়াই ভাগ গরিব মুসলমানদের দিতে বাধ্য। কারণ এটি ফরজ অর্থাৎ অবশ্য পালনীয় কাজ। এ অর্থ সমাজের দরিদ্রদের উন্নয়নে নানামুখী ভূমিকা পালন করে। এ অর্থ দ্বারা ঋণের দায়ে জর্জরিত মানুষ ঋণ থেকে মুক্তি লাভ করতে পারে। এ অর্থ ব্যবহার করে তারা আত্মকর্মসংস্থানের ব্যবস্থাও করতে পারে। এতে সমাজে স্বাবলম্বী মানুষের পরিমাণ বাড়ে। অর্থাৎ যাকাত ব্যবস্থায় প্রাপ্ত অর্থ প্রত্যক্ষভাবে মানুষকে স্বাবলম্বী করে বৈষম্যহীন সমাজ গঠনে সহায়তা করে। এছাড়া অর্থব্যবস্থার অন্যতম লক্ষ্য হলো মুসলিম ভ্রাতৃত্ববোধকে মজবুত করা। সমাজের ধনীদের দানের অর্থ গরিবদের উন্নয়নের মাধ্যমে মুসলিম ভ্রাতৃত্ববোধকে মজবুত করে। পরিশেষে বলা যায়, দারিদ্র্য দূরীকরণ, সম্পদের পবিত্রতা বৃদ্ধি এবং সমাজে স্বনির্ভর মানুষ গড়তে ঐতিহ্যগত সমাজকল্যাণ কার্যক্রম যাকাতের গুরুত্ব অপরিসীম।"
        }
      ]
    },
    {
      "number": "2",
      "uddipok": "জনাব তুহিন একজন সমাজকর্মী। তিনি আগত সাহায্যার্থীকে মত প্রকাশের সুযোগ না দিয়ে সিদ্ধান্ত চাপিয়ে দেন এবং সাহায্যার্থীর কাছ থেকে প্রাপ্ত তথ্য অন্যের কাছে প্রকাশ করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "'Profession' শব্দটি ল্যাটিন ভাষা থেকে উদ্ভুত।"
        },
        {
          "label": "খ",
          "question": "",
          "explanation": "জীবিকা নির্বাহের যেকোনো উপায়কে বৃত্তি বলে। অপরদিকে সকল বৃত্তিকে পেশা বলে না। তাই সকল পেশা বৃত্তি, কিন্তু সকল বৃত্তি পেশা নয়। বৃত্তি বলতে এমন কাজকে বোঝানো হয় যার মাধ্যমে মানুষ জীবিকা নির্বাহ করে। এই অর্থে সকল পেশাই বৃত্তি। অপরদিকে পেশা হচ্ছে জীবনধারণের একটি উপায় যেখানে দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা প্রয়োজন হয়। যেমন- ডাক্তার। এটি একটি জীবিকা নির্বাহের মাধ্যম বা বৃত্তি হলেও এটি মূলত পেশার অন্তর্ভুক্ত। তাই সকল পেশা বৃত্তি কিন্তু সকল বৃত্তি পেশা নয়।"
        },
        {
          "label": "গ",
          "question": "",
          "explanation": "উদ্দীপকে জনাব তুহিনের কর্মকাণ্ডে সমাজকর্ম পেশার 'ব্যক্তির আত্মনিয়ন্ত্রণ অধিকার ও গোপনীয়তা রক্ষা' মূল্যবোধের প্রতিফলন ঘটেনি। আত্মনিয়ন্ত্রণ অধিকার সমাজকর্ম পেশার একটি মূল্যবোধ। এ মূল্যবোধের আলোকে সমাজকর্মী সমস্যা সমাধানের ক্ষেত্রে সেবাগ্রহীতার মতামত, পছন্দ এবং সিদ্ধান্তকে গুরুত্ব দিয়ে থাকেন। সমাজকর্মী তাঁর নিজস্ব সিদ্ধান্ত সেবাগ্রহীতার উপর চাপিয়ে দেন না কারণ এর ফলে সেবাগ্রহীতা আত্মবিশ্বাসী ও আত্মনির্ভরশীল হয়ে উঠবে। একই ভাবে সেবাগ্রহীতার তথ্যের গোপনীয়তা রক্ষা সমাজকর্ম পেশার আরেকটি মৌলিক মূল্যবোধ। সেবা প্রদানের ক্ষেত্রে সেবাগ্রন্থীতা থেকে বিভিন্ন তথ্য সংগ্রহ করতে হয়। এক্ষেত্রে এসকল তথ্য সমাজকর্মী, সেবাগ্রহীতা ও এজেন্সির বাইরে প্রকাশ করার কোনো সুযোগ নেই। সমাজকর্ম পেশার এ মূল্যবোধ সেবাগ্রহীতাকে তার তথ্য নির্ভয়ে প্রকাশের সুযোগ দেয় ও সেবা প্রক্রিয়াকে কার্যকর করে তোলে। উদ্দীপকে সমাজকর্মী তুহিন সাহায্যাথীকে মত প্রকাশের সুযোগ না দিয়ে সিদ্ধান্ত চাপিয়ে দেন। এটি সমাজকর্ম পেশার অন্যতম মূল্যবোধ আত্মনিয়ন্ত্রণ অধিকারের স্পষ্ট লঙ্ঘন। সমাজকর্ম পেশা মূল্যবোধের আলোকে ব্যক্তির মতামতকে গুরুত্বের সাথে দেখে ও সিদ্ধান্ত চাপিয়ে দেয় আমি একইভাবে সমাজকর্মী তুহিন সাহায্যাথীর কাছ থেকে প্রাপ্ত তথ্য অন্যের কাছে প্রকাশ করেন। এটিও সমাজকর্ম পেশার সেবাগ্রহীতার গোপনীয়ার রক্ষার মূল্যবোধের লঙ্ঘন। তাই বলা যায়, উদ্দীপকে জনাব তুহিনের। কর্মকাণ্ডে সমাজকর্মের আত্মনিয়ন্ত্রণ অধিকার ও গোপনীয়তার মূল্যবোধের প্রতিফলন ঘটেনি।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত আত্মনিয়ন্ত্রণ অধিকার ও গোপনীয়তার মূল্যবোধ একজন সমাজকর্মীর জন্য অবশ্য পালনীয়-মন্তব্যটি যথার্থ। একজন সমাজকর্মীকে সেবা প্রদানের ক্ষেত্রে আত্মনিয়ন্ত্রণ অধিকার ও গোপনীয়তার মূল্যবোধ অবশ্যই মেনে চলতে হয়। একজন সমাজকর্মী সমস্যা সমাধানের ক্ষেত্রে সেবাগ্রহীতার মতামত, পছন্দ এবং সিদ্ধান্তকে গুরুত্ব দিয়ে থাকেন। যদি সমাজকর্মী তাঁর নিজস্ব সিদ্ধান্ত সেবাগ্রহীতার উপর চাপিয়ে দেন তাহলে সেবাগ্রহীতা পরনির্ভরশীল হয়ে পড়বে। সমাজকর্ম বিশ্বাস করে মানুষের ভিতর বিপুল ক্ষমতা সুপ্ত রয়েছে। আত্মনিয়ন্ত্রণ অধিকারের সুযোগ দিলে এই ক্ষমতা যথাযথ বিকাশ লাভ করে। তেমনি অপরের উন্নতির পথেও সাহায্য করতে পারে। একইভাবে গোপনীয়তা রক্ষা করা একজন সমাজকর্মীর জন্য অবশ্য পালনীয় মূল্যবোধ। এ মূল্যবোধ অনুসরণের ফলে সেবাগ্রহীতা তার সমস্যা সম্পর্কে বিস্তারিত তথ্য সমাজকর্মীকে প্রদান করতে স্বাচ্ছন্দ্যবোধ করে। সমাজকর্মী ও এজেন্সির কাছে সেবাগ্রহীতা নিরাপদ বোধ করবে। ফলে সেবাগ্রহীতা ও সমাজকর্মীর মধ্যে পেশাগত যোগাযোগ ফলপ্রসূ হবে এবং সমস্যার কার্যকর সমাধান হবে। উপরের আলোচনা থেকে তাই বলা যায়, উদ্দীপকে আত্মনিয়ন্ত্রণ অধিকার ও গোপনীয়তার মূল্যবোধ সমস্যার কার্যকর সমাধানের জন্য অবশ্য পালনীয়।"
        }
      ]
    },
    {
      "number": "3",
      "uddipok": "নাজনীন এক সম্ভ্রান্ত মুসলিম পরিবারে জন্মগ্রহণ করেন। পনেরো বছর বয়সে মুক্তমনের শিক্ষিত ব্যবসায়ী তৌফিকের সাথে তার বিয়ে হয়। বিয়ের পর স্বামীর অনুপ্রেরণায় তিনি পড়াশোনা করেন। স্বামীর মৃত্যুর পর তিনি বিপুল সম্পত্তির মালিক হন এবং নিজ এলাকায় মেয়েদের জন্য একটি বিদ্যালয় প্রতিষ্ঠা করে নারী শিক্ষার প্রসারে অবদান রাখেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "ধর্মগোলা কী?",
          "explanation": "ধর্মগোলা হলো বিশেষ শস্যভাণ্ডার যেখানে আপদকালীন অনাহারে অকালমৃত্যু রোধে খাদ্য সঞ্চয় করা হয়।"
        },
        {
          "label": "খ",
          "question": "সমাজসেবা বলতে কী বোঝায়?",
          "explanation": "সাধারণত সমাজের অসুবিধাগ্রস্ত, দুস্থ, অসহায় শ্রেণির কল্যাণে গৃহীত যাবতীয় কার্যাবলিকেই সমাজসেবা বলা হয়। সমাজকর্মের সাথে সংশ্লিষ্ট প্রত্যয়গুলোর মধ্যে সমাজসেবা অন্যতম। আধুনিক ধারণা মতে, সমাজসেবা হলো মানব সম্পদ উন্নয়ন ও সংরক্ষণে নিয়োজিত সংগঠিত কার্যক্রমের সমষ্টি।"
        },
        {
          "label": "গ",
          "question": "উদ্দীপকের নাজনীনের সাথে উপমহাদেশের কোন মহিয়সী নারীর সাদৃশ্য পাওয়া যায়? ব্যাখ্যা করো।",
          "explanation": "উদ্দীপকের নাজনীনের সাথে উপমহাদেশের মহিয়সী নারী বেগম রোকেয়ার মিল রয়েছে। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিজা সমতা প্রতিষ্ঠা, ধর্মীয় ও সামাজিক গোঁড়ামি দূর করা এবং অন্যান্য সামাজিক বিষয়ে নারীদের উন্নয়ন ও কল্যাণে নিজেকে নিয়োজিত রেখেছেন। উদ্দীপকের নাজনীনও, বেগম রোকেয়ার দেখানো পথেই হেঁটেছেন। উদ্দীপকে নাজনীন সম্ভ্রান্ত মুসলিম পরিবারে জন্মগ্রহণ করেন। পনেরো বছর বয়সে শিক্ষিত ব্যবসায়ী তৌফিকের সাথে বিয়ে হয়। বিয়ের পর স্বামীর অনুপ্রেরণায় তিনি পড়াশোনা করেন। স্বামীর মৃত্যুর পর তিনি বিপুল সম্পত্তির মালিক হন এবং নিজ এলাকায় মেয়েদের জন্য একটি বিদ্যালয় প্রতিষ্ঠা করে নারী শিক্ষায় অবদান রাখে। উদ্দীপকের নাজনীনের সাথে নারী জাগরণের অগ্রদূত বেগম রোকেয়ার মিল রয়েছে। বেগম রোকেয়া রংপুর জেলার সম্ভ্রান্ত মুসলিম পরিবারে জন্মগ্রহণ করেন। ১৭ বছর বয়সে প্রগতিশীল ব্যক্তিত্ব ডেপুটি ম্যাজিস্ট্রেট সাখাওয়াত হোসেনের সাথে রোকেয়ার বিয়ে হয়। বিয়ের পর স্বামীর অনুপ্রেরণাতেই বেগম রোকেয়া জ্ঞানার্জন ও সাহিত্য রচনার সুযোগ পান। ১৯০৯ সালে তার স্বামী মারা যান। পরবর্তীকালে বেগম রোকেয়া মুসলিম নারীসমাজে আধুনিক শিক্ষা বিস্তারে অগ্রণী ভূমিকা পালন করেন। নারী শিক্ষার উন্নয়নে বেগম রোকেয়া সাখাওয়াত মেমোরিয়াল গার্লস স্কুল, মুসলিম মহিলা ট্রেনিং স্কুল ও আঞ্জুমানে খাওয়াতিনে ইসলাম বা মুসলিম মহিলা সমিতিসহ বিভিন্ন প্রতিষ্ঠান গড়ে তোলেন। তাই বলা যায়, উদ্দীপকের নাজনীনের সাথে বেগম রোকেয়ার সাদৃশ্য পাওয়া যায়।"
        },
        {
          "label": "ঘ",
          "question": "নারী শিক্ষার প্রসারে উক্ত মহিয়সী নারীর অবদান বিশ্লেষণ করো।",
          "explanation": "নারী শিক্ষার প্রসারে মহিয়সী নারী বেগম রোকেয়ার অবদান অনস্বীকার্য। বাঙালি নারী জাগরণের অগ্রদূত বেগম রোকেয়া নারী শিক্ষার প্রসারে অগ্রণী ভূমিকা রেখেছেন। বেগম রোকেয়া উপলব্ধি করতে পেরেছিলেন যে, মেয়েদের শিক্ষিত করে তুলতে না পারলে তাদের অধিকার সচেতন করে তোলা সম্ভব নয়। কাজেই তিনি নারী শিক্ষার জন্য ১৯০৯ সালে স্বল্প পুঁজিতে মাত্র ৫ জন ছাত্রী নিয়ে সাখাওয়াত মেমোরিয়াল গার্লস স্কুল প্রতিষ্ঠা করেন। তিনি স্কুলের জন্য ঘরে ঘরে গিয়ে ছাত্রী সংগ্রহ করেন। ১৯২৯ সালে তার প্রচেষ্টায় কলকাতায় মুসলিম মহিলা ট্রেনিং স্কুল প্রতিষ্ঠা লাভ করে। নারীদের মধ্যে নেতৃত্বের গুণাবলির বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে তিনি ১৯১৬ সালে আঞ্জুমানে খাওয়াতিনে ইসলাম বা মুসলিম মহিলা সমিতি নামে একটি সংগঠন গড়ে তোলেন। ১৯৩১ সালে কলকাতায় পঞ্চম বঙ্গীয় মহিলা শিক্ষা সম্মেলন-এ এক মহামূল্যবান প্রবন্ধ উপস্থাপন করে তিনি নারী শিক্ষার বিষয়ে গুরুত্বপূর্ণ যুক্তি তুলে ধরেন। এছাড়াও বেগম রোকেয়া তার সাহিত্যকর্ম, মতিচুর, অবরোধবাসিনী, সুলতানার স্বপ্ন প্রভৃতি রচনার মাধ্যমে নারীশিক্ষা ও নারী মুক্তির আন্দোলন গুরুত্বপূর্ণ অবদান রাখেন। উপরের আলোচনা থেকে তাই বলা যায়, নারী শিক্ষার প্রসারে বেগম রোকেয়ার অবদান অপরিসীম।"
        }
      ]
    },
    {
      "number": "4",
      "uddipok": "",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি তিনটি।"
        },
        {
          "label": "খ",
          "question": "সামাজিক কার্যক্রম বলতে কী বোঝায়?",
          "explanation": "সামাজিক কার্যক্রম হলো একটি সুসংগঠিত দলীয় প্রচেষ্টা যার মাধ্যমে সামাজিক প্রতিষ্ঠানসহ বিভিন্ন প্রয়োজনীয় পরিবর্তন ও সংশোধন করা হয়। সামাজিক কার্যক্রম সমাজকর্মের একটি সহায়ক পদ্ধতি। এটি সুসংগঠিত প্রচেষ্টার মাধ্যমে জনগণকে সচেতন করে তোলে। সেই সাথে ব্যাপক সামাজিক আন্দোলনের মাধ্যমে সমাজে কাঙ্ক্ষিত পরিবর্তন ও সংস্কার সাধনের জন্য সামাজিক নীতি, আইন ও প্রশাসনকে প্রভাবিত করে।"
        },
        {
          "label": "গ",
          "question": "উদ্দীপকের কাঠামো দ্বারা ব্যক্তি সমাজকর্মের কী প্রকাশ পেয়েছে? ব্যাখ্যা করো।",
          "explanation": "উদ্দীপকের কাঠামো দ্বারা ব্যক্তি সমাজকর্মের নীতিমালা প্রকাশ পেয়েছে। যেসব নীতি ও কৌশল অবলম্বন করে সমস্যাগ্রস্ত ব্যক্তির সমস্যা সমাধানে সহায়তা করা হয় তাকে ব্যক্তি সমাজকর্মের নীতি বলে। ব্যক্তি সমাজকর্ম প্রক্রিয়ার সার্বিক অর্জনের উদ্দেশ্যে বিশেষ কতগুলো মূলনীতি সাফল্য বা নীতিমালা অনুসৃত হয়। ব্যক্তি সমাজকর্মের নীতিমালাগুলোকে প্রভেদক নীতি ও সাধারণ নীতিতে ভাগ করা হয়। উদ্দীপকের ছকে ব্যক্তি সমাজকর্মের সাথে সম্পৃক্ত গ্রহণ, যোগাযোগ, অংশগ্রহণ, গোপনীয়তা প্রভৃতি পরিভাষা উল্লেখ করা হয়েছে। এই পরিভাষাগুলো ব্যক্তি সমাজকর্মের নীতিমালাকে প্রকাশ করেছে। ব্যক্তি সমাজকর্মের গ্রহণ নীতির আলোকে সাহায্যার্থীকে আন্তরিকতা, সহানুভূতি ও মর্যাদার সাথে গ্রহণ করা হয়। যোগাযোগ নীতি বলতে তথ্য বিনিময়সহ সমাজকর্মী ও সাহায্যার্থীর মাঝে ভাব, অনুভূতি ও সমস্যা সংক্রান্ত বিনিময়কে বোঝায়। যোগাযোগ নীতি একে অপরের ভূমিকা বুঝতে সহায়তা করে। ব্যক্তি সমাজকর্মের অংশগ্রহণ নীতির আলোকে ব্যক্তির সক্রিয় ও কার্যকর অংশগ্রহণ নিশ্চিত করা হয়। সাহায্যার্থীকে উৎসাহ ও এক্ষেত্রে উদ্দীপনা দিয়ে তার মাঝে আত্মবিশ্বাস সৃষ্টি করা হয়। ব্যক্তি সমাজকর্মের আরেকটি নীতি হলো গোপনীয়তার নীতি। এই নীতি অনুসরণের মাধ্যমে সমস্যাগ্রস্ত ব্যক্তি বা সাহায্যার্থীর সমস্যা সম্পর্কিত বিভিন্ন তথ্য গোপন রাখা হয় যেন সাহায্যার্থী তার তথ্য সমাজকর্মীর কাছে প্রকাশ করতে সংকোচ বোধ না করেন। পরিশেষে বলা যায়, উদ্দীপকে ব্যক্তি সমাজকর্মের গ্রহণ নীতি, যোগাযোগ নীতি, অংশগ্রহণ নীতি ও গোপনীয়তার নীতির উল্লেখ রয়েছে।"
        },
        {
          "label": "ঘ",
          "question": "উদ্দীপকে ব্যক্তি সমাজকর্মের সকল নীতির প্রতিফলন ঘটেনি- মতামত দাও।",
          "explanation": "উদ্দীপকে ব্যক্তি সমাজকর্মের সকল নীতির প্রতিফলন ঘটেনি- মন্তব্যটি যথার্থ। ব্যক্তি সমাজকর্ম কতগুলো নীতির আলোকে পরিচালিত হয়। ব্যক্তি সমাজকর্মের সার্বিক সাফল্য অনেকাংশে এই নীতিমালার উপর নির্ভর করে। ব্যক্তি সমাজকর্মে দুই ধরনের নীতিমালা প্রয়োগ করা হয়- প্রভেদক নীতি ও সাধারণ নীতি। বিভিন্ন সমস্যার ক্ষেত্রে নিরূপিত বিভিন্ন অবস্থার আলোকে প্রয়োগযোগ্য নীতিকে প্রভেদক নীতি বলা হয়। আবার, সাধারণত ব্যক্তির সাথে সমাজকর্মীর সাক্ষাতের শুরু থেকে সমগ্র প্রক্রিয়ায় যে নীতি প্রয়োগ করা হয় তাই সাধারণ নীতি। উদ্দীপকের কাঠামোতে গ্রহণ, যোগাযোগ, অংশগ্রহণ ও গোপনীয়তা নীতি উল্লেখ রয়েছে। এ নীতিগুলো ছাড়াও সমাজকর্মের আরো কতিপয় নীতি রয়েছে। এগুলো হলো ব্যক্তিস্বাতন্ত্র্যীকরণ নীতি, আত্মনিয়ন্ত্রণ নীতি, সমাজকর্মীর আত্মসচেতনতার নীতি প্রভৃতি। ব্যক্তি সমাজকর্মের ব্যক্তিস্বাতন্ত্র্যীকরণ হলো প্রত্যেক সমস্যাগ্রস্ত ব্যক্তিকে আলাদা আলাদাভাবে বিচার করে তাদের ক্ষমতা, যোগ্যতা ও সামর্থ্য অনুযায়ী সমাধান প্রক্রিয়া পরিচালনা করা। এর মাধ্যমে ভিন্ন ভিন্ন ব্যক্তির জন্য ভিন্ন ভিন্ন সমাধান চিহ্নিত করা হয়। একইভাবে ব্যক্তি সমাজকর্মে আত্মনিয়ন্ত্রণ নীতি মেনে চলা হয়। এ নীতির মাধ্যমে সাহায্যার্থীকে তার সমস্যা সমাধানের ব্যাপারে সিদ্ধান্ত গ্রহণের অধিকারের স্বীকৃতি দেওয়া হয়। এছাড়াও সমাজকর্মী হিংসা-বিদ্বেষ, কুসংস্কার, পছন্দ, আবেগ ও অনুভূতির ব্যাপারে সচেতন থাকে। এ সকল নীতিমালা অনুসরণের মাধ্যমে সমস্যার কার্যকর সমাধান পাওয়া সম্ভব হয়। উপরের আলোচনা থেকে তাই বলা যায়, উদ্দীপকে ব্যক্তি সমাজকর্মের সকল নীতির প্রতিফলন ঘটেনি।"
        }
      ]
    },
    {
      "number": "5",
      "uddipok": "জাহিন সিলেট মেডিকেল কলেজ থেকে এমবিবিএস পাশ করে একটি হাসপাতালে সেবার বিনিময়ে জীবিকা নির্বাহ করেন। অন্যদিকে আক্কাস এসএসসি পাশ করার পর কৃষিকাজ করে জীবিকা নির্বাহ করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "মুল্যবোধ কী?",
          "explanation": "মূল্যবোধ হলো একটি মানদণ্ড, যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "সম্পদের সদ্ব্যবহার বলতে কী বোঝায়?",
          "explanation": "মানুষের কল্যাণের জন্য সম্পদের সর্বোচ্চ এবং যথাযথ ব্যবহারের প্রক্রিয়াকে সম্পদের সদ্ব্যবহার বলা হয়। সম্পদ সীমিত। মানুষ তার নিজের প্রয়োজনে সীমিত সম্পদের সর্বোচ্চ ব্যবহার নিশ্চিত করতে চায়। ফলে সম্পদকে বহুবিধ ব্যবহারের উপযোগী করে তোলে। সকল বস্তুগত ও অবস্তুগত সম্পদের সংরক্ষণ ও ব্যবহারে সর্বোচ্চ সতর্কতা অবলম্বনের মাধ্যমে সম্পদের সদ্ব্যবহার হয়ে থাকে।"
        },
        {
          "label": "গ",
          "question": "উদ্দীপকে জাহিনের জীবিকা নির্বাহের উপায়কে কী বলে? ব্যাখ্যা করো।",
          "explanation": "উদ্দীপকে জাহিনের জীবিকা নির্বাহের উপায়কে পেশা বলে। উদ্দীপকে দেখা যায়, জাহিন সিলেট মেডিকেল কলেজ থেকে এমবিবিএস পাশ করে একটি হাসপাতালে সেবার বিনিময়ে জীবিকা নির্বাহ করেন। এক্ষেত্রে ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে জাহিন ডাক্তার হিসেবে প্রতিষ্ঠিত হয়েছেন। এ পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক দ্বীকৃতি এবং এটি জনকল্যাণমুখীও হয়ে থাকে। সুতরাং সার্বিক দিক বিবেচনায়, জাহিনের জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "জাহিন ও আক্কাসের জীবিকা নির্বাহের মধ্যে মিল থাকলেও অমিলও রয়েছে- বিশ্লেষণ করো।",
          "explanation": "জাহিন ও আক্কাসের জীবিকা নির্বাহের মধ্যে মিল থাকার পাশাপাশি অমিলও রয়েছে- মন্তব্যটি যথার্থ। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে ডাক্তারি একটি পেশা। উদ্দীপকে জাহিন এমবিবিএস পাশ করে ডাক্তারি পেশা গ্রহণ করে। তিনি সেবার বিনিময়ে জীবিকা নির্বাহ করেন। একইভাবে উদ্দীপকের আক্কাস কৃষিকাজের মাধ্যমে জীবিকা নির্বাহ করে। জীবিকা নির্বাহের দিক থেকে জাহিন ও আক্কাসের মধ্যে মিল রয়েছে। অপরদিকে জাহিন ও আক্কাসের মধ্যে বৃত্তি ও পেশার পরিপ্রেক্ষিতে অমিল রয়েছে। জীবিকা নির্বাহের যেকোনো উপায়কে বৃত্তি বলে। আর পেশার স্বীকৃতি পেতে হলে, সুনির্দিষ্ট তাত্ত্বিক ও ব্যবহারিক জ্ঞানসহ কতগুলো পেশাগত মানদণ্ড পূরণ করতে হয়। উদ্দীপকে আক্কাসের কাজের জন্য তাকে কোনো তাত্ত্বিক জ্ঞন অর্জন করতে হয়নি।"
        }
      ]
    },
    {
      "number": "6",
      "uddipok": "মাদকাসক্ত মিঠুকে তার বাবা সংশোধনের উদ্দেশ্যে একটি নিরাময় কেন্দ্রে নিয়ে আসেন। কেন্দ্রের একজন সমাজকর্মী তাকে সাদরে গ্রহণ করেন। তিনি সমাজকর্মের পদ্ধতি ও কৌশল প্রয়োগের মাধ্যমে মিঠুকে স্বাভাবিক জীবনে ফিরিয়ে আনার ব্যবস্থা করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "Rapport' শব্দের অর্থ কী?",
          "explanation": "Rapport' শব্দের অর্থ সহানুভূতিসম্পন্ন সম্পর্ক।"
        },
        {
          "label": "খ",
          "question": "সমাজকর্ম গবেষণা বলতে কী বোঝায়?",
          "explanation": "সমাজকর্ম গবেষণা বলতে সাধারণত সমাজকর্মের জ্ঞান ও ধারণাসমূহ প্রতিষ্ঠা, প্রসার ও সাধারণীকরণের জন্য তথ্য সংগ্রহমূলক ধারাবাহিক অনুসন্ধানকে বোঝায়। সমাজকর্ম গবেষণা পেশাদার সমাজকর্মের অন্যতম সহায়ক পদ্ধতি। মূলত ব্যক্তি, দল ও সমষ্টির তথা সমাজের বাস্তব সমস্যার পরিপ্রেক্ষিতে এ ধরনের গবেষণার সূত্রপাত হয়। এটি মূলত সমাজকর্ম ক্ষেত্রে সৃষ্ট বিভিন্ন প্রশ্ন এবং সমস্যাবলি বিষয়ে সুশৃঙ্খল ও সূক্ষ্ম অনুসন্ধান পদ্ধতি।'"
        },
        {
          "label": "গ",
          "question": "উদ্দীপকে সমাজকর্মী মিঠুকে সংশোধনে সমাজকর্মের কোন পদ্ধতি প্রয়োগ করেন? ব্যাখ্যা করো।",
          "explanation": "উদ্দীপকে সমাজকর্মী মিঠুকে সংশোধনে সমাজকর্মের ব্যক্তি সমাজকর্ম পদ্ধতি প্রয়োগ করেন। পেশাদার সমাজকর্মের অন্যতম মৌলিক পদ্ধতি হচ্ছে ব্যক্তি সমাজকর্ম। এ পদ্ধতি সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। এতে ব্যক্তি নিজের সমস্যা নিজে সমাধান করে সমাজে তার যথাযথ ভূমিকা পালন করতে পারে। উদ্দীপকে দেখা যায়, মাদকাসক্ত মিঠুকে তার বাবা সংশোধনের জন্য নিরাময় কেন্দ্রে. নিয়ে গেলে সমাজকর্মী একটি পদ্ধতি প্রয়োগ করেন। এটি ব্যক্তি সমাজকর্মকে নির্দেশ করে। ব্যক্তি সমাজকর্ম পাঁচটি উপাদানকে কেন্দ্র করে পরিচালিত হয়। যথা- ব্যক্তি বা সাহায্যাথী, সমস্যা, সমাজকর্ম প্রতিষ্ঠান, সমাজকর্মী ও সমস্যা সমাধান প্রক্রিয়া। এই পাঁচটি উপাদানের প্রতিটিই উদ্দীপকে দৃশ্যমান। ব্যক্তি সমাজকর্মের নানা প্রয়োগক্ষেত্রের মধ্যে মাদকাসক্তি নিরাময়েও এ মৌলিক পদ্ধতিটি প্রয়োগ করা হয়ে থাকে। দেশের উদ্যমী, সম্ভাবনাময় যুব সমাজ দিনদিন মাদকাসক্ত হয়ে কর্মস্পৃহা হারিয়ে ফেলছে। এদের ক্ষেত্রে ব্যক্তি সমাজকর্ম প্রয়োগ করা যায়। এতে তারা সুপ্ত প্রতিভা বিকাশের মাধ্যমে সামাজিক ভূমিকা পালনে সক্ষম হয়ে উঠবে। উদ্দীপকে ব্যক্তি সমাজকর্মের উপাদান ও প্রয়োগক্ষেত্র স্পষ্টত ফুটে উঠেছে।"
        },
        {
          "label": "ঘ",
          "question": "উক্ত পদ্ধতির সমস্যা সমাধান প্রক্রিয়া আলোচনা করো।",
          "explanation": "উদ্দীপকে ব্যক্তি সমাজকর্মের সমস্যা সমাধান প্রক্রিয়া সম্পর্কে আলোচনা করা হয়েছে। ব্যক্তি সমস্যা সমাধানে যেসব কৌশলনির্ভর কার্যক্রম পরিচালিত হয়, সমন্বিতভাবে সেসব কার্যক্রমকে ব্যক্তি সমাজকর্মের সমস্যা সমাধান প্রক্রিয়া বলে। ব্যক্তি সমাজকর্ম সমস্যা সমাধান প্রক্রিয়া কতগুলো পর্যায়ে পরিচালিত হয়। এক্ষেত্রে প্রথমে সাহায্যাথীর সমস্যার যথাযথ অনুধ্যান বা Study করা হয়। মনো-সামাজিক অনুধ্যান হচ্ছে ব্যক্তির মানসিক ও সামাজিক সমস্যার স্বরূপ নির্ণয়ের পাশাপাশি সেগুলো যথাযথ সমাধান পরিকল্পনা তৈরির জন্য প্রয়োজনীয় তথ্য সংগ্রহ কৌশল। মনো-সামাজিক অনুধ্যানের মাধ্যমে তথ্য সংগ্রহ করে সমস্যা সম্পর্কে ধারণা লাভ করে সমস্যার সমাধানমূলক পদক্ষেপ গ্রহণ করা হয়। এ পর্যায়ে সংগৃহীত তথ্যাবলির আলোকে সমস্যা নির্ণয় করা হয়। এক্ষেত্রে তিনটি দিক থেকে সমস্যা নির্ণয় করা হয়। যথা: (ক) গতিশীল সমস্যা নির্ণয়, (খ) চিকিৎসামূলক সমস্যা নির্ণয়, (গ) সমস্যার উৎপত্তি সংক্রান্ত সমস্যা নির্ণয়। সমস্যা নির্ণয় করা হয়ে গেলে সমস্যা সমাধানকল্পে সমাধান ব্যবস্থা গ্রহণ করা হয়। এ সমাধান ব্যবস্থা গ্রহণের ক্ষেত্রে প্রয়োজন অনুসারে সাহায্যাথীর সংশোধনে পারিপার্শ্বিক অবস্থার মধ্যে ইতিবাচক পরিবর্তন আনয়নের চেষ্টা করা হয়। একইভাবে সমস্যা সমাধানে প্রয়োজন অনুযায়ী সাহায্যাথীর মধ্যে পরিবর্তন আনা হয়। এক্ষেত্রে সাহায্যার্থীকে উৎসাহ যোগানোর মাধ্যমে সমর্থনমূলক ও সাহায্যার্থীর আবেগ অনুভূতির পরিবর্তনের মাধ্যমে আত্মসচেতনতার বিকাশ ঘটানো হয়। সর্বোপরি সমর্থনমূলক ও সংশোধনমূলক সমাধান ও প্রয়োজনে বস্তুগত সাহায্য প্রদানের প্রতি 'গুরুত্ব' দেওয়া হয়। সর্বশেষ পর্যায়ে মূল্যায়ন ও ফলোআপের মাধ্যমে ব্যক্তি সমাজকর্ম পদ্ধতির সমস্যা সমাধান প্রক্রিয়া শেষ করা হয়। উদ্দীপকে মাদকাসক্ত মিঠুকে তার বাবা সংশোধনের উদ্দেশ্যে একটি নিরাময়কেন্দ্রে নিয়ে আসেন। কেন্দ্রের একজন সমাজকর্মী তাকে সাদরে গ্রহণ করেন। তিনি সমাজকর্মের পদ্ধতি ও কৌশল প্রয়োগের মাধ্যমে মিঠুকে স্বাভাবিক জীবনে ফিরিয়ে আনার ব্যবস্থা করেন। যার বর্ণনা ওপরের আলোচনায় পাওয়া যায়।"
        }
      ]
    },
    {
      "number": "7",
      "uddipok": "করোনা মহামারি ও বৈশ্বিক সংকটের কারণে সমগ্র বিশ্বে : দারিদ্র্যের হার উদ্বেগজনক হারে বাড়ছে। এ অবস্থায় প্রফেসর ফখরুল ইসলাম দারিদ্র্যের কারণ উদঘাটনের জন্য ছাত্র-ছাত্রীদের করণীয় সম্পর্কে। দিকনির্দেশনা প্রদান করেন। ছাত্র-ছাত্রীরা তথ্য সংগ্রহ, উপাত্ত বিশ্লেষণ, প্রতিবেদন তৈরিসহ প্রভৃতি কার্য সম্পাদন করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "ব্যক্তি সমাজকর্মের অগ্রদূত বলা হয় কাকে?",
          "explanation": "ব্যক্তি সমাজকর্মের অগ্রদূত বলা হয় ম্যারি রিচমন্ডকে।"
        },
        {
          "label": "খ",
          "question": "সমষ্টি সংগঠন বলতে কী বোঝায়?",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টিকেন্দ্রিক সুশৃঙ্খল সেবাকর্ম প্রক্রিয়া'। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমন্টির জনগণের প্রয়োজন ও সম্পদের মধ্যে সমন্বয় করা হয়। এর মূল উদ্দেশ্য হলো, এলাকার জনগণ বা দলীয় প্রতিনিধির যৌথ প্রচেষ্টায় সমস্টির সমস্যা চিহ্নিত করা এবং সেগুলো পুরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে ছাত্র-ছাত্রীরা দারিদ্র্যের কারণ উদঘাটনের জন্য সমাজকর্মের কোন সহায়ক পদ্ধতির আশ্রয় গ্রহণ করেছে? ব্যাখ্যা করো।",
          "explanation": "জাউদ্দীপকে ছাত্র-ছাত্রীরা দারিদ্র্যের কারণ উদ্‌ঘাটনের জন্য সমাজকর্ম গবেষণার আশ্রয় গ্রহণ করেছে। এটি সমাজকর্মের অন্যতম সহায়ক পদ্ধতি। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্য সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটানো। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানবকল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা ৰাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জান লাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকে ছাত্র-ছাত্রীরা দারিদ্র্যের কারণ উদঘাটনের জন্য তথ্য সংগ্রহ উপাত্ত বিশ্লেষণ, প্রতিবেদন তৈরিসহ প্রভৃতি কার্য সম্পাদন করে। ছাত্র- ছাত্রীদের এ সকল কর্মকাণ্ড সমাজকর্মের সহায়ক পদ্ধতি সমাজকর্ম গবেষণাকে নির্দেশ করে। সমাজকর্ম গবেষণা দারিদ্র্য, শিশু অপরাধ, মানসিক স্বাস্থ্য, জনসংখ্যাসহ, আর্থ-সামাজিক বিভিন্ন সমস্যা নিয়ে গবেষণা করে। গবেষণার ফলাফলের ভিত্তিতে সমস্যা সমাধানে বিভিন্ন পদক্ষেপ গ্রহণ করা হয়। তাই বলা যায়, ছাত্র-ছাত্রীরা দারিদ্র্যের কারণ উদঘাটনে সমাজকর্মের সহায়ক পদ্ধতি হিসেবে সমাজকর্ম গবেষণার আশ্রয় গ্রহণ করেছে।"
        },
        {
          "label": "ঘ",
          "question": "উক্ত পদ্ধতির সুনির্দিষ্ট ধাপসমূহ বিশ্লেষণ করো।",
          "explanation": "সমাজকর্ম গবেষণা সুনির্দিষ্ট ধাপ অনুসরণ করে পরিচালিত হয়। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরম্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মীর কাজ হলো গবেষণার জন্য সমস্যা চিহ্নিতকরণ। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেস্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। সার্বিক আলোচনার প্রেক্ষিতে বলা যায়, সমাজকর্ম গবেষণার সবগুলো ধাপ উদ্দীপকে প্রকাশিত হয়নি, বরং তিনটি ধাপের কথা বলা হয়েছে। তবে সবগুলো ধাপ মেনে চলা হলে সমাজকর্ম গবেষণা পদ্ধতি যেকোনো সমস্যা সমাধানে ভূমিকা রাখতে পারে।"
        }
      ]
    },
    {
      "number": "8",
      "uddipok": "অষ্টাদশ শতাব্দীর শেষ ভাগ থেকে ঊনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। উদ্ভূত সমস্যা মোকাবিলায় বিজ্ঞানভিত্তিক ও পদ্ধতি নির্ভর কৌশল প্রয়োগের প্রয়োজনীয়তা দেখা দেয়।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "Charities Review পত্রিকাটি কত সালে প্রকাশিত হয়?",
          "explanation": "'Charities Review' পত্রিকাটি ১৮৯১ সালে প্রকাশিত হয়।"
        },
        {
          "label": "খ",
          "question": "পঞ্চদৈত্য বলতে কী বোঝায়?",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্রদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকের যুগান্তকারী পরিবর্তনকে কী হিসেবে আখ্যায়িত করা যায়? ব‍্যাখ্যা করো।",
          "explanation": "উদ্দীপকে উল্লিখিত যুগান্তকারী পরিবর্তনকে শিল্পবিপ্লব নামে আখ্যায়িত করা হয়। শিল্পবিপ্লব হচ্ছে কৃষিভিত্তিক, হস্তশিল্পনির্ভর ক্ষুদ্রায়তন উৎপাদন ও অর্থনীতি থেকে শিল্প ও যন্ত্রচালিত বৃহদায়তন উৎপাদন ব্যবস্থায় পরিবর্তনের একটি প্রক্রিয়া। অষ্টাদশ শতাব্দীতে ইংল্যান্ডে শিল্পবিপ্লব শুরু হয়। এর প্রভাবে সমাজের সকল স্তরে উন্নয়নের ক্ষেত্রে উৎকর্ষতা লক্ষ করা যায়। মানব সভ্যতার ইতিহাসে এর প্রভাব সর্বাধিক গুরুত্ববহ। উদ্দীপকে বলা হয়েছে, অষ্টাদশ শতাব্দীর শেষ ভাগ থেকে উনবিংশ শতাব্দীর প্রথমভাগ পর্যন্ত সময়ে ইংল্যান্ডে এবং পরে অন্যান্য দেশের উৎপাদন ব্যবস্থায় এক যুগান্তকারী ও আমূল পরিবর্তন সূচিত হয়। ফলে নানা ধরনের জটিল সমস্যার উদ্ভব ঘটে। এ থেকে বোঝা যায়, উদ্দীপকে শিল্পবিপ্লবের প্রতি ইঙ্গিত দেওয়া হয়েছে। উদ্দীপকে এর ফলাফলও তুলে ধরা হয়েছে। প্রকৃতপক্ষে, শিল্পবিপ্লব আর্থ-সামাজিক জীবনে ইতিবাচক পরিবর্তন নিয়ে এসেছে। এর ফলে অর্থব্যবস্থা দ্রুত সমৃদ্ধ হওয়ার পাশাপাশি নাগরিক সুযোগ-সুবিধা বহুগুণে বৃদ্ধি পেয়েছে। শিল্পায়ন শিল্পবিপ্লবের প্রধান বৈশিষ্ট্য। আর এর ফলে শহরায়ন প্রক্রিয়া গড়ে ওঠে, যার ফসল আজকের শহরকেন্দ্রিক সভ্যতা। তবে এর ফলে মানবজীবনে কিছু নতুন সমস্যারও উদ্ভব ঘটে, যা উদ্দীপকে উল্লিখিত হয়েছে। তাই বলা যায়, উদ্দীপকে শিল্পবিপ্লবের ফলে সৃষ্ট আমূল পরিবর্তনের কথাই নির্দেশিত হয়েছে।"
        },
        {
          "label": "ঘ",
          "question": "সমাজকর্ম পেশার বিকাশে উদ্দীপকে ইঙ্গিতকৃত বিষয়ের ভূমিকা। আলোচনা করো।",
          "explanation": "সমাজকর্ম পেশার বিকাশে উদ্দীপকে ইঙ্গিতকৃত পরিবর্তন তথা শিল্পবিপ্লবের ভূমিকা অপরিসীম। শিল্পবিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্পবিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্পবিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্পবিপ্লবের পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় ভাঙন, অপসংস্কৃতির অনুপ্রবেশ, শ্রেণিদ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের প্রভাবে আর্থ- সামাজিক ব্যবস্থায় সৃষ্ট জটিলতা সমাধানের প্রচেষ্টাই আধুনিক সমাজকর্মের বিকাশে ভূমিকা রাখে।"
        }
      ]
    },
    {
      "number": "9",
      "uddipok": "",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "সদকা কী?",
          "explanation": "স্বেচ্ছায় যাবতীয় আর্থিক দানকে সদকা বলে।"
        },
        {
          "label": "খ",
          "question": "সামাজিক উন্নয়ন বলতে কী বোঝায়?",
          "explanation": "সামাজিক উন্নয়ন একটি গতিশীল, ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক, বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "উদ্দীপকের (?) প্রশ্ন চিহ্নিত সমাজকর্মের সাথে সম্পর্কিত কোন প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকের (?) প্রশ্ন চিহ্নিত সমাজকর্মের সাথে সম্পর্কিত সামাজিক নিরাপত্তাকে নির্দেশ করে। আধুনিক শিল্পসমাজে আকস্মিক অসুস্থতা, বেকারত্ব, বার্ধক্যজনিত নির্ভরশীলতা, পেশাগত দুর্ঘটনা, অকাল মৃত্যু প্রভৃতির মতো মানুষের নিয়ন্ত্রণ ক্ষমতার বহির্ভূত আকস্মিক আর্থিক দুর্যোগ মোকাবিলায় সরকারিভাবে গৃহীত সামাজিক প্রতিরক্ষামূলক কর্মসূচিই সামাজিক নিরাপত্তা। এটি মূলত রাষ্ট্রপ্রদত্ত আয়ের একটি ব্যবস্থা যা আর্থিক বিপর্যয় কাটিয়ে উঠতে সাহায্য করে। সামাজিক নিরাপত্তামূলক কর্মসূচিগুলো সাধারণত সামাজিক বিমা, | সামাজিক সাহায্য ও সমাজসেবা এ তিন ধরনের হয়ে থাকে। উদ্দীপকের ছকে সামাজিক বিমা, সামাজিক সাহায্য ও সমাজসেবার উল্লেখ রয়েছে। এ বিষয়গুলো সমাজকর্মের সাথে সম্পর্কিত প্রত্যয় সামাজিক নিরাপত্তাকে নির্দেশ করে। আধুনিককালে ৩টি বিষয় বা কর্মসূচিকে সামাজিক নিরাপত্তার অন্তর্ভুক্ত করা হয়েছে। এগুলো হলো- ১. সামাজিক বিমা, ২. সামাজিক সাহায্য ও ৩. সমাজসেবী। সামাজিক বিমা হচ্ছে বার্ধক্য, অক্ষমতা, উপার্জনকারীর মৃত্যু, পেশাগত দুর্ঘটনা বা অসুস্থতার মতো সংবিধিবদ্ধ শর্তাধীন ঝুঁকির বিরুদ্ধে নাগরিকদের রক্ষায় সরকার বা কোনো সংস্থা কর্তৃক অর্থনৈতিক কর্মসূচি। সামাজিক নিরাপত্তা ধারণার সূত্রপাত হয় সামাজিক বিমার মাধ্যমে। একইভাবে সামাজিক সাহায্য হলো সমাজ বা রাষ্ট্র পরিচালিত এক ধরনের সাহায্য ব্যবস্থা। এক্ষেত্রে সরকার নিজস্ব তহবিল থেকেও এ ধরনের কাজে অর্থায়ন করে। আর সমাজসেবা বলতে সমস্যাগ্রস্ত জনগণের কল্যাণে গৃহীত প্রতিকার, প্রতিরোধ ও পুনর্বাসনমূলক কার্যক্রম। তাই বলা যায়, উদ্দীপকে (?) প্রশ্ন চিহ্নিত সমাজকর্মের সাথে সম্পর্কিত সামাজিক নিরাপত্তাকে নির্দেশ করে।"
        },
        {
          "label": "ঘ",
          "question": "উদ্দীপকের (?) প্রশ্নচিহ্নিত স্থানের প্রত্যয়টি সমাজকর্মের সাথে কতটুকু সাদৃশ্যপূর্ণ? বিশ্লেষণ করো।",
          "explanation": "উদ্দীপকের (?) প্রশ্ন চিহ্নিত স্থানের সামাজিক নিরাপত্তা প্রত্যয়টি সমাজকর্মের সাথে অত্যন্ত সাদৃশ্যপূর্ণ। সমাজকর্ম ও সামাজিক নিরাপত্তা প্রত্যয় দুটি অত্যন্ত ঘনিষ্ঠ। সমাজকর্ম আজ যে পেশাদার ভূমিকায় অবতীর্ণ হয়েছে তা অনেকটাই সম্ভব হয়েছে সামাজিক নিরাপত্তা কর্মসূচি প্রবর্তনের কারণে। মূলত সামাজিক নিরাপত্তা. কর্মসূচির মধ্যেই সমাজকর্মের আধুনিকতার বীজ বপিত হয়। সমাজকর্ম ও সামাজিক নিরাপত্তার লক্ষ্য ও উদ্দেশ্য প্রায় এক ও অভিন্ন। সমাজকর্মের অন্যতম লক্ষ্য হলো মানুষকে সামাজিক ভূমিকা পালনে সহায়তা করা। বিভিন্ন সামাজিক কর্মসূচির মাধ্যমে জনগণকে সম্ভাব্য বিপর্যয় থেকে রক্ষা করে সামাজিক ভূমিকা পালনে উদ্যোগী করে তোলা হয়। সমাজকর্ম যেমন মানুষের প্রয়োজন পূরণের পাশাপাশি সমস্যা সমাধানপূর্বক সুখী ও সমৃদ্ধ সমাজ গড়ে তোলে, তেমনি, সামাজিক নিরাপত্তামূলক কর্মসূচির মাধ্যমে দরিদ্র ও অসহায় শ্রেণির মৌল মানবিক চাহিদা পূরণ ও উন্নত জীবনযাত্রার মান নিশ্চিত করে সমৃদ্ধ সমাজ গড়ে তোলা সম্ভব হয়। সামাজিক নিরাপত্তা ব্যক্তি ও তার পরিবারের জন্য একটি অর্থনৈতিক প্রতিরক্ষামূলক ব্যবস্থা। অন্যদিকে, সমাজকর্ম ব্যক্তি ও পরিবারকে এই অধিকার লাভে বিশেষভাবে সহায়তা করে। পরিশেষে বলা যায়, লক্ষ্য ও উদ্দেশ্য প্রায় এক হওয়ায় সমাজকর্ম এবং সামাজিক নিরাপত্তার সম্পর্ক ঘনিষ্ঠ।"
        }
      ]
    },
    {
      "number": "10",
      "uddipok": "এশা রাজশাহী বিশ্ববিদ্যালয়ের অনার্স ১ম বর্ষের শিক্ষার্থী। সে এমন একটি বিষয়ে অধ্যয়ন করছে যা বৈজ্ঞানিক পদ্ধতিনির্ভর সাহায্যকারী পেশা হিসেবে পরিচিত। এটি ব্যক্তি, দল ও সমষ্টির নিজস্ব সম্পদের সর্বোত্তম ব্যবহারের মাধ্যমে সমস্যার স্থায়ী সমাধানের প্রচেষ্টা চালায়।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "সমাজকর্মের উৎপত্তি হয়েছিল কোন দেশে?",
          "explanation": "সমাজকর্মের উৎপত্তি হয়েছিল ইংল্যান্ডে।"
        },
        {
          "label": "খ",
          "question": "সমাজকর্ম একটি সক্ষমকারী পেশা- বুঝিয়ে লেখো।",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের -সমস্যা মোকাবিলায় সক্ষম করে তোলে বলে সমাজকর্মকে সক্ষমকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি সমাজের সমস্যাগ্রস্ত ব্যক্তি, দল ও সমষ্টিকে সাহায্য করে। সমাজকর্মের পরিভাষায় সাহায্য মানে আর্থিক বা নগদ কোনো কিছু প্রদান নয় বরং ব্যক্তি ও দলকে তার কর্ম প্রচেষ্টার উন্নয়নে সক্ষম করাকে বোঝায়। এর মাধ্যমে ব্যক্তি নিজেদের সম্পদ ও সামর্থ্য সম্পর্কে সচেতন হয়ে সামাজিক ভূমিকা পালনের মাধ্যমে, নিজেরাই নিজেদের সাহায্য করতে পারে। এজন্যই সমাজকর্মকে একটি সক্ষমকারী পেশা হিসেবে অভিহিত করা হয়।"
        },
        {
          "label": "গ",
          "question": "উদ্দীপকে এশার পঠিত বিষয়টি কী? ব্যাখ্যা করো।",
          "explanation": "উদ্দীপকে এশার পঠিত বিষয়টি হলো সমাজকর্ম। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে। বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধানে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। কেননা সমস্যা সমাধানের মাধ্যমে মানুষকে সামাজিক পরিবেশের সাথে সামঞ্জস্য স্থাপনে সক্ষম করে তোলা সমাজকর্মের অন্যতম উদ্দেশ্য। উদ্দীপকের এশা রাজশাহী বিশ্ববিদ্যালয়ের এমন একটি বিষয় অধ্যয়ন করছে যা বৈজ্ঞানিক পদ্ধতিনির্ভর সাহায্যকারী, পেশা হিসেবে পরিচিত। এশার অধ্যয়নরত এই বিষয়টি সমাজকর্মকে নির্দেশ করে। কারণ সমাজকর্ম সম্পদের সর্বোত্তম ব্যবহারের মাধ্যমে ব্যক্তি, দল ও সমষ্টিকে বৈজ্ঞানিক উপায়ে সাহায্য করে থাকে। তাই বলা যায়, এশার পঠিত বিষয়টি হলো সমাজকর্ম।"
        },
        {
          "label": "ঘ",
          "question": "উদ্দীপকে উল্লিখিত বিষয়টির পরিধি আলোচনা করো।",
          "explanation": "উদ্দীপকে উল্লিখিত বিষয় অর্থাৎ সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের সমস্যা মোকাবিলার মাধ্যমে তাদের আর্থ-সামাজিক উন্নয়নে সম্ভাব্য ও প্রয়োজনীয় সহায়তা প্রদানে প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধির আওতাভুক্ত। সমাজকর্মের পরিধি ব্যাপক ও বিস্তৃত। সমাজে সৃষ্ট বিভিন্ন সমস্যা মোকাবিলায় সমাজকর্মের কৌশল ও পদ্ধতি প্রয়োগ করা হয়। সমাজ, মূল্যবোধ ব্যবস্থা এবং সংস্কৃতি, জ্ঞানের বিভিন্ন শাখা, সামাজিক নীতি ও পরিকল্পনা প্রণয়ন, গ্রামীণ ও শহর সমাজসেবা কর্মসূচি, স্বাস্থ্য কর্মসূচি, দক্ষ কর্মী তৈরি ও উন্নয়ন, সমাজ সংস্কার ও সামাজিক আইন প্রণয়ন প্রভৃতি সমাজকর্মের পরিধির অন্তর্ভুক্ত। সমাজকর্ম মানুষের মৌলিক চাহিদা পূরণে কাজ করে। সমাজে উদ্ভূত অনাকাঙ্ক্ষিত সমস্যা মোকাবিলায় প্রতিকারমূলক ব্যবস্থা গ্রহণ করে। এটি সমাজের সার্বিক কল্যাণে বিভিন্ন প্রতিরোধমূলক ব্যবস্থা, যেমন-- সামাজিক শিক্ষা ও সচেতনতা বৃদ্ধি, গ্রামীণ সমাজসেবা, পরিবার ও শিশুকল্যাণ, যুব কল্যাণ, শ্রমিক কল্যাণ, জনস্বাস্থ্য উন্নয়ন প্রভৃতি গ্রহণ করে। পাশাপাশি বিভিন্ন সামাজিক সমস্যা মোকাবিলা এবং মানুষের মনস্তাত্ত্বিক সমস্যা সমাধানে সাহায্য করে। এছাড়া সমাজব্যবস্থা, সমাজে বসবাসরত জনসমষ্টি, সমাজে গড়ে ওঠা বিভিন্ন মূল্যবোধ ও সংস্কৃতি সমাজকর্মের পরিধিভুক্ত। সমাজকর্ম-সামাজিক নীতি ও পরিকল্পনা প্রণয়নেও ভূমিকা রাখে। উপরের আলোচনা থেকে তাই বলা যায়, ব্যক্তি, দল ও সমষ্টির আর্থ- মনো-সামাজিক বিভিন্ন সমস্যার কার্যকর সমাধান সমাজকর্মের পরিধির আওতাভুক্ত।"
        }
      ]
    },
    {
      "number": "11",
      "uddipok": "",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "CSWE এর পূর্ণরূপ Council on Social Work Education I"
        },
        {
          "label": "খ",
          "question": "",
          "explanation": "এতিম, পরিত্যক্ত ও অক্ষম পিতা-মাতার সন্তানদের নির্ভরশীল বালক-বালিকা বলা হয়। ১৬০১ সালের দরিদ্র আইনে দরিদ্র ও ভবঘুরেদের তিনটি শ্রেণির একটি হলো নির্ভরশীল বালক-বালিকা। এতিম, পরিত্যক্ত ও অক্ষম পিতা- -মাতার সন্তানদের নির্ভরশীল বালক-বালিকা হিসেবে গণ্য করা হতো। এদেরকে কোনো নাগরিকের কাছে বিনা খরচে দত্তক অথবা কম খরচে লালন-পালনের জন্য দেওয়া হতো। এক্ষেত্রে ছেলেদের ২৪ বছর পর্যন্ত এবং মেয়েদের ২১ বছর বা বিয়ের পূর্ব পর্যন্ত মনিবের বাড়িতে থাকতে হতো।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত পেশাগত সংগঠনটির নাম 'জাতীয় সমাজকর্মী সমিতি' বা 'NASW'। জাতীয় সমাজকর্মী সমিতি সমাজকর্ম পেশার মান উন্নয়ন এবং সমাজকর্মীদের স্বার্থ সংরক্ষণে গঠিত অন্যতম বৃহৎ আন্তর্জাতিক সংগঠন। এটি আমেরিকার ওয়াশিংটনে অবস্থিত। এর বর্তমান সদস্য সংখ্যা প্রায় ১ লক্ষ ৫০ হাজার। এটি আমেরিকার ৭টি মৌলিক পেশাগত সংগঠনের সমন্বয়ে ১৯৫৫ সালে ১ অক্টোবর প্রতিষ্ঠিত হয়। এটি সমাজকর্মের পেশাগত অনুশীলনের মান প্রতিষ্ঠা ও সংরক্ষণের মাধ্যমে সদস্যদের পেশাগত মানোন্নয়নে সহায়তা করে। এছাড়া সদস্যদের স্বার্থ সংরক্ষণমূলক সেবাদান ও পেশাগত মর্যাদা সুরক্ষা, সামাজিক নীতির উন্নয়ন, সমাজকর্মের নৈতিক মানদণ্ড প্রণয়ন, উন্নয়ন ও গ্রহণে কাজ করে। উদ্দীপকে দেখা যায়, ১৯৫৫ সালে একটি সংগঠন প্রতিষ্ঠিত হয়ে ৭টি পেশাগত সংগঠনের মাধ্যমে পরিচালিত হয়। সমাজকর্ম পেশা অনুশীলনে নৈতিক মানদণ্ড নির্ধারণ করে এবং সমাজকর্মীদের পেশাগত মান উন্নয়নে সচেষ্ট। উদ্দীপকের এই সংগঠনটির বৈশিষ্ট্য উল্লিখিত NASW এর বৈশিষ্ট্যের সাথে মিল থাকায় সংগঠনটি NASW-কেই ইঙ্গিত করছে, যা উদ্দীপকের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "সমাজকর্ম পেশার বিকাশে NASW এর ভূমিকা অপরিসীম। সমাজকর্ম পেশার মান উন্নয়নে ১৯৫৫ সালে আমেরিকার সাতটি মৌলিক, পেশাগত সংগঠনের সমন্বয়ে জাতীয় সমাজকর্মী সমিতি বা NASW প্রতিষ্ঠিত হয়। সমাজকর্ম শিক্ষা পদ্ধতি ও পেশার মান বিকাশে এটি নানাবিধ কার্যাবলি সম্পাদন করে থাকে। উদ্দীপকে এ সংগঠন সম্পর্কে বলা হয়েছে। সমাজকর্মীদের রেজিস্ট্রেশন ও লাইসেন্স ব্যবস্থা NASW এর একটি গুরুত্বপূর্ণ কার্যক্রম। এটি সমাজকর্ম পেশার মানোন্নয়ন এবং সমাজকর্মীদের পেশাগত মর্যাদা বৃদ্ধির লক্ষ্যে ১৯৬১ সালে Academy of Certified Social Workers গঠন করে যার মাধ্যমে পেশাদার সমাজকর্মীদের রেজিস্ট্রেশন ও বৈধতার লাইসেন্স প্রদান করা হয়। লাইসেন্সপ্রাপ্ত ব্যক্তিরা স্বাধীনভাবে সমাজকর্ম পেশায় নিয়োজিত হতে পারেন। এছাড়া সংগঠনটি সমাজকর্ম পেশার উন্নয়নে ১৯৬০ সালে সর্বপ্রথম নৈতিক মানদণ্ড নির্ধারণ করে যা আজ পর্যন্ত সারাবিশ্বের সমাজকর্মীদের কাছে স্বীকৃত ও সমাদৃত। এর ওপর ভিত্তি করেই সমাজকর্ম বর্তমানে উন্নত বিশ্বের দেশগুলোতে একটি স্বতন্ত্র ও পূর্ণাঙ্গ পেশা হিসেবে প্রতিষ্ঠিত। সমাজকর্ম পেশার উন্নয়নে সংগঠনটি ১৯৫৫ সালে সংগঠনের মুখপত্র হিসেবে 'The Social Work' পত্রিকা প্রকাশ করে। এছাড়া এটি সমাজকর্ম পেশার গুরুত্বপূর্ণ Reference গ্রন্থ 'Encyclopedia of Social Work', 'Dictionary of Social Work' প্রকাশ করে সমাজকর্মের শিক্ষাগত ভিত্তি মজবুত করতে বিশেষ ভূমিকা রাখছে। পরিশেষে বলা যায়, পেশাদার সমাজকর্মের উন্নয়নে বিভিন্ন গুরুত্বপূর্ণ কর্মসূচি গ্রহণ করার মাধ্যমে NASW গুরুত্বপূর্ণ ভূমিকা রাখছে।"
        }
      ]
    }
  ]
}