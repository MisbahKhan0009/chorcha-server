{
  "title": "মুন্সী আব্দুর রউফ কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "পলাশ একটি সমাজ উন্নয়নমূলক সংস্থায় কর্মরত। তার সংস্থাটি মানুষের সর্বজনীন কল্যাণ নিশ্চিতকরণে বহুমুখী কর্মসূচি গ্রহণ করে। গ্রামীণ ভূমিহীনদের বৃত্তিমূলক প্রশিক্ষণ প্রদান, নারী ও শিশু নির্যাতন রোধের পাশাপাশি পলাশ সমাজের অসহায় ও পশ্চাৎপদ 'মানুষের সামাজিক সমস্যা সমাধানে ত্রিবিধ ভূমিকা পালন করে থাকে।",
      "tag": "DCC 24,BMARPC 24",
      "sub_questions": [
        {
          "label": "ক",
          "question": "",
          "explanation": "রেক্স এ, স্কিডমোর ও মিল্টন জি. থ্যাকারি সমাজকর্মকে কলা, বিজ্ঞান ও পেশা বলেছেন।"
        },
        {
          "label": "খ",
          "question": "",
          "explanation": "ব্যক্তি, দল ও সমষ্টি সমস্যা সমাধানে সাহায্যের মাধ্যমে তাদের সমস্যা 'মোকাবিলায় সক্ষম করে তোলে বলে সমাজকর্মকে একটি সাহায্যকারী ও সক্ষমকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে পারে। এজন্যই এটি সাহায্যকারী ও সক্ষমকারী পেশা।"
        },
        {
          "label": "গ",
          "question": "",
          "explanation": "উদ্দীপকে পলাশের উন্নয়নমূলক সংস্থা গ্রামীণ ভূমিহীনদের জন্য বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা করে। এই কার্যক্রমগুলো সমাজকর্মের পরিধিভুক্ত বিধায় সমাজ পরিবর্তনে ভূমিকা রাখছে। সমাজকর্ম সমাজের সকল শ্রেণির সমস্যাগ্রস্ত জনগণের সমস্যা মোকাবিলা করে এবং তাদের আর্থ-সামাজিক উন্নয়নে প্রয়োজনীয় সহায়তা প্রদানে প্রচেষ্টা চালায়। বাংলাদেশের মতো উন্নয়নশীল দেশের একটি বৃহৎ অংশ যেহেতু গ্রামে বাস করে তাই এই দরিদ্র জনগোষ্ঠীকে উন্নয়নের মূল স্রোতধারায় অন্তর্ভুক্তির জন্য সমাজকর্ম গ্রামীণ সমাজসেবা কর্মসূচি পরিচালনা করে। সমাজকর্ম তার নিজ পরিধির আওতায় দরিদ্র শ্রেণির জন্য বৃত্তিমূলক ও আয়বৃদ্ধিমূলক কর্মের ব্যবস্থা করে। এর পাশাপাশি সমস্যা মোকাবিলায় সচেতনতামূলক কার্যক্রম পরিচালনার মাধ্যমে সমাজকর্ম ভূমিকা রাখে। এছাড়া সমস্যার উৎস চিহ্নিত করার মাধ্যমে ভবিষ্যৎ বিপর্যয় মোকাবিলা করার লক্ষ্যে দুস্থ মহিলাদের বৃত্তিমূলক শিক্ষা, নারী ও শিশু নির্যাতন -প্রতিরোধে গণসচেতনতা সৃষ্টি করার মাধ্যমে সমাজকর্ম তার কার্যক্রম পরিচালনা করে থাকে। মূলত উদ্দীপকে সমাজকর্মের পরিধিভুক্ত গ্রামীণ ভূমিহীনদের বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা করার মাধ্যমে সমাজে কাঙ্ক্ষিত পরিবর্তন আনয়নে পলাশের উন্নয়নমূলক সংস্থাটি কার্যক্রম চালিয়ে যাচ্ছে।"
        },
        {
          "label": "ঘ",
          "question": "",
          "explanation": "'পলাশের সংস্থার কাজের মাধ্যমে সমাজকর্মের পরিধির সামান্যই প্রতিফলিত হয়েছে'- উক্তিটি ব্যাখ্যা করতে গেলে দেখা যায়, উন্নয়নমূলক সংস্থা হিসেবে পলাশের সংস্থা সমাজকর্মের পরিধির একটি দিক গ্রামীণ সমাজসেবা ও সামাজিক কার্যক্রম নিয়ে কাজ করছে। কিন্তু সমাজকর্মের পরিধি অত্যন্ত ব্যাপক ও বিস্তৃত। সমাজকর্ম সমাজের মানুষের সাধারণ কার্যাবলি থেকে শুরু করে পরিবর্তনশীল সমাজের সাথে সামঞ্জস্য বিধানে সহায়তা প্রদানসহ সর্বক্ষেত্রে বহুমুখী কার্যাবলি গ্রহণ করে থাকে। সমাজকর্ম জনসংখ্যা বৃদ্ধি, বেকারত্ব, পুষ্টিহীনতা, প্রবীণ সমস্যা প্রভৃতির মতো মৌলিক সমস্যা নিয়ে কাজ করার পাশাপাশি স্বাভাবিক জীবনযাত্রার ক্ষেত্রে প্রতিবন্ধকতা সৃষ্টিকারী সমস্যা মোকাবিলাতেও কাজ করে। উন্নয়নমূলক বিভিন্ন কার্যক্রম পরিচালনা এবং প্রতিরোধমূলক কার্যক্রম পরিচালনা করাও সমাজকর্মের পরিধির আওতায় পড়ে। কিন্তু উদ্দীপকে পলাশের সংস্থার যে সমস্ত কাজের কথা উল্লেখ করা হয়েছে তা সমাজকর্মের পরিধির অন্তর্ভুক্ত। তবে তা এর সামান্য অংশ মাত্র। উদ্দীপকের উন্নয়নমূলক সংস্থাটি গ্রামীণ ভূমিহীনদের বৃত্তিমূলক প্রশিক্ষণ দেয়, যা সমাজকর্মের পরিধিভুক্ত গ্রামীণ সমাজসেবার আওতাভুক্ত। আবার নারী ও শিশু নির্যাতন প্রতিরোধ, মোকাবিলা ও সচেতনতা সৃষ্টিতে সংস্থাটি কাজ করলেও সমাজকর্ম কিশোর অপরাধ, মাদকাসক্তি, প্রবীণ সমস্যার মতো কার্যক্রম নিয়েও কাজ করে। উপরের আলোচনা থেকে তাই বলা যায়, পলাশের সংস্থার কাজগুলো সমাজকর্মের পরিধিভুক্ত হলেও তা এর সামগ্রিক রূপ নয়। বরং সমাজকর্মের ব্যাপক ও বিস্তৃত পরিধির খুব সামান্যই সংস্থাটির কাজের মাধ্যমে প্রতিফলিত হয়েছে।"
        }
      ]
    },
    {
      "number": "2",
      "uddipok": "রিনার উচ্চ মাধ্যমিক পরীক্ষা সবেমাত্র শেষ হয়েছে। আর কিছুদিনের মধ্যে স্নাতক শ্রেণির ভর্তিযুদ্ধে অবতীর্ণ হতে হবে তাকে। তার জন্য যথাযথ প্রস্তুতিও চলছে। অবশেষে এমন একটি বিষয়ে তার উচ্চশিক্ষা গ্রহণের সুযোগ হয় যেটির জন্ম হয়েছে আধুনিক জটিল শিল্প সমাজের বহুমুখী সমস্যাগুলো সার্থকভাবে মোকাবিলা করার জন্য। বাস্তবতা এবং যুগের সাথে তাল মেলানোর জন্য বিষয়টির কতগুলো সুনির্দিষ্ট নিজস্ব পদ্ধতি, নীতিমালা এবং মূল্যবোধও গড়ে উঠেছে।",
      "tag": "RB, CB, CTG.B, BB 18,BMARPC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম হলো সামাজিক বিজ্ঞান।"
        },
        {
          "label": "খ",
          "question": "",
          "explanation": "ব্যক্তি, দল ও সমষ্টির সমস্যা সমাধানে সহায়তার মাধ্যমে তাদের সমস্যা মোকাবিলায় সক্ষম করে তোলে বলে সমাজকর্মকে সক্ষমকারী প্রক্রিয়া বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। এজন্যই এটি সক্ষমকারী প্রক্রিয়া হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে রিনা সমাজকর্ম বিষয়ে উচ্চশিক্ষার সুযোগ পেয়েছে। শিল্প বিপ্লবোত্তর আধুনিক সমাজের আর্থ-সামাজিক সমস্যা সমাধানের সুসংগঠিত প্রচেষ্টার ফল হিসেবে সমাজকর্মের উদ্ভব হয়েছে। সমাজে বসবাসরত অসহায় ও দুর্দশাগ্রস্ত ব্যক্তি, দল বা সমষ্টির সমস্যার সুষ্ঠু সমাধানে সমাজকর্ম সহায়তা করে। যে কারণে একে একটি বৈজ্ঞানিক পদ্ধতিনির্ভর সাহায্যকারী পেশা হিসেবে চিহ্নিত করা হয়। শিল্পবিপ্লব পরবর্তী জটিল সমাজব্যবস্থায় পরিবর্তিত পরিস্থিতি বিভিন্ন ধরনের সামাজিক সমস্যা সৃষ্টি করছে। এসব সমস্যা মোকাবিলা, পরিস্থিতির সাথে সামঞ্জস্য বিধান ও মানুষের সুপ্ত ক্ষমতার বিকাশ সাধনের উদ্দেশ্যে সক্ষমকারী প্রক্রিয়া হিসেবে সমাজকর্মের কার্যক্রম পরিচালিত হয়। একইসাথে সম্পদের অপচয় রোধ ও সীমিত সম্পদের সর্বোচ্চ ব্যবহার নিশ্চিত করাও সমাজকর্মের অন্যতম লক্ষ্য ও উদ্দেশ্য। এছাড়া ব্যক্তিকে সামাজিক ভূমিকা পালনে সক্ষম করে তোলার উদ্দেশ্যে সমাজকর্ম কাজ করে। উদ্দীপকে রিনা যে বিষয়ে উচ্চশিক্ষার সুযোগ পেয়েছে সেটি সুনির্দিষ্ট কিছু পদ্ধতি, নীতিমালা ও মূল্যবোধের সমন্বয়ে গড়ে উঠেছে; যা সমাজকর্মের সাথে সাদৃশ্যপূর্ণ। মূলত আধুনিক শিল্প সমাজের বহুমুখী সমস্যা সার্থকভাবে মোকাবিলা করার জন্য এ শাখার উদ্ভব হয়েছে। তাই বলা যায়, রিনা সমাজকর্মে উচ্চশিক্ষা অর্জন করছে। আর উপরে আলোচিত লক্ষ্য ও উদ্দেশ্যে বাস্তবায়নে সমাজকর্ম কাজ করে।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক অবস্থার প্রেক্ষিতে উদ্দীপকে ইঙ্গিতকৃত বিষয় অর্থাৎ সমাজকর্মের গুরুত্ব অপরিসীম। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। উদ্দীপকের রিনা সমাজকর্ম বিষয়ে উচ্চ শিক্ষা লাভের সুযোগ পেয়েছে। সমাজকর্মের জ্ঞান, কৌশল ও পদ্ধতি বিভিন্ন আর্থ-সামাজিক সমস্যা মোকাবেলায় কার্যকর ভূমিকা রাখে। বাংলাদেশের অস্থিতিশীল আর্থ- সামাজিক পরিস্থিতি দেশের উন্নয়নকে বাধাগ্রস্ত করছে। যে কারণে দারিদ্রদ্র্য, নিরক্ষরতা, জনসংখ্যাস্ফীতি, বেকারত্ব, অপরাধ প্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এসব সমস্যা মোকাবিলায় সমাজকর্মের প্রতিকার, প্রতিরোধ ও উন্নয়নমূলক কার্যক্রম গ্রহণের বিকল্প নেই। এছাড়া বাংলাদেশের প্রেক্ষিতে মানুষের মৌলিক চাহিদা পূরণ, প্রয়োজন ও জীবনমান উন্নয়নের লক্ষ্যে সমাজকর্মের সক্রিয় ভূমিকা লক্ষ করা যায়। একইসাথে সমাজকর্মে নিজস্ব সম্পদ ও সামর্থ্যের সর্বোত্তম ব্যবহারের মাধ্যমে আর্থ-সামাজিক স্বনির্ভরতা অর্জনকে উৎসাহিত করা হয়। তাই বাংলাদেশের মতো জনবহুল দেশে অতিরিক্ত জনসংখ্যাকে দক্ষ মানবসম্পদে রূপান্তরিত করতে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা রাখে। সামগ্রিক আলোচনায় তাই বলা যায়, বাংলাদেশের প্রেক্ষিতে সীমিত সম্পদের যথার্থ ব্যবহার এবং মানুষের সুপ্ত প্রতিভার বিকাশ ঘটিয়ে তাদের স্বাবলম্বী করে তুলতে সমাজকর্মের গুরুত্ব অপরিসীম।"
        }
      ]
    },
    {
      "number": "3",
      "uddipok": "যে কোনো বৃত্তিকে পেশা হিসেবে স্বীকৃতি প্রদানের অন্যতম মানদণ্ড হলো পেশাগত সংগঠন প্রতিষ্ঠা। তাই 'নবারুণ' নামে একটি পেশাগত সংগঠন ১৯৫৫ খ্রিষ্টাব্দে আমেরিকায় প্রতিষ্ঠিত হয়। এ সংগঠনটিই পরবর্তী পর্যায়ে সমাজকর্ম পেশার উন্নয়নে ব্যাপকভাবে কাজ করে এবং ১৯৯৫ সালে 'Encyclopedica of Social Work ও Dictonary of Social Work' গ্রন্থ দুটি রচনা করে।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "4",
      "uddipok": "অষ্টাদশ শতাব্দীর শেষার্ধ থেকে উনবিংশ শতাব্দীর প্রথমার্ধ পর্যন্ত ইংল্যান্ড তথা সমগ্র ইউরোপজুড়ে উৎপাদন ব্যবস্থায় এক যুগান্তকারী পরিবর্তন ঘটে। তৎকালীন সময়ে কৃষকরা কৃষিকাজে লাঙল-বলদের পরিবর্তে ট্রাক্টর ব্যবহার শুরু করে। অনেকে কৃষিকাজ ছেড়ে শহরাঞ্চলে শিল্পকারখানায় কাজ নেয়। ফলে বেকারত্ব, পারিবারিক বিশৃঙ্খলা, পেশাগত দুর্ঘটনা ও কুটির শিল্পের বিলুপ্তিসহ বহু জটিল সমস্যা সৃষ্টি হয়। অর্থাৎ 'যুগান্তকারী পরিবর্তনটি অবিমিশ্র আশীবাদ নয়'-বলে চিহ্নিত হতে লাগলো।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "5",
      "uddipok": "মিসেস শায়লা বেগম একজন ডাক্তার। তিনি চিকিৎসা শাস্ত্রে দেশ-বিদেশ থেকে উচ্চতর ডিগ্রি নিয়েছেন ও বিভিন্ন প্রশিক্ষণ নিয়ে মেডিকেল সনদ লাভ করেছেন। তিনি চিকিৎসা সংগঠনেরও একজন সদস্য। অন্যদিকে তার প্রতিবেশী রহিম মিয়া লেখাপড়া তেমন জানে না। সে রিকশা চালিয়ে কোন রকমে দিন আনে দিন খায়।",
      "tag": "DCC 24,BMARPC 24",
      "sub_questions": [
        {
          "label": "ক",
          "question": "",
          "explanation": "ধর্মগোলা একটি সম্মিলিত খাদ্যশস্য সংরক্ষণ পদ্ধতি।"
        },
        {
          "label": "খ",
          "question": "",
          "explanation": "সমাজকর্ম পেশার দুটি মূল্যবোধ হলো ব্যক্তির মূল্য ও মর্যাদার স্বীকৃতি এবং আত্মনিয়ন্ত্রণ অধিকার। সমাজকর্ম ব্যক্তির মূল্য ও মর্যাদার স্বীকৃতি দেয়। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার মধ্যকার সুপ্ত প্রতিভার বিকাশ ঘটে। আবার আত্মনিয়ন্ত্রণ অধিকার সমাজকর্মের আরেকটি মূল্যবোধ। আত্মনিয়ন্ত্রণ অধিকার বলতে সাহায্যাথীর কোনো বিষয়ে সিদ্ধান্ত গ্রহণের অধিকারকে বোঝায়। এ মূল্যবোধ ব্যক্তিকে আত্মনির্ভরশীল করে গড়ে তুলতে সহায়তা করে।"
        },
        {
          "label": "গ",
          "question": "",
          "explanation": "পেশার বৈশিষ্ট্যের আলোকে মিসেস শায়লা বেগমের জীবিকা নির্বাহের উপায়টিকে পেশা বলা যায়। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে ডাক্তারি একটি পেশা। উদ্দীপকে দেখা যায়, মিসেস শায়লা বেগম উচ্চ মাধ্যমিক পাস করে মেডিকেল কলেজে ভর্তি হন। সেখানে তিনি দীর্ঘ সময়ব্যাপী ধারাবাহিক পড়াশোনার মাধ্যমে ডাক্তার হয়েছেন। ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে তিনি ডাক্তার হিসেবে প্রতিষ্ঠিত হয়েছেন। ডাক্তারি পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক স্বীকৃতি এবং এটি জনকল্যাণমুখী হয়ে থাকে। সুতরাং পেশার সার্বিক দিক বিবেচনায়, মিসেস শায়লার জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "",
          "explanation": "মিসেস শায়লা ও রহিমের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিত। এ দুয়ের মধ্যে কিছু বৈসাদৃশ্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। রহিমের কাজের জন্য তাকে কোনো তাত্ত্বিক জ্ঞান অর্জন করতে হয়নি। কিন্তু একজন ডাক্তার হওয়ার জন্য মিসেস শায়লা বেগমকে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ কৃষি কাজের জন্য রহিম মিয়াকে আলাদাভাবে কোনো প্রশিক্ষণ নিতে হয়নি। আবার মিসেস শায়লার পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। তার কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে কৃষিকাজ করার জন্য রহিম মিয়াকে সুনির্দিষ্ট মূল্যবোধ, জবাবদিহিতা প্রভৃতি মেনে চলতে হয় না। এক্ষেত্রে সে স্বাধীনভাবে কাজ করতে পারবে। এছাড়া, মিসেস শায়লা বেগমের পেশা সমাজে উচ্চ মর্যাদার এবং এটি জনকল্যাণমূলক। কিন্তু রহিমের কাজটি এরকম নয়। তাই আলোচনার শেষে বলা যায়, মিসেস শায়লা বেগম ও রহিম মিয়ার কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "6",
      "uddipok": "সমাজে বসবাসরত দরিদ্র, বৃদ্ধ, অসুস্থ, বিধবা, এতিম ও ভূমিহীনদের সহায়তার জন্য সরকার ত্রাণ কার্যক্রম, বয়স্ক ভাতা, বিধবা ভাতা, বিনামূল্যে চিকিৎসা, এতিমখানা, গুচ্ছগ্রাম ও আশ্রয়ণ প্রকল্প গ্রহণ করেছে। এছাড়াও গ্রামীণ বেকার ও অর্ধ বেকার মানুষদের জন্য কাবিখা কাবিটা ও জরুরি কর্মসংস্থান কর্মসূচি হাতে নিয়ে সরকার সকল শ্রেণির অধিকার সংরক্ষণে কাজ করছে।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "উদ্দীপকটি সামাজিক নিরাপত্তার কোন কর্মসূচিকে নির্দেশ করছে? ব্যাখ্যা করো।",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "7",
      "uddipok": "এটি এমন একটি প্রতিষ্ঠান যা সরকারি ও বেসরকারি উদ্যোগে পরিচালিত হয়। তা রাস্তার দুই পাশে নির্মাণ করা হতো। ক্লান্ত পথিক, পীর, ফকির, দরবেশ, আউলিয়া, মুসাফির ও পর্যটকদের বিনামূল্যে নিরাপদ বিশ্রাম, খাদ্য, পানীয় সরবরাহ, রাত্রিযাপন এবং চিকিৎসা সেবা প্রদান করা হতো। বর্তমানে এই প্রতিষ্ঠানের পরিবর্তনে আবাসিক হোটেল, অবকাশ কেন্দ্র, ডাক বাংলা ইত্যাদির মাধ্যমে পথিকদের সেবা দেওয়া হয়।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": "ইসলামী শরিয়তের পরিভাষায়, আল্লাহর সান্নিধ্য লাভের জন্য নিঃস্বার্থভাবে কোন কিছু দান করাকে ওয়াকফ বলে।"
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "8",
      "uddipok": "জনাব 'জ' আর্থিকভাবে সচ্ছল একজন ব্যক্তি। তার দুই ছেলেমেয়ে তাদের সবাই বিদেশে চাকরিরত। ছেলেমেয়েদের অনুরোধে তিনি বিদেশে যেতে রাজি হলেন। যাওয়ার পূর্বে তিনি তার সম্পদের বিশাল অংশ স্কুল, কলেজ, এতিমখানা, মাদ্রাসা ও আত্মীয় স্বজনের মাঝে স্থায়ীভাবে দান করে যান। তার ওই দানের সুবাদে অনেক অসহায় ছেলেমেয়ে দেশের সম্পদ হয়ে ওঠে, ধর্মীয় কাজের ব্যবহার হয় তার সম্পদ।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "দেবোত্তর বলতে কী বোঝায়?",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "9",
      "uddipok": "পেশাদার সমাজকর্ম সায়েম দলীয় সমস্যা সমাধানে যে প্রক্রিয়া অনুসরণ করেন তার কতগুলো ধাপ বা পর্যায় রয়েছে। সমাজকর্মী সায়েম দলীয় সমস্যার সমাধানে সক্ষমকারী, উপদেষ্টা, শিক্ষক, নেতা, সমন্বয়কারী, তত্ত্ববধায়কের ভূমিকা পালন করে দলীয় সদস্যদের বিভিন্ন সেবা প্রদানের মাধ্যমে দলের সামগ্রিক উন্নয়নে সহায়তা করেন।",
      "tag": "BMARPC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "10",
      "uddipok": "মি. বার্কার একজন সমাজকর্মী। তিনি তাঁর কাছে আগত সাহায্যপ্রার্থীদের কখনও রেস্টুরেন্টে, কখনও তাঁর বাড়িতে, কখনও বাজারে সাক্ষাত করতে বলেন। এতে সাহায্যপ্রার্থীরা বিরক্ত হয়ে সাক্ষাৎ করতে আসে না।",
      "tag": "DB, CB, DIN.B, CTG.B, SB, JB 17,BMARPC 24",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি তিনটি, যথা- ১. সমাজকর্ম প্রশাসন, ২. সামাজিক কার্যক্রম, ৩. সমাজকর্ম গবেষণা।"
        },
        {
          "label": "খ",
          "question": "পেশাদার প্রতিনিধি বলতে কী বোঝায়?",
          "explanation": "পেশাদার প্রতিনিধি বলতে ব্যক্তি সমাজকর্মীকে বোঝানো হয়। পেশাদার প্রতিনিধি ব্যক্তি সমাজকর্মের একটি গুরুত্বপূর্ণ উপাদান। তিনি সমাজকর্মের জ্ঞান, অভিজ্ঞতা ও দক্ষতাসম্পন্ন এমন একজন ব্যক্তি যাকে সাহায্যকারী প্রতিষ্ঠান সেবাদানের জন্য নিয়োগ দেয়। ব্যক্তি সমাজকর্মে সমস্যা সমাধান প্রক্রিয়ার সফলতা মূলত পেশাদার প্রতিনিধির দক্ষতা ও অভিজ্ঞতার ওপরই নির্ভর করে।"
        },
        {
          "label": "গ",
          "question": "মি. বার্কারের মধ্যে ব্যক্তি সমাজকর্মের কোন উপাদানের অভাব রয়েছে? ব্যাখ্যা করো।",
          "explanation": "ব্যক্তি সমাজকর্মের অন্যতম গুরত্বপূর্ণ উপাদান স্থান এবং উদ্দীপকে মি. বার্কারের কাজে এ উপাদানের অভাব রয়েছে। স্থান বলতে এক ধরনের সংস্থা বা প্রতিষ্ঠানকে বোঝায়। সেখানে সমাজকর্মীরা সাহায্যার্থীকে তার সমস্যা মোকাবিলায় প্রয়োজনীয় বস্তুগত ও অবস্তুগত সাহায্য করেন। প্রকৃতপক্ষে যেকোনো সংগঠিত ও পেশাভিত্তিক কাজের জন্যই প্রতিষ্ঠানের প্রয়োজনীয়তা আছে। উদ্দীপকের ঘটনায় ব্যক্তি সমাজকর্মের এ উপাদানটির অভাব লক্ষণীয়। উদ্দীপকের মি. বার্কার একজন পেশাদার সমাজকর্মী হলেও তিনি পেশাদারিত্বের পরিচয় দিতে ব্যর্থ হয়েছেন। তিনি কোনো প্রাতিষ্ঠানিক কাঠামোর মধ্যে থেকে সেবা কার্যক্রম পরিচালনা করতে পারেননি। দেখা যায়, মি. বার্কার তার কাছে আসা সাহায্যার্থীদের একেক সময় একেক জায়গায় সাক্ষাৎ করতে বলেন। স্বাভাবিকভাবেই সাহায্যার্থীরা এতে তার ওপর বিরক্ত হয়। মি. বার্কারের উচিত ছিল, একটি প্রাতিষ্ঠানিক কাঠামোর মধ্যে থেকে অর্থাৎ কোনো একটি প্রতিষ্ঠানের মাধ্যমে সুনির্দিষ্ট স্থানে সাহায্যার্থীদের সাথে যোগাযোগ রক্ষা করা। কারণ ব্যক্তি সমাজকর্মে স্থান বা প্রতিষ্ঠান অত্যন্ত গুরুত্বপূর্ণ একটি উপাদান। এর মাধ্যমে সমাজকর্মের গোপনীয়তার নীতি রক্ষিত হয় এবং সমাজকর্মী ও সেবাগ্রহীতাদের মধ্যে পেশাদার সম্পর্ক গড়ে ওঠে। তাই বলা যায় মি. বার্কার ব্যক্তি সমাজকর্মের স্থান বা প্রতিষ্ঠান উপাদানটির ধারাবাহিকতা রক্ষা করেননি।"
        },
        {
          "label": "ঘ",
          "question": "উদ্দীপকের মি. বার্কারের মধ্যে ভূমিকা পেশাগত সম্পর্ক স্থাপনের সহায়ক নয়- বিশ্লেষণ করো।",
          "explanation": "একজন সমাজকর্মী হিসেবে উদ্দীপকের মি. বার্কার পেশাদারিত্ব রক্ষা না করায় তার ভূমিকা পেশাগত সম্পর্ক (Rapport) স্থাপনে সহায়ক নয়। ব্যক্তি সমাজকর্ম পদ্ধতির কেন্দ্রেই থাকে ব্যক্তির সমস্যার সমাধানের বিষয়টি। আর এই সমস্যা সমাধান প্রক্রিয়ার অন্যতম গুরুত্বপূর্ণ কৌশল হলো র‍্যাপো বা পেশাগত সম্পর্ক। এখানে সমাজকর্মী একজন পেশাদার বান্ধি হিসেবে তার আচরণের মাধ্যমে সাহায্যাথীর আস্থাভাজন হয়ে ওঠেন। উদ্দীপকের ঘটনায় দেখা যায়, মি. বার্কার একজন পেশাদার সমাজকর্মী হিসেবে সাহায্যার্থীদের আস্থা বা বিশ্বাস অর্জনে ব্যর্থ হয়েছেন। সাহায্যার্থীর সাথে পেশাগত সম্পর্ক স্থাপনের জন্য ফলপ্রসূ সাক্ষাৎকার (Interview) অত্যন্ত প্রয়োজনীয়। অথচ মি. বার্কার তার কাছে আসা সাহায্যার্থীদের বিভিন্ন সময় বিভিন্ন স্থানে দেখা করতে বলেন। ফলে সেবা নিতে আসা ব্যক্তিদের সাথে তার সাক্ষাৎকার ফলপ্রসূ হয় না। এক্ষেত্রে মি. বার্কারের কর্মকান্ডে সাহায্যাথীরা বিরক্ত এবং তারা তার ওপর আস্থা রাখতে পারছে না। কিন্তু তিনি যদি এ ব্যাপারে আন্তরিক হতেন এবং সাহায্যার্থীদের সাথে সাক্ষাৎকারের ক্ষেত্রে পেশাদারিত্ব বজায় রাখতেন তাহলে এ ধরনের সমস্যার সৃষ্টি হতো না। সাহায্যার্থীদের সাথে সফল পেশাগত সম্পর্ক স্থাপনের মাধ্যমে সমস্যা সমাধানে কাজ করতে পারতেন তিনি। সার্বিক আলোচনার ভিত্তিতে বলা যায়, সাহায্যার্থীদের সাথে পেশাগত সম্পর্ক স্থাপনে মি. বার্কারকে আরও আন্তরিক হতে হবে। দায়িত্ব পালনে তাকে পেশাদার মনোভাব লালন করতে হবে।"
        }
      ]
    },
    {
      "number": "11",
      "uddipok": "কাশেম সাহেব তার মাদকাসক্ত ছেলের সংশোধনের জন্য একটি নিয়াময় কেন্দ্রে নিয়ে গেলেন। এখানে কর্মরত সমাজকর্মী সমাজকর্মের মৌলিক পদ্ধতির একটি প্রক্রিয়া অনুসরণ করে মাদকাসক্ত ছেলেটির সমস্যা সমাধানে চেষ্টা করেন।",
      "tag": "BMARPC 24",
      "sub_questions": [
        {
          "label": "ক",
          "question": "\"Introduction to Social Work\" গ্রন্থটির রচয়িতা কে?",
          "explanation": "\"Introduction to Social Work\" গ্রন্থের রচয়িতা হলেন ওয়াল্টার এ ফ্রিডল্যান্ডার (Walter A. Friedlander)।"
        },
        {
          "label": "খ",
          "question": "সমাজকর্ম প্রশাসন বলতে কী বোঝ?",
          "explanation": "সমাজকর্ম প্রশাসন (Social Work Administration) হলো সমাজকর্মের একটি সমাজকর্ম পদ্ধতি, যার মাধ্যমে কোনো সামাজিক প্রতিষ্ঠানের নীতি ও কর্মসূচিকে বাস্তবে রূপ দিয়ে জনগণের কাছে কার্যকরভাবে সেবা পৌঁছে দেওয়া হয়। সহজ কথায়, এটি হলো সামাজিক নীতিকে সেবায় (Services) পরিণত করার একটি ব্যবস্থাপনা প্রক্রিয়া।"
        },
        {
          "label": "গ",
          "question": "উদ্দীপকে সমাজকর্মের কোন মৌলিক পদ্ধতির ইঙ্গিত রয়েছে? ব্যাখ্যা করো।",
          "explanation": "উদ্দীপকে সমাজকর্মের ব্যক্তি সমাজকর্ম (Social Casework) নামক মৌলিক পদ্ধতির ইঙ্গিত রয়েছে। ব্যাখ্যা ব্যক্তি সমাজকর্ম হলো সমাজকর্মের সেই মৌলিক পদ্ধতি যেখানে একজন পেশাদার সমাজকর্মী কোনো সমস্যাগ্রস্ত ব্যক্তিকে (Client) এককভাবে সাহায্য করেন, যেন সে তার ব্যক্তিগত ও সামাজিক সমস্যা মোকাবেলা করে পুনরায় স্বাভাবিক জীবনে ফিরে আসতে পারে। উদ্দীপকের সাথে এই পদ্ধতির সম্পর্ক নিচে তুলে ধরা হলো: একক সমস্যা সমাধান: উদ্দীপকে কাশেম সাহেবের মাদকাসক্ত ছেলের সমস্যাটি একটি ব্যক্তিগত বা মনো-সামাজিক সমস্যা। ব্যক্তি সমাজকর্ম পদ্ধতি именно এ ধরনের ব্যক্তিগত সমস্যা সমাধানে প্রয়োগ করা হয়। পেশাদারী সম্পর্ক: নিরাময় কেন্দ্রে কর্মরত সমাজকর্মী ছেলেটির সমস্যা সমাধানে একটি পেশাদারী প্রক্রিয়ার সাহায্য নিচ্ছেন। ব্যক্তি সমাজকর্মে একজন প্রশিক্ষিত সমাজকর্মী ও সাহায্যার্থী বা ক্লায়েন্টের মধ্যে একটি পেশাদারী সম্পর্ক (Professional Relationship) গড়ে তোলা হয়। মনো-সামাজিক বিশ্লেষণ ও সমাধান: সমাজকর্মী ছেলেটির মাদকাসক্তির পেছনের মনস্তাত্ত্বিক, পারিবারিক ও সামাজিক কারণগুলো (যেমন: হতাশা, সঙ্গদোষ, পারিবারিক কলহ) নির্ণয় করবেন এবং সেই অনুযায়ী তাকে কাউন্সেলিং, মোটিভেশন এবং প্রয়োজনীয় নির্দেশনা দিয়ে সুস্থ জীবনে ফিরিয়ে আনার চেষ্টা করবেন। সুতরাং, একজন মাদকাসক্ত ব্যক্তির ব্যক্তিগত সমস্যা সমাধানে সমাজকর্মীর একক প্রচেষ্টাটিই হলো ব্যক্তি সমাজকর্ম পদ্ধতির সুস্পষ্ট প্রয়োগ।"
        },
        {
          "label": "ঘ",
          "question": "উদ্দীপকে ইঙ্গিতকৃত পদ্ধতিটি মাদকাসক্ত ছেলেটির সমস্যা সমাধানের ভূমিকা রাখতে পারে? ব্যাখ্যা করো।",
          "explanation": "হ্যাঁ, উদ্দীপকে ইঙ্গিতকৃত ব্যক্তি সমাজকর্ম (Social Casework) পদ্ধতিটি মাদকাসক্ত ছেলেটির সমস্যা সমাধানে অত্যন্ত গুরুত্বপূর্ণ ও কার্যকর ভূমিকা রাখতে পারে। ব্যাখ্যা ব্যক্তি সমাজকর্ম শুধু সমস্যার লক্ষণ নিয়ে কাজ করে না, বরং সমস্যার পেছনের মূল কারণগুলো চিহ্নিত করে একটি বিজ্ঞানভিত্তিক ও সমন্বিত সমাধানের চেষ্টা করে। নিচে এর ভূমিকা ব্যাখ্যা করা হলো: ১. সহায়ক সম্পর্ক স্থাপন (Building Rapport) সমাজকর্মী প্রথমেই ছেলেটির সাথে একটি আস্থা ও বিশ্বাসের সম্পর্ক তৈরি করবেন। এই পেশাগত সম্পর্ক ছেলেটিকে তার আসক্তির কারণ, ভেতরের কষ্ট ও হতাশার কথা মন খুলে বলতে উৎসাহিত করবে, যা সমাধানের প্রথম ধাপ। ২. মনো-সামাজিক অনুসন্ধান (Psycho-social Study) সমাজকর্মী ছেলেটির ব্যক্তিগত, পারিবারিক, সামাজিক ও মনস্তাত্ত্বিক অবস্থা সম্পর্কে বিস্তারিত তথ্য সংগ্রহ করবেন। যেমন: কেন সে মাদকাসক্ত হলো? (হতাশা, সঙ্গদোষ, পারিবারিক অশান্তি, কৌতূহল?) তার পারিবারিক সম্পর্ক কেমন? তার মানসিক অবস্থা (বিষণ্ণতা, উদ্বেগ) কী রকম? ৩. সমস্যা নির্ণয় ও পরিকল্পনা (Diagnosis and Planning) সংগৃহীত তথ্যের ওপর ভিত্তি করে সমাজকর্মী সমস্যার মূল কারণগুলো নির্ণয় করবেন। এরপর ছেলেটির সক্ষমতা ও পারিপার্শ্বিক অবস্থাকে বিবেচনা করে একটি সুনির্দিষ্ট চিকিৎসা পরিকল্পনা (Treatment Plan) তৈরি করবেন। ৪. চিকিৎসা বা হস্তক্ষেপ (Treatment/Intervention) পরিকল্পনা অনুযায়ী সমাজকর্মী বিভিন্ন কৌশল প্রয়োগ করবেন: কাউন্সেলিং: তাকে নিয়মিত কাউন্সেলিংয়ের মাধ্যমে মাদকের কুফল সম্পর্কে সচেতন করা এবং মানসিকভাবে শক্তিশালী করে তোলা। মোটিভেশন: মাদকমুক্ত জীবনযাপনের জন্য তাকে অনুপ্রাণিত করা। পারিবারিক সহায়তা: তার পরিবারের সদস্যদের সাথে কাজ করা, যাতে তারা তাকে সঠিকভাবে সমর্থন দিতে পারে এবং পারিবারিক পরিবেশ উন্নত হয়। সম্পদের সংযোগ: প্রয়োজনে তাকে অন্যান্য বিশেষজ্ঞ (যেমন: ডাক্তার, মনোবিজ্ঞানী) বা সহায়তাকারী দলের (Support Group) সাথে সংযোগ করিয়ে দেওয়া। ৫. পুনর্বাসন ও অনুসরণ (Rehabilitation and Follow-up) নিরাময় কেন্দ্র থেকে ফেরার পরও সমাজকর্মী নিয়মিত ছেলেটির খোঁজখবর (Follow-up) রাখবেন, যাতে সে আবার মাদকের দিকে ঝুঁকে না পড়ে। প্রয়োজনে তাকে পড়াশোনা বা কোনো বৃত্তিমূলক কাজে যুক্ত করে সামাজিকভাবে পুনর্বাসিত হতে সহায়তা করবেন। সুতরাং, ব্যক্তি সমাজকর্ম পদ্ধতিটি একটি বিচ্ছিন্ন বা সাময়িক সমাধান না দিয়ে, একটি সামগ্রিক ও দীর্ঘমেয়াদী প্রক্রিয়ার মাধ্যমে মাদকাসক্ত ছেলেটিকে স্বাভাবিক ও সুস্থ জীবনে ফিরিয়ে আনতে কার্যকর ভূমিকা পালন করে।"
        }
      ]
    }
  ]
}