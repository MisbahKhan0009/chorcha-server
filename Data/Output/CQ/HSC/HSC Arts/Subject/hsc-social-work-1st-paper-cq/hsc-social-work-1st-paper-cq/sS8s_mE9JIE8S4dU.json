{
  "title": "ঢাকা, ময়মনসিংহ, কুমিল্লা, দিনাজপুর, চট্টগ্রাম, সিলেট, যশোর ২০২২",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "DB, MB, CB, DIN.B, CTG.B, SB, JB 22,DCC 24,ISCM 24",
      "sub_questions": [
        {
          "label": "ক",
          "question": "",
          "explanation": "সমাজকর্মের উদ্ভব ঘটে ইংল্যান্ডে।"
        },
        {
          "label": "খ",
          "question": "",
          "explanation": "সামগ্রিক কল্যাণ কথাটির অর্থ হলো- জাতি, ধর্ম, বর্ণ নির্বিশেষে সব মানুষের কল্যাণ সাধন করা। যখন কোনো কার্যক্রম জাতি, ধর্ম, বর্ণ, নারী-পুরুষ, ধনী-দরিদ্র, ছোট-বড়, দুঃস্থ-অসহায় নির্বিশেষে সবার কল্যাণের জন্য পরিচালিত হয় তখন তাকে সামগ্রিক কল্যাণ বলে। সমাজকর্মের অন্যতম লক্ষ্য ও উদ্দেশ্য হলো সমাজের সামগ্রিক কল্যাণ সাধন করা। এজন্য আধুনিক সমাজকর্ম বর্তমান বিশ্বে সব শ্রেণির মানুষের কল্যাণে নিয়োজিত।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের বৈশিষ্ট্যের দিকটি প্রকাশ পেয়েছে। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। সাহায্যকারী পেশা হিসেবে সমাজকর্ম নির্দিষ্ট কতগুলো বৈশিষ্ট্যকে ধারণ করে, যা অন্যান্য পেশা থেকে স্বতন্ত্র। সমাজকর্ম একটি সাহায্যকারী পেশা ও সক্ষমকারী প্রক্রিয়া। এটি সংগঠিত ও পরিকল্পিত উপায়ে সমাজের মানুষের জীবনমানের উন্নয়ন করে। এর কার্যক্রম সর্বজনীন ও নির্দিষ্ট পদ্ধতিনির্ভর। এটি বিশেষ জ্ঞান ও দক্ষতানির্ভর সেবাকর্ম। এটি মূলত ব্যক্তি ও পরিবেশের প্রতিই গুরুত্ব প্রদান করে। উদ্দীপকে সমাজকর্মকে একটি সাহায্যকারী ও সক্ষমকারী পেশা হিসেবে উল্লেখ করা হয়েছে। একইসাথে এটিকে বৈজ্ঞানিক জ্ঞাননির্ভর ও পেশাদার সেবাকর্ম হিসেবে চিহ্নিত করা হয়েছে। উদ্দীপকের এই বিষয়গুলো মূলত সমাজকর্মের 'বৈশিষ্ট্যকেই নির্দেশ করে। সমাজকর্ম সাহায্যকারী পেশা হিসেবে সমাজের মানুষকে সর্বাত্মক সাহায্য করার পাশাপাশি সক্ষম করে তোলে। এক্ষেত্রে সমাজকর্ম বৈজ্ঞানিক জ্ঞানের ভিত্তিতে নির্দিষ্ট পদ্ধতি অনুসরণ করে। এছাড়াও সমাজকর্ম একটি পেশাদার সেবাকর্ম। এটি সেবা প্রদানের ক্ষেত্রে পেশাগত আচরণ মেনে চলে। কাজেই উদ্দীপকের এই বৈশিষ্ট্যগুলোকে সমাজকর্মের মৌলিক বৈশিষ্ট্য হিসেবে চিহ্নিত করা যায়। তাই বলা যায়, উদ্দীপকে সমাজকর্মের বৈশিষ্ট্যের দিকটিই প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে সমাজকর্মের সকল বৈশিষ্ট্য প্রকাশ পায় নাই- মন্তব্যটি যথার্থ। সমাজকর্ম একটি সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। পেশা হিসেবে সমাজকর্ম কতগুলো বৈশিষ্ট্যকে ধারণ করে থাকে। এ সমস্ত বৈশিষ্ট্য সমাজকর্ম পেশাকে স্বাতন্ত্র্য বা বিশিষ্টতা দান করে। উদ্দীপকে সমাজকর্মকে সাহায্যকারী, সক্ষমকারী পেশা ও বৈজ্ঞানিক জ্ঞাননির্ভর পেশাদার সেবাকর্ম হিসেবে উল্লেখ করা হয়েছে। উদ্দীপকের এ বিষয়গুলো সমাজকর্মের কতিপয় বৈশিষ্ট্যকে নির্দেশ করছে। এ বৈশিষ্ট্যগুলো ছাড়াও সমাজকর্মের আরও অনেক বৈশিষ্ট্য রয়েছে। সমাজকর্ম একটি সুসংগঠিত সাহায্যদান প্রক্রিয়া। এর কার্যক্রম সর্বজনীন। এটি সকল শ্রেণি, দল বা সম্প্রদায়ের কল্যাণে বিশ্বাসী। এটি বিজ্ঞানভিত্তিক নির্দিষ্ট পদ্ধতি অনুসরণ করে সকল সমস্যার সুষ্ঠু সমাধান করে। সমাজকর্ম সামগ্রিক কল্যাণ সাধনে নিয়োজিত। এর সেবা বিশেষ জ্ঞান ও দক্ষতানির্ভর। এটি একটি বহুমাত্রিক পেশা। বিস্তৃত সামাজিক পরিবেশে সমাজকর্মীকে গুরুত্বপূর্ণ দায়িত্ব পালন করতে হয়। তাই এটি সমন্বিত সামাজিক বিজ্ঞান হিসেবে পরিচিত। সামাজিক বিজ্ঞানের বিভিন্ন জ্ঞানের সমন্বয়ে এটি আলাদা সমন্বয়ধর্মী সামাজিক বিজ্ঞান হিসেবে গড়ে উঠেছে। সর্বোপরি সমাজকর্ম ব্যক্তি ও পরিবেশের প্রতি গুরুত্বারোপ, নির্দিষ্ট মূল্যবোধ লালন, সম্পদের সদ্ব্যবহার এবং প্রাতিষ্ঠানিক সেবা প্রদান করে থাকে। অতএব, উপরোক্ত বৈশিষ্ট্যগুলোর ভিত্তিতে বলা যায়, উদ্দীপকে সমাজকর্মের সকল বৈশিষ্ট্য প্রকাশ পায় নি।"
        }
      ]
    },
    {
      "number": "2",
      "uddipok": "কোভিড পরবর্তীতে একটি দেশের আর্থ-সামাজিক সমস্যা মোকাবিলার জন্য প্রফেসর আজাহার আলীকে প্রধান করে একটি কমিটি গঠন করা হয়। তিনি অনুসন্ধান করে সমস্যার পাঁচটি কারণ চিহ্নিত করেন এবং এগুলো দূরীকরণের জন্য পাঁচটি সুপারিশ করেন। এর আলোকে সরকার কতিপয় নিরাপত্তামূলক কর্মসূচি গ্রহণ করে, যা দেশের উন্নয়নে সুদূরপ্রসারী ভূমিকা রাখে।",
      "tag": "DB, MB, CB, DIN.B, CTG.B, SB, JB 22,ISCM 24",
      "sub_questions": [
        {
          "label": "ক",
          "question": "",
          "explanation": "১৮৩৪ সালে দরিদ্র আইন সংস্কার করা হয়।"
        },
        {
          "label": "খ",
          "question": "",
          "explanation": "রুগ্ন, বৃদ্ধ, পঙ্গু, দুর্বল, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্রদের অন্তর্ভুক্ত। ১৬০১ খ্রিষ্টাব্দে ইংল্যান্ডে প্রণীত এলিজাবেথীয় দরিদ্র আইনে দরিদ্রদের শ্রেণিবিভাগ করে সাহায্যদানের ব্যবস্থা করা হয়। এ আইন অনুযায়ী যারা অক্ষম দরিদ্র ছিল, তাদেরকে দরিদ্রাগারে রেখে সামর্থ্যানুযায়ী কাজ করতে বাধ্য করা হতো। যদি এসব অক্ষম দরিদ্রকে কোনো গৃহে বা আশ্রয়স্থলে রেখে কম খরচে ভরণপোষণ সম্ভব হতো, সেক্ষেত্রে তাদের চাহিদানুযায়ী খাদ্য, বস্ত্র, জ্বালানি ইত্যাদি বাহ্যিক সাহায্য দেওয়া হতো। মূলত অক্ষম দরিদ্রদের ভরণপোষণের সার্বিক দায়িত্ব সরকার বহন করত।"
        },
        {
          "label": "গ",
          "question": "",
          "explanation": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে বিভারিজ রিপোর্টের সাদৃশ্য রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকে একটি দেশের আর্থ-সামাজিক সমস্যা মোকাবিলার জন্য প্রফেসর বাহাদুর হোসেনকে প্রধান করে একটি কমিটি গঠন করা হয়। তিনি সার্বিক দিক পর্যবেক্ষণ করে রিপোর্ট দেন। এই রিপোর্টে তিনি সমস্যার পাঁচটি কারণ চিহ্নিত করেন। বিভারিজ রিপোর্টেও একইরকম পাঁচটি প্রতিবন্ধকতার কথা উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এসব সমস্যা সমাধানে সুপারিশ প্রদান করেছিলেন। কাজেই দেখা যাচ্ছে, উদ্দীপকে আলোচিত রিপোর্টের সাথে বিভারিজ রিপোর্টের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিভারিজ রিপোর্ট যুক্তরাজ্যের সামাজিক নিরাপত্তা কাঠামো সৃষ্টিতে ও বিশ্বব্যাপী দারিদ্র্য দূরীকরণে অগ্রণী ভূমিকা পালন করে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন- ১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিনা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিনা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। এভাবে বিভারিজ রিপোর্ট বিশ্বব্যাপী দারিদ্র্য দূরীকরণে নতুন পথ সৃষ্টি করে। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনার এবং দারিদ্র্য দূরীকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "জনাব রাবেয়া রাব্বি আইন পেশায় জড়িত। এই পেশায় তাকে বিশেষ শিক্ষা ও প্রশিক্ষণ গ্রহণ করতে হয়েছে। এ পেশার সুশৃঙ্খল জ্ঞান ভান্ডার রয়েছে, এছাড়া বার অ্যাসোসিয়েশন নৈতিক মূল্যবোধের অনুসরণ ও জনকল্যাণমুখীতার কারণে পেশাটি সম্মানজনক অবস্থায় রয়েছে।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "পেশা বলতে বিশেষ কোনো বিষয়ে নির্দিষ্ট জ্ঞান, দক্ষতা ও নৈপুণ্য অর্জনের মাধ্যমে অর্থনৈতিক উদ্দেশ্য অর্জন করাকে বুঝায়।"
        },
        {
          "label": "খ",
          "question": "",
          "explanation": "পেশা ও বৃত্তির মধ্যে সুনির্দিষ্ট কিছু পার্থক্য রয়েছে। এর মধ্যে দুটি হল— ১. প্রতিটি পেশার ক্ষেত্রে নিজস্ব সুসংগঠিত ও প্রাতিষ্ঠানিক জ্ঞানের প্রয়োজন রয়েছে। বৃত্তির জন্য কোন বিশেষ জ্ঞানঅর্জনের আবশ্যকতা নেই। ২. প্রত্যেক পেশাতেই পেশাগত প্রতিষ্ঠান লক্ষ করা যায়। কিন্তু বৃত্তির জন্য কোনো পেশাগত প্রতিষ্ঠানের প্রয়োজনীয়তা নেই।"
        },
        {
          "label": "গ",
          "question": "",
          "explanation": "উদ্দীপকে সমাজকর্ম পেশার বিশেষ জ্ঞান ও প্রশিক্ষণ,পেশাগতসংগঠন,মূল্যবোধ,জনকল্যাণমূখিতা প্রভৃতি বৈশিষ্ট্য রয়েছে। নিচে তার ব্যাখ্যা দেওয়া হল : সমাজকর্ম আধুনিক বিশ্বে একটি স্বীকৃত পেশা। সমাজকর্ম পেশার একমাত্র লক্ষ্য হলো জনকল্যাণ। এ পেশার নির্দিষ্ট কিছু বৈশিষ্ট্য রয়েছে।আর পেশাদার তারাই যারা নিজেদের নির্দিষ্ট বিষয় সম্পর্কে বিশেষভাবে অভিজ্ঞ বলে দাবি করেন এবং সমাজে বিশেষ অবস্থান লাভ করেন। উদ্দীপকে আইন পেশার পেশাগত বৈশিষ্ট্য হিসেবে বিশেষ শিক্ষা ও প্রশিক্ষণ সুশৃঙ্খল জ্ঞান ভান্ডার নৈতিকমূল্যবোধ ও জনকল্যাণমুখী তার উল্লেখ রয়েছে। এগুলা সমাজকর্ম পেশার বৈশিষ্ট্য। সমাজকর্ম পেশার জন্য প্রয়োজন সমাজকর্মের সুশৃঙ্খল জ্ঞান ভান্ডারের। এটি সমাজকর্মে অনুশীলনের ভিত্তি হিসেবে কাজ করে। সমাজকর্ম পেশার বিকাশের জন্য জাতীয় আন্তর্জাতিক পেশাগত সংগঠন রয়েছে। এছাড়া সমাজকর্ম পেশার কতিপয় পেশাগত মূল্যবোধ রয়েছে। এটি জাতি, ধর্ম, বর্ণ, নির্বিশেষে সর্বস্তরে জনগণের কল্যাণ সাধন করে। সুতরাং বলা যায়, উদ্দীপকে সমাজকর্মের কতিপয় বৈশিষ্ট্য উল্লেখ রয়েছে।"
        },
        {
          "label": "ঘ",
          "question": "",
          "explanation": "উদ্দীপকে সমাজকর্ম পেশার সকল বৈশিষ্ট্যের প্রতিফলন গঠনে— নিচে তা মতামত দেয়া হলো : সমাজকর্ম একটি প্রাতিষ্ঠানিক সেবাকর্ম। আধুনিক বিশ্বের সমাজকর্ম একটি স্বীকৃত পেশা। সমাজকর্মের অনেকগুলো পেশসগত বৈশিষ্ট্য রয়েছে। সমাজকর্ম পেশার অন্যতম বৈশিষ্ট্য হচ্ছে পেশাগত সম্পর্ক। উদ্দীপকে সমাজকর্মে বৈশিষ্ট্যগুলো শিক্ষ, সমস্যা  জ্ঞান ভান্ডার, পেশাগত সংগঠন নৈতিক মূল্যবোধ ও জনকল্যাণমুখীতে উল্লেখ রয়েছে।এ বৈশিষ্ট্য গুলো ছাড়াও সমাজকর্মের আরো অনেক বৈশিষ্ট্য রয়েছে। সমাজকর্ম নির্দিষ্টপদ্ধতি নির্ভর পেশা। ব্যক্ত, দল ও সমষ্টির সার্বিক সমস্যা সমাধানের সমাজকর্ম ভিন্ন ভিন্ন পদ্ধতি অবলম্বন করে থাকে। সমাজজীবনে সকল দিককে অন্তর্ভুক্ত করে সেবা প্রদান করে থাকে সমাজকর্ম। সমাজকর্মের রয়েছে পেশাগত দায়িত্ব ও জবাবদিহিতা। উন্নত বিশ্ব সমাজকর্ম পেশার রয়েছে পেশাগত স্বীকৃতি এছাড়া সমাজকর্ম পেশা একটি উপার্জনশীল ভাষা। সুতরাং বলা যায়, উদ্দীপকে উল্লেখি বৈশিষ্ট্যগুলো ছাড়াও সমাজকর্ম আরো অনেক পেশা ও বৈশিষ্ট্য রয়েছে।"
        }
      ]
    },
    {
      "number": "4",
      "uddipok": "",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "পেশার একটি বৈশিষ্ট্য হলো উপার্জনশীলতা।"
        },
        {
          "label": "খ",
          "question": "",
          "explanation": "জনকল্যাণমুখীতা বলতে কোনোকিছুর এমন বৈশিষ্টকে বুঝা দ্বারা জনগণের কল্যাণ সাধিত হয়।  যখন কোন কিছুর দ্বারা মানুষের কল্যাণ সাধিত হয় তখন সেই বিষয়কে জনকল্যাণমুখী বলা হয়। জনকল্যাণমুখীতস সমাজকর্ম পেশার একটি গুরুত্বপূর্ণ বৈশিষ্ট্য। তাই জাতি, ধর্ম, বর্ণ, নির্বিশেষে সব শ্রেণীর মানুষের সামগ্রিক কল্যাণ সাধন করা সমাজকর্ম পেশার অন্যতম লক্ষ্য ও উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের কাঠামোতে সমাজকর্মের নীতিমালা প্রকাশ পেয়েছে। নিম্নে তা ব্যাখ্যা করা হলো :   সুপরিকল্পিত ও সুশৃংখল উপায়ে মানবসেবা প্রদানের একটি পেশাগত প্রক্রিয়া হল সমাজকর্ম। কিছু নীতির ভিত্তিতে সমাজকর্মের অনুশীলন হয়। সমাজ এবং মানুষের প্রয়োজনের পরিপ্রেক্ষিতে এই নীতিমালাগুলো গড়ে উঠেছে। মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালার মধ্য দিয়ে সমাজকর্ম অনুশীলন হয়।   উদ্দীপকে উল্লিখিত কাঠামোটিতে সমাজকর্মের সাথে সম্পর্কিত আত্মনিয়ন্ত্রণ, ব্যক্তির মূল্য ও মর্যাদার প্রতি সম্মান, গোপনীয়তা, আবেগের উদ্দেশ্যমূলক প্রকাশ ইত্যাদি বিষয়ে দেখানো হয়েছে। এগুলো প্রত্যেকটিই সমাজকর্মের অনুশীলনের নীতিমালা।   তাই বলা যায়, উদ্দীপকের কাঠামোতে সমাজকর্মের নীতিমালা প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকের উল্লেখ হয়নি সমাজকর্মের এরকম একটি নীতি হলো সেবাগ্রহীতার কল্যাণ। নিম্নে তা বর্ণনা করা হলো:   সমাজকর্ম অনুশীলনের সময় যে নির্ধারিত উপায়ে সেটি অনুসরণ করা হয় তাকে সমাজকর্ম অনুশীলনের পদ্ধতি বলে। সমাজকর্মে অনুশীলনে মানব মর্যাদা ও মূল্যের প্রতি সম্মান প্রদর্শন, সেবা গ্রহীতার কল্যাণ, গোপনীয়তা, আত্মনিয়ন্ত্রণ, আবেগ অনুভূতির উদ্দেশ্যমূলক প্রকাশ ব্যাক্তিস্বাতন্ত্রীকরণ ইত্যাদি নীতিমালা ব্যবহার করা হয়।  সমাজকর্মীদের পেশাগত দায়িত্বের প্রধান লক্ষ্য হচ্ছে সেবা গ্রহীতার কল্যাণ করা। একজন সমাজকর্মী তার পেশাগত দক্ষতা ও যোগ্যতা প্রদর্শনের মধ্য দিয়ে সমাজ সমস্যাগস্থ ব্যক্তিকে সেবা দেন। একজন সমাজকর্মীকে তার সেবা গ্রহীতার স্বার্থ ও কল্যাণের প্রতি সবসময় সচেতন থাকতে হয়। একজন সমাজকর্মী সেবা প্রদানের বিষয়ে সিদ্ধান্তের মাপকাঠি হল সেবা গ্রহীতার কল্যাণ। সমস্যাগ্রস্থ ব্যক্তির সাথে সমাজকর্মীর পেশাগত সম্পর্ক যেন সে নিজের স্বার্থে ব্যবহার করতে না পারে এই নীতিতে তার ক্ষতি গুরুত্ব দেওয়া হয়েছে।"
        }
      ]
    },
    {
      "number": "5",
      "uddipok": "বিনোদ রায় একজন সচেতন ব্যক্তি। সমাজে তিনি দয়া সাগর নামে পরিচিত। তিনি সমাজের প্রচলিত বিধিকে সমালোচনা করে বিধবা সম্পা রায় কে তার ছেলের সাথে বিয়ে দেন।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "সতীদাহ নিরোধ আইন ১৮২৯ সালে পাশ হয়।"
        },
        {
          "label": "খ",
          "question": "",
          "explanation": "রাজা রামমোহন রায় সতীদাহ প্রথা বিলোপ সাধনের জন্য বিখ্যাত। সতীদাহ একটি নিষ্ঠুর ও অমানবিক প্রথা। তৎকালীন হিন্দু সমাজের স্বামীর মৃত্যু হলে নরক বাসের ভয় দেখিয়ে বিধবা পত্নীকে জোর করে স্বামীর চিতায় জীবন্ত দাহ করা হতো, যা সতীদাহ প্রথা নামে পরিচিত। রাজা রামমোহন রায় এ প্রথার বিরুদ্ধে সামাজিক আন্দোলন গড়ে তোলে। তার একান্ত প্রচেষ্টায়  ১৮২৯ সালের ৪ ডিসেম্বর লর্ড উইলিয়াম বেন্টিংক সতীদাহ প্রথা বিলোপ আইন পাস করেন। এজন্য রাজা রামমোহন রায় ইতিহাসে বিখ্যাত।"
        },
        {
          "label": "গ",
          "question": "",
          "explanation": "উদ্দীপকের সাথে হিন্দু বিধবা বিবাহ সমাজ সংস্কার আন্দোলনের মিল রয়েছে। নিম্নে তা ব্যাখ্যা করা হল:   তৎকালীন হিন্দু সমাজে বিধবা মহিলাদের দ্বিতীয় বিবাহের নিয়ম ছিল না। একই সাথে সতীদাহ প্রথা ও বন্ধ হয়ে যাওয়ায় হিন্দু বিধবা মহিলাদের সংখ্যা দিন দিন বেড়ে যাচ্ছিল। কেননা তৎকালীন সময়ে বাল্যবিবাহের প্রচলন ছিল। বাল্যবিবাহের কারণে মহিলারা অল্প বয়সে স্বামী হারিয়ে বিধবা হতেন। ফলে বিধবা মহিলারা অত্যন্ত কষ্টে দিনাতিপাত করতেন। বিধবাদের এই করুণ অবস্থা দেখে ঈশ্বরচন্দ্র বিদ্যাসাগর বিধবা বিবাহ চালু করার জন্য আন্দোলন গড়ে তোলেন। পরবর্তীতে ১৮৫৬ সালে বিধবা বিবাহ আইন প্রণয়ন হয়। ঈশ্বরচন্দ্র বিদ্যাসাগর নিজে ও তার ছেলের সাথে একজন বিধবার বিয়ে দিয়ে দৃষ্টান্ত স্থাপন করেন।   উদ্দীপকে বিনোদ রায় একজন সচেতন ব্যক্তি। তার সমাজে বিধবা বিবাহ নিয়ে প্রচলিত বিধিকে তিনি সমালোচনা করেন। তাই তিনি তার ছেলেকে একজন বিধবার সাথে বিয়ে দেন। যা সমাজের জন্য একটি দৃষ্টান্ত। তাই বলা যায়, ঈশ্বরচন্দ্র বিদ্যাসাগরের মতো বিনোদ রায় ও নিজের ছেলেকে একজন বিধবার সাথে বিয়ে দেওয়ার মাধ্যমে সমাজের প্রচলিত বিধির বিরুদ্ধে আন্দোলন করার কারণে উদ্দীপকের সাথে হিন্দু বিধবা বিবাহ সমাজ সংস্কার আন্দোলনের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত আন্দোলনটি হচ্ছে হিন্দু বিধবা বিবাহ আন্দোলন। নিম্নে এই আন্দোলনের গুরুত্ব আলোচনা করা হলো :   বাল্যবিবাহের প্রথা থাকার কারণে মেয়েদের অনেক বয়স্ক লোকের সাথে বিবাহ হত, যার ফলে তারা অল্প বয়সে বিধবা হয়ে যেত। এরই পরিপ্রেক্ষিতে তৎকালীন হিন্দু সমাজে অনেক বেশি বিধবার সংখ্যা বেড়ে যায়। কিন্তু হিন্দু সমাজে বিধবা বিবাহের প্রচলন না থাকায় তখন তারা পিতা বা ভাইদের সাথে বা শ্বশুরবাড়িতে শত কষ্টের মাঝেও বাধ্য হয়ে জীবন যাপন করতে হতো। এছাড়াও বিভিন্ন সময় জীবিকা অজৈবিক চাহিদার তাগিদে তারা বিভিন্ন অসামাজিক কর্মকান্ডে লিপ্ত হয়ে পড়তো।   বিধবা বিবাহ আইন চালুর পর থেকে তারা এই দুর্দশা থেকে মুক্তি পায়। তখন তাদের আর বাধ্য হয়ে বাবার বাড়িতে কিংবা শ্বশুরবাড়িতে দূর্দশা কষ্ট জীবন কাটাতে হতো না। এতে করে তাদের সামাজিক ও আর্থিক নিরাপত্তা নিশ্চিত হয়। এছাড়াও স্বাভাবিক ও সামাজিক জীবন যাপনের সুযোগ নতুন করে সৃষ্টি হতো। অর্থাৎ বিধবা বিবাহ আইন-চালুর পর থেকে হিন্দু বিধবা নারীদের জীবনে পরিবর্তনের সূত্রপাত ঘটে। তাই বলা যায়, তৎকালীন হিন্দু সমাজে বিধবা বিবাহ আন্দোলনের গুরুত্ব অনেক।"
        }
      ]
    },
    {
      "number": "6",
      "uddipok": "সিফাত শৈশবেই মা-বাবাকে হারিয়েছে। জগতে আপন বলতে কেউ নেই। ১৬ বছর পর্যন্ত একটি প্রতিষ্ঠান তাকে আশ্রয় দিয়ে তার ভরণপোষণ ও শিক্ষার ব্যবস্থা করে। এখানে বসবাস করেই সে বৃত্তিমূলক প্রশিক্ষণ গ্রহণ করেছে।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "সরাইখানা বলতে সাধারণত বিশ্রামাগারকে বোঝায়।"
        },
        {
          "label": "খ",
          "question": "",
          "explanation": "দেবোত্তর বলতে ধর্মীয় উদ্দেশ্য কোন সম্পত্তি উৎসর্গ করাকে বুঝায়। হিন্দুধর্মের বিধান অনুযায়ী পাপমুক্তি, মোক্ষলাভ, পুণ্যার্জন ও ভগবানের সন্তুষ্টি অর্জনের জন্য দেবতা বা কোন বিগ্রহের নামে ব্যক্তির সম্পত্তি আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়।"
        },
        {
          "label": "গ",
          "question": "উদ্দীপকের সিফাতের কোন ঐতিহ্যগত সমাজকল্যাণ প্রতিষ্ঠানে বেড়ে উঠেছে ? ব্যাখ্যা করো।",
          "explanation": "উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা। নিম্নে তা ব্যাখ্যা করা হলো :   যে সকল শিশুর বাবা-মা উভয়ই মারা যায় অথবা বাবা মায়ের মধ্যে যে কোন একজন মারা যায় তাদেরকে এতিম বলে। যে প্রতিষ্ঠানে এতিম এবং অনাথ শিশুদের শিক্ষা শিক্ষা ও প্রশিক্ষণের ব্যবস্থা করা হয় এবং তাদের ভরণপোষণের দায়িত্ব নেয়া হয় সেটিকে এতিমখানা বলে। সাধারণভাবে শিশুদের পাঁচ বছর বয়স থেকে শুরু করে ১৮ বছর হওয়া পর্যন্ত ভরনপোষন এবং তাদের শিক্ষা গ্রহণের সুযোগ তৈরি করার মধ্য দিয়ে এতিমখানা তাদের দায়িত্ব পালন করেন। সমাজের কল্যাণ সাধনের জন্যই মূলত এতিমখানা এই দায়িত্বটি পালন করে থাকে। এছাড়াও এতিমখানায় ছেলেমেয়েদেরকে পড়াশোনার পাশাপাশি স্বাবলম্বী হওয়ার জন্য বিভিন্ন প্রশিক্ষণ দিয়ে থাকে। যেন তারা ১৮ বছর বয়সের পর এতিমখানা থেকে যাওয়ার পর নিজের দায়িত্ব নিজেই নিতে পারে। এছাড়াও এতিমখানায় শিশুদের ব্যক্তিত্ব ও চরিত্র গঠনে সাহায্য করে। সুরাগরিক হিসেবে গড়ে উঠতে শিক্ষা দেয়।   উদ্দীপকের সিফাত ও একজন এতিম। একটি প্রতিষ্ঠানে তাকে আশ্রয় দেওয়া হয় এবং সেখানে তার ভরণপোষণ ও শিক্ষার দায়িত্ব নেয়া হয়। একই সাথে সে উক্ত প্রতিষ্ঠান থেকে বৃত্তিমূলক প্রশিক্ষণ গ্রহণ করে।   তাই বলা যায়, উদ্দীপকের সিফাত যে ঐতিহ্যগত সমাজকল্যাণ প্রতিষ্ঠানে বেড়ে উঠেছে তা হচ্ছে এতিমখানা।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রতিষ্ঠানটি হচ্ছে এতিমখানা। নিম্নে এতিমখানার গুরুত্ব আলোচনা করা হলো :   সমাজকল্যাণ প্রতিষ্ঠান গুলোর মধ্যে এতিমখানা অন্যতম। যে প্রতিষ্ঠানে পিতৃমাতৃহীন, অনাথ, দুস্থ অপ্রাপ্তবয়স্ক শিশুদের লালন পালন ও শিক্ষা প্রদানের মাধ্যমে গড়ে তোলা হয় তাকে এতিমখানা বলে। এতিমখানার মাধ্যমে একটি অসহায় শিশুর মৌলিক অধিকার নিশ্চিত হয়। একটি শিশু যথাযথভাবে বেড়ে ওঠার সুযোগ পায়। ফলে সে এক দিকে যেমন সুনাগরিক হিসেবে গড়ে উঠতে পারে অন্যদিকে দেশের ও সমাজের জন্য অবদান রাখতে পারে।   এছাড়াও এতিমখানা শিশুদের সাধারণ শিক্ষার পাশাপাশি ধর্মীয় শিক্ষা প্রদান করে থাকে। যা শিশুদের ব্যক্তিত্ব ও চরিত্র গঠনের সাহায্য করে। এছাড়াও তারা শিশুদের সুপ্ত প্রতিভা বিকাশের সহায়তা করে। বিভিন্ন বৃত্তিমূলক শিক্ষার ব্যবস্থা করে। এছাড়াও তাদের পুনর্বাসনেরও ব্যবস্থা করা হয়।   সর্বোপরি বলা যায় এতিমখানা একটি অসহায় শিশুকে দক্ষ জনশক্তি ও শিক্ষিত নাগরিক রূপান্তর করতে অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "ললিতা রায় ও নুরজাহান দানশীল, পরোপকারী হিসেবে পরিচিত। ললিতা রায় পাপ মুক্তির আশায় মন্দির ও অনাথ আশ্রমে সম্পদ দান করেন আর নুরজাহান তার সম্পদের একটি অংশ মসজিদ মাদ্রাসায় দান করেন। এ দানের মাধ্যমে দুজনে মানসিক তৃপ্তিতে আছেন।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "সমাজ সংস্কার কী?",
          "explanation": "সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন।"
        },
        {
          "label": "খ",
          "question": "সামাজিক নিরাপত্তার ধারণা দাও।",
          "explanation": "সামাজিক নিরাপত্তা বলতে সমস্যাগ্রস্ত ব্যক্তির আর্থিক বিপর্যয় কাটিয়ে উঠতে সমাজ তথা রাষ্ট্র প্রদত্ত আয়ের ব্যবস্থাকে বোঝায়। দ্রুত পরিবর্তনশীল ও শিল্পায়িত সমাজ ব্যবস্থা অসুস্থতা, বেকারত্ব, দারিদ্রতা, উপার্জনের অক্ষমতা, পেশাগত দুর্ঘটনা, মানসিক প্রতিবন্ধিতা ও অন্যান্য বিপদাপদের কারণে সমস্যাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা।"
        },
        {
          "label": "গ",
          "question": "উদ্দীপকের ললিতা রায়ের দান সমাজকর্মের সাথে সম্পর্কিত কোন প্রত্যয় কে ইঙ্গিত করে? ব্যাখ্যা কর।",
          "explanation": "উদ্দীপকের ললিতা রায়ের দান সমাজকর্মের সাথে সম্পর্কিত দেবোত্তর প্রত্যয় কে ইঙ্গিত করে। নিম্নে তা ব্যাখ্যা করা হলো:   হিন্দুধর্ম মতে ধর্মীয় উদ্দেশ্যে কোন সম্পত্তি উৎসর্গ করলে তাকে দেবোত্তর সম্পত্তি বলে। দেবোত্তর বলতে ঈশ্বরের বা দেবতার সম্পত্তি বুঝায়। প্রাচীন সমাজ কল্যাণ প্রথাগুলোর মধ্যে দেবোত্তর প্রথা অন্যতম। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানব সেবামূলক কার্যক্রম পরিচালনার জন্য সাধারণত দেবোত্তর প্রথার সম্পত্তি উৎসর্গ করা হয়। এ প্রথা দুই ধরনের আংশিক দেবত্তোরর ও সার্বিক দেবোত্তর।   উদ্দীপকেও ললিতা রায় পাপমুক্তির আশায় দান করেন। তিনি তার সম্পত্তি মন্দির এবং অনাথ আশ্রমে দান করেন। হিন্দু ধর্মের নিয়মানুসারে মন্দির বা অনাথ আশ্রমে দান করাটা দেবোত্তর প্রথার সাথে সঙ্গতিপূর্ণ। যেহেতু উদ্দীপকের ললিতা রায় ধর্মীয় উদ্দেশ্যে মন্দির ও অনাথ আশ্রমে দান করেছেন তাই বলা যায় তার দান দেবোত্তর প্রত্যয় কে ইঙ্গিত করে।"
        },
        {
          "label": "ঘ",
          "question": "ললিতা রায় ও নুরজাহানের দান মানব কল্যাণে অবদান রাখছে - সংশ্লিষ্ট প্রত্যয় এর আলোকে মতামত দাও। ",
          "explanation": "ললিতা রায় ও নুরজাহানের দান মানব কল্যাণে অবদান রাখছে - নিম্নে এ বিষয়ে মতামত তুলে ধরা হলো:   উদ্দীপকের ললিতা রায়ের দান দেবোত্তর প্রত্যয়কে ইঙ্গিত করে এবং নুরজাহানের দান ওয়াকফ কে ইঙ্গিত করে। হিন্দু ধর্ম মতে কোন ব্যক্তির সম্পত্তি মন্দির, ধর্মীয় প্রতিষ্ঠান, আশ্রম বা জনহিত কর্মকান্ডে ব্যয় করা হলে তাকে দেবোত্তর বলে। সাধারণত সৃষ্টিকর্তার সন্তুষ্টি অর্জন, পূর্ণ অর্জন, পাপমোচন এর উদ্দেশ্যে হিন্দু ধর্মাবলম্বীরা দেবোত্তর করে থাকে।   আবার কোন ধর্মীয় বা জনহিতকর কাজে স্থায়ীভাবে মুসলমানরা যে সম্পত্তি দান করে সেটি ওয়াকফ। সাধারণত ওয়াকফকৃত সম্পত্তি দ্বারা বিভিন্ন মসজিদ, মাদ্রাসা, অসহায় ও দরিদ্রদের দান, রাস্তাঘাট সংস্কার ইত্যাদি কাজে ব্যয় করা হয়।   উপরের আলোচনা থেকে আমরা খুব সহজে বুঝতে পারি দেবোত্তর ও ওয়াকফ উভয় ক্ষেত্রেই সাধারণত জনহিতকার কর্মকান্ড হয়ে আসছে। এর ফলে একদিকে যেমন মসজিদ মন্দির ইত্যাদি ক্ষেত্রে ধানের ফলে মানুষ ধর্মচর্চা করতে সহজ হচ্ছে অন্যদিকে আশ্রম এতিমখানা ইত্যাদিতে ধানের ক্ষেত্রে মানুষের শিক্ষা অর্জনের সহায়তা হচ্ছে। এছাড়াও জনহিতকর কাজের মাধ্যমে সকল মানুষেরই সহায়তা হচ্ছে। যেমন রাস্তা সংস্কার বা পুল নির্মাণের মাধ্যমে সমাজের অনেক উপকার হচ্ছে। সর্বোপরি বলা যায়, এক্ষেত্রে মানব কল্যাণই হচ্ছে।  তাই বলা যায়, ললিতা রায় ও নুরজাহানের দান মানব কল্যাণে অবদান রাখছে, উক্তিটি যথার্থ।"
        }
      ]
    },
    {
      "number": "8",
      "uddipok": "সড়ক দুর্ঘটনায় পা হারিয়ে রনি মিয়া সিইপিজেড এলাকায় ভিক্ষাবৃত্তিতে নিয়োজিত। তার পাশে কালু মিয়া সুস্থ ও সামর্থ্যবান হওয়া সত্ত্বেও একই পদ্ধতিতে সাহায্য কামনা করেন। এজন্য তাদের মধ্যে প্রায়ই ঝগড়া হয়। পথচারী হাসিব তাদের অবস্থা থেকে ইংল্যান্ডের ১৬০১ সালের দরিদ্র আইনের কথা স্মরণ করে।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "১৯০৫ সালের দরিদ্র আইন কমিশনের সভাপতি ছিলেন লর্ড জর্জ হ্যামিলটন।"
        },
        {
          "label": "খ",
          "question": "",
          "explanation": "সাধারণত কর্মস্থলে কাজ করার সময় আকস্মিক যেসব দুর্ঘটনা ঘটে সেগুলোই পেশাগত দুর্ঘটনা। শিল্পবিপ্লব পরবর্তী সময়ে শিল্পকারখানাগুলোতে যন্ত্রের ব্যবহার বাড়তে থাকে। এ যান্ত্রিক উৎপাদন ব্যবস্থাপনা শ্রমিকদের বিভিন্ন ধরনের ঝুঁকিপূর্ণ কাজে নিয়োজিত হতে থাকে। এতে পেশাগত দুর্ঘটনা সম্ভাবনা বৃদ্ধি পায়। পেশাগত দুর্ঘটনার কারণে অনেক সময় শ্রমিকদের অকালমৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতা হারিয়ে ফেলে। শিল্প কারখানায় ঘটে যাওয়া এসব আকস্মিক ঘটনায় পেশাগত দুর্ঘটনা হিসেবে চিহ্নিত হয়।"
        },
        {
          "label": "গ",
          "question": "",
          "explanation": "উদ্দীপকে রনি মিয়া ইংল্যান্ডের ১৬০১ সালের দরিদ্র আইনের আলোকে অক্ষম শ্রেণির দরিদ্র। উদ্দীপকের আলোকে তা ব্যাখ্যা করা হল : ১৬০১ সালে ইংল্যান্ডে এলিজাবেথীয় দরিদ্র আইন ছিলো দরিদ্রের কল্যাণমূখী একটি পদক্ষেপ। এ আইন সক্ষম দরিদ অক্ষম দরিদ্র ও নির্ভরশীল বালক বালিকা এ তিন শ্রেণীতে বিভক্ত করা হয়। উদ্দীপকের রনি মিয়া সড়ক দুর্ঘটনায় পা হারিয়ে কোনো কাজ করতে না পারায় এলাকায় ভিক্ষাবৃত্তিতে নিয়োজিত হন। দরিদ্র আইন অনুযায়ী সেই অক্ষম দরিদ্র শ্রেণীর অন্তর্ভুক্ত হিসেবে বিবেচিত হয়। ১৬০১ সালের দরিদ্র আইন অনুযায়ী দরিদ্রদের ভরণপোষণের সার্বিক দায়িত্ব সরকার গ্রহণ করত। আর অক্ষম দরিদ্র বলতে শারিরীকভাবে দুর্বল, অসুস্থতা, বৃদ্ধ,অন্ধ এবং ছোট শিশুসহ বিধবা মা দেরকে বুঝায়। আর রনি মিয়া যেহেতু দুর্ঘটনায় পা হারিয়ে কোন কাজ করতে পারতো না তাই সে অক্ষম শ্রেণীর দরিদ্রসুতরাং বলা যায় যে, উদ্দীপকের আলোচনার প্রেক্ষিতে রনি মিয়া একজন অক্ষম শ্রনির দরিদ্র।।"
        },
        {
          "label": "ঘ",
          "question": "",
          "explanation": "উক্ত আইনে রনি ও কালু মিয়া যথাক্রমে অক্ষম ও সক্ষম শ্রেণির দরিদ্র মানুষ। নিচে তা  বিশ্লেষণ করা হলো : ১৬০১ সালের আইন ছিল দরিদ্রদের কল্যাণ গৃহীত একটি পদক্ষেপ। এ আইনে তিনটি শ্রেণীতে বিভক্ত করা হয়। সবল ও কর্মক্ষম ভিক্ষুদের সক্ষম দারিদ্র বলা হত। আর কাজ করতে অক্ষম, দূর্ব, বৃদ্ধ, অসুস্থ, অন্ধ, বিকাল অঙ্গ এবং ছোট শিশুসহ বিধবাদের অক্ষম দরিদ্র শ্রেণীর অন্তর্ভুক্ত করা হতো। এবং এতিম, পরিত্যক্ত,ও অক্ষম পিতামাতা সন্তানদের নির্ভরশীল বালক বালিকা হিসেবে গণ্য করা হতো। উদ্দীপকে রনি ও কালু মিয়া ১৬০১ সালের দরিদ্র আইন অনুযায়ী যথাক্রমে অক্ষম ও সক্ষম দরিদ্র। দরিদ্র আইনে সক্ষম দরিদ্র ও অক্ষম দরিদ্রদের উন্নয়নের বিভিন্ন ব্যবস্থা গ্রহণ করা হয়। সরকার এদের উন্নয়নে আর্থিকভাবে সামর্থবান ব্যবস্থা গ্রহণ করে। ধনী ব্যক্তিদের উপর তাদের দরিদ্র আত্মীয় স্বজনদের ভরণপোষণের দায়িত্ব অর্পণ করা হয়। এ আইনে সক্ষম দরিদ্রদের জন্য ভিক্ষাবৃত্তি নিষিদ্ধ করা হয়। এই আইনের মাধ্যমে সরকার দরিদ্রদের কাজের সুযোগ করে দেয় এবং পরিবার ও সচ্ছল আত্মীয় স্বজনদের উপর দরিদ্রদের বরণের দায়িত্ব অর্পণ করে। সুতরাং বলা যায় যে, ১৬০১ সালের দরিদ্র আইন ত্রুটিমুক্ত না হলেও দরিদ্রদের উন্নয়নের অগ্রণী ভূমিকা পালন করে।"
        }
      ]
    },
    {
      "number": "9",
      "uddipok": "পারিবারিক সম্মতিতে শাপলা ও জনির বিয়ে হয়। বিয়ের কিছুদিন পর তাদের মধ্যে মনোমালিন্য দেখা যায় যা পরবর্তীতে দাম্পত্য কলহের রূপ নেয়। এই অবস্থায় শাপলা অসহায় হয়ে পড়ে এবং একজন সমাজকর্মীর শরণাপন্ন হয়।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "সমাজকর্মের মৌলিক পদ্ধতি ৩টি।"
        },
        {
          "label": "খ",
          "question": "",
          "explanation": "সমষ্টি উন্নয়ন বলতে সমষ্টির সামাজিক ও অর্থনৈতিক উন্নতির জন্য স্থানীয় জনগণ ও সরকারের যৌথ প্রচেষ্টাকে বোঝায়। সাধারণতভাবে সমষ্টি উন্নয়ন হলো একটি সমষ্টিকে বেছে নেওয়া এবং সেই সমষ্টির আর্থ -সামাজিক ব্যবস্থার উন্নয়ন সাধন করা। অন্যভাবে বলা যায়, স্বল্পোন্নত বা অনুন্নত দেশের জনসাধারণের সামাজিক অর্থনৈতিক উন্নয়নের জন্য সম্মিলিত প্রচেষ্টাই হল সমষ্টি উন্নয়ন।"
        },
        {
          "label": "গ",
          "question": "",
          "explanation": "উদ্দীপকের শাপলার সমস্যার সমাধানে সমাজকর্মের \"ব্যক্তি সমাজকর্ম\" মৌলিক পদ্ধতিটি প্রয়োগ করা যেতে পারে। নিম্নে তা ব্যাখ্যা করা হলো:   সমসাগ্রস্থ ব্যক্তির সুপ্ত প্রতিবাদ দক্ষতা ও ক্ষমতার বিকাশ সাধন করার সমাজকর্মে যে মৌলিক পদ্ধতিটি তাই ব্যক্তি সমাজকর্ম। এই পদ্ধতিতে সমসাগ্রস্থ ব্যক্তিকে এমনভাবে স্বাবলম্বী করে গড়ে তুলতে সহায়তা করে যাতে সে নিজেই নিজের সমস্যার সুষ্ঠু সমাধান করতে পারে। একই সাথে সামাজিক ভূমিকা পালন করতে পারে।   উদ্দীপকের শাপলার সমস্যাটি সমাধানের জন্য ব্যক্তিগত সমাজকর্ম পদ্ধতিটি প্রয়োগ করা যায়। কেননা এটি মূলত পরিবার ও শিশুকল্যাণ নিয়ে কাজ করে। এছাড়াও পারিবারিক কলহ দ্বন্দ্ব ইত্যাদি ক্ষেত্র ব্যক্তি সমাজকর্ম প্রয়োগ করা যায়। উদ্দীপকের শাপলার সমস্যাটি স্পষ্টভাবেই পারিবারিক দ্বন্দ্বকে ইঙ্গিত করছে। তাই এক্ষেত্রে ব্যক্তিগত সমাজকর্ম তাদের সমস্যা সমাধানে গুরুত্বপূর্ণ ভূমিকা রাখতে পারে। এক্ষেত্রে একজন সমাজকর্মী জনি এবং শাপলার সাথে পেশাগত সম্পর্ক সৃষ্টি করে তাদের থেকে প্রয়োজনীয় তথ্য সংগ্রহ করে এবং তাদের সমস্যা নির্ণয় করতে পারে। ফলে পরবর্তীতে সেই আলোকে সমাজকর্মের পদ্ধতি অনুসরণ করে শাপলাকে উক্ত সমস্যার সমাধানে সহায়তা করতে পারে।   তাই বলা যায়, উদ্দীপকের শাপলার সমস্যার সমাধানে সমাজকর্মের \"ব্যক্তি সমাজকর্ম\" মৌলিক পদ্ধতিটি প্রয়োগ করা যেতে পারে।"
        },
        {
          "label": "ঘ",
          "question": "",
          "explanation": "ব্যক্তি সমাজকর্ম পদ্ধতি যথাযথ  অনুসরণের মাধ্যমে সমস্যা সমাধান দ্রুততর হয় - নিম্নে উক্তিটি বিশ্লেষণ করা হলো :   ব্যক্তি সমাজকর্ম সমাজকর্মের একটি মৌলিক পদ্ধতি। এক্ষেত্রে বিজ্ঞানভিত্তিক নীতিমালা ও প্রক্রিয়া ব্যবহার করে একজন ব্যক্তি কে তার সামাজিক ভূমিকা পালন সংক্রান্ত সমস্যাবলী কার্যকর ভাবে মোকাবিলা করতে সহায়তা করে। ব্যক্তি সমাজকর্ম পদ্ধতিতে সমসাগ্রস্ত ব্যক্তি ও সমাজকর্মীর মধ্যে একটি মজবুত পেশাগত সম্পর্ক তৈরি হয়। সেটি মূলত সমস্যা সমাধানে অত্যন্ত সহায়ক। একটি নির্দিষ্ট প্রক্রিয়া অনুসরণ করে ব্যক্তি সমাজকর্ম পদ্ধতির মাধ্যমে দ্রুততম সময়ে কোন একটি সমস্যার সমাধান করা যায়। এক্ষেত্রে প্রথমে একজন সমাজকর্মী সমস্যাগ্রস্ত ব্যক্তির সাথে পেশাগত সম্পর্ক গড়ে তুলতে হবে। যেন তারা একে অপরকে ভালোভাবে জানতে পারেন এবং তথ্য আদান প্রদান করতে পারেন। পরবর্তীতে সমাজকর্মী সমস্যা গোত্র ব্যক্তির সাথে কথাবার্তা এবং তথ্য আদান প্রদানের মধ্য দিয়েই বিভিন্ন গুরুত্বপূর্ণ তথ্য সংগ্রহ করবেন। যার মধ্যে দিয়ে তিনি সমস্যাটিকে সঠিকভাবে নির্ণয় করবেন এবং সেই আলোকে সমসাগ্রস্থ ব্যক্তিকে সমাধান জানাবেন। এভাবে করে অত্যন্ত অল্প সময়েই একজন সমাজকর্মী সমস্যাগ্রস্থ ব্যক্তির সমস্যার সমাধান জানাতে পারবেন।   তাই বলা যায়, ব্যক্তি সমাজকর্ম পদ্ধতি যথাযথ  অনুসরণের মাধ্যমে সমস্যা সমাধান দ্রুততর হয় উক্তিটি যথার্থ।"
        }
      ]
    },
    {
      "number": "10",
      "uddipok": "জনাব রফিকুল ইসলাম একজন পেশাদার কর্মী। প্রাতিষ্ঠানিক শিক্ষা ও মাঠ পর্যায়ের প্রশিক্ষণের মাধ্যমে এই পেশাদারিত্ব গড়ে ওঠে। সামাজিক সমস্যা, সমাজ সম্পর্কিত জ্ঞান অর্জন, সামাজিক দায়িত্ব ও কর্তব্য সচেতনতা ইত্যাদি সৃষ্টিতে এ পেশার জ্ঞান অর্জনের প্রয়োজনীয়তা রয়েছে। বাংলাদেশের আর্থ সামাজিক প্রেক্ষাপটে এ পেশার গুরুত্বপূর্ণ ভূমিকা রাখার সুযোগ আছে।",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "NASW এর পূর্ণরূপ National Association of Social Workers"
        },
        {
          "label": "খ",
          "question": "",
          "explanation": "সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে সমাজকর্ম প্রশাসন বলে। সমাজকর্ম প্রশাসনের লক্ষ্য হচ্ছে সামাজিক নীতি কে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নের সামাজিক প্রতিষ্ঠানগুলোকে সাহায্য করা। এটি প্রতিষ্ঠান লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকে সমাজকর্ম পেশা শিক্ষার প্রয়োজনীয়তা উল্লেখ করা হয়েছে। নিম্নে তা ব্যাখ্যা করআ হলো:   একটি বিজ্ঞানভিত্তিক সাহায্যকারী পেশা হলো সমাজকর্ম পেশা। প্রযুক্তির প্রসার ফলে মানুষের জীবনে যেমন উৎকর্ষতা এবং স্বাচ্ছন্দ্য এসেছে তেমনি একইসাথে নানা ধরনের জটিল ও বহুমাত্রিক সমস্যা সৃষ্টি হয়েছে। বিভিন্ন সমস্যা ও চাহিদার সমাধান জানতে এর কারণ ও প্রভাব জানতে হয়। এজন্য সমাজকর্মের যথাযথ জ্ঞান থাকা প্রয়োজন।  সমাজকর্মের বিভিন্ন মৌলিক ও সহায়ক পদ্ধতির অনুশীলনের মাধ্যমে যেকোনো সমস্যার উৎস কারণ, প্রকৃতি ও প্রভাব নির্ণয় করে সেটি সমাধানে কার্যকর ব্যবস্থা গ্রহণ করতে পারে। আধুনিক সমাজের বহুমুখী ও জটিল সমস্যা সমাধানে সমাজকর্ম শিক্ষার প্রয়োজনীয়তা রয়েছে।   উদ্দীপকের রফিকুল ইসলামের পেশা সম্পর্কে জানানো হয়েছে এটি শিক্ষা এবং পাশাপাশি মাঠ পর্যায়ে প্রশিক্ষণের মাধ্যমে সম্পন্ন করতে হয়। এছাড়াও বিভিন্ন সামাজিক সমস্যা, সামাজিক দায়িত্ব ও কর্তব্যের বিষয়ে সচেতনতা সৃষ্টি, সমাজ সম্পর্কিত জ্ঞান অর্জন ইত্যাদি বিষয়ের জন্য এই পেশার প্রয়োজনীয়তা রয়েছে। সমাজকর্ম পেশাও পুঁথিগত শিক্ষা অর্জনের পাশাপাশি বিভিন্ন প্রশিক্ষণের মাধ্যমে সম্পন্ন করতে হয়। এছাড়াও সমাজকর্ম পেশার মাধ্যমে বিভিন্ন সামাজিক সমস্যা সমাধান করা হয় এবং বিভিন্ন বাজি দায়িত্ব ও কর্তব্যের বিষয়ে সচেতনতা সৃষ্টি করা হয়।   তাই বলা যায়, উদ্দীপকে সমাজকর্ম পেশা শিক্ষার প্রয়োজনীয়তা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রয়োজনীয়তা ছাড়া সমাজকর্ম শিক্ষার আরো প্রয়োজনীয়তা রয়েছে - নিম্নে মন্তব্যটি নিয়ে মতামত তুলে ধরা হলো:   উদ্দীপকে সামাজিক সমস্যার সমাধান, সমাজ সম্পর্কিত জ্ঞান অর্জন ও সামাজিক দায়িত্ব ও কর্তব্য সচেতনতা সৃষ্টির জন্য সমাজকর্ম শিক্ষার প্রয়োজনীয়তার কথা উল্লেখ করা হয়েছে। উল্লিখিত প্রয়োজনীয়তা ছাড়াও সমাজকর্ম শিক্ষার আরো অনেক প্রয়োজনীয়তা রয়েছে। একটি বিজ্ঞানভিত্তিক সাহায্যকারী পেশা হলো সমাজকর্ম পেশা। প্রযুক্তির প্রসার ফলে মানুষের জীবনে যেমন উৎকর্ষতা এবং স্বাচ্ছন্দ্য এসেছে তেমনি একইসাথে নানা ধরনের জটিল ও বহুমাত্রিক সমস্যা সৃষ্টি হয়েছে। বিভিন্ন সমস্যা ও চাহিদার সমাধান জানতে এর কারণ ও প্রভাব জানতে হয়। এজন্য সমাজকর্মের যথাযথ জ্ঞান থাকা প্রয়োজন।   সমাজকর্ম শিক্ষার মাধ্যমে সমস্যাগ্রস্থ কোন ব্যক্তি বা দলকে তাদের অবস্থার পরিবর্তনের জন্য সার্বিকভাবে সহায়তা করতে পারে। সমাজে প্রচলিত বিভিন্ন সামাজিক কূপ্রথা ও কুসংস্কার দূর করার পাশাপাশি সামাজিক নীতি ও পরিকল্পনা প্রণয়নের জন্য সমাজকর্ম শিক্ষা প্রয়োজন। এছাড়াও পারিবারিক কল্যাণ ও মানব জীবনের সামগ্রিক কল্যাণের জন্য সমাজকর্ম শিক্ষার প্রয়োজনীয়তা অনেক।   তাই বলা যায়, উদ্দীপকে উল্লিখিত প্রয়োজনীয়তা ছাড়া সমাজকর্ম শিক্ষার আরো প্রয়োজনীয়তা রয়েছে - মন্তব্যটি যথার্থ।"
        }
      ]
    },
    {
      "number": "11",
      "uddipok": "",
      "tag": "DB, MB, CB, DIN.B, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "সমাজকর্মের পদ্ধটি দুইটি।"
        },
        {
          "label": "খ",
          "question": "",
          "explanation": "অনুধ্যান হল ব্যক্তির মানসিক ও সামাজিক সমস্যার স্বরূপ নির্ণয়ের পাশাপাশি সেগুলোর যথাযথ সমাধান পরিকল্পনা তৈরীর জন্য প্রয়োজনীয় তথ্য সংগ্রহের কৌশল। ব্যক্তি সমাজকর্মের সমস্যা সমাধান প্রক্রিয়ার প্রথম ও গুরুত্বপূর্ণ স্তর হল সাহায্যার্থীর সমস্যার যথাযথ অনুধ্যান। এ স্তরে ব্যক্তি এবং ব্যক্তির পরিবেশ ও অবস্থা সম্পর্কে জানতে হবে। ব্যক্তি শারীরিক ও মানসিক দিকসমূহও জানতে হবে। সমস্যা সম্পর্কে সাহায্যার্থীর মনোভাব, সমস্যা সমাধানের উপায় এবং তার বাহি্যক ও আভ্যন্তরীণ সম্পদ সম্পর্কে তথ্য সংগ্রহ করা মনো-সামাজিক অনুধ্যানের পর্যায়ভুক্ত।"
        },
        {
          "label": "গ",
          "question": "",
          "explanation": "উদ্দীপক কাঠামোতে দল সমাজকর্মের উপাদানের দিককে দেখানো হয়েছে। নিম্নে তা ব্যাখ্যা করা হলো:   দল সমাজকর্ম সমাজকর্মের মৌলিক পদ্ধতিগুলোর মধ্যে একটি। দলীয় অভিজ্ঞতার মাধ্যমে ব্যক্তির সামাজিক ভূমিকার উন্নয়ন এবং তাদের ব্যক্তিগত, দলীয় বা সমষ্টিগত সমস্যা অধিকতর কার্যকর ভাবে মোকাবিলায় সহায়তা করে দল সমাজকর্ম পদ্ধতি। চারটি মৌলিক উপাদানের সমন্বয়ে দল সমাজকর্ম পরিচালিত হয়।   উদ্দীপকে দল সমাজকর্মের উপাদানসমূহ (দল, প্রতিষ্ঠা, প্রক্রিয়, পেশাদার প্রতিনিধি) উল্লেখ করা হয়েছে। দল সমাজকর্মের প্রাণই হলো দল। কোন একটি নির্দিষ্ট উদ্দেশ্যের ভিত্তিতে একাধিক লোকের সমন্বয়ে দল গঠন করা হয়। সমাজকর্মের জন্য একটি প্রতিষ্ঠান থাকে। যে প্রতিষ্ঠানটি দলীয়সেবা প্রদানের জন্য নিয়োজিত থাকে। আর এই দল সমাজকর্ম পরিচালনা করেন একজন দল সমাজকর্মী। দল সমাজকর্মী দলের মূল চাবিকাঠি হিসেবে বিবেচিত হন। দল সমাজকর্ম পরিচালনার জন্য নির্দিষ্ট দল সমাজকর্ম প্রক্রিয়া রয়েছে এবং দল সমাজকর্মী সেই প্রক্রিয়ার সাহায্যে সেবা প্রদান করেন। দল সমাজকর্মের সহায়ক উপাদান হচ্ছে ব্যক্তির মূল্য ও মর্যাদার প্রতি সম্মান দেখানো। দল সমাজকর্মে সেবা প্রদানের জন্য সাহায্য প্রার্থীর মূল্য ও মর্যাদার প্রতি সম্মান প্রদর্শন করতে হয়।   তাই বলা যায় উদ্দীপকের কাঠামোতে দল সমাজকর্মের উপাদানের দিকটিকে দেখানো হয়েছে।"
        },
        {
          "label": "ঘ",
          "question": "",
          "explanation": "দল সমাজকর্মের অন্যতম একটি উপাদান হল দল সমাজকর্মী বা পেশাদার প্রতিনিধি। নিম্নে দল সমাজকর্ম অনুশীলনে সমাজকর্মীর গুরুত্ব তুলে ধরা হলো :   দল সমাজকর্মের অন্যতম প্রধান উপাদান হলো দল সমাজকর্মী। দল সমাজকর্মী হলেন মানবিক সম্পর্ক বিষয়ক বিজ্ঞান ভিত্তিক জ্ঞান ও দক্ষতার অধিকারী একজন পেশাদার কর্মী। এছাড়াও দলের সকল সদস্যর মনস্তত্ত্ব এবং দলের সমাজতন্ত্র সম্পর্কে তার গভীর জ্ঞান রয়েছে। সর্বোপরি বলা যায়, দল সমাজকর্মী এমন একজন ব্যক্তি যিনি দল সমাজকর্ম পরিচালনার প্রাতিষ্ঠানিক শিক্ষা গ্রহণ করেছেন এবং যার দক্ষতা রয়েছে।   একটি দলের মূল চাবিকাঠি হচ্ছে দল সমাজকর্ম। তার উপরি দলের সাফল্য এবং ব্যর্থতা নির্ভর করে দল সমাজকর্ম পরিচালনায় একজন দল সমাজকর্মী একই সাথে সক্ষমকারী এবং সাহায্যকারী ব্যক্তি হিসেবে দায়িত্ব পালন করেন। কোন একটি উদ্দেশ্যে একজন দল সমাজকর্মী পরিকল্পিত উপায়ে একটি দল গঠন করেন। এছাড়াও দলের সদস্যদের মধ্যে পারস্পরিক সম্পর্ক এবং আন্ত:ক্রিয়া সৃষ্টিতে তিনি গুরুত্বপূর্ণ ভূমিকা পালন করেন। এছাড়াও তিনি দলের সদস্যদের সমস্যার উপর ভিত্তি করে বিভিন্ন কর্মসূচি প্রবর্তন করেন। দলের মধ্যে তিনি একজন দলনেতা নির্বাচন করেন। এছাড়াও দলের মধ্যে গতিশীলতা সৃষ্টিতে দল সমাজকর্মী কাজ করেন। সর্বোপরি বলা যায় তিনি দল সমাজকর্ম পরিচালনায় অগ্রণী ভূমিকা পালন করেন।   তাই বলা যায়, দল সমাজকর্ম পরিচালনায় দল সমাজকর্মের অন্যতম উপাদান দল সমাজকর্মীর গুরুত্বপূর্ণ অপরিসীম।"
        }
      ]
    }
  ]
}