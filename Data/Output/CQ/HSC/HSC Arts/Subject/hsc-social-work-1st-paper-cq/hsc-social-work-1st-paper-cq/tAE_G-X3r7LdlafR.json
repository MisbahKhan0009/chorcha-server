{
  "title": "আইডিয়াল কলেজ, মতিঝিল ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "রেজওয়ান একটি পেশাগত সংগঠনের কর্মকর্তা। তার সংগঠনের কর্মীরা সুনির্দিষ্ট লোকদের সাহায্য করে থাকে। সামাজিকভাবে তারা এ কার্যক্রম পরিচালনা করে থাকে। ব্যক্তি, পরিবার ও সমাজের চাহিদা পূরণে তারা সমাজের সম্পদ ব্যবহার করে ও কাজে লাগায়।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সমাজকর্ম হলো বৈজ্ঞানিক পদ্ধতি নির্ভর এমন একটি সাহায্যকারী পেশা যা সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে।"
        },
        {
          "label": "খ",
          "question": "",
          "explanation": "সমাজকর্মের দুইটি বৈশিষ্ট্য হলো এটি কল্যাণধর্মী এবং বিশেষ জ্ঞান ও দক্ষতানির্ভর সেবাকর্ম। সমাজকর্ম মূলত একটি কল্যাণধর্মী বিষয় ও পেশা। এখানে জাতি-ধর্ম-বর্ণ, শ্রেণি, বয়স, লিঙ্গভেদে সবাই সেবা লাভের অধিকারী। সমাজকর্ম কোনো বিশেষ শ্রেণির কল্যাণে নিয়োজিত নয়। এর আরেকটি গুরুত্বপূর্ণ বৈশিষ্ট্য হচ্ছে, এটি বিশেষ জ্ঞান ও দক্ষতানির্ভর সেবাকর্ম। অর্থাৎ সেবাকাজ সম্পাদনে সমাজকর্মীকে অবশ্যই সমাজকর্মের তাত্ত্বিক ও ব্যবহারিক জ্ঞান অর্জন করতে হয়।"
        },
        {
          "label": "গ",
          "question": "",
          "explanation": "জামিলের সংগঠনের কাজের সাথে সমাজকর্মের প্রকৃতির সাদৃশ্য আছে। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। এটি সমাজে ব্যক্তি, দল ও সমষ্টির বিভিন্ন সমস্যার সুষ্ঠু সমাধানে সহায়তা করে। এর ফলে তারা নিজেদের সম্পদের সর্বোত্তম ব্যবহারের মাধ্যমে, সমস্যা মোকাবিলায় সক্ষম হয়। এছাড়া সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলার প্রচেষ্টা চালায়। এক্ষেত্রে সমস্যাগ্রস্ত ব্যক্তি, দল বা সমষ্টির অন্তর্নিহিত সম্পদ কাজে লাগিয়ে সমস্যা সমাধানের প্রচেষ্টাও চালায় সমাজকর্ম। সম্পদের সর্বোত্তম ব্যবহারের মাধ্যমে যাতে সাহায্যার্থী সমস্যা মোকাবিলায় সক্ষম হয়ে ওঠে তা নিশ্চিত করাও সমাজকর্মের লক্ষ্য। উদ্দীপকের জামিলের সংগঠনের কাজে এ বিষয়গুলো উঠে এসেছে। উদ্দীপকের জামিল একটি পেশাগত সংগঠনের কর্মকর্তা। তার সংগঠনের কর্মীরা সুনির্দিষ্ট পদ্ধতি অনুযায়ী সমস্যাগ্রস্ত ব্যক্তি, দল ও সমষ্টিকে সাহায্য করেন। জামিলের সংগঠনের এ কার্যক্রম সমাজকর্মের প্রকৃতির সাথে সাদৃশ্যপূর্ণ। কেননা, সমাজকর্মও সামাজিকভাবে কার্যক্রম পরিচালনার মাধ্যমে সমস্যাগ্রস্ত ব্যক্তি, দল ও সমষ্টির উন্নয়নে সাহায্য করে। তাই বলা যায়, জামিল সাহেবের সংগঠনের কাজের সাথে সমাজকর্মের প্রকৃতির সাদৃশ্য আছে।"
        },
        {
          "label": "ঘ",
          "question": "",
          "explanation": "বাংলাদেশের বর্তমান প্রেক্ষাপটে উদ্দীপকে উল্লেখিত বিষয় তথা সমাজকর্মের গুরুত্ব অপরিসীম। সমাজকর্ম বিভিন্ন বৈজ্ঞানিক পদ্ধতি ও কৌশল প্রয়োগ করে ব্যক্তি, দল ও সমষ্টির সমস্যা সমাধানে সহায়তা করে থাকে। এক্ষেত্রে লক্ষ্যভুক্ত জনগোষ্ঠীর চাহিদা পূরণে সমাজকর্ম সমাজে বিদ্যমান সম্পদ ব্যবহার করে ও তা কাজে লাগায়। উদ্দীপকের জামিলের সংগঠনের কাজেও তার প্রতিফলন আছে। বাংলাদেশের প্রেক্ষাপটে যার গুরুত্ব অপরিসীম। উন্নয়নশীল দেশ হিসেবে বাংলাদেশে বিভিন্ন ধরনের আর্থ-মনো-সামাজিক সমস্যা রয়েছে। এ সকল সমস্যার সুষ্ঠু ও কার্যকর সমাধানের জন্য সমাজকর্মের প্রয়োজনীয়তা দিন দিন বৃদ্ধি পাচ্ছে। আমাদের দেশে সম্পদ সীমিত কিন্তু চাহিদা অসীম। এই সীমিত সম্পদের সর্বোত্তম ব্যবহার নিশ্চিত করে সমাজে বিদ্যমান বিভিন্ন সমস্যা মোকাবিলা করা সম্ভব। এর জন্য প্রয়োজন বাস্তবমুখী কর্মসূচি প্রণয়ন ও বাস্তবায়ন। এক্ষেত্রে সম্পদের সর্বোচ্চ সদ্ব্যবহারে সমাজকর্মের জ্ঞান বিশেষভাগে উপযোগী। বাংলাদেশের সার্বিক সামাজিক উন্নয়নের অন্যতম প্রতিবন্ধকতা হলো কুসংস্কার, ধর্মীয় গোঁড়ামি, অন্ধবিশ্বাস, অসচেতনতা প্রভৃতি। সমাজকর্ম এছাড়া সমাজের কুসংস্কার ও কু-প্রথার প্রবৃত্তি, কারণ ও সমাধানের কৌশল নিয়ে বিশদভাবে আলোচনা ও বিশ্লেষণ করে। এছাড়া সমাজের সুবিধাবঞ্চিত শ্রেণির কল্যাণে বিভিন্ন ধরনের কর্মসূচি গ্রহণ করা জরুরি হয়ে দাঁড়ায়। এ ধরনের কর্মসূচিগুলো সফলভাবে পরিচালনা করতে সমাজকর্মের জ্ঞান অপরিহার্য। বর্তমানে আমাদের দেশে আর্থ-সামাজিক সমস্যা মোকাবিলায় সরকারি ও বেসরকারি পর্যায়ে নানা কর্মসূচি গ্রহণ করা হয়েছে। কিন্তু বাস্তবমুখী নীতি, পরিকল্পনা প্রণয়ন এবং যথাযথ বাস্তবায়নের মধ্যে, সমন্বয়ের যথেষ্ট অভাব রয়েছে। সমাজকর্মের জ্ঞানের আলোকে এ সকল সমস্যা সমাধান করা সম্ভব। সার্বিক আলোচনার প্রেক্ষিতে তাই বলা যায়, বাংলাদেশের সামগ্রিক কল্যাণ ও উন্নয়নে সৃষ্ট প্রতিবন্ধকতা দূর করতে সমাজকর্মের প্রয়োজনীয়তা অপরিহার্য।"
        }
      ]
    },
    {
      "number": "2",
      "uddipok": "",
      "tag": "DB, MB, CB, DIN.B, CTG.B, SB, JB 22,DCC 24,ISCM 24",
      "sub_questions": [
        {
          "label": "ক",
          "question": "",
          "explanation": "সমাজকর্মের উদ্ভব ঘটে ইংল্যান্ডে।"
        },
        {
          "label": "খ",
          "question": "",
          "explanation": "সামগ্রিক কল্যাণ কথাটির অর্থ হলো- জাতি, ধর্ম, বর্ণ নির্বিশেষে সব মানুষের কল্যাণ সাধন করা। যখন কোনো কার্যক্রম জাতি, ধর্ম, বর্ণ, নারী-পুরুষ, ধনী-দরিদ্র, ছোট-বড়, দুঃস্থ-অসহায় নির্বিশেষে সবার কল্যাণের জন্য পরিচালিত হয় তখন তাকে সামগ্রিক কল্যাণ বলে। সমাজকর্মের অন্যতম লক্ষ্য ও উদ্দেশ্য হলো সমাজের সামগ্রিক কল্যাণ সাধন করা। এজন্য আধুনিক সমাজকর্ম বর্তমান বিশ্বে সব শ্রেণির মানুষের কল্যাণে নিয়োজিত।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের বৈশিষ্ট্যের দিকটি প্রকাশ পেয়েছে। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। সাহায্যকারী পেশা হিসেবে সমাজকর্ম নির্দিষ্ট কতগুলো বৈশিষ্ট্যকে ধারণ করে, যা অন্যান্য পেশা থেকে স্বতন্ত্র। সমাজকর্ম একটি সাহায্যকারী পেশা ও সক্ষমকারী প্রক্রিয়া। এটি সংগঠিত ও পরিকল্পিত উপায়ে সমাজের মানুষের জীবনমানের উন্নয়ন করে। এর কার্যক্রম সর্বজনীন ও নির্দিষ্ট পদ্ধতিনির্ভর। এটি বিশেষ জ্ঞান ও দক্ষতানির্ভর সেবাকর্ম। এটি মূলত ব্যক্তি ও পরিবেশের প্রতিই গুরুত্ব প্রদান করে। উদ্দীপকে সমাজকর্মকে একটি সাহায্যকারী ও সক্ষমকারী পেশা হিসেবে উল্লেখ করা হয়েছে। একইসাথে এটিকে বৈজ্ঞানিক জ্ঞাননির্ভর ও পেশাদার সেবাকর্ম হিসেবে চিহ্নিত করা হয়েছে। উদ্দীপকের এই বিষয়গুলো মূলত সমাজকর্মের 'বৈশিষ্ট্যকেই নির্দেশ করে। সমাজকর্ম সাহায্যকারী পেশা হিসেবে সমাজের মানুষকে সর্বাত্মক সাহায্য করার পাশাপাশি সক্ষম করে তোলে। এক্ষেত্রে সমাজকর্ম বৈজ্ঞানিক জ্ঞানের ভিত্তিতে নির্দিষ্ট পদ্ধতি অনুসরণ করে। এছাড়াও সমাজকর্ম একটি পেশাদার সেবাকর্ম। এটি সেবা প্রদানের ক্ষেত্রে পেশাগত আচরণ মেনে চলে। কাজেই উদ্দীপকের এই বৈশিষ্ট্যগুলোকে সমাজকর্মের মৌলিক বৈশিষ্ট্য হিসেবে চিহ্নিত করা যায়। তাই বলা যায়, উদ্দীপকে সমাজকর্মের বৈশিষ্ট্যের দিকটিই প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে সমাজকর্মের সকল বৈশিষ্ট্য প্রকাশ পায় নাই- মন্তব্যটি যথার্থ। সমাজকর্ম একটি সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। পেশা হিসেবে সমাজকর্ম কতগুলো বৈশিষ্ট্যকে ধারণ করে থাকে। এ সমস্ত বৈশিষ্ট্য সমাজকর্ম পেশাকে স্বাতন্ত্র্য বা বিশিষ্টতা দান করে। উদ্দীপকে সমাজকর্মকে সাহায্যকারী, সক্ষমকারী পেশা ও বৈজ্ঞানিক জ্ঞাননির্ভর পেশাদার সেবাকর্ম হিসেবে উল্লেখ করা হয়েছে। উদ্দীপকের এ বিষয়গুলো সমাজকর্মের কতিপয় বৈশিষ্ট্যকে নির্দেশ করছে। এ বৈশিষ্ট্যগুলো ছাড়াও সমাজকর্মের আরও অনেক বৈশিষ্ট্য রয়েছে। সমাজকর্ম একটি সুসংগঠিত সাহায্যদান প্রক্রিয়া। এর কার্যক্রম সর্বজনীন। এটি সকল শ্রেণি, দল বা সম্প্রদায়ের কল্যাণে বিশ্বাসী। এটি বিজ্ঞানভিত্তিক নির্দিষ্ট পদ্ধতি অনুসরণ করে সকল সমস্যার সুষ্ঠু সমাধান করে। সমাজকর্ম সামগ্রিক কল্যাণ সাধনে নিয়োজিত। এর সেবা বিশেষ জ্ঞান ও দক্ষতানির্ভর। এটি একটি বহুমাত্রিক পেশা। বিস্তৃত সামাজিক পরিবেশে সমাজকর্মীকে গুরুত্বপূর্ণ দায়িত্ব পালন করতে হয়। তাই এটি সমন্বিত সামাজিক বিজ্ঞান হিসেবে পরিচিত। সামাজিক বিজ্ঞানের বিভিন্ন জ্ঞানের সমন্বয়ে এটি আলাদা সমন্বয়ধর্মী সামাজিক বিজ্ঞান হিসেবে গড়ে উঠেছে। সর্বোপরি সমাজকর্ম ব্যক্তি ও পরিবেশের প্রতি গুরুত্বারোপ, নির্দিষ্ট মূল্যবোধ লালন, সম্পদের সদ্ব্যবহার এবং প্রাতিষ্ঠানিক সেবা প্রদান করে থাকে। অতএব, উপরোক্ত বৈশিষ্ট্যগুলোর ভিত্তিতে বলা যায়, উদ্দীপকে সমাজকর্মের সকল বৈশিষ্ট্য প্রকাশ পায় নি।"
        }
      ]
    },
    {
      "number": "3",
      "uddipok": "কোভিড পরবর্তীতে একটি দেশের আর্থ-সামাজিক সমস্যা মোকাবিলার জন্য প্রফেসর আজাহার আলীকে প্রধান করে একটি কমিটি গঠন করা হয়। তিনি অনুসন্ধান করে সমস্যার পাঁচটি কারণ চিহ্নিত করেন এবং এগুলো দূরীকরণের জন্য পাঁচটি সুপারিশ করেন। এর আলোকে সরকার কতিপয় নিরাপত্তামূলক কর্মসূচি গ্রহণ করে, যা দেশের উন্নয়নে সুদূরপ্রসারী ভূমিকা রাখে।",
      "tag": "DB, MB, CB, DIN.B, CTG.B, SB, JB 22,ISCM 24",
      "sub_questions": [
        {
          "label": "ক",
          "question": "",
          "explanation": "১৮৩৪ সালে দরিদ্র আইন সংস্কার করা হয়।"
        },
        {
          "label": "খ",
          "question": "",
          "explanation": "রুগ্ন, বৃদ্ধ, পঙ্গু, দুর্বল, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্রদের অন্তর্ভুক্ত। ১৬০১ খ্রিষ্টাব্দে ইংল্যান্ডে প্রণীত এলিজাবেথীয় দরিদ্র আইনে দরিদ্রদের শ্রেণিবিভাগ করে সাহায্যদানের ব্যবস্থা করা হয়। এ আইন অনুযায়ী যারা অক্ষম দরিদ্র ছিল, তাদেরকে দরিদ্রাগারে রেখে সামর্থ্যানুযায়ী কাজ করতে বাধ্য করা হতো। যদি এসব অক্ষম দরিদ্রকে কোনো গৃহে বা আশ্রয়স্থলে রেখে কম খরচে ভরণপোষণ সম্ভব হতো, সেক্ষেত্রে তাদের চাহিদানুযায়ী খাদ্য, বস্ত্র, জ্বালানি ইত্যাদি বাহ্যিক সাহায্য দেওয়া হতো। মূলত অক্ষম দরিদ্রদের ভরণপোষণের সার্বিক দায়িত্ব সরকার বহন করত।"
        },
        {
          "label": "গ",
          "question": "",
          "explanation": "উদ্দীপকের সাথে সমাজকর্ম পেশার ঐতিহাসিক প্রেক্ষাপট হিসেবে বিভারিজ রিপোর্টের সাদৃশ্য রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকে একটি দেশের আর্থ-সামাজিক সমস্যা মোকাবিলার জন্য প্রফেসর বাহাদুর হোসেনকে প্রধান করে একটি কমিটি গঠন করা হয়। তিনি সার্বিক দিক পর্যবেক্ষণ করে রিপোর্ট দেন। এই রিপোর্টে তিনি সমস্যার পাঁচটি কারণ চিহ্নিত করেন। বিভারিজ রিপোর্টেও একইরকম পাঁচটি প্রতিবন্ধকতার কথা উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এসব সমস্যা সমাধানে সুপারিশ প্রদান করেছিলেন। কাজেই দেখা যাচ্ছে, উদ্দীপকে আলোচিত রিপোর্টের সাথে বিভারিজ রিপোর্টের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিভারিজ রিপোর্ট যুক্তরাজ্যের সামাজিক নিরাপত্তা কাঠামো সৃষ্টিতে ও বিশ্বব্যাপী দারিদ্র্য দূরীকরণে অগ্রণী ভূমিকা পালন করে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন- ১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিনা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিনা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। এভাবে বিভারিজ রিপোর্ট বিশ্বব্যাপী দারিদ্র্য দূরীকরণে নতুন পথ সৃষ্টি করে। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনার এবং দারিদ্র্য দূরীকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "4",
      "uddipok": "ইংল্যান্ড ও আমেরিকায় দানকার্যে নিয়োজিত সংস্থাগুলোর মাঝে অথবা প্রতিযোগিতা, সম্পদের অপচয় রোধ ও সমন্বয়হীনতা ছিল। এগুলো দূর করতে বিচ্ছিন্ন সমাজসেবা কার্যক্রমকে সাংগঠনিক রূপ দেওয়ার প্রয়োজনীয়তা দেখা দেয়। সেই লক্ষ্যে একটি নীতি-আদর্শে ইংল্যান্ড ও আমেরিকার নতুন একটি সমাজকল্যাণমূলক সংগঠন গড়ে ওঠে। এটি সমাজকর্মকে পেশাগত মর্যাদা দানে গুরুত্বপূর্ণ ভূমিকা পালন করে।",
      "tag": "CTG.B, CB, JB 21,ISCM 24",
      "sub_questions": [
        {
          "label": "ক",
          "question": "",
          "explanation": "১৬০১ সালে এলিজাবেথীয় দরিদ্র আইন প্রণীত হয়।"
        },
        {
          "label": "খ",
          "question": "",
          "explanation": "শিল্পকারখানায় কর্মরত অবস্থায় যে সব দুর্ঘটনা ঘটে সেগুলোই শিল্প দুর্ঘটনা। শিল্পকারখানায় যান্ত্রিক উৎপাদন পদ্ধতিতে শ্রমিকদের ঝুঁকিপূর্ণ কাজে নিয়োজিত হতে হয়। এতে পেশাগত দুর্ঘটনার সম্ভাবনা বৃদ্ধি পায়। পেশাগত দুর্ঘটনার কারণে অনেক সময় শ্রমিকদের অকাল মৃত্যু ঘটে। অনেক সময় দুর্ঘটনাজনিত বিকলাঙ্গতার কারণে তারা কর্মক্ষমতাও হারিয়ে ফেলে। শিল্প-কারখানায় ঘটে যাওয়া এ সব পেশাগত দুর্ঘটনাই শিল্প দুর্ঘটনার অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সংগঠন গড়ে ওঠার পেছনে মনীষী থমাস চার্লমার্স এর আত্মসাহায্য দর্শন নীতি গ্রহণ করা হয়েছে ইংল্যান্ডে প্রতিষ্ঠিত দান সংগঠন সমিতির অনুকরণে ১৮৭৭ সালে আমেরিকায় দান সংগঠন সমিতি গড়ে উঠেছিল। দান সংগঠন সমিতির লক্ষ্য ছিল কার্যকর সাহায্য ব্যবস্থা গড়ে তোলার জন্য প্রচলিত দরিদ্র তহবিলের অপব্যয় রোধ, বিভিন্ন সাহায্য সংস্থার অর্থহীন প্রতিযোগিতা ও কার্যাবলির পুনরাবৃত্তি রোধ এবং দরিদ্রদের কার্যকরভাবে সাহায্য দানের জন্য সংস্থাগুলোর মধ্যে সমন্বয় সাধন। এ দান সংগঠন সমিতি সমাজকর্মকে পেশার মর্যাদা দানে গুরুত্বপূর্ণ ভূমিকা রাখে। উদ্দীপকেও বলা হয়েছে, ইংল্যান্ড, আমেরিকায় দানকাজে নিয়োজিত সংস্থাগুলোর মাঝে অযথা প্রতিযোগিতা, সম্পদের অপচয় ও সমন্বয়হীনতা ছিল। এগুলো দূর করে বিচ্ছিন্ন সমাজসেবা কার্যক্রমকে সংগঠিত রূপ দিতে একটি সমাজকল্যাণমূলক সংগঠন গড়ে ওঠে, যা মূলত ওপরে বর্ণিত দান সংগঠন সমিতিকে নির্দেশ করছে। মূলত থমাস চার্লমার্সের আত্মসাহায্য দর্শন নীতির ওপর ভিত্তি করেই ইংল্যান্ডে দান সংগঠন সমিতি গঠন করা হয়। আত্মসাহায্য দর্শন নীতির মূল বক্তব্য হলো \"দরিদ্রতার জন্য ব্যক্তি নিজেই দায়ী, সরকারি সাহায্য গ্রহণ ব্যক্তির আত্মমর্যাদাবোধ নষ্ট করে দেয় এবং সাহায্যপ্রাপ্তির উপর নির্ভরশীল করে তোলে, অথচ ব্যক্তির আত্মসাহায্য ব্যতীত আর্থ-সামাজিক উন্নয়ন সম্ভব নয়।\" এ নীতির ওপর ভিত্তি করে দান সংগঠন সমিতি প্রতিষ্ঠিত হয় এবং নিজস্ব নীতিমালা প্রস্তুত করে। এ নীতির আলোকে তারা সাহায্য পাওয়ার যোগ্য ব্যক্তিদের শনাক্তের মাধ্যমে তালিকা প্রস্তুত ও সাহায্য প্রদান করে থাকে। তাই বলা যায়, উদ্দীপকে উল্লিখিত সংগঠন গড়ে ওঠার পেছনে চার্লমার্সের আত্মসাহায্য দর্শন নীতি গ্রহণ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত সংগঠন তথা দান সংগঠন সমিতি, সমাজকর্ম পেশার মর্যাদা দানে গুরুত্বপূর্ণ ভূমিকা পালন করে— উক্তিটি যথার্থ। ইংল্যান্ড ও মার্কিন যুক্তরাষ্ট্রের দান সংগঠন সমিতি দরিদ্রদের সহায়তায় নানা ধরনের কার্যক্রম গ্রহণ করে। এর ফলে সমাজকল্যাণ ও সেবামূলক কাজ সুসংগঠিত আকারে প্রকাশ পেতে থাকে। যার ফলশ্রুতিতে ইংল্যান্ড ও মার্কিন যুক্তরাষ্ট্রের বড় শহরগুলোতে এ ধরনের বহু সমিতি গড়ে ওঠে। সরকারি ও স্বেচ্ছাসেবীদের সাহায্যের সমন্বয়ে দরিদ্রদের জন্য ত্রাণ ও সহযোগিতা কার্যক্রম বৃদ্ধি পায় । দান সংগঠন সমিতি সমাজকর্ম পেশার বিকাশে গুরুত্বপূর্ণ ভূমিকা পালন করে। এ সমিতিগুলো দরিদ্রদের সহায়তা দানের সাথে সাথে দারিদ্র্যের কারণ উদ্‌ঘাটনে নানামুখী প্রচেষ্টা চালায় এবং বিভিন্ন সমস্যা সমাধানে বেশ কিছু বাস্তবমুখী পদক্ষেপ গ্রহণ করে। শিশু শ্রম আইন এবং কিশোর- যুবকদের জন্য বিশেষ আদালত প্রতিষ্ঠার আন্দোলনেও মার্কিন যুক্তরাষ্ট্রের দান সংগঠন সমিতিগুলো গুরুত্বপূর্ণ ভূমিকা পালন করে। আধুনিক পেশাদার সমাজকর্ম বা সমাজকর্ম পেশার বিকাশে সমিতি সবচেয়ে গুরুত্বপূর্ণ যে কাজটি করে তা হলো 'সমাজসেবা শিক্ষা কোর্স' চালু করা। ১৮৯৩ সালে এনা এল ডয়েস সমাজসেবায় পেশাগত শিক্ষার প্রয়োজনীয়তা তুলে ধরেন এবং ১৮৯৭ সালে ম্যারি রিচমন্ড 'Training School for Applied Philanthropy' প্রতিষ্ঠা করে সমাজকর্মের ক্ষেত্রে পেশাগত শিক্ষা ব্যবস্থা চালু করেন; যা ছয় মাসের প্রশিক্ষণ কোর্সের মাধ্যমে প্রবর্তন করা হয়। পরবর্তীতে এটি 'নিউইয়র্ক স্কুল অব সোশ্যাল ওয়ার্ক' এ উন্নীত হয়। ১৮৯১ সালে এই সমিতি 'Charities Review' নামে একটি পত্রিকা প্রকাশ করে। ১৯১০ সালে উক্ত পত্রিকাটি অন্যান্য পত্রিকার সাথে যুক্ত হয়ে 'The Survey' নামে ১৯৫২ সাল পর্যন্ত প্রকাশিত হয়। শিক্ষাব্যবস্থার এ ধরন ও প্রকাশিত পত্রিকা সমাজকর্মের পেশাদারিত্বের বিকাশে একটি নতুন পথের সন্ধান দান করে। উপরের আলোচনার প্রেক্ষিতে বলা যায়, সমাজকর্ম পেশার মর্যাদা দানে ইংল্যান্ড ও মার্কিন যুক্তরাষ্ট্রের দান সংগঠন সমিতিগুলোর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "",
      "tag": "CTG.B, CB, JB 21,ISCM 24",
      "sub_questions": [
        {
          "label": "ক",
          "question": "",
          "explanation": "NASW-এর পূর্ণরূপ হলো National Association of Social Workers."
        },
        {
          "label": "খ",
          "question": "",
          "explanation": "পঞ্চদৈত্য বলতে ১৯৪২ সালে পেশকৃত বিভারিজ রিপোর্টে উল্লেখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার 'লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "",
          "explanation": "উদ্দীপকের বক্সের প্রশ্নবোধক চিহ্নে ১৬০১ সালের এলিজাবেথীয় দরিদ্র আইনের ইঙ্গিত পাওয়া যায়। প্রাক-শিল্প যুগে আর্থ-সামাজিক সমস্যা এবং দারিদ্র্য-পীড়িত ইংল্যান্ডে সরকার বিভিন্ন আইন প্রণয়নের মাধ্যমে ক্রমবর্ধমান দারিদ্র্য সমস্যা নিয়ন্ত্রণের চেষ্টা করে। এরই একটি পদক্ষেপ হিসেবে ১৬০১ সালের দরিদ্র আইনটি প্রণয়ন করা হয়। ১৬০১ সালের এই আইনে সেবাদানের ক্ষেত্রে সরকারের পাশাপাশি দরিদ্রদের আত্মীয়স্বজন ও পরিবারের কর্তব্য চিহ্নিত করা হয়। উদ্দীপকের বক্সে ইংল্যান্ডের একটি আইন সম্পর্কে ধারণা দেওয়া হয়েছে। আইনটিতে প্যারিশকেন্দ্রিক সেবা প্রদান, ওভারসিয়ার এর মাধ্যমে বাস্তবায়ন ও দরিদ্রদের তিনভাগে বিভক্তকরণের কথা বলা হয়েছে। এটি ১৬০১ সালের এলিজাবেথীয় দরিদ্র আইনকে নির্দেশ করছে। ইংল্যান্ডের রানি প্রথম এলিজাবেথের সময় আইনটি প্রণীত হয় বলে একে অনেকে '৪৩তম এলিজাবেথীয় দরিদ্র আইন' হিসেবে আখ্যায়িত করেন। বক্সে চিহ্নিত পয়েন্টগুলো ছাড়াও এ আইনে কয়েকটি গুরুত্বপূর্ণ বিধান রাখা হয়েছিল। যেমন- আত্মীয়-স্বজনদের দায়িত্বশীলতা বা পিতা তার সন্তান ও সন্তানের সন্তানকে সহায়তা করবে। পাশাপাশি সন্তানদের তাদের পিতা-মাতা ও পিতামহের সহায়তা বিধানের কথাও বলা হয়। আবার সাহায্যদানের সুবিধার্থে দরিদ্রদের সক্ষম দরিদ্র, অক্ষম দরিদ্র ও নির্ভরশীল শিশু এই তিনটি শ্রেণিতে বিভক্ত করা হয়। তাই বলা যায়, বক্সের প্রশ্নবোধক চিহ্নিত স্থান দিয়ে ১৬০১ সালের এলিজাবেথীয় দরিদ্র আইনের প্রতিফলন ঘটানো হয়েছে।"
        },
        {
          "label": "ঘ",
          "question": "",
          "explanation": "বাংলাদেশের, প্রেক্ষাপটে দারিদ্র্য মোকাবিলায় '?' চিহ্নিত স্থানের প্রত্যয় অর্থাৎ ১৬০১ সালের দরিদ্র আইনটি অত্যন্ত কার্যকর হবে। প্রাক-শিল্প যুগে ইংল্যান্ড দারিদ্র্যের কষাঘাতে জর্জরিত ছিল। এ সময় সরকার বিভিন্ন আইন প্রণয়নের মাধ্যমে দারিদ্র্য নিরসনের চেষ্টা করেও আশানুরূপ সাফল্য পায়নি। অবশেষে অতীতের বিভিন্ন আইনের অভিজ্ঞতার আলোকে ১৬০১ সালের দরিদ্র আইনটি প্রণীত হয় যা দারিদ্র্য নিরসনে গুরুত্বপূর্ণ ভূমিকা রেখেছিল। উদ্দীপকের বক্সে প্যারিশকেন্দ্রিক সেবা প্রদান, দরিদ্রদের তিনভাগে বিভক্ত করা ও ওভারসিয়ার এর মাধ্যমে বাস্তবায়ন এ তিনটি পয়েন্টের মাধ্যমে একটি বিশেষ আইনকে চিহ্নিত করা হয়েছে। এ আইনটি হলো ১৬০১ সালের দরিদ্র আইন। আমাদের দেশেও দিন দিন দারিদ্র্য চরম আকার ধারণ করছে। এ সমস্যা সমাধানে ১৬০১ সালের দরিদ্র আইন প্রয়োগ করা যায়। তৎকালীন ইংল্যান্ডে প্রকৃত দরিদ্রদের যথাযথভাবে সাহায্য করার জন্য এটি ছিল অত্যন্ত কার্যকর পদক্ষেপ। আমাদের দেশের দরিদ্রদের সাহায্য করতেও এ বিধান প্রয়োগ করা যায়। দরিদ্র আইনে দরিদ্র্যাবস্থা ও ভিক্ষাবৃত্তি দূর করতে সরকারের দায়িত্ব নিশ্চিত করা হয়। আমাদের দেশের সরকারও দারিদ্র্য বিমোচনে এ ধরনের কর্মসূচি গ্রহণ করতে পারে। ১৬০১ সালের দরিদ্র আইন অনুযায়ী আমাদের দেশেও দরিদ্রদের শ্রেণিবিভাগ করে সাহায্যদানের ব্যবস্থা গ্রহণ করা যায়। এক্ষেত্রে অক্ষম দরিদ্ররা সাহায্য পাবে। আর ছদ্মবেশী সক্ষম দরিদ্রদের জন্য কর্মসংস্থানের ব্যবস্থা করা যাবে। আমাদের দেশের সরকার দরিদ্রদের সাহায্য করার জন্য তাদের -সচ্ছল আত্মীয়-স্বজনদের বাধ্য করতে পারে। যেসব দরিদ্রদের সচ্ছল আত্মীয়-স্বজন থাকবে না তাদের দায়িত্ব সরকার গ্রহণ করতে পারে। এছাড়া, আইনের মাধ্যমে ভিক্ষাবৃত্তি কঠোরভাবে নিষিদ্ধ ঘোষণা এবং ভিক্ষুকদের কর্মসংস্থানের জন্য আমাদের দেশের সরকারকে প্রয়োজনীয় পদক্ষেপ গ্রহণ করতে হবে। এ কর্মসূচি আমাদের দেশের ভিক্ষাবৃত্তি দূর করতে সহায়ক হবে। সার্বিক আলোচনার প্রেক্ষিতে বলা যায়, বাংলাদেশের দারিদ্র্য বিমোচনে ১৬০১ সালের দরিদ্র আইনের প্রয়োগযোগ্যতা রয়েছে।"
        }
      ]
    },
    {
      "number": "6",
      "uddipok": "সমাজকর্মের শিক্ষক রাজিব ক্লাসে ছাত্রদের বলেন, কোন বিষয়কে পেশা হতে হলে সুশৃঙ্খল জ্ঞানভাণ্ডার, দক্ষতা ও নৈপুণ্য, পেশাগত কর্তৃত্ব, জন কল্যাণমুখিতা যেমন থাকতে হয়, তেমনি নিয়মতান্ত্রিকভাবে পারিশ্রমিক প্রদান ও সামাজিক স্বীকৃতিরও প্রয়োজন রয়েছে। কিন্তু বৃত্তির জন্য এসব কোনকিছুর অপরিহার্যতা নেই।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "Profession শব্দের অর্থ পেশা।"
        },
        {
          "label": "খ",
          "question": "",
          "explanation": "সাধারণত পেশা বলতে জীবিকা নির্বাহের জন্য নির্দিষ্ট বৈশিষ্ট্য, দক্ষতা নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক অর্থনৈতিক কর্মকাণ্ডকে বোঝায়। মানবজ্ঞানের কোনো একটি নির্দিষ্ট শাখায় উচ্চমানের তাত্ত্বিক ও ব্যবহারিক জ্ঞানার্জন করে, সে জ্ঞানকে অর্থনৈতিক উদ্দেশ্যে অর্থাৎ জীবনধারণের উপায় হিসেবে বাস্তব ক্ষেত্রে প্রয়োগ করাকে এক কথায় পেশা বলা হয়। যেমন- ডাক্তারি, ওকালতি, শিক্ষকতা ইত্যাদি।"
        },
        {
          "label": "গ",
          "question": "",
          "explanation": "উদ্দীপকে পেশার মানদণ্ড সুশৃঙ্খল জ্ঞানভাণ্ডার, দক্ষতা ও নৈপুণ্য, পেশাগত কর্তৃত্ব, জনকল্যাণমুখিতা, উপার্জনশীলতা, সামাজিক স্বীকৃতি প্রভৃতির উল্লেখ রয়েছে। কোনো বিষয়ের তাত্ত্বিক ও ব্যবহারিক দিক সম্পর্কে জ্ঞান ও যোগ্যতা অর্জন করে তার সাহায্যে জীবিকা অর্জনের পন্থা হলো পেশা। পেশার কতগুলো মানদণ্ড রয়েছে। মানদণ্ডের ভিত্তিতে পেশা নির্বাচিত হয়। সুশৃঙ্খল জ্ঞানভাণ্ডার যেকোনো পেশার একটি মানদণ্ড। পেশাদার ব্যক্তিকে নির্দিষ্ট শিক্ষা কার্যক্রমের আওতায় জ্ঞান অর্জন করে পেশাগত যোগ্যতার অধিকারী হতে হয়। পেশাদার ব্যক্তিকে তাত্ত্বিক ও ব্যবহারিক শিক্ষার মাধ্যমে পেশাগত কাজ সম্পর্কে বিশেষ নৈপুণ্য ও দক্ষতার অধিকারী হতে হয়। জনকল্যাণ সাধন করা পেশার অন্যতম উদ্দেশ্য। পেশার অন্যতম মানদণ্ড জনকল্যাণমুখিতা। যেকোনো পেশা অবশ্যই উপার্জনশীল হবে। উপার্জনশীলতা বলতে নির্দিষ্ট পেশাগত দায়িত্ব পালনের মাধ্যমে পারিশ্রমিক অর্জন করে জীবিকা নির্বাহ করা। এছাড়াও পেশার জন্য প্রয়োজন সামাজিক স্বীকৃতি। কোনো কাজ কল্যাণমূলক ও দক্ষতা সম্পন্ন হওয়া সত্ত্বেও সামাজিক স্বীকৃতি ব্যতিত পেশা হতে পারে না।"
        },
        {
          "label": "ঘ",
          "question": "",
          "explanation": "পেশা ও বৃত্তির মধ্যে নানাবিধ পার্থক্য বিদ্যমান। জীবিকা অর্জনের উদ্দেশ্যে পেশা ও বৃত্তি উভয়ই পরিচালিত হলেও এর মধ্যে বেশ কিছু পার্থক্য বিদ্যমান। প্রত্যেক পেশার সুনির্দিষ্ট ও সুসংগঠিত জ্ঞানভাণ্ডার থাকে। পেশাজীবীকে এ জ্ঞান অর্জন করে তা প্রয়োগ করতে হয়। বৃত্তির ক্ষেত্রে জ্ঞানভাণ্ডার না থাকায় জ্ঞানার্জনের প্রয়োজন হয় না। পেশার কিছু স্বতন্ত্র মূল্যবোধ ও নৈতিক মানদণ্ড থাকে, যা পেশাজীবীর আচার-আচরণ ও কার্যাবলি নিয়ন্ত্রণ করে। ফলে পেশা জনকল্যাণের উদ্দেশ্যে পরিচালিত হয়, বৃত্তির ক্ষেত্রে এরূপ মূল্যবোধ ও মানদণ্ড থাকে না। তাই বৃত্তি চুরি, ডাকাতি ও মাদক ব্যবসার মতো জনকল্যাণবিরোধী কাজকেও অন্তর্ভুক্ত করে। পেশার ক্ষেত্রে জবাবদিহিতা থাকে এবং এটি পরিবর্তনযোগ্য না। বৃত্তি পরিবর্তনশীল এবং এতে কোনো জবাবদিহিতা থাকে না, সামাজিক স্বীকৃতি পেশার একটি গুরুত্বপূর্ণ বৈশিষ্ট্য যা বৃত্তির মধ্যে অনুপস্থিত। উদ্দীপকে শিক্ষক রাজিব কোনো পেশার শর্তাবলি হিসেবে সৃশৃঙ্খল জ্ঞান, দক্ষতা, নৈপুণ্য, জনকল্যাণমুখিতা, উপার্জনশীলতা ও সামাজিক স্বীকৃতির কথা বলেছেন। শিক্ষক রাজিবের উল্লেখকৃত শর্তগুলো কোনো বিষয় পেশা হওয়ার জন্য অত্যাবশ্যক। কিন্তু বৃত্তির জন্য উপরোক্ত বিষয়গুলো প্রয়োজন নেই। মূলত জীবিকা নির্বাহের যেকোনো উপায়ই বৃত্তি। কিন্তু পেশার জন্য কতগুলো মানদণ্ড থাকা আবশ্যক। উপরের আলোচনা শেষে বলা যায়, পেশা ও বৃত্তির পার্থক্য সুস্পষ্ট।"
        }
      ]
    },
    {
      "number": "7",
      "uddipok": "একটি সেবামূলক সংস্থায় কর্মরত সাবিলা নূর একজন দক্ষ সমাজকর্মী। কোনো সমস্যাগ্রস্ত ব্যক্তি তার নিকট সহায়তার জন্য এলে তিনি তাদের আন্তরিকতার সাথে মর্যাদা সহকারে গ্রহণ করেন। সমস্যা সমাধানে জোরপূর্বক কোন সমাধান চাপিয়ে না দিয়ে তাদের মতামতের মূল্য ও মর্যাদা দেন এবং তাদের মতামতের মূল্যু ও মর্যাদা দেন এবং তাদের দেওয়া তথ্য গোপন রাখার প্রতিশ্রুতি প্রদান করেন। ফলে সেবা গ্রহীতাদের সাথে তার সহজেই সুসম্পর্ক গড়ে ওঠে এবং সমস্যার ফলঞ্জ সমাধান সহজ হয়।",
      "tag": "MB, RB, DIN.B CTG.B BB 23,ISCM 24",
      "sub_questions": [
        {
          "label": "ক",
          "question": "সতীদাহ প্রথা উচ্ছেদ আইন কত সালে প্রণীত হয়?",
          "explanation": "সতীদাহ প্রথা উচ্ছেদ আইন প্রণীত হয় ১৮২৯ সালে।"
        },
        {
          "label": "খ",
          "question": "",
          "explanation": "পেশাগত সম্পর্ক বা Rapport বলতে সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে গড়ে ওঠা সম্পর্ককে বোঝায়। পেশাগত সম্পর্ক সমাজকর্ম পেশার একটি অন্যতম বৈশিষ্ট্য। একজন সমাজকর্মীর কাছে যখন কোনো সাহায্যার্থী আসে, তখন তিনি তাকে পেশাগত দৃষ্টিভঙ্গি দিয়ে গ্রহণ করেন এবং তার সাথে বন্ধুত্বপূর্ণ সম্পর্ক গড়ে তোলার চেষ্টা চালান। এ সম্পর্কই হলো পেশাগত সম্পর্ক। সমাজকর্ম সমস্যা অনুসন্ধানের মাধ্যমে সাহায্যার্থীর প্রকৃত সমস্যা নিরসনের প্রয়াস চালায়। ফলে সাহায্যার্থীর সাথে পেশাগত সম্পর্ক স্থাপন করা জরুরি।"
        },
        {
          "label": "গ",
          "question": "",
          "explanation": "উদ্দীপকে হুজায়ফা নূরের কার্যক্রমে যে সকল মূল্যবোধের প্রতিফলন ঘটেছে সেগুলো হলো- ব্যক্তির মূল্যবোধ, গ্রহণ নীতি ও গোপনীয়তা। প্রতিটি মানুষের সামাজিক মূল্য ও মর্যাদাবোধ একটি গুরুত্বপূর্ণ বিষয়। সমাজে বসবাসরত প্রতিটি ব্যক্তি বিশেষ মর্যাদার অধিকারী। তাছাড়া ব্যক্তিও চায় সমাজ বা সে যে পরিবেশে বাস করে সেখানে যেন তার যথার্থ মূল্যায়ন করা হয়। এর ফলে ব্যক্তির মধ্যে আত্মবিশ্বাসের সৃষ্টি হয় এবং সমাজের সকল ধরনের গঠনমূলক কাজে সে সক্রিয় অংশগ্রহণ করে থাকে। এতে ব্যক্তির নিজস্ব সমস্যার পাশাপাশি বিভিন্ন সামাজিক সমস্যাও দূর হয়। এ মূল্যবোধ ব্যক্তিকে অধিকতর সক্ষম ও কর্মমুখী করে তোলার ব্যাপারে যথেষ্ট গুরুত্বারোপ করে থাকে। সমাজকর্মের অন্যতম গুরুত্বপূর্ণ নীতি হলো গ্রহণ নীতি। সমাজকর্মী সমস্যাগ্রস্ত ব্যক্তি বা সাহায্যার্থীকে কীভাবে গ্রহণ করে তার ওপর সমস্যার সমাধান অনেকাংশে নির্ভর করে। কারণ আন্তরিকতা ও সহানুভূতির সাথে সাহায্যার্থীকে গ্রহণ না করলে সমাজকর্মীর প্রতি তার বিরূপ মনোভাব ও দৃষ্টিভঙ্গির সৃষ্টি হতে পারে। সমাজকর্মী সর্বদাই সাহায্যার্থীকে গোপনীয়তা রক্ষার প্রতিশ্রুতি দিয়ে তথ্য সংগ্রহ করবেন। ফলে সাহায্যার্থী প্রয়োজনীয় তথ্য প্রদান করবে এবং সেবা গ্রহণে উৎসাহিত হবে। তাই সমস্যাগ্রস্ত ব্যক্তি বা সাহায্যার্থী যে স্তর বা শ্রেণিরই হোক না কেন তাকে আন্তরিকতা, আগ্রহ ও মর্যাদার সাথে গ্রহণ করতে হবে। উদ্দীপকে বলা হয়েছে, সমাজকর্মী হুজায়ফা নূরের কাছে সমস্যাগ্রস্ত ব্যক্তি সহায়তার জন্য আসলে তিনি তাদেরকে আন্তরিকতার সাথে গ্রহণ করেন। তাদের মতামতের মূল্য ও মর্যাদা দেন এবং তাদের দেওয়া তথ্য গোপন রাখার প্রতিশ্রুতি প্রদান করেন। সমাজকর্মীর হুজায়ফার কাজের এসব বৈশিষ্ট্য সমাজকর্ম মূল্যবোধের ব্যক্তির মূল্য ও মর্যাদা, গ্রহণ নীতি ও গোপনীয়তাকে ইঙ্গিত করে।"
        },
        {
          "label": "ঘ",
          "question": "",
          "explanation": "সমাজকর্ম পেশার মর্যাদা লাভে উক্ত মূল্যবোধগুলোই যথেষ্ট নয়- এ কথার সাথে আমি একমত। সমাজকর্ম একটি সাহায্যকারী পেশা। সমস্যাগ্রস্ত ব্যক্তি, দল ও সমষ্টির সমস্যা সমাধান ও উন্নয়নে সাহায্য করাই এর কাজ। সমাজকর্ম অনুশীলনের বাস্তব অভিজ্ঞতার ভিত্তিতে দেশ-কালভেদে এর কিছু স্বতন্ত্র মূল্যবোধ গড়ে উঠেছে। উদ্দীপকে সমাজকর্মী হুজায়ফা নূরের কাজে উক্ত মূল্যবোধসমূহের তিনটি দিকের প্রতিফলন দেখা যায়। সমাজকর্মী হুজায়ফা নূর সমস্যা সমাধানে ব্যক্তির মূল্য ও মর্যাদার স্বীকৃতি, গ্রহণ নীতি এবং গোপনীয়তা এই তিনটি মূল্যবোধ পরিপূর্ণভাবে অনুশীলন করেছেন। সমাজকর্মের আরও অনেক মূল্যবোধ রয়েছে যেগুলো সঠিকভাবে অনুসরণ করলে সমস্যা সমাধান প্রক্রিয়া সাফল্য লাভ করে। আত্মনিয়ন্ত্রণ মূল্যবোধটি ব্যক্তিকে তার সমস্যা সমাধান ও সিদ্ধান্ত গ্রহণে আত্মনির্ভরশীল করে। এর ফলে সে প্রয়োজনীয় ক্ষেত্রে নিজের সমস্যাগুলো নিজেই সমাধান করতে পারে। সবার জন্য সমান সুযোগ অর্থাৎ জাতি-ধর্ম-বর্ণ নির্বিশেষে সব শ্রেণির মানুষকে সাহায্য গ্রহণের সমান সুযোগ প্রদান করা। তাছাড়া সাহায্যর্থীকে স্বনির্ভর করে তোলার মানসিকতা নিয়ে সমাজকর্মী সাহায্য করবেন। ব্যক্তির অন্তর্নিহিত সম্ভাবনাকে কাজে লাগিয়ে তাকে আত্মনির্ভরশীল করে গড়ে তোলাই হবে সমাজকর্মীর প্রধান কাজ। সমাজকর্মের অন্য একটি মূল্যবোধ হচ্ছে সম্পদের সদ্ব্যবহার করা, অর্থাৎ সাহায্যার্থীর বাহ্যিক ও অন্তর্নিহিত সম্পদের সর্বোচ্চ ব্যবহারের মাধ্যমে সমস্যা সমাধানে প্রচেষ্টা চালাতে হবে। পারস্পরিক দায়িত্ববোধ সমাজের উদ্দেশ্য অর্জনকে সফল করে তোলে। পারস্পরিক শ্রদ্ধাবোধ ও সহনশীলতা সমাজকর্মের অপর একটি মূল্যবোধ। এটি না থাকলে সামাজিক বন্ধন শিথিল হয়ে পড়ে। সর্বোপরি একজন সমাজকর্মী তার জ্ঞানের সর্বোচ্চ ব্যবহারের মাধ্যমে সাহায্যার্থীকে সেবা প্রদান করবেন এবং তিনি সমাজের প্রতি সামগ্রিক দৃষ্টিভঙ্গি পোষণ করবেন। পরিশেষে বলা যায়, সমাজকর্ম পেশার মর্যাদা লাভের ক্ষেত্রে সমাজকর্ম পেশার সকল মূল্যবোধের প্রয়োজন রয়েছে।"
        }
      ]
    },
    {
      "number": "8",
      "uddipok": "আলমগীর শৈশবেই মা-বাবাকে হারিয়েছে। জগতে আপন বলতে কেউ নেই। ১৬ বছর বয়স পর্যন্ত একটি প্রতিষ্ঠান তাকে আশ্রয় দিয়ে তার ভরণপোষণ ও শিক্ষার ব্যবস্থা করে। এখানে বসবাস করেই সে বৃত্তিমূলক প্রশিক্ষণ গ্রহণ করেছে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সরাইখানা বলতে সাধারণত বিশ্রামাগারকে বোঝায়।"
        },
        {
          "label": "খ",
          "question": "রাজা রামমোহন রায় বিখ্যাত কেন?",
          "explanation": "রামমোহন রায়ের সবচেয়ে বড় অবদান হলো সতীদাহ প্রথা বিলুপ্ত করার ক্ষেত্রে তার অগ্রণী ভূমিকা। এটি ছিল একটি নৃশংস প্রথা যেখানে বিধবা নারীকে তার মৃত স্বামীর চিতায় সহমরণে যেতে বাধ্য করা হতো। তিনি এর বিরুদ্ধে জনমত গঠন করেন এবং শাস্ত্রীয় যুক্তি দিয়ে প্রমাণ করেন যে এই প্রথা ধর্মসম্মত নয়। তার অক্লান্ত প্রচেষ্টার ফলেই লর্ড উইলিয়াম বেন্টিঙ্ক ১৮২৯ সালে আইন করে এই প্রথা নিষিদ্ধ করেন।"
        },
        {
          "label": "গ",
          "question": "উদ্দীপকের আলমগীর কোন ঐতিহ্যগত সমাজকল্যাণ প্রতিষ্ঠানে বেড়ে উঠেছে? ব্যাখ্যা করো।",
          "explanation": "উদ্দীপকে আলমগীর ঐতিহ্যগত সমাজকল্যাণ প্রতিষ্ঠান এতিমখানায় বেড়ে উঠেছে। সাধারণত এতিম বলতে সেসব শিশুকে বোঝায় যাদের মা-বাবা উভয়ই কিংবা তাদের দুজনের যে কোনো একজন বেঁচে নেই। যেখানে এতিম, পরিত্যক্ত, অনাথ শিশু-কিশোরদের রক্ষণাবেক্ষণ, শিক্ষা, প্রশিক্ষণ ও ভরণপোষণের ব্যবস্থা করা হয়, তাকে এতিমখানা বলা হয়। এখানে সাধারণত ৫ বছর বয়সী শিশুদের দায়িত্বভার গ্রহণ করা হয়। সেই সাথে পূর্ণবয়স্ক বা ১৮ বছর না হওয়া পর্যন্ত এদের ভরণ-পোষণ ও রক্ষণাবেক্ষণ করা হয়। উদ্দীপকের আলমগীর একটি এতিমখানায় বেড়ে উঠেছে। এতিমখানায় এতিম ও অসহায় শিশুদের আশ্রয় ও ন্যূনতম মৌলিক চাহিদা পূরণের ব্যবস্থা করা হয়। এর পাশাপাশি এখানে এতিম শিশুদের সাধারণ, ধর্মীয় ও বৃত্তিমূলক শিক্ষার ব্যবস্থা করা হয়। এতিমখানা এতিমদের সুষ্ঠু সামাজিকীকরণের প্রচেষ্টা চালায়। এর ফলে তারা সুনাগরিক হিসেবে গড়ে ওঠার শিক্ষা পায়। এছাড়া এতিমখানাগুলো শিশুদের ব্যক্তিত্ব ও চরিত্র গঠনে সাহায্য করে। সেখানে এতিম শিশুদের সুপ্ত প্রতিভার বিকাশে সহায়তা করা হয়। এতিমখানাগুলো সাধারণ ও বৃত্তিমূলক শিক্ষা শেষে এতিমদের পুনর্বাসনের ব্যবস্থা গ্রহণ করে। উদ্দীপকের সিফাতও এরকম একটি এতিমখানায় বেড়ে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের শিশুদের কল্যাণ ও উন্নয়নে সরকারি শিশু পরিবার তথা এতিমখানার ভূমিকা অত্যন্ত গুরুত্বপূর্ণ। সনাতন সমাজকল্যাণ প্রতিষ্ঠানগুলোর মধ্যে এতিমখানা অন্যতম। পিতৃ- মাতৃহীন অপ্রাপ্তবয়স্ক শিশু, অসহায়, দুস্থ শিশুদের লালন-পালনের জন্য 'যে প্রতিষ্ঠান কাজ করে তাকে এতিমখানা বলে। এর মাধ্যমে একজন অনাথ ও অসহায় শিশুকে উপযুক্ত শিক্ষা ও সুন্দর পরিবেশে রেখে দেশের একজন সুনাগরিক হিসেবে গড়ে তোলা সম্ভব হয়। এতিমখানার মাধ্যমে শিশুদের পুনর্বাসন, বিবাহের ব্যবস্থা, মৌল মানবিক চাহিদা পূরণ, শিক্ষা, চিকিৎসা ও চিত্তবিনোদনের ব্যবস্থা করা হয়। একজন এতিম শিশু যাতে উপযুক্ত শিক্ষা ও পারিবারিক পরিবেশে বেড়ে উঠতে পারে সেই উদ্দেশ্যকে সামনে রেখেই এতিমখানা কাজ করে। সেই সাথে এতিম শিশুদের বিভিন্ন কারিগরি প্রশিক্ষণের ব্যবস্থা করার মাধ্যমে দক্ষ জনশক্তিতে রূপান্তরিত করে। উদ্দীপকেও সিফাত এতিমখানায় তার ভরণপোষণ ও শিক্ষার সুযোগ পায়। এখানে বসবাস করে সে বৃত্তিমূলক প্রশিক্ষণ গ্রহণ করতে পারে। কাজেই উপরের আলোচনা থেকে বোঝা যায়, সিফাতের মতো শিশুদের উন্নয়নে এতিমখানা অগ্রণী ভূমিকা পালন করে। তাই এতিমখানার গুরুত্ব অপরিসীম।"
        }
      ]
    },
    {
      "number": "9",
      "uddipok": "বিউটি সাহা ও মারজিয়া জাহান, পরোপকারী হিসেবে পরিচিত। বিউটি সাহা পাপমুক্তির আশায় মন্দির ও অনাথ আশ্রমে সম্পদ দান করেন। আর মারজিয়া জাহান তার সম্পদের একটি অংশ মসজিদ-মাদ্রাসায় দান করেন। এ দানের মাধ্যমে দুজনেই মানসিক তৃপ্তিতে আছেন।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "কসমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন।"
        },
        {
          "label": "খ",
          "question": "",
          "explanation": "সামাজিক নিরাপত্তা বলতে সমস্যাগ্রস্ত ব্যক্তির আর্থিক বিপর্যয় কাটিয়ে উঠতে সমাজ তথা রাষ্ট্র প্রদত্ত আয়ের ব্যবস্থাকে বোঝায়। দ্রুত পরিবর্তনশীল ও শিল্পায়িত সমাজব্যবস্থায় অসুস্থতা, বেকারত্ব, দরিদ্রতা, উপার্জনে অক্ষমতা, পেশাগত দুর্ঘটনা, মানসিক প্রতিবন্ধিতা ও অন্যান্য বিপদাপদের কারণে সমস্যাগ্রস্ত জনগোষ্ঠীর জন্য রাষ্ট্রীয়ভাবে গৃহীত আর্থিক সহায়তাভিত্তিক কার্যক্রমই হলো সামাজিক নিরাপত্তা। বয়স্ক ভাতা, প্রতিবন্ধী ভাতা, বিধবা ভাতা, মাতৃত্বকালীন ভাতা প্রভৃতি সামাজিক নিরাপত্তার উদাহরণ।"
        },
        {
          "label": "গ",
          "question": "",
          "explanation": "উদ্দীপকের ললিতা রায়ের সম্পত্তি দান সমাজকর্মের সাথে সম্পর্কিত দেবোত্তর প্রত্যয়কে ইঙ্গিত করে। হিন্দুধর্ম মতে দেবোত্তর হচ্ছে ঈশ্বরের বা দেবতার সম্পত্তি। অর্থাৎ ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। সনাতন সমাজকল্যাণ প্রথাগুলোর মধ্যে হিন্দু ধর্মের দেবোত্তর প্রথা অন্যতম। এটি মুসলমানদের ওয়াক্ফ প্রথার মতো একটি স্বেচ্ছামূলক দানব্যবস্থা। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয়নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথার সম্পত্তি উৎসর্গ করা হয়। এ প্রথা সাধারণত দু'ধরনের হয়। যথা- আংশিক দেবোত্তর এবং সার্বিক দেবোত্তর। উদ্দীপকের ললিতা রায় হিন্দু ধর্মের অনুসারী। ধার্মিক ও দানশীল হিসেবে গ্রামে তার যথেষ্ট সুনাম রয়েছে। পাপমুক্তির আশায় মন্দির ও অনাথ আশ্রমে তিনি সম্পদ দান করেন। তার দানকৃত সম্পত্তি আশ্রমের শিশুদের বিভিন্ন ধরনের কল্যাণমূলক কাজে ব্যয় করা হয়। ললিতা রায়ের এ দান তাই পাঠ্যবইয়ের দেবোত্তর প্রথাকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের ললিতা রায় ও নূরজাহানের সম্পত্তির দান সমাজকল্যাণে দেবোত্তর ও ওয়াক্‌ফ্ফকে নির্দেশ করে, যা মানবকল্যাণ এবং সমাজসেবায় গুরুত্বপূর্ণ ভূমিকা রাখে। কোনো হিন্দুর সম্পত্তি আংশিক বা সম্পূর্ণ উৎসর্গ করাকে দেবোত্তর বলে। তাদের এ দানকৃত সম্পত্তি দ্বারা বিভিন্ন প্রতিষ্ঠান গড়ে ওঠে। যেমন- অনাথ আশ্রম, মন্দির, বিভিন্ন স্কুল, 'কলেজ, বিশ্ববিদ্যালয় ইত্যাদি। দেবোত্তর হিন্দুধর্মের সমাজসেবামূলক প্রতিষ্ঠানের অন্যতম। মূলত এ সম্পত্তি উৎসর্গ করার পেছনে ভগবানের সন্তুষ্টি, পুণ্যার্জন, পাপমোচন ইত্যাদি উদ্দেশ্য কাজ করে। ওয়াক্ত হলো কোনো ধর্মীয় বা জনহিতকর কাজে মুসলমানের সহায়-সম্পদ ও সম্পত্তি স্থায়ীভাবে দান করা। সনাতন সমাজকল্যাণ প্রতিষ্ঠান হিসেবে ওয়াফ্ফের গুরুত্ব অপরিসীম। ওয়াকফকৃত সম্পত্তি দ্বারা বিভিন্ন মসজিদ, মাদরাসা, কবরস্থান, রাস্তাঘাট, পুল নির্মাণ ও সংস্কার, অসহায় ও দরিদ্রদের দান-খয়রাত করা হয়। এভাবে দেবোত্তর ও ওয়াকফকৃত সম্পত্তি থেকে প্রাপ্ত আয় প্রাতিষ্ঠানিক নিয়মশৃঙ্খলামাফিক সমাজ ও মানুষের কল্যাণে ব্যয় হয়। সেই সাথে এ সম্পত্তি দ্বারা অনেকের কর্মসংস্থান সৃষ্টি, অর্থনৈতিক নিরাপত্তাসহ বিভিন্ন জনহিতকর কাজ ত্বরান্বিত হয়। উদ্দীপকের ললিতা রায় ও নূরজাহান নিজ নিজ ধর্ম নিষ্ঠার সাথে পালন করেন। ললিতা রায় পাপমুক্তির আশায় মন্দির ও একটি অনাথ আশ্রমে সম্পত্তি দান করেন। অন্যদিকে, নূরজাহান তার সম্পত্তির একটি অংশ মসজিদ-মাদ্রাসায় দান করেন। এতে একদিকে যেমন ধর্মীয় কল্যাণ হয়, অন্যদিকে সমাজসেবা ও সমাজকল্যাণও সাধিত হয়। পরিশেষে বলা যায়, ললিতা রায় ও নূরজাহানের দান ভিন্ন ভিন্ন নামে অভিহিত হলেও মানবকল্যাণ এবং সমাজসেবায় এর ভূমিকা অনন্য।"
        }
      ]
    },
    {
      "number": "10",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সামাজিক গবেষণা হলো সামাজিক বিজ্ঞানের সত্য ও তত্ত্ব অনুসন্ধানের লক্ষ্যে পরিচালিত গবেষণা।"
        },
        {
          "label": "খ",
          "question": "",
          "explanation": "দল সমাজকর্ম বলতে দলভুক্ত সকল সদস্যদের সাথে শৃঙ্খলাপূর্ণ, নিয়মতান্ত্রিকতা ও পরিকল্পিত উপায়ে কাজ করার বিশেষ পদ্ধতিকে বোঝায়। দল সমাজকর্মের মাধ্যমে দলীয় সদস্যদের স্বাভাবিক ভূমিকা পালনে প্রতিবন্ধকতা সৃষ্টিকারী শক্তিসমূহকে চিহ্নিত করা হয়। ফলে সমস্যা মোকাবিলা এবং দলীয় সদস্যদের দক্ষ জনশক্তিকে রূপান্তরের প্রক্রিয়া সহজ হয়। এক্ষেত্রে সেবাকার্য গ্রহণ ও দলের উন্নয়নে কাজ করার জন্য এক বৈজ্ঞানিক প্রক্রিয়া অনুসরণ করা হয়।"
        },
        {
          "label": "গ",
          "question": "",
          "explanation": "উদ্দীপকে ব্যক্তি সমাজকর্মের উল্লেখ রয়েছে। ব্যক্তি সমাজকর্মে সমস্যা সমাধানে সুনির্দিষ্ট প্রক্রিয়া রয়েছে। উদ্দীপকের চিত্রে ব্যক্তি, সমস্যা, স্থান, পেশাদার প্রতিনিধি ও প্রক্রিয়ার উল্লেখ রয়েছে। এগুলো ব্যক্তি সমাজকর্মের সুনির্দিষ্ট পাঁচটি উপাদান। ব্যক্তি সমাজকর্মে সমস্যা সমাধানের একটি উপাদান হলো প্রক্রিয়া। এ প্রক্রিয়া কতগুলো ধাপে সম্পন্ন হয়। এ ধাপগুলো হলো মনো-সামাজিক অনুধ্যান, সমস্যা নির্ণয়, সমাধান ব্যবস্থা, মূল্যায়ন, অনুসরণ, প্রেরণ, সমাপ্তি প্রভৃতি। সমস্যা সমাধান প্রক্রিয়ার শুরুতে মনো-সামাজিক অনুধ্যান করা হয়। এক্ষেত্রে ব্যক্তির মানসিক ও সামাজিক সমস্যার স্বরূপ চিহ্নিত করা হয়। ব্যক্তি ও সমস্যা সম্পর্কে বিভিন্ন তথ্য সংগ্রহ করা হয়। মনো- সামাজিক অনুধ্যানের পর সমস্যা নির্ণয় করা হয়। এক্ষেত্রে সংগৃহীত তথ্যের ভিত্তিতে সমস্যা নির্ণয় করা হয়। সমস্যা নির্ণয়ের পর সমস্যা সমাধান ব্যবস্থা গ্রহণ করা হয়। সমাধান ব্যবস্থায় ব্যক্তির পারিপর্শ্বিক পরিবেশ সংশোধন, সমর্থনমূলক ব্যবস্থা, বস্তুগত সাহায্যদান, হস্তক্ষেপ প্রভৃতি কার্যক্রম গ্রহণ করা হয়। সমাধান পক্রিয়া চলাকালীন ও সর্বশেষ পর্যায়ে মূল্যায়ন করা হয়। এছাড়াও সমাধান প্রক্রিয়ায় ফলো-আপ ও সমাপ্তির ধাপ অনুসরণ করা হয়। ফলো-আপ হলো সাহায্যকারীকে সেবা প্রদানের পর নিবিড় পর্যবেক্ষণের মধ্যে রাখা। প্রেরণ বলতে সমাধান প্রক্রিয়া নির্দিষ্ট প্রতিষ্ঠানে সম্ভব না হলে অন্য যথাযথ প্রতিষ্ঠানে প্রেরণ করাকে বোঝায়।"
        },
        {
          "label": "ঘ",
          "question": "",
          "explanation": "চক্রটিতে উল্লিখিত ব্যক্তি সমাজকর্মের উপাদানগুলোর একটি ছাড়া অন্যটি অচল- উক্তিটি যথার্থ। সমাজকর্মের একটি মৌলিক পদ্ধতি হিসেবে ব্যক্তি সমাজকর্ম ৫টি উপাদানের সমন্বয়ে গঠিত। এগুলোর কোনো একটি ছাড়া সমস্যা সমাধান প্রক্রিয়া সঠিকভাবে বাস্তবায়িত হবে না। উদ্দীপকের ব্যক্তি সমাজকর্মের উপাদান ব্যক্তি, সমস্যা, প্রতিষ্ঠান, পেশাদার প্রতিনিধি ও প্রক্রিয়ার উল্লেখ করা হয়েছে। আর এগুলোর মধ্যে আন্তঃসম্পর্ক বিদ্যমান। ব্যক্তি সমাজকর্মের অন্যতম উপাদান হলো সমস্যাগ্রস্ত ব্যক্তি। তাকে কেন্দ্র করেই সমগ্র সমাধান প্রক্রিয়া আবর্তিত হয়। তাই ব্যক্তি সমাজকর্মের জন্য সমস্যাগ্রস্ত ব্যক্তি অপরিহার্য। আবার সাধারণ কোনো মানুষ ব্যক্তি সমাজকর্ম পদ্ধতির উপাদান হতে পারে না। এক্ষেত্রে ঐ ব্যক্তির কোনো না কোনো সমস্যা থাকতে হবে। এখানে সমস্যা হচ্ছে এমন এক ধরনের অবস্থা যা ব্যক্তিকে তার স্বাভাবিক ভূমিকা পালনে বাধা দেয়। ব্যক্তি সমাজকর্ম পদ্ধতির বাস্তব অনুশীলনের বাহন হলো প্রতিষ্ঠান। এর সাহায্য ছাড়া সমাজকর্মী সাহায্যার্থীকে সহায়তা দিতে পারবে না। তাই ব্যক্তি সমাজকর্ম পদ্ধতির জন্য প্রতিষ্ঠান অপরিহার্য। আবার ব্যক্তি সমাজকর্মে সমস্যা সমাধান প্রক্রিয়ার সফলতা নির্ভর করে পেশাদার প্রতিনিধির দক্ষতা ও অভিজ্ঞতার ওপর। এর আরেকটি গুরুত্বপূর্ণ উপাদান হলো প্রক্রিয়া। কারণ প্রক্রিয়ার মাধ্যমেই সমস্যাগ্রস্ত ব্যক্তির সমস্যার সমাধান দেওয়া হয়। পরিশেষে বলা যায়- ব্যক্তি, সমস্যা, স্থান, পেশাদার প্রতিনিধি ও প্রক্রিয়া এ ৫টি উপাদানের সমন্বয়ে ব্যক্তি সমাজকর্ম পদ্ধতি আবর্তিত হয়। এগুলোর কোনো একটি ছাড়া সমস্যা সমাধান পদ্ধতি ফলপ্রসূ করা সম্ভব নয়।"
        }
      ]
    },
    {
      "number": "11",
      "uddipok": "শারমিন জাহান একজন সমাজকর্মী। তিনি একটি বেসরকারি সংস্থায় পরিবর্তন প্রতিনিধি হিসেবে কর্মরত। তার সংস্থা গ্রামীণ এলাকায় নিরক্ষরতা, বাল্যবিবাহ, যৌতুক প্রথা অর্থাৎ সমাজে বিরাজমান কুসংস্কার, কুপ্রথা, গোঁড়ামি ও অজ্ঞতা দূরীকরণে কাজ করেন। সমস্যা সমাধানে তিনি সুনির্দিষ্ট সমাজকর্ম পদ্ধতি অনুসরণ করেন। এক্ষেত্রে শারমিন জাহানের ধারণা উল্লেখিত এলাকায় প্রত্যাশিত পরিবর্তন আনতে হলে যৌথ ও সমন্বিত প্রচেষ্টা প্রয়োজন।",
      "tag": "RB, BB 22 ,ISCM 24",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজ কর্মের অগ্রদূত বলা হয় ম্যারি রিচমন্ডকে।"
        },
        {
          "label": "খ",
          "question": "সমষ্টি উন্নয়ন বলতে কী বোঝায় ?",
          "explanation": "সাধারণত স্বল্পোন্নত বা অনুন্নত দেশের জনসাধারণের সামাজিক ও অর্থনৈতিক উন্নয়নের লক্ষ্য পরিচালিত সম্মিলিত প্রচেষ্টাই হল সমষ্টির উন্নয়ন। উন্নয়নশীল দেশসমূহে এবং উন্নত দেশের অনুন্নত এলাকার সামাজিক ও অর্থনৈতিক অগ্রগতি এবং উন্নয়নের জন্য বর্তমান সমষ্টি উন্নয়ন পদ্ধতি ব্যাপকভাবে ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে সমষ্টি সমাজকর্মের সমষ্টি উন্নয়নের পদ্ধতি অনুসরণে ইঙ্গিত রয়েছে। নিম্নে তা ব্যাখ্যা করা হলো:   সমষ্টি সমাজকর্মের দুটি ভাগ। সমষ্টি উন্নয়ন এ সমষ্টি সংগঠন। সমষ্টি উন্নয়ন হলো স্থানীয় পর্যায়ে জনগণের যৌথ ও সমন্বিত উদ্যোগ গ্রহণের মাধ্যমে নিজেদের আর্থসামাজিক উন্নয়ন। সাধারণত অনুন্নত ও স্থবির জনসমষ্টির আত্মসামাজিক ও সাংস্কৃতিক উন্নয়নের জন্য সমষ্টি উন্নয়ন পদ্ধতি ব্যবহার করা হয়। সমষ্টি উন্নয়ন প্রক্রিয়ায় অংশগ্রহণ এবং উদ্যোগকে সম্ভাব্য সর্বোত্তম উপায়ে সমন্বিত করে এবং সমষ্টি সামগ্রিক আর্থসামাজিক উন্নয়নের অনুকূল পরিবেশ সৃষ্টি করে। এটি একটি যৌথ ও সমন্বিত উন্নয়ন প্রক্রিয়া যেখানে সমাজ উন্নয়নমূলক সরকারি বা বেসরকারি সংস্থার সাথে জনগণের যৌথ প্রচেষ্টা চালানো দেখা যায়।    উদ্দীপকের শারমিন জাহান বেসরকারি সংস্থার পরিবর্তন প্রতিনিধি হিসেবে কাজ করেন। তার সংস্থা গ্রামীন এলাকায় নিরক্ষরত, বাল্যবিবা, যৌতুক প্রথা ইত্যাদিসহ বিভিন্ন গোঁড়ামী, অজ্ঞতা ও কুসংস্কার দূরীকরণে কাজ করেন। তার মতে এই এলাকা পরিবর্তন আনতে যৌথ ও সমন্বিত প্রচেষ্টার প্রয়োজন। উদ্দীপকে উল্লিখিত এলাকায় শুধুমাত্র কোন সংস্থা বা কোন মানুষজন চাইলেই এই সমস্যার সমাধান করতে পারবে না। কেননা পুরো সমাজের মানুষ যখন সমষ্টিগতভাবে কোন একটি সিদ্ধান্তে উপনীত হবে এবং সে অনুসারে সবাই মিলে কাজ করবে তখনই কেবল এই ধরনের পরিবর্তন সহজ। তাই বলা যায়, উদ্দীপকে সমষ্টি সমাজকর্মের সমষ্টি উন্নয়নের পদ্ধতি অনুসরণে ইঙ্গিত রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমস্যাবলী সমাধানে সমষ্টি উন্নয়ন পদ্ধতি প্রয়োগ যথার্থ বলে মনে করি। নিম্নে তা বিশ্লেষণ করা হলো :   সমষ্টি উন্নয়ন হলো স্থানীয় পর্যায়ে জনগণের যৌথ ও সমন্বিত উদ্যোগ গ্রহণের মাধ্যমে নিজেদের আর্থসামাজিক উন্নয়ন। উদ্দীপকে নিরক্ষরতা, বাল্যবিবাহ, যৌতুক প্রথা অর্থাৎ সমাজে বিরাজমান কুসংস্কার, কুপ্রথা, গোঁড়ামি ও অজ্ঞতা ইত্যাদি সমস্যার কথা বলা হয়েছে। এই ধরনের সমস্যা সমাধানের জন্য সমষ্টি উন্নয়ন পদ্ধতি যথাযথ হবে।   কোন একটি এলাকায় যদি বাল্যবিবাহের পরিমাণ অত্যাধিক হারে বেড়ে যায়, সেক্ষেত্রে শুধুমাত্র কোন সংস্থা এটি নিয়ন্ত্রণ করতে পারবে না। কেননা একটি বিশাল এলাকায় খুব সহজেই এত বড় সমস্যা নিয়ন্ত্রণ করা কোনভাবেই সহজসাধ্য নয়। কিন্তু স্থানীয় পর্যায়ে সংস্থাটির পাশাপাশি যদি অন্য জনগণ এগিয়ে আসে তাহলে খুব সহজেই এটি সমাধান করা যায়। যেমন সংস্থাটি যদি বাল্যবিবাহ কুফল সম্পর্কে এবং এর ক্ষতিকর দিক সম্পর্কে সমাজের সচেতন করে এবং একই সাথে যদি সেই সচেতনতা অনুসারে স্থানীয় পর্যায়ে সবাই এগিয়ে আসে তবেই সমস্যাটি সমাধান করা যাবে।   একইভাবেই কোন কুসংস্কার বা কুপ্রথার বিষয়ে সমাজের সবাই এগিয়ে আসলে তবেই সমস্যাটি সমাধান করা সম্ভব। একটি সমস্যায় সমাজের সবাই যখন সচেতন হয়ে উঠবে তখনই সমস্যাটি ধীরে ধীরে সমাধান হবে।   উদ্দীপকে উল্লিখিত সমস্যাগুলো সমাধানের জন্য স্থানীয় পর্যায়ে যদি সবাই এগিয়ে আসে তাহলে সমস্যাগুলো সবার সচেতনতার মধ্য দিয়েই সমাধানের পথ পেয়ে যাবে। কেননা শুধুমাত্র একটি সংস্থা চাইলেই এই সমস্যাগুলো সমাধান করতে পারবে না। বরং স্থানীয় পর্যায়ে সবাই মিলিয়ে এগিয়ে আসলেই সমস্যাগুলোর আশু প্রতিকার পাওয়া যাবে। তাই বলা যায়, উদ্দীপকে উল্লিখিত সমস্যাবলী সমাধানে সমষ্টি উন্নয়ন পদ্ধতি প্রয়োগ যথার্থ।"
        }
      ]
    }
  ]
}