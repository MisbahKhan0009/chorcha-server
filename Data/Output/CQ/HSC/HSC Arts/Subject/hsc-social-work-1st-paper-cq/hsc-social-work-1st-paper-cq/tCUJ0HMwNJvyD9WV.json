{
  "title": "ময়মনসিংহ, রাজশাহী, দিনাজপুর, চট্টগ্রাম, বরিশাল ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সভ্যতার বিবর্তন, জ্ঞানবিজ্ঞানের ক্রমবিকাশ তথা শিল্প বিপ্লবের প্রভাবে ইতিবাচক পরিবর্তনের পাশাপাশি সমাজজীবনে নানাবিধ জটিল সমস্যার সৃষ্টি হয়। সৃষ্ট সমস্যা মোকাবিলার লক্ষ্যে জ্ঞানবিজ্ঞানের বিভিন্ন শাখার উদ্ভব হয়। উদ্ভাবিত শাথার মধ্যে এমন একটি বিশেষ শাখা রয়েছে, যা মানুষের সুপ্ত প্রতিভার বিকাশ সাধন ও প্রাপ্ত সম্পদের সদ্ব্যবহারের মাধ্যমে সুখী ও সমৃদ্ধশালী জীবন ধারণে পদ্ধতিনির্ভর সেবাদান করে।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "Introduction to Social Welfare' গ্রন্থের লেখক ডব্লিউ. এ. ফ্রিডল্যান্ডার।"
        },
        {
          "label": "খ",
          "question": "",
          "explanation": "সমাজকর্ম হলো একটি সুসংগঠিত সাহায্যদান প্রক্রিয়া। সুসংগঠিত ও পরিকল্পিত উপায়ে সমাজের সব মানুষের জীবনমান উন্নয়নে সমাজকর্ম বিভিন্ন পদ্ধতি ও কৌশল প্রয়োগ করে। ফলে আধুনিক সমাজকর্ম সুসংগঠিত সাহায্যদান প্রক্রিয়ায় রূপ নেয়।সমাজকর্ম মূলত একটি বৈজ্ঞানিক পদ্ধতি নির্ভর সাহায্যকারী পেশা, যার মূল লক্ষ্য হলো ব্যক্তি দল ও সমষ্টির বিভিন্ন সমস্যা মোকাবিলায় সহায়তা করা সামাজিক বিভিন্ন সমস্যায় আক্রান্ত সমস্যাগ্রস্ত ব্যক্তি দল সমষ্টিকে সমাজকর্ম এমন ভাবে সাহায্য করে যাতে তারা নিজস্ব ক্ষমতা ও সম্পদের যথাযথ ব্যবহারের মাধ্যমে সমস্যার কার্যকর সমাধানে সক্ষম হয়।"
        },
        {
          "label": "গ",
          "question": "উদ্দীপকে কোন বিশেষ শাখার ইঙ্গিত রয়েছে তার পরিচয় তুলে ধর।",
          "explanation": "উদ্দীপকে যে বিশেষ শাখার ইঙ্গিত রয়েছে তা হলো সমাজকর্ম। নিচে এর পরিচয় তুলে ধরা হলো- শিল্প বিপ্লবোত্তর জটিল সমাজব্যবস্থার নানাবিধ সমস্যার প্রতিরোধে ঐতিহ্যগত সমাজকল্যাণ পদক্ষেপ অপর্যাপ্ত হয়ে পড়লে আধুনিক পেশাদার সমাজকর্মের উদ্ভব হয়। সমাজকর্ম বৈজ্ঞানিক জ্ঞান ও মানবিক সম্পর্কবিষয়ক দক্ষতাসম্পন্ন এমন এক পেশাদার সেবাকর্ম, যা ব্যক্তিকে একক বা দলীয়ভাবে, ব্যক্তিগত ও সামাজিক সন্তুষ্টি এবং স্বাধীনতা লাভে সহায়তা করে। সমাজকর্ম কতকগুলো পদ্ধতির মাধ্যমে মানুষকে সাহায্য করে, যাতে মানুষ নিজেদের সামর্থ্য ও সম্পদের ব্যবহার করে সমস্যার সমাধান করতে পারে। সমাজকর্মের মূল লক্ষ্য হলো ক্ষমতার বিকাশ, উন্নয়ন ও সংরক্ষণে সাহায্য করা। সুতরাং দেখা যাচ্ছে, উদ্দীপকে উপস্থাপিত সকল তথ্যই সমাজকর্মের বৈশিষ্ট্য পরিচয়ের সাথে মিলে যাচ্ছে। তাই বলা যায়, উদ্দীপকে সমাজকর্মের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টি মানুষের জীবনমান উন্নয়নে কীভাবে ভূমিকা রাখে তা বিশ্লেষণ কর।",
          "explanation": "উদ্দীপকে ইঙ্গিতকৃত সমাজকর্ম বিষয়টি বৈজ্ঞানিক পদ্ধতি ও কৌশল প্রয়োগ করে মানুষের জীবনের সর্বাঙ্গীণ উন্নয়নে ভূমিকা ভূমিকা পালন করে। নিচে তা বিশ্লেষণ করা হলো- সমাজকর্ম সমাজের মানুষের সার্বিক কল্যাণের ওপর গুরুত্ব দিয়ে পদক্ষেপ গ্রহণ করে। সমাজের সব শ্রেণির মানুষের ব্যক্তিগত, দলীয় ও সমষ্টিগত সমস্যাসহ নানা ধরনের সামাজিক সমস্যা মোকাবিলা করার জন্য সম্ভাব্য ও প্রয়োজনীয় সহায়তা প্রদানের প্রচেষ্টা চালায়। বিশেষ করে সমস্যা সমাধানে প্রতিকার, প্রতিরোধ ও উন্নয়নমূলক কার্যক্রম গ্রহণ করে থাকে। সকল স্তরের মানুষের ভারসাম্যপূর্ণ উন্নয়নে অর্থনৈতিক ও সামাজিক উন্নয়নকে গুরুত্ব দিয়ে মৌল মানবিক চাহিদা পূরণ, সম্পদের সর্বোচ্চ ব্যবহার, সামাজিক নীতি ও পরিকল্পনার পরিবর্তন, সামাজিক সচেতনতা সৃষ্টি, ন্যায়বিচার ও সাম্য প্রতিষ্ঠা, ব্যক্তির সুপ্ত ক্ষমতার বিকাশ প্রভৃতি ক্ষেত্রে সরাসরি দিকনির্দেশক ভূমিকা পালন করে। সামাজিক পরিবেশকে ইতিবাচক পরিবর্তনের মাধ্যমে সকলের উপযোগী করে তোলার মাধ্যমে তাদের সামাজিক ভূমিকা পালনের পথকে মসৃণ করে। সমাজকর্ম ব্যক্তিকে দানশীলতার ওপর নির্ভর না করে নিজের সুষ ক্ষমতার ওপর নির্ভর করতে স্বনির্ভরতার লক্ষ্যে কাজ করে থাকে। মোটকথা, এভাবেই সমাজকর্ম মানুষের জীবনমান উন্নয়নে ভূমিকা রাখে।"
        }
      ]
    },
    {
      "number": "2",
      "uddipok": "জনাব খালিদ হোসেন একজন পৌর মেয়র। তিনি সাহায্যদান কার্যক্রমে কতিপয় নিয়ম অনুসরণ করেন। সাহায্যপ্রার্থীদের সম্পদশালী দূরীকরণে কোনো নিকট আত্মীয় থাকলে তাদেরকে সাহায্যের আওতায় না এনে ওইআত্মীয়দের দায়িত্ব নিতে উৎসাহিত করেন। সাহায্য পেতে হলে তার নির্বাচনি এলাকায় স্থায়ী বাসিন্দা অথবা একটি নির্দিষ্ট সময় ধরে ওই এলাকায় বসবাস করতে হয়। তিনি ত্রাণসামগ্রী সুষ্ঠু বণ্টনের স্বার্থে সাহায্যার্থীদের কতিপয় শ্রেণিতে বিভক্ত করে পৃথক পৃথক কর্মসূচির আর্থ মাধ্যমে সেবাদান করেন।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "বিভারিজ রিপোর্ট ১৯৪২ সালে পেশ করা হয়।"
        },
        {
          "label": "খ",
          "question": "",
          "explanation": ". সামাজিক বিমা মূলত সামাজিক নিরাপত্তা কর্মসূচির ভিত্তি হিসেবে স্বীকৃত। ১৯৪৬ সালে ইংল্যান্ডে সর্বপ্রথম সামাজিক বিমা ব্যবস্থা প্রচলন করা হয়। এর অন্তর্ভুক্ত বিষয়গুলো হলো- স্বাস্থ্য বিমা, বার্ধক্য ও পঙ্গু বিমা, শিশুর জন্ম ও মৃত্যুর জন্য বিশেষ ভাতা ইত্যাদি।সামাজিক বিমা বলতে কোনাে ব্যক্তির স্বীয় সামর্থ্য ও দূরদৃষ্টির সাহায্যে নির্দিষ্ট শর্তপূরণ সাপেক্ষে নিজের ও তার পরিবারের ভবিষ্যৎ বিপর্যয়ের প্রাক্কালে আর্থিক নিরাপত্তার নিশ্চয়তাকে বােঝায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত খালিদ সাহেবের কার্যক্রম পাঠ্যবইয়ের ১৬০১ সালের এলিজাবেথীয় দরিদ্র আইনের সাথে সাদৃশ্যপূর্ণ। ব্যাখ্যা করা হলো- ইংল্যান্ডের আর্থসামাজিক সমস্যা ও দারিদ্র্য দূরীকরণে ১৬০১ সালে এলিজাবেথীয় দরিদ্র আইন প্রণয়ন করা হয়। এ আইনে দরিদ্রদের সাহায্যদানের সুবিধার্থে তিন ভাগে ভাগ করা হয়। যথা- সক্ষম দরিদ্র, অক্ষম দরিদ্র ও নির্ভরশীল শিশু। দরিদ্রদের শৃঙ্খলাবন্ধ করার জন্য অবলি বিভিন্ন পদক্ষেপ গ্রহণ করা হয়। সাহায্যপ্রাপ্তির পূর্বশর্ত করা হয় প্যারিসের অধীনস্ত এলাকায় কমপক্ষে তিন বছর ধরে বসবাস করতে হবে। দরিদ্র আত্মীয়স্বজনের প্রতি সামর্থ্যবান ও সম্পদশালী আত্মীয়স্বজনের দায়িত্বের ব্যবস্থা করা হয়। সাথে সাথে সরকারি শার উদ্যোগকে স্বীকৃতি দেওয়া হয়। উদ্দীপকের খালিদ সাহেব দরিদ্রদের ত্রাণসামগ্রী সুষ্ঠু বণ্টনের স্বার্থে সাহায্যার্থীদের কতিপয় শ্রেণিতে বিভক্ত করে পৃথক পৃথক কর্মসূচির আর্থ মাধ্যমে সেবাদান করেন।এছাড়াও সাহায্য পেতে হলে তার নির্বাচনি এলাকায় স্থায়ী বাসিন্দা অথবা একটি নির্দিষ্ট সময় ধরে ওই এলাকায় বসবাস করতে হয়। খালিদ সাহেবের প্রতিটি পদক্ষেপই এলিজাবেথীয় দরিদ্র আইনের হুবহু অনুসরণ। তাই বলা যায় যে , খালেদ সাহেবের কার্যক্রম এলিজাবেথীয় দরিদ্র আইন-১৬০১ এর সাথে সাদৃশ্য।"
        },
        {
          "label": "ঘ",
          "question": "আমাদের দেশের দারিদ্রদ্র্য দূরীকরণে উদ্দীপকে ইঙ্গিতকৃত আইনের গুরুত্ব বিশ্লেষণ কর।",
          "explanation": "আমাদের দেশের দারিদ্র্য দূরীকরণে উদ্দীপকে ইঙ্গিতকৃত এলিজাবেথীয় দরিদ্র আইনের শিক্ষা গুরুত্বপূর্ণ ভূমিকা রাখতে পারে।  বাংলাদেশের অধিকাংশ মানুষ দারিদ্র্য এলিজাবেথীয় দরিদ্র আইন মূলত দরিদ্রদের কল্যাণার্থেই প্রণীত হয়েছিল। এ আইনে দারিদ্র্য নিরসনের দায়িত্ব শুধু সরকার কিংবা ব্যক্তির ওপর ন্যস্ত না রেখে সকলের ওপর দায়িত্ব আরোপ করা হয়েছে। দারিদ্র্য দূরীকরণে সরকারের একার পক্ষে সম্ভব নয়; বরং আত্মীয়স্বজন ও ব্যক্তি স্বয়ং এবং সরকারের সম্মিলিত প্রচেষ্টায় সম্ভব হবে। আবার দারিদ্র্য দূরীকরণে অবস্থা বুঝে ব্যবস্থা নেওয়ার মতো না। প্রয়োগিক ও বাস্তবভিত্তিক পদক্ষেপ গ্রহণের শিক্ষা এ আইন আমাদের দেয়। দরিদ্রদেরই বৈশিষ্ট্য বিচারে শ্রেণিবিভক্ত করে সেই অনুযায়ী আলাদা আলাদা ব্যবস্থা দারিদ্র দূরীকরণে গতি আরও বৃদ্ধি করবে। এছাড়াও কাজ করতে সক্ষমদের জন্য কর্মক্ষেত্রের ব্যবস্থা করার মতো সুন্দর ব্যবস্থার জ্ঞান আমরা এলিজাবেথীয় দরিদ্র আইন ১৬০১ থেকে পেতে পারি। সর্বোপরি, এ আইন আত্মনির্ভরশীলতা অর্জনের পথকে সুগম করে। সর্বোপরি এ আইন দারিদ্র্য দূরীকরণে কার্যকর ভূমিকা পালন করে থাকে।  তাই এসব কিছু বিবেচনা করলে দেখা যায়, আমাদের দেশের দারিদ্র্য দূরীকরণে এ আইনের গুরুত্ব অপরিসীম।"
        }
      ]
    },
    {
      "number": "3",
      "uddipok": "১৭৬০ থেকে ১৮৫০ সালের মধ্যে সংঘটিত একটি ঘটনা মানুষের ভর আর্থসামাজিক, রাজনৈতিক চিন্তাধারা ও জীবন প্রণালিতে সুদূরপ্রসারী আমূল পরিবর্তন বয়ে আনে। উৎপাদন ও বণ্টনের ক্ষেত্রে বৈপ্লবিক পরিবর্তন সাধিত হয়। শিল্পায়ন ও শহরায়নের ফলে নানাবিধ সুযোগ- সুবিধা সৃষ্টি হলেও সমাজজীবনে সৃষ্টি হয় নতুন নতুন জটিল সমস্যা। যার ফলস্বরূপ উদ্ভাবিত হয় বৈজ্ঞানিক সমাধান ব্যবস্থার।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "বিভারিজ রিপোর্ট হলো সামাজিক নিরাপত্তা কর্মসূচি প্রণয়নসংক্রান্ত ইংল্যান্ডের একটি প্রতিবেদন।"
        },
        {
          "label": "খ",
          "question": "",
          "explanation": "শিল্প দুর্ঘটনা বলতে শিল্পক্ষেত্রে সংঘটিত দুর্ঘটনাকে বোঝায়। শিল্পায়নের ফলে শ্রমিকশ্রেণি যান্ত্রিক উৎপাদন পদ্ধতিতে ঝুঁকিপূর্ণ কাজে নিয়োজিত হতে শুরু করে। ফলে তারা পেশাগত বিভিন্ন দুর্ঘটনার শিকার হয়ে অকালমৃত্যু, বিকলাঙ্গতা ও কর্মক্ষমতা হারিয়ে আর্থিক বিপর্যয়ের সম্মুখীন হয়। শিল্প দুর্ঘটনা বলতে এ অবস্থাকে বোঝানো হয়।অর্থাৎ শিল্প কারখানায় কাজ করার সময় যদি অকাল মৃত্যু কিংবা কোনো অঙ্গ দূর্ঘটনার শিকার হয় তাকে শিল্প দূর্ঘটনা বলে।"
        },
        {
          "label": "গ",
          "question": "উদ্দীপকে কোন ঐতিহাসিক ঘটনার ইঙ্গিত রয়েছে? ব্যাখ্যা কর।",
          "explanation": "উদ্দীপকে ঐতিহাসিক ঘটনা শিল্প বিপ্লবের প্রতি ইঙ্গিত রয়েছে। নিচে ব্যাখ্যা করা হলো- শিল্পকে কেন্দ্র করে যে বিপ্লব ঘটে তাকে শিল্প বিপ্লব বলে। ১৭৬০ সাল হতে ১৮৫০ সালের মধ্যে প্রথমে ইংল্যান্ড ও পরবর্তীতে ইউরোপ ও পৃথিবীর অন্যান্য দেশে সুদূরপ্রসারী যে আমূল পরিবর্তন হয় তাকে শিল্প বিপ্লব নামে আখ্যায়িত করা হয়। শিল্পক্ষেত্রে দ্রুত বৈপ্লবিক পরিবর্তনের মধ্য দিয়ে বিশ্বসভ্যতায় তথা মানবজাতির ইতিহাসে এক' অকল্পনীয় পরিবর্তন ঘটে যায়। বৈজ্ঞানিক প্রযুক্তি, জ্ঞানের দ্রুত বিকাশ নোংরা এবং উৎপাদন ক্ষেত্রে তা প্রয়োগের ফলে মানবজীবনের সকল কোন নতুন রূপ ধারণ করে। শিল্প থেকে শিল্পায়ন, শিল্পায়ন থেকে শহরায়নের ফলে সমাজজীবনে ইতিবাচক ও নেতিবাচক প্রভাব লক্ষ করা যায়। শিল্প বিপ্লবের ফলে নেতিবাচক যে জটিলতার সৃষ্টি হয় তার সমাধানে উদ্ভব হয় আধুনিক পেশাদার সমাজকর্মের। তেমনি উদ্দীপকে উল্লিখিত তথ্যাবলি শিল্প বিপ্লবের অনুমান বৈশিষ্ট্যাবলির সাথে সাদৃশ্যপূর্ণ। তাই বলা যায় যে, উদ্দীপকে ইঙ্গিতকৃত ঘটনাটি মূলত শিল্প বিপ্লব।"
        },
        {
          "label": "ঘ",
          "question": "উদ্দীপকে উল্লিখিত ঘটনার প্রভাব সমাজকর্মের বিকাশে কীভাবে ভূমিকা রাখে তা বিশ্লেষণ কর।",
          "explanation": "উদ্দীপকে উল্লিখিত ঘটনার প্রভাব সমাজকর্মের বিকাশে যেভাবে ভূমিকা রাখে তা বিশ্লেষণ করা হলো- শিল্প বিপ্লব-উত্তর সমাজের জটিল সমস্যার সমাধান ও সামাজিক সুতন্ত্র উন্নয়নের লক্ষ্যে ক্রমবিবর্তনের ধারায় আধুনিক সমাজকর্মের উদ্ভব ও বিকাশ ঘটেছে। শিল্প বিপ্লব-উত্তর নতুন নতুন চাহিদার সৃষ্টি হয়। চাহিদার প্রেক্ষিতে কর্মসূচি প্রণয়ন ও বাস্তবায়ন করার প্রয়োজনীয়তা দেখা দেওয়া এবং জীবনের পরিবর্তিত পরিস্থিতি মোকাবিলায় সমাজকর্ম শিক্ষা প্রচলিত হয়। আবার, সমাজকাঠামো, যাতায়াতও যোগাযোগসহ বিভিন্ন বস্তুগত দিকের পরিবর্তনে জ্ঞান-বিজ্ঞান, মানুষের চিন্তাচেতনার ব্যাপক আলোড়ন সৃষ্টি করে, ব্যাপক অগ্রগতি সাধন করে, যা সমাজকর্মের বিকাশকে ত্বরান্বিত করে। আধুনিক ও উন্নত রাষ্ট্রসমূহে জনকল্যাণমূলক কাজের লক্ষ্যমাত্রা অর্জনে বিশেষ জ্ঞান ও দক্ষ সমাজকর্মীর প্রয়োজনীয়তা দেখা দেয়। ফলে সমাজকর্মের। প্রাতিষ্ঠানিক কর্মসূচিভিত্তিক আধুনিক সমাজকর্মের উদ্ভব ঘটে। আবার শিল্পায়ন ও শহরায়নের ফলে সৃষ্ট জটিল পরিস্থিতি মোকাবিলায় সনাতন সমাজকল্যাণমূলক কাজের ব্যর্থতা পরিকল্পিত ও সুসংগঠিত প্রাতিষ্ঠানিক সেবা তথা সমাজকর্মের উদ্ভব ঘটায়। অতএব বলা যায়, সমাজকর্মের বিকাশে শিল্প বিপ্লবের ভূমিকা অপরিসীম।"
        }
      ]
    },
    {
      "number": "4",
      "uddipok": "স্থার।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো এমন ধারণা, বিশ্বাস ও আদর্শ যার দ্বারা মানুষের সমাধ সকল আচার-আচরণের ভালোমন্দ ও যথার্থতা নির্ণয় করা হয়।"
        },
        {
          "label": "খ",
          "question": "",
          "explanation": "আত্মনিয়ন্ত্রণ অধিকার এমন এক অধিকারকে নির্দেশ করে যার দ্বারা কোনো ব্যক্তি তার পছন্দ, চাহিদা, সামর্থ্য ও ক্ষমতা অনুযায়ী সিদ্ধান্ত গ্রহণ এবং সেই অনুযায়ী নিজেকে গড়ে তোলার মাধ্যমে আত্মনির্ভরতা অর্জনে সক্ষম হয়।সমাজকর্ম পেশার একটি সাধারণ মূল্যবোধ আত্মনিয়ন্ত্রণ অধিকার। পেশাদার সমাজকর্ম নিজেকে নিজে সাহায্য করার নীতির ওপর প্রতিষ্ঠিত। সমস্যা সমাধানের ক্ষেত্রে সমাজকর্মী সাহায্যপ্রার্থীর ওপর কোনো সমাধান প্রক্রিয়া চাপিয়ে দেন না। বরং সাহায্যপ্রার্থী নিজেই তার সমাধান প্রক্রিয়া গ্রহণের সিদ্ধান্ত নিয়ে থাকেন। ফলে ব্যক্তি তার স্বকীয়তা এবং যোগ্যতা প্রমাণের সুযোগ পায়।"
        },
        {
          "label": "গ",
          "question": "উদ্দীপকে চিত্র 'খ'-এর জীবিকা অর্জনের মাধ্যমকে কী বলে? ব্যাখ্যা কর।",
          "explanation": "উদ্দীপকে চিত্র-'খ' তে ক্লাসরুমে শিক্ষকের পাঠদান করতে দেখা যাচ্ছে, যা মূলত শিক্ষকতা তথা একটি পেশাকে ফুটিয়ে তুলছে। জীবীকা অর্জনের এই মাধ্যমকে পেশা বলে।ব্যাখ্যা করা হলো-  পেশা হচ্ছে এক ধরনের বিশেষ জীবিকা নির্বাহের পন্থা, যার জন্য নির্দিষ্ট বিষয়ে তাম্বিক ও ব্যবহারিক জ্ঞানের যথার্থ, দক্ষ, নিপুণ ও কৌশলগত জ্ঞানের বাস্তব প্রয়োগ করতে হয়। পেশাদার ব্যক্তিকে স্বীয় পেশা সম্পর্কে পর্যাপ্ত, সুনির্দিষ্ট, সুসংহত, সুস্পষ্ট ও সুসংবদ্ধ জ্ঞান থাকতে হয় এবং এ জ্ঞানকে মানবকল্যাণে যথাযথভাবে প্রযোগের জন্য বিশেষ প্রশিক্ষণের মাধ্যমে দক্ষতা অর্জন করতে হয়। শিক্ষককেও পাঠদান করতে বিভিন্ন প্রশিক্ষণ নিতে হয়।উদ্দীপকে জীবিকা অর্জনের মাধ্যম হিসেবে শিক্ষককে পড়াশোনা করে জ্ঞান লাভ করতে হয়েছে। শিক্ষকের এই জ্ঞানের মাধ্যমে শিক্ষক শিক্ষার্থীদের শিক্ষাদান করে থাকে। তাই এটা পেশা। তাই বলা যায়,পেশার সব মানদণ্ড বিচারে শিক্ষকতা একটি পেশা।"
        },
        {
          "label": "ঘ",
          "question": "উদ্দীপকে উল্লিখিত চিত্র 'ক' ও 'খ'-এর মধ্যকার পার্থক্য নির্ণয় কর।",
          "explanation": "উদ্দীপকে উল্লিখিত চিত্র 'ক' তে রিকশা চালাতে দেখা যাচ্ছে, যা একটি বৃত্তি এবং চিত্র 'খ' তে শিক্ষকতা প্রকাশ পাচ্ছে, যা একটি পেশা। নিচে এদের মধ্যকার পার্থক্য নির্ণয় করা হলো- ১. শিক্ষকতা করতে প্রাতিষ্ঠানিক জ্ঞান আবশ্যক। কিন্তু রিকশা চালাতে দৈহিক শক্তিই যথেষ্ট। প্রাতিষ্ঠানিক জ্ঞানের প্রয়োজন নেই।  ২. শিক্ষকতা করার ক্ষেত্রে নির্দিষ্ট পেশাগত মানদণ্ড আছে, যা পাঠদানকালে মেনে চলতে হয়; কিন্তু রিকশা চালানোর ক্ষেত্রে এরকম কোনো মানদও নেই। ৩. পেশাদার কর্ম হিসেবে শিক্ষককে দায়িত্ববোধ নিয়ে কাজ করতে হয়; কিন্তু বৃত্তি হিসেবে রিকশা চালনায় দায়িত্ববোধের প্রয়োজন হয় না। ৪ পেশা হিসেবে শিক্ষকতার জন্য সামাজিক স্বীকৃতি একান্ত প্রয়োজন। অন্যদিকে বৃত্তি হিসেবে রিকশা চালনায় স্বীকৃতির প্রয়োজন হয় না। ৫ বৃত্তিমূলক কাজ যেমন রিকশা চালানো পরিবর্তনযোগ্য, যেকোনো সময় সে অন্য বৃত্তিতে যেতে পারে। কিন্তু শিক্ষক চাইলেই অন্য পেশায় যেতে পারেন না। ৬ পেশা হিসেবে শিক্ষকদের জবাবদিহি রয়েছে কিন্তু রিকশা চালনায় কোনো জবাবদিহি নেই। তাই বলা যায় ,উদ্দীপকে উল্লিখিত চিত্র 'ক' ও 'খ'-এর মধ্যকার পার্থক্য সুস্পষ্ট।"
        }
      ]
    },
    {
      "number": "5",
      "uddipok": "একটি সেবামূলক সংস্থায় কর্মরত সাবিলা নূর একজন দক্ষ সমাজকর্মী। কোনো সমস্যাগ্রস্ত ব্যক্তি তার নিকট সহায়তার জন্য এলে তিনি তাদের আন্তরিকতার সাথে মর্যাদা সহকারে গ্রহণ করেন। সমস্যা সমাধানে জোরপূর্বক কোন সমাধান চাপিয়ে না দিয়ে তাদের মতামতের মূল্য ও মর্যাদা দেন এবং তাদের মতামতের মূল্যু ও মর্যাদা দেন এবং তাদের দেওয়া তথ্য গোপন রাখার প্রতিশ্রুতি প্রদান করেন। ফলে সেবা গ্রহীতাদের সাথে তার সহজেই সুসম্পর্ক গড়ে ওঠে এবং সমস্যার ফলঞ্জ সমাধান সহজ হয়।",
      "tag": "MB, RB, DIN.B CTG.B BB 23,ISCM 24",
      "sub_questions": [
        {
          "label": "ক",
          "question": "সতীদাহ প্রথা উচ্ছেদ আইন কত সালে প্রণীত হয়?",
          "explanation": "সতীদাহ প্রথা উচ্ছেদ আইন প্রণীত হয় ১৮২৯ সালে।"
        },
        {
          "label": "খ",
          "question": "",
          "explanation": "পেশাগত সম্পর্ক বা Rapport বলতে সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে গড়ে ওঠা সম্পর্ককে বোঝায়। পেশাগত সম্পর্ক সমাজকর্ম পেশার একটি অন্যতম বৈশিষ্ট্য। একজন সমাজকর্মীর কাছে যখন কোনো সাহায্যার্থী আসে, তখন তিনি তাকে পেশাগত দৃষ্টিভঙ্গি দিয়ে গ্রহণ করেন এবং তার সাথে বন্ধুত্বপূর্ণ সম্পর্ক গড়ে তোলার চেষ্টা চালান। এ সম্পর্কই হলো পেশাগত সম্পর্ক। সমাজকর্ম সমস্যা অনুসন্ধানের মাধ্যমে সাহায্যার্থীর প্রকৃত সমস্যা নিরসনের প্রয়াস চালায়। ফলে সাহায্যার্থীর সাথে পেশাগত সম্পর্ক স্থাপন করা জরুরি।"
        },
        {
          "label": "গ",
          "question": "",
          "explanation": "উদ্দীপকে হুজায়ফা নূরের কার্যক্রমে যে সকল মূল্যবোধের প্রতিফলন ঘটেছে সেগুলো হলো- ব্যক্তির মূল্যবোধ, গ্রহণ নীতি ও গোপনীয়তা। প্রতিটি মানুষের সামাজিক মূল্য ও মর্যাদাবোধ একটি গুরুত্বপূর্ণ বিষয়। সমাজে বসবাসরত প্রতিটি ব্যক্তি বিশেষ মর্যাদার অধিকারী। তাছাড়া ব্যক্তিও চায় সমাজ বা সে যে পরিবেশে বাস করে সেখানে যেন তার যথার্থ মূল্যায়ন করা হয়। এর ফলে ব্যক্তির মধ্যে আত্মবিশ্বাসের সৃষ্টি হয় এবং সমাজের সকল ধরনের গঠনমূলক কাজে সে সক্রিয় অংশগ্রহণ করে থাকে। এতে ব্যক্তির নিজস্ব সমস্যার পাশাপাশি বিভিন্ন সামাজিক সমস্যাও দূর হয়। এ মূল্যবোধ ব্যক্তিকে অধিকতর সক্ষম ও কর্মমুখী করে তোলার ব্যাপারে যথেষ্ট গুরুত্বারোপ করে থাকে। সমাজকর্মের অন্যতম গুরুত্বপূর্ণ নীতি হলো গ্রহণ নীতি। সমাজকর্মী সমস্যাগ্রস্ত ব্যক্তি বা সাহায্যার্থীকে কীভাবে গ্রহণ করে তার ওপর সমস্যার সমাধান অনেকাংশে নির্ভর করে। কারণ আন্তরিকতা ও সহানুভূতির সাথে সাহায্যার্থীকে গ্রহণ না করলে সমাজকর্মীর প্রতি তার বিরূপ মনোভাব ও দৃষ্টিভঙ্গির সৃষ্টি হতে পারে। সমাজকর্মী সর্বদাই সাহায্যার্থীকে গোপনীয়তা রক্ষার প্রতিশ্রুতি দিয়ে তথ্য সংগ্রহ করবেন। ফলে সাহায্যার্থী প্রয়োজনীয় তথ্য প্রদান করবে এবং সেবা গ্রহণে উৎসাহিত হবে। তাই সমস্যাগ্রস্ত ব্যক্তি বা সাহায্যার্থী যে স্তর বা শ্রেণিরই হোক না কেন তাকে আন্তরিকতা, আগ্রহ ও মর্যাদার সাথে গ্রহণ করতে হবে। উদ্দীপকে বলা হয়েছে, সমাজকর্মী হুজায়ফা নূরের কাছে সমস্যাগ্রস্ত ব্যক্তি সহায়তার জন্য আসলে তিনি তাদেরকে আন্তরিকতার সাথে গ্রহণ করেন। তাদের মতামতের মূল্য ও মর্যাদা দেন এবং তাদের দেওয়া তথ্য গোপন রাখার প্রতিশ্রুতি প্রদান করেন। সমাজকর্মীর হুজায়ফার কাজের এসব বৈশিষ্ট্য সমাজকর্ম মূল্যবোধের ব্যক্তির মূল্য ও মর্যাদা, গ্রহণ নীতি ও গোপনীয়তাকে ইঙ্গিত করে।"
        },
        {
          "label": "ঘ",
          "question": "",
          "explanation": "সমাজকর্ম পেশার মর্যাদা লাভে উক্ত মূল্যবোধগুলোই যথেষ্ট নয়- এ কথার সাথে আমি একমত। সমাজকর্ম একটি সাহায্যকারী পেশা। সমস্যাগ্রস্ত ব্যক্তি, দল ও সমষ্টির সমস্যা সমাধান ও উন্নয়নে সাহায্য করাই এর কাজ। সমাজকর্ম অনুশীলনের বাস্তব অভিজ্ঞতার ভিত্তিতে দেশ-কালভেদে এর কিছু স্বতন্ত্র মূল্যবোধ গড়ে উঠেছে। উদ্দীপকে সমাজকর্মী হুজায়ফা নূরের কাজে উক্ত মূল্যবোধসমূহের তিনটি দিকের প্রতিফলন দেখা যায়। সমাজকর্মী হুজায়ফা নূর সমস্যা সমাধানে ব্যক্তির মূল্য ও মর্যাদার স্বীকৃতি, গ্রহণ নীতি এবং গোপনীয়তা এই তিনটি মূল্যবোধ পরিপূর্ণভাবে অনুশীলন করেছেন। সমাজকর্মের আরও অনেক মূল্যবোধ রয়েছে যেগুলো সঠিকভাবে অনুসরণ করলে সমস্যা সমাধান প্রক্রিয়া সাফল্য লাভ করে। আত্মনিয়ন্ত্রণ মূল্যবোধটি ব্যক্তিকে তার সমস্যা সমাধান ও সিদ্ধান্ত গ্রহণে আত্মনির্ভরশীল করে। এর ফলে সে প্রয়োজনীয় ক্ষেত্রে নিজের সমস্যাগুলো নিজেই সমাধান করতে পারে। সবার জন্য সমান সুযোগ অর্থাৎ জাতি-ধর্ম-বর্ণ নির্বিশেষে সব শ্রেণির মানুষকে সাহায্য গ্রহণের সমান সুযোগ প্রদান করা। তাছাড়া সাহায্যর্থীকে স্বনির্ভর করে তোলার মানসিকতা নিয়ে সমাজকর্মী সাহায্য করবেন। ব্যক্তির অন্তর্নিহিত সম্ভাবনাকে কাজে লাগিয়ে তাকে আত্মনির্ভরশীল করে গড়ে তোলাই হবে সমাজকর্মীর প্রধান কাজ। সমাজকর্মের অন্য একটি মূল্যবোধ হচ্ছে সম্পদের সদ্ব্যবহার করা, অর্থাৎ সাহায্যার্থীর বাহ্যিক ও অন্তর্নিহিত সম্পদের সর্বোচ্চ ব্যবহারের মাধ্যমে সমস্যা সমাধানে প্রচেষ্টা চালাতে হবে। পারস্পরিক দায়িত্ববোধ সমাজের উদ্দেশ্য অর্জনকে সফল করে তোলে। পারস্পরিক শ্রদ্ধাবোধ ও সহনশীলতা সমাজকর্মের অপর একটি মূল্যবোধ। এটি না থাকলে সামাজিক বন্ধন শিথিল হয়ে পড়ে। সর্বোপরি একজন সমাজকর্মী তার জ্ঞানের সর্বোচ্চ ব্যবহারের মাধ্যমে সাহায্যার্থীকে সেবা প্রদান করবেন এবং তিনি সমাজের প্রতি সামগ্রিক দৃষ্টিভঙ্গি পোষণ করবেন। পরিশেষে বলা যায়, সমাজকর্ম পেশার মর্যাদা লাভের ক্ষেত্রে সমাজকর্ম পেশার সকল মূল্যবোধের প্রয়োজন রয়েছে।"
        }
      ]
    },
    {
      "number": "6",
      "uddipok": "আধুনিক সভ্যতার বিকাশে পর্যায়ক্রমে ঘটে যাওয়া শিল্প বিপ্লব মানুষকে যেমন দিয়েছে প্রাচুর্য ও বিলাসিতা, তেমনি দিয়েছে আকস্মিক অসুস্থতা, দুর্ঘটনা, বেকারত্ব, অক্ষমতাজনিত নির্ভরশীলতা। এরূপ আর্থসামাজিক বিপর্যয় মোকাবিলার জন্য যথাযথ প্রতিষ্ঠান কর্তৃক গহীত হয়েছে সুনির্দিষ্ট প্রতিরক্ষামূলক ব্যবস্থা। যেমন- পেনশন, প্রভিডেন্ট ফান্ড, দুর্ঘটনা ভাতা, মাতৃত্ব ভাতা ইত্যাদি।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "যাকাত শব্দটির অর্থ পবিত্র করা, বৃদ্ধি পাওয়া ইত্যাদি।"
        },
        {
          "label": "খ",
          "question": "",
          "explanation": "বায়তুল মালের শাব্দিক অর্থ হলো সম্পদাগার। সাধারণত রাষ্ট্রীয় কোষাগারকেই বায়তুল মাল বলা হয়। মূলত বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণের লক্ষ্যে গঠিত একটি মৌলিক আর্থিক প্রতিষ্ঠান। জনকল্যাণ এবং ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্য বায়তুল মাল গঠিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিরক্ষামূলক ব্যবস্থাসমূহ সমাজকর্মের সাথে সম্পর্কিত সামাজিক নিরাপত্তা প্রত্যয়ের অন্তর্ভুক্ত। ব্যাখ্যা করা হলো- মানবজীবনের প্রতিকূল অবস্থায় তাদেরকে রক্ষা করার জন্য সমাজ রাষ্ট্র কর্তৃক গৃহীত একটি ব্যবস্থার নাম সামাজিক নিরাপত্তা। উইলিয়াম বিভারিজ বলেন, বেকারত্ব, অসুস্থতা বা দুর্ঘটনা, বৃন বয়সে চাকরি হতে অবসর গ্রহণ, পরিবারের উপার্জনশীল ব্যক্তির মৃ বা জন্ম-মৃত্যু ও বিয়ের সময় অতিরিক্ত অস্বাভাবিক ব্যয়ের কারণে যখন কোনো পরিবারের আয়ের পথ বন্ধ হয়ে যায় তখন যো কর্মসূচির। হিন্দু স মাধ্যমে আয়ের নিশ্চয়তা প্রদান করা হয় তাকেই সামাজিক নিরাপত্তা শুরু ক বলে। উদ্দীপকের পেনশন, প্রভিডেন্ট ফান্ড-এ দুটি সামাজিক তাড়ন নিরাপত্তার সামাজিক বিমার অন্তর্ভুক্ত। আবার দুর্ঘটনা ভাতা, সামাজিক। লেখন সাহায্য এবং মাতৃত্ব ভাতা সামাজিক সেবার অন্তর্ভুক্ত। অতএব বলা যায়, উদ্দীপকে উল্লিখিত ব্যবস্থাসমূহ সামাজিক নিরাপত্তার অন্তর্ভুক্ত।"
        },
        {
          "label": "ঘ",
          "question": "",
          "explanation": "হ্যা আমি মনে করি বর্তমান আধুনিক ও জটিল বিশ্বব্যবস্থায় উদ্দীপকে উল্লিখিত গৃহীত ব্যবস্থা তথা সামাজিক নিরাপত্তার গুরুত্ব রয়েছে।আমার মতামত দেওয়া হলো- প্রযুক্তিগত উৎকর্ষতা, যোগাযোগ ব্যবস্থায় গতিশীলতা, শিল্প কারখানার বিস্তার প্রভৃতি কারণে আধুনিক সমাজ ব্যবস্থায় সামাজিক নিরাপত্তা ব্যবস্থা সুনিশ্চিত করা আবশ্যক হয়ে পড়েছে। দৈনন্দিন জীবনে দুর্ঘটনাসহ অন্যান্য প্রতিকূল অবস্থা মোকাবিলায় সামাজিক নিরাপত্তার ব্যবস্থা নিতে হয়। তাই উন্নত রাষ্ট্রসমূহ ক্রমশ কল্যাণ রাষ্ট্রের দিকে ধাবিত হচ্ছে। এছাড়াও সামাজিক ন্যায়বিচার প্রতিষ্ঠা এবং মানবমূল্যের যথার্থ গুরুত্বারোপের লক্ষ্যে সামাজিক নিরাপত্তা ব্যবস্থার বিকল্প নেই। আবার দেশ ও সমাজের উন্নয়নের প্রধান মাধ্যম হলো মানবসম্পদ। বিশাল জনগোষ্ঠীকে মানবসম্পদে রূপ দান করতে সামাজিক নিরাপত্তার মাধ্যমে সকলের উন্নয়ন নিশ্চিত করা যায়। আবার, প্রত্যেকের মৌল মানবিক চাহিদা পূরণ করা এবং সুস্থ সমাজব্যবস্থা সুনিশ্চিত করতে সামাজিক নিরাপত্তা আবশ্যকীয় বিষয়। এসব ক্ষেত্র বিবেচনায় নিয়ে আকস্মিক বিপর্যয়কালীন বিপর্যয় মোকাবিলায় সামাজিক নিরাপত্তার গুরুত্বপূর্ণ অবস্থান সুস্পষ্ট করা যায়।"
        }
      ]
    },
    {
      "number": "7",
      "uddipok": "অল্প বয়সে পারমিতার বিয়ে হয় ধনাঢ্য ব্যবসায়ী রনজিৎ সাহার সাথে। সুখের সংসার তাদের। হঠাৎ সড়ক দুর্ঘটনায় রনজিতের মৃত্যু হলে চরম বিপাকে পড়ে পারমিতা। মানবতাবাদী ও আধুনিক চিন্তার ধারক অরুণ মাস্টারের অক্লান্ত প্রচেষ্টায় বিধবাদের বিবাহের রীতি চালু হলে পারমিতাসহ অসংখ্য নারী নতুন জীবন লাভ করে।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "সামাজিক পরিবর্তন হলো সমাজকাঠামোর রূপান্তর।"
        },
        {
          "label": "খ",
          "question": "",
          "explanation": "সমাজ থেকে সকল প্রকার অনভিপ্রেত অবস্থা দূর করে একটি কাঙ্ক্ষিত সমাজ কাঠামো প্রণয়ন করাই হলো সমাজ সংস্কার। অর্থাৎ কোনো বিষয় বা পরিস্থিতির ক্ষতিকর দিকগুলো অপসারণ বা কোনো বিষয়ে অধিকতর মঙ্গলের জন্য নতুন দিকের অন্তর্ভুক্তকরণই হলো সংস্কার। যখন সমাজের কোনো অবস্থার সংস্কার সাধন হয় তখন তাকে সমাজ সংস্কার বলা হয়। মূলত সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। এর ফলে সমাজ হতে ক্ষতিকর দিকগুলো দূর করে বান্বিত সামাজিক পরিবর্তন সম্ভব হয়।"
        },
        {
          "label": "গ",
          "question": "",
          "explanation": "উদ্দীপকে অরুণ মাস্টারের প্রচেষ্টার সাথে ভারতবর্ষের প্রখ্যাত সমাজ সংস্কারক ঈশ্বরচন্দ্র বিদ্যাসাগরের কাজের মিল রয়েছে। ব্যাখ্যা করা হলো- ভারতবর্ষে হিন্দু নারীদের মধ্যে বিধবাদের করুণ পরিস্থিতি মানবতাবাদী চিন্তাশীল ব্যক্তিমাত্রই অনুধাবন করেছিলেন। হিতকর মানবতাবাদী চিন্তাশীল এসব মানুষকে নিয়েই ঈশ্বরচন্দ্র বিদ্যাসাগর হিন্দু সমাজেবিধবা মেয়েদের পুনরায় বিবাহ প্রথার প্রচলনে আন্দোলন শুরু করেন। স্বামী মৃত্যুর পর অন্যের গলগ্রহ হয়ে জীবনযাপন, জৈবিক তাড়নায় অনৈতিক কাজে জড়িয়ে পড়া প্রভৃতি বিষয়ে তুলে ধরে লেখনী শুরু করেন। গ্রন্থ রচনা করে মানুষের মধ্যে সচেতনতা তৈরি করেন। ১৯০৫ সালে 'বিধবা বিবাহ প্রচলিত হওয়া উচিত কিনা এতদ্ববিষয়ক প্রস্তাব' নামক গ্রন্থ প্রকাশ করেন। তাই বলা যায় যে,, উদ্দীপকে পারমিতার মতো অনেক নারীর জন্য অরুণ মাস্টার যে ভূমিকা পালন করেছেন তা মূলত ঈশ্বরচন্দ্র বিদ্যাসাগরের প্রতিচ্ছবি।"
        },
        {
          "label": "ঘ",
          "question": "",
          "explanation": "ভারতের ইতিহাসে যেসকল সফল ও মানবতাবাদী সমাজ সংস্কারক ব্যক্তির আগমন ঘটেছে ঈশ্বরচন্দ্র বিদ্যাসাগর ছিলেন তার অন্যতম। সমাজ সংস্করণে তার অবদান অত্যন্ত গুরুত্বপূর্ণ।  তার সংস্কার আন্দোলনের অন্যতম ফসল হলো হিন্দু সমাজে বিধবা মেয়েদের পুনরায় বিবাহ প্রথার প্রচলন। সমাজ সংস্কারে উজ্জ্বল দৃষ্টান্ত স্থাপন করায় তাকে 'বাংলা রেনেসাঁর প্রতীক পুরুষ' বলা হয়। ঈশ্বরচন্দ্র বিদ্যাসাগর হিন্দু সমাজে বিধবা বিবাহ ব্যবস্থার প্রতিষ্ঠায় যেমন আন্দোলন করেছেন, তেমনি নিজেই এ ব্যবস্থার প্রচলন করেছেন এবং সমাজে বিধবা বিবাহ ব্যবস্থা গ্রহণযোগ্য করে তুলেছেন। স্বীয় পুত্র নারায়ণচন্দ্র বন্দ্যোপাধ্যায়কে এক বিধবার সাথে বিবাহ দিয়ে অনুপম দৃষ্টান্ত স্থাপন করেন। তার প্রচেষ্টায় ১৮৫৬ সালে বিধবা বিবাহ আইন প্রণীত হয়। বিধবা বিবাহের প্রচলনের পাশাপাশি বিদ্যাসাগর বাল্যবিবাহ উচ্ছেদ এবং বহুবিবাহ রোধেও সোচ্চার ছিলেন। তিনি 'বাল্যবিবাহের দোষ' নামক প্রবন্ধ রচনা করেন। সাধারণ মানুষের মধ্যে বাল্যবিবাহ নিয়ে সচেতনতা সৃষ্টি ও জনসমর্থন লাভে সচেষ্ট হন। বহু মানুষের স্বাক্ষরসহ সরকারের কাজে আপিল করেন। এছাড়াও নারী শিক্ষার প্রসারে তিনি বিদ্যালয় প্রতিষ্ঠা করেন। বাংলার প্রথম বালিকা বিদ্যালয়টি তিনিই প্রতিষ্ঠা করেন। তাই বলা যায়, সমাজ সংস্কারে ঈশ্বরচন্দ্র বিদ্যাসাগরের অবদান অনেক।"
        }
      ]
    },
    {
      "number": "8",
      "uddipok": "মাদকাসক্ত রফিককে তার অভিভাবক নবদিগন্ত কেন্দ্রে' ভর্তি করেন। কেন্দ্রের দায়িত্বপ্রাপ্ত কর্মকর্তা আকবর সাহেব রফিক ও তার অভিভাবকের নিকট হতে প্রয়োজনীয় তথ্য সংগ্রহ করেন। সংগৃহীত তথ্যগুলো বিশ্লেষণ করে সুনির্দিষ্ট প্রক্রিয়ায় জনাব পুনর্বাসন 'মাদকাসক্ত আকবর রফিকের সমস্যার সমাধানে সহায়তা করেন।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজকর্মের সমস্যা সমাধানের প্রথম স্তর মনোসামাজিক অনুধ্যান।"
        },
        {
          "label": "খ",
          "question": "",
          "explanation": "সামাজিক দল সমাজকর্ম সম্পাদনের একটি গুরুত্বপূর্ণ মাধ্যম। ধর্ম-বর্ণ নির্বিশেষে যখন কোনো বিশেষ উদ্দেশ্য সামনে রেখে দুই বা ততোধিক লোকের সমাবেশ ঘটে তখন তাকে সামাজিক দল বলা হয়। প্রাথমিক, মাধ্যমিক বা গৌণ এবং অন্তর্দল ও বহির্দল মিলে সামাজিক দল গঠিত হয়। সামাজিক দল গঠনের মাধ্যমে দুই বা তার বেশি লোকের সমাবেশ ঘটে।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের একটি মৌলিক পদ্ধতি তথা ব্যক্তি সমাজকর্ম পদ্ধতির প্রতি ইঙ্গিত রয়েছে। ব্যাখ্যা করা হলো- সমাজের ক্ষুদ্রতম একক ব্যক্তিকে নিয়ে কাজ করে ব্যক্তি সমাজকর্ম। ব্যক্তি হিসেবে মাদকাসক্ত রফিকের সমস্যা সমাধানেও মাদকাসক্ত পুনর্বাসন কেন্দ্র মূলত ব্যক্তি সমাজকর্ম পদ্ধতির প্রয়োগ ঘটাবে। ব্যক্তি সমাজকর্ম হলো সমাজকর্মের এমন একটি মৌলিক পদ্ধতি, যা সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে নিজস্ব সম্পদের সর্বোত্তম ব্যবহারের মাধ্যমে ব্যক্তিকে এমনভাবে তাবলম্বী করে তোলে যাতে ব্যক্তি নিজেই নিজের সমস্যার কার্যকর মোকাবিলা করে সুষ্ঠ ও যথাযথভাবে সামাজিক ভূমিকা পালন করতে রকম হয়। উদ্দীপকে ব্যক্তি সমাজকর্মের প্রথম ধাপ মনোসামাজিক অনুধ্যানে রফিক ও তার অভিভাবকের কাছ থেকে প্রযোজনীয় তথ্য সংগ্রহ করা হয় এবং সেই অনুযায়ী সহায়তা করা হয়। তাই বলা যায়, উদ্দীপকে ইঙ্গিতকৃত পদ্ধতিটি হলো ব্যক্তি সমাজকর্ম।"
        },
        {
          "label": "ঘ",
          "question": "",
          "explanation": "উদ্দীপকে রফিকের সমস্যা সংশ্লিষ্ট বর্ণনায় ব্যক্তি সমাজকর্মের প্রত্যকটি উপাদানের প্রতিফলন ঘটেছে। বিশ্লেষণপূর্বক মতামত দেওয়া হলো- ব্যক্তি সমাজকর্ম পদ্ধতির মোট ৫টি উপাদান রয়েছে, যা এইচ এইচ পার্লম্যান একটি বাক্যের মধ্যে নিয়ে এসেছেন। বাকাটি- A Person with a Problem comes to a Place where a Professional representative helps him by a given Process, ব্যক্তি সমাজকর্মের পাঁচটি উপাদানই আমরা বর্ণনায় দেখতে পাই। প্রথম উপাদান হলো সমস্যাগ্রস্ত ব্যক্তি। রফিক এখানে ব্যাক্তি। দ্বিতীয় উপাদান হলো সমস্যা। রফিকের সমস্যাটি হলো মাদকাসক্তি, যা তার জীবযাপনকে ব্যহত করে। তৃতীয় উপাদান হলো স্থান তথা প্রতিষ্ঠান। রফিককে তার অভিভাবক নবদিগন্ত মাদকাসক্ত পুনর্বাসন কেন্দ্রে ভর্তি করেছেন। এ কেন্দ্রটি হলো স্থান বা প্রতিষ্ঠান, যেখানে সমাজকর্মের সেবা দেওয়া হয়। চতুর্থ, উপাদান হলো পেশাদার প্রতিনিধি অথবা সমাজকর্মী। রফিকের সমস্যা সমাধানে সচেষ্ট দায়িত্বপ্রাপ্ত কর্মকর্তা আকবর সাহেব হলেন পেশাদার কর্মী। পঞ্চম উপাদান হলো প্রক্রিয়া বা রফিকের সমস্যা সমাধানের অনুসৃত পন্থা। এখানে রফিক ও তার অভিভাবক থেকে তথ্য সংগ্রহের মাধ্যমে এ প্রক্রিয়া শুরু হয়েছে এবং সমাধান ও মূল্যায়নের মাধ্যমে এর সমাপ্তি ঘটবে। তাই বলা যায় যে, উদ্দীপকে ব্যক্তি সমাজকর্মের প্রতিটি উপাদানই প্রতিফলিত হয়েছে।"
        }
      ]
    },
    {
      "number": "9",
      "uddipok": "আলেয়া বেগম একটি মুসলিম পরিবারে জন্মগ্রহণ করেন। ছোটবেলা থেকেই লেখাপড়ার প্রতি তার প্রবল আগ্রহ ছিল। সে সময়ে মেয়েদের লেখাপড়ার কোনো সুযোগ না থাকলেও তিনি তার বড় ভাইয়ের কাছে পড়ালেখা শেখেন। বিয়ের পর স্বামীর সহযোগিতায় নারীদের কল্যাণার্থে শিক্ষাপ্রতিষ্ঠানসহ নানাবিধ কাজ করেন। তাই তাকে নারী শিক্ষার পথিকৃৎ বলে।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "সতীদাহ অর্থ হলো সতী স্ত্রীর দহন বা পোরানো ।"
        },
        {
          "label": "খ",
          "question": "",
          "explanation": "দেবোত্তর শব্দের আভিধানিক অর্থ দেবতা বা ঈশ্বরের সম্পত্তি। অর্থাৎ ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। হিন্দুশাস্ত্র মতে, দেবতার অনুকূলে ধনসম্পদ উৎসর্গ করার রীতিকে দেবোত্তর প্রথা বলা হয়। এটি হিন্দু আইনে স্বীকৃত। দেবোত্তর প্রখার লক্ষ্য হলো দেবতার সন্তষ্টি লাভের পাশাপাশি সমাজের কল্যাণ সাধন এবং ধর্মীয় ও সমাজসেবামূলক কার্যক্রম পরিচালনা।"
        },
        {
          "label": "গ",
          "question": "আলেয়া বেগমের কাজের সাথে তোমার পাঠ্যবইয়ের কোন মহীয়সী নারীর কর্মকাণ্ডের সাদৃশ্য পাওয়া যায়-তা আলোচনা কর।",
          "explanation": "উদ্দীপকে আলেয়া বেগমের কাজের সাখে পাঠ্যবইয়ের মহীয়সী নারী বেগম রোকেয়া সাখাওয়াত হোসেনের কর্মকান্ডের সাদৃশ্য পাওয়া যায়। নিচে তা আলোচনা করা হলো-  বেগম রোকেয়া ১৮৮০ সালে রংপুরের পায়রাবন্দ গ্রামে এক সম্ভ্রান্ত মুসলিম পরিবারে জন্মগ্রহণ করেন। তখনকার রক্ষণশীল মুসলিম সমাজে নারীদের পড়াশোনার কোনো সুযোগ ছিল না। কিন্তু বেগম রোকেয়া নিজের আগ্রহ এবং বড় ভাই ইব্রাহিম সাবের ও বড় বোন করিমুন্নেছার ঐকান্তিক সহযোগিতায় ঘরে বসেই বাংলা ও ইংরেজিতে বিদ্যা অর্জন করেন। পরবর্তীতে বেগম রোকেয়ার বিয়ে হলে স্বামীর উৎসাহ ও সহযোগিতায় ব্যাপক জ্ঞানার্জনের সুযোগ পান। পরবর্তীতে বেগম রোকেয়া নারী শিক্ষার প্রসারে স্কুল প্রতিষ্ঠা করেন। নাম দেন সাখাওয়াত মেমোরিয়াল গার্লস স্কুল। এছাড়াও ট্রেনিং স্কুল, মহিলা সমিতি প্রতিষ্ঠার পাশাপাশি সচেতনতামূলক লেখালেখি করেন। সুতরাং প্রতীয়মান হচ্ছে, আলেয়া বেগমের কর্মকাও হুবহু বেগম রোকেয়ার কর্মকান্ডের সদৃশ। তাই বলা যায়, উদ্দীপকে আলেয়া বেগমের কাজের সাখে পাঠ্যবইয়ের মহীয়সী নারী বেগম রোকেয়া সাখাওয়াত হোসেনের কর্মকান্ডের সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": ". নারী শিক্ষা ও অগ্রযাত্রায় উদ্দীপকে নির্দেশিত মহীয়সী নারী বেগম রোকেয়ার অবদান অনস্বীকার্য।  অবিভক্ত বাংলার নারী জাগরণের অগ্রদূত হিসেবে বেগম রোকেয়া সাখাওয়াত হোসেন স্মরণীয় এক নাম। তিনি আমৃত্যু নারীশিক্ষা, লিঙ্গের সমতায়ন ও অন্যান্য সামাজিক বিষয়ে নারী সমাজের উন্নয়ন ও কল্যাণে নিজেকে উৎসর্গ করেন। বিশেষ করে মুসলিম নারী সমাজের শিক্ষা, স্বাধীনতা এবং অধিকার অর্জনের আন্দোলনে তিনি ছিলেন পথিকৃৎ। তিনি একদিকে শিক্ষাপ্রতিষ্ঠান গড়ে তোলেন, অন্যদিকে নারীদের সচেতন করে তুলতে লেখনী ধারণ করেন। তিনি ১৯১১ সালে স্বল্প পুঁজিতে মাত্র ৮ জন ছাত্রী নিয়ে সাখাওয়াত মেমোরিয়াল গার্লস স্কুল নামে একটি স্কুল প্রতিষ্ঠা করেন। এছাড়াও ১৯২৯ সালে কলকাতায় বেগম রোকেয়া মুসলিম মহিলা ট্রেনিং স্কুল প্রতিষ্ঠা করেন। নারীদের মধ্যে নেতৃত্বের বিকাশ এবং সামাজিক ও রাজনৈতিক সচেতনতা সৃষ্টির লক্ষ্যে তিনি ১৯১৬ সালে আজুমানে খাওয়াতীনে ইসলাম গঠন করেন। অন্যদিকে, তিনি সচেতনতা সৃষ্টিতে কলম হাতে ঝাপিয়ে পড়েন। অবরোধবাসিনী, সুলতানার স্বপ্ন ইত্যাদি রচনা দ্বারা তিনি নারীদের জাগিয়ে তোলার চেষ্টা করেন। তাই বলা যায় , নারী শিক্ষা ও অগ্রযাত্রায় মহীয়সী নারী বেগম রোকেয়ার অবদান চিরস্মরণীয় হয়ে থাকবে।"
        }
      ]
    },
    {
      "number": "10",
      "uddipok": "ক' নামক দেশে ১৩৪৯ হতে ১৫৯৭ সাল পর্যন্ত দরিদ্রদের ভাগ্যোন্নয়নে বেশ কিছু আইন পাস হয়। আইনগুলো দারিদ্রা নিরসনে কার্যকর ভূমিকা রাখে। তবে ওই দেশে শিল্প বিপ্লব সংঘটিত হওয়ায় পরিবর্তিত পরিস্থিতিতে নানান জটিল সমস্যার উদ্ভব হয়। এসব সমস্যা মোকাবিলায় পূর্বের আইনগুলো সংস্কারের প্রযোজনীয়তা দেখা দেয়। এজন্য পার্লামেন্ট নির্দেশিত গঠিত কমিটির সুপারিশের ভিত্তিতে একটি নতুন সংস্কার আইন পাস হয়। এ আইনটি সমাজকর্ম বিকাশে সহায়ক ভূমিকা পালন করে।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "১৬০১ সালের দরিদ্র আইনে দরিদ্রদের তিনটি শ্রেণিতে বিভক্ত করা হয়।"
        },
        {
          "label": "খ",
          "question": "",
          "explanation": ". বিভারিজ রিপোর্টে মানবসমাজের অগ্রগতির পথে অন্তরায় বা প্রতিবন্ধক হিসেবে পাঁচটি সমস্যাকে চিহ্নিত করা হয়। এ পাঁচটি সমস্যাকে স্যার উইলিয়াম বিভারিজ, পঞ্চদৈত্য বলে অভিহিত করেছেন। সমস্যাগুলো হলো- অভাব, অজ্ঞতা, রোগ, অস্বাস্থ্যকর নোংরা পরিবেশ ও অলসতা। এই পঞ্চদৈত্য মানবসমাজের অগ্রগতির পথে প্রতিবন্ধকতা তৈরি করে।"
        },
        {
          "label": "গ",
          "question": "",
          "explanation": "উদ্দীপকে 'ক' দেশের সংস্কার আইনের মধ্যে যুক্তরাজ্যের ১৮৩৪ সালের দরিদ্র সংস্কার আইনের ইঙ্গিত পাওয়া যায়। নিচে পরিচয় বর্ণনা করা হলো- ইংল্যান্ডের ক্রমবর্ধমান দারিদ্র্য সমস্যা মোকাবিলার উদ্দেশ্যে সুষ্ঠু ও কল্যাণমুখী সমাধানের জন্য পূর্বোক্ত দরিদ্র আইনগুলোর সংস্কার সাধনে পদক্ষেপ গ্রহণ আবশ্যক হয়ে পড়ে। ফলে ১৮৩২ সালে পার্লামেন্টের এ অনুমতিক্রমে অর্থনীতিবিদ প্রফেসর এন. ডব্লিউ সিনিয়রকে সভাপতি এবং এডউইন চ্যাডউইককে সেক্রেটারি করে ৯ সদস্যের একটি রাজকীয় কমিশন গঠন করা হয়। এই কমিশন দুই বছর যাবত গবেষণা ও পর্যালোচনার পর ১৮৩৪ সালে সুপারিশমালা পেশ করে। এ সুপারিশের ভিত্তিতে দরিদ্র সংস্কার আইন-১৮৩৪ পাস করা হয়। উদ্দীপকের সংস্কারধর্মী আইনের সাথে ইংল্যান্ডের ১৮৩৪ সালের সংস্কার আইনটির সাদৃশ্য সুস্পষ্ট। তাই বলা যায়, উদ্দীপকে দরিদ্র সংস্কার আইন-১৮৩৪ এর প্রতি ইঙ্গিত পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত দরিদ্র সংস্কার আইন-১৮৩৪ সমাজকর্ম পেশার বিকাশে একটি গুরুত্বপূর্ণ মাইলফলক হিসেবে বিবেচিত হয়। উক্তিটি বিশ্লেষণ করা হলো-  ১৮৩৪ সালের দরিদ্র সংস্কার আইনে যেসব পদক্ষেপ নেওয়া হয়, তা ন মূলত দরিদ্রদের আত্মনির্ভরশীল করতে প্রণীত। যেমন- সক্ষম দরিদ্রদের নিজেদের পর তাদের পরিবারের চাহিদা পূরণকল্পে আত্মনির্ভরশীল হওয়ারজন্য কর্মশিবিরে কাজ করতে বাধ্য করা হয়। এ পদক্ষেপটি প্রাথমিকভাবে সমাজকর্ম পেশার ভিত্তি হিসেবে কাজ করে। এ আইনের সামাজিক মর্যাদায় হস্তক্ষেপ করার উদ্দেশ্য হলো তাদের মধ্যে স্বাধীনভাবে বেঁচে থাকার স্পৃহা জাগ্রত করা। ফলে কারও স্বাধীনভাবে জীবনযাপনের সুযোগ থাকলে Less Eligibility- এর অপমানের ভয়ে সাহায্যের জন্য আবেদন করত না। ফলে কর্মসংস্থান ও ব্যক্তিগত মর্যাদা পুনরুদ্ধারে সুযোগ পায়। এ আইনের আলোকে বস্তিবাসী জনগণের কল্যাণেও কতকগুলো পদক্ষেপ নেওয়া হয়। যেমন- পয়ঃনিষ্কাশন, পানি সরবরাহ, মহামারি ও সংক্রামক ব্যাধি প্রভৃতি। তাই অনেকেই ১৮৩৪ সালের দরিদ্র সংস্কার আইনকে সমাজকর্ম পেশার উদ্ভব ও বিকাশে গুরুত্বপূর্ণ সংযোজন হিসেবে বিবেচনা করে।"
        }
      ]
    },
    {
      "number": "11",
      "uddipok": "বর্তমান প্রযুক্তিনির্ভর সমাজ ব্যবস্থায় ছোট, বড় প্রায় সকলের হাতেই মোবাইল ফোন পৌঁছে গিয়েছে। এর বহুবিধ ইতিবাচক দিক থাকলেও উদীয়মান তরুণ সমাজ ব্যাপকভাবে এর অপব্যবহার করছে। ফলে সমাজে কিশোর গ্যাংসহ নানাবিধ অপরাধ ও কিশোর অপরাধ সংঘটিত হচ্ছে। এর কারণ উদ্ঘাটন ও নির্মূলে সমাজকর্মের একটি পদ্ধতি কার্যকর ভূমিকা পালন করতে পারে। কেননা, সমাজের কাঙ্ক্ষিত পরিবর্তন সাধন ও অনাকাঙ্ক্ষিত পরিবর্তনে বাধা দেওয়াই এ পদ্ধতির মূল লক্ষ্য।",
      "tag": "MB, RB, DIN.B CTG.B BB 23",
      "sub_questions": [
        {
          "label": "ক",
          "question": "",
          "explanation": "সমাজকর্ম গবেষণা সমাজকর্মের সহায়ক পদ্ধতি।"
        },
        {
          "label": "খ",
          "question": "",
          "explanation": "সমাজকর্মের পেশাদার কর্মে সরাসরি প্রয়োগ না হয়ে মৌলিক পদ্ধতির সাথে যেসব পদ্ধতি সহায়ক ভূমিকা পালন করে, তাই সমাজকর্মের সহায়ক পদ্ধতি। সহায়ক পদ্ধতি তিনটি। যথা- সমাজকর্ম প্রশাসন, সমাজকর্ম গবেষণা ও সামাজিক কার্যক্রম। এই তিনটি পদ্ধতি সমাজকর্মের পেশাদার কর্মে সরাসরি প্রয়োগ না হয়ে মৌলিক পদ্ধতির সাথে সহায়ক হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকে সামজকর্মের অন্যতম সহায়ক পদ্ধতি সামাজিক কার্যক্রম পদ্ধতির ইঙ্গিত রয়েছে। নিচে তা ব্যাখ্যা করা হলো- পরিকল্পিত ও সুসংগঠিত উপায়ে সমাজ পরিবর্তনের একটি প্রক্রিয়া হলো সামাজিক কার্যক্রম। সমাজে প্রচলিত যে অপসংস্কৃতি, কুপ্রথা এবং অব্যবস্থা রয়েছে তা দূর করে একটি কাঙ্ক্ষিত বা বাঞ্ছিত সমাজ বিনির্মাণের লক্ষ্যে সামাজিক কার্যক্রম পরিচালিত হয়। তাই সামাজিক কার্যক্রম হলো সম্মিলিত প্রচেষ্টা। আর্থার ডানহাম বলেন, সমাজে বাঞ্ছিত পরিবর্তন আনয়ন অথবা অবাঞ্ছিত পরিবর্তনকে বাধা দেওয়ার জন্য গৃহীত সম্মিলিত প্রচেষ্টাই সামাজিক কার্যক্রম। উদ্দীপকের তরুণ সমাজের মধ্যে প্রযুক্তির ব্যাপকভাবে অপব্যবহারের ফলে সৃষ্ট কিশোর অপরাধজনিত সমস্যা প্রতিরোধে সামাজিক কার্যক্রম পদ্ধতি ভূমিকা রাখতে পারে। উদ্দীপকের শেষে উল্লিখিত কাঙ্ক্ষিত পরিবর্তন সাধন ও অনাকাঙ্ক্ষিত পরিবর্তনে বাধা দেওয়াই মূলত সামাজিক কার্যক্রমেরই মূল লক্ষ্য। তাই বলা যায় যে, উদ্দীপকে সামজকর্মের অন্যতম সহায়ক পদ্ধতি সামাজিক কার্যক্রম পদ্ধতির ইঙ্গিত রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সামাজিক কার্যক্রম পদ্ধতির গুরুত্ব ক্রমশ বর্তমান আধুনিক বস্তুবাদী যান্ত্রিক সমাজে বেড়েই চলছে। নিচে তা বিশ্লেষণ করা হলো- বর্তমান সমাজে অবহেলিত, নিপীড়িত ও পশ্চাৎপদ জনগোষ্ঠীর বঞ্চনা ও অবহেলার করুণ সুর আরও তীব্রতর হচ্ছে। এক্ষেত্রে সামাজিক কার্যক্রম বাঞ্ছিত সামাজিক পরিবর্তন ও সংস্কার সাধনের মাধ্যমে সমাজ থেকে বিভিন্ন সমস্যা দূর করতে গুরুত্বপূর্ণ ভূমিকা রাখে। উন্নয়নমূলক বিভিন্ন কার্যক্রমের প্রয়োজনীয়তা সম্পর্কে জনগণকে অবহিত করা এবং এ কার্যক্রমে তাদের অংশগ্রহণের মাধ্যমে সুস্থ ও সুন্দর সামাজিক পরিবেশ নিশ্চিত করা সম্ভব হয়। তাই আধুনিক ও জটিল সমাজের ক্ষতিকর ও অবাঞ্ছিত প্রখা, রীতিনীতি, প্রতিষ্ঠান প্রভৃতি সম্পর্কে জনগণকে সোচ্চার করে জনমত সৃষ্টি করতে সামাজিক কার্যক্রমের ব্যতিক্রম হয় না। আবার, বর্তমান সমাজে নারী ও শিশু শ্রম, চোরাচালান, বস্তি সমস্যা, সামাজিক দুর্যোগ ও বিপর্যয় ইত্যাদি সমস্যার পাশাপাশি প্রযুক্তিকেন্দ্রিক সমস্যা ব্যাপকহারে বৃদ্ধি পাচ্ছে। তাই এসব সমস্যা প্রতিরোধে সামাজিক কার্যক্রম সমষ্টির সকলের অংশগ্রহণে কার্যকর ভূমিকা রাখতে পারে। মোটকথা, সমাজে বিদ্যমান যেকোনো ধরনের কুসংস্কার বা অনাকাঙ্ক্ষিত অবস্থার পরিবর্তনে সামাজিক কার্যক্রম পদ্ধতি একটি কার্যকর ব্যবস্থা। তাই বলা যায়, সামাজিক কার্যক্রম পদ্ধতির গুরুত্ব বর্তমান সমাজে বেড়েই চলছে।"
        }
      ]
    }
  ]
}