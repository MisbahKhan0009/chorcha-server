{
  "title": "ঢাকা সিটি কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "DB, MB, CB, DIN.B, CTG.B, SB, JB 22,DCC 24,ISCM 24",
      "sub_questions": [
        {
          "label": "ক",
          "question": "",
          "explanation": "সমাজকর্মের উদ্ভব ঘটে ইংল্যান্ডে।"
        },
        {
          "label": "খ",
          "question": "",
          "explanation": "সামগ্রিক কল্যাণ কথাটির অর্থ হলো- জাতি, ধর্ম, বর্ণ নির্বিশেষে সব মানুষের কল্যাণ সাধন করা। যখন কোনো কার্যক্রম জাতি, ধর্ম, বর্ণ, নারী-পুরুষ, ধনী-দরিদ্র, ছোট-বড়, দুঃস্থ-অসহায় নির্বিশেষে সবার কল্যাণের জন্য পরিচালিত হয় তখন তাকে সামগ্রিক কল্যাণ বলে। সমাজকর্মের অন্যতম লক্ষ্য ও উদ্দেশ্য হলো সমাজের সামগ্রিক কল্যাণ সাধন করা। এজন্য আধুনিক সমাজকর্ম বর্তমান বিশ্বে সব শ্রেণির মানুষের কল্যাণে নিয়োজিত।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের বৈশিষ্ট্যের দিকটি প্রকাশ পেয়েছে। সমাজকর্ম হলো বৈজ্ঞানিক পদ্ধতিনির্ভর সাহায্যকারী পেশা। সাহায্যকারী পেশা হিসেবে সমাজকর্ম নির্দিষ্ট কতগুলো বৈশিষ্ট্যকে ধারণ করে, যা অন্যান্য পেশা থেকে স্বতন্ত্র। সমাজকর্ম একটি সাহায্যকারী পেশা ও সক্ষমকারী প্রক্রিয়া। এটি সংগঠিত ও পরিকল্পিত উপায়ে সমাজের মানুষের জীবনমানের উন্নয়ন করে। এর কার্যক্রম সর্বজনীন ও নির্দিষ্ট পদ্ধতিনির্ভর। এটি বিশেষ জ্ঞান ও দক্ষতানির্ভর সেবাকর্ম। এটি মূলত ব্যক্তি ও পরিবেশের প্রতিই গুরুত্ব প্রদান করে। উদ্দীপকে সমাজকর্মকে একটি সাহায্যকারী ও সক্ষমকারী পেশা হিসেবে উল্লেখ করা হয়েছে। একইসাথে এটিকে বৈজ্ঞানিক জ্ঞাননির্ভর ও পেশাদার সেবাকর্ম হিসেবে চিহ্নিত করা হয়েছে। উদ্দীপকের এই বিষয়গুলো মূলত সমাজকর্মের 'বৈশিষ্ট্যকেই নির্দেশ করে। সমাজকর্ম সাহায্যকারী পেশা হিসেবে সমাজের মানুষকে সর্বাত্মক সাহায্য করার পাশাপাশি সক্ষম করে তোলে। এক্ষেত্রে সমাজকর্ম বৈজ্ঞানিক জ্ঞানের ভিত্তিতে নির্দিষ্ট পদ্ধতি অনুসরণ করে। এছাড়াও সমাজকর্ম একটি পেশাদার সেবাকর্ম। এটি সেবা প্রদানের ক্ষেত্রে পেশাগত আচরণ মেনে চলে। কাজেই উদ্দীপকের এই বৈশিষ্ট্যগুলোকে সমাজকর্মের মৌলিক বৈশিষ্ট্য হিসেবে চিহ্নিত করা যায়। তাই বলা যায়, উদ্দীপকে সমাজকর্মের বৈশিষ্ট্যের দিকটিই প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে সমাজকর্মের সকল বৈশিষ্ট্য প্রকাশ পায় নাই- মন্তব্যটি যথার্থ। সমাজকর্ম একটি সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। পেশা হিসেবে সমাজকর্ম কতগুলো বৈশিষ্ট্যকে ধারণ করে থাকে। এ সমস্ত বৈশিষ্ট্য সমাজকর্ম পেশাকে স্বাতন্ত্র্য বা বিশিষ্টতা দান করে। উদ্দীপকে সমাজকর্মকে সাহায্যকারী, সক্ষমকারী পেশা ও বৈজ্ঞানিক জ্ঞাননির্ভর পেশাদার সেবাকর্ম হিসেবে উল্লেখ করা হয়েছে। উদ্দীপকের এ বিষয়গুলো সমাজকর্মের কতিপয় বৈশিষ্ট্যকে নির্দেশ করছে। এ বৈশিষ্ট্যগুলো ছাড়াও সমাজকর্মের আরও অনেক বৈশিষ্ট্য রয়েছে। সমাজকর্ম একটি সুসংগঠিত সাহায্যদান প্রক্রিয়া। এর কার্যক্রম সর্বজনীন। এটি সকল শ্রেণি, দল বা সম্প্রদায়ের কল্যাণে বিশ্বাসী। এটি বিজ্ঞানভিত্তিক নির্দিষ্ট পদ্ধতি অনুসরণ করে সকল সমস্যার সুষ্ঠু সমাধান করে। সমাজকর্ম সামগ্রিক কল্যাণ সাধনে নিয়োজিত। এর সেবা বিশেষ জ্ঞান ও দক্ষতানির্ভর। এটি একটি বহুমাত্রিক পেশা। বিস্তৃত সামাজিক পরিবেশে সমাজকর্মীকে গুরুত্বপূর্ণ দায়িত্ব পালন করতে হয়। তাই এটি সমন্বিত সামাজিক বিজ্ঞান হিসেবে পরিচিত। সামাজিক বিজ্ঞানের বিভিন্ন জ্ঞানের সমন্বয়ে এটি আলাদা সমন্বয়ধর্মী সামাজিক বিজ্ঞান হিসেবে গড়ে উঠেছে। সর্বোপরি সমাজকর্ম ব্যক্তি ও পরিবেশের প্রতি গুরুত্বারোপ, নির্দিষ্ট মূল্যবোধ লালন, সম্পদের সদ্ব্যবহার এবং প্রাতিষ্ঠানিক সেবা প্রদান করে থাকে। অতএব, উপরোক্ত বৈশিষ্ট্যগুলোর ভিত্তিতে বলা যায়, উদ্দীপকে সমাজকর্মের সকল বৈশিষ্ট্য প্রকাশ পায় নি।"
        }
      ]
    },
    {
      "number": "2",
      "uddipok": "পলাশ একটি সমাজ উন্নয়নমূলক সংস্থায় কর্মরত। তার সংস্থাটি মানুষের সর্বজনীন কল্যাণ নিশ্চিতকরণে বহুমুখী কর্মসূচি গ্রহণ করে। গ্রামীণ ভূমিহীনদের বৃত্তিমূলক প্রশিক্ষণ প্রদান, নারী ও শিশু নির্যাতন রোধের পাশাপাশি পলাশ সমাজের অসহায় ও পশ্চাৎপদ 'মানুষের সামাজিক সমস্যা সমাধানে ত্রিবিধ ভূমিকা পালন করে থাকে।",
      "tag": "DCC 24,BMARPC 24",
      "sub_questions": [
        {
          "label": "ক",
          "question": "",
          "explanation": "রেক্স এ, স্কিডমোর ও মিল্টন জি. থ্যাকারি সমাজকর্মকে কলা, বিজ্ঞান ও পেশা বলেছেন।"
        },
        {
          "label": "খ",
          "question": "",
          "explanation": "ব্যক্তি, দল ও সমষ্টি সমস্যা সমাধানে সাহায্যের মাধ্যমে তাদের সমস্যা 'মোকাবিলায় সক্ষম করে তোলে বলে সমাজকর্মকে একটি সাহায্যকারী ও সক্ষমকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে পারে। এজন্যই এটি সাহায্যকারী ও সক্ষমকারী পেশা।"
        },
        {
          "label": "গ",
          "question": "",
          "explanation": "উদ্দীপকে পলাশের উন্নয়নমূলক সংস্থা গ্রামীণ ভূমিহীনদের জন্য বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা করে। এই কার্যক্রমগুলো সমাজকর্মের পরিধিভুক্ত বিধায় সমাজ পরিবর্তনে ভূমিকা রাখছে। সমাজকর্ম সমাজের সকল শ্রেণির সমস্যাগ্রস্ত জনগণের সমস্যা মোকাবিলা করে এবং তাদের আর্থ-সামাজিক উন্নয়নে প্রয়োজনীয় সহায়তা প্রদানে প্রচেষ্টা চালায়। বাংলাদেশের মতো উন্নয়নশীল দেশের একটি বৃহৎ অংশ যেহেতু গ্রামে বাস করে তাই এই দরিদ্র জনগোষ্ঠীকে উন্নয়নের মূল স্রোতধারায় অন্তর্ভুক্তির জন্য সমাজকর্ম গ্রামীণ সমাজসেবা কর্মসূচি পরিচালনা করে। সমাজকর্ম তার নিজ পরিধির আওতায় দরিদ্র শ্রেণির জন্য বৃত্তিমূলক ও আয়বৃদ্ধিমূলক কর্মের ব্যবস্থা করে। এর পাশাপাশি সমস্যা মোকাবিলায় সচেতনতামূলক কার্যক্রম পরিচালনার মাধ্যমে সমাজকর্ম ভূমিকা রাখে। এছাড়া সমস্যার উৎস চিহ্নিত করার মাধ্যমে ভবিষ্যৎ বিপর্যয় মোকাবিলা করার লক্ষ্যে দুস্থ মহিলাদের বৃত্তিমূলক শিক্ষা, নারী ও শিশু নির্যাতন -প্রতিরোধে গণসচেতনতা সৃষ্টি করার মাধ্যমে সমাজকর্ম তার কার্যক্রম পরিচালনা করে থাকে। মূলত উদ্দীপকে সমাজকর্মের পরিধিভুক্ত গ্রামীণ ভূমিহীনদের বৃত্তিমূলক প্রশিক্ষণ, নারী ও শিশু নির্যাতন রোধে সচেতনতামূলক কার্যক্রম পরিচালনা করার মাধ্যমে সমাজে কাঙ্ক্ষিত পরিবর্তন আনয়নে পলাশের উন্নয়নমূলক সংস্থাটি কার্যক্রম চালিয়ে যাচ্ছে।"
        },
        {
          "label": "ঘ",
          "question": "",
          "explanation": "'পলাশের সংস্থার কাজের মাধ্যমে সমাজকর্মের পরিধির সামান্যই প্রতিফলিত হয়েছে'- উক্তিটি ব্যাখ্যা করতে গেলে দেখা যায়, উন্নয়নমূলক সংস্থা হিসেবে পলাশের সংস্থা সমাজকর্মের পরিধির একটি দিক গ্রামীণ সমাজসেবা ও সামাজিক কার্যক্রম নিয়ে কাজ করছে। কিন্তু সমাজকর্মের পরিধি অত্যন্ত ব্যাপক ও বিস্তৃত। সমাজকর্ম সমাজের মানুষের সাধারণ কার্যাবলি থেকে শুরু করে পরিবর্তনশীল সমাজের সাথে সামঞ্জস্য বিধানে সহায়তা প্রদানসহ সর্বক্ষেত্রে বহুমুখী কার্যাবলি গ্রহণ করে থাকে। সমাজকর্ম জনসংখ্যা বৃদ্ধি, বেকারত্ব, পুষ্টিহীনতা, প্রবীণ সমস্যা প্রভৃতির মতো মৌলিক সমস্যা নিয়ে কাজ করার পাশাপাশি স্বাভাবিক জীবনযাত্রার ক্ষেত্রে প্রতিবন্ধকতা সৃষ্টিকারী সমস্যা মোকাবিলাতেও কাজ করে। উন্নয়নমূলক বিভিন্ন কার্যক্রম পরিচালনা এবং প্রতিরোধমূলক কার্যক্রম পরিচালনা করাও সমাজকর্মের পরিধির আওতায় পড়ে। কিন্তু উদ্দীপকে পলাশের সংস্থার যে সমস্ত কাজের কথা উল্লেখ করা হয়েছে তা সমাজকর্মের পরিধির অন্তর্ভুক্ত। তবে তা এর সামান্য অংশ মাত্র। উদ্দীপকের উন্নয়নমূলক সংস্থাটি গ্রামীণ ভূমিহীনদের বৃত্তিমূলক প্রশিক্ষণ দেয়, যা সমাজকর্মের পরিধিভুক্ত গ্রামীণ সমাজসেবার আওতাভুক্ত। আবার নারী ও শিশু নির্যাতন প্রতিরোধ, মোকাবিলা ও সচেতনতা সৃষ্টিতে সংস্থাটি কাজ করলেও সমাজকর্ম কিশোর অপরাধ, মাদকাসক্তি, প্রবীণ সমস্যার মতো কার্যক্রম নিয়েও কাজ করে। উপরের আলোচনা থেকে তাই বলা যায়, পলাশের সংস্থার কাজগুলো সমাজকর্মের পরিধিভুক্ত হলেও তা এর সামগ্রিক রূপ নয়। বরং সমাজকর্মের ব্যাপক ও বিস্তৃত পরিধির খুব সামান্যই সংস্থাটির কাজের মাধ্যমে প্রতিফলিত হয়েছে।"
        }
      ]
    },
    {
      "number": "3",
      "uddipok": "'ক' দেশের সমাজসেবা কর্মসূচির সংস্কার সাধনের জন্য সিহাব উদ্দীন মাহমুদের নেতৃত্বে একটি কমিটি গঠন করা হয়। কমিটি সামাজিক অগ্রগতির প্রতিবন্ধক হিসেবে পাঁচটি বিষয়কে চিহ্নিত করে। এসব সমস্যা থেকে মুক্তির জন্য পাঁচটি সুপারিশও পেশ করে।",
      "tag": "All.B 19,DCC 24",
      "sub_questions": [
        {
          "label": "ক",
          "question": "",
          "explanation": "রুগ্ন, বৃদ্ধ, পঙ্গু, বধির, অন্ধ এবং সন্তানাদিসহ বিধবা প্রমুখ যারা কাজ করতে সক্ষম নয়, তারাই অক্ষম দরিদ্র।"
        },
        {
          "label": "খ",
          "question": "১৬০১ সালের এলিজাবেথীয় দরিদ্র আইন বলতে কী বোঝ?",
          "explanation": "১৬০১ সালের এলিজাবেথীয় দরিদ্র আইন (The Elizabethan Poor Law of 1601) হলো ইংল্যান্ডের রানী প্রথম এলিজাবেথের শাসনামলে পাস হওয়া একটি যুগান্তকারী আইন। এটি ইংল্যান্ডের ইতিহাসে প্রথমবারের মতো দারিদ্র্য সমস্যা মোকাবেলার জন্য একটি সুসংগঠিত, বাধ্যতামূলক এবং রাষ্ট্রীয় কাঠামো তৈরি করে। এই আইনটি পরবর্তী প্রায় ২৫০ বছর ধরে ইংল্যান্ড ও ওয়েলসের দরিদ্র ত্রাণ ব্যবস্থার ভিত্তি ছিল এবং আধুনিক সমাজকল্যাণ ব্যবস্থার সূতিকাগার হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের 'ক' দেশের রিপোর্টের সাথে ঐতিহাসিক বিভারিজ রিপোর্টের মিল রয়েছে। আধুনিক ইংল্যান্ডের সামাজিক নিরাপত্তা ব্যবস্থা প্রবর্তনে ১৯৪২ সালের সামাজিক নিরাপত্তামূলক কর্মসূচির ভূমিকা উল্লেখযোগ্য। স্যার উইলিয়াম বিভারিজের সামাজিক নিরাপত্তা রিপোর্ট অনুযায়ী এই কর্মসূচি গৃহীত হয়। উদ্দীপকটিতেও অনুরূপ একটি রিপোর্টের বর্ণনা দেওয়া হয়েছে। উদ্দীপকের 'ক' দেশের সমাজসেবা কর্মসূচির সংস্কার সাধনের জন্য একটি কমিটি গঠন করা হয়। তারা সার্বিক দিক পর্যবেক্ষণের মাধ্যমে রিপোর্ট দেন। এই রিপোর্টে দেশটির উন্নয়ন কর্মকাণ্ডে বাধা সৃষ্টিকারী পাঁচটি প্রতিবন্ধকের নাম উল্লেখ করা হয়। বিভারিজ রিপোর্টেও একইরকম পাঁচটি প্রতিবন্ধকতার উল্লেখ ছিল। বিভারিজের রিপোর্ট অনুসারে এই পঞ্চদৈত্য তৎকালীন দারিদ্র্যপীড়িত ইংল্যান্ডের সমাজজীবনকে অক্টোপাসের মতো জড়িয়ে রেখেছিল। এগুলো হলো- অভাব, রোগ, অজ্ঞতা, মলিনতা ও অলসতা। বিভারিজের মতে, এই পঞ্চদৈত্য বা পাঁচটি সমস্যাই ছিল ইংল্যান্ডের সার্বিক অগ্রগতির প্রধান অন্তরায় বা প্রতিবন্ধক। এজন্য তিনি এই সমস্যা সমাধানে সুপারিশ প্রদান করেছিলেন। সুতরাং দেখা যাচ্ছে, উদ্দীপকে আলোচিত রিপোর্ট এবং বিভারিজ রিপোর্টের মাঝে সাদৃশ্য বিদ্যমান।."
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিভারিজ রিপোর্টের সুপারিশের ভিত্তিতে প্রণীত সামাজিক নিরাপত্তামূলক আইনগুলো যুক্তরাজ্যের সামাজিক নিরাপত্তা কাঠামো সৃষ্টিতে ভূমিকা রেখেছে। বিভারিজ রিপোর্টের সুপারিশগুলো যুক্তরাজ্যে সমাজসেবার ক্ষেত্রে আমূল পরিবর্তন এবং বাস্তবমুখী নতুন ধারা প্রবর্তন করে। এ সুপারিশ অনুসারেই যুক্তরাজ্যের সামগ্রিক সামাজিক নিরাপত্তা কর্মসূচির মেরুদণ্ড হিসেবে স্বীকৃত সামাজিক বিমা ব্যবস্থা গড়ে উঠেছে। এভাবে রিপোর্টটি যুক্তরাজ্যের সামাজিক নিরাপত্তাকে সুসংহত করেছে। বিভারিজ রিপোর্টের প্রধান বৈশিষ্ট্য হলো এটি সর্বপ্রথম সকল স্তরের জনগণের জন্য সমন্বিত সামাজিক নিরাপত্তা কর্মসূচি প্রবর্তনের সুপারিশ করে। এই রিপোর্টের সুপারিশ অনুযায়ী পারিবারিক ভাতা আইন-১৯৪৫, জাতীয় বিমা আইন-১৯৪৬, জাতীয় সাহায্য আইন-১৯৪৮, জাতীয় স্বাস্থ্য সেবা আইন-১৯৪৬ প্রভৃতি সামাজিক নিরাপত্তামূলক আইন প্রণীত হয়েছিল। এ আইনগুলো সামাজিক নিরাপত্তা নিশ্চিতকরণে বিশেষভাবে কার্যকর ছিল। বিশেষত সামাজিক বিমা কর্মসূচির আওতায় যুক্তরাজ্যের জনগণের জন্য জাতীয় স্বাস্থ্য বিমা, বার্ধক্য ও পঙ্গু বিমা, বেকার বিমা, বিবাহ, জন্ম ও মৃত্যুর জন্য বিশেষ বিমা, শ্রমিক ক্ষতিপূরণ প্রভৃতি সুবিধা প্রদান করা হয়। সামগ্রিক আলোচনা থেকে তাই বলা যায়, বিভারিজ রিপোর্ট যুক্তরাজ্যে আধুনিক সমাজকল্যাণমূলক আইনের ভিত্তি রচনা করে। সে বিবেচনায় বিভারিজ রিপোর্ট সম্পর্কিত প্রশ্নোক্ত বক্তব্যটি যথার্থ।"
        }
      ]
    },
    {
      "number": "4",
      "uddipok": "১৩৪৮ সালের প্লেগ রোগ বা কারো মৃত্যু ইংল্যান্ডের একটি স্মরণীয় ঘটনা যা ইংল্যান্ডের দুই-তৃতীয়াংশ লোকের মৃত্যুর কারণ। পাশাপাশি সামন্ততন্ত্রের অবসান, শিল্পবিপ্লব, রেনেসাঁ ও সংস্কার আন্দোলনের প্রেক্ষিতে রাষ্ট্রীয় দায়িত্ববোধের বিকাশ ঘটে। এ সময় ইংল্যান্ডের ভুবনবিখ্যাত রানি একটি আইন প্রণয়ন করেন। উক্ত আইনে দরিদ্রদের আবাসন ও ভরণপোষণের ব্যবস্থা করা হয়। কিন্তু নানাবিধ কারণে উক্ত আইনটি নানাভাবে সমালোচিত হয়।",
      "tag": "DCC 24",
      "sub_questions": [
        {
          "label": "ক",
          "question": "'COS' এর পূর্ণরূপ কী?",
          "explanation": "COS-এর পূর্ণরূপ Charity Organization Society."
        },
        {
          "label": "খ",
          "question": "",
          "explanation": "বিভারিজ রিপোর্ট হলো ১৯৪২ সালে স্যার উইলিয়াম বিভারিজ কর্তৃক প্রণীত ইংল্যান্ডের সামাজিক নিরাপত্তা বিষয়ক একটি রিপোর্ট। বিভারিজ রিপোর্টে অভাব, রোগ, অজ্ঞতা, মলিনতা ও অলসতাকে মানবসমাজের অগ্রগতিতে পাঁচটি প্রধান অন্তরায় হিসেবে চিহ্নিত করা হয়। এই সমস্যাগুলো সমাধানে রিপোর্টে পাঁচটি সুপারিশ করা হয়। এই রিপোর্টের লক্ষ্য ছিল সমাজ হতে অভাব দূর করে ফলপ্রসূ সামাজিক নিরাপত্তা পদ্ধতি প্রচলন করা।"
        },
        {
          "label": "গ",
          "question": "",
          "explanation": "উদ্দীপকে ইংল্যান্ডের ১৬০১ সালের দরিদ্র আইন প্রণয়নের কথা বলা হয়েছে। প্রাক-শিল্প যুগে ইংল্যান্ড বিভিন্ন ধরনের আর্থ-সামাজিক সমস্যা ও দারিদ্র্যের কষাঘাতে জর্জরিত ছিল। ষোড়শ শতাব্দী পর্যন্ত এসব সমস্যা মোকাবিলায় গৃহীত সরকারি কার্যক্রমের বেশির ভাগ ছিল শাস্তি ও দমনমূলক। তাই দারিদ্র্য দূরীকরণ এবং দরিদ্রদের সঠিক পুনর্বাসনের লক্ষ্যে ১৬০১ সালের দরিদ্র আইনটি প্রণয়ন করা হয়। উদ্দীপকে ইংল্যান্ডে প্লেগ রোগ, সমাজতন্ত্রের অবসান, শিল্পবিপ্লব, রেঁনেসা ও সংস্কার আন্দোলনের পরিপ্রেক্ষিতে ইংল্যান্ডের রানি একটি আইন প্রণয়ন করে। আইনটিতে দরিদ্রদের আবাসন ও ভরণপোষণের ব্যবস্থা রাখা হয়। নানা কারণে আইনটি সমালোচিতও হয়। উদ্দীপকের এই আইনটি ইংল্যান্ডের ১৬০১ সালের দরিদ্র আইনকে নির্দেশ করে। তৎকালীন ইউরোপে বেশকিছু বিচ্ছিন্ন অথচ গুরুত্বপূর্ণ ঘটনা ঘটে। সামন্তবাদের অবসান, কর্মসংস্থানের অভাব, শ্রমিক স্থানান্তর সমস্যা, শহুরে জীবনের প্রতি আসক্তি, ব্লাকডেথ ইত্যাদির ফলে ইংল্যান্ডে দারিদ্র্য অবস্থা ও ভিক্ষাবৃত্তি বৃদ্ধি পায়। ফলে রানি প্রথম এলিজাবেথের সময়ে পূর্ববর্তী দরিদ্র আইনের সমন্বয়ে ১৬০১ সালের দরিদ্র আইনটি প্রণয়ন করা হয়। এ আইন দারিদ্র্য সমস্যারোধে বেশকিছু ইতিবাচক ভূমিকা রাখে। আইনটি দরিদ্র জনগণের অর্থনৈতিক ও বাসস্থানজনিত সমস্যা সমাধানে কার্যকর ভূমিকা রাখে। এ আইনের অধীনে দরিদ্রদের সাহায্য ও পুনর্বাসনে সরকারের প্রত্যক্ষ তত্ত্বাবধানে বিভিন্ন কর্মসূচি পরিচালিত হয়। এছাড়াও আইনটি বেকার শিশু ও অক্ষম দরিদ্রদের জীবিকা লাভের ব্যবস্থা করে দরিদ্রদের প্রতি সামাজিক দায়িত্বের স্বীকৃতি প্রদান করে।"
        },
        {
          "label": "ঘ",
          "question": "",
          "explanation": "১৬০১ সালের দরিদ্র আইনটি কল্যাণের সাথে বেশকিছু অকল্যাণও বয়ে আনে- মন্তব্যটি যথার্থ। তৎকালীন ইউরোপে বিচ্ছিন্ন বিভিন্ন ঘটনা ইংল্যান্ডে দারিদ্র্য অবস্থা প্রকট করে তোলে। এতে দরিদ্র মানুষ ও ভিক্ষাবৃত্তি বেড়ে যায়। এ সমস্যা থেকে উত্তরণে রানি এলিজাবেথের সময় ১৬০১ সালের দরিদ্র আইন করা হয়। আইনটি দরিদ্রদের কল্যাণে ইতিবাচক ও নেতিবাচক ভূমিকা রাখে। ইংল্যান্ডের ১৬০১ সালের দরিদ্র আইনটি দরিদ্র জনগণের অর্থনৈতিক ও বাসস্থানজনিত সমস্যা সমাধানে কার্যকর পদক্ষেপ গ্রহণ করে। সরকার প্রথমবারের মতো দরিদ্রদের সহায়তায় সরকারি দায়িত্ব স্বীকার করে। আইনটি দারিদ্র্য মোকাবিলায় সামাজিক কর্তব্যবোধ জাগিয়ে তুলতে সহায়তা করে। এ আইনের অধীনে দরিদ্রদের সাহায্য ও পুনর্বাসনে সরকার প্রত্যক্ষ ভূমিকা পালন করে। সর্বোপরি এ আইনের মাধ্যমে ত্রাণ সহায়তা, পুনর্বাসন দরিদ্র কর আরোপ, বেকার শিশু ও অক্ষম দরিদ্রদের জীবিকা লাভের ব্যবস্থা করার মাধ্যমে দরিদ্র সমস্যা ও ভিক্ষাবৃত্তি রোধ করার চেষ্টা করা হয়। এ আইনটি বিভিন্ন কল্যাণমূলক ভূমিকার পাশাপাশি অকল্যাণকর ভূমিকাও রাখে। এ আইনের অধীনে নির্ভরশীল শিশুদের নির্দিষ্ট বয়স পর্যন্ত গৃহপরিচারিকার কাজ করতে বাধ্য করা হয়। অস্বাস্থ্যকর পরিবেশে দরিদ্রদের রাখা হয় ও দরিদ্রাগারে তত্ত্বাবধায়কগণ কয়েদিদের মতো আচরণ করতো। নির্ভরশীল শিশুদের শিক্ষালাভের কোনো ব্যবস্থা এ আইনে রাখা হয়নি। সর্বোপরি আইনটি পারিবারিক ভাঙ্গন, পরনির্ভরশীলতা সৃষ্টি করে। তাই আইনটিকে সাময়িক সমাধান হিসেবে বিবেচনা করা হয়। পরিশেষে বলা যায়, ১৬০১ সালের দরিদ্র আইনটি দরিদ্রদের কল্যাণের সাথে সাথে বেশকিছু অকল্যাণও বয়ে আনে- বক্তব্যটি যথার্থ।"
        }
      ]
    },
    {
      "number": "5",
      "uddipok": "মিসেস শায়লা বেগম একজন ডাক্তার। তিনি চিকিৎসা শাস্ত্রে দেশ-বিদেশ থেকে উচ্চতর ডিগ্রি নিয়েছেন ও বিভিন্ন প্রশিক্ষণ নিয়ে মেডিকেল সনদ লাভ করেছেন। তিনি চিকিৎসা সংগঠনেরও একজন সদস্য। অন্যদিকে তার প্রতিবেশী রহিম মিয়া লেখাপড়া তেমন জানে না। সে রিকশা চালিয়ে কোন রকমে দিন আনে দিন খায়।",
      "tag": "DCC 24,BMARPC 24",
      "sub_questions": [
        {
          "label": "ক",
          "question": "",
          "explanation": "ধর্মগোলা একটি সম্মিলিত খাদ্যশস্য সংরক্ষণ পদ্ধতি।"
        },
        {
          "label": "খ",
          "question": "",
          "explanation": "সমাজকর্ম পেশার দুটি মূল্যবোধ হলো ব্যক্তির মূল্য ও মর্যাদার স্বীকৃতি এবং আত্মনিয়ন্ত্রণ অধিকার। সমাজকর্ম ব্যক্তির মূল্য ও মর্যাদার স্বীকৃতি দেয়। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার মধ্যকার সুপ্ত প্রতিভার বিকাশ ঘটে। আবার আত্মনিয়ন্ত্রণ অধিকার সমাজকর্মের আরেকটি মূল্যবোধ। আত্মনিয়ন্ত্রণ অধিকার বলতে সাহায্যাথীর কোনো বিষয়ে সিদ্ধান্ত গ্রহণের অধিকারকে বোঝায়। এ মূল্যবোধ ব্যক্তিকে আত্মনির্ভরশীল করে গড়ে তুলতে সহায়তা করে।"
        },
        {
          "label": "গ",
          "question": "",
          "explanation": "পেশার বৈশিষ্ট্যের আলোকে মিসেস শায়লা বেগমের জীবিকা নির্বাহের উপায়টিকে পেশা বলা যায়। নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক জীবিকা নির্বাহের পন্থাকে পেশা বলে। এদিক দিয়ে ডাক্তারি একটি পেশা। উদ্দীপকে দেখা যায়, মিসেস শায়লা বেগম উচ্চ মাধ্যমিক পাস করে মেডিকেল কলেজে ভর্তি হন। সেখানে তিনি দীর্ঘ সময়ব্যাপী ধারাবাহিক পড়াশোনার মাধ্যমে ডাক্তার হয়েছেন। ডাক্তার হিসেবে স্বীকৃতি পেতে তাকে বিশেষ পরীক্ষায় উত্তীর্ণ হতে হয়েছে। দক্ষতা ও নৈপুণ্যের পরিচয় দিয়ে তিনি ডাক্তার হিসেবে প্রতিষ্ঠিত হয়েছেন। ডাক্তারি পেশার মূল্যবোধ ও নৈতিকতা অনুযায়ী তিনি মানুষকে সেবা প্রদান করবেন। সর্বোপরি ডাক্তারি কাজের মাধ্যমে তিনি জীবিকা নির্বাহ করবেন। অর্থাৎ এটি তার জীবনধারণের উপায়। পেশা মূলত তাই, যা জীবনধারণের উপায় হিসেবে ব্যবহৃত হয় এবং সংশ্লিষ্ট বিষয়ের জ্ঞান, দক্ষতা ও নৈপুণ্য দ্বারা বাস্তবে প্রয়োগ করা সম্ভব হয়। এর রয়েছে সামাজিক স্বীকৃতি এবং এটি জনকল্যাণমুখী হয়ে থাকে। সুতরাং পেশার সার্বিক দিক বিবেচনায়, মিসেস শায়লার জীবিকা নির্বাহের উপায়টিকে পেশা হিসেবে আখ্যায়িত করা যায়।"
        },
        {
          "label": "ঘ",
          "question": "",
          "explanation": "মিসেস শায়লা ও রহিমের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিত। এ দুয়ের মধ্যে কিছু বৈসাদৃশ্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। রহিমের কাজের জন্য তাকে কোনো তাত্ত্বিক জ্ঞান অর্জন করতে হয়নি। কিন্তু একজন ডাক্তার হওয়ার জন্য মিসেস শায়লা বেগমকে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ কৃষি কাজের জন্য রহিম মিয়াকে আলাদাভাবে কোনো প্রশিক্ষণ নিতে হয়নি। আবার মিসেস শায়লার পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। তার কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে কৃষিকাজ করার জন্য রহিম মিয়াকে সুনির্দিষ্ট মূল্যবোধ, জবাবদিহিতা প্রভৃতি মেনে চলতে হয় না। এক্ষেত্রে সে স্বাধীনভাবে কাজ করতে পারবে। এছাড়া, মিসেস শায়লা বেগমের পেশা সমাজে উচ্চ মর্যাদার এবং এটি জনকল্যাণমূলক। কিন্তু রহিমের কাজটি এরকম নয়। তাই আলোচনার শেষে বলা যায়, মিসেস শায়লা বেগম ও রহিম মিয়ার কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "6",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "সমাজকর্ম পেশার নৈতিক নীতিমালা প্রদান করে NASW।"
        },
        {
          "label": "খ",
          "question": "",
          "explanation": "সাধারণত পেশা বলতে জীবিকা নির্বাহের জন্য নির্দিষ্ট বৈশিষ্ট্য, দক্ষতা, নৈপুণ্য, তত্ত্বনির্ভর সুশৃঙ্খল জ্ঞান, মূল্যবোধ ও নৈতিকতা এবং ব্যবহারিক জ্ঞানভিত্তিক অর্থনৈতিক কর্মকাণ্ডকে বোঝায়। মানবজ্ঞানের কোনো একটি নির্দিষ্ট শাখায় উচ্চমানের তাত্ত্বিক ও ব্যবহারিক জ্ঞানার্জন করে, সে জ্ঞানকে অর্থনৈতিক উদ্দেশ্যে অর্থাৎ জীবনধারণের উপায় হিসেবে বাস্তব ক্ষেত্রে প্রয়োগ করাকে এক কথায় পেশা বলা হয়। যেমন- ডাক্তারি, ওকালতি, শিক্ষকতা ইত্যাদি।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের পেশাগত মূল্যবোধ তুলে ধরা হয়েছে। উদ্দীপকে উল্লিখিত মূল্যবোধগুলো হলো ব্যক্তির মূল্য ও মর্যাদার স্বীকৃতি, গোপনীয়তা, আত্মনিয়ন্ত্রণ ও আবেগের উদ্দেশ্যমূলক প্রকাশ। সমাজকর্ম সেবা প্রদানের ক্ষেত্রে ব্যক্তির মূল্য ও মর্যাদার স্বীকৃতি প্রদান করে। সমাজকর্ম বিশ্বাস করে প্রতিটি ব্যক্তি বিশেষ মর্যাদার অধিকারী। ব্যক্তির অন্তর্নিহিত মূল্য ও মর্যাদার যথাযথ স্বীকৃতি প্রদান করা হলে তার মধ্যকার সুপ্ত প্রতিভার বিকাশ ঘটে। এতে ব্যক্তির মধ্যে আত্মবিশ্বাসের জন্ম নেয় এবং ব্যক্তি সক্ষম ও কর্মমুখী হয়ে ওঠে। সমাজকর্মের একটি গুরুত্বপূর্ণ মূল্যবোধ হলো আত্মনিয়ন্ত্রণ অধিকার। এ মূল্যবোধ অনুযায়ী, সাহায্যার্থীর পছন্দ, চাহিদা, সামর্থ্য ও সিদ্ধান্ত গ্রহণের ক্ষমতাকে বিবেচনা করা হয়। সমাজকর্ম সেবা প্রদানের ক্ষেত্রে গোপনীয়তার মূল্যবোধও মেনে চলে। গোপনীয়তা মূল্যবোধ হলো সাহায্যার্থীর সকল তথ্য সংরক্ষণ করা। অনুমতি ব্যতিত কারো কাছে প্রকাশ না করার প্রত্যয় প্রদান করা। এটি সাহায্যার্থীকে তথ্য প্রকাশে সাবলীল করে তোলে। সর্বশেষে বলা যায়, উদ্দীপকে উল্লিখিত আবেগের উদ্দেশ্যমূলক প্রকাশ মূল্যবোধ সমাধানে সমাজকর্মী ও সাহায্যার্থীর সমস্যা সম্পর্ককে দৃঢ় করে। যা সমস্যার সমাধানকে ত্বরান্বিত করে।"
        },
        {
          "label": "ঘ",
          "question": "",
          "explanation": "পেশাগত অনুশীলনে উদ্দীপকে উল্লিখিত মূল্যবোধগুলোই যথেষ্ট নয়- মন্তব্যটি যথার্থ। উদ্দীপকে সমাজকর্মের ব্যক্তির মূল্য মর্যাদার স্বীকৃতি, আত্মনিয়ন্ত্রণ, গোপনীয়তা ও আবেগের উদ্দেশ্যমূলক প্রকাশ এই চারটি মূল্যবোধের উল্লেখ রয়েছে। কিন্তু সমাজকর্ম সেবা প্রদানের ক্ষেত্রে কেবল এই মূল্যবোধগুলো মেনে চলে না, বরং সমাজকর্ম সেবা প্রদানে আরোও অনেক মূল্যবোধ মেনে চলে। সমাজকর্ম সমস্যার কার্যকর সমাধানে উদ্দীপকে উল্লিখিত মূল্যবোধগুলো ছাড়াও সবার জন্য সমান সুযোগ, সম্পদের সদ্ব্যবহার, স্বনির্ভরতা অর্জন, গণতান্ত্রিক অধিকার, শ্রমের মর্যাদা, ব্যক্তিস্বাধীনতা, সামাজিক দায়িত্ববোধ, পারস্পরিক সহনশীলতা ও শ্রদ্ধাবোধ প্রভৃতি মূল্যবোধ মেনে চলে। সমাজকর্ম সবার জন্য সমান সুযোগ নিশ্চিত করে। সেবা প্রদানে ব্যক্তিভেদে বৈষম্য করে না। সম্পদের সর্বোচ্চ ব্যবহারের মাধ্যমে সমস্যার সমাধানে সচেষ্ট থাকে। ব্যক্তি বা সাহায্যার্থীর মধ্যে স্বনির্ভরতা অর্জনের লক্ষ্য নিয়ে কাজ করে। সমাজকর্ম গণতান্ত্রিক মূল্যবোধে বিশ্বাসী। এক্ষেত্রে রাজনৈতিক অধিকার তথা মানবাধিকারের প্রশ্নে সোচ্চার থাকে। ব্যক্তির আবেগ, অনুভূতি, স্মৃতি, চিন্তাশক্তি তথা ব্যক্তিস্বাধীনতাকে ধারণ করে। সর্বোপরি সমাজকর্ম সামাজিক দায়িত্ববোধ, পারস্পরিক সহনশীলতা ও শ্রদ্ধাবোধ মূল্যবোধ মেনে সেবা প্রদান করে। ব্যক্তি, দল ও সমষ্টির মনো-সামাজিক ও সামাজিক সমস্যাগুলো সমাধানের ক্ষেত্রে সমাজকর্মের সবগুলো মূল্যবোধ ধারণ করতে হয়। অন্যথায় সমস্যার সমাধান ও সেবা কার্যক্রম ব্যর্থতায় পর্যবসিত হয়। তাই বলা যায়, পেশাগত অনুশীলনে উদ্দীপকে উল্লিখিত মূল্যবোধগুলো যথেষ্ট নয়।"
        }
      ]
    },
    {
      "number": "7",
      "uddipok": "রহমান সাহেব গ্রামের একজন সচ্ছল কৃষক। তিনি ধর্মীয় বিধান অনুযায়ী প্রতি বছর তার সম্পদের একটি নির্দিষ্ট অংশ দরিদ্র ও অসহায়দের মধ্যে বিতরণ করেন। অন্যদিকে তার প্রতিবেশী রাজন দাস সাহায্যদানের ক্ষেত্রে কোনো ভেদাভেদ করেন না। তিনি দুঃখী মানুষ ও ভিক্ষুকদের অকাতরে দান করেন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "ওয়াকফের সাথে সাদৃশ্যপূর্ণ ঐতিহ্যগত সমাজকল্যাণ প্রতিষ্ঠানটি হলো দেবোত্তর।"
        },
        {
          "label": "খ",
          "question": "",
          "explanation": "দান ব্যক্তির ইচ্ছানির্ভর বিচ্ছিন্ন ও অসংগঠিত সেবামূলক কার্যক্রম। এক্ষেত্রে দাতার উদ্দেশ্যই মুখ্য, গ্রহীতার প্রয়োজন ও সমস্যার প্রতি কম গুরুত্ব দেওয়া হয়। এ প্রথা স্বাবলম্বন নীতিতে বিশ্বাসী নয়। ফলে এর মাধ্যমে মানুষের কর্মস্পৃহা নষ্ট হয় এবং ব্যক্তি পরনির্ভরশীল হয়ে ওঠে। এটি মানুষের সুপ্ত প্রতিভার বিকাশ ও ব্যক্তিত্ব গঠনের পরিপন্থি।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রহমান সাহেব ও রাজন দাসের দান যথাক্রমে যাকাত ও দেবোত্তর। ইসলামি সমাজব্যবস্থায় সমাজকল্যাণ প্রতিষ্ঠানগুলোর মধ্যে যাকাত অন্যতম। ইসলামি শরিয়তের বিধান অনুযায়ী, যাবতীয় ব্যয় নির্বাহের পর কোনো ব্যক্তির কাছে নির্দিষ্ট পরিমাণ অর্থ এক বছর যাবত সঞ্চিত থাকলে তার নির্দিষ্ট অংশ আল্লাহর নির্ধারিত পথে বাধ্যতামূলকভাবে বিতরণ করাকে যাকাত বলে। যাকাতের মাধ্যমে সম্পদ কুক্ষিগত না করে সমাজের মানুষের মাঝে ছড়িয়ে দেওয়ার চিন্তা করা হয়। এর ফলে সমাজের দরিদ্র ও দুস্থ শ্রেণি আর্থিকভাবে স্বাবলম্বী হওয়ার সুযোগ পায়। এভাবে যাকাত দানের মাধ্যমে সমাজে সম্পদ বৃদ্ধি পায়। সেই সাথে সমস্যাগ্রস্ত ব্যক্তিরা আর্থিক সংকট কাটিয়ে উঠতে পারে। হিন্দুধর্মের বিধান অনুযায়ী পাপমুক্তি, মোক্ষলাভ, পুণ্যার্জন ও ভগবানের সন্তুষ্টি অর্জনের জন্য' দেবতা বা কোনো বিগ্রহের নামে ব্যক্তির সম্পত্তির আংশিক বা সম্পূর্ণ উৎসর্গ করার উপায়কে দেবোত্তর বলা হয়। সাধারণত ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম ও মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। উদ্দীপকে রহমান সাহেব ইসলাম ধর্মের বিধান অনুযায়ী প্রতি বছর তার সম্পদের একটি নির্দিষ্ট অংশ দরিদ্র ও অসহায়দের মধ্যে বিতরণ করেন। এক্ষেত্রে তার কাজটি যাকাতের অন্তর্ভুক্ত। কেননা রহমান সাহেব ইসলাম ধর্মাবলম্বী এবং তিনি ইসলামের বিধান অনুসারে প্রতিবছর তার সম্পদের একটি নির্দিষ্ট অংশ দান করেন। আর যাকাত ইসলাম ধর্মের একটি বিধান, যেখানে প্রতিবছর ধনী সম্পদের একটি নির্দিষ্ট অংশ নির্দিষ্ট খাতে দান করতে হয়। অপরদিকে উদ্দীপকে রাজন দাস সাহায্য দানের ক্ষেত্রে ভেদাভেদ করেন না। তিনি সকল ধরনের দরিদ্র ও ভিক্ষুকদের দান করেন। রাজন দাসের এই দান দেবোত্তরকে নির্দেশ করে। কারণ হিন্দু ধর্মে কারো সম্পত্তির আংশিক বা সম্পূর্ণ ধর্মীয় প্রতিষ্ঠান ও দরিদ্রদের দান করার বিধান রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমাজকল্যাণ প্রতিষ্ঠান যাকাতের তাৎপর্য অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সম্পদ সমাজের মুষ্টিমেয় লোকদের মধ্যে কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ- লালসা এবং সম্পদ লাভের আকাঙ্ক্ষাকে অবদমিত করে। উদ্দীপকে ঐতিহ্যগত সমাজকল্যাণমূলক প্রতিষ্ঠান যাকাত নির্দেশিত হয়েছে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে অলসভাবে অর্থ জমা এবং তা থেকে প্রতি বছর যাকাত দান করে জমানো টাকা হ্রাস করতে কেউ চাইবে না। বরং স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা-বাণিজ্য, শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা, হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য দরিদ্র শ্রেণিকে আর্থিক দিক দিয়ে পর্যায়ক্রমে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হবে। পরিশেষে বলা যায়, সামাজিক ও অর্থনৈতিক উন্নয়নকে গতিশীল করার মাধ্যমে সমাজের সার্বিক কল্যাণের ক্ষেত্রে যাকাতের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "জনাব গোপাল তার সম্পত্তির কিছু অংশ পাপমোচন, স্বর্গলাভ এবং দেবতার সন্তুষ্টির জন্য উৎসর্গ করেন। অন্যদিকে তার প্রতিবেশী সুমন তার সম্পদের কিছু অংশ জনহিতকর কাজে, আত্মীয়-স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন।",
      "tag": "All.B 19,DCC 24",
      "sub_questions": [
        {
          "label": "ক",
          "question": "",
          "explanation": "যাকাত প্রদানের খাত ৮টি।"
        },
        {
          "label": "খ",
          "question": "",
          "explanation": "সামাজিক উন্নয়ন একটি গতিশীল ধারণা, যা সমাজের ইতিবাচক পরিবর্তন প্রক্রিয়ার দিকনির্দেশনা দেয়। সামাজিক বিষয়াদির উন্নয়নই হলো সামাজিক উন্নয়ন। কিন্তু সমাজকর্মের দৃষ্টিতে এটি আরও ব্যাপক ও বিস্তৃত। বহুধারায় বিভক্ত মানবজীবনকেন্দ্রিক একটি বিকাশমুখী প্রচেষ্টাই সামাজিক উন্নয়ন।"
        },
        {
          "label": "গ",
          "question": "",
          "explanation": "উদ্দীপকে সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফ- কে ইঙ্গিত করেছে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াকফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াকফ-ই-আহলি এবং ধর্মীয় কাজে স্থায়ীভাবে দান করলে ওয়াকফ-ই-লিল্লাহ বলে। উদ্দীপকের সুমনের কর্মকাণ্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াক্ত এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকাণ্ডের মধ্যে সাদৃশ্য রয়েছে। তাই বলা যায়, সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত গোপালের কর্মকাণ্ড সমাজকল্যাণ প্রতিষ্ঠান দেবোত্তর এবং সুমনের কর্মকাণ্ড ওয়াকফ্ফকে নির্দেশ করে। এ প্রতিষ্ঠান দুটি বৈষয়িক সহায়তার মাধ্যমে জনকল্যাণে গুরুত্বপূর্ণ ভূমিকা রাখতে পারে। মুসলমানদের ওয়াকফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত গোপাল ও সুমনের কর্মকাণ্ড যথাক্রমে দেবোত্তর ও ওয়াকফ প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। এর মাধ্যমে ধর্মীয় শিক্ষাদান প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকাণ্ড পরিচালনা করা যায়। উদ্দীপকের গোপাল ও সুমনের উৎসর্গীকৃত সম্পত্তি দেবোত্তর ও ওয়াক্তের মাধ্যমে যথাযথভাবে কাজে লাগিয়ে সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের গোপাল ও সুমনের কর্মকান্ড দেবাত্তর ও ওয়াক্ফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "9",
      "uddipok": "মার্টিন গ্রামের রহিমার ২২ বছর বয়সে স্বামী মারা যায়। সামাজিক কুসংস্কার ও নানাবিধ প্রতিবন্ধকতার কারণে তার পুনরায় বিবাহ হচ্ছিল না। রহিমার বয়স যখন ৩০ বছর তখন গ্রামের আব্দুর রব মাস্টার নামে এক শিক্ষিত ও ধনাঢ্য ব্যক্তি তার ৩০ বছরের ছেলে গিয়াসকে বিধবা রহিমাকে বিবাহ করান। এতে বাবা, ছেলে ও রহিমা খুশি থাকলেও তাদেরকে সামাজিকভাবে অনেক নিন্দুকের কথা শুনতে হয়।",
      "tag": "All.B 16,DCC 24",
      "sub_questions": [
        {
          "label": "ক",
          "question": "বায়তুল মাল কী?",
          "explanation": "বায়তুল মাল হলো ইসলামি রাষ্ট্রের রাষ্ট্রীয় কোষাগার বা সরকারি তহবিল।"
        },
        {
          "label": "খ",
          "question": "সমাজকল্যাণ ও সমাজকর্মের পার্থক্য লেখো।",
          "explanation": "সমাজকল্যাণ ও সমাজকর্মের মধ্যে কর্মপরিধি ও কর্ম প্রতিন্যার দিক থেকে পার্থক্য লক্ষ করা যায়। সমাজকল্যাণের বৃষৎ পরিধিতে পেশাদার, অপেশাদার এমনকি ক্ষেত্রবিশেষে অপ্রাতিষ্ঠানিক সেবাকর্মও স্থান পায়। কিন্তু সমাজকর্ম বলতে কেবল পেশাদার ও প্রাতিষ্ঠানিক সেবাকর্মকে বোঝায়। আবার সমস্যা সমাধানে সমাজকল্যাণের নিজস্ব কোনো পদ্ধতি নেই। কিন্তু সমাজকর্মের নিজস্ব পদ্ধতি রয়েছে। তাছাড়া সমাজকল্যাণে তাত্ত্বিক ও ব্যবহারিক জ্ঞান অপরিহার্য না হলেও সমাজকর্মে তা অবশ্যই প্রয়োজনীয়।"
        },
        {
          "label": "গ",
          "question": "উদ্দীপকে উল্লিখিত আব্দুর রব মাস্টারের ছেলেকে বিবাহ করানোর ঘটনার সাথে কোন সমাজ সংস্কারকের কর্মকান্ডের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত আব্দুর রব মাস্টারের ছেলেকে বিবাহ করানোর ঘটনার সাথে ঈশ্বরচন্দ্র বিদ্যাসাগরের সমাজ সংস্কারমূলক কার্যক্রমের মিল রয়েছে। ঈশ্বরচন্দ্র বিদ্যাসাগর (১৮২০-১৮৯১) একজন সফল শিক্ষাবিদ ও মানবতাবাদী সমাজ সংস্কারক ছিলেন। তার প্রত্যক্ষ আন্দোলনের ফসল হলো তৎকালীন হিন্দু সমাজে বিধবা মেয়েদের পুনরায় বিবাহ প্রথার প্রচলন। তিনি হিন্দু সমাজের ধর্মীয় গোঁড়ামী, কঠোর বর্ণবৈষম্য, কুসংস্কার ও কুপ্রথার বিরুদ্ধে ব্যাপক সামাজিক আন্দোলন গড়ে তোলেন। সেই সাথে হিন্দু বিধবা বিবাহ প্রচলনের মাধ্যমে নারীদের অধিকার ও মর্যাদা প্রতিষ্ঠায় তিনি ছিলেন সরব। উদ্দীপকে দেখা যায়, আব্দুর রব মাল্টার নিজের ছেলেকে একজন বিধবার সাথে বিয়ে দিয়েছেন। এক্ষেত্রে তিনি সামাজিক কুপ্রথার বিরুদ্ধে অবস্থান নিয়েছেন। ঈশ্বরচন্দ্র বিদ্যাসাগরও বিধবা বিবাহ প্রথার প্রচলনের জন্য তৎকালীন কুসংস্কারাচ্ছন্ন সমাজের সাথে লড়াই করেছিলেন। তার সময়ে হিন্দু বিধবারা পুনরায় বিবাহ করতে পারত না। ফলে তারা পিতা বা ভাইয়ের সংসারে অথবা শ্বশুরবাড়ি বা অন্য কোথাও মানবেতর জীবনযাপনে বাধ্য হতো। তাদেরকে এ অবস্থা থেকে মুক্তি দিতে ঈশ্বরচন্দ্র বিদ্যাসাগর এগিয়ে আসেন। তার একক প্রচেস্টায় ১৮৫৬ সালে বিধবা বিবাহ আইন 'পাস হয়। এর মাধ্যমে বিধবাদের পুনরায় বিবাহের অধিকার প্রতিষ্ঠিত হয়। ঈশ্বরচন্দ্র বিদ্যাসাগর এই আইন বাস্তবায়নে তার ছেলে নারায়ণচন্দ্রকে জনৈক বিধবার সাথে বিবাহ দেন। উদ্দীপকের ঘটনাটি ঈশ্বরচন্দ্র বিদ্যাসাগরের ভূমিকার কথাই স্মরণ করিয়ে দেয়।"
        },
        {
          "label": "ঘ",
          "question": "বাংলাদেশের নিরক্ষরতা ও বাল্যবিবাহ প্রথা দূরীকরণে উদ্দীপকের ঘটনার সাথে সম্পর্কিত সমাজ সংস্কারকের ভূমিকা কীভাবে প্রয়োগ করা যায়? আলোচনা করো।",
          "explanation": "উদ্দীপকের ঘটনার সাথে সম্পর্কিত সমাজ সংস্কারক ঈশ্বরচন্দ্র বিদ্যাসাগর। তার মতো সচেতনতা ও অন্যায় না মানার মনোভাব জনগণের মাঝে থাকলে বাংলাদেশ থেকে নিরক্ষরতা এবং বাল্যবিবাহ প্রথা দূর করা সম্ভব। যেকোনো সামাজিক সমস্যা সমাধানে সচেতনতা সৃষ্টির কোনো বিকল্প নেই। ঈশ্বরচন্দ্র বিদ্যাসাগর তার সময়ে সমাজে সংস্কারের জন্য সচেতনতা সৃষ্টির কাজটিই করেছিলেন। এ কাজ করতে গিয়ে তাকে প্রভাবশালীদের সমালোচনার শিকার হতে হয়েছে। কিন্তু তিনি কিছুতেই পিছপা হননি। বর্তমানে বাংলাদেশের নিরক্ষরতা ও বাল্যবিবাহের মতো সমস্যার সমাধানে তার আদর্শই অনুসরণীয়। বাংলাদেশে প্রচলিত সামাজিক সমস্যাসমূহের মধ্যে নিরক্ষরতা ও বাল্যবিবাহ অন্যতম। এ সমস্যাগুলোর সমাধানে সবাইকে সচেতন হতে হবে এবং আন্তরিকভাবে কাজ করতে হবে'। ঈশ্বরচন্দ্র বিদ্যাসাগর নিরক্ষরতা দূরীকরণে আমাদের জন্য দৃষ্টান্ত রেখে গিয়েছেন। তার এ দৃষ্টান্ত অনুসরণ করে শিক্ষার প্রসারে বেশি করে শিক্ষা প্রতিষ্ঠান স্থাপন করতে হবে। সেই সাথে সবাইকে শিক্ষার সুফল সম্পর্কে অবগত করতে হবে। আবার বাল্যবিবাহ দূরীকরণে ব্যাপক গণসচেতনতা সৃষ্টি করতে হবে। ঈশ্বরচন্দ্র বিদ্যাসাগর একাধিক গ্রন্থ ও প্রবন্ধ রচনার মাধ্যমে, তৎকালীন সময়ে জনগণকে বাল্যবিবাহের নেতিবাচক দিকগুলো সম্পর্কে সচেতন করে তুলেছিলেন। তার মতো আমাদেরকেও এ ব্যাপারে গণআন্দোলন গড়ে তুলতে হবে।। পরিশেষে বলা যায়, বাংলাদেশে নিরক্ষরতা ও বাল্যবিবাহ সমস্যা সমাধানে ঈশ্বরচন্দ্র বিদ্যাসাগরের কর্মকান্ডের অনুসরণ কার্যকর এবং ফলপ্রসূ হতে পারে।"
        }
      ]
    },
    {
      "number": "10",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো একটি মানদণ্ড, যা মানুষের আচরণকে নিয়ন্ত্রণ করে।"
        },
        {
          "label": "খ",
          "question": "",
          "explanation": "সমাজকর্ম পদ্ধতি প্রধানত দুই প্রকার। ব্যক্তি, দল ও সমষ্টির সমস্যার বাস্তবমুখী সমাধানের প্রেক্ষিতে সমাজকর্মের পদ্ধতিকে প্রধানত দুটি ভাগে ভাগ করা হয়েছে। ভাগ দুটি হলো মৌলিক পদ্ধতি ও সহায়ক পদ্ধতি। মৌলিক পদ্ধতি আবার ৩টি; ব্যক্তি সমাজকর্ম, দল সমাজকর্ম ও সমষ্টি সমাজকর্ম। সহায়ক পদ্ধতিও ৩টি। এগুলো হলো সমাজকর্ম প্রশাসন, সামাজিক গবেষণা ও সামাজিক কার্যক্রম।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ব্যক্তি সমাজকর্মের উল্লেখ রয়েছে। ব্যক্তি সমাজকর্মে সমস্যা সমাধানে সুনির্দিষ্ট প্রক্রিয়া রয়েছে। উদ্দীপকের চিত্রে ব্যক্তি, সমস্যা, স্থান, পেশাদার প্রতিনিধি ও প্রক্রিয়ার উল্লেখ রয়েছে। এগুলো ব্যক্তি সমাজকর্মের সুনির্দিষ্ট পাঁচটি উপাদান। ব্যক্তি সমাজকর্মে সমস্যা সমাধানের একটি উপাদান হলো প্রক্রিয়া। এ প্রক্রিয়া কতগুলো ধাপে সম্পন্ন হয়। এ ধাপগুলো হলো মনো-সামাজিক অনুধ্যান, সমস্যা নির্ণয়, সমাধান ব্যবস্থা, মূল্যায়ন, অনুসরণ, প্রেরণ, সমাপ্তি প্রভৃতি। সমস্যা সমাধান প্রক্রিয়ার শুরুতে মনো-সামাজিক অনুধ্যান করা হয়। এক্ষেত্রে ব্যক্তির মানসিক ও সামাজিক সমস্যার স্বরূপ চিহ্নিত করা হয়। ব্যক্তি ও সমস্যা সম্পর্কে বিভিন্ন তথ্য সংগ্রহ করা হয়। মনো- সামাজিক অনুধ্যানের পর সমস্যা নির্ণয় করা হয়। এক্ষেত্রে সংগৃহীত তথ্যের ভিত্তিতে সমস্যা নির্ণয় করা হয়। সমস্যা নির্ণয়ের পর সমস্যা সমাধান ব্যবস্থা গ্রহণ করা হয়। সমাধান ব্যবস্থায় ব্যক্তির পারিপর্শ্বিক পরিবেশ সংশোধন, সমর্থনমূলক ব্যবস্থা, বস্তুগত সাহায্যদান, হস্তক্ষেপ প্রভৃতি কার্যক্রম গ্রহণ করা হয়। সমাধান পক্রিয়া চলাকালীন ও সর্বশেষ পর্যায়ে মূল্যায়ন করা হয়। এছাড়াও সমাধান প্রক্রিয়ায় ফলো-আপ ও সমাপ্তির ধাপ অনুসরণ করা হয়। ফলো-আপ হলো সাহায্যকারীকে সেবা প্রদানের পর নিবিড় পর্যবেক্ষণের মধ্যে রাখা। প্রেরণ বলতে সমাধান প্রক্রিয়া নির্দিষ্ট প্রতিষ্ঠানে সম্ভব না হলে অন্য যথাযথ প্রতিষ্ঠানে প্রেরণ করাকে বোঝায়।"
        },
        {
          "label": "ঘ",
          "question": "",
          "explanation": "'Rapport' হলো ব্যক্তি সমাজকর্মের 'আত্মাস্বরূপ' – বক্তব্যটি যথার্থ। র‍্যাপো বা পেশাগত সম্পর্কের ওপর ব্যক্তি সমাজকর্মে সমাজকর্মীর সেবাদানের কার্যকারিতা নির্ভর করে। র‍্যাপো ব্যক্তি সমাজকর্মে সমস্যা সমাধান প্রক্রিয়াকে অনেক সহজ ও গতিশীল করে তোলে। এ কৌশল অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক গোপনীয় ও ব্যক্তিগত তথ্য থাকে, যা সাহায্যার্থী সহজে প্রকাশ করতে চায় না। কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্য জানা সম্ভব হয়। যা সমস্যা সমাধানের ক্ষেত্রে অন্যতম হাতিয়ার হিসেবে বিবেচিত হয়। যেমনটি উদ্দীপকে আমরা লক্ষ করেছি। র‍্যাপো শুধু সাহায্যার্থী সম্পর্কে তথ্য সংগ্রহের ভূমিকায় সীমাবদ্ধ নয়। বরং তা মনো-সামাজিক অনুধ্যান, সমস্যা নির্ণয় ও সমাধানের সাথে জড়িত বিষয় হিসেবে বিবেচিত। ব্যক্তি সমাজকর্মে পেশাগত সম্পর্ক বা 'র‍্যাপো' সাহায্যার্থীকে মানসিক পীড়ন থেকে মুক্তি, ব্যক্তির সুপ্ত প্রতিভার বিকাশ ও সাহায্যার্থীর আবেগ অনুভূতিকে নিয়ন্ত্রণ করতে সহায়তা করে। র‍্যাপো বা পেশাগত সম্পর্ক ব্যক্তি সমাজকর্মের সমস্যা সমাধান প্রক্রিয়ার একটি প্রধান কৌশল, এর উপর পুরো প্রক্রিয়ার সফলতা নির্ভর করে। পরিশেষে বলা যায়, র‍্যাপো শুধু সাহায্যার্থীর তথ্য সংগ্রহে সীমাবদ্ধ নয়, বরং তা সাহায্যার্থীর মনো-সামাজিক অনুধ্যান, সমস্যা নির্ণয় ও সমাধানের সাথে জড়িত বিষয় হিসেবে বিবেচিত। তাই বলা হয় Rapport ব্যক্তি সমাজকর্মের আত্মাস্বরূপ।"
        }
      ]
    },
    {
      "number": "11",
      "uddipok": "আসাদ ঢাকা বিশ্ববিদ্যালয়ের মাস্টার্স শেষ পর্বে মাঠকর্ম সম্পাদনে তেজগাঁও মাদকাসক্তি নিরাময় কেন্দ্রে সমাজসেবা কর্মকর্তার অধীনে শিক্ষানবিশ সমাজকর্মী হিসেবে কাজ করে। এজন্য তাকে ঐখানকার ক্লায়েন্টের জীবন ইতিহাস সংগ্রহ করে তা বিশ্লেষণ করতে হয়। এরপর সে আলোকে তাদের সমস্যার সমাধানের পদক্ষেপ নিতে হয়। গৃহীত পদক্ষেপ কার্যকরী করার জন্য তিনি সমাজকর্মের সমস্যা সমাধানকারী প্রক্রিয়া ব্যবহার করেন। পাশাপাশি তিনি সমাজকর্মের নীতিমালা প্রয়োগ করে উক্ত প্রতিষ্ঠানে ক্লায়েন্টদের সেবা প্রদান করেন।",
      "tag": "DCC 24",
      "sub_questions": [
        {
          "label": "ক",
          "question": "সমষ্টি সমাজকর্ম পদ্ধতি কয় ভাগে বিভক্ত এবং কী কী?",
          "explanation": "সমষ্টি সমাজকর্ম পদ্ধতি ২ ভাগে বিভক্ত। যথা- ১. সমষ্টি উন্নয়ন, ২. সমষ্টি সংগঠন।"
        },
        {
          "label": "খ",
          "question": "দল সমাজকর্ম পদ্ধতি বলতে কী বোঝ?",
          "explanation": "দল সমাজকর্ম বলতে দলভুক্ত সকল সদস্যদের সাথে শৃঙ্খলাপূর্ণ, নিয়মতান্ত্রিকতা ও পরিকল্পিত উপায়ে কাজ করার বিশেষ পদ্ধতিকে বোঝায়। দল সমাজকর্মের মাধ্যমে দলীয় সদস্যদের স্বাভাবিক ভূমিকা পালনে প্রতিবন্ধকতা সৃষ্টিকারী শক্তিসমূহকে চিহ্নিত করা হয়। ফলে সমস্যা মোকাবিলা এবং দলীয় সদস্যদের দক্ষ জনশক্তিকে রূপান্তরের প্রক্রিয়া সহজ হয়। এক্ষেত্রে সেবাকার্য গ্রহণ ও দলের উন্নয়নে কাজ করার জন্য এক বৈজ্ঞানিক প্রক্রিয়া অনুসরণ করা হয়।"
        },
        {
          "label": "গ",
          "question": "উদ্দীপকে উল্লেখিত সমাজকর্মী আসাদ সেবাদানের ক্ষেত্রে সমাজকর্মের কোন পদ্ধতির জ্ঞান প্রয়োগ করেছেন? উক্ত পদ্ধতির উপাদানগুলো বর্ণনা করো।",
          "explanation": "উদ্দীপকে সমাজকর্মী আসাদ সেবাদানে ক্ষেত্রে সমাজকর্মের ব্যক্তি সমাজকর্ম পদ্ধতির জ্ঞান প্রয়োগ করেছেন। পেশাদার সমাজকর্মের অন্যতম মৌলিক পদ্ধতি হচ্ছে ব্যক্তি সমাজকর্ম। এ পদ্ধতি সমস্যাগ্রস্ত ব্যক্তির সুপ্ত প্রতিভা, দক্ষতা ও ক্ষমতার বিকাশ সাধন করে। এতে ব্যক্তি নিজের সমস্যা নিজে সমাধান করে সমাজে তার যথাযথ ভূমিকা পালন করতে পারে। উদ্দীপকে আসাদকে মাদকাসক্তি নিরাময় কেন্দ্রে কাজ করার সময় ক্লায়েন্টের জীবন ইতিহাস সংগ্রহ করে তা বিশ্লেষণ করে সমস্যা সমাধানের পদক্ষেপ নিতে হয়। এজন্য তিনি সমস্যা সমাধানকারী প্রক্রিয়া ব্যবহার করেন। এক্ষেত্রে তিনি সমাজকর্মের নীতি মেনে ক্লায়েন্টকে সেবা প্রদান করেন। উদ্দীপকের সমাজকর্মী আসাদ সেবাদানের ক্ষেত্রে যে সমাজকর্ম পদ্ধতির প্রয়োগ করেছেন তা ব্যক্তি সমাজকর্ম পদ্ধতিকে নির্দেশ করে। ব্যক্তি সমাজকর্ম পাঁচটি উপাদানকে কেন্দ্র করে পরিচালিত হয়। যথা- ব্যক্তি বা সাহায্যার্থী, সমস্যা, সমাজকর্ম প্রতিষ্ঠান, সমাজকর্মী ও সমস্যা সমাধান প্রক্রিয়া। এই পাঁচটি উপাদানের প্রতিটিই উদ্দীপকে দৃশ্যমান। ব্যক্তি সমাজকর্মের নানা প্রয়োগক্ষেত্রের মধ্যে মাদকাসক্তি নিরাময়েও এ মৌলিক পদ্ধতিটি প্রয়োগ করা হয়ে থাকে। উদ্দীপকে ব্যক্তি সমাজকর্মের উপাদান ও প্রয়োগক্ষেত্র স্পষ্টত ফুটে উঠেছে। ব্যক্তি সমাজকর্মের প্রথম উপাদান ব্যক্তি হলো সমস্যাগ্রস্ত ব্যক্তি যাকে কেন্দ্র করে সেবা কার্যক্রম পরিচালিত হয়। দ্বিতীয় উপাদান সমস্যা হলো এমন পীড়নমূলক অবস্থা যা সমাজে ব্যক্তির স্বাভাবিক ভূমিকা পালন প্রতিবন্ধকতার সৃষ্টি করে। তৃতীয় উপাদান স্থান বা প্রতিষ্ঠান বলতে সমাজকর্ম এজেন্সিকে বোঝানো হয় যা সেবা ব্যবস্থাপনা করে। চতুর্থ উপাদান পেশাদার প্রতিনিধি হলো ব্যক্তি সমাজকর্মী যার সমাজকর্মের জ্ঞান, দক্ষতা, অভিজ্ঞতা ও কাউন্সেলিং পারদর্শীতা আছে। সর্বশেষ উপাদান প্রক্রিয়া বলতে সমগ্র সমাধান ব্যবস্থাকে নির্দেশ করে।"
        },
        {
          "label": "ঘ",
          "question": "ব্যক্তির সমস্যা সমাধানে আসাদ উক্ত পদ্ধতির কোন কোন নীতিমালা অনুসরণ করেন? বিশ্লেষণ করো।",
          "explanation": "ব্যক্তির সমস্যা সমাধানে আসাদ ব্যক্তি সমাজকর্ম পদ্ধতির ভিন্নধর্মী নীতি ও সাধারণ নীতি অনুসরণ করেন। ব্যক্তি সমাজকর্ম পদ্ধতি ব্যক্তির সমস্যা সামাধানে কাজ করে। ব্যক্তির সমস্যা সমাধানের ক্ষেত্রে কতিপয় নীতি অনুসরণ করতে হয়। ব্যক্তি সমাজকর্ম প্রক্রিয়ার সার্বিক সাফল্য অনেকাংশে নির্ভর করে নীতিমালার ওপর। ব্যক্তি সমাজকর্মের ভিন্নধর্মী বা প্রভেদ নীতি বলতে সেই নীতিকে বোঝায় যা বিভিন্ন সমস্যার ক্ষেত্রে বিভিন্ন অবস্থার আলোকে অনুসরণ করা হয়। উদ্দীপকের আসাদ মাদকাসক্ত ব্যক্তির সমস্যা সমাধানে সাহায্যার্থীর সাথে সাক্ষাতের প্রথম থেকে শেষ পর্যন্ত সাধারণ নীতিমালা অনুসরণ করেন। ব্যক্তি সমাজকর্মের অন্যতম একটি গুরুত্বপূর্ণ নীতি হলো গ্রহণ নীতি। এই নীতির আলোকে ব্যক্তিকে আন্তরিকতা, আগ্রহ ও মর্যাদার সাথে গ্রহণ করেন। একই সাথে সমস্যা সমাধানে যোগাযোগ নীতি অনুসরণ করেন। সহায্যার্থীর সাথে 'সমস্যা ও আনুষজ্ঞিক বিষয়ে তথ্য ও ভাব বিনিময় করেন। ব্যক্তি সমাজকর্মের সাধারণ নীতি হিসেবে প্রত্যেক ব্যক্তিকে আলাদা আলাদা বিচার করতে হয়। এক্ষেত্রে আসাদও ব্যক্তিস্বাতন্ত্র্যতার নীতি রক্ষা করেন। সমস্যা সমাধান প্রক্রিয়ায় সাহায্যার্থীর প্রত্যক্ষ অংশগ্রহণ নিশ্চিত করেন। সমাজকর্মী আসাদ ব্যক্তি সমস্যা সমাধানে আত্মনিয়ন্ত্রণ নীতির আলোকে নিজের এবং সাহায্যার্থীর মধ্যে আত্মনিয়ন্ত্রণ প্রতিষ্ঠার ব্যাপারে সচেষ্ট থাকেন। সর্বোপরি, ব্যক্তি সমাজকর্মের গোপনীয়তার নীতি ও আত্মসচেতনতার নীতি অনুসরণের মাধ্যমে মাদকাসক্ত ব্যক্তিকে সেবা দেন সমস্যা সম্পর্কে পর্যাপ্ত অনুসন্ধান ও সমস্যা নির্ণয়ের পর ব্যক্তির সমস্যার আলোকে আসাদ প্রভেদক নীতি অনুসরণ করেন। উপরের আলোচনা থেকে বলা যায়, উদ্দীপকের আসাদ মাদকাসক্ত ব্যক্তিকে সেবা প্রদানের ক্ষেত্রে ব্যক্তি সমাজকর্মের সাধারণ ও প্রভেদক নীতি অনুসরণ করেন।"
        }
      ]
    }
  ]
}