{
  "title": "ক্যান্টনমেন্ট কলেজ, যশোর ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সোহেল একটি পাবলিক বিশ্ববিদ্যালয় থেকে মাস্টার্স সম্পন্ন করেছে। তার পঠিত বিষয়টি কতগুলো সুসংগঠিত পদ্ধতি অনুসরণ করে মানুষের সমস্যার সমাধান দিয়ে থাকে। বর্তমানে সে একটি উন্নত সংস্থায় কর্মরত। তার সংস্থাটি মানুষের সার্বিক কল্যাণ নিশ্চিতকরণে বহুমুখী কর্মসূচি বাস্তবায়ন করে। উক্ত সংস্থার একজন কর্মী হিসেবে সোহেল মানুষের কল্যাণে প্রতিকার, প্রতিরোধ ও উন্নয়নমূলক ভূমিকা পালন করে যাচ্ছে।",
      "tag": "JCPC 23",
      "sub_questions": [
        {
          "label": "ক",
          "question": "Introduction to Social Work গ্রন্থটির লেখক কে ?",
          "explanation": "Introduction to Social Work গ্রন্থটির লেখক R A Skidmore and MG Thackeray."
        },
        {
          "label": "খ",
          "question": "সমাজকর্মকে সাহায্যকারী পেশা বলা হয় কেন?",
          "explanation": "ব্যক্তি, দল ও সমষ্টির সমস্যা সমাধানে সাহায্য প্রদান করে বলে সমাজকর্মকে সাহায্যকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। পেশাগত কাঠামোর মধ্যে থেকে সমাজকর্ম সমস্যা সমাধানে এরূপ সহায়তা দিয়ে থাকে। এজন্যই এটি সাহায্যকারী পেশা হিসেবে পরিচিত"
        },
        {
          "label": "গ",
          "question": "উদ্দীপকে সোহেলের পঠিত বিষয়ের পরিধি লেখো।",
          "explanation": "উদ্দীপকে সোহেলের পঠিত বিষয়টি হলো সমাজকর্ম। উদ্দীপকে সোহেলের পঠিত বিষয়টি কতগুলো সুসংগঠিত পদ্ধতি অনুসরণ করে মানুষের সমস্যার সমাধান দিয়ে থাকে। যে সংস্থায় কাজ করে সেটি মানুষের সার্বিক কল্যাণ নিশ্চিতকরণে বহুমুখী কর্মসূচি গ্রহণ করে ও মানুষের কল্যাণে প্রতিকার, প্রতিরোধ ও উন্নয়নমূলক ভূমিকা পালন করে। উদ্দীপকের এই কার্যক্রম সমাজকর্ম পেশাকে নির্দেশ করে। তাই বলা যায় সোহেলের পঠিত বিষয়টি সমাজকর্ম। একটি সাহায্যকারী পেশা হিসেবে সমাজকর্মের পরিধি ব্যাপক। সমাজকর্ম সমাজের সকল শ্রেণির মানুষের আর্থ-সামাজিক উন্নয়নে সহায়তা প্রদানে প্রচেষ্টা চালায়। এই দৃষ্টিকোণ থেকে গোটা সমাজই সমাজকর্মের পরিধির আওতাভুক্ত। সমাজকর্ম দরিদ্র ও স্বল্পোন্নত দেশের জনগোষ্ঠীর মৌলিক চাহিদা পূরণের সুযোগ সৃষ্টির পাশাপাশি তাদের জীবনমান উন্নয়নে ভূমিকা পালন করে। সমাজকর্মের পরিধিভুক্ত কতিপয় বিষয় হলো অক্ষম ও পঙ্গুদের পুনর্বাসন, ভিক্ষুক পুনর্বাসন, মুক্ত কয়েদি পুনর্বাসন ও অপরাধ সংশোধন। সর্বোপরি সমাজকর্মের পরিধিভুক্ত বিষয় হলো ব্যক্তি, সমাজ ও রাষ্ট্রের বহুমুখী আর্থ-সামাজিক সমস্যা সমাধান। এক্ষেত্রে ব্যক্তির মানসিক স্বাস্থ্যের উন্নয়ন, মানসিক বিকলাঙ্গতা দূরীকরণ, সামাজিক ভূমিকা পালনে সক্ষম করা, দলীয় সমস্যা সমাধান, সমষ্টি উন্নয়ন, কুসংস্কার দূরীকরণ প্রভৃতি সমস্যা সমাধানে ভূমিকা পালন করে।"
        },
        {
          "label": "ঘ",
          "question": "উদ্দীপক সোহেলের সংস্থার কার্যক্রম সমাজকর্মের উদ্দেশ্যের সাথে সঙ্গতিপূর্ণ- তুমি কি বক্তব্যটি সমর্থন কর? যুক্তি দাও।",
          "explanation": "উদ্দীপকে সোহেলের সংস্কার কার্যক্রম সমাজকর্মের উদ্দেশ্যের সাথে সঙ্গতিপূর্ণ - বক্তব্যটি সমর্থনযোগ্য। উদ্দীপকে সোহেলের সংস্থা মানুষের সার্বিক কল্যাণে কাজ করে। মানুষের কল্যাণে প্রতিকার, প্রতিরোধ ও উন্নয়নমূলক ভূমিকা পালন করে। উক্ত সংস্থার কাজগুলো সমাজকর্মের উদ্দেশ্যের সাথে সঙ্গতিপূর্ণ। সমাজ পরিবর্তনশীল। আর এ পরিবর্তনশীল প্রকৃতির সাথে খাপ খাওয়াতে মানুষের প্রচেষ্টা সর্বাগ্রে থাকে। এক্ষেত্রে সরকারের ভূমিকাও নেহায়েত কম নয়। সমাজকর্ম অনেক সময় উদ্ভূত পরিস্থিতি মোকাবিলায় সরকার ও জনগণের মধ্যে সংযোগ স্থাপন করে এবং সামাজিক নীতির বিকাশ সাধনের প্রচেষ্টা চালায়। ব্যক্তি, দল বা সমষ্টিকে স্বাবলম্বী করে তুলতে সমাজকর্ম তাদের মধ্যে দায়িত্ব ও কর্তব্যবোধ তথা সচেতনতা সৃষ্টি করে। এই সচেতনতাবোধই তাদেরকে আত্মনির্ভরশীল হওয়ার অনুপ্রেরণা দেয়। সমাজের বৃহত্তর কল্যাণে কার্যকর মানবীয় সেবা ত্বরান্বিত করতে সমাজকর্ম নেতৃত্ব সৃষ্টির মাধ্যমে জনগণকে সামাজিক কাজে অংশগ্রহণে উদ্বুদ্ধ করে। সেই সাথে মানবসম্পদ উন্নয়নে প্রচেষ্টা গ্রহণ করে। দেশের প্রচলিত সমাজসেবামূলক কার্যক্রমগুলোর উন্নয়ন, সামাজিক কার্যক্রম জোরদার করা, সামাজিক আইনের যথাযথ প্রয়োগ নিশ্চিত করা সমাজকর্মের অন্যতম লক্ষ্য। মানুষের মধ্যে ঐক্য ও সংহতি প্রতিষ্ঠা করে মানুষকে আত্মকেন্দ্রিক মনোভাব থেকে মুক্তি দেওয়াও সমাজকর্মের লক্ষ্য। উপরের আলোচনা শেষে বলা যায়, সোহেলের সংস্থার কার্যক্রম সমাজকর্মের উদ্দেশ্যের সাথে সঙ্গতিপূর্ণ- মন্তব্যটি যথার্থ।"
        }
      ]
    },
    {
      "number": "2",
      "uddipok": "করোনা অতিমারির কারণে জনগণের জীবন ব্যবস্থায় ক্ষতিকর প্রভাব পড়েছে। জীবিকার তাগিদে কাজের সন্ধানে মানুষ ভবঘুরের মতো এক এলাকা থেকে অন্য এলাকায় ছুটে বেড়াচ্ছে। ভিক্ষুকের সংখ্যাও পূর্বের থেকে বেড়ে গেছে। বৃদ্ধ, অসুস্থ, প্রতিবন্ধী ভিক্ষুকের পাশাপাশি শিশুসহ সুস্থ-সবল ভিক্ষুকও বেড়েছে। অনুরূপ পরিস্থিতিতে যুক্তরাজ্যে এক যুগান্তকারী দরিদ্র আইন প্রণীত হয়।",
      "tag": "JCPC 23",
      "sub_questions": [
        {
          "label": "ক",
          "question": "NASW এর পূর্ণরূপ লেখো।",
          "explanation": "NASW এর পূর্ণরূপ হলো National Association of Social Workers."
        },
        {
          "label": "খ",
          "question": "সামাজিক দায়িত্ব বলতে কী বোঝায়?",
          "explanation": "সামাজিক দায়িত্ব বলতে সমাজে বসবাসরত ব্যক্তির একে অপরের প্রতি পারস্পরিক সহযোগিতাপূর্ণ কর্মকাণ্ড পালনকে বোঝায়। সামাজিক দায়িত্ব সামাজিক সচেতনতার সাথে যুক্ত একটি বিষয়। জীবনধারণের জন্য ব্যক্তি সমাজ থেকে বিভিন্ন সুযোগ-সুবিধা গ্রহণ করে। আর এ সকল সুযোগ-সুবিধা গ্রহণ করতে গিয়ে ব্যক্তিকে কিছু দায়িত্ব পালন করতে হয়। এগুলোই সামাজিক দায়িত্ব। সমাজের সর্বাঙ্গীন কল্যাণ সাধনে ব্যক্তিকে অবশ্যই দায়িত্বশীল হতে হয়।"
        },
        {
          "label": "গ",
          "question": "উদ্দীপকে উল্লিখিত পরিস্থিতির সাথে যুক্তরাজ্যের কোন আইন প্রণয়নের পরিস্থিতির সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লিখিত পরিস্থিতি মোকাবিলার জন্য ইংল্যান্ডে ১৬০১ সালে এলিজাবেথীয় দরিদ্র আইন প্রবর্তিত হয়েছিল। প্রাক-শিল্প যুগে ইংল্যান্ড দারিদ্র্য ও নানা ধরনের আর্থ-সামাজিক সমস্যায় জর্জরিত ছিল। সে সময় ক্রমবর্ধমান দারিদ্র্য সমস্যা সমাধান, ভিক্ষাবৃত্তি, ভবঘুরে সমস্যা, বেকারত্ব রোধ এবং দুস্থদের সহায়তায় বিভিন্ন আইন প্রণীত হয়। এ সকল আইনের মধ্যে ১৬০১ সালের এলিজাবেথীয় দরিদ্র আইনটি একটি গুরুত্বপূর্ণ আইন হিসেবে স্বীকৃত। উদ্দীপকে বাংলাদেশের একটি অন্যতম সামাজিক সমস্যা ভিক্ষাবৃত্তির নানা দিক উপস্থাপিত হেেছ। এই সমস্যা সমাধানে ১৯৪৩ সালের বঙ্গীয় ভবঘুরে আইনের কথাও উল্লেখ করা হয়েছে। এই আইনের মাধ্যমে সুস্থ- সবল ভিক্ষুকদের পুনর্বাসন, সংশোধন, ভিক্ষাবৃত্তি নিষিদ্ধকরণের ব্যবস্থা গৃহীত হয়। ইংল্যান্ডে সৃষ্ট অনুরূপ সমস্যার প্রেক্ষিতেই ১৬০১ সালের দরিদ্র আইন প্রবর্তিত হয়েছিল। উক্ত আইন ইংল্যান্ডের দরিদ্র জনগণের তাৎক্ষণিক অর্থনৈতিক ও আবাসন 'সমস্যা সমাধানে কার্যকর পদক্ষেপ গ্রহণ করেছিল। বিশেষ করে ভিক্ষুকদের শ্রেণিকরণ করে তাদের পুনর্বাসন, সংশোধন এবং সার্বিক সহায়তায় ১৬০১ সালের দরিদ্র আইনের মাধ্যমে সরকারিভাবে দায়িত্ব গৃহীত হয়। সুতরাং দেখা যাচ্ছে, প্রকৃতি ও উদ্দেশ্যগত দিক থেকে উদ্দীপকে উল্লিখিত আইন এবং আলোচ্য ১৬০১ সালের দরিদ্র আইন পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে ইঙ্গিতকৃত আইনটি যুক্তরাজ্যের উদ্ভূত পরিস্থিতি মোকাবিলায় কী কী ব্যবস্থা গ্রহণ করেছিল? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত আইনের মতো ইংল্যান্ডে প্রবর্তিত ১৬০১ সালের দরিদ্র আইনে ভিক্ষাবৃত্তি সমস্যার সমাধানে সুনির্দিষ্ট বিধান সন্নিবেশিত হয়েছিল। ভিক্ষাবৃত্তির সাথে কয়েক ধরনের মানুষ জড়িত থাকে। যেমন- এক শ্রেণির ভিক্ষুকেরা সবল ও কর্মক্ষম, অন্য শ্রেণির ভিক্ষুকেরা প্রকৃতপক্ষেই কাজ করতে অক্ষম। আরেক শ্রেণির ভিক্ষুকদের মধ্যে রয়েছে এতিম ও পরিত্যক্ত শিশুরা। আলোচ্য দুটি আইনেই এই তিন শ্রেণির জন্য ভিন্ন ভিন্ন সুপারিশ করা হয়েছিল। ১৬০১ সালের দরিদ্র আইনের বিধানমতে, সবল বা কর্মক্ষম ভিক্ষুকদেরকে ভিক্ষা দেওয়া কঠোরভাবে নিষিদ্ধ ছিল। এই শ্রেণির ভিক্ষুকদেরকে সংশোধনাগারে কাজ করতে বাধ্য করা হতো। কেউ অনিচ্ছা প্রকাশ করলে তাকে কারাগারে নিক্ষেপ বা কঠোর শাস্তি প্রদান করা হতো। অন্যদিকে অক্ষম দরিদ্র পর্যায়ভুক্ত অর্থাৎ যারা কাজ করতে সক্ষম ছিল না তাদেরকে দরিদ্রাগারে রাখার বিধান ছিল। সেখানে তাদের সক্ষমতা অনুযায়ী কাজ দেওয়া হতো। কারো যদি আশ্রয়ের ব্যবস্থা থাকতো তাহলে তাদেরকে সেখানে রেখে ওভারসিয়ারের মাধ্যমে সাহায্যদানের ব্যবস্থা করা হতো। আর তৃতীয় শ্রেণির ভিক্ষুকদের অর্থাৎ এতিম ও পরিত্যক্ত শিশুদেরকে কোনো নাগরিকের কাছে বিনা খরচে দত্তক দেওয়া হতো। ছেলেদের ২৪ বছর এবং মেয়েদেরকে ২১ বছর বা বিয়ের পূর্ব পর্যন্ত মনিবের বাড়িতে থাকতে হতো। উপরের আলোচনা থেকে দেখা যাচ্ছে, ১৬০১ সালের দরিদ্র আইনে ভিক্ষাবৃত্তি সমস্যা সমাধানে সুবিন্যস্ত ও কার্যকর সুপারিশ পেশ করা হয়েছিল।"
        }
      ]
    },
    {
      "number": "3",
      "uddipok": "শিল্পপতি জনাব মকবুল সাহেব তার এলাকায় একটি যন্ত্রচালিত গার্মেন্টস কারখানা স্থাপন করায় সে এলাকার তাঁত শিল্প বন্ধ হয়ে যায়। এ কারখানায় অনেকের কাজের সুযোগ হলেও বন্ধ হওয়া তাঁত শ্রমিকদের অনেকেই দক্ষতার অভাবে সেখানে কাজ পাচ্ছেনা। আবার শিল্প দুর্ঘটনায় পড়ে অনেক শ্রমিক আহত হয়ে কর্মক্ষমতা হারিয়ে ফেলছে। এলাকার দরিদ্র শিশুরা স্কুলে যাওয়া বন্ধ করে সামান্য রোজগারের জন্য কারখানায় কাজে যোগ দিচ্ছে।",
      "tag": "JCPC 23",
      "sub_questions": [
        {
          "label": "ক",
          "question": "ইংল্যান্ডে প্রথম দরিদ্র আইন প্রণীত হয় কত সালে?",
          "explanation": "ইংল্যান্ডে প্রথম দরিদ্র আইন প্রণীত ১৩৪৯ সালে।"
        },
        {
          "label": "খ",
          "question": "পঞ্চদৈত্য বলতে কী বোঝ?",
          "explanation": "পণ্যদৈত্য বলতে ১৯৪২ সালে পেশকৃত বিভারিজ রিপোর্টে উল্লিখিত পাঁচটি সমস্যা- অভাব, রোগ, অজ্ঞতা, মলিনতা ও অলসতাকে বোঝায়। দ্বিতীয় বিশ্বযুদ্ধজনিত আর্থ-সামাজিক অস্থিরতা ও অনিশ্চয়তা মোকাবিলার লক্ষ্যে বিশিষ্ট অর্থনীতিবিদ স্যার উইলিয়াম বিভারিজ একটি সামাজিক নিরাপত্তা রিপোর্ট পেশ করেন। এই রিপোর্টে তিনি উপরিউক্ত পাঁচটি সমস্যা চিহ্নিত করেন। তার মতে, তৎকালীন দারিদ্র্যপীড়িত ইংল্যান্ডের সমাজজীবনকে এই পাঁচটি সমস্যা অক্টোপাসের মতো আঁকড়ে রেখেছিল। এই সমস্যাগুলোই পঞ্চদৈত্য নামে পরিচিতি পায়।"
        },
        {
          "label": "গ",
          "question": "উদ্দীপকে শিল্প বিপ্লবের কোন প্রভাবকে ইঙ্গিত করছে? বুঝিয়ে লেখো।",
          "explanation": "উদ্দীপকে শিল্পবিপ্লবের নেতিবাচক প্রভাবকে ইঙ্গিত করছে। শিল্প বিপ্লবের ফলে সমাজজীবনে যে প্রভূত উন্নয়ন সাধিত হয়েছে, তার সাথে নানা অবাঞ্ছিত ও অস্বস্তিকর অবস্থারও সৃষ্টি হয়েছে। বিশেষ করে যৌথ পরিবারগুলো ভেঙে গিয়ে সামাজিক দূরত্বের সৃষ্টি হচ্ছে। পাশাপাশি সমাজজীবনে নানা সামাজিক সমস্যার সৃষ্টি হয়েছে। উদ্দীপকে মকবুল হোসেন তার এলাকায় গার্মেন্টস কারখানা স্থাপন করায় সে এলাকার তাঁত শিল্প বন্ধ হয়ে যায়। এতে অনেকেই বেকারত্বের শিকার হয়। আবার শিল্প দুর্ঘটনার ফলে অনেক শ্রমিক আহত হয়ে কর্মক্ষমতা হারিয়ে ফেলছে। শিশু শ্রম বৃদ্ধি পেয়েছে। উদ্দীপকের এই চিত্র শিল্পবিপ্লবের নেতিবাচক প্রভাবকে ইঙ্গিত করে। শিল্পবিপ্লবের ফলে বিভিন্ন ধরনের নেতিবাচক অবস্থার সৃষ্টি হয়। শিল্পবিপ্লবের ফলে শিল্পভিত্তিক উৎপাদন প্রক্রিয়ায় উৎপাদন শুরু হয়। এতে অনেক সময় শিল্প দুর্ঘটনার ফলে আহত হয়ে পঙ্গুত্ব লাভ করে। এমনকি অনেক সময় মৃত্যুও বরণ করে। শিল্পবিপ্লবের ফলে দক্ষ শ্রমিকের প্রয়োজন হয়। এতে অদক্ষ শ্রমিকরা বেকারত্বের শিকার হচ্ছে। সর্বোপরি আর্থ-সামাজিক বিভিন্ন ক্ষেত্রে শিল্পবিপ্লব নেতিবাচক প্রভাব সৃষ্টি করছে। তাই বলা যায়, উদ্দীপকে শিল্পবিপ্লবের নেতিবাচক প্রভাবকে ইঙ্গিত করছে।"
        },
        {
          "label": "ঘ",
          "question": "উদ্দীপকে ইঙ্গিতকৃত প্রভাব মোকাবিলায় আধুনিক সমাজকর্মের উদ্ভব হয়েছে- বিশ্লেষণ করো।",
          "explanation": "শিল্পবিপ্লবের নেতিবাচক প্রভাব মোকাবিলায় আধুনিক সমাজকর্মের উদ্ভব হয়েছে। মন্তব্যটি যথার্থ। শিল্প বিপ্লবকে আধুনিক সমাজকর্মের মূল উৎস বা ভিত্তিভূমি হিসেবে চিহ্নিত করা হয়। শিল্প বিপ্লব পরবর্তী আর্থ-সামাজিক পরিবর্তন শহরমুখী হওয়ার প্রবণতাকে বৃদ্ধি করে। এর ফলে হঠাৎ করেই শহরে আবাসন সংকট, বস্তি সমস্যা বাড়তে থাকে। সেই সাথে নানা রকম রোগ-ব্যাধি, খুন, হত্যা, রাহাজানিসহ বিভিন্ন ধরনের সামাজিক সমস্যাও দেখা দেয়। ফলে এ সমস্ত জটিল সামাজিক সমস্যার সমাধানে সুসংগঠিত ও সময়োপযোগী পদক্ষেপ গ্রহণের প্রয়োজনীয়তা দেখা দেয়। যার সূত্র ধরে বিভিন্ন সরকারি ও বেসরকারি উদ্যোগের মধ্যে সমন্বয় সাধন করে সাহায্যার্থীর প্রকৃত সমস্যার সমাধান করার উদ্যোগ নেওয়া হয়। এভাবেই ধাপে ধাপে আধুনিক সমাজকর্ম পেশা হিসেবে বিকশিত হয়। উদ্দীপকে নির্দেশিত শিল্প বিপ্লব ইংল্যান্ড তথা বিশ্বের প্রতিটি দেশকে নানাভাবে প্রভাবিত করে। এর ইতিবাচক প্রভাব যেমন পৃথিবীকে অনেক দূর এগিয়ে নিয়ে যায় অন্যদিকে নানামুখী সমস্যারও জন্ম দেয়। শিল্প বিপ্লবের * পর উন্নত দেশসমূহে সামাজিক সমস্যার অবনতি, যৌথ পরিবার ব্যবস্থায় -ভাঙন, অপসংস্কৃতির অনুপ্রবেশ, শ্রেণি-দ্বন্দ্ব, অপরাধ বৃদ্ধি, মানসিক সমস্যাসহ বিভিন্ন ধরনের সমস্যা সৃষ্টি হয়। এসব সমস্যা সমাধানে চিকিৎসা সমাজকর্ম, বিদ্যালয় সমাজকর্ম, ব্যক্তি সমাজকর্ম, সমষ্টি সমাজকর্ম প্রভৃতিসহ পেশাদার সমাজকর্মের বিভিন্ন শাখার উদ্ভব ও প্রয়োগ শুরু হয়। ফলে আধুনিক সমাজকর্ম বিকাশ লাভ করে। উপরের আলোচনা থেকে তাই বলা যায়, শিল্পবিপ্লবের নেতিবাচক আর্থ- সামাজিক প্রভাব মোকাবিলায় আধুনিক সমাজকর্মের উদ্ভব হয়েছে।"
        }
      ]
    },
    {
      "number": "4",
      "uddipok": "রমিজ একজন নামকরা ডাক্তার। তার ভাই মফিজ একজন কৃষক। বাবার মৃত্যুর পর বড়ভাই মফিজ অনেক কষ্ট করে ছোটভাইকে ঢাকা মেডিকেল কলেজে পড়িয়েছেন। রমিজ এখন অনেক টাকা আয় করে। মফিজের কোন প্রাতিষ্ঠানিক শিক্ষা না থাকায় অন্য কোন কাজ করে বেশি টাকা আয় রোজগার করতে পারে না।",
      "tag": "JCPC 23",
      "sub_questions": [
        {
          "label": "ক",
          "question": "বৃত্তির ইংরেজি প্রতিশব্দ লেখো।",
          "explanation": "বৃত্তির ইংরেজি প্রতিশব্দ Occupation।"
        },
        {
          "label": "খ",
          "question": "সমাজকর্মের মূল্যবোধ বলতে কী বোঝ?",
          "explanation": "সমাজকর্ম মূল্যবোধ বলতে সমাজকর্মীদের জ্ঞান ও দক্ষতা প্রয়োগ করার ক্ষেত্রে অনুসৃত মূল্যবোধগুলোকে বোঝানো হয়, যা মানুষের কল্যাণে প্রয়োগ করা হয়। বর্তমান যুগে সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা হিসেবে স্বীকৃত। অন্যান্য পেশার মতো এই পেশাতেও কিছু স্বীকৃত মূল্যবোধ আছে। সাধারণত যেসব আদর্শ, বিশ্বাস, ধারণা, মৌলিক নীতিমালা ও স্বীকার্য সত্যের ওপর পেশাদার সমাজকর্মের সামগ্রিক সমস্যা সমাধান প্রক্রিয়া পরিচালিত ও নিয়ন্ত্রিত হয়, সেগুলোর সমষ্টিকেই সমাজকর্মের মূল্যবোধ বলে।"
        },
        {
          "label": "গ",
          "question": "উদ্দীপকের মফিজের কাজকে পেশা ও বৃত্তির আলোকে বুঝিয়ে লেখো।",
          "explanation": "উদ্দীপকে মফিজের কাজটি বৃত্তি। মানুষ তার জীবনধারণের জন্য যে সকল অর্থনৈতিক কর্মকাণ্ডে নিয়োজিত থাকে তাকে বৃত্তি বলা হয়। বৃত্তির কিছু স্বকীয় বৈশিষ্ট্য রয়েছে। যেমন- বৃত্তির ক্ষেত্রে কোনো বিশেষ শিক্ষা বা যোগ্যতার প্রয়োজন হয় না। এক্ষেত্রে বিশেষ কোনো মূল্যবোধ ও নৈতিক মানদণ্ড থাকে না। বৃত্তির জন্য পেশাগত প্রতিষ্ঠানের প্রয়োজনীয়তা আবশ্যক নয়। বৃত্তির ক্ষেত্রে তেমন সুনির্দিষ্ট কোনো দায়িত্ব থাকে না। এখানে ব্যক্তি নিজের ইচ্ছামতো কাজ করতে পারে। বৃত্তি যেহেতু ব্যক্তির ইচ্ছা-অনিচ্ছার ওপর নির্ভর করে তাই এখানে জবাবদিহিতা নেই। অনেক ক্ষেত্রে সামাজিক স্বীকৃতি ছাড়াও বৃত্তির অনুশীলন হয় এবং সেক্ষেত্রে এটি জনকল্যাণমূলক নাও হতে পারে। উদ্দীপকে মফিজ একজন কৃষক। কৃষি কাজের জন্য কোনো বিশেষ তাত্ত্বিক জ্ঞানের প্রয়োজন হয় না। বিশেষ দক্ষতা, মূল্যবোধ, প্রাতিষ্ঠানিক অনুমোদন প্রভৃতির থাকে না। অপরদিকে কোনো কাজ পেশা হওয়ার জন্য উপরিক্ত বিষয়গুলো প্রয়োজন হয়। তাই বলা যায়, উদ্দীপকের মফিজের কাজটি বৃত্তি।"
        },
        {
          "label": "ঘ",
          "question": "উদ্দীপকে রমিজের কাজকে চিহ্নিত করে মফিজের কাজের সাথে বৈসাদৃশ্য নিরূপণ করো।",
          "explanation": "রমিজ ও মফিজের জীবিকা নির্বাহের উপায় দুটি যথাক্রমে পেশা ও বৃত্তি নামে পরিচিত। এ দুয়ের মধ্যে কিছু বৈসাদৃশ্য বিদ্যমান। অনেকেই বৃত্তি ও পেশাকে প্রায় একই অর্থে ব্যবহার করে থাকেন। কিন্তু সমাজকর্মে বৃত্তি বলতে জীবনধারণের জন্য যেকোনো ধরনের অর্থনৈতিক কাজকে বোঝায়। অন্যদিকে, পেশার মূল দিক হচ্ছে বুদ্ধিবৃত্তিক প্রশিক্ষণের মাধ্যমে যোগ্যতা অর্জন। প্রতিটি পেশারই কিছু বৈশিষ্ট্য থাকে যা পেশাকে বৃত্তি থেকে আলাদা করে। মফিজ কাজের জন্য তাকে কোনো তাত্ত্বিক জ্ঞান অর্জন করতে. হয়নি। কিন্তু একজন ডাক্তার হওয়ার জন্য রমিজকে প্রাতিষ্ঠানিক জ্ঞান অর্জন করতে হয়েছে। শুধু তাই নয়, এজন্য তাকে ব্যবহারিক প্রশিক্ষণও নিতে হয়েছে। অথচ কৃষি কাজের জন্য মফিজকে আলাদাভাবে কোনো প্রশিক্ষণ নিতে হয়নি। আবার রমিজের পেশার ক্ষেত্রে স্বতন্ত্র কিছু মূল্যবোধ ও নৈতিক মানদণ্ড রয়েছে, যা রোগী ও কাজের জায়গার প্রতি তার আচার-আচরণ ও সেখানে তার কার্যাবলিকে নিয়ন্ত্রণ করে। রমিজের কাজের আরেকটি বৈশিষ্ট্য হলো, তাকে সুনির্দিষ্ট দায়িত্ব ও কর্তব্য পালন করতে হয়। এক্ষেত্রে তার জবাবদিহিতার বাধ্যবাধকতা রয়েছে। অন্যদিকে কৃষিকাজ করার জন্য মফিজকে সুনির্দিষ্ট মূল্যবোধ, জবাবদিহিতা প্রভৃতি মেনে চলতে হয় না। এক্ষেত্রে সে স্বাধীনভাবে কাজ করতে পারবে। শেষে আরও বলা যায়, রমিজের পেশা সমাজে উচ্চ মর্যাদার এবং এটি জনকল্যাণমূলক। কিন্তু মফিজের কাজটি এরকম নয়। তাই আলোচনার শেষে বলা যায়, মফিজ ও রমিজের কাজের মাধ্যমে বৃত্তি ও পেশার পার্থক্যগুলো সুস্পষ্ট হয়েছে।"
        }
      ]
    },
    {
      "number": "5",
      "uddipok": "জামান সাহেব একজন নামকরা ব্যবসায়ী। বছরের বেশির ভাগ সময় তিনি বিদেশে থাকেন। স্ত্রী রুবি জামান রাত-দিন পার্টি, ক্লাব নিয়ে ব্যস্ত। এদিকে একমাত্র ছেলে রোহান খারাপ বন্ধুদের সাথে মিশে মাদকাসক্ত হয়ে পড়েছে। জামান সাহেব তা বুঝতে পেরে রোহানকে একটি মাদকাসক্তি নিরাময় কেন্দ্রে ভর্তি করে দেয়। কেন্দ্রের কর্মী ফারিয়া রোহানকে আন্তরিকতার সাথে গ্রহণ করে ও তার মতামতকে প্রাধান্য দিয়ে তাকে স্বাভাবিক জীবনে ফিরিয়ে আনে।",
      "tag": "JCPC 23",
      "sub_questions": [
        {
          "label": "ক",
          "question": "পেশা হলো অন্যকে নির্দেশনা, পরিচালনা ও উপদেশ প্রদানের এমন এক জীবিকা যার জন্য বিশেষ জ্ঞানার্জনের প্রয়োজন-উক্তিটি কার?",
          "explanation": "'পেশা হলো অন্যকে নির্দেশনা, পরিচালনা ও উপদেশ প্রদানের এমন এক জীবিকা যার জন্য বিশেষ জ্ঞানার্জনের প্রয়োজন' উক্তিটি- এ ই বেন এর।"
        },
        {
          "label": "খ",
          "question": "বিচার নিরপেক্ষ দৃষ্টিভঙ্গি বলতে কী বোঝ?",
          "explanation": "বিচার নিরপেক্ষ-দৃষ্টিভঙ্গি হলো সমস্যার জন্য সাহায্যার্থীকে দোষারোপ না করা। বিচার নিরপেক্ষ দৃষ্টিভঙ্গি ব্যক্তি সমাজকর্মের গুরুত্বপূর্ণ একটি নীতি। সমাজকর্মী পেশাগত দায়িত্ব পালনে সেবাপ্রার্থীর সমস্যা ও উপলব্ধি, মূল্যায়ন করা, সেবাগ্রহীতার উপর দোষগুণ বিচার করে সেবাগ্রহীতার উপর দোষ চাপানো সমাজকর্মীর' পেশাগত দায়িত্ব নয়।"
        },
        {
          "label": "গ",
          "question": "উদ্দীপকের কর্মী ফারিয়া সমাজকর্মের কোন মূল্যবোধটি অনুসরণ করেছেন? বুঝিয়ে লেখো।",
          "explanation": "উদ্দীপকের কর্মী ফারিয়া সমাজকর্মের ব্যক্তির মূল্যবোধ ও গ্রহণ নীতি অনুসরণ করেছে। প্রতিটি মানুষের সামাজিক মূল্য ও মর্যাদাবোধ একটি গুরুত্বপূর্ণ বিষয়। সমাজে বসবাসরত প্রতিটি ব্যক্তি বিশেষ মর্যাদার অধিকারী। তাছাড়া ব্যক্তিও চায়, যেন সমাজ বা সে যে পরিবেশে বাস করে সেখানে তার যথার্থ মূল্যায়ন করা হোক। এর ফলে ব্যক্তির মধ্যে আত্মবিশ্বাসের সৃষ্টি হয় এবং সমাজের সকল রকম গঠনমূলক কাজে সে সক্রিয় অংশগ্রহণ করে থাকে। এতে ব্যক্তির নিজস্ব সমস্যার পাশাপাশি বিভিন্ন সামাজিক সমস্যাও দূর হয়। এ মূল্যবোধ ব্যক্তিকে অধিকতর সক্ষম ও কর্মমুখী করে তোলার ব্যাপারে যথেষ্ট গুরুত্বারোপ করে থাকে। সমাজকর্মের অন্যতম, গুরুত্বপূর্ণ নীতি হলো গ্রহণ নীতি। সমাজকর্মী সমস্যাগ্রস্ত ব্যক্তি বা সাহায্যার্থীকে কীভাবে গ্রহণ করে তার ওপর সমস্যার সমাধান অনেকাংশে নির্ভর করে। কারণ আন্তরিকতা ও সহানুভূতির সাথে সাহায্যার্থীকে গ্রহণ না করলে সমাজকর্মীর প্রতি তার বিরূপ মনোভাব ও দৃষ্টিভঙ্গির সৃষ্টি হতে পারে। ফলে সাহায্যার্থী কখনও প্রয়োজনীয় তথ্য প্রদান করবে না এবং সেবা গ্রহণে উৎসাহিত হবে না। এমনকি সাহায্যার্থী নিজেও সহযোগিতা করবে না। তাই সমস্যাগ্রস্ত ব্যক্তি বা সাহায্যার্থী যে স্তর বা শ্রেণিরই হোক না কেন তাকে আন্তরিকতা, আগ্রহ ও মর্যাদার সাথে গ্রহণ করতে হবে। উদ্দীপকে দেখা যায়, মাদকাসক্ত রোহানকে তার বাবা একটি মাদকাসক্তি নিরাময় কেন্দ্রে ভর্তি করে দেন। কেন্দ্রের কর্মী ফারিয়া আন্তরিকতার সাথে গ্রহণ করে ও তার মতামতকে প্রাধান্য দিয়ে তাকে স্বাভাবিক জীবনে ফিরিয়ে আনে। এখানে কর্মী ফারিয়া সমাজকর্মের গ্রহণনীতি এবং ব্যক্তির মূল্যবোধকে প্রাধান্য দিয়েছে। যার ফলে রোহান তথ্য দিয়ে তাকে সহযোগিতা করেছে। এর ফলে ফারিয়া রোহানকে তার ব্যক্তিগত মূল্যবোধ সম্পর্কে অবহিত করতে সক্ষম হয়েছে। সেই সাথে রোহান মাদক ত্যাগ করে স্বাভাবিক জীবনে ফিরে এসেছে। তাই বলা যায়, ফারিয়া সমাজকর্মের ব্যক্তির মূল্যবোধ এবং গ্রহণ নীতি অনুসরণ করেছে।"
        },
        {
          "label": "ঘ",
          "question": "উদ্দীপকের রোহানকে স্বাভাবিক জীবনে ফিরিয়ে আনতে ফারিয়াকে। আরো কিছু মূল্যবোধ অনুসরণ করতে হয়েছে- তুমি কি বক্তব্যটি সমর্থন কর? সুচিন্তিত মতামত দাও।",
          "explanation": "উদ্দীপকের রোহানকে স্বাভাবিক জীবনে ফিরিয়ে আনতে ফারিয়াকে আরো কিছু মূল্যবোধ অনুসরণ করতে হয়েছে- বক্তব্যটি আমি সমর্থন করি। সমাজকর্মের উল্লিখিত মূল্যবোধ ছাড়াও সমাজকর্মীদের অন্যান্য মূল্যবোধও অনুসরণ করতে হয়। সমান সুযোগের অধিকার অর্থাৎ জাতি, ধর্ম, বর্ণ, উঁচু-নিচু ভেদে সমাজকর্মী সাহায্যার্থীদের মধ্যে কোনো ভেদাভেদ সৃষ্টি করবেন না। কাউকে বেশি বা কম সুবিধা দেবেন না। অর্থাৎ সমাজকর্মী একটি গণতান্ত্রিক পরিবেশের সৃষ্টি করবেন। এছাড়া সমাজকর্মী সব সময় সামাজিক দায়িত্ববোধের প্রতি খেয়াল রাখবেন। সমাজকর্মী যেমন নিজে দায়িত্ব পালন করবেন, তেমনিই সাহায্যার্থীদের মধ্যেও দায়িত্ববোধের জন্ম দেবেন। ব্যক্তির কর্মক্ষমতার প্রতি গুরুত্ব দিয়ে সমাজকর্মী 'কাজ করবেন। ব্যক্তির সুপ্ত বা হারানো ক্ষমতা যাতে পুনরায় জাগ্রত হয় সমাজকর্মী সেভাবে কাজ করবেন। ব্যক্তি যাতে নিজেই নিজের সমস্যা সমাধানে সক্ষম হয়, সেদিকে সমাজকর্মী খেয়াল রাখবেন। এছাড়া সমাজকর্মীরা গণতন্ত্রের অনুসারী হবেন। মানুষের ইচ্ছা ও মতামতের প্রতি শ্রদ্ধাশীল থেকে সেবা প্রদান করবেন। সমাজকর্মীরা তাদের নিজস্ব মূল্যবোধ, যেমন- নৈতিক দায়িত্ব পালন, গোপনীয়তা রক্ষা, সততা, অধিকার সংরক্ষণ প্রভৃতি মূল্যবোধগুলোর অনুসরণ করবেন। পেশা ও পেশাগত সংগঠনের মূল্যবোধগুলো যাতে লঙ্ঘিত না হয়, সমাজকর্মীরা সেদিকেও বিশেষভাবে খেয়াল রাখবেন। এভাবে সামগ্রিক সেবা কার্যক্রম পরিচালনায় সমাজকর্মীরা বিভিন্ন ধরনের মূল্যবোধের প্রতি শ্রদ্ধাশীল থেকে দায়িত্ব পালন করবেন। সমাজকর্ম অনুশীলনে এসব মূল্যবোধ অনুশীলন করা অত্যাবশ্যক। পরিশেষে বলা যায়, উদ্দীপকের রোহানকে স্বাভাবিক জীবনে ফিরিয়ে আনতে সমাজকর্মী ফারিয়া বেশ কিছু মূল্যবোধ অনুসরণ করেছেন যেগুলো প্রয়োজনীয় ছিলো।"
        }
      ]
    },
    {
      "number": "6",
      "uddipok": "নাসরিন নাহার উচ্চ মাধ্যমিকের শিক্ষার্থী। 'সে সনাতন সমাজকল্যাণ প্রতিষ্ঠানসমূহের গুরুত্ব' শীর্ষক পাঠ থেকে এমন একটি বিষয় সম্পর্কে জানতে পারে যা চিন্তাবিদগণের মতে আর্থিক কর ও সামাজিক নিরাপত্তামূলক ব্যবস্থা। কোন ব্যক্তি নির্দিষ্ট পরিমাণ সম্পদের মালিক হলে এবং একটি নির্দিষ্ট সময় ধরে তার কাছে ঐ সম্পদ থাকলে তার উপর উত্ত কর প্রদান করা ধর্মীয় বিধান মোতাবেক বাধ্যতামূলক।",
      "tag": "JCPC 23",
      "sub_questions": [
        {
          "label": "ক",
          "question": "বর্তমানে প্রচলিত নয় এমন একটি সনাতন সমাজকল্যাণের উদাহরণ দাও।",
          "explanation": "বর্তমানে প্রচলিত নয় এমন একটি সমাজকল্যাণ হলো ধর্মগোল।"
        },
        {
          "label": "খ",
          "question": "বায়তুল মাল বলতে কী বোঝ?",
          "explanation": "ইসলামি অর্থনীতির ধারণা অনুযায়ী রাষ্ট্রীয় কোষাগারকেই বায়তুল মাল বলা হয়। বায়তুল মাল বলতে ইসলামি রাষ্ট্রের রাষ্ট্রীয় কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণের লক্ষ্যে গঠিত একটি মৌলিক প্রতিষ্ঠান। জনকল্যাণ এবং ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্যে বায়তুল মাল গঠিত হয়।"
        },
        {
          "label": "গ",
          "question": "উদ্দীপকে উল্লিখিত বিষয়টি তোমার পাঠ্যপুস্তকের কোন বিষয়টিকে নির্দেশ করে? বুঝিয়ে লেখো।",
          "explanation": "নিম্নের অনুরূপ। উদ্দীপকে রমজান সাহেবের অর্থ ব্যয় দিয়ে ঐতিহ্যগত সমাজকল্যাণ প্রতিষ্ঠান যাকাতের কথা বলা হয়েছে। 'যাকাত' ইসলামি সমাজব্যবস্থায় সমাজকল্যাণ প্রতিষ্ঠানগুলোর অন্যতম। যাকাত একদিকে ইসলামের মৌলিক ইবাদত, অন্যদিকে ইসলামি অর্থনৈতিক ব্যবস্থার মূল ভিত্তি। ঋণ ও যাবতীয় প্রয়োজন নির্বাহের পর নির্দিষ্ট পরিমাণ (নিসাব পরিমাণ) অর্থ কারো কাছে পূর্ণ এক বছর যাবত সঞ্চিত থাকলে, তার নির্দিষ্ট অংশ আল্লাহর নির্দেশিত পথে বাধ্যতামূলকভাবে ব্যয় করতে হয়। যাকাত প্রদান ইসলামে বাধ্যতামূলক একটি ইবাদত। যাকাত মুসলিম সমাজের ধনীদের নিকট হতে আদায় এবং দরিদ্রদের মধ্যে বণ্টন করতে হয়। উদ্দীপকের শফিক সাহেব রমজানে ঈদে গরিব-দুস্থ ও মুসাফিরদের শাড়ি, লুঙ্গি ও নগদ টাকা প্রদান করেন। তিনি ধর্মীয় রীতি অনুযায়ী প্রতিবছর বাধ্যতামূলকভাবে গরিব-দুঃখীদের অর্থ প্রদান করেন। শফিক সাহেবের উক্ত কাজ ইসলামের যাকাতের সাথে সাদৃশ্যপূর্ণ। অতএব বলা যায়, উদ্দীপকে ঐতিহ্যগত সমাজকল্যাণ প্রতিষ্ঠান যাকাতের উল্লেখ আছে।"
        },
        {
          "label": "ঘ",
          "question": "আর্থ-সামাজিক উন্নয়নে উক্ত বিষয়টির গুরুত্ব বিশ্লেষণ করো।",
          "explanation": "নিম্নের অনুরূপ উদ্দীপকে উল্লিখিত অর্থ তথা নির্দিষ্ট খাতে যাকাতের অর্থ ব্যয়ের তাৎপর্য অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সম্পদ সমাজের মুষ্টিমেয় লোকদের মধ্যে কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমিত করে। উদ্দীপকে ঐতিহ্যগত সমাজকল্যাণমূলক প্রতিষ্ঠান যাকাত নির্দেশিত হয়েছে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে অলসভাবে অর্থ জমা এবং তা থেকে প্রতি বছর যাকাত দান করে জমানো টাকা হ্রাস করতে কেউ চাইবে না। বরং স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা- বাণিজ্য, শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা, হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য দরিদ্র শ্রেণিকে আর্থিক দিক দিয়ে পর্যায়ক্রমে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হবে। পরিশেষে বলা যায়, সামাজিক ও অর্থনৈতিক উন্নয়নকে গতিশীল করার মাধ্যমে সমাজের সার্বিক কল্যাণের ক্ষেত্রে যাকাতের ভূমিকা অনস্বীকার্য।"
        }
      ]
    },
    {
      "number": "7",
      "uddipok": "রইজ সাহেব একজন ধর্মভীরু সম্পদশালী লোক। তিনি তার সম্পদের একটি বৃহৎ অংশ ইসলাম ধর্মের বিধান অনুসারে ধর্মীয় জনহিতকর কাজে স্বত্ত্বত্যাগ করে দান করেন। তার ব্যবসায়ী বন্ধু শরৎ বাবু সম্পদের এক- তৃতীয়াংশ হিন্দুধর্ম মতে দেবতার সন্তুষ্টির লক্ষ্যে ধর্মীয় শিক্ষা প্রতিষ্ঠান ও অনাথ আশ্রম প্রতিষ্ঠায় দান করেন। উভয়ের দানে মানব কল্যাণের পথ সুগম হয়েছে।",
      "tag": "JCPC 23",
      "sub_questions": [
        {
          "label": "ক",
          "question": "বিধবা বিবাহ আইন পাস হয় কত সালে?",
          "explanation": "বিধবা বিবাহ আইন পাস হয় ১৮৫৬ সালে।"
        },
        {
          "label": "খ",
          "question": "দানশীলতা ত্রুটিমুক্ত নয়'- কেন?",
          "explanation": "দান ব্যক্তির ইচ্ছানির্ভর বিচ্ছিন্ন ও অসংগঠিত সেবামূলক কার্যক্রম। এক্ষেত্রে দাতার উদ্দেশ্যই মুখ্য, গ্রহীতার প্রয়োজন ও সমস্যার প্রতি কম গুরুত্ব দেওয়া হয়। এ প্রথা স্বাবলম্বন নীতিতে বিশ্বাসী নয়। ফলে এর মাধ্যমে মানুষের কর্মস্পৃহা নষ্ট হয় এবং ব্যক্তি পরনির্ভরশীল হয়ে ওঠে। এটি মানুষের সুপ্ত প্রতিভার বিকাশ ও ব্যক্তিত্ব গঠনের পরিপন্থী।"
        },
        {
          "label": "গ",
          "question": "উদ্দীপকের রইজ সাহেবের দানকে কী বলা যায়? ব্যাখ্যা করো।",
          "explanation": "নিম্নের অনুরূপ। উদ্দীপকে সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াক্‌ফ্-কে ইঙ্গিত করেছে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ ইসলাম ধর্মে প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই-লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াকফ-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াক্‌ফ্-ই-আহলি এবং ধর্মীয় কাজে স্থায়ীভাবে দান করলে ওয়াক্‌ফ-ই-লিল্লাহ বলে। উদ্দীপকের সুমনের কর্মকাণ্ডের উক্ত বিষয়গুলোই দেখা যায়। উদ্দীপকে দেখা যায়, সুমন তার সম্পদের কিছু অংশ জনহিতকর কাজে, আত্মীয় স্বজনের কল্যাণে এবং সৃষ্টিকর্তার সন্তুষ্টির জন্য উৎসর্গ করেন। ওয়াক্‌ফ্ এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও সুমনের কর্মকাণ্ডের মধ্যে সাদৃশ্য রয়েছে। তাই বলা যায়, সুমনের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াকফ্কে নির্দেশ করে।"
        },
        {
          "label": "ঘ",
          "question": "উদ্দীপকে রইজ সাহেব ও শরৎ বাবুর দান মানবকল্যাণে কী অবদান রাখছে? বিশ্লেষণ করো।",
          "explanation": "নিম্নের অনুরুপ। উদ্দীপকে ইঙ্গিতকৃত গোপালের কর্মকাণ্ড সমাজকল্যাণ প্রতিষ্ঠান দেবোত্তর এবং সুমনের কর্মকাণ্ড ওয়াকফ্কে নির্দেশ করে। এ প্রতিষ্ঠান দুটি বৈষয়িক সহায়তার মাধ্যমে জনকল্যাণে গুরুত্বপূর্ণ ভূমিকা রাখতে পারে। মুসলমানদের ওয়াকফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত গোপাল ও সুমনের কর্মকাণ্ড যথাক্রমে দেবোত্তর ও ওয়াক্‌ফ প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত সাহায্য দান ব্যবস্থা। এর মাধ্যমে ধর্মীয় শিক্ষাদান প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকাণ্ড পরিচালনা করা যায়। উদ্দীপকের গোপাল ও সুমনের উৎসর্গীকৃত সম্পত্তি দেবোত্তর ও ওয়াকফের মাধ্যমে যথাযথভাবে কাজে লাগিয়ে, সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের গোপাল ও সুমনের কর্মকান্ড দেবাত্তর ও ওয়াকফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "8",
      "uddipok": "সাবিহা নূর একটি সম্ভ্রান্ত মুসলিম পরিবারে জন্মগ্রহণ করেন। শৈশব থেকেই লেখাপড়ার প্রতি তার প্রবল আগ্রহ ছিল। কিন্তু তৎকালীন সমাজে মেয়েদের প্রাতিষ্ঠানিক শিক্ষা গ্রহণের কোনো ব্যবস্থা ছিল না। তার অদম্য ইচ্ছায় প্রথমে 'বড় ভাইয়ের ও. পরবর্তীতে স্বামীর সহায়তায় পারিবারিক পরিবেশে শিক্ষা গ্রহণ করেন। অতঃপর স্বামীর রেখে যাওয়া সম্পদ কাজে লাগিয়ে একটি বালিকা বিদ্যালয় প্রতিষ্ঠা করে নারী শিক্ষায় অগ্রণী ভূমিকা পালন করেন।",
      "tag": "JCPC 23",
      "sub_questions": [
        {
          "label": "ক",
          "question": "সতীদাহ' শব্দটির অর্থ কী?",
          "explanation": "সতীদাহ শব্দের অর্থ হলো স্বামীর মৃত্যুর পর তার সাথে একই চিতায় পুড়ে জীবিত স্ত্রীর মৃত্যু।"
        },
        {
          "label": "খ",
          "question": "সামাজিক আন্দোলন বলতে কী বোঝায়?",
          "explanation": "সামাজিক আন্দোলন বলতে এমন এক ধরনের যৌথ প্রচেষ্টাকে বোঝানো হয়, যা সমাজে বিদ্যমান বিভিন্ন অনাচার, কুসংস্কার ও গোঁড়ামির বিরুদ্ধে পরিচালিত হয়। সমাজ সংস্কারের প্রয়োজন থেকেই সামাজিক আন্দোলন সংঘটিত হয়। সমাজ থেকে শোষণ-বঞ্চনা এবং প্রচলিত বিভিন্ন কু-প্রথা দূর করাই এ আন্দোলনের মূল লক্ষ্য। এক্ষেত্রে বিপ্লবাত্মক পন্থা অবলম্বন না করে নিয়মতান্ত্রিক উপায়ে পরিবর্তনের প্রচেষ্টা চালানো সামাজিক আন্দোলনের বৈশিষ্ট্য। আর সামাজিক আন্দোলনের মধ্য দিয়ে নানা ধরনের সংস্কার সাধিত হয়।"
        },
        {
          "label": "গ",
          "question": "উদ্দীপকে সাবিহা নূর এর কার্যক্রমের সাথে কোন সমাজ সংস্কারকের কার্যক্রমের সাদৃশ্য রয়েছে? ব্যাখ্যা করো।",
          "explanation": "সাবিহা নূরের সাথে বেগম রোকেয়ার কাজের মিল পাওয়া যায়। অবিভক্ত বাংলার নারী জাগরণের অগ্রদূত হিসেবে বেগম রোকেয়ার নাম ইতিহাসের পাতায় স্বর্ণাক্ষরে লেখা আছে। তিনি আমৃত্যু নারী শিক্ষা, লিঙ্গের সমতায়ন ও অন্যান্য সামাজিক বিষয়াবলিতে নারীদের উন্নয়ন ও কল্যাণে নিজেকে উৎসর্গ করেছেন। উদ্দীপকের সাবিহাও যেন বেগম রোকেয়ার দেখানো পথেই হেঁটেছেন। সাবিহা নূরের গ্রামের তৎকালীন অবস্থা বেগম রোকেয়ার সময়কার পরিস্থিতির সাথে সাদৃশ্যপূর্ণ। তবে তাদের দুজনের মধ্যে মূল সাদৃশ্য গড়ে উঠেছে নারীদের মুক্তির জন্য কাজ করার মধ্য দিয়ে। সাবিহা তার গ্রামের পশ্চাৎপদ, নিরক্ষর ও কুসংস্কারাচ্ছন্ন নারীদেরকে মুক্তির পথ দেখিয়েছেন। তিনি তাদেরকে শিক্ষিত করে তোলার লক্ষ্যে গ্রামে একটি বালিকা বিদ্যালয় স্থাপন করেছেন। তাছাড়া নারীদের অবস্থার উন্নয়নে তিনি গ্রামে একটি মহিলা সমিতিও স্থাপন করেছেন। অন্যদিকে বেগম রোকেয়াও নারী শিক্ষার বিস্তারে ভূয়সী অবদান রেখে গেছেন। মাত্র ৫ জন ছাত্রী নিয়ে তিনি 'সাখাওয়াত মেমোরিয়াল গার্লস স্কুল' প্রতিষ্ঠা করেছিলেন। পরবর্তী সময়ে স্কুলটি 'সরকারি সাহায্য লাভ করে এবং ইংরেজি বালিকা বিদ্যালয়ে উন্নীত হয়। তাছাড়া তিনি নারীদের কল্যাণে 'আঞ্জুমানে খাওয়াতীনে ইসলাম' নামক সমিতি গড়ে তোলেন। সুতরাং বলা যায়, সাবিহা নূরের কার্যক্রম আমাদেরকে বেগম রোকেয়ার কথাই মনে করিয়ে দেয়।"
        },
        {
          "label": "ঘ",
          "question": "নারী শিক্ষার অগ্রগতিতে উদ্দীপকে ইঙ্গিতকৃত সমাজ সংস্কারকের অবদান মূল্যায়ন করো।",
          "explanation": "আমি মনে করি, নারী শিক্ষার বিস্তারে সাবিহা নূরের মতো আরো অনেকেরই এগিয়ে আসা উচিত। আমাদের দেশের নারীরা এখনও শিক্ষাক্ষেত্রে অনেক পিছিয়ে আছে। কারণ এ দেশের অনেক মানুষই মনে করেন মেয়েরা ঘরে থেকে সংসার সামলাবে, সন্তান লালন-পালন করবে। তাদের পড়াশোনার কোনো প্রয়োজন নেই। আবার অনেকে মনে করেন মেয়েদের বিয়ে দিলে অন্যের বাড়ি চলে যাবে। তাই তাদেরকে বেশি পড়াশোনা শিখিয়ে লাভ নেই। এসব ভ্রান্ত ধারণার কারণে আমাদের দেশের মেয়েরা শিক্ষার সুযোগ থেকে বঞ্চিত হয়। এর ফলে সামাজিক, রাজনৈতিক, অর্থনৈতিকসহ সকল ক্ষেত্রে এ দেশের নারীদের অংশগ্রহণ তুলনামূলক কম। অথচ জনসংখ্যার অর্ধেক অংশ যদি উন্নয়নমূলক কাজে অংশগ্রহণ না করে তাহলে দেশও পিছিয়ে পড়বে। এর জন্য নারী শিক্ষার বিস্তার ঘটাতে হবে। আর এ কাজের জন্য উদ্দীপকের সাবিহা নূরের মতো সমাজের সচেতন অংশকে এগিয়ে আসতে হবে। উদ্দীপকের সাবিহা ক্ষুদ্র পরিসরে নিজস্ব উদ্যোগে মেয়েদের জন্য শিক্ষা কার্যক্রম শুরু করে। পরবর্তীকালে তার প্রচেষ্টায় একটি স্কুল প্রতিষ্ঠিত হয়। সেখান থেকে প্রাথমিক শিক্ষা গ্রহণ করে মেয়েরা উচ্চ শিক্ষার জন্য' শহরে যায়। সাবিহার মতো সমাজের সচেতন ব্যক্তিদের উচিত নিজেদের সামর্থ্যের সর্বোচ্চ ব্যবহারের মাধ্যমে নারী শিক্ষা বিস্তারে কাজ করা। এছাড়া নারী শিক্ষার প্রয়োজনীয়তা সম্পর্কে অভিভাবকদের সচেতন করতে হবে। পরিবার ও সমাজের লোকদের নারী শিক্ষার বিস্তারে এগিয়ে আসার জন্য উদ্বুদ্ধ করতে হবে। পত্র-পত্রিকা, রেডিও, টেলিভিশনে নারী শিক্ষা সম্পর্কে বিভিন্ন সচেতনতামূলক কার্যক্রমের প্রচার বাড়াতে হবে। নারী শিক্ষা বিষয়ক বিভিন্ন সভা-সেমিনারের আয়োজন করতে হবে। এভাবে নারী- শিক্ষার প্রসারে গৃহীত ক্ষুদ্র ক্ষুদ্র প্রচেষ্টা একসময় দেশের নারী উন্নয়নে অগ্রণী ভূমিকা পালন করবে। পরিশেষে বলা যায়, নারী শিক্ষার প্রসারে সমাজের সকল মানুষকে এগিয়ে আসতে হবে। সচেতনতা সৃষ্টির পাশাপাশি প্রয়োজনীয় কর্মসূচি গ্রহণ করে নারীদের শিক্ষা গ্রহণে উদ্বুদ্ধ করতে হবে।"
        }
      ]
    },
    {
      "number": "9",
      "uddipok": "",
      "tag": "JCPC 23",
      "sub_questions": [
        {
          "label": "ক",
          "question": "র‍্যাপো কী?",
          "explanation": "কসমাজকর্মী ও সাহায্যার্থীর মধ্যে পেশাগত সম্পর্কই স্থাপন হলো র‍্যাপো।"
        },
        {
          "label": "খ",
          "question": "সমষ্টি সংগঠন বলতে কী বোঝ?",
          "explanation": "সমষ্টি সংগঠন হলো সামাজিক উন্নতি ও ভারসাম্য রক্ষার জন্য পরিচালিত জনসমষ্টিকেন্দ্রিক সুশৃঙ্খল সেবাকর্ম প্রক্রিয়া। মূলত সমষ্টি সংগঠন সমাজকর্মের এমন একটি অনুশীলন প্রক্রিয়া, যার মাধ্যমে সমষ্টির জনগণের প্রয়োজন ও সম্পদের মধ্যে সমন্বয় করা হয়। এর মূল উদ্দেশ্য হলো, এলাকার জনগণ বা দলীয় প্রতিনিধির যৌথ প্রচেষ্টায় সমষ্টির সমস্যা চিহ্নিত করা এবং সেগুলো পূরণের উপায় সম্পর্কিত পরিকল্পনা প্রণয়ন। সাধারণত উন্নত দেশের কিংবা উন্নয়নশীল দেশের উন্নত সমষ্টিতে সৃষ্ট সমস্যার সমাধানে এ প্রক্রিয়া কাজে লাগানো হয়।"
        },
        {
          "label": "গ",
          "question": "উদ্দীপকে (?) বিহ্নিত স্থানে সমাজকর্মের যে পদ্ধতির ইঙ্গিত করা হয়েছে তা ব্যাখ্যা করো।",
          "explanation": "উদ্দীপকে '?' চিহ্নিত স্থানে সমাজকর্মের মৌলিক পদ্ধতির ইঙ্গিত করা হয়েছে। সমাজকর্মের সমস্যা সমাধান প্রক্রিয়ায় মৌলিক ও সহায়ক পদ্ধতি এ দু'ধরনের 'পদ্ধতি অনুশীলন করা হয়। মৌলিক পদ্ধতি বলতে যেসব কর্ম-প্রক্রিয়াগুলোকে বোঝায় যেগুলো সমস্যা সমাধানে সরাসরি এবং প্রত্যক্ষভাবে অনুশীলন করা হয়। সমাজকর্মের সমস্যা সমাধান প্রক্রিয়ার সামগ্রিক কার্যক্রম এ পদ্ধতিগুলোকে কেন্দ্র করে আবর্তিত হয় বিধায় এগুলোকে মৌলিক পদ্ধতি বলা হয়। ঐতিহ্যগত দিক থেকে মৌলিক পদ্ধতি তিনভাগে বিভক্ত। যথা- ব্যক্তি সমাজকর্ম, দল সমাজকর্ম ও সমষ্টি সমাজকর্ম। উদ্দীপকে ছকেও ব্যক্তি সমাজকর্ম, দল সমাজকর্ম ও সমষ্টি সমাজকর্ম এ তিনটি পদ্ধতির উল্লেখ করা হয়েছে। এ পদ্ধতিগুলো মূলত সমাজকর্মের মৌলিক পদ্ধতির অন্তর্ভুক্ত। তাই বলা যায়'?' চিহ্নিত স্থানে সমাজকর্মের মৌলিক পদ্ধতি বসবে।"
        },
        {
          "label": "ঘ",
          "question": "\"উদ্দীপকে উল্লিখিত পদ্ধতিই সমস্যা সমাধানে যথেষ্ট নয়\" বিশ্লেষণ করো।",
          "explanation": "উদ্দীপকে উল্লিখিত পদ্ধতি অর্থাৎ মৌলিক পদ্ধতি সমস্যা সমাধানে যথেষ্ট নয়। সমাজ, সংস্কৃতি, পরিবেশ, সমস্যা, সম্পদ, চাহিদা প্রভৃতির মধ্যে পার্থক্য থাকায় সমাজকর্মে ভিন্ন ভিন্ন পদ্ধতি অনুশীলন করা হয়। এ পদ্ধতিগুলোর মধ্যে মৌলিক পদ্ধতি অন্যতম। মৌলিক পদ্ধতি আবার ব্যক্তি সমাজকর্ম, দল সমাজকর্ম ও সমষ্টি সমাজকর্ম এ তিনটি ভাগে বিভক্ত। উদ্দীপকের ছকে ব্যক্তি, দল ও সমষ্টি সমাজকর্ম উল্লেখ করার মাধ্যমে সমাজকর্মের মৌলিক পদ্ধতিকে ইঙ্গিত করা হয়েছে। তবে সমাজকর্মে উদ্ভূত সমস্যা সমাধানে সমাজকর্ম প্রশাসন, সমাজকর্ম গবেষণা ও সামাজিক কার্যক্রম প্রভৃতি সহায়ক পদ্ধতিরও প্রয়োগ করা হয়। সমাজকর্মের মৌলিক পদ্ধতিগুলো সমস্যা সমাধানে সরাসরি কাজ করে। আর মৌলিক পদ্ধতিগুলোকে আশ্রয় করে সহায়ক পদ্ধতিগুলো প্রয়োগ করা হয়। সমাজকর্মের সহায়ক পদ্ধতিগুলো মৌলিক পদ্ধতির সফল বাস্তবায়নে বিভিন্নভাবে সহায়তা করে সমাজকর্মের মৌলিক পদ্ধতিগুলো প্রধানত সমস্যাগ্রস্ত ব্যক্তি, দল বা সমষ্টির মনো-সামাজিক তথ্য সংগ্রহ, সমস্যা নির্ণয় ও সমাধান এ তিনটি ধাপ অনুসরণ করে সমস্যা সমাধান করে থাকে। এক্ষেত্রে সমাধান প্রক্রিয়ার সফলতা বহুলাংশে সহায়ক পদ্ধতি বিশেষ করে সামাজিক গবেষণা ও সমাজকর্ম প্রশাসনের ওপর নির্ভর করে। আবার ব্যক্তি, দল ও সমষ্টির সমস্যা সমাধানে সমাজকর্মের মৌলিক পদ্ধতিগুলোর আলোকে গৃহীত কর্মসূচিগুলো সামাজিক কার্যক্রমের মাধ্যমে সমাজে প্রতিফলিত হয়। পাশাপাশি কর্মসূচিগুলোর লক্ষ্যার্জনে যেমন সমাজকর্ম প্রশাসনের প্রয়োজন হয়, তেমনি কর্মসূচিগুলোর মূল্যায়ন ও কার্যকারিতা বৃদ্ধি করতে সামাজিক গবেষণার প্রয়োজন হয়। তাছাড়া সমাজকর্মের সমস্যা সমাধান প্রক্রিয়ায় সক্রিয় অংশগ্রহণ ও স্বতঃস্ফূর্ত সহযোগিতা প্রদানে জনগণকে সচেতন করতে এবং মৌলিক পদ্ধতিগুলো বাস্তবায়নের অনুকূল পরিবেশ সৃষ্টিতে সামাজিক কার্যক্রম বিশেষভাবে সহায়তা করে। উপরের আলোচনা থেকে বলা যায়, সমাজকর্মের সমস্যা সমাধান প্রক্রিয়ায় মৌলিক পদ্ধতিগুলো বাস্তবায়নের প্রতিটি স্তরে সহায়ক পদ্ধতির গুরুত্ব অপরিসীম। সহায়ক পদ্ধতিগুলোর সাহায্য ছাড়া শুধুমাত্র মৌলিক পদ্ধতি প্রয়োগের মাধ্যমে সমস্যা সমাধান তথা সার্বিক কল্যাণ অসম্ভব।"
        }
      ]
    },
    {
      "number": "10",
      "uddipok": "নীলা ও দিনা পেশাদার সমাজকর্মী। নীলা তার কাছে আগত ক্লায়েন্টের উপর কোনো সিদ্ধান্ত চাপিয়ে দেন না। ফলে তারা নিজেরাই নিজেদের সিদ্ধান্ত নিতে পারে। দিনা ক্লায়েন্টের কথা মনোযোগ দিয়ে শোনেন এবং ক্লায়েন্ট প্রদত্ত তথ্যের গোপনীয়তা নিশ্চিত করেন।",
      "tag": "JCPC 23",
      "sub_questions": [
        {
          "label": "ক",
          "question": "ব্যক্তি সমাজকর্মের উপাদান কয়টি?",
          "explanation": "ব্যক্তি সমাজকর্মের উপাদান ৫টি।"
        },
        {
          "label": "খ",
          "question": "পরিবারকে প্রাথমিক দল বলা হয় কেন?",
          "explanation": "পরিবারের সদস্যদের মধ্যে প্রত্যক্ষ সম্পর্ক থাকে বলে পরিবারকে প্রাথমিক দল বলা হয়। প্রাথমিক দল বলতে সেই দলকেই বোঝায়, যে দলের সদস্যদের মধ্যে প্রত্যক্ষ, ও অন্তরঙ্গ সম্পর্ক, যোগাযোগ এবং পরিচিতি বিদ্যমান থাকে। আর পরিবারের সদস্যদের মধ্যে এই ধরনের প্রত্যক্ষ সম্পর্ক থাকে বলে পরিবারকে প্রাথমিক দল বলা হয়।"
        },
        {
          "label": "গ",
          "question": "উদ্দীপকে দিনার কার্যক্রমে ব্যক্তি সমাজকর্মের যে নীতির ইঙ্গিত পাওয়া যায় তা ব্যাখ্যা করো।",
          "explanation": "উদ্দীপকে দিনার কার্যক্রমে ব্যক্তি সমাজকর্মের গ্রহণ নীতি ও গোপনীয়তার নীতির ইঙ্গিত পাওয়া যায়। ব্যক্তি সমাজকর্ম সমস্যা সমাধানে কতিপয় নীতি অনুসরণ করেন যা সমস্যা সমাধান প্রক্রিয়াকে কার্যকর করে তোলে। উদ্দীপকে ব্যক্তি সমাজকর্মের গ্রহণ নীতি ও গোপনীয়তার নীতি পরিলক্ষিত হয়েছে। গ্রহণ নীতি বলতে সাহায্যার্থীকে সাহায্য করার উদ্দেশ্যে তাকে সম্মান প্রদর্শন, ব্যক্তি মর্যাদার প্রতি গুরুত্ব প্রদান, সমস্যার যথাযথ মূল্যায়ন এবং তার প্রতি যথাযথ মনোযোগ প্রদানকে বোঝায়। আবার গোপনীয়তার নীতি বলতে সহায্যার্থী সম্পর্কে সব ধরনের তথ্য সমাজকর্মী ও সেবাদানকারী প্রতিষ্ঠান কর্তৃক সংরক্ষণ করাকে বোঝায়, অন্য কারো কাছে কোনো তথ্য প্রকাশ করার কোনো সুযোগ এখানে থাকে না। উদ্দীপকে দিনা ক্লায়েন্ট বা সাহায্যার্থীর কথা মনোযোগ দিয়ে শোনেন। এটি ব্যক্তি সমাজকর্মের গ্রহন নীতিকে নির্দেশ করে। একইভাবে দিনা ক্লায়েন্ট প্রদত্ত তথ্যের গোপনীয়তা নিশ্চিত করেন। এটি ব্যক্তি সমাজকর্মের গোপনীয়তার নীতিকে নির্দেশ করে। তাই বলা যায়, দিনার কার্যক্রম ব্যক্তি সমাজকর্মের গ্রহণ নীতি ও গোপনীয়তার নীতির সাথে সাদৃশ্যপূর্ণ।"
        },
        {
          "label": "ঘ",
          "question": "ব্যক্তির সমস্যা সমাধানে উদ্দীপকে নীলার অনুসৃত নীতির তাৎপর্য বিশ্লেষণ করো।",
          "explanation": "উদ্দীপকে নীলার অনুসৃত নীতিটি হলো আত্মনিয়ন্ত্রণ অধিকার নীতি। ব্যক্তির সমস্যা সমাধানে নীতিটি তাৎপর্যপূর্ণ ভূমিকা পালন করে। আত্মনিয়ন্ত্রণ অধিকার দ্বারা ব্যক্তি সমাজকর্মের সমস্যা সমাধান প্রকিয়ায়, সেবাপ্রার্থীর স্বীয় সিদ্ধান্ত গ্রহণ ও মতামত প্রকাশের অধিকারকে বুঝায়। ব্যক্তি সমাজকর্ম হচ্ছে সমস্যা সমাধানের একটি সক্ষমকারী প্রক্রিয়া। এতে জোরপূর্বক কোনো সিদ্ধান্ত বা সমাধান সেবাপ্রার্থীর উপর চাপিয়ে দেয়া হয় না। সিদ্ধান্ত গ্রহণের ক্ষেত্রে ব্যক্তির মতামত, চিন্তাধারা ও দৃষ্টিভঙ্গির যথাযথ প্রকাশের স্বাধীনতা দেয়া হয়। যাতে সে নিজেই নিজের সিদ্ধান্ত গ্রহণে সক্ষম হয়। এ নীতি অনুসরণের মাধ্যমে সমাজকর্মী সেবাপ্রার্থীর ক্ষমতা, দুর্বলতা ইত্যাদি মূল্যায়ন করে সমস্যা সমাধান পরিকল্পনা গ্রহণ করতে পারেন। সেবাপ্রার্থীর আত্মবিশ্বাস, আত্মপ্রত্যয় এবং অনুপ্রেরণা জন্মানোর ক্ষেত্রে এ নীতির গুরুত্ব অপরিসীম। আত্মনিয়ন্ত্রণ অধিকার ব্যক্তি সমাজকর্মের পদ্ধতি অনুশীলনের সাফল্যের মূল ভিত্তি ও চাবিকাঠি (Key Concept and foundation stone)। আত্মনিয়ন্ত্রণের অধিকার সেবাপ্রার্থীর সিদ্ধান্ত গ্রহণের ক্ষমতা, দেশের আইন, নৈতিকতা এবং এজেন্সীর নীতিমালার পরিপ্রেক্ষিতে নির্ধারণ করা হয়। উদ্দীপকে নীলা ক্লায়েন্টের উপর কোনো সিদ্ধান্ত চাপিয়ে দেন না। নীলার এই নীতি ব্যক্তি সমাজকর্মের আত্মনিয়ন্ত্রণ অধিকার নীতিকে নির্দেশ করে। সমাধানে এই নীতির তাৎপর্যপূর্ণ ভূমিকা রাখে। ব্যক্তির সমস্যা, বিদ্যমান সম্পদ, দক্ষতা, সুযোগ সম্পর্কে ব্যক্তিই সবথেকে ভালো জানেন। এক্ষেত্রে সমস্যা সমাধান প্রক্রিয়ায় সিদ্ধান্ত গ্রহণে ব্যক্তির মতামতই কার্যকর সমাধান দিবে। ব্যক্তির উপর সিদ্ধান্ত চাপিয়ে দিলে ব্যক্তি সমাজকর্মীর প্রতি অনাগ্রহ তৈরি হবে। ব্যক্তির উপর এটি চাপ সৃষ্টি করবে, প্রত্যেক ব্যক্তির মাঝে সুপ্ত প্রতিভা ও সম্ভাবনা বিদ্যমান থাকে। সমস্যা সমাধানের ক্ষেত্রে এটির সর্বোচ্চ ব্যবহার করার জন্য আত্মনিয়ন্ত্রণ অধিকারের নীতি গুরুত্বপূর্ণ অবদান রাখে। উপরের আলোচনা থেকে তাই বলা যায়, ব্যক্তির সমস্যা সমাধানে আত্মনিয়ন্ত্রণ অধিকার নীতিটি অত্যন্ত তাৎপর্যপূর্ণ।"
        }
      ]
    },
    {
      "number": "11",
      "uddipok": "বাংলাদেশে আর্থ-সামাজিক উন্নতির সাথে সাথে প্রবীণ জনগোষ্ঠীর সংখ্যা ক্রমাগত বৃদ্ধি পাচ্ছে। বিশেষজ্ঞদের ধারণা প্রয়োজনীয় ব্যবস্থা গ্রহণ না করলে সময়ের আবর্তে একটি একটি বড় সমস্যায় রূপ নিবে। তাই প্রকৃত ঘটনা উদঘাটনের লক্ষ্যে ঢাকা বিশ্ববিদ্যালয়ের একজন সিনিয়র অধ্যাপক তাঁর কিছু সংখ্যক শিক্ষার্থী নিয়ে তথ্য সংগ্রহ করেন। তাদের উদ্দেশ্য আর্থ-সামাজিক পরিবেশ ও পারিপার্শ্বিক অবস্থা সম্পর্কে তথ্য সংগ্রহ, বিশ্লেষণ, প্রতিবেদন প্রস্তুত ও পরবর্তীতে করণীয় সম্পর্কে সুপারিশ প্রদান।",
      "tag": "JCPC 23",
      "sub_questions": [
        {
          "label": "ক",
          "question": "সমাজকর্মের সহায়ক পদ্ধতি কয়টি?",
          "explanation": "সমাজকর্মের সহায়ক পদ্ধতি ৩টি।"
        },
        {
          "label": "খ",
          "question": "সমাজকর্ম প্রশাসন বলতে কী বোঝায়?",
          "explanation": "সমাজকর্ম প্রশাসন বলতে সামাজিক নীতি এবং প্রশাসনের লক্ষ্য ও উদ্দেশ্যকে বাস্তবে রূপান্তর করে তার মূল্যায়ন, সংশোধন ও পরিমার্জন করার সুপরিকল্পিত প্রক্রিয়াকে বোঝায়। সমাজকর্ম, প্রশাসন সমাজকর্মের অন্যতম সহায়ক পদ্ধতি। সমাজকর্ম প্রশাসনের লক্ষ্য হচ্ছে সামাজিক নীতিকে সমাজসেবায় পরিণত করার জন্য সংশ্লিষ্ট সেবামূলক কার্যক্রম বাস্তবায়নে সামাজিক প্রতিষ্ঠানগুলোকে সাহায্য করা। এটি প্রতিষ্ঠানের লক্ষ্য ও উদ্দেশ্য বাস্তবায়নের পরিচালক শক্তি হিসেবে কাজ করে।"
        },
        {
          "label": "গ",
          "question": "উদ্দীপকে ঢাকা বিশ্ববিদ্যালয়ের সিনিয়র অধ্যাপকের কাজটি সমাজকর্মের কোন পদ্ধতির ইঙ্গিত বহন করে? ব্যাখ্যা করো।",
          "explanation": "উদ্দীপকের সিনিয়র অধ্যাপকের কাজটি সমাজকর্ম গবেষণা পদ্ধতির ইঙ্গিত বহন করে। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার, প্রসার ঘটানো। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জান মানব কল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকে ঢাকা বিশ্ববিদ্যালয়ের অধ্যাপক প্রবীণ জনগোষ্ঠীর সম্পর্কে প্রকৃত ঘটনা উদঘাটনের লক্ষ্যে তথ্য সংগ্রহ, বিশ্লেষণ, প্রতিবেদন প্রস্তুত ও করণীয় সম্পর্কে সুপারিশ করেন, অধ্যাপক সাহেবের কর্মকাণ্ড সমাজকর্মের সহায়ক পদ্ধতি সমাজকর্ম গবেষণাকে নির্দেশ করে। কারন সমাজকর্মের একটি প্রয়োগ ক্ষেত্র হলো প্রবীণকল্যাণ। আর প্রবীণকল্যাণ নিশ্চিতের লক্ষ্যে অধ্যাপক সাহেব গবেষণা সংক্রান্ত কার্যক্রম পরিচালনা করেন। তাই বলা যায়, উদ্দীপকের গবেষকের কাজটি সমাজকর্ম গবেষণা পদ্ধতির ইঙ্গিত বহন করে।"
        },
        {
          "label": "ঘ",
          "question": "উদ্দীপকে উল্লেখিত পদ্ধতির ধাপসমূহ বিশ্লেষণ করো।",
          "explanation": "উদ্দীপকে উল্লেখিত পদ্ধতিটি হলো সমাজকর্ম গবেষণা। সমাজকম গবেষণা পদ্ধতি কতগুলো ধাপ অনুসরণ করে সম্পন্ন করা হয়। সমাজকর্ম গবেষণা মূলত কোনো সমস্যা সমাধানের উদ্দেশ্যে পরিচালিত কর্মসূচি। এক্ষেত্রে পরস্পর সম্পর্কযুক্ত কতগুলো ধাপ অতিক্রম করে গবেষণা প্রক্রিয়া সম্পন্ন হয়। সমাজকর্ম গবেষণার প্রথম ধাপ হচ্ছে সমস্যা চিহ্নিতকরণ। এ ধাপে একজন সমাজকর্মী গবেষকের কাজ হলো গবেষণার জন্য সমস্যা নির্বাচন করা। সমস্যা চিহ্নিতকরণের পরবর্তী ধাপ হচ্ছে বিষয় নির্বাচন। এ ধাপে সমস্যার গুরুত্ব বিবেচনা করে গবেষণার জন্য একটি বিষয় নির্বাচন নির্বাচন করতে হবে। এর পরবর্তী ধাপ হলো প্রাসঙ্গিক সাহিত্য পর্যালোচনা। এ পর্যায়ে গবেষককে তার গবেষণা বিষয়ের ওপর যথেষ্ট তাত্ত্বিক জ্ঞান অর্জন করতে হয়। এক্ষেত্রে তিনি বিভিন্ন বই, জার্নাল, গবেষণা প্রতিবেদন প্রভৃতির সাহায্য গ্রহণ করেন। প্রাসঙ্গিক সাহিত্য পর্যালোচনার পর গবেষক তার গবেষণাধীন বিষয়ে একটি সিদ্ধান্ত গ্রহণ করেন। পরবর্তীতে এই অনুমিত সিদ্ধান্তই গবেষকের সমগ্র অনুসন্ধান প্রক্রিয়ার দিকনির্দেশনা হিসেবে কাজ করে। অনুকল্প গঠনের পরবর্তী ধাপ হলো গবেষণার নকশা প্রণয়ন। এ ধাপে সমস্যা সম্পর্কে তথ্যাবলি সংগ্রহের পদ্ধতি ও প্রক্রিয়া নির্ধারণ করা হয়। নকশা প্রণয়নের পরবর্তী ধাপ হচ্ছে তথ্য সংগ্রহ করা। এ পর্যায়ে - গবেষককে গবেষণা নকশা অনুযায়ী তথ্য সংগ্রহ করতে হয়। এরপর তথ্য প্রক্রিয়াজাতকরণ ধাপে সংগৃহীত তথ্যকে কোডিং, শ্রেণিবদ্ধ ও সারণিবদ্ধ করা হয়। এরপর আসে তথ্য বিশ্লেষণ ধাপ। এখানে গবেষক গবেষণা অনুমানের সত্যতা যাচাই করেন। এরপর তথ্য মূল্যায়ন ধাপে গবেষক একটি সাধারণ সিদ্ধান্তে উপনীত হন। সর্বশেষ ধাপে গবেষণা ফলাফল প্রতিবেদন আকারে প্রকাশ করা হয়। উপরের আলোচনা থেকে বলা যায়, সমাজকর্ম গবেষণায় উপরিউক্ত ধাপসমূহের অনুসরণ কার্যকর গবেষণা সম্পন্ন করতে সহায়তা করে।"
        }
      ]
    }
  ]
}