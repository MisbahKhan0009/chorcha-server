{
  "title": "দিনাজপুর মহিলা কলেজ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আবদুর রহমান গ্রামের একজন সচ্ছল কৃষক। তিনি প্রতি বছর তার সম্পদের একটি অংশ দরিদ্র ও অসহায়দের মধ্যে বিতরণ করেন। সম্প্রতি ইসলাম ধর্ম গ্রহণকারী মাইকেল এবং ঋণের কিস্তি পরিশোধে ব্যর্থ রহিমা খাতুনকে তিনি ঐ অর্থ থেকে দান করেন। তবে তিনি নির্দিষ্ট কয়েকটি খাতের বাইরে ঐ. অর্থ বিতরণ করেন না।",
      "tag": "DGWC 23",
      "sub_questions": [
        {
          "label": "ক",
          "question": "সতীদাহ প্রথা উচ্ছেদ আইন কত সালে প্রণীত হয়?",
          "explanation": "সতীদাহ প্রথা উচ্ছেদ আইন ১৮২৯ সালে প্রণীত হয়।"
        },
        {
          "label": "খ",
          "question": "সমাজ সংস্কার বলতে কী বোঝ?",
          "explanation": "যখন সমাজের কোনো অবস্থার সংস্কার করে কল্যাণকর অবস্থা ফিরিয়ে আনা হয় তখন তাকে সমাজ সংস্কার বলা হয়। সমাজ সংস্কার হলো সামাজিক কুসংস্কার ও গোঁড়ামির বিরুদ্ধে কাঙ্ক্ষিত সামাজিক পরিবর্তন। সমাজে প্রচলিত ক্ষতিকর রীতিনীতি প্রথা, প্রতিষ্ঠান, মূল্যবোধ যেগুলো সমাজের জন্য অমঙ্গলজনক বলে বিবেচিত সেগুলো অপসারণ করে তার স্থলে মঙ্গলজনক রীতিনীতি, প্রথা, প্রতিষ্ঠান, মূল্যবোধ প্রভৃতি স্থাপন বা পরিবর্তন আনয়নকেই সমাজ সংস্কার বলা হয়।"
        },
        {
          "label": "গ",
          "question": "উদ্দীপকে বর্ণিত আবদুর রহমানের অর্থ বিতরণ সমাজকল্যাণের কোন ঐতিহ্যগত প্রতিষ্ঠানের উদাহরণ? ব্যাখ্যা করো। এর ব্যয়ের খাতগুলোর নাম লিখ।",
          "explanation": "উদ্দীপকে বর্ণিত আবদুর রহমানের অর্থ বিতরণ সমাজকল্যাণের ঐতিহ্যগত প্রতিষ্ঠান যাকাতের উদাহরণ। ইসলাম ধর্মের পাঁচটি স্তম্ভের মধ্যে যাকাত হলো বাধ্যতামূলক অর্থনৈতিক বিধান। ইসলামি অর্থনীতির পরিভাষায়, কোনো মুসলমানের সম্পদ যাবতীয় ব্যয় নির্বাহের পর বার্ষিক নির্দিষ্ট পরিমাণ উদ্বৃত্ত থাকলে নির্দিষ্ট হারে নির্দিষ্ট শ্রেণিতে বাধ্যতামূলকভাবে অর্থ বা সম্পদ আকারে বিতরণের বিধানই যাকাত। যাকাত গরিবের হক হলেও সব দরিদ্রই যাকাত পাওয়ার অধিকারী নয়। ইসলামের দৃষ্টিতে নিঃস্ব মুসলমান, নিসাব পরিমাণ সম্পত্তিহীন দরিদ্র, ঋণশোধে অক্ষম ঋণগ্রস্ত ব্যক্তি, কপর্দকহীন ও বিপদগ্রস্ত বিদেশি, ধর্মযোদ্ধা ও চুক্তিবদ্ধ দাসদাসী প্রমুখ শ্রেণির লোকজন যাকাত পাওয়ার অধিকারী। পাশাপাশি মসজিদ নির্মাণ, রাস্তাঘাট তৈরি এবং হাসপাতাল স্থাপন ও সংস্কারে যাকাতের অর্থ ব্যবহার করা যাবে। উদ্দীপকে দেখা যায়, আবদুর রহমান তার সম্পদের একটি অংশ দরিদ্র ও অসহায়দের মধ্যে নব্য ইসলাম ধর্ম গ্রহণকারী মাইকেল এবং ঋণের কিস্তি পরিশোধে ব্যর্থ রহিমার মাঝে বিতরণ করেন। অর্থ বিতরণের ক্ষেত্রে আবদুর রহমানের এই বৈশিষ্ট্যগুলো প্রতিফলিত হয় সমাজকল্যাণের ঐতিহ্যগত প্রতিষ্ঠান যাকাতের মধ্যে। যাকাত প্রদানের নির্দিষ্ট খাত রয়েছে। খাতগুলো হলো ১. মুসলমান দরিদ্র ব্যক্তি (ফকির) ২. মুসলমান নিঃস্ব ব্যক্তি (মিসকিন) ৩. যাকাত আদায়ে নিয়োজিত কর্মচারী ৪. সদ্য মুসলমান ব্যক্তি ৫. এমন দাস যে মুক্ত হতে চায় ৬. ঋণগ্রস্ত লোক ৭. ইসলাম প্রচারের পথে নিয়োজিত ব্যক্তি ৮. মুসাফির।"
        },
        {
          "label": "ঘ",
          "question": "উক্ত প্রতিষ্ঠানের তাৎপর্য তোমার পাঠ্যপুস্তকের আলোকে বর্ণনা করো।",
          "explanation": "উদ্দীপকে উল্লিখিত অর্থ তথা নির্দিষ্ট খাতে যাকাতের অর্থ ব্যয়ের তাৎপর্য অপরিসীম। সমাজকল্যাণে যাকাত প্রথার সুদূরপ্রসারী প্রভাব বিদ্যমান। যাকাত ব্যবস্থা অর্থনৈতিক ক্ষেত্রে প্রাপ্ত সম্পদ ও সুযোগ-সুবিধার সুষম বণ্টনের অনুকূল পরিবেশ সৃষ্টি করে। এতে সম্পদ সমাজের মুষ্টিমেয় লোকদের. মধ্যে কুক্ষিগত হতে পারে না। সামাজিক ক্ষেত্রে যাকাত দরিদ্রতা দূর করে সামাজিক সংহতি, প্রগতি ও উন্নয়নকে ত্বরান্বিত করে। সামাজিক সাম্য প্রতিষ্ঠার উত্তম, পন্থা হলো যাকাতভিত্তিক অর্থব্যবস্থা। যাকাত সম্পদশালীদের লোভ-লালসা এবং সম্পদ লাভের আকাঙ্ক্ষাকে অবদমিত করে। উদ্দীপকে ঐতিহ্যগত সমাজকল্যাণমূলক প্রতিষ্ঠান যাকাত নির্দেশিত হয়েছে। দুঃস্থ, অসহায় ও আর্তমানবতার কল্যাণ সাধন সমাজকল্যাণের অন্যতম লক্ষ্য। আর যাকাত সমাজের দুঃস্থ, অসহায় ও দরিদ্র শ্রেণির মানুষের কল্যাণে নিয়োজিত একটি সামাজিক ও নিরাপত্তামূলক ব্যবস্থা। যেকোনো রাষ্ট্রে যাকাত ব্যবস্থা চালু থাকলে অলসভাবে অর্থ জমা এবং তা থেকে প্রতি বছর যাকাত দান করে জমানো টাকা হ্রাস করতে কেউ চাইবে না। বরং স্বাভাবিকভাবে মানুষ জমানো টাকা অলসভাবে ফেলে না রেখে ব্যবসা- বাণিজ্য, শিল্পকারখানায় বিনিয়োগ করতে উৎসাহী হবে। এতে শিল্পায়ন, কর্মসংস্থানের সুযোগ সৃষ্টি, বেকার সমস্যা, হ্রাস, উৎপাদন বৃদ্ধি, অভ্যন্তরীণ পুঁজি গঠন ইত্যাদি বহুমুখী অর্থনৈতিক উন্নয়নের পরিবেশ সৃষ্টি হবে। ইসলামি বিধান মোতাবেক পরিকল্পিত উপায়ে যাকাত সংগ্রহ এবং বিনিয়োগের মাধ্যমে সমাজের অসংখ্য দরিদ্র শ্রেণিকে আর্থিক দিক দিয়ে পর্যায়ক্রমে প্রতিষ্ঠিত করা যায়। এভাবে ধনী-দরিদ্রের বৈষম্য হ্রাস, সম্পদের সুষ্ঠু বণ্টন এবং সামাজিক ও অর্থনৈতিক উন্নয়নের গতি ত্বরান্বিত হবে। ফলে সমাজের সার্বিক কল্যাণ সাধন সম্ভব হবে। পরিশেষে বলা যায়, সামাজিক ও অর্থনৈতিক উন্নয়নকে গতিশীল করার মাধ্যমে সমাজের সার্বিক কল্যাণের ক্ষেত্রে যাকাতের ভূমিকা অনস্বীকার্য।"
        }
      ]
    },
    {
      "number": "2",
      "uddipok": "নাদিম হায়দার একজন পেশাদার সমাজকর্মী। সে একটি পেশাগত প্রতিষ্ঠানে চাকরি করে। তার কাছে একজন সাহায্যপ্রার্থী সমস্যা নিয়ে আসে সাহায্যের জন্য। নাদিম দেখতে পায় সাহায্যপ্রার্থীর সমস্যা একক ও ব্যক্তিগত। এজন্য নাদিম সাহায্যকারী সমস্যার ধরন অনুযায়ী সমাজকর্মের একটি পদ্ধতি প্রয়োগ করে তাকে সাহায্য করে।",
      "tag": "DGWC 23",
      "sub_questions": [
        {
          "label": "ক",
          "question": "সমাজকর্মের মৌলিক পদ্ধতি কী কী?",
          "explanation": "সমাজকর্মের মৌলিক পদ্ধতি হলো- ব্যক্তি সমাজকর্ম, দল সমাজকর্ম ও সমষ্টি সমাজকর্ম।"
        },
        {
          "label": "খ",
          "question": "দল সমাজকর্ম বলতে কী বোঝায়?",
          "explanation": "দল সমাজকর্ম বলতে দলভুক্ত সকল সদস্যদের সাথে শৃঙ্খলাপূর্ণ, নিয়মতান্ত্রিকতা ও পরিকল্পিত উপায়ে কাজ করার বিশেষ পদ্ধতিকে বোঝায়। দল সমাজকর্মের মাধ্যমে দলীয় সদস্যদের স্বাভাবিক ভূমিকা পালনে প্রতিবন্ধকতা সৃষ্টিকারী শক্তিসমূহকে চিহ্নিত করা হয়। ফলে সমস্যা মোকাবিলা এবং দলীয় সদস্যদের দক্ষ জনশক্তিকে রূপান্তরের প্রক্রিয়া সহজ হয়। এক্ষেত্রে সেবাকার্য গ্রহণ ও দলের উন্নয়নে কাজ করার জন্য 'এক বৈজ্ঞানিক প্রক্রিয়া অনুসরণ করা হয়।"
        },
        {
          "label": "গ",
          "question": "উদ্দীপকে ব্যক্তি সমাজকর্মের উপাদানগুলো বিদ্যমান রয়েছে- কথাটির যথার্থতা বিশ্লেষণ করো।",
          "explanation": "উদ্দীপকে ব্যক্তি সমাজকর্মের উপাদানগুলো বিদ্যমান রয়েছে- কথাটি যথার্থ। ব্যক্তি সমাজকর্ম হলো সমাজকর্মের অন্যতম মৌলিক পদ্ধতি। এর মূল লক্ষ্য হলো ব্যক্তির সুপ্ত ক্ষমতার বিকাশ সাধনের মাধ্যমে তার প্রাপ্ত সম্পদের ভিত্তিতে ব্যক্তিকে এমনভাবে স্বাবলম্বী করে তোলা, যাতে সে নিজেই নিজের সমস্যা মোকাবিলা এবং সুষ্ঠু সামাজিক ভূমিকা পালনে সক্ষম হয়। পদ্ধতিগতভাবে ব্যক্তি সমাজকর্ম পাঁচটি উপাদানকে কেন্দ্র করে আবর্তিত হয়। এই পাঁচটি উপাদান হলো- ব্যক্তি, সমস্যা, স্থান বা প্রতিষ্ঠান, পেশাদার প্রতিনিধি, প্রক্রিয়া প্রভৃতি। এই পাঁচটি উপাদানের সমন্বয়ে সমাজকর্মী তার দায়িত্ব পালন করে থাকেন। উদ্দীপকে দেখা যায়, নাদিম পেশাদার সমাজকর্মী হিসেবে কাজ করেন। তার প্রতিষ্ঠানে সমস্যা সমাধানে সাহায্যার্থীর আগমন ঘটে। সাহায্যার্থীর একক ও ব্যক্তিগত সমস্যার ধরন অনুযায়ী সমাজকর্মের পদ্ধতি প্রয়োগ করে সাহায্য করেন। নাদিমের কর্মকান্ডে ব্যক্তি সমাজকর্মের পাঁচটি উপাদানই ফুটে উঠেছে। সাহায্যার্থী ব্যক্তির সমস্যা এবং তা সমাধানে নাদিমের পেশাদার সংগঠনে আসা, সেই সাথে সমাজকর্ম পদ্ধতি অনুসরণ করে নাদিমের মতো সমাজকর্মীর মাধ্যমে সমস্যা সমাধান ব্যক্তি সমাজকর্মের উপাদানগুলোর বহিঃপ্রকাশ। তাই বলা যায়, উদ্দীপকে ব্যক্তি সমাজকর্মের উপাদানগুলো বিদ্যমান কথাটির যথার্থতা রয়েছে।"
        },
        {
          "label": "ঘ",
          "question": "ব্যক্তি সমাজকর্মের উপাদান হিসেবে নাদিমের অবস্থান বিশ্লেষণ করো।",
          "explanation": "ব্যক্তি সমাজকর্মের উপাদান হিসেবে নাদিম পেশাদার সমাজকর্মীর অবস্থানে আছেন। ব্যক্তি সমাজকর্ম হলো সমাজকর্মের অন্যতম মৌলিক পদ্ধতি। এর মূল লক্ষ্য হলো ব্যক্তির সুপ্ত ক্ষমতার বিকাশ সাধনের মাধ্যমে তার প্রাপ্ত সম্পদের ভিত্তিতে ব্যক্তিকে এমনভাবে স্বাবলম্বী করে তোলা, যাতে সে নিজেই নিজের সমস্যা মোকাবিলা এবং সুষ্ঠু সামাজিক ভূমিকা পালনে সুক্ষম হয়। পদ্ধতিগতভাবে ব্যক্তি সমাজকর্ম পাঁচটি উপাদানকে কেন্দ্র করে আবর্তিত হয়। এই পাঁচটি উপাদান হলো- ব্যক্তি, সমস্যা, স্থান বা প্রতিষ্ঠান, পেশাদার প্রতিনিধি, প্রক্রিয়া প্রভৃতি। এই পাঁচটি উপাদানের সমন্বয়ে সমাজকর্মী তার দায়িত্ব পালন করে থাকেন। উদ্দীপকের নাদিম মূলত পেশাদার প্রতিনিধি হিসেবে কাজ করেন। মূলত সমাজকর্ম প্রতিষ্ঠান কর্তৃক মনোনীত ব্যক্তি যিনি সমাজকর্মের জ্ঞান, দক্ষতা, অভিজ্ঞতা ও কৌশল অনুশীলনের মাধ্যমে ব্যক্তির সমস্যা সমাধানে সক্ষম তিনিই পেশাদার প্রতিনিধি। ব্যক্তি সমাজকর্মে তার মাধ্যমেই যাবতীয় পরিকল্পনা বাস্তবায়িত হয়। প্রতিষ্ঠানের একজন প্রতিনিধি হিসেবে তিনি প্রতিনিধিত্বকারী প্রতিষ্ঠানের উদ্দেশ্য, নীতি, আদর্শ, কর্মসূচি সুষ্ঠুভাবে পালনের মাধ্যমে ব্যক্তির সমস্যা সমাধানে ব্রতী হন। পেশাদার প্রতিনিধিকে অবশ্যই সমদৃষ্টিভঙ্গির অধিকারী হতে হবে, সেই সাথে তাদের সাহায্যার্থীর আত্মনিয়ন্ত্রণের অধিকারকে স্বীকৃতি দিতে হয়। উপর্যুক্ত আলোচনা থেকে তাই বলা যায়, ব্যক্তি সমাজকর্মের উপাদান হিসেবে উদ্দীপকের নাদিম একজন পেশাদার প্রতিনিধি।"
        }
      ]
    },
    {
      "number": "3",
      "uddipok": "মালিহার বয়স ১০ বছর। সড়ক দুর্ঘটনায় তার বাবা-মা মারা গেলে সে অসহায় হয়ে পড়ে। প্রতিবেশীরা তাকে শিশু পরিবারে ভর্তি করে দেন। শিশু পরিবারের পরিবেশ মালিহার ভালো লাগে না। সব সময় সে মন খারাপ করে থাকে। এমতাবস্থায় শিশু পরিবারের তত্ত্বাবধায়ক মালিহার সমস্যার প্রকৃতি নির্ণয় করে যথাযথ ব্যবস্থা গ্রহণ করেন। মাহিলা এখন - অন্য শিশুদের সাথে মিলেমিশে বিভিন্ন কার্যক্রমে অংশগ্রহণ করে।",
      "tag": "DGWC 23",
      "sub_questions": [
        {
          "label": "ক",
          "question": "সমাজকর্মের পদ্ধতি কয়টি?",
          "explanation": "সমাজকর্মের পদ্ধতি ২টি।"
        },
        {
          "label": "খ",
          "question": "সমাজকর্ম গবেষণা বলতে কী বোঝ?",
          "explanation": "সমাজকর্ম গবেষণা বলতে সাধারণত সমাজকর্মের জ্ঞান ও ধারণাসমূহ প্রতিষ্ঠা, প্রসার ও সাধারণীকরণের জন্য তথ্য সংগ্রহমূলক ধারাবাহিক অনুসন্ধানকে বোঝায়। সমাজকর্ম গবেষণা পেশাদার সমাজকর্মের অন্যতম সহায়ক পদ্ধতি। মূলত ব্যক্তি, দল ও সমষ্টির তথা সমাজের বাস্তব সমস্যার পরিপ্রেক্ষিতে সমাজকর্ম গবেষণার সূত্রপাত হয়। এটি মূলত সমাজকর্ম ক্ষেত্রে সৃষ্ট বিভিন্ন প্রশ্ন এবং সমস্যাবলি বিষয়ে সুশৃঙ্খল ও সূক্ষ্ম অনুসন্ধান পদ্ধতি।"
        },
        {
          "label": "গ",
          "question": "উদ্দীপকে উল্লিখিত তত্ত্বাবধায়ক মালিহার সমস্যা নির্ণয়ে কোন মৌলিক পদ্ধতি প্রয়োগ করেছেন? ব্যাখ্যা করো।",
          "explanation": "উদ্দীপকে উল্লিখিত শিশু পরিবারের তত্ত্বাবধায়ক মালিহার সমস্যা নির্ণয়ে সমাজকর্মের অন্যতম মৌলিক পদ্ধতি ব্যক্তি সমাজকর্মের প্রয়োগ করেছেন। ব্যক্তি সমাজকর্মের মূল উপাদান হলো ব্যক্তি। আর ব্যক্তি সমাজকর্ম মূলত একটি সাহায্যকারী প্রক্রিয়া। এর মাধ্যমে সমস্যাগ্রস্ত ব্যক্তির সুপ্ত ক্ষমতার বিকাশ সাধনে এমনভাবে সহায়তা করা হয় যাতে সাহায্যার্থী নিজেই সমস্যার মোকাবিলার মাধ্যমে পরিবেশের সাথে সামঞ্জস্য বিধান করতে পারে। উদ্দীপকের মালিহার ক্ষেত্রে দেখা যায়, মাত্র ১০ বছর বয়সে বাবা-মাকে হারিয়ে সে অসহায় হয়ে পড়ে। প্রতিবেশীরা তাকে শিশু পরিবারে ভর্তি করে দিলে প্রাথমিকভাবে সে সেখানকার পরিবেশের সাথে খাপ খাইয়ে নিতে ব্যর্থ হয়। পরে শিশু পরিবারের তত্ত্বাবধায়ক মানসিকভাবে বিপর্যস্ত মালিহার সমস্যা নির্ধারণে ব্যক্তি সমাজকর্মের নীতিমালার আলোকে কার্যক্রম গ্রহণ করেন। সুতরাং একথা বলা যায় যে, উদ্দীপকে উল্লেখিত তত্ত্বাবধায়ক মালিহার সমস্যা নির্ণয়ে সমাজকর্মের মৌলিক পদ্ধতিগুলোর অন্যতম ব্যক্তি সমাজকর্মের প্রয়োগ করেছেন। যেহেতু এ পদ্ধতিতে ব্যক্তিকে প্রাধান্য দেওয়া হয় তাই ব্যক্তির সমস্যা মোকাবিলা এবং সমস্যার পুনরাবৃত্তি রোধের মাধ্যমে তাকে সক্ষম করে তোলা সম্ভব হয় যা উদ্দীপকেও প্রতিফলিত হয়েছে।"
        },
        {
          "label": "ঘ",
          "question": "সমাজকর্মের আর কোন পদ্ধতি প্রয়োগের ফলে মালিহা শিশু পরিবারে অন্যান্য শিশুদের সাথে সামঞ্জস্য বিধানে সক্ষম হয়? বুঝিয়ে লেখো।",
          "explanation": "উদ্দীপকে উল্লেখিত মালিহাকে শিশু পরিবারের অন্যান্য সদস্যের সাথে সামঞ্জস্য বিধানে সক্ষম করে তুলতে আরো যে পদ্ধতি প্রয়োগ করা হয় তা হলো দল সমাজকর্ম পদ্ধতি। দল সমাজকর্ম প্রক্রিয়ার অন্যতম বিষয় হলো পারস্পরিক ক্রিয়া-প্রতিক্রিয়া। এর মাধ্যমে দলের সদস্যদের মধ্যে সহযোগিতা, যোগাযোগ, কর্মউদ্দীপনা, সহানুভূতি প্রভৃতির সূত্রপাত হয়। সমাজকর্মী এক্ষেত্রে দল সমাজকর্মীর ভূমিকা নেন। দলের ভেতরে সদস্যদের মধ্যে যাতে যোগাযোগ ও সমানুভূতি (Empathy) বৃদ্ধি পায় সে জন্য তিনি সমন্বয় সাধনকারীর ভূমিকা পালন করেন। উদ্দীপকে মালিহার ক্ষেত্রেও শিশু পরিবারের তত্ত্বাবধায়ক একই ভূমিকা পালন করেছেন। তিনি পারস্পরিক ক্রিয়া প্রতিক্রিয়ার মাধ্যমে মালিহাকে পরিবারের অন্যান্য সদস্যদের সাথে সামঞ্জস্য বিধানে সক্ষম করে তোলার চেষ্টা করেন। উদ্দীপকে দেখা যায়, অল্প বয়সে বাবা-মা হারিয়ে মালিহা শিশু পরিবারে আসলেও সহজে এখানকার পরিবেশে অভ্যস্ত হতে পারেনি। মানসিকভাবে বিপর্যস্ত থাকার কারণে বেশিরভাগ সময়ই সে মন খারাপ করে থাকতো। এক্ষেত্রে শিশু পরিবারের তত্ত্বাবধায়ক ব্যক্তি ও দল সমাজকর্মের পদ্ধতির সমন্বয় ঘটান। প্রাথমিকভাবে মালিহার সমস্যা নির্ধারণে ব্যক্তি সমাজকর্মের পদ্ধতি প্রয়োগ করা হলেও যেহেতু মালিহা দলে বাস করছে তাই দল সমাজকর্মের প্রয়োগ এক্ষেত্রে প্রয়োজন। উপরের আলোচনার পরিপ্রেক্ষিতে তাই বলা যায়, একটি সমন্বিত বৈজ্ঞানিক পদ্ধতি হিসেবে সাহায্যার্থীর সমস্যা মোকাবিলায় সমাজকর্মী শুধু একটি পদ্ধতি অনুসরণ করে না বরং ক্ষেত্রবিশেষে এক বা একাধিক পদ্ধতিরও সমন্বয় ঘটায়। উদ্দীপকে মালিহার বিপর্যস্ত অবস্থা কাটাতে ব্যক্তি সমাজকর্মের প্রয়োগ হলেও শিশু পরিবারের অন্যান্য সদস্যের সাথে সামঞ্জস্য বিধানে সক্ষম করে তুলতে দল সমাজকর্মের প্রয়োগ করা হয়েছে।"
        }
      ]
    },
    {
      "number": "4",
      "uddipok": "ইবরাহীম হোসেন চৌধুরী একজন সমাজকর্মী হিসেবে বেশ খ্যাতি লাভ করেছেন। তার নিজস্ব জ্ঞান, বুদ্ধি ও মানবীয় বৈশিষ্ট্যাবলি খুব সহজেই সাহায্যপ্রার্থীকে আকৃষ্ট করে। এতে করে সাহায্যপ্রার্থীর সাথে সহজেই মিশে তাদের সমস্যা সমাধান করতে পারেন।",
      "tag": "DGWC 23",
      "sub_questions": [
        {
          "label": "ক",
          "question": "র‍্যাপো কী?",
          "explanation": "সমস্যা সমাধান প্রক্রিয়ায় সমাজকর্মী ও সাহায্যার্থীর মধ্যে যে সম্পর্ক স্থাপন করা হয়, তাই র‍্যাপো।"
        },
        {
          "label": "খ",
          "question": "সমস্যা সমাধানের সংশোধনমূলক পদ্ধতিটি ব্যাখ্যা করো।",
          "explanation": "ব্যক্তি সমাজকর্মে সমাস্যাগ্রস্ত ব্যক্তির সমস্যা সমাধানে সংশোধনমূলক পদ্ধতি ব্যবহার করা হয়। ব্যক্তির অন্তর্নিহিত ক্ষমতা বিকাশের লক্ষ্যে তার আচরণের পরিবর্তনে সংশোধনমূলক পদ্ধতির সাহায্য নেওয়া হয়। যেমন- কোনো মাদকাসক্ত ব্যক্তির সমস্যা নিরাময় ও সমাজে পুনর্বাসনে এই পদ্ধতির সাহায্য নেওয়া হয়। এ পদ্ধতিতে বিভিন্ন কৌশল অবলম্বন করা হয় যার মধ্যে সমস্যার প্রকৃতি ও প্রভাব সম্পর্কে যুক্তিপূর্ণ ব্যাখ্যা দান, বিবেকবোধ জাগ্রতকরণ, র‍্যাপো স্থাপনের মাধ্যমে সাহায্যার্থীর আস্থাভাজন হওয়া, উপদেশ, তত্ত্বাবধান বিশেষ উল্লেখযোগ্য।"
        },
        {
          "label": "গ",
          "question": "উদ্দীপকে ইবরাহীম হোসেন চৌধুরীর র‍্যাপো স্থাপন প্রক্রিয়াটি ব্যাখ্যা করো।",
          "explanation": "ব্যক্তি সমাজকর্মের সমস্যা সমাধানের অন্যতম গুরুত্বপূর্ণ কৌশল হলো র‍্যাপো বা পেশাগত সম্পর্ক স্থাপন। ব্যক্তি সমাজকর্মে র‍্যাপো স্থাপনে সমাজকর্মী ও সাহায্যার্থী উভয়কেই স্বতঃস্ফূর্তভাবে অংশগ্রহণ করতে হয়। এক্ষেত্রে কতগুলো মানবীয় গুণাবলি বা উপাদানের ওপর নির্ভর করে র‍্যাপো গঠিত হয়। এই উপাদানের মধ্যে সমাজকর্মী ও সাহায্যার্থীর উভয়ের মনোভাব, প্রত্যাশা, প্রেষণা, প্রত্যক্ষণ ইত্যাদি বিশেষভাবে অন্তর্ভুক্ত। এ উপাদানগুলোর বহিঃপ্রকাশ মূলত উভয়ের আচরণে ঘটে। এক্ষেত্রে সমাজকর্মীর ভূমিকা অগ্রগণ্য। যদি তার জ্ঞান, বুদ্ধি ও মানবীয় বৈশিষ্ট্যাবলি সাহায্যার্থীকে প্রভাবিত করে তবে তা সহায্যার্থীর মনোভাব, প্রত্যাশা, প্রেষণা ও প্রত্যক্ষণকে প্রভাবিত করে। ফলে সাহায্যার্থীর আচরণের ভালো দিকগুলো উৎসাহিত হবে, খারাপ দিকগুলো সংশোধিত হবে। পক্ষান্তরে, সাহায্যার্থীর আচরণের দ্বারাও সমাজকর্মীর মনোভাব, প্রেষণা, প্রত্যাশা ও প্রত্যক্ষণ প্রভাবিত হতে পারে। এক্ষেত্রে সমাজকর্মী পেশাগত দিক থেকে অবশ্যই দায়িত্ব সচেতন এবং উভয়ের মাঝে সম্পর্কে দূরত্ব হ্রাসে সচেষ্ট থাকবে। উদ্দীপকে সমাজকর্মী ইবরাহিম হোসেন তার জ্ঞান, বুদ্ধি ও মানবীয় বৈশিষ্ট্য দিয়ে সাহায্যার্থীর সাথে র‍্যাপো স্থাপন করে থাকে। র‍্যাপো স্থাপনে যেকোনো সমাজকর্মীকে অনেক বেশি সচেতন থাকতে হয়।"
        },
        {
          "label": "ঘ",
          "question": "ব্যক্তি সমাজকর্মে উদ্দীপকের ইবরাহীম হোসেন চৌধুরীর পেশাগত সম্পর্কের গুরুত্ব মূল্যায়ন করো।",
          "explanation": "ব্যক্তি সমাজকর্মে পেশাগত সম্পর্ক স্থাপন বা র‍্যাপো প্রতিষ্ঠা অত্যন্ত গুরুত্বপূর্ণ। র‍্যাপো বা পেশাগত সম্পর্কের ওপর ব্যক্তি সমাজকর্মে সমাজকর্মীর সেবাদানের কার্যকারিতা নির্ভর করে। র‍্যাপো ব্যক্তি সমাজকর্মে সমস্যা সমাধান প্রক্রিয়াকে অনেক সহজ ও গতিশীল করে তোলে। এ কৌশল অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক গোপনীয় ও ব্যক্তিগত তথ্য থাকে, যা সাহায্যার্থী সহজে প্রকাশ করতে চায় না। কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্য জানা সম্ভব হয়। যা সমস্যা সমাধানের ক্ষেত্রে অন্যতম হাতিয়ার হিসেবে বিবেচিত হয়। যেমনটি উদ্দীপকে আমরা লক্ষ করেছি। উদ্দীপকে সমাজকর্মী ইবরাহীম সাহায্যার্থীকে তার মানবীয় বৈশিষ্ট্য, দ্বারা আকৃষ্ট করেন। যা ব্যক্তি সমাজকর্মে র‍্যাপো বা পেশাগত সম্পর্ক হিসেবে বিবেচিত হয়। র‍্যাপো বা পেশাগত সম্পর্ক ব্যক্তি সমাজকর্মের সমস্যা সমাধান প্রক্রিয়াকে অনেক সহজ ও গতিশীল করে তোলে। এ কৌশল অবলম্বনের মাধ্যমে সাহায্যার্থীর সমস্যার সার্বিক ও সঠিক তথ্য পাওয়া যায়। এমন অনেক গোপনীয় ও ব্যক্তিগত তথ্য থাকে, যা সাহায্যার্থী সহজে প্রকাশ করতে চায় না। কিন্তু র‍্যাপো স্থাপনের ফলে সমাজকর্মীর পক্ষে এ ধরনের তথ্য জানা সম্ভব হয়। যা সমস্যা সমাধানের ক্ষেত্রে অন্যতম হাতিয়ার হিসেবে বিবেচিত হয়। যেমনটি উদ্দীপকে আমরা লক্ষ করেছি। উদ্দীপকে সমাজকর্মী ইবরাহীম সাহায্যার্থীকে তার মানবীয় বৈশিষ্ট্য, দ্বারা আকৃষ্ট করেন। যা ব্যক্তি সমাজকর্মে র‍্যাপো বা পেশাগত সম্পর্ক হিসেবে বিবেচিত হয়। র‍্যাপো বা পেশাগত সম্পর্ক ব্যক্তি সমাজকর্মের সমস্যা সমাধান প্রক্রিয়ার একটি প্রধান কৌশল, এর উপর পুরো প্রক্রিয়ার সফলতা নির্ভর করে। পরিশেষে বলা যায়, র‍্যাপো শুধু সাহায্যার্থীর তথ্য সংগ্রহে সীমাবদ্ধ নয়, বরং তা সাহায্যার্থীর মনো-সামাজিক অনুধ্যান, সমস্যা নির্ণয় ও সমাধানের সাথে জড়িত বিষয় হিসেবে বিবেচিত।"
        }
      ]
    },
    {
      "number": "5",
      "uddipok": "রাশা এমন একটি বিষয় নিয়ে উচ্চ শিক্ষা গ্রহণ করছে, যে বিষয়টি বর্তমান বিশ্বে একটি সাহায্যকারী পেশা হিসেবে স্বীকৃত। বিষয়টি কতগুলো লক্ষ্য ও উদ্দেশ্যকে সামনে রেখে তার কার্যক্রম পরিচালনা করছে যার মাধ্যমে মানুষের আর্থ-সামাজিক সমস্যার কার্যকর সমাধান দেওয়া সম্ভব। এ কারণে বিষয়টির গুরুত্ব বর্তমান সময়ে বেড়েই চলেছে।",
      "tag": "DGWC 23",
      "sub_questions": [
        {
          "label": "ক",
          "question": "ডব্লিউ এ ফ্রিডল্যান্ডারের একটি গ্রন্থের নাম লেখো।",
          "explanation": "কিডব্লিউ এ ফ্রিডল্যান্ডারের একটি গ্রন্থের নাম হলো Introduction to Social Welfare."
        },
        {
          "label": "খ",
          "question": "সমাজকর্মকে সাহায্যকারী পেশা বলা হয় কেন?",
          "explanation": "ব্যক্তি, দল ও সমষ্টির সমস্যা সমাধানে সাহায্য প্রদান করে বলে সমাজকর্মকে সাহায্যকারী পেশা বলা হয়। সমাজকর্ম বর্তমান বিশ্বে একটি মানবসেবামূলক সাহায্যকারী পেশা হিসেবে সর্বজনস্বীকৃত। এটি ব্যক্তি, দল ও সমষ্টির সমস্যা সমাধানে এমনভাবে সহায়তা করে যেন তারা নিজেদের সমস্যা নিজেরাই মোকাবিলা করতে সক্ষম হয়। পেশাগত 'কাঠামোর মধ্যে থেকে সমাজকর্ম সমস্যা সমাধানে এরূপ সহায়তা দিয়ে থাকে। এজন্যই এটি সাহায্যকারী পেশা হিসেবে পরিচিত।"
        },
        {
          "label": "গ",
          "question": "উদ্দীপকে কোন বিষয়টিকে ইঙ্গিত করা হয়েছে? উক্ত বিষয়টির উদ্দেশ্য ব্যাখ্যা করো।",
          "explanation": "উদ্দীপকে রাশা সমাজকর্ম বিষয়ে উচ্চশিক্ষার সুযোগ পেয়েছে। শিল্প বিপ্লবোত্তর আধুনিক সমাজের আর্থ-সামাজিক সমস্যা সমাধানের সুসংগঠিত প্রচেষ্টার ফল হিসেবে সমাজকর্মের উদ্ভব হয়েছে। সমাজে বসবাসরত অসহায় ও দুর্দশাগ্রস্ত ব্যক্তি, দল বা সমষ্টির সমস্যার সুষ্ঠু সমাধানে সমাজকর্ম সহায়তা করে। যে কারণে একে একটি বৈজ্ঞানিক পদ্ধতিনির্ভর সাহায্যকারী পেশা হিসেবে চিহ্নিত করা হয়। শিল্পবিপ্লব পরবর্তী জটিল সমাজব্যবস্থায় পরিবর্তিত পরিস্থিতি বিভিন্ন ধরনের সামাজিক সমস্যা সৃষ্টি করছে। এসব সমস্যা মোকাবিলা, পরিস্থিতির সাথে সামঞ্জস্য বিধান ও মানুষের সুপ্ত ক্ষমতা বিকাশ সাধনের উদ্দেশ্যে সক্ষমকারী প্রক্রিয়া হিসেবে সমাজকর্মের কার্যক্রম পরিচালিত হয়। একইসাথে সম্পদের অপচয় রোধ ও সীমিত সম্পদের সর্বোচ্চ ব্যবহার নিশ্চিত করাও সমাজকর্মের অন্যতম লক্ষ্য ও উদ্দেশ্য। এছাড়া ব্যক্তিকে সামাজিক ভূমিকা পালনে সক্ষম করে তোলার উদ্দেশ্যে সমাজকর্ম কাজ করে। উদ্দীপকে রাশা যে বিষয়ে উচ্চশিক্ষার সুযোগ পেয়েছে সেটি সুনির্দিষ্ট কিছু পদ্ধতি, নীতিমালা ও মূল্যবোধের সমন্বয়ে গড়ে উঠেছে; যা সমাজকর্মের সাথে সাদৃশ্যপূর্ণ। মূলত আধুনিক শিল্প সমাজের বহুমুখী সমস্যা সার্থকভাবে মোকাবিলা করার জন্য এ শাখার উদ্ভব হয়েছে। তাই বলা যায়, রাশা সমাজকর্মে উচ্চশিক্ষা অর্জন করছে। আর উপরে আলোচিত লক্ষ্য ও উদ্দেশ্যে বাস্তবায়নে সমাজকর্ম কাজ করে।"
        },
        {
          "label": "ঘ",
          "question": "\"বর্তমান সময়ে উক্ত বিষয়টির গুরুত্ব তাৎপর্যপূর্ণ”- কথাটি বিশ্লেষণ করো।",
          "explanation": "বর্তমান সময়ে সমাজকর্ম বিষয়টির গুরুত্ব তাৎপর্যপূর্ণ মন্তব্যটি যথার্থ। বৈজ্ঞানিক পদ্ধতিনির্ভর সেবাকর্ম হিসেবে সমাজকর্মের গুরুত্ব অপরিসীম। এটি সুনির্দিষ্ট পদ্ধতি, নীতিমালা, মূল্যবোধের মাধ্যমে সমস্যাগ্রস্ত ব্যক্তি, দল বা সমষ্টির আর্থ-মনো-সামাজিক সমস্যা মোকাবিলায় কাজ করে। বিশেষত বাংলাদেশের মতো স্বল্পোন্নত ও উন্নয়নশীল দেশের সামগ্রিক উন্নয়নে এর গুরুত্ব অনস্বীকার্য। বাংলাদেশের অস্থিতিশীল আর্থ-সামাজিক পরিস্থিতি দেশের উন্নয়নকে বাধাগ্রস্ত করছে। যে কারণে দারিদ্রদ্র্য, নিরক্ষরতা, জনসংখ্যাস্ফীতি, বেকারত্ব, অপরাধ প্রবণতা, সন্ত্রাস ইত্যাদির মতো সামাজিক সমস্যা প্রতিনিয়ত দেশকে পিছিয়ে দিচ্ছে। এসব সমস্যা মোকাবিলায় সমাজকর্মের প্রতিকার, প্রতিরোধ ও উন্নয়নমূলক কার্যক্রম গ্রহণের বিকল্প নেই। এছাড়া বাংলাদেশের প্রেক্ষিতে মানুষের মৌলিক চাহিদা পূরণ, প্রয়োজন ও জীবনমান উন্নয়নের লক্ষ্যে সমাজকর্মের সক্রিয় ভূমিকা লক্ষ করা যায়। একইসাথে সমাজকর্মে নিজস্ব সম্পদ ও সামর্থ্যের সর্বোত্তম ব্যবহারের মাধ্যমে আর্থ-সামাজিক স্বনির্ভরতা অর্জনকে উৎসাহিত করা হয়। তাই বাংলাদেশের মতো জনবহুল দেশে অতিরিক্ত জনসংখ্যাকে দক্ষ মানবসম্পদে রূপান্তরিত করতে সমাজকর্মের নীতি, পদ্ধতি ও কৌশল গুরুত্বপূর্ণ ভূমিকা রাখে। সামগ্রিক আলোচনায় তাই বলা যায়, বাংলাদেশের প্রেক্ষিতে সীমিত সম্পদের যথার্থ ব্যবহার এবং মানুষের সুপ্ত প্রতিভার বিকাশ ঘটিয়ে তাদের স্বাবলম্বী করে তুলতে সমাজকর্মের গুরুত্ব অপরিসীম।"
        }
      ]
    },
    {
      "number": "6",
      "uddipok": "জন পল ইউরোপের যে দেশের নাগরিক সেই দেশের তৎকালীন সরকার প্রধান একটি গুরুত্বপূর্ণ আইন তৈরি করে ভিক্ষাবৃত্তি নিষিদ্ধ করেন। তারপরও জন পল দারিদ্র্যের কারণে ভিক্ষা করতে থাকে। একদিন গির্জার পাশে ভিক্ষারত অবস্থায় পুলিশ তাকে ধরে নিয়ে একটি স্থানে রেখে কাজ করতে বাধ্য করে। কিন্তু পরিবেশ ভালো না থাকায় সে অসুস্থ হয়ে পড়ে এবং ভবিষ্যতে স্বাবলম্বী হতে পারেনি।",
      "tag": "DGWC 23",
      "sub_questions": [
        {
          "label": "ক",
          "question": "দরিদ্র আইন কী?",
          "explanation": "দরিদ্রদের মঙ্গল এবং কল্যাণার্থে প্রণীত আইনই দরিদ্র আইন।"
        },
        {
          "label": "খ",
          "question": "বিভারিজ রিপোর্টের সুপারিশগুলো লিখ।",
          "explanation": "১৯৪২ সালে প্রণীত বিভারিজ রিপোর্টে স্যার উইলিয়াম বিভারিজ একটি একীভূত ও সমন্বিত সামাজিক বিমা কর্মসূচি প্রবর্তনের সুপারিশ করেন। বিভারিজ রিপোর্টে সামাজিক বিমার আওতাবহির্ভূত জনগণের জন্য জাতীয় কর্মসূচির মাধমে সরকারি সাহায্যের ব্যবস্থা করার সুপারিশ দেওয়া হয়। এছাড়া প্রথম শিশুর পর জন্ম নেওয়া সন্তানদের জন্য সাপ্তাহিক শিশু ভাতার ব্যবস্থাও করা হয়।"
        },
        {
          "label": "গ",
          "question": "উদ্দীপকে উল্লিখিত বিখ্যাত আইনটির বিধানগুলো ব্যাখ্যা করো।",
          "explanation": "উদ্দীপকের রানি প্রণীত আইনের নাম এলিজাবেথীয় দরিদ্র আইন। ১৬০১ সালের এলিজাবেথীয় দরিদ্র আইন হলো পূর্ববর্তী দরিদ্র আইনগুলোর সংকলন বা সারসংক্ষেপ। ইংল্যান্ডের দরিদ্রদের সহায়তা দানের প্রচেষ্টা হিসেবে এটি ৪৩তম প্রয়াস বিধায় একে ৪৩তম এলিজাবেথীয় আইন বলে অভিহিত করা হয়। ১৬০১ সালের এলিজাবেথীয় আইনের বিধানসমূহ বিশ্লেষণ করলে দেখা যায়, কোনো দরিদ্র ও অসহায় ব্যক্তির পরিবার বা আত্মীয়স্বজন তার ভরণপোষণের দায়িত্ব গ্রহণে সক্ষম হলে তাকে তালিকাভুক্ত করা হতো না। একই সাথে জন্মসূত্রে প্যারিশের বাসিন্দা কিংবা তিন বছর ধরে প্যারিশে বাস করছে এমন ব্যক্তিদের প্যারিশ কর্তৃপক্ষ সাহায্য প্রদান করত। এছাড়াও আইনে সক্ষম ভিক্ষুক এবং সম্পদশালী আত্মীয়স্বজন সম্পন্ন দরিদ্রদের ভিক্ষা দেওয়া নিষিদ্ধ করার পাশাপাশি দরিদ্র ও ভবঘুরেদের তিন শ্রেণিতে ভাগ করা হয়। এই তিন শ্রেণির অন্তর্গত ছিল- সক্ষম দরিদ্র, অক্ষম দরিদ্র, নির্ভরশীল বালক-বালিকা। আইনানুযায়ী সক্ষম দরিদ্রদের শ্রমাগারে বা সংশোধনাগারে কাজ করতে বাধ্য করা হতো। অন্যদিকে অক্ষম দরিদ্রদের দরিদ্রাগারে তাদের ক্ষমতানুযায়ী কাজ করতে বাধ্য করা হতো। সেই সাথে নির্ভরশীল বালক-বালিকাদের ভরণপোষণ 'এবং রক্ষণাবেক্ষণের জন্য ব্যবস্থা রাখা হয়। তাই বলা যায়, রানি এলিজাবেথ প্রণীত ১৬০১ সালের দরিদ্র আইন দরিদ্রদের উন্নয়নে ব্যাপক পদক্ষেপ গ্রহণ করে।"
        },
        {
          "label": "ঘ",
          "question": "\"উক্ত আইনটি দরিদ্রদের কল্যাণের সাথে বেশকিছু অকল্যাণও বয়ে আনে\" উক্তিটির বিশ্লেষণ করো।",
          "explanation": "নিম্নের অনুরূপ। ১৬০১ সালের দরিদ্র আইনটি কল্যাণের সাথে বেশকিছু অকল্যাণও বয়ে আনে- মন্তব্যটি যথার্থ। তৎকালীন ইউরোপে বিচ্ছিন্ন বিভিন্ন ঘটনা ইংল্যান্ডে দারিদ্র্য অবস্থা প্রকট করে তোলে। এতে দরিদ্র মানুষ ও ভিক্ষাবৃত্তি বেড়ে যায়। এ সমস্যা থেকে উত্তরণে রানি এলিজাবেথের সময় ১৬০১ সালের দরিদ্র আইন করা হয়। আইনটি দরিদ্রদের কল্যাণে ইতিবাচক ও নেতিবাচক ভূমিকা রাখে। ইংল্যান্ডের ১৬০১ সালের দরিদ্র আইনটি দরিদ্র জনগণের অর্থনৈতিক ও বাসস্থানজনিত সমস্যা সমাধানে কার্যকর পদক্ষেপ গ্রহণ করে। সরকার প্রথমবারের মতো দরিদ্রদের সহায়তায় সরকারি দায়িত্ব স্বীকার করে। আইনটি দারিদ্র্য মোকাবিলায় সামাজিক কর্তব্যবোধ জাগিয়ে তুলতে সহায়তা করে। এ আইনের অধীনে দরিদ্রদের সাহায্য ও পুনর্বাসনে সরকার প্রত্যক্ষ ভূমিকা পালন করে। সর্বোপরি এ আইনের মাধ্যমে ত্রাণ সহায়তা, পুনর্বাসন দরিদ্র কর আরোপ, বেকার শিশু ও অক্ষম দরিদ্রদের জীবিকা লাভের ব্যবস্থা করার মাধ্যমে দরিদ্র সমস্যা ও ভিক্ষাবৃত্তি রোধ করার চেষ্টা করা হয়। এ আইনটি বিভিন্ন কল্যাণমূলক ভূমিকার পাশাপাশি অকল্যাণকর ভূমিকাও রাখে। এ আইনের অধীনে নির্ভরশীল শিশুদের নির্দিষ্ট বয়স পর্যন্ত গৃহপরিচারিকার কাজ করতে বাধ্য করা হয়। অস্বাস্থ্যকর পরিবেশে দরিদ্রদের রাখা হয় ও দরিদ্রাগারে তত্ত্বাবধায়কগণ কয়েদিদের মতো আচরণ করতো। নির্ভরশীল শিশুদের শিক্ষালাভের কোন ব্যবস্থা এ আইনে রাখা হয়নি। সর্বোপরি আইনটি পারিবারিক ভাঙ্গন, পরনির্ভরশীলতা সৃষ্টি করে। তাই আইনটিকে সাময়িক সমাধান হিসেবে বিবেচনা করা হয়। পরিশেষে বলা যায়, ১৬০১ সালের দরিদ্র আইনটি দরিদ্রদের কল্যাণের সাথে সাথে বেশকিছু অকল্যাণও বয়ে আনে- বক্তব্যটি যথার্থ।"
        }
      ]
    },
    {
      "number": "7",
      "uddipok": "জনাব আমজাদ হোসেন সমাজকর্ম বিষয়ে পড়াশোনা করে জানতে পারলেন বর্তমানে সমাজকর্ম একটি বৈজ্ঞানিক পদ্ধতি নির্ভর সাহায্যকারী পেশা হিসেবে স্বীকৃত। তাই অন্যান্য পেশার মতো সমাজকর্মেরও কতকগুলো পেশাগত মূল্যবোধ রয়েছে। সেগুলো সমাজকর্ম পেশা, সমাজকর্মীর জ্ঞান, অভিজ্ঞতা ও আচার-আচরণকে নিয়ন্ত্রণ করে। সমাজকর্মীকে অবশ্যই জ্ঞানের অনুশীলনের সাথে পেশাগত মূল্যবোধ ও নিয়মকানুন অনুশীলন করা আবশ্যক।",
      "tag": "DGWC 23",
      "sub_questions": [
        {
          "label": "ক",
          "question": "পেশা কী?",
          "explanation": "পেশা হলো বিশেষ কোনো বিষয়ে নির্দিষ্ট জ্ঞান, দক্ষতা, নৈপুণ্যের মাধ্যমে অর্থনৈতিক উদ্দেশ্য অর্জন করা।"
        },
        {
          "label": "খ",
          "question": "পেশা ও বৃত্তির মধ্যে পার্থক্য লেখো।",
          "explanation": "পেশা ও বৃত্তির মধ্যে উদ্দেশ্যগত পার্থক্য না থাকলেও কার্যক্রমগত যথেষ্ট পার্থক্য রয়েছে। পেশা হচ্ছে জীবনধারণের একটি উপায় যেখানে দক্ষতা ও প্রযুক্তির প্রয়োজন হয়। যেমন ডাক্তারের দক্ষতার প্রয়োজন হয়। অন্যদিকে বৃত্তি জীবনধারণের উপায় হলেও এজন্য কোনো দক্ষতার প্রয়োজন হয় না। যেমন- কৃষিকাজ। অর্থাৎ পেশা ও বৃত্তির মধ্যে পার্থক্য হলো পেশার ক্ষেত্রে জ্ঞান, প্রশিক্ষণ ও দক্ষতার প্রয়োজন হয়, কিন্তু বৃত্তির ক্ষেত্রে এগুলোর প্রয়োজন হয় না।"
        },
        {
          "label": "গ",
          "question": "উদ্দীপকের আলোকে সমাজকর্ম পেশার মূল্যবোধগুলো ব্যাখ্যা করো।",
          "explanation": "সমাজকর্ম পেশায় অনেকগুলো মূল্যবোধ রয়েছে। প্রতিটি পেশার পেশাগত অনুশীলনে বেশকিছু মূল্যবোধ অনুসরণ করা হয়। একইভাবে সমাজকর্ম পেশার কিছু মূল্যবোধ রয়েছে। যেগুলোকে সমাজকর্মের মূল্যবোধ বলা হয়ে থাকে। সমাজকর্ম সকল মানুষের অন্তর্নিহিত মূল্য ও মর্যদার প্রতি বিশ্বাস স্থাপন করে। এটি নিজের এবং সমাজের প্রতি দায়িত্ব অনুভব করে। সকল শ্রেণির মানুষের প্রতি সম্মান প্রদর্শন করে। সেবাগ্রহণকারীর আত্মনিয়ন্ত্রণ অধিকার ও গোপনীয়তা বজায় রাখে। মানুষকে তাদের প্রতিভা বিকাশের সুযোগ প্রদান করে। সামজকর্ম মানুষের মূল্যবোধ মৌলিক চাহিদা পূরণের প্রতি গুরুত্ব প্রদান করে। সর্বোপরি, সামাজিক পরিবর্তন সামাজিক ন্যায়বিচার প্রতিষ্ঠা, সাহায্যার্থীর ক্ষমতায়ন, সমান সুযোগ প্রদান ও বৈষম্য না করার মূল্যবোধ ধারণ করে। উদ্দীপকে আমজাদ সাহেব সমাজকর্মকে একটি বৈজ্ঞানিক পদ্ধতি নির্ভর পেশা হিসেবে জানেন। বৈজ্ঞানিক পদ্ধতি নির্ভর পেশা হিসেবে এটি পেশাগত মূল্যবোধ মেনে চলে। এসব মূল্যবোধ সমাজকর্ম সেবাকে কার্যকর করতে সহায়তা করে।"
        },
        {
          "label": "ঘ",
          "question": "\"সমাজকর্মীকে অবশ্যই পেশাগত নিয়ম মেনে চলতে হয়\" বিশ্লেষণ করো।",
          "explanation": "সমাজকর্মীকে অবশ্যই পেশাগত নিয়ম মেনে চলতে হয়- মন্তব্যাট যথার্থ। সমাজকর্ম বৈজ্ঞানিক পদ্ধতি নির্ভর সাহায্যকারী একটি পেশা। সমাজের নানাবিধ সমস্যা সমাধানে সমাজকর্ম সেবা প্রদান করে। কার্যকর সমাজকর্ম সেবা, প্রদানের ক্ষেত্রে একজন সমাজকর্মীকে অবশ্যই পেশাগত নিয়মনীতি তথা সমাজকর্মী মূল্যবোধ ও সমাজকর্ম নীতি মেনে চলতে হয়। এটি সমাজকর্ম সেবাকে আনুষ্ঠানিক রূপ প্রদান করে সেবার মানকে নিশ্চিত করে। সমাজকর্মের পেশাগত নিয়ম সমাজকর্ম পেশা ও সমাজকর্মীদের আচার আচরণকে নিয়ন্ত্রণ করে। পেশাগত নিয়ম অনুশীলনের ওপর সমাজকর্ম পেশার সফলতা নির্ভর করে। মূল্যবোধ জ্ঞানের বিভিন্নতা এবং নির্দেশ প্রদান করার প্রয়োজনীয় হাতিয়ার 'হিসেবে কাজ করে। সমাজকর্মের পেশাগত নিয়ম সহায্যার্থীর প্রতি সমাজকর্মীর নৈতিক দায়িত্বকে নির্ধারণ করে দেয়। পেশাগত সততা ও গুণাবলি অক্ষুন্ন রেখে দায়িত্ব পালনে পেশাগত নিয়মনীতি সমাজকর্মীকে উদ্বুদ্ধ করে। নীতিমালা মেনে সাহায্যার্থীর ব্যক্তিগত তথ্যাবলির গোপনীয়তা রক্ষা করা না হলে সমাজকর্মের লক্ষ্য ও উদ্দেশ্য সফল হয় না। ফলে সমাজকর্মীকে গোপনীতার নীতি মেনে চলতে হয়। এছাড়াও সমাজকর্মীকে কার্যকর সেধা প্রদানে সাহায্যার্থীর প্রতি শ্রদ্ধা, সৌজন্য, সততা বজায় রাখতে হয়। উপরের আলোচনা থেকে তাই বলা যায়, সমাজকর্মীকে অবশ্যই পেশাগত নিয়ম মেনে চলতে হয়। মন্তব্যটি যথার্থ।"
        }
      ]
    },
    {
      "number": "8",
      "uddipok": "রজনীকান্ত ও রহমান একই গ্রামের দুজন ধর্মপ্রাণ মানুষ। রজনী তার সম্পত্তির সম্পূর্ণ অংশ ধর্মীয় কাজে ও মাতৃপিতৃহীন শিশুদের কল্যাণে দান করে গেছেন। অন্যদিকে রহমান তার সম্পত্তির অর্ধেক অংশ মসজিদ, মাদ্রাসা এবং বাকি অর্ধেক আত্মীয়দের মধ্যে বণ্টন করে গেছেন।",
      "tag": "DGWC 23",
      "sub_questions": [
        {
          "label": "ক",
          "question": "বায়তুল মাল অর্থ কী?",
          "explanation": "বায়তুল মাল হলো ইসলামী রাষ্ট্র ব্যবস্থায় সরকারি কোষাগার বা তহবিল।"
        },
        {
          "label": "খ",
          "question": "লঙ্গরখানা বলতে কী বোঝ?",
          "explanation": "আপদকালীন সময়ে আর্তদের বিনামূল্যে খাদ্য বিতরণ করার ব্যবস্থার নাম লঙ্গরখানা। লঙ্ঙ্গর শব্দটি ফার্সি শব্দ। এর অর্থ সমাজের দুস্থ ও নিঃস্বদের সেবাদানকারী প্রতিষ্ঠান। সমাজের যেকোনো শ্রেণির মানুষের জন্যই লঙ্গরখানার খাবারের ব্যবস্থা উন্মুক্ত থাকে।"
        },
        {
          "label": "গ",
          "question": "রহমানের দানকৃত পদ্ধতিকে ইসলাম ধর্মে কী বলে? এর শ্রেণি বিভাগ বর্ণনা করো।",
          "explanation": "রহমানের দানকৃত পদ্ধতিকে ইসলাম ধর্মে ওয়াকফ বলে। ওয়াকফ আরবি শব্দটির বাংলা অর্থ আটক। আটক বলতে সম্পত্তির মালিকানাকে আটক করা এবং সেই আটককৃত সম্পত্তি দরিদ্রদের দান করা বা কোনো উদ্দেশ্যে উৎসর্গ করাকে বোঝানো হয়েছে। ওয়াকফ্ ইসলাম ধর্মের প্রচলিত জনহিতকর কাজে সম্পত্তি দানের একটি স্থায়ী ব্যবস্থা। ব্যাবহারিক দৃষ্টিকোণ থেকে ওয়াকফকে তিন ভাগে ভাগ করা যায়। যথা- ওয়াকফ-ই-খায়রি, ওয়াকফ-ই-আহলি ও ওয়াকফ-ই- লিল্লাহ। যখন কোনো মুসলমান তার সম্পত্তি বা সম্পত্তির আয় জনহিতকর কাজে দান করেন, তখন তাকে ওয়াক্‌ফ্-ই-খায়রি বলা হয়। নিজ বংশধর বা আত্মীয়-স্বজনদের কল্যাণে দান করলে তখন তাকে ওয়াকফ-ই-আহলি এবং ধর্মীয় কাজে স্থায়ীভাবে দান করলে ওয়াক্‌ফ্-ই-লিল্লাহ বলে। উদ্দীপকের আব্দুর রহমানের কর্মকাণ্ডে উক্ত বিষয়গুলোই দেখা যায়। উদ্দীপকে দেখা যায়, রহমান তার সম্পদের অর্ধেক অংশ মসজিদ, মাদ্রাসা এবং বাকী অর্ধেক আত্মীয়দের মধ্যে বণ্টন করে গেছেন। ওয়াকফ এমন একটি ঐতিহ্যগত সমাজকল্যাণ প্রতিষ্ঠান, যা ধর্মীয় বা জনকল্যাণমূলক কাজে কোনো মুসলমানের সম্পূর্ণ সম্পত্তি বা তার অংশবিশেষ স্থায়ীভাবে উৎসর্গ বা দান করাকে বোঝায়। এখানে ওয়াকফ ও রহমানের কর্মকাণ্ডের মধ্যে সাদৃশ্য রয়েছে। তাই বলা যায় রহমানের কর্মকাণ্ড ঐতিহ্যগত সমাজকল্যাণ প্রতিষ্ঠান ওয়াক্‌ফ্কে নির্দেশ করে।"
        },
        {
          "label": "ঘ",
          "question": "রজনীকান্ত ও রহমান উভয়েরই দান সমাজসেবায় বিশেষ তাৎপর্যপূর্ণ কীভাবে? বিশ্লেষণ করো।",
          "explanation": "রজনীকান্ত ও আব্দুর রহমান উভয়ের দানই সমাজসেবায় বিশেষ তাৎপর্যপূর্ণ- মন্তব্যটি যথার্থ। মুসলমানদের ওয়াকফ্ফ এবং হিন্দুদের দেবোত্তর উভয়ই স্বেচ্ছামূলক দান ব্যবস্থা। হিন্দুরা ধর্মীয় উদ্দেশ্যে কোনো সম্পত্তি উৎসর্গ করলে তাকে দেবোত্তর সম্পত্তি বলে। ধর্মীয় শিক্ষামূলক প্রতিষ্ঠান, ধর্মীয় অনুষ্ঠানের ব্যয় নির্বাহ, অনাথ আশ্রম, মানবসেবামূলক কার্যক্রম পরিচালনার জন্য দেবোত্তর প্রথায় সম্পত্তি উৎসর্গ করা হয়। আর জনহিতকর কাজে মুসলমানদের সম্পত্তি দানের একটি স্থায়ী ব্যবস্থা হচ্ছে ওয়াকফ। এর মাধ্যমে বিভিন্ন সমাজকল্যাণ প্রতিষ্ঠান গড়ে উঠেছে। উদ্দীপকে ইঙ্গিতকৃত রজনীকান্ত ও আব্দুর রহমানের কর্মকাণ্ড যথাক্রমে দেবোত্তর ও ওয়াক্‌ফ প্রতিষ্ঠান বা প্রথাকে তুলে ধরে। জনকল্যাণে প্রতিষ্ঠান দুটি গুরুত্বপূর্ণ ভূমিকা রাখতে পারে। ওয়াকফকৃত সম্পত্তি কাজে লাগিয়ে বিভিন্ন সামাজিক ও শিক্ষাপ্রতিষ্ঠান যেমন- দাতব্য চিকিৎসালয়, এতিমখানা, স্কুল-কলেজ, রাস্তাঘাট প্রভৃতি নির্মাণ করা যায়। অনেকের কর্মসংস্থানের সুযোগ সৃষ্টি, অসহায় ও দুস্থদের অর্থনৈতিক নিরাপত্তা, আত্মীয়-স্বজন ও আশ্রিত ব্যক্তিদের সহায়তা করা যায়। আর সমাজকল্যাণ ও সমাজসেবার ক্ষেত্রে দেবোত্তর হিন্দুধর্মের সর্বশ্রেষ্ঠ উৎসর্গকৃত দান ব্যবস্থা। এর মাধ্যমে ধর্মীয় শিক্ষা প্রতিষ্ঠান ও উপাসনালয়, চিকিৎসা ব্যবস্থার উন্নয়ন, দুস্থদের কল্যাণ, স্কুল-কলেজ স্থাপন প্রভৃতি কর্মকান্ড পরিচালনা করা যায়। উদ্দীপকের রজনীকান্ত ও রহমানের উৎসর্গীকৃত সম্পত্তি দেবোত্তর ও ওয়াকফের মাধ্যমে যথাযথভাবে কাজে লাগিয়ে সমাজের সার্বিক কল্যাণ সাধন করা যেতে পারে। সুতরাং, উপরের আলোচনা থেকে বলা যায়, উদ্দীপকের রজনীকান্ত ও রহমানের কর্মকান্ড দেবাত্তর ও ওয়াকফ জনকল্যাণে কার্যকরভাবে ভূমিকা রাখতে পারে।"
        }
      ]
    },
    {
      "number": "9",
      "uddipok": "সুমির বাবা আজমল সাহেব একজন ধার্মিক ব্যক্তি। তিনি, নিয়মিত দান খয়রাত করে থাকেন। সুমি একাদশ শ্রেণিতে পড়ছে। সে শ্রেণিকক্ষে পেশাগত সমাজকর্মের উপর লেকচার শুনে খুবই উৎফুল্ল। বাসায় এসে তার বাবাকে জানালেন যে ভিক্ষা দেওয়া ঠিক না। এটা সমাজকল্যাণের অপেশাদারি কার্যক্রম। এতে ভিক্ষা সমস্যার কোনো সমাধান হয় না। তার চেয়ে সংঘবদ্ধ হয়ে কিছু করা দরকার।",
      "tag": "DGWC 23",
      "sub_questions": [
        {
          "label": "ক",
          "question": "সমাজকর্ম বলতে কী বোঝ?",
          "explanation": "সমাজকর্ম বিজ্ঞানভিত্তিক এটি পেশা যা ব্যক্তি, দল ও সমষ্টিকে সাহায্য করে।"
        },
        {
          "label": "খ",
          "question": "সমাজকর্ম কেন ভিক্ষাদানকে নিরুৎসাহিত করে?",
          "explanation": "ভিক্ষাদান মানুষকে পরনির্ভরশীল করে বলে সমাজকর্ম ভিক্ষাদানকে নিরুৎসাহিত করে। ভিক্ষাদানকে সমাজকর্মে নিরুৎসাহিত করা হয়। ভিক্ষাদানে ব্যক্তি, সমাজ ও রাষ্ট্রের কোনো ইতিবাচক পরিবর্তন হয় না। ভিক্ষার ফলে মানুষ পরনির্ভরশীল হয়ে কোনো উপার্জনশীল কাজে জড়িত হয় না। ভিক্ষার ফলে ব্যক্তি মর্যাদা ক্ষুণ্ণ হয়। এটি সমাজে কোনো অবদান রাখে না। তাই ভিক্ষাদানকে সমাজে নিরুৎসাহিত করা হয়।"
        },
        {
          "label": "গ",
          "question": "আজমল সাহেবের দান-খয়রাতমূলক কার্যক্রম কেন সমাজকর্ম নয়? সমাজকর্মের সংজ্ঞার আলোকে আলোচনা করো।",
          "explanation": "দান-খয়রাত ব্যক্তিকে স্বাবলম্বী করতে পারে না বলে আজমল সাহেবের দান-খয়রাতমূলক কার্যক্রম সমাজকর্ম নয়। সমাজকর্ম বৈজ্ঞানিক পদ্ধতি নির্ভর সাহায্যকারী পেশা। এটি সমাজে বসবাসরত ব্যক্তি, দল ও সমষ্টির বিভিন্ন সমস্যার সুষ্ঠু সমাধান ও উন্নয়নে সহায়তা করে। সমাজকর্ম ব্যক্তি, দল বা সমষ্টির সম্পদ ও অন্তর্নিহিত শক্তিকে ব্যবহারের মাধ্যমে সাহায্যার্থীকে স্বাবলম্বী করে তোলা হয়। সমাজকর্ম এমন একটি প্রক্রিয়া যা ব্যক্তিকে এমনভাবে সাহয্য করে যেন ব্যক্তি তার নিজস্ব সম্পদকে কাজে লাগিয়ে নিজেকে সাহায্য করে সমাজকর্ম এখানে একটি মাধ্যম হিসেবে কাজ করে। উদ্দীপকে আজমল সাহেব নিয়মিত দান খয়রাত করেন যা সমাজকর্ম নয়। কেননা আজমল সাহেবের দান ব্যক্তিকে স্বাবলম্বী করে না। দান খয়রাতের মাধ্যমে সাময়িক কল্যাণ লাভ হলেও ব্যক্তির স্থায়ী কোনো ইতিবাচক পরিবর্তন হয় না। অপরদিকে সমাজকর্ম বৈজ্ঞানিক জ্ঞান ও দক্ষতানির্ভর পেশাদার সেবাকর্ম সেখানে ব্যক্তিগত ও সামাজিক সন্তুষ্টি এবং স্বাধীনতা অর্জনের জন্য এককভাবে বা দলীয়ভাবে ব্যক্তিকে সহায়তা করা হয়। এ সহায়তা এমনভাবে করা হয় যেন ব্যক্তি তার পরিবেশের সাথে খাপ খাওয়াতে পারে এবং সামাজিক ভূমিকা পালন করতে পারে। তাই বলা যায়, - আজমল সাহেবের দান-খয়রাত সমাজকর্মের অন্তর্ভুক্ত নয়।"
        },
        {
          "label": "ঘ",
          "question": "ভিক্ষা সমস্যা কীভাবে সমাধান করা যায়? সংক্ষেপে লেখো।",
          "explanation": "ভিক্ষাকে একটি সামাজিক অভিশাপ হিসেবে বিবেচনা করা যায় সমাজকর্ম পদ্ধতির আলোকে বিভিন্ন পদক্ষেপের মাধ্যমে ভিক্ষা সমস্যা সমাধান করা যায়। ভিক্ষা সমস্যা নিরসনে সমাজকর্ম মূল্যবোধ ও পদ্ধতির আলোকে পদক্ষেপ গ্রহণ করা প্রয়োজন। সমাজকর্ম বিশ্বাস করে প্রতিটি ব্যক্তির মাঝে রয়েছে অসীম সম্ভাবনা। সুযোগ তৈরি করে দিলে ব্যক্তি সেই সুযোগ কাজে লাগাতে পারে। মানুষ হিসেবে ব্যক্তির রয়েছে আলাদা মর্যাদা। তাই ভিক্ষা প্রদানকে উৎসাহিত না করে স্বাবলম্বী মানুষ তৈরিতে সমাজকর্ম বিশ্বাস করে। ভিক্ষা সমস্যা কাঙ্ক্ষিত পর্যায়ে কমাতে হলে প্রয়োজন বহুমুখী পদক্ষেপ। সকলের মাঝে সচেতনতা সৃষ্টি করতে যে, প্রতিটি মানুষের আলাদা মর্যাদা রয়েছে। ভিক্ষা সেই মর্যাদাকে বিনষ্ট করে। সকলের মাঝে স্বাবলম্বী হওয়ার প্রবণতা জাগ্রত করতে হবে। সমাজের অসহায় দরিদ্র মানুষদেরকে কর্মসংস্থানের সুযোগ সৃষ্টি করে দিতে হবে। এক্ষেত্রে বিভিন্ন প্রশিক্ষণ কার্যক্রম পরিচালনা করা জরুরি। সমাজে ভিক্ষুক যেন বৃদ্ধি না পায় সেজন্য সামাজিক নিরাপত্তা কর্মসূচির আওতা বাড়াতে হবে। বিভিন্ন উন্নয়ন সংস্থার মাধ্যমে অসহায় মানুষদেরকে ক্ষুদ্রঋণ প্রদানের মাধ্যমে উপার্জনশীল কাজে সম্পৃক্ত করতে হবে। সমাজের মূলস্রোতে মানুষদের নিয়ে আসতে হবে। ভিক্ষা সমস্যা সমাধানে ভিক্ষুকমুক্ত সমাজ সৃষ্টির সামাজিক আন্দোলন জোরদার করতে হবে। মানুষের ধর্মীয় ভাবাবেগকে বিজ্ঞানসম্মত উপায়ে ব্যবহার করতে হবে। আলোচনার পরিশেষে তাই বলা যায়, ভিক্ষাবৃত্তি সমাজের জন্য অভিশাপ। এ সমস্যা সমাধানে সমাজকর্মের লক্ষ্য ও উদ্দেশ্যে থাকার প্রয়োগ ঘটাতে হবে।"
        }
      ]
    },
    {
      "number": "10",
      "uddipok": "বাংলাদেশের দক্ষিণ অঞ্চল প্রাকৃতিক দুর্যোগপ্রবণ এলাকা। প্রতিবছর বন্যা, খরা-জলোচ্ছ্বাসের কারণে হাজার হাজার মানুষ দুর্ভিক্ষ ও মহামারিতে আক্রান্ত হয়ে মৃত্যুবরণ করে। এসব কারণে মৃত্যু রোধের জন্য সরকার প্রতিটি ইউনিয়নে সামাজিক সম্পদ গড়ে তোলায় গুরুত্বারোপ করে।",
      "tag": "DGWC 23",
      "sub_questions": [
        {
          "label": "ক",
          "question": "দানশীলতা শব্দের ইংরেজি প্রতিশব্দ কী?",
          "explanation": "দানশীলতা শব্দের ইংরেজি প্রতিশব্দ Charity।"
        },
        {
          "label": "খ",
          "question": "বায়তুল মাল কাকে বলে?",
          "explanation": "আরবি 'বায়ত' শব্দের অর্থ 'ঘর' বা 'আগার' এবং 'মাল' শব্দের অর্থ সম্পদ। সুতরাং বায়তুল মালের শাব্দিক অর্থ হলো সম্পদাগার। সাধারণত রাষ্ট্রীয় কোষাগারকেই বায়তুল মাল বলা হয়। মূলত বায়তুল মাল বলতে ইসলামি রাষ্ট্রের কোষাগার বা সরকারি তহবিলকে বোঝায়। বায়তুল মাল ইসলামি রাষ্ট্রীয় ব্যবস্থায় জনকল্যাণে গঠিত একটি মৌলিক প্রতিষ্ঠান। জনকল্যাণ, ব্যক্তিগত, সমষ্টিগত ও রাষ্ট্রীয় প্রয়োজনাদি পূরণের জন্য বায়তুল মাল গঠিত হয়েছে।"
        },
        {
          "label": "গ",
          "question": "উদ্দীপকে বর্ণিত কাজটিকে সনাতন সমাজকল্যাণ প্রতিষ্ঠানের কোন কাজের সাথে তুলনা করা যায়? ব্যাখ্যা করো।",
          "explanation": "উদ্দীপকে বর্ণিত কাজটিকে সনাতন সমাজকল্যাণ প্রতিষ্ঠান ধর্মগোলার সাথে তুলনা করা যায়। ধর্মগোলা এমন একটি কল্যাণমূলক প্রচেষ্টা যা ব্রিটিশ শাসিত ভারতীয় উপমহাদেশে গঠিত হয়। এই প্রতিষ্ঠানটি গঠনের লক্ষ্য ছিল প্রাকৃতিক বিপর্যয় ও দুর্ভিক্ষজনিত পরিস্থিতিতে খাদ্যাভাব মোকাবিলা করা। উদ্দীপকেও এ প্রতিষ্ঠানকেই তুলে ধরা হয়েছে। উদ্দীপকে বাংলাদেশের দক্ষিণ অঞ্চলে বন্যা, খরা-জলোচ্ছ্বাসের কারণে হাজার হাজার মানুষ দুর্ভিক্ষ ও মহামারীতে আক্রান্ত হয়ে মৃত্যু বরণ করে। এসব কারণে মৃত্যু রোধের জন্য সরকার প্রতিটি ইউনিয়নে সামাজিক সম্পদ গড়ে তোলার গুরুত্বারোপ করে। উদ্দীপকের এই সামাজিক সম্পদ গড়ে তোলার বিষয়টি ধর্মগোলার সাথে সাদৃশ্যপূর্ণ। ধর্মগোলা মূলত খাদ্যশস্য সংরক্ষণ পদ্ধতি। ফসল কাটার মৌসুমে কৃষকদের নিকট থেকে খাদ্যশস্য সংগ্রহ করে ধর্মগোলায় সংরক্ষণ করে রাখা হতো। দুর্ভিক্ষের সময় তা বিনা সুদে কৃষকদের মাঝে বিতরণ করা হতো। তাই বলা যায়, উদ্দীপকে বর্ণিত কাজটিকে ধর্মগোলার সঙ্গে তুলনা করা যায়।"
        },
        {
          "label": "ঘ",
          "question": "উদ্দীপকে বর্ণিত কর্মসূচিসহ তোমার পাঠ্যপুস্তকের আলোকে বর্ণনা করো।",
          "explanation": "ধর্মগোলা কর্মসূচিটি খাদ্য সংকটের কারণে সৃষ্ট মারাত্মক বিপর্যয় প্রতিরোধসহ বিভিন্ন ক্ষেত্রে গুরুত্বপূর্ণ অবদান রাখতো। ধর্মগোলা ছিলো একটি খাদ্যশস্য সংরক্ষণ পদ্ধতি। ফসল কাটার মৌসুমে কৃষকদের কাছ থেকে খাদ্যশস্য সংগ্রহ করে ধর্মগোলায় জমা রাখা হতো এবং অভাব বা দুর্ভিক্ষের সময় বিনা সুদে তা বিতরণের ব্যবস্থা করা হতো। কৃষককে এই শর্তে ঋণ দেওয়া হতো যে, পরবর্তী মৌসুমে ফসল উঠলে তা পরিশোধ করতে হবে। দুর্ভিক্ষ ও প্রাকৃতিক বিপর্যয়ের অসহায় ও দরিদ্র কৃষক জনগোষ্ঠীকে অনাহারে মৃত্যু থেকে রক্ষা করাই ছিল ধর্মগোলার লক্ষ্য। অবিভক্ত ভারতে বিভিন্ন প্রাকৃতিক ও মানবসৃষ্ট দুর্যোগের ফলে সৃষ্ট দুরবস্থা থেকে সাধারণ মানুষকে রক্ষার ব্যবস্থা হিসেবে এটি উল্লেখযোগ্য ভূমিকা পালন করে। ধর্মগোলা একটি স্থানীয় জনগোষ্ঠীর সমষ্টিগত শস্যভান্ডার। দুর্ভিক্ষজনিত পরিস্থিতি মোকাবিলা করতে প্রতিটি গ্রামে ফসলের মৌসুমে বিভিন্ন খাদ্যশস্য ধর্মগোলায় জমা রাখা হতো। দুর্যোগ, দুর্ভিক্ষ বা অভাব মেটানোর জন্য এ ধরনের পদ্ধতি সমষ্টি উন্নয়নের 'স্থানীয় ভিত্তিতে স্থানীয় সমস্যার সমাধান'- নীতির সাথে সামঞ্জস্যপূর্ণ। ধর্মগোলা একটি প্রতিরোধমূলক কার্যক্রম হিসেবেও বিশেষ তাৎপর্যপূর্ণ। দুর্ভিক্ষ ছাড়াও বিভিন্ন প্রাকৃতিক দুর্যোগ যেমন- ঘুর্ণিঝড়, জলোচ্ছ্বাস, খরা, ফসলহানি প্রভৃতি ক্ষেত্রে দরিদ্র কৃষক ও সাধারণ মানুষ যেন খাদ্যাভাবে না পড়ে সেদিকে লক্ষ রেখে একটি প্রতিরোধমূলক ব্যবস্থা হিসেবে ধর্মগোলা গঠন করা হয়। এর মাধ্যমে সমাজ ও সমাজের মানুষের প্রতি অবস্থাপন্ন মানুষের দায়িত্ব ও কর্তব্যবোধ জাগ্রত হয়। পাশাপাশি মানুষের মধ্যে অভাব ও দুর্ভিক্ষ মোকাবিলার আগাম সচেতনতা সৃষ্টি হয়, যা তাদেরকে বিপর্যয়মূলক পরিস্থিতি মোকাবিলায় প্রস্তুত করে। উদ্দীপকের বর্ণিত এলাকায় দুর্ভিক্ষ ও মহামারী প্রতিরোধে সামাজিক সম্পদ তথা ধর্মগোলা গুরুত্বপূর্ণ ভূমিকা রাখতে পারবে। এই এলাকার মানুষ সংকটকালীন সময়ে ধর্মগোলা থেকে সাহায্য নিতে পারবে।"
        }
      ]
    },
    {
      "number": "11",
      "uddipok": "",
      "tag": "DGWC 23",
      "sub_questions": [
        {
          "label": "ক",
          "question": "ব্যক্তি সমাজকর্মের কেন্দ্রবিন্দু কী?",
          "explanation": "ব্যক্তি সমাজকর্মের কেন্দ্রবিন্দু হলো ব্যক্তি।"
        },
        {
          "label": "খ",
          "question": "সমস্যা নির্ণয় কাকে বলে?",
          "explanation": "সমস্যা সমাধানের লক্ষ্যে সমাজকর্মীর সংক্ষিপ্ত বিচার বিবেচনাই হলো সমস্যা নির্ণয়। সমস্যা নির্ণয় ব্যক্তি সমাজকর্ম প্রক্রিয়ার একটি ধাপ, এ পর্যায়ে সমাজকর্মী সাহায্যার্থীর কাছ থেকে সংগৃহীত তথ্যাবলির পরীক্ষা-নিরীক্ষা ও বিশ্লেষণ করে। সমস্যার প্রকৃতি, কারণ ও প্রভাব সম্পর্কে অবগত হওয়ার পাশাপাশি পেশাগত সিদ্ধান্ত গ্রহণ করে।"
        },
        {
          "label": "গ",
          "question": "?' চিহ্নিত স্থানে সমাজকর্মের কোন দিকটি প্রতিফলিত হয়েছে? ব্যাখ্যা করো।",
          "explanation": "'?' চিহ্নিত স্থানে সমাজকর্মের সহায়ক পদ্ধতি সমাজকর্ম গবেষণার দিকটি প্রতিফলিত হয়েছে। পেশাদার সমাজকর্মের গুরুত্বপূর্ণ সহায়ক পদ্ধতি হচ্ছে সমাজকর্ম গবেষণা। সমাজকর্মের ক্ষেত্রে সৃষ্ট সমস্যাবলির সুশৃঙ্খল ও সূক্ষ্ম অনুসন্ধান পদ্ধতি হচ্ছে সমাজকর্ম গবেষণা। যার লক্ষ্যে সমাজকর্ম সমস্যার সমাধান নির্ণয়, সমাজকর্মের জ্ঞান ও ধারণার প্রসার ঘটান। সমাজকর্ম গবেষণার মাধ্যমে সমাজের বিভিন্ন দিক সম্পর্কে বিজ্ঞানসম্মত জ্ঞান লাভ করা যায়। এই জ্ঞান মানব কল্যাণে প্রয়োগ করা হয়। সমাজকর্ম গবেষণা একটি ফলিত গবেষণা। এ গবেষণা বাস্তবে কোনো সমস্যা সমাধান বা কর্মসূচি প্রণয়ন ও বাস্তবায়নের উদ্দেশ্যে পরিচালিত হয়। এ ধরনের গবেষণা শুধু জ্ঞানলাভের জন্য পরিচালিত হয় না। সমস্যা অনুধাবন ও তা মোকাবিলা এর অন্যতম উদ্দেশ্য। উদ্দীপকে সমাজকর্মের সহায়ক পদ্ধতি সমাজকর্ম প্রশাসন ও সামাজিক কার্যক্রম উল্লেখ রয়েছে। উদ্দীপকে সমাজকর্ম গবেষণা উল্লেখ হয়নি। সমাজকর্মের সহায়ক পদ্ধতি ৩টি হওয়ায় উদ্দীপক থেকে প্রতীয়মান হয় যে '?' চিহ্নিত স্থানে সমাজকর্ম গবেষণার দিকটি প্রতিফলিত হয়েছে।"
        },
        {
          "label": "ঘ",
          "question": "বর্তমান সমাজে উক্ত বিষয়টির গুরুত্ব পাঠ্যপুস্তকের আলোকে বিশ্লেষণ করো।",
          "explanation": "সমাজকর্ম অনুশীলনের ক্ষেত্রে সমাজকর্ম গবেষণার গুরুত্ব অপরিসীম। সমাজকর্ম গবেষণা সামাজিক গবেষণার একটি সংস্করণ। সাধারণত সমাজকর্মের সাথে সংশ্লিষ্ট বিভিন্ন প্রশ্ন, সমস্যাবলির কারণ উদঘাটন ও সমাধান এবং সমাজকর্মের জ্ঞান ও প্রত্যয়সমূহের যথাযথ ব্যাখ্যা ও সাধারণীকরণের প্রেক্ষিতে অনুসন্ধানমূলক প্রক্রিয়াকে সমাজকর্ম গবেষণা বলা হয়। আধুনিককালে সমাজকর্ম পেশার যথাযথ অনুশীলনে সমাজকর্ম গবেষণার গুরুত্ব অপরিসীম। সমাজকর্মের মৌলিক পদ্ধতিসমূহের প্রয়োগের মাধ্যমে ব্যক্তি, দল ও সমষ্টির সমস্যার কারণ নির্ণয় এবং তা সমাধানের জন্য ধারাবাহিকভাবে বাস্তব ও তথ্যভিত্তিক পরিকল্পনা গ্রহণ ও বাস্তবায়িত কর্মসূচির যথাযথ মূল্যায়নে সমাজকর্ম গবেষণা ব্যবহার করা হয়ে থাকে। এ গবেষণার মাধ্যমে সমাজকর্ম বিষয়ে সুসংহত ও সমৃদ্ধ জ্ঞান অর্জন সম্ভব হয়। সমাজকর্ম গবেষণার মাধ্যমে সঠিকভাবে জনগণের প্রয়োজন ও সম্পদ চিহ্নিত করা যায় এবং সে অনুযায়ী তার সমস্যার সমাধান বা প্রয়োজন পূরণ করা সম্ভব হয়। সমাজের গঠন প্রকৃতি, সামাজিক বিভিন্ন সংস্থা, প্রতিষ্ঠান, সামাজিক পরিবর্তন, সামাজিক অবস্থা, সামাজিক ও সাংস্কৃতিক উপাদান প্রভৃতি সম্পর্কে জ্ঞান অর্জনের একমাত্র মাধ্যম হিসেবে সমাজকর্ম গবেষণা বিশেষ সহায়ক ভূমিকা পালন করে। ব্যক্তি ও সমাজজীবন সম্পর্কে বিভিন্ন বস্তুনিষ্ঠ তথ্য সংগ্রহ করে তার ভিত্তিতে সুষ্ঠু সামাজিক নীতি ও পরিকল্পনা প্রণয়নে সমাজকর্ম গবেষণা গুরুত্বপূর্ণ ভূমিকা পালন করে। এ প্রেক্ষিতে সমাজসেবা কার্যক্রমের মান উন্নয়ন, বাস্তব তথ্য সরবরাহ, সমাজকল্যাণ কর্মসূচির মূল্যায়ন ও ভবিষ্যৎ পথনির্দেশনা দানে সমাজকর্ম গবেষণা সমাজকর্মীদের বিশেষ সাহায্য করে থাকে। এর ফলে সমাজকল্যাণ বা সমাজকর্ম প্রশাসনের কার্যকারিতা এবং সমাজকর্মীদের দক্ষতা বহুগুণে বৃদ্ধি পায়।"
        }
      ]
    }
  ]
}