{
  "title": "কাদিরাবাদ ক্যান্ট. কলেজ, নাটোর ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সমাজকর্মী জুনাব হামিদ রাতের ট্রেনে রাজশাহী হতে ঢাকা আসেন। সকালে স্টেশন হতে বাইরে বেরিয়ে তিনি কিছু দৃশ্য দেখে অবাক হন। তিনি দেখতে পান অনেক মানুষ রেল স্টেশনে, স্টেশনের বাইরে খোলা আকাশের নিচে শুয়ে রাত কাটাচ্ছে। আরও খেয়াল করেন তাদের পরনে ছেড়া ফাটা ময়লা কাপড়। বিষয়টি তাকে খুব কষ্ট দেয়। তিনি ভাবতে থাকেন যে, মৌল মানবিক চাহিদা পূরণ হচ্ছে না বলে তারা এমন মানবেতর জীবন যাপন করছে।",
      "tag": "QCSC 23",
      "sub_questions": [
        {
          "label": "ক",
          "question": "মৌল মানবিক চাহিদা কত প্রকার?",
          "explanation": "মৌল মানবিক চাহিদা দুই প্রকার।"
        },
        {
          "label": "খ",
          "question": "মৌল মানবিক চাহিদা হিসেবে চিত্তবিনোদনের ধারণাটি ব্যাখ্যা করো।",
          "explanation": "মৌল মানবিক চাহিদা হিসেবে চিত্তবিনোদনের প্রয়োজনীয়তা অনস্বীকার্য। চিত্তবিনোদন হলো মানুষের মনের খোরাক। চিত্তবিনোদনের ফলে মানুষের মনে আসে আনন্দ, কাজে পায় শক্তি ও প্রেরণা, দূর হয় একঘেয়েমি। প্রতিদিনের জীবনে মানুষ এত বেশি ব্যস্ত থাকে যে, মাঝে মধ্যে কাজে একঘেয়েমি চলে আসে, কাজে মন বসে না। তখনই দরকার হয় নির্মল চিত্তবিনোদনের, যা ক্লান্তি দূর করে নতুন কাজ করার শক্তি জোগায়। এজন্য মৌল মানবিক চাহিদা হিসেবে চিত্তবিনোদনের গুরুত্ব অপরিসীম।"
        },
        {
          "label": "গ",
          "question": "উদ্দীপকে কোন কোন মৌল মানবিক চাহিদার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বস্তু ও বাসস্থান মৌল মানবিক চাহিদার প্রতি ইঙ্গিত করা হয়েছে। মানবজীবনের দ্বিতীয় গুরুত্বপূর্ণ চাহিদা হলো বস্তু। এ চাহিদা ছাড়া মানুষের পক্ষে সমাজে বেঁচে থাকা সম্ভব নয়। বস্ত্র একদিকে যেমন মানুষের লজ্জা নিবারণের মাধ্যমে সমাজে বাঁচতে সাহায্য করে, অন্যদিকে নানা ধরনের প্রাকৃতিক আঘাত এবং বিভিন্ন রোগ থেকেও রক্ষা করে থাকে। আবার, বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি। সেই সাথে এটি বিভিন্ন প্রাকৃতিক দুর্যোগ থেকে মানুষকে রক্ষা করার একটি মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন সহায়তা, গোপনীয়তা রক্ষার জন্য মানুষ বাসস্থান গড়ে তোলে। উদ্দীপকের সমাজকর্মী জনাব হামিদ রাতের ট্রেনে রাজশাহী হতে ঢাকায় এসে সকাল বেলায় দেখতে পান অনেক মানুষ রেল স্টেশনে ও এর বাইরে খোলা আকাশের নিচে শুয়ে রাত কাটাচ্ছে। তাদের পরনে ছেঁড়া, ফাটা, ময়লা কাপড়। বিষয়টি তাকে খুব কষ্ট দেয়। তিনি ভাবেন তাদের মৌল মানবিক চাহিদা পূরণ হচ্ছে না বলে তারা এমন মানবেতর জীবনযাপন করছে। এ থেকে বোঝা যায়, স্টেশনের অবস্থানরত মানুষগুলো বাসস্থান ও বস্ত্রের চাহিদা থেকে বঞ্চিত।"
        },
        {
          "label": "ঘ",
          "question": "মৌল মানবিক চাহিদা পূরণ না হওয়ার পেছনের কারণগুলো ব্যাখ্যা করো।",
          "explanation": "মৌল মানবিক চাহিদা পূরণ না হওয়ার পেছনে বিভিন্ন কারণ রয়েছে। বিশ্বের অন্যতম ঘনবসতিপূর্ণ এই বাংলাদেশের সাধারণ মানুষের মৌলিক মানবিক চাহিদা পূরণের সাথে বেশ কিছু প্রতিবন্ধকতা লক্ষণীয়। এখনো এদেশের প্রায় ২০.৫% মানুষ দারিদ্র্যসীমার নিচে বাস করে। যে কারণে তাদের মৌলিক চাহিদাগুলো পূরণ করা সম্ভব হচ্ছে না। বাংলাদেশে বিরাজমান যে কোনো সামাজিক সমস্যার মূলে রয়েছে অধিক জনসংখ্যা। বাড়তি জনসংখ্যার কারণে মৌল মানবিক চাহিদা পূরণের ক্ষেত্রে সমস্যা দেখা দেয়। ভৌগোলিক অবস্থানগত কারণে বাংলাদেশ বিশ্বের মধ্যে দুর্যোগপ্রবণ দেশ হিসেবে পরিচিত। বন্যা, খরা, জলোচ্ছ্বাস, টর্নেডো, ঘূর্ণিঝড় প্রভৃতি প্রাকৃতিক দুর্যোগ এদেশে প্রায়ই আঘাত হানে। সেই সাথে বেকার সমস্যা ও নির্ভরশীল জনসংখ্যার হার দেশে ক্রমান্বয়ে বৃদ্ধি পাচ্ছে। ফলে অধিকাংশ মানুষের মৌল মানবিক চাহিদা পূরণ করা সম্ভব হচ্ছে না। বাংলাদেশের ৭০-৮০ ভাগ লোক এখনও প্রত্যক্ষ বা পরোক্ষভাবে কৃষির ওপর নির্ভরশীল। অথচ তাদের চাষাবাদ পদ্ধতি অনুন্নত। এর ফলে প্রত্যাশিত ফলন না পাওয়ায় মৌল চাহিদা পূরণে সমস্যার সৃষ্টি হয়। তাছাড়া ধনী- দরিদ্রের বৈষম্যের হার অনেক বেশি। ফলে দরিদ্র লোকজন ন্যূনতম মৌলিক চাহিদা পূরণ করতে পারে না। এছাড়াও দ্রব্যমূল্য বৃদ্ধির কারণে নিম্ন আয়ের লোকজনের জীবনযাপন কষ্টকর হয়ে পড়ে। কেননা, দ্রব্যমূল্য বাড়লেও মানুষের আয় আশানুরূপ হারে বাড়ে না। সর্বোপরি, জীবনবিমুখ দৃষ্টিভঙ্গি, আমলাতান্ত্রিক জটিলতা, অনুন্নত যোগাযোগ ব্যবস্থা, মুদ্রাস্ফীতি, ধর্মীয় ও সামাজিক কুসংস্কার, দক্ষ জনশক্তির সংকট, সম্পদ ও সঞ্চয়ের স্বল্পতা ইত্যাদি কারণে এদেশের মানুষের মৌলিক মানবিক চাহিদা পূরণ করা সম্ভব হয় না।"
        }
      ]
    },
    {
      "number": "2",
      "uddipok": "সমাজকর্মের ছাত্রী হামিদা। এ বছর তার মাস্টার্স পরীক্ষা শেষ হয়েছে। সে তার অর্জিত জ্ঞান, দক্ষতাকে সমাজকর্মের এমন একটা শাখায় কাজে লাগাতে চায় যা একজন রোগীর চিকিৎসা গ্রহণের সুযোগ সুবিধাগুলো পেতে ও চিকিৎসা গ্রহণের বাধাগুলো দূর করতে সাহায্য করে। এমনকি কোনো রোগীর পুনর্বাসনের প্রয়োজন হলে সে ক্ষেত্রে গুরুত্বপূর্ণ ভূমিকা পালন করে।",
      "tag": "QCSC 23",
      "sub_questions": [
        {
          "label": "ক",
          "question": "বাংলাদেশে সর্বপ্রথম কত সালে বিদ্যালয় সমাজকর্ম চালু হয়?",
          "explanation": "বাংলাদেশে ১৯৬৯ সালে সর্বপ্রথম স্কুল সমাজকর্ম চালু হয়।"
        },
        {
          "label": "খ",
          "question": "প্রবীণ কল্যাণ সমাজকর্ম বলতে কী বোঝায়?",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণকল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই প্রবীণকল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করে.।"
        },
        {
          "label": "গ",
          "question": "উদ্দীপকে সমাজকর্মের কোন শাখার প্রতি ইঙ্গিত করা হয়েছে? উক্ত শাখার সমাজকর্মীর ভূমিকা ব্যাখ্যা করো।",
          "explanation": "উদ্দীপকে চিকিৎসা সমাজকর্মের প্রতি ইঙ্গিত করা হয়েছে। উদ্দীপকে বলা হয়েছে, সমাজকর্মের ছাত্রী হামিদা তার অর্জিত জ্ঞান, দক্ষতাকে সমাজকর্মের এমন একটি শাখায় কাজে লাগাতে চায় যা একজন রোগীর চিকিৎসা গ্রহণের সুযোগ-সুবিধাগুলো পেতে ও চিকিৎসা গ্রহণে বাধাগুলো দূর করতে সাহায্য করে। এমনকি কোনো রোগীর পুনর্বাসনের প্রয়োজন হলে সেক্ষেত্রে গুরুত্বপূর্ণ ভূমিকা রাখতে পারে। এ থেকে বোঝা যায় উদ্দীপকে চিকিৎসা সমাজকর্মের প্রতি ইঙ্গিত করা হয়েছে। চিকিৎসা সমাজকর্মের অন্যতম উদ্দেশ্য হলো রোগীর আওতাধীন চিকিৎসার সুযোগ-সুবিধার পূর্ণতম ব্যবহারে সহায়তা করা। চিকিৎসা সমাজকর্ম শাখা রোগীদের, খাদ্য, বস্তু, ওষুধ ও চিকিৎসা উপকরণ দিয়ে সাহায্য করার পাশাপাশি মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের ক্ষুদ্রঋণ পেতে সাহায্য করাও চিকিৎসা সমাজকর্মের কার্যক্রমভুক্ত। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা চিকিৎসা সমাজকর্মের কাজ। এছাড়াও দরিদ্র ও দুস্থ রোগীদের ওষুধ ও বিভিন্ন পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ভাঙারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে।"
        },
        {
          "label": "ঘ",
          "question": "একজন রোগীর সম্পূর্ণ সুস্থ্যতা আনয়নে সমাজকর্মের উক্ত শাখার গুরুত্ব আলোচনা করো।",
          "explanation": "একজন রোগীর সম্পূর্ণ সুস্থ্যতা আনয়নে সমাজকর্মে উক্ত শাখা অর্থাৎ চিকিৎসা সমাজকর্ম বিশেষ গুরুত্ববহ। চিকিৎসা সমাজকর্মের সেবা গ্রহণকারীরা হলো সমস্যাগ্রস্ত অসহায় ও দরিদ্র রোগী। তারা অনেকেই দারিদ্র্যের কারণে চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ রোগীকে আর্থিক সহযোগিতা দিয়ে, থাকে। চিকিৎসা সমাজকর্মী রোগী সম্পর্কে তথ্য সংগ্রহ করে রোগ নির্ণয় ও সমাধানে সহায়তা করে। চিকিৎসা নিতে আসা রোগীর কাছে হাসপাতালের পরিবেশ এবং নিয়ম- কানুন অপরিচিত থাকে। আবার অনেক রোগী গ্রাম থেকে শহরে চিকিৎসার জন্য আসে। এসব ক্ষেত্রে রোগীদের ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা সমাজকর্মীরা সাহায্য। করে। রোগ নির্ণয়ের জন্য বিভিয়া পরীক্ষা-নিরীক্ষা যেমন- রক্ত গ্রহণ, রক্ত পরীক্ষা, এক্স-রে, অস্ত্রোপচার, সিটি স্ক্যান ইত্যাদি করতে অনেক রোগী ভয় পায়। এসব ক্ষেত্রে রোগীদের মানসিকভাবে প্রস্তুত করার জন্য চিকিৎসা সমাজকর্মের গুরুত্ব রয়েছে। চিকিৎসা পরবর্তী সময়ে অনেক রোগীর পুনর্বাসনের প্রয়োজন হয়, সেক্ষেত্রেও চিকিৎসা সমাজকর্মী রোগীর চিকিৎসায় সমষ্টি সম্পদ ব্যবহারের ওপর গুরুত্ব আরোপ করে। চিকিৎসা পরবর্তী অনেক রোগের ক্ষেত্রে রোগীকে নিয়ম-কানুন মেনে চলতে হয়। এসব ক্ষেত্রে চিকিৎসা সমাজকর্ম প্রয়োজনীয় দিকনির্দেশনা দেয়। তাছাড়া এ শাখা রোগীর রোগ নিরাময়ে চিকিৎসা বিষয়ে কাউন্সেলিং ও উদ্বুদ্ধকরণ, রোগী ও চিকিৎসকের মধ্যে সম্পর্ক স্থাপন, অশিক্ষিত ও অজ্ঞ রোগীদের পরিবার পরিকল্পনা, মা ও শিশু স্বাস্থ্য পরিচর্যা, নাম পরিচয়হীন, দরিদ্র, মৃত ব্যক্তির সৎকারের ব্যবস্থাসহ আরও বিভিন্ন কার্যক্রম পরিচালনা করে। পরিশেষে বলা যায়, রোগীর চিকিৎসা গ্রহণ করতে আসার সময় থেকে সম্পূর্ণভাবে সুস্থ্য হওয়া পর্যন্ত সাধারণ চিকিৎসার পাশাপাশি চিকিৎসা সমাজকর্মের গুরুত্বও অপরিসীম।"
        }
      ]
    },
    {
      "number": "3",
      "uddipok": "দিনমজুর রহমান তার একমাত্র মেয়ের বিয়ে দেন প্রতিবেশি বেকার ছেলে বাদশার সাথে। বর পক্ষের দাবি ছিল বিয়েতে নগদ ১ লাখ টাকা ও একটি ফ্রিজ কিনে দিতে হবে। মেয়ের সুখের জন্য তিনি কষ্ট করে বর পক্ষের দাবি মেটান। কিন্তু বিয়ের ছয় মাস যেতে না যেতেই বর পক্ষ আবার টাকার জন্য চাপ দিতে থাকে। এবং এও জানিয়ে দেয় টাকা না দিলে মেয়েকে বাবার বাড়ি চিরদিনের জন্য পাঠিয়ে দিবে।",
      "tag": "QCSC 23",
      "sub_questions": [
        {
          "label": "ক",
          "question": "অটিজম শব্দটি কোন শব্দ থেকে এসেছে?",
          "explanation": "অটিজম শব্দটি গ্রিক শব্দ Autos থেকে এসেছে।"
        },
        {
          "label": "খ",
          "question": "জলবায়ু পরিবর্তন বলতে কী বোঝায়?",
          "explanation": "জলবায়ু পরিবর্তন বলতে জলবায়ুর গুণগত পরিবর্তনকে বোঝায়। দীর্ঘ সময়ব্যাপী জলবায়ুর যেকোনো পরিবর্তনকে জলবায়ু পরিবর্তন বলে। কোনো কারণে গ্রিনহাউজ গ্যাসগুলোর অতিরিক্ত উদগীরণের ফলে অর্থাৎ গ্যাসের ঘনত্ব পরিবর্তনের প্রভাবে জলবায়ুর মধ্যে যে পরিবর্তন পরিলক্ষিত হয়, তাই জলবায়ু পরিবর্তন। বৈশ্বিক উষ্ণায়ন আবহাওয়ার ধরন ও ঋতুবৈচিত্র্য পাল্টে গিয়েছে। যার কারণে নানা ধরনের প্রাকৃতিক দুর্যোগ বেশি ঘটছে।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতি ইঙ্গিত করা হয়েছে? ধারণা ব্যাখ্যাসহ কারণগুলো আলোচনা করো।",
          "explanation": "উদ্দীপকে যে সামাজিক সমস্যার প্রতি ইঙ্গিত করা হয়েছে, তা হলো যৌতুক প্রথা। বাংলাদেশের প্রচলিত সমাজব্যবস্থার মাঝেই যৌতুকের কারণগুলো বিদ্যমান। দারিদ্র্য যৌতুকের মতো সামাজিক কুপ্রথা বৃদ্ধির প্রধান কারণ। অনেক ক্ষেত্রে যৌতুক নেওয়াকে একটি সামাজিক মর্যাদার বিষয় হিসেবেও বিবেচনা করা হয়। এছাড়া আমাদের সমাজে এখনো নারীদের যথাযথ মর্যাদা ও সম্মান দেওয়া হয় না। ফলে পুরুষদের শ্রেষ্ঠত্ববোধ এবং নারীদের নিম্ন সামাজিক মর্যাদা অনেক ক্ষেত্রে যৌতুকের কারণ হয়ে দাঁড়ায়। লোভের বশবর্তী হয়েও অনেক সময় যৌতুকের আদান প্রদান চলে। যৌতুকের অন্যতম একটি কারণ হলো নারীদের পরনির্ভরশীল জীবনযাপন ও আর্থিক নিরাপত্তার অভাব। এছাড়াও আত্মঅহমিকা, সামাজিক চেতনার অভাব, সম্পত্তির অধিকার, অভিজাত শ্রেণিভুক্ত হওয়া, যুব সমাজের আত্মমর্যাদার অভাব ইত্যাদি কারণেও বাংলাদেশে যৌতুকের লেনদেন হয়। উদ্দীপকে বলা হয়েছে, দিনমজুর রহমান তার একমাত্র মেয়েকে বিয়ে দেন প্রতিবেশী বেকার ছেলে বাদশার সাথে। মেয়ের সুখের কথা চিন্তা করে বিয়ের সময় বর পক্ষের চাওয়া ১ লাখ টাকা ও একটি ফ্রিজ দেন। কিন্তু বিয়ের ৬ মাস যেতে না যেতেই বর পক্ষ আবার টাকার জন্য চাপ দিতে থাকে। এখানে বাংলাদেশের সামাজিক সমস্যা যৌতুকের প্রতি ইঙ্গিত করা হয়েছে। নারী নির্যাতনের এক অমানবিক প্রথা হলো যৌতুক প্রথা। সাধারণভাবে বলা যায়, বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। আর এই প্রথা সামাজিক রেওয়াজে পরিণত হলে তাকে যৌতুক প্রথা বলা হয়।"
        },
        {
          "label": "ঘ",
          "question": "বাংলাদেশের আর্থ-সামাজিক জীবনে উক্ত সমস্যার প্রভাব আলোচনা করো।",
          "explanation": "বাংলাদেশের আর্থ-সামাজিক জীবনে উক্ত সমস্যা তথা যৌতুক প্রথার প্রভাব অত্যন্ত ভয়াবহ। যৌতুক একটি অর্থনৈতিক সমস্যা। তবে এর প্রভাবে বিভিন্ন ধরনের মনো-সামাজিক সমস্যার সৃষ্টি হয়। প্রতিদিন সংবাদপত্র খুললেই কমবেশি নারী নির্যাতনের খবর চোখে পড়ে। আর এসব নির্যাতনের অধিকাংশই যৌতুকের কারণে সংঘটিত হয়। এর পাশাপাশি যৌতুকের কারণে সমাজে বিভিন্ন নেতিবাচক পরিস্থিতিরও সৃষ্টি হয়। যৌতুকের প্রভাবে সবচেয়ে বেশি ক্ষতিগ্রস্ত হয় নারী ও তার পরিবার। যৌতুকের দাবি মেটাতে গিয়ে কন্যাদায়গ্রস্ত পিতাকে তার সর্বস্ব হারাতে হয়। ফলে পরিবারে আর্থিক সংকট দেখা দেয়, দারিদ্র্যের হার বাড়ে। যৌতুক আদান-প্রদানকে কেন্দ্র করে পরিবারে নানা ধরনের অশান্তি শুরু হয়। বেশিরভাগ ক্ষেত্রে মেয়েরা এ কারণে শ্বশুরবাড়ির লোকজনদের হাতে অমানুষিক নির্যাতনের শিকার হয়। অনেকক্ষেত্রে স্বামী-স্ত্রীর বিচ্ছেদও ঘটে। অনেক নারীই অত্যাচার-নির্যাতন সহ্য না করতে পেরে ছেলে-মেয়ে রেখে আত্মহত্যার পথ বেছে নেয়। এতে তার ছেলে-মেয়েরাও পরবর্তী সময়ে নানা ধরনের নির্যাতনের শিকার হয়। সার্বিক আলোচনার প্রেক্ষিতে বলা যায়, আমাদের দেশে যৌতুক প্রথার ভয়াবহ প্রভাব সমাজের সবক্ষেত্রেই পরিলক্ষিত হয়।"
        }
      ]
    },
    {
      "number": "4",
      "uddipok": "স্যাপার কলেজের সমাজকর্ম বিষয়ের শিক্ষক জনাব মো. ওমর ফারুক স্যার একদিন ক্লাসে সামাজিক প্রতিষ্ঠান সর্ম্পকে পড়াচ্ছিলেন। তিনি এমন একটি সামাজিক প্রতিষ্ঠান সম্পকে বলছিলেন যাকে কেন্দ্র করে সমাজ গড়ে উঠেছে এবং এটি সমাজের ক্ষুদ্রতম মৌলিক প্রতিষ্ঠান। প্রতিষ্ঠানটি তার সদস্যদের মৌলিক চাহিদা পূরণ, সামাজিকীকরণ, নিরাপত্তা প্রদান, মানসিক সমর্থন, শিক্ষাদানসহ নানান চাহিদা পূরণে সাহায্য করে।",
      "tag": "QCSC 23",
      "sub_questions": [
        {
          "label": "ক",
          "question": "ইংরেজি Family কোন শব্দ থেকে গৃহীত হয়েছে?",
          "explanation": "ইংরেজি 'Family' শব্দটি ল্যাটিন Famulus শব্দ থেকে গৃহীত হয়েছে।"
        },
        {
          "label": "খ",
          "question": "গণমাধ্যম বলতে কী বোঝায়?",
          "explanation": "গণমাধ্যম বলতে যোগাযোগের উপায় বা মাধ্যমকে বোঝায়, যা দিয়ে সর্বস্তরের জনগণের কাছে প্রয়োজনীয় তথ্য পৌছানো সম্ভব হয়। গণমাধ্যম হলো একটি একমুখী যোগাযোগ প্রক্রিয়া। সাধারণত, মানুষের কর্মকাণ্ড, চিন্তা-চেতনা ও ঘটে যাওয়া বিভিন্ন ঘটনার তথ্য বেশিরভাগ মানুষের কাছে পৌঁছানোর প্রক্রিয়াকেই গণমাধ্যম বলে। গণমাধ্যমের উদাহরণ হলো- সংবাদপত্র, রেডিও, টেলিভিশন, চলচ্চিত্র ইত্যাদি।"
        },
        {
          "label": "গ",
          "question": "ওমর ফারুক স্যার কোন সামাজিক প্রতিষ্ঠান সর্ম্পকে পড়াচ্ছেন? ব্যাখ্যা করো।",
          "explanation": "ওমর ফারুক স্যার যে সামাজিক প্রতিষ্ঠান সম্পর্কে পড়াচ্ছেন তা হলো পরিবার। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিক প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। উদ্দীপকে বলা হয়েছে, সমাজকর্ম বিষয়ের শিক্ষক জনাব ওমর ফারুক স্যার এমন একটি সামাজিক প্রতিষ্ঠান সম্পর্কে বলছিলেন যাকে কেন্দ্র করে সমাজ গড়ে উঠেছে এবং এটি সমাজের ক্ষুদ্রতম মৌলিক প্রতিষ্ঠান। এটি তার সদস্যদের মৌলিক চাহিদা পূরণ, সামাজিকীকরণ, নিরাপত্তা প্রদান, মানসিক সমর্থন, শিক্ষাদানসহ নানান চাহিদা পূরণে সাহায্য করে। উক্ত প্রতিষ্ঠানটির এ বৈশিষ্ট্যগুলো পরিবারকেই নির্দেশ করে।"
        },
        {
          "label": "ঘ",
          "question": "উক্ত সামাজিক প্রতিষ্ঠানের কার্যাবলি আলোচনা করো।",
          "explanation": "সামাজিক প্রতিষ্ঠান হিসেবে পরিবার অনেক গুরুত্বপূর্ণ কার্যাবলি সম্পাদান করে থাকে। সমাজ ও ব্যক্তিজীবনে পরিবারের কার্যাবলি ও ভূমিকা আরও বিস্তৃত ও তাৎপর্যপূর্ণ। জৈবিক চাহিদা মানুষের জন্য একটি সহজাত প্রবৃত্তি। বিবাহের মাধ্যমে সামাজিক অনুমোদন ও স্বীকৃতি পেয়ে পরিবারেই মানুষ এ চাহিদা পূরণ করে থাকে। পরিবার নিরবচ্ছিন্নভাবে সন্তানের অস্তিত্ব রক্ষায় সজাগ থাকে এবং বংশের ধারা অব্যাহত রাখে। সন্তান যতদিন না স্বাবলম্বী হয় ততদিন পরিবার তার দায়িত্ব নেয় এবং তাকে সমাজ উপযোগী করে গড়ে তোলায় ভূমিকা পালন করে। পরিবারের মাধ্যমেই সদস্যদের বসবাসের আশ্রয়স্থল নির্ধারিত হয়। এখানে সদস্যদের মানসিক পরিতৃপ্তি সাধিত হয়। মানব শিশুর সামাজিকীকরণে পরিবার অত্যন্ত গুরুত্বপূর্ণ ভূমিকা পালন করে। কেননা, পারিবারিক পরিবেশেই শিশু নিজেকে বৃহত্তর সমাজের উপযোগী করে গড়ে তোলে। এখান থেকেই শিশু সমাজের প্রচলিত নিয়ম, বিধি-ব্যবস্থা, নৈতিক আদর্শ, আচার-আচরণ প্রভৃতির শিক্ষা লাভ করে। শিক্ষাবিষয়ক কার্যাবলি সম্পাদনেও পরিবারের ভূমিকা অনস্বীকার্য। পরিবারই প্রাথমিক শিক্ষার ব্যবস্থা করে। প্রকৃতপক্ষে পিতা-মাতার পরিপূর্ণ তত্ত্বাবধানেই শিশু শিক্ষার জগতে প্রবেশ করে। পরিবারের অর্থনৈতিক ভূমিকা ও দায়-দায়িত্ব অনস্বীকার্য। প্রতিটি সদস্যের 'অর্থনৈতিক নিরাপত্তা প্রদানের ক্ষেত্রে এর ভূমিকা অত্যন্ত গুরুত্বপূর্ণ। এক্ষেত্রে পরিবার তার অন্তর্ভুক্ত সদস্যদের অর্থনৈতিক প্রয়োজন পূরণে সাধ্যমতো চেষ্টা করে। উপরের আলোচনা থেকে বোঝা যায়, সামাজিক প্রতিষ্ঠান হিসেবে পরিবার বহুবিধ গুরুত্বপূর্ণ কার্যাবলি সম্পাদন করে থাকে।"
        }
      ]
    },
    {
      "number": "5",
      "uddipok": "রাজু ও রেশমা ভালোবেসে বিয়ে করে। সবকিছুই ঠিকঠাক চলছিলো। কিন্তু বিয়ের ২ বছর পর তাদের মধ্যে দাম্পত্য কলহ শুরু হয়। দুই পক্ষের অভিভাবক অনেক চেষ্টা করেও সমস্যার সমাধান করতে পারেনা। একসময় তাদের বিবাহ বিচ্ছেদ ঘটে। রেশমা মোহরানার টাকা দাবী করে। কিন্তু রাজু মোহরানার টাকা দিতে অস্বীকৃতি জানায়। পরবর্তীতে বিষয়টি আদালত পর্যন্ত গড়ায়।",
      "tag": "QCSC 23",
      "sub_questions": [
        {
          "label": "ক",
          "question": "বাংলাদেশে যৌতুক নিরোধ আইন পাশ হয় কত সালে?",
          "explanation": "বাংলাদেশের যৌতুক নিরোধ আইন পাস হয় ১৯৮০ সালে।"
        },
        {
          "label": "খ",
          "question": "সামাজিক আইন বলতে কি বোঝায়?",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "রাজু ও রেশমার সমস্যা কোন সামাজিক আইনের মাধ্যমে সমাধান করা যেতে পারে? উক্ত আইনের ধারাগুলো আলোচনা করো।",
          "explanation": "রাজু ও রেশমার সমস্যা যে সামাজিক আইনের মাধ্যমে সমাধান করা যেতে পারে সেটি হলো মুসলিম পারিবারিক আইন ১৯৬১। উদ্দীপকে বলা হয়েছে, রাজু ও রেশমা দম্পতির মধ্যে পারিবারিক কলহ শুরু হলে উভয় পক্ষের অভিভাবক বিষয়টি সমাধানের চেষ্টা করে ব্যর্থ হন। একসময় তাদের বিবাহ বিচ্ছেদ ঘটে। রাজু দেনমোহরের টাকা দিতে অস্বীকার করলে বিষয়টি আদালত পর্যন্ত গড়ায়। আর তাদের এই সমস্যা সমাধনে মুসলিম পারিবারিক আইনটি ভূমিকা রাখতে পারে। মুসলিম সমাজে নারীদের সম্মান ও মর্যাদা দেওয়া হলেও সামাজিক কু-প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হতে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালের ১৫ জুলাই থেকে মুসলিম পারিবারিক আইন কার্যকর হয়। বাংলাদেশে বসবাসরত মুসলমানদের ১৯৬১ সালের মুসলিম পারিবারিক আইনের ধারাগুলো প্রযোজ্য। এই আইন অনুযায়ী প্রতিটি বিবাহ রেজিস্ট্রি হতে হবে। এই আইন অনুযায়ী প্রথম স্ত্রী বেঁচে থাকতে তার অমতে স্বামী দ্বিতীয় বিয়ে করতে পারবে না। বিয়ের চুক্তি বা নিকাহনামায় দেনমোহরের ঋণ পরিশোধের পদ্ধতি নির্দিষ্ট হারে উল্লেখ না থাকলে, দেনমোহরের সমস্ত টাকা স্ত্রী চাওয়ামাত্র স্বামী দিতে বাধ্য থাকবেন। এই আইন অনুযায়ী কোনো স্বামী তার স্ত্রীকে তালাক দিতে চাইলে স্বামীকে যথাশীঘ্র ইউনিয়ন পরিষদ বা পৌর চেয়ারম্যানের নিকট লিখিত নোটিশ দিতে হবে এবং অনুরূপ কপি স্ত্রীকেও দিতে হবে। এ আইনে বিয়ের জন্য একজন মুসলমান ছেলের বয়স ১৮ এবং মেয়ের বয়স ১৬ বছর নির্ধারণ করা ছিল। স্ত্রীর ভরণপোষণের ব্যর্থতা স্বামীর ইচ্ছাকৃত না হলেও তা ব্যর্থতা হিসেবে গণ্য হবে। এই আইন অনুযায়ী কোনো ব্যক্তির জীবিত অবস্থায় তার ছেলে মারা গেলে এবং মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে।"
        },
        {
          "label": "ঘ",
          "question": "নারীর স্বাধীনতা ও মর্যাদা রক্ষায় উত্ত আইনের গুরুত্ব আলোচনা করো।",
          "explanation": "নারীর স্বাধীনতা ও মর্যাদা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপড়া লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "6",
      "uddipok": "জনাব রায়হান কদমতলী গ্রামের বাসিন্দা। তার গ্রামের অধিকাংশ জনগোষ্ঠী দরিদ্র, অসহায়, অবহেলিত ও ভূমিহীন। তার গ্রামে নারী নির্যাতন, বাল্যবিবাহ, যৌতুক, সুদের জন্য মহাজনের শোষণসহ নানান ধরনের সমস্যা বিদ্যমান। তিনি তার গ্রামের এ সমস্যাগুলোর সমাধানের জন্য একটি সরকারি সমাজ উন্নয়নমূলক সংস্থার পরামর্শ গ্রহণ করেন। সংস্থাটি গ্রামীণ জনজীবনের আর্থসামাজিক উন্নয়নের জন্য বিশেষভাবে ভূমিকা পালন করে।",
      "tag": "QCSC 23",
      "sub_questions": [
        {
          "label": "ক",
          "question": "বাংলাদেশের শহর সমাজসেবা কর্মসূচি প্রথম কোথায় শুরু হয়?",
          "explanation": "বাংলাদেশের শহর সমাজসেবা কর্মসূচি প্রথম শুরু হয় ঢাকার কায়েতটুলিতে।"
        },
        {
          "label": "খ",
          "question": "সমাজসেবা অধিদপ্তরের পরিচিতি দাও।",
          "explanation": "সমাজের পিছিয়ে পড়া অংশকে মূলধারার সাথে এগিয়ে নিয়ে যাওয়ার জন্য সমাজসেবা অধিদপ্তর পথিকৃতের ভূমিকা পালন করছে। ১৯৪৭ সালে দেশ বিভাগের পর এদেশে অগণিত মোহাজেরের আগমনে ঢাকায় বাসস্থান সমস্যাসহ নানা ধরনের সমস্যার সৃষ্টি হয়। এ সমস্যা রোধকরে ১৯৫৫ সালে ঢাকার কায়েতটুলিতে শহর সমাজসেবা কর্মসূচি চালু করা হয়। পরবর্তীতে ঢাকার গোপীবাগ ও মোহাম্মদপুর এলাকায় এর কার্যক্রমের জন্য ভিন্ন ভিন্ন ইউনিট স্থাপন করা হয়। সমাজসেবা কার্যক্রমের ব্যাপক বিকাশ, ব্যাপ্তি এবং সমস্যা মোকাবিলায় ১৯৭৪ সালে সমাজকল্যাণ বিভাগের আত্মপ্রকাশ ঘটে। ১৯৮৪ সালে সমাজকল্যাণ বিভাগের নাম পরিবর্তিত হয়ে সমাজসেবা অধিদপ্তর প্রতিষ্ঠিত হয়।"
        },
        {
          "label": "গ",
          "question": "উদ্দীপকে কোন সরকারি সমাজ উন্নয়ন সংস্থার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ইঙ্গিতকৃত কর্মসূচিটি হলো গ্রামীণ সমাজসেবা কার্যক্রম। গ্রামীণ সমাজসেবা সমষ্টি উন্নয়নকেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামাঞ্চলের ক্ষুদ্র, প্রান্তিক, কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, কদমতলী গ্রামের বাসিন্দা জনাব রায়হান তার গ্রামের নারী নির্যাতন, বাল্যবিবাহ, যৌতুক, সুদের জন্য মহাজনদের শোষণসহ নানা সমস্যা সমাধানের জন্য একটি সরকারি সমাজ উন্নয়নমূলক সংস্থার পরামর্শ গ্রহণ করেন। সংস্থাটি গ্রামীণ জনজীবনের আর্থ-সামাজিক উন্নয়নের জন্য বিশেষভাবে ভূমিকা পালন করে। এ থেকে বোঝা যায় উত্ত সংস্থার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল রয়েছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রমকে ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের গ্রামীণ জনজীবনের আর্থ-সামাজিক উন্নয়নে উক্ত সংস্থার ভূমিকা আলোচনা করো।",
          "explanation": "বাংলাদেশের গ্রামীণ জনজীবনের আর্থ-সামাজিক উন্নয়নে উক্ত সংস্থা তথা গ্রামীণ সমাজসেবা কার্যক্রম অনেক গুরুত্বপূর্ণ ভূমিকা পালন করছে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক- যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে = উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "7",
      "uddipok": "হানিফ তার গ্রামের একটি দুধের খামারে কাজ করেন। তার চাচাতো বোন কোহিনুর ঢাকা শহরে আড়ং নামের একটি প্রতিষ্ঠানের বিক্রয় বিভাগে কাজ করে। উভয় প্রতিষ্ঠান প্রয়াত ফজলে হাসান আবেদের নেতৃত্বে প্রতিষ্ঠিত হয়েছিলো।",
      "tag": "QCSC 23",
      "sub_questions": [
        {
          "label": "ক",
          "question": "ড. মুহাম্মদ ইউনূস কত সালে শান্তিতে নোবেল পুরস্কার লাভ করেন?",
          "explanation": "ড. মুহাম্মদ ইউনূস ২০০৬ সালে শান্তিতে নোবেল পুরস্কার লাভ করেন।"
        },
        {
          "label": "খ",
          "question": "গ্রামীণ ব্যাংক সর্ম্পকে ধারণা দাও।",
          "explanation": "গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামীণ ব্যাংক গ্রামীণ দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে কাজ করে থাকে। এর অন্যতম লক্ষ্য হলো দরিদ্র জনগোষ্ঠীকে বিনা জামানতে ঋণ প্রদান করা, যাতে তারা মহাজনের হাত থেকে রক্ষা পায় এবং নিজেরাই আয়ের পথ বেছে নিতে পারে। গ্রামীণ দরিদ্র, ভূমিহীন, প্রান্তিক কৃষক, পুরুষ-মহিলাকে জামানতমুক্ত ঋণ প্রদান করার পাশাপাশি সঞ্চয়মুখী এবং স্বাবলম্বী করার লক্ষ্যে গ্রামীণ ব্যাংক তার কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকে কোন বেসরকারি সমাজ উন্নয়ন সংস্থার প্রতি ইঙ্গিত করা হয়েছে? উক্ত সংস্থার ধারণা দাও।",
          "explanation": "উদ্দীপকে বেসরকারি উন্নয়ন সংস্থা ব্র্যাকের প্রতি ইঙ্গিত করা হয়েছে। বর্তমানে বাংলাদেশে যেসব বেসরকারি সমাজ উন্নয়ন সংস্থা কাজ করছে তাদের মধ্যে সর্ববৃহৎ ব্র্যাক। এই সংস্থা শুধু বাংলাদেশে নয় বরং বিশ্বের অনেক দেশেই সফলতার সাথে বিভিন্ন কার্যক্রম পরিচালনা করছে। ব্র্যাকের প্রতিষ্ঠাতা হলেন স্যার ফজলে হাসান আবেদ। দরিদ্রদের গ্রুপভিত্তিক ঋণপ্রদান, প্রাথমিক স্বাস্থ্য পরিচর্যা, শিশু ও বয়স্কদের জন্য অনানুষ্ঠানিক শিক্ষা, ব্যবহারিক শিক্ষা, দক্ষতা ও উন্নয়নভিত্তিক প্রশিক্ষণ প্রদান প্রভৃতি কার্যক্রমের মাধ্যমে ব্র্যাক দারিদ্রদ্র্য বিমোচন ও আর্থ-সামাজিক উন্নয়নে সাফল্যের স্বাক্ষর রেখে চলেছে। বর্তমানে ব্র্যাক হস্তশিল্প দ্রব্য, দুগ্ধজাত পণ্য, খাদ্যদ্রব্য, পোশাকসহ বিভিন্ন পণ্য বিক্রির জন্য 'আড়ং' নামে বিক্রয়কেন্দ্র চালু করেছে। উদ্দীপকে বলা হয়েছে, হানিফ তার গ্রামের একটি দুধের খামারে কাজ করেন। তার চাচাতো বোন কোহিনুর ঢাকা শহরে আড়ং নামের একটি প্রতিষ্ঠানের বিক্রয় বিভাগে কাজ করে। উভয় প্রতিষ্ঠান প্রয়াত ফজলে হাসান আবেদের নেতৃত্বে প্রতিষ্ঠিত হয়েছিল। এখানে বাংলাদেশের অন্যতম বৃহৎ বেসরকারি উন্নয়ন সংস্থা ব্র্যাকের প্রতি ইঙ্গিত করা হয়েছে। ব্র্যাক বর্তমানে বাংলাদেশের শহরে ও গ্রামের সকল ক্ষেত্রেই শিক্ষা, স্বাস্থ্য, পুষ্টি, স্যানিটেশন, জনকল্যাণসহ বিভিন্ন কাজে নিয়োজিত।"
        },
        {
          "label": "ঘ",
          "question": "সমাজ উন্নয়নে উক্ত সংস্থার ভূমিকা আলোচনা করো।",
          "explanation": "দরিদ্র জনগোষ্ঠীর আর্থ-সামাজিক উন্নয়নে উত্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "8",
      "uddipok": "জনাব হামিদ এমন একটি আন্তর্জাতিক সমাজ উন্নয়ন সংস্থায় কাজ করেন যেটি দ্বিতীয় বিশ্বযুদ্ধের প্রেক্ষাপটে শিশুদের কল্যাণে কাজ করার জন্য গড়ে উঠেছিলো। প্রতিষ্ঠানটি জাতিসংঘের অর্ন্তভুক্ত একটি সংস্থা। সংস্থাটি বিশ্বব্যাপী শিশুদের খাদ্য, চিকিৎসা, স্বাস্থ্য, পুষ্টি, বিশুদ্ধ পানি, নিরাপত্তা বিধানের জন্য কাজ করে। জনপ্রিয় মিনা কার্টুন তাদের সহযোগিতায় প্রচারিত হয়। প্রতিষ্ঠানটি বাংলাদেশসহ বিশ্বের বিভিন্ন দেশে তাদের কার্যক্রম পরিচালনা করছে।",
      "tag": "QCSC 23",
      "sub_questions": [
        {
          "label": "ক",
          "question": "UNDP-এর পূর্ণরূপ লিখ।",
          "explanation": "UNDP-এর পূর্ণরূপ United Nations Development Programme |"
        },
        {
          "label": "খ",
          "question": "আন্তর্জাতিক সংস্থা বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকে কোন আন্তর্জাতিক সংস্থার প্রতি ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের চিত্রের সংস্থাটি হলো ইউনিসেফ। দ্বিতীয় বিশ্বযুদ্ধের প্রেক্ষাপটে ইউনিসেফ এর যাত্রা শুরু হয়। সে সময় ইউরোপের শিশুদের জরুরি ভিত্তিতে খাদ্য, বস্ত্র এবং ওষুধ সরবরাহের লক্ষ্যে ১৯৪৬ সালের ১১ ডিসেম্বর ইউনিসেফ আত্মপ্রকাশ করে। বর্তমানে এটি সারাবিশ্বের শিশুদের সার্বিক কল্যাণে কাজ করে যাচ্ছে। উদ্দীপকের চিত্রটি মূলত ইউনিসেফ এর লোগো। অর্থাৎ চিত্রটি দ্বারা ইউনিসেফকেই নির্দেশ করা হয়েছে। ইউনিসেফ সারা বিশ্বে যেসব লক্ষ্য ও উদ্দেশ্য নিয়ে কাজ করে যাচ্ছে সেগুলোর মধ্যে শিশু স্বাস্থ্যের উন্নতি, শিশু ও মহিলাদের জন্য পুষ্টিকর খাবার সরবরাহ করা এবং তাদের জন্য হাসপাতাল ও সদন নির্মাণ করা, তাদের চিকিৎসার ব্যবস্থা করা ইত্যাদি অন্যতম। সেইসাথে শিশুদের প্রাথমিক শিক্ষা নিশ্চিত করা, তাদের স্বাস্থ্যরক্ষায় বিদ্যালয়ে খাদ্য প্রকল্প চালু করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, এইডস এর ভয়াবহতা থেকে তাদের রক্ষা করা প্রভৃতি লক্ষ্য অর্জনে ইউনিসেফ কাজ করে যাচ্ছে। এছাড়াও লিঙ্গ বৈষম্য রোধে সহায়তা করা, বৃত্তিমূলক প্রশিক্ষণ ও শিক্ষা কার্যক্রম পরিচালনা এবং প্রাকৃতিক দুর্যোগ মোকাবিলায় পদক্ষেপ গ্রহণ করাও সংস্থাটির অন্যতম লক্ষ্য।"
        },
        {
          "label": "ঘ",
          "question": "বাংলাদেশের শিশুদের কল্যাণে উক্ত সংস্থার ভূমিকা আলোচনা করো।",
          "explanation": "বাংলাদেশে শিশুদের শিক্ষা, স্বাস্থ্য, পুষ্টিসহ বিভিন্ন ক্ষেত্রের উন্নয়নে উদ্দীপকে ইঙ্গিতকৃত প্রতিষ্ঠান ইউনিসেফের ভূমিকা অত্যন্ত তাৎপর্যপূর্ণ। ইউনিসেফ হলো সারাবিশ্বের শিশুদের সার্বিক কল্যাণে নিয়োজিত একটি আন্তর্জাতিক সংস্থা। ১৯৭১ সালের স্বাধীনতা অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে-স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং বিশ্ব স্বাস্থ্যসংস্থার সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    },
    {
      "number": "9",
      "uddipok": "সমাজকর্মী রুমি একদিন বাকড়া বাজারে যাওয়ার উদ্দেশ্যে ভ্যান গাড়িতে চড়লেন। কিছুদূর যাওয়ার পর বাচ্চা কোলে ১৩/১৪ বছরের একটি মেয়ে ভ্যানে চড়লো। মেয়েটির সাথে কথা বলার পর তিনি জানতে পারলেন বাচ্চাটি তার এবং ২ বছর পূর্বে তার বিয়ে হয়েছে। তিনি আরও জানতে পারলেন মেয়েটির এলাকার অধিকাংশ মেয়েদেরই অল্প বয়সে বিয়ে হয়ে যায়। বিষয়টি তাকে ভাবিয়ে তোলে এবং তিনি এ সমসাটি মোকাবিলা করার জন্য প্রয়োজনীয় ব্যবস্থা গ্রহণ করেন।",
      "tag": "QCSC 23",
      "sub_questions": [
        {
          "label": "ক",
          "question": "CFC এর পূর্ণরূপ লেখো।",
          "explanation": "CFC-এর পূর্ণরূপ হলো Chlorofluorocarbon |"
        },
        {
          "label": "খ",
          "question": "সামাজিক সমস্যা বলতে কী বোঝায়?",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "উদ্দীপকে কোন সামাজিক সমসার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে যে সামাজিক সমস্যার প্রতি ইঙ্গিত করা হয়েছে তা হলো বাল্যবিবাহ। বিবাহ একটি সামাজিক চুক্তি। এর মাধ্যমে একজন প্রাপ্তবয়স্ক ছেলে ও মেয়ে একত্রে বসবাস করার বৈধতা পায়। বিবাহের প্রাথমিক শর্ত হলো ছেলে-মেয়ের বয়স। বাংলাদেশের প্রচলিত আইন অনুযায়ী ছেলের বয়স কমপক্ষে ২১ বছর আর মেয়ের বয়স ১৮ বছর হতে হবে। কিন্তু সামাজিকভাবে ছেলে ও মেয়ের প্রকৃত বয়সকে পাশ কাটিয়ে বিবাহ সম্পন্ন হয়। এক্ষেত্রে প্রাপ্তবয়স্ক (ছেলে ২১ ও মেয়ে ১৮) হওয়ার আগে যদি একজন ছেলে ও মেয়ের মধ্যে বিবাহ সম্পন্ন হয় তাহলে তা বাল্যবিবাহ হিসেবে অভিহিত হবে। একই সাথে বাল্যবিবাহ বলতে ঐ বিবাহকে বোঝানো হয়েছে যার কোনো এক পক্ষ বা উভয়ই (পুরুষ বা নারী) অপ্রাপ্তবয়স্ক। উদ্দীপকে বলা হয়েছে, সমাজকর্মী রুমী ভ্যান যোগে বাজারে যাওয়ার পথে বাচ্চা কোলে ১৩/১৪ বছরের একটি মেয়ে একই ভ্যানে উঠে। মেয়েটির সাথে কথা বলে তিনি জানতে পারেন ২ বছর পূর্বে তার বিয়ে হয়েছে এবং বাচ্চাটিও তার। তিনি আরও জানতে পারলেন মেয়েটির এলাকার অধিকাংশ মেয়েদেরই অল্পবয়সে বিয়ে হয়ে যায়। উদ্দীপকের ঘটনার মাধ্যমে আমাদের দেশের বাল্যবিবাহের প্রতিচ্ছবি ফুটে উঠেছে। কারণ কোনো মেয়ের বয়স ১৮ বছর হওয়ার আগেই তাকে বিয়ে দেওয়া হলে সেটি বাল্যবিবাহ।"
        },
        {
          "label": "ঘ",
          "question": "উক্ত সামাজিক সমস্যা মোকাবিলায় একজন সমাজকর্মীর ভূমিকা' কি হতে পারে বলে তুমি মনে কর?",
          "explanation": "উক্ত সমস্যা মোকাবিলায় তথা বাল্যবিবাহ প্রতিরোধে একজন সমাজকর্মীর অনেক গুরুত্বপূর্ণ ভূমিকা রয়েছে। বাল্যবিবাহ কোনো সমাজেই কাম্য নয়। কোনো সমাজেই এটি ইতিবাচক প্রভাব ফেলে না। এটি এমন একটি সামাজিক সমস্যা, যা আরও নানামুখী সমস্যার জন্ম দেয়। এসব সমস্যার মোকাবিলায় একজন সমাজকর্মী উন্নয়নকর্মী ও পরিবর্তন, প্রতিনিধি হিসেবে কাজ করেন। এক্ষেত্রে তিনি সমাজকর্মের মৌলিক ও সহায়ক পদ্ধতি ব্যবহারের, মাধ্যমে বহুমুখী পদক্ষেপ গ্রহণ করেন এবং সমস্যা থেকে উত্তরণে কার্যকর ভূমিকা রাখেন। বাল্যবিবাহ প্রতিরোধে একজন সমাজকর্মী গুরুত্বপূর্ণ ভূমিকা রাখতে পারেন। তিনি বাল্যবিবাহের কুফল সম্পর্কে জনগণকে বিভিন্ন প্রচারণার মাধ্যমে সচেতন করে তুলতে পারেন। এছাড়া ব্যক্তি সমাজকর্ম পদ্ধতি প্রয়োগের মাধ্যমে বাল্যবিবাহ প্রদানকারী অভিভাবকদের বিরুদ্ধে প্রয়োজনীয় পদক্ষেপ গ্রহণ করতে পারেন। সেই সাথে স্থানীয় প্রশাসন, গ্রামের গণ্যমান্য ও ক্ষমতাবান ব্যক্তি ও যুবসমাজকে বাল্যবিবাহ প্রতিরোধে সচেতন করে তুলতে পারেন। এভাবে বাল্যবিবাহ প্রতিরোধ ও সমস্যার তীব্রতা হ্রাসে সমাজকর্মীরা গুরুত্বপূর্ণ ভূমিকা পালন করেন। উপরের আলোচনা থেকে বলা যায়, উদ্দীপকে ইঙ্গিতকৃত সামাজিক সমস্যা বাল্যবিবাহ সমাধানে সমাজকর্মীরা অগ্রণী ভূমিকা রাখতে পারেন।"
        }
      ]
    },
    {
      "number": "10",
      "uddipok": "দুই বন্ধু মিজান ও মমিন মৌল মানবিক চাহিদার বিষয়ে কথা বলছিলো। মিজান বললো মানুষের এমন একটি চাহিদা আছে সভ্য সমাজে বেঁচে থাকার জন্য যার খুব প্রয়োজন। এটি ছাড়া সমাজে চলা যায় না। এটি সভ্যতার ধারক ও বাহক।",
      "tag": "QCSC 23",
      "sub_questions": [
        {
          "label": "ক",
          "question": "Common Human Needs গ্রন্থের লেখক কে?",
          "explanation": "'Common Human Needs' গ্রন্থের লেখক হলেন মার্কিন সমাজকর্মী শার্লট টোলে।"
        },
        {
          "label": "খ",
          "question": "মৌল মানবিক চাহিদার অপূরণজনিত একটি সমস্যা সম্পর্কে আলোচনা করো।",
          "explanation": "মৌল মানবিক চাহিদার অপূরণজনিত একটি সমস্যা হলো অপরাধ প্রবণতা। মৌলিক মানবিক চাহিদা অপূরণজনিত কারণে অপরাধ প্রবণতা তৈরি হয়। সমাজে প্রচলিত আইন-কানুন, রীতিনীতি, মূল্যবোধ ও দৃষ্টিভঙ্গির পরিপন্থী কার্যকলাপকে অপরাধ বলে। অপূরিত মৌলিক মানবিক চাহিদা সমাজে অপরাধ প্রবণতা সৃষ্টির একটি শক্তিশালী কারণ। মৌলিক চাহিদা মেটাতে গিয়ে সাধারণ মানুষ হত্যা, লুণ্ঠন, ছিনতাই, চাঁদাবাজি, অপহরণ ও পাচারসহ নানা ধরনের অপরাধে জড়িয়ে পড়ে।"
        },
        {
          "label": "গ",
          "question": "উদ্দীপকে কোন মৌল মানবিক চাহিদার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে যে মৌল মানবিক চাহিদার প্রতি ইঙ্গিত করা হয়েছে তা হলো বস্ত্র। মানবজীবনের দ্বিতীয় গুরুত্বপূর্ণ চাহিদা হলো বস্ত্র। এটি সভ্যতার প্রতীক। এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা অসভ্য হিসেবে বিবেচনা করা হয়। তাই বস্ত্রকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্ত্র অপরিহার্য। উদ্দীপকে বলা হয়েছে, দুই বন্ধু মিজান ও মমিন মৌল মানবিক চাহিদা নিয়ে আলোচনার সময় মিজান বলে মানুষের এমন একটি চাহিদা আছে সভ্য সমাজে বেঁচে থাকার জন্য যা খুবই প্রয়োজন। এটি ছাড়া সমাজে চলা যায় না। এটি সভ্যতার ধারক ও বাহক। এ মৌল মানবিক চাহিদা ওপরে বর্ণিত বস্ত্রের সাথে হুবহু সাদৃশ্যপূর্ণ। বস্ত্র একদিকে যেমন ব্যক্তিকে লজ্জা নিবারণের মাধ্যমে সমাজে বাঁচতে সাহায্য করে, অন্যদিকে নানা ধরনের রোগ থেকেও রক্ষা করে।"
        },
        {
          "label": "ঘ",
          "question": "মৌল মানবিক চাহিদা পূরণে বাংলাদেশ সরকারের গৃহীত পদক্ষেপগুলো আলোচনা করো।",
          "explanation": "মৌল মানবিক চাহিদা পূরণে বাংলাদেশ সরকার বিভিন্ন গুরুত্বপূর্ণ পদক্ষেপ গ্রহণ করেছে। মৌলিক মানবিক চাহিদাগুলো পূরণে বাংলাদেশ সরকার বিভিন্ন পদক্ষেপ গ্রহণ করেছে। খাদ্য ঘাটতি পূরণ এবং ফসলের উৎপাদন বাড়ানোর জন্য সরকার ভূমিহীন ও প্রান্তিক কৃষকদের মাঝে কৃষি ঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী কৃষি পরিকল্পনা গ্রহণ করেছে। চিত্তবিনোদনের চাহিদা পূরণে সরকারের পক্ষ থেকে শিল্প ও সাহিত্যের বিভিন্ন শাখায় উৎকর্ষ সাধনের জন্য পৃষ্ঠপোষকতা প্রদান করা হচ্ছে। সরকার প্রণীত ২০১০ সালের শিক্ষানীতি ও তার বাস্তবায়ন এদেশের শিক্ষাব্যবস্থায় অভাবনীয় অগ্রগতি এনেছে। মুখস্থনির্ভর গতানুগতিক শিক্ষাব্যবস্থার পরিবর্তে সৃজনশীল শিক্ষাব্যবস্থা চালু করা হয়েছে। বর্তমানে বস্ত্রখাতের উন্নয়নে বস্ত্র প্রযুক্তিবিদ ও বস্ত্রবিষয়ক জনশক্তির চাহিদা পূরণে সরকারের বস্ত্র দপ্তর ১১টি টেক্সটাইল ইঞ্জিনিয়ারিং কলেজ এবং ৪০টি ভোকেশনাল ইনস্টিটিউট পরিচালনা করছে। পাশাপাশি সমাজের দুস্থ ও দরিদ্র শ্রেণির চাহিদা পূরণের লক্ষ্যে সরকার পুরনো কাপড় আমদানিসহ বিশেষ ব্যবস্থা গ্রহণ করেছে। এদেশে গ্রামীণ ভূমিহীন ও দরিদ্রদের বাসস্থানের সংকট মোকাবিলায় সরকার খাসজমির ওপর \"গুচ্ছগ্রাম\" প্রকল্প চালু করেছে। এছাড়া সরকার ভূমিহীন, গৃহহীন ও ছিন্নমূল পরিবার পুনর্বাসনের লক্ষ্যে ১৯৯৭ সালে আশ্রয়ণ প্রকল্প গ্রহণ করে। তাছাড়া সরকার দরিদ্র জনগোষ্ঠীর জন্য বিভিন্ন সামাজিক নিরাপত্তামূলক কর্মসূচি, যেমন- VGF, VGD, TR ও কাজের বিনিময়ে খাদ্য প্রভৃতি কর্মসূচি বাস্তবায়ন করছে। এছাড়াও হতদরিদ্র স্কুলগামী শিক্ষার্থীদের জন্য School Feeding কর্মসূচি, দরিদ্রদের জন্য খোলাবাজারে চাল, ডাল, আটা, তেল, পিঁয়াজ বিক্রি কর্মসূচি চালু করেছে। উপরের আলোচনা থেকে বোঝা যায়, মৌলিক মানবিক চাহিদা পূরণে বাংলাদেশ সরকারের গৃহীত বিভিন্ন পদক্ষেপ গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "রেনু ৮ম শ্রেণির মেধাবী ছাত্রী। সপ্তম শ্রেণির বার্ষিক পরীক্ষার ফলাফলে প্রথম স্থান অধিকার করে। নিয়মিত স্কুলে যেতো। হঠাৎ একদিন বাড়িতে জানালো আমি আর স্কুলে যাবো না। তার অভিভাবক অনেক বুঝিয়েও তাকে স্কুলে পাঠাতে পারে না। বাধ্য হয়ে তার অভিভাবক একজন সমাজকর্মীর আশ্রয় গ্রহণ করে। সমাজকর্মী রেনুর সমস্যার সমাধানে উদ্যোগ গ্রহণ করেন।",
      "tag": "QCSC 23",
      "sub_questions": [
        {
          "label": "ক",
          "question": "বাংলাদেশে চিকিৎসা সমাজকর্মের প্রয়োগ শুরু হয় কবে?",
          "explanation": "১৯৫৮ সালে বাংলাদেশে চিকিৎসা সমাজকর্মের যাত্রা শুরু হয়।"
        },
        {
          "label": "খ",
          "question": "শিল্প সমাজকর্ম বলতে কী বোঝায়?",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের মূল লক্ষ্য।"
        },
        {
          "label": "গ",
          "question": "রেনুর সমস্যার সমাধানে সমাজকর্মী সমাজকর্মের কোন শাখার সাহায্য নিতে পারে? ব্যাখ্যা করো।",
          "explanation": "উদ্দীপকের রেনু সমস্যা সমাধানে সমাজকর্মী বিদ্যালয় সমাজকর্মের সাহায্য নিতে পারে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে 'প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে- মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র-শিক্ষক-অভিভাবকের সমন্বয়ে কাজ করে। উদ্দীপকের ৮ম শ্রেণির ফার্স্ট গার্ল রেনু নিয়মিত স্কুলে যেতো। হঠাৎ একদিন বাড়িতে জানালো আমি আর স্কুলে যাবো না। তার অভিভাবক অনেক বুঝিয়েও তাকে স্কুলে পাঠাতে পারে না। বাধ্য হয়ে তার অভিভাবক একজন সমাজকর্মীর আশ্রয় গ্রহণ করে। সমাজকর্মী রেনুর সমস্যার সমাধানে উদ্যোগ গ্রহণ করেন। এখানে বিদ্যালয় সমাজকর্মের প্রতি ইঙ্গিত করা হয়েছে। শিক্ষার্থীদের এ ধরনের সমস্যা সমাধানে সমাজকর্মীরা মূলত বিদ্যালয় সমাজকর্মে সহায়তা নিয়ে থাকে।"
        },
        {
          "label": "ঘ",
          "question": "শিক্ষার্থীদের উন্নয়নে সমাজকর্মের টুক্ত শাখার গুরুত্ব আলোচনা করো।",
          "explanation": "শিক্ষার্থীদের উন্নয়নে বিদ্যালয় সমাজকর্ম গুরুত্বপূর্ণ ভূমিকা রাখে। শিক্ষার্থীদের কল্যাণে নিয়োজিত সমাজকর্মের একটি বিশেষ শাখা হলো বিদ্যালয় সমাজকর্ম। বিদ্যালয়ের শিক্ষার্থীদের শারীরিক, মানসিক, নৈতিক ও চারিত্রিক দিকের বিকাশে সমাজকর্মের এ শাখা সহায়ক ভূমিকা পালন করে। বিভিন্ন সমস্যায় বিদ্যালয়ে শিক্ষার্থীদের উপস্থিতি কমতে পারে। এক্ষেত্রে বিদ্যালয় সমাজকর্ম শিক্ষার্থীদের স্কুলে নিয়মিত না আসার কারণ অনুসন্ধান করতে পারে। এছাড়া অনেক ছেলেমেয়ে বিদ্যালয়ের পরিবেশের সাথে খাপ খাওয়াতে পারে না। ফলে দেখা যায়, সে লেখাপড়ায় অমনোযোগী হয়ে ওঠে, এমনকি স্কুল পালিয়ে বিভিন্ন ধরনের অপরাধমূলক কাজেও জড়িয়ে পড়ে। এক্ষেত্রে সমাজকর্মীরা এইসব সমস্যাগ্রস্ত ছেলেমেয়েদের অভিভাবক ও স্কুল কর্তৃপক্ষের সাথে সাক্ষাৎ করতে পারেন। সেইসাথে তাদেরকে স্কুল পরিবেশের সাথে খাপ খাইয়ে নিতে তিনি গুরুত্বপূর্ণ ভূমিকা পালন করেন। বিদ্যালয়ের শিক্ষক, রুটিন বাঁধা কাজ, নিয়মকানুন ইত্যাদি অনেক শিক্ষার্থীর কাছে একেরারেই বেখাপ্পা ও অসহনীয় মনে হয়। বিদ্যালয় সমাজকর্মী তাদের এসব সমস্যা কাটিয়ে তুলতে সহায়তা করেন। বিশেষ করে বিদ্যালয় সমাজকর্মীকে শিক্ষার সামগ্রিক পরিবেশ, স্কুল ও জনসমষ্টির মাঝে যোগাযোগ সৃষ্টি এবং সমন্বয়ের ভূমিকাও পালন করতে হয়। এছাড়া শিক্ষার্থীরা বিভিন্ন সময় মনো-সামাজিক সমস্যায় আক্রান্ত হতে পারে। এসব সমস্যার পেছনে দায়ী শিক্ষার্থীর পারিবারিক পরিবেশ, স্নেহবঞ্চনা, আর্থিক দৈন্য, সহিংসতা, পারিবারিক বিচ্ছিন্নতা, শিক্ষকের অপ্রত্যাশিত আচরণ প্রভৃতি কারণ। এসব সমস্যা সমাধান করে বিদ্যালয়ের পরিবেশ যথাসম্ভব শিক্ষার্থীবান্ধব করে তোলার ক্ষেত্রে বিদ্যালয় সমাজকর্ম গুরুত্বপূর্ণ ভূমিকা পালন করে। পরিশেষে বলা যায়, শিশু কিশোরদের আগামীদিনের সুনাগরিক ও জাতির উপযুক্ত কর্ণধার হিসেবে গড়ে তুলতে বিদ্যালয় সমাজকর্মের গুরুত্ব ও প্রয়োজনীয়তা দিন দিন বৃদ্ধি পাচ্ছে।"
        }
      ]
    }
  ]
}