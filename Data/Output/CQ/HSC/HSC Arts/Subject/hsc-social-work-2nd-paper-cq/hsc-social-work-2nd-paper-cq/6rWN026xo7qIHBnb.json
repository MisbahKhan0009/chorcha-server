{
  "title": "ঢাকা সিটি কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "নাজমুল সিডরে মারা যাওয়ায় তার পরিবার অতিকষ্টে জীবনযাপন করছে। পরিবারের সদস্য সংখ্যা বেশি হওয়ায় নাজমুলের ছেলেমেয়েদের লেখাপড়া চলে না। এমন কি স্বাস্থ্যহীনতা ও পুষ্টিহীনতারও শিকার হচ্ছে। উপরন্ত দ্রব্যমূল্যে ঊর্ধ্বগতিতে সংসারের ব্যয়ভার মেটানো সম্ভব হচ্ছে না।",
      "tag": "DCC 24",
      "sub_questions": [
        {
          "label": "ক",
          "question": "'Common Human Needs' গ্রন্থের লেখক কে?",
          "explanation": "'Common Human Needs' গ্রন্থের লেখক হলেন শার্লট টোল (Charlotte Towle) ।"
        },
        {
          "label": "খ",
          "question": "মৌল মানবিক চাহিদা হিসাবে খাদ্যের গুরুত্ব লেখো?",
          "explanation": "খাদ্যের অভাব মানসিক স্বাস্থ্যের ওপর নেতিবাচক প্রভাব ফেলে। ক্ষুধার্ত থাকলে মানুষের মেজাজ খিটখিটে হয় এবং মনোযোগ কমে যায়। অন্যদিকে, সামাজিকভাবেও খাদ্য গুরুত্বপূর্ণ ভূমিকা পালন করে। বিভিন্ন উৎসব ও অনুষ্ঠানে খাবারের আয়োজন সামাজিক বন্ধনকে সুদৃঢ় করে। সংক্ষেপে, খাদ্য শুধু ক্ষুধা নিবারণ করে না, এটি মানুষের শারীরিক, মানসিক, সামাজিক এবং অর্থনৈতিক জীবনের ভিত্তি স্থাপন করে। অন্য সকল মানবিক চাহিদা যেমন—বস্ত্র, বাসস্থান বা শিক্ষা—এগুলো খাদ্যের চাহিদার পরেই আসে।"
        },
        {
          "label": "গ",
          "question": "উদ্দীপকে উল্লিখিত নাজমুলের পরিবারে মৌল মানবিক চাহিদা পরিপূরণে অন্তরায়সমূহ আলোচনা করো।",
          "explanation": "উদ্দীপকে নাজমুলের পরিবারে মৌল মানবিক চাহিদা পরিপূরণে প্রধান অন্তরায়গুলো হলো দারিদ্র্য, পরিবারের প্রধান উপার্জনক্ষম ব্যক্তির মৃত্যু, অধিক জনসংখ্যা, এবং দ্রব্যমূল্যের ঊর্ধ্বগতি । অন্তরায়সমূহের আলোচনা নাজমুলের পরিবারের করুণ পরিস্থিতি মৌল মানবিক চাহিদা পূরণের পথে বিদ্যমান বিভিন্ন প্রতিবন্ধকতাকে তুলে ধরেছে। সেগুলো নিচে আলোচনা করা হলো: ১. পরিবারের উপার্জনক্ষম ব্যক্তির মৃত্যু ও দারিদ্র্য সিডরে নাজমুলের মৃত্যু তার পরিবারকে আয়ের উৎস থেকে বিচ্ছিন্ন করেছে, যা তাদের চরম দারিদ্র্যের দিকে ঠেলে দিয়েছে। দারিদ্র্য হলো মৌল মানবিক চাহিদা পূরণের প্রধান অন্তরায়। আয়ের অভাবে এই পরিবারটি খাদ্য, বস্ত্র, বাসস্থান, শিক্ষা ও চিকিৎসার মতো মৌলিক চাহিদাগুলো পূরণ করতে পারছে না। ২. পরিবারের বড় আকার পরিবারের সদস্য সংখ্যা বেশি হওয়ায় তাদের চাহিদাগুলো পূরণ করা আরও কঠিন হয়ে পড়েছে। সীমিত বা অনুপস্থিত আয়ের বিপরীতে পরিবারের বড় আকার প্রতিটি সদস্যের জন্য প্রয়োজনীয় খাদ্য, পুষ্টি এবং শিক্ষার মতো সুযোগ সংকুচিত করে ফেলেছে। ফলে, নাজমুলের ছেলেমেয়েদের লেখাপড়া বন্ধ হয়ে গেছে। ৩. স্বাস্থ্যহীনতা ও পুষ্টিহীনতা দারিদ্র্যের কারণে নাজমুলের পরিবার পর্যাপ্ত ও পুষ্টিকর খাবার জোগাড় করতে পারছে না। এর সরাসরি ফল হিসেবে পরিবারের সদস্যরা, বিশেষ করে শিশুরা, স্বাস্থ্যহীনতা ও পুষ্টিহীনতার শিকার হচ্ছে। এটি তাদের শারীরিক ও মানসিক বিকাশকে মারাত্মকভাবে বাধাগ্রস্ত করছে এবং কর্মক্ষমতা হ্রাস করছে। ৪. দ্রব্যমূল্যের ঊর্ধ্বগতি ক্রমবর্ধমান দ্রব্যমূল্য বা মুদ্রাস্ফীতি নাজমুলের পরিবারের মতো নিম্ন আয়ের মানুষের জন্য একটি বড় অভিশাপ। জিনিসপত্রের দাম বেড়ে যাওয়ায় তাদের সীমিত আয় দিয়ে সংসার চালানো প্রায় অসম্ভব হয়ে পড়েছে। এটি তাদের ক্রয়ক্ষমতা কমিয়ে দিয়ে জীবনযাত্রাকে আরও দুর্বিষহ করে তুলেছে।"
        },
        {
          "label": "ঘ",
          "question": "নাজমুলের পরিবারে মৌল মানবিক চাহিদা পূরণে ব্যর্থতা থেকে কী কী সমস্যা সৃষ্টি হতে পারে? ব্যাখ্যা করো।",
          "explanation": "নাজমুলের পরিবারে মৌল মানবিক চাহিদা পূরণে ব্যর্থতা থেকে নিরক্ষরতা, অসুস্থতা, সামাজিক অবক্ষয় এবং দারিদ্র্যের দুষ্টচক্র সহ বহুবিধ মারাত্মক সমস্যা সৃষ্টি হতে পারে। সম্ভাব্য সমস্যাগুলোর ব্যাখ্যা মৌল মানবিক চাহিদাগুলো একটির সাথে অন্যটি ঘনিষ্ঠভাবে জড়িত। তাই একটি চাহিদা পূরণে ব্যর্থতা জীবনের প্রতিটি ক্ষেত্রে নেতিবাচক প্রভাব ফেলে, যা নাজমুলের পরিবারের জন্য ভয়াবহ পরিণতি ডেকে আনতে পারে। ১. নিরক্ষরতা ও অদক্ষতা শিক্ষার অভাবে নাজমুলের ছেলেমেয়েরা নিরক্ষর ও অদক্ষ হিসেবে বড় হবে। এর ফলে তারা ভবিষ্যতে ভালো কোনো কর্মসংস্থানের সুযোগ থেকে বঞ্চিত হবে এবং নিজেদের ভাগ্য পরিবর্তনের সক্ষমতা হারাবে। এটি তাদের স্থায়ীভাবে দারিদ্র্যের মধ্যে আটকে ফেলবে। ২. দীর্ঘস্থায়ী অসুস্থতা ও কর্মহীনতা পুষ্টিহীনতা ও চিকিৎসার অভাবে পরিবারের সদস্যরা, বিশেষ করে শিশুরা, স্থায়ীভাবে স্বাস্থ্যহীন ও দুর্বল হয়ে পড়বে। অসুস্থ শরীর নিয়ে কাজ করার ক্ষমতা কমে যাওয়ায় পরিবারের প্রাপ্তবয়স্ক সদস্যরাও কর্মহীন হয়ে পড়তে পারে, যা তাদের আয় করার পথ সম্পূর্ণ বন্ধ করে দেবে। ৩. সামাজিক অপরাধ ও অবক্ষয় চরম দারিদ্র্য ও ক্ষুধা মানুষকে অনেক সময় বিপথে ঠেলে দেয়। বেঁচে থাকার তাগিদে পরিবারের কোনো সদস্য চুরি, ডাকাতি বা অন্য কোনো অসামাজিক কার্যকলাপে জড়িয়ে পড়তে পারে। এটি পারিবারিক ও সামাজিক অবক্ষয় সৃষ্টি করবে। ৪. দারিদ্র্যের দুষ্টচক্র (Vicious Cycle of Poverty) সবচেয়ে ভয়াবহ পরিণতি হলো দারিদ্র্যের দুষ্টচক্রে আবদ্ধ হয়ে পড়া। এর মানে হলো, দারিদ্র্যের কারণে তারা শিক্ষা ও স্বাস্থ্য থেকে বঞ্চিত হবে; আবার শিক্ষা ও স্বাস্থ্যের অভাবে তারা দারিদ্র্য থেকে বের হতে পারবে না। এই চক্র প্রজন্ম থেকে প্রজন্মান্তরে চলতে থাকবে, যা থেকে মুক্তি পাওয়া প্রায় অসম্ভব হয়ে পড়বে। সংক্ষেপে, মৌল মানবিক চাহিদা পূরণের ব্যর্থতা নাজমুলের পরিবারকে শুধু বর্তমানকেই নয়, তাদের ভবিষ্যৎ প্রজন্মকেও এক অন্ধকার ও অনিশ্চিত জীবনের দিকে ঠেলে দেবে।"
        }
      ]
    },
    {
      "number": "2",
      "uddipok": "",
      "tag": "DCC 24,ISCM 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "মানব সভ্যতার ধারক ও বাহক হলো বস্ত্র।"
        },
        {
          "label": "খ",
          "question": "",
          "explanation": "পৃথিবীতে বেঁচে থাকা এবং শারীরিক বৃদ্ধি ও মানসিক বিকাশ ঘটাতে খাদ্যের প্রয়োজন আছে। তাই মানবজীবনের সবচেয়ে প্রথম ও প্রয়োজনীয় মৌলিক চাহিদা হলো খাদ্য। খাদ্য বলতে ঐসব বস্তু বা দ্রব্যকে বোঝায় যা শরীরে হজম হয় এবং শরীরের বৃদ্ধি ও কর্মশক্তি যোগানে সাহায্য করে। খাবার না খেলে মানুষের স্বাভাবিক জ্ঞান ও বুদ্ধি লোপ পায়। খাদ্য ছাড়া মানুষ বাঁচতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে শিক্ষার অপূরণজনিত সমস্যাকে ইঙ্গিত করা হয়েছে। মানুষের জীবনধারণ, শারীরিক প্রবৃদ্ধি, মানসিক বিকাশ এবং সভ্য সামাজিক জীবনযাপন ও তার উৎকর্ষ সাধনের জন্য যে চাহিদাগুলো পূরণ আবশ্যক, সেগুলোর সমষ্টিকে মৌলিক মানবিক চাহিদা বলা হয়। মৌল মানবিক চাহিদাগুলোর মধ্যে অন্যতম হলো শিক্ষা। শিক্ষা বলতে জ্ঞান ও জ্ঞান অর্জনের প্রক্রিয়া দুটিকেই বোঝায়। শিক্ষাই পারে সুপ্ত প্রতিভার বিকাশ ঘটিয়ে একজন মানুষকে ব্যক্তিত্ব গঠন, মানবিক মূল্যবোধ অর্জন, সামাজিক দায়িত্ব ও কর্তব্য সম্পর্কে সচেতন করতে। উদ্দীপকের ছকচিত্রে নিরক্ষরতা, অজ্ঞতা, কুসংস্কার শব্দগুলো দ্বারা মৌলিক মানবিক চাহিদা শিক্ষার অপূরণজনিত সমস্যাকে ইঙ্গিত করা হয়েছে। শিক্ষার অভাবে 'অজ্ঞতা, নিরক্ষরতা, বেকারত্ব, দারিদ্র্যসহ আরও বিভিন্ন রকম সমস্যার সৃষ্টি হয়। আর শিক্ষার মাধ্যমে মানুষের মনুষ্যত্বের বিকাশ ঘটে। শিক্ষা ছাড়া একজন মানুষ তার জীবন ও জগৎ সম্পর্কে সুস্পষ্ট ধারণা অর্জন করতে পারে না। তাই শিক্ষাকে জাতির মেরুদণ্ড বলা হয়। এমনকি নিজ দায়িত্ব ও কর্তব্য সম্পর্কে ধারণা লাভ করার জন্য মানুষকে শিক্ষা অর্জন করতে হয়। শিক্ষাই পারে মানুষের সুপ্ত প্রতিভার বিকাশ ঘটিয়ে তাকে প্রকৃত মানুষরূপে গড়ে তুলতে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শিক্ষার চাহিদা পূরণের ক্ষেত্রে বাংলাদেশ সরকার বিভিন্ন গুরুত্বপূর্ণ পদক্ষেপ গ্রহণ করেছে। সরকারিভাবে গৃহীত বিভিন্ন উদ্যোগ শিক্ষা বিস্তারকে বেগবান করছে। ২০১০ সালে যুগোপযোগী একটি শিক্ষানীতি প্রণয়ন ও তার বাস্তবায়ন এদেশের শিক্ষাক্ষেত্রে অভাবনীয় অগ্রগতি এনেছে। এ নীতির আলোকেই ২০১৩ শিক্ষাবর্ষ থেকে প্রথম-দ্বাদশ শ্রেণি পর্যন্ত সকল পাঠ্যপুস্তকে এক আমূল পরিবর্তন আনা হয়েছে; যোগ করা হয়েছে নতুন নতুন বিষয়বস্তু। মুখস্থনির্ভর গতানুগতিক শিক্ষাব্যবস্থার পরিবর্তে সৃজনশীল ব্যবস্থা চালু করা হয়েছে। এছাড়া ২৬ হাজার ৪০৪টি রেজিস্টার্ড সরকারি প্রাথমিক বিদ্যালয়কে পর্যায়ক্রমে সরকারিকরণ করা হয়েছে। এরপরও দেশে প্রয়োজনের তুলনায় শিক্ষা প্রতিষ্ঠানের সংকট রয়েছে। ২০২০ সালের তথ্য অনুযায়ী দেশে ব্র্যাক সেন্টার, শিশুকল্যাণ ও মাদ্রাসাসহ মোট ২৫ ধরনের প্রাথমিক বিদ্যালয় রয়েছে। এছাড়া প্রাথমিক শিক্ষা কার্যক্রমে নারীদের অংশগ্রহণ বৃদ্ধি করার জন্য ৬০% মহিলা শিক্ষক নিয়োগের সরকারি সিদ্ধান্ত গ্রহণ করা হয়েছে। ১৯৯১ সালে মহিলা শিক্ষকের হার ছিল ২১.০৯ শতাংশ; বর্তমানে তা ৪.২০% এ উন্নীত হয়েছে। এমনকি প্রাথমিক স্তরে ছাত্র-ছাত্রী ভর্তির সংখ্যাও দিন দিন বৃদ্ধি পাচ্ছে। ১৯৯১ সালে বিদ্যালয়গুলোতে ছাত্র-ছাত্রী ভর্তির অনুপাত ছিল ৫৫:৪৫; বর্তমানে সেই অনুপাত হয়েছে ৪৯:৫১। প্রাথমিক বিদ্যালয় পর্যায়ে বিভিন্ন সুযোগ-সুবিধা প্রদানের ফলে এ সংখ্যা ক্রমাগত বাড়ছে। কোভিড-১৯ মহামারির মধ্যেও শিক্ষার্থীদের পড়াশোনা অব্যাহত রাখার লক্ষ্যে সংসদ বাংলাদেশ টেলিভিশনের মাধ্যমে প্রাথমিক পর্যায়ের পাঠ সম্প্রচার কার্যক্রম 'ঘরে বসে শিখি' বাস্তবায়ন করা হয়। এতে প্রায় ১.৪০ কোটি প্রাথমিক পর্যায়ের শিক্ষার্থীকে শিক্ষার সাথে যুক্ত রাখা সম্ভব হয়েছে। ২০১০ সাল থেকে প্রাথমিক স্তরের সকল শ্রেণিতে শতভাগ নতুন বই প্রদান করা হচ্ছে। উপরের আলোচনা থেকে বোঝা যায়, সরকার শিক্ষা মৌলিক মানবিক চাহিদাটি পূরণের জন্য নানামুখী পদক্ষেপ গ্রহণ করেছে। তবে সরকার কর্তৃক গৃহীত এসব পদক্ষেপের পরও অসংখ্য ছেলেমেয়ে লেখাপড়ার সুযোগ থেকে বঞ্চিত হচ্ছে। অতিরিক্ত জনসংখ্যা এবং দারিদ্র্য এক্ষেত্রে সবচেয়ে বড় বাধা।"
        }
      ]
    },
    {
      "number": "3",
      "uddipok": "জনাব 'ক' সম্প্রতি চাকরি হতে অবসর গ্রহণ করেছেন। জীবনের প্রান্তিক পর্যায়ে এসে অন্যের উপর নির্ভরশীলতা তিনি অপছন্দ করেন। আত্মবিশ্বাস ও আত্মসম্মান নিয়ে বাঁচতে চান। এমন চিন্তাভাবনা থেকেই একজন সমাজকর্মীর সহযোগিতা কামনা করেন।",
      "tag": "DCC 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "বাংলাদেশে ১৯৫৮ সালে চিকিৎসা সমাজকর্ম চালু হয়।"
        },
        {
          "label": "খ",
          "question": "বিদ্যালয় সমাজকর্মীর একটি ভুমিকা লিখ।",
          "explanation": "বিদ্যালয় সমাজকর্মীর একটি ভূমিকা হল শিক্ষার্থীদের কল্যাণে নিয়োজিত একটি বিশেষ শাখা। একজন পেশাদার হিসেবে বিদ্যালয়ে সমাজকর্মীর প্রধান ভূমিকা হল গৃহ-স্কুল-কমিউনিটির মধ্যে অপরিহার্য সংযোগকারী হিসেবে সেবা প্রদান করা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব 'ক' এর কল্যানে সমাজকর্মের প্রবীণকল্যাণ সমাজকর্ম শাখার জ্ঞান প্রয়োগে সুযোগ রয়েছে। নিচে তা ব্যাখ্যা করা হলো :   বাংলাদেশের জাতীয় প্রবীণ নীতি অনুযায়ী ৬০ বছর বা তদূর্ধ্ব ব্যক্তিরা হল প্রবীণ। আর সমাজকর্মে যে শাখা প্রবীণদের কল্যাণে কাজ করে সেটিই হলোমপ্রবীণকল্যাণ সমাজকর্ম। কারণ তারা এই বয়সে বিভিন্ন ধরনের শারীরিক, মানসিক ও আর্থ-সামাজিক সমস্যায় ভোগেন। শারীরিক নানা ধরনের বাধা বিপত্তি ছাড়াও দারিদ্য, অনাহার, অনাদর, অবহেলা, মানসিক নির্যাতন, প্রতারণা ইত্যাদি এ বয়সে অনেক প্রবীণকেই বিপর্যস্ত করে। সমাজে প্রবীণদের এই ধরনের সমস্যা সমাধানের লক্ষ্যে প্রবীণকল্যাণ সমাজকর্মের উৎপত্তি হয়েছে। প্রবীণদের জন্য সমাজকর্মের পেশাদার প্রতিনিধিরা অত্যন্ত গুরুত্বপূর্ণ ভূমিকা পালন করেন।   উদ্দীপকে জনাব 'ক' সম্প্রতি চাকরি হতে অবসর গ্রহণ করেছেন। জীবনের প্রান্তিক পর্যায়ে এসে অন্যের উপর নির্ভরশীলতা তিনি অপছন্দ করেন। এবং তিনি আত্মবিশ্বাস ও আত্মসম্মান নিয়ে বাঁচতে চান । এজন্য তিনি একজন সমাজকর্মী সহযোগিতা কামনা করেন। এইখানে প্রবীণ কল্যাণ সমাজকর্মের প্রতি ইঙ্গিত করা হয়েছে। সমাজকর্মের জ্ঞান, দক্ষতা এবং কৌশল প্রয়োগের মাধ্যমে প্রবীণদের কল্যাণে সমস্যা সমাধান করেন। আর সমাজে প্রবীণদের নানামুখী সমস্যা সমাধানের লক্ষ্যে প্রবীণকল্যাণ সমাজকর্ম কাজ করে থাকেন। সুতরাং বলা যায় যে, উদ্দীপকে উল্লেখিত জনাব 'ক' এর কল্যানে সমাজকর্মের প্রবীণকল্যাণ সমাজকর্ম শাখার জ্ঞান প্রয়োগে সুযোগ রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত শাখাটিতে একজন সমাজকর্মী অগ্রণী ভূমিকা পালন করতে পারে। তা নিচে বিশ্লেষণ করা হল:   একজন প্রবীণ ব্যক্তি যে ধরনের সমস্যার সম্মুখীন হন সেই ব্যাপারে অনেক সময় পরিবার, সমাজ ও রাষ্ট্রের পরিষ্কার ধারণা থাকে না। এই কারণে প্রবীনদের প্রতি আমাদের করণীয় কি হতে পারে সেই সম্পর্ক সবার সঠিক ধারণা থাকে না। সাধারণ মানুষকে এই ব্যাপারে সচেতন করে তোলা জরুরী। আর সমাজকর্মীরা এ পারে এই ব্যাপারে সহায়ক ও গুরুত্বপূর্ণ ভূমিকা পালন করতে। বাংলাদেশে একসময় যৌথ পরিবার প্রথা প্রচলিত ছিল। সে সময় বয়স্ক ব্যক্তিরা পরিবার থেকে প্রয়োজনীয় আর্থিক, মানসিক ও সামাজিক নিরাপত্তা পেতেন। এটি ছিল একটি সামাজিক ঐতিহ্য হিসেব ও বিবেচিত হতো। এখন আধুনিক সমাজে এই ঐতিহ্য থেকে ধীরে ধীরে অনেকটা সরে এসেছে। এই কারণে প্রবীণদের জন্য একজন সমাজকর্মী গুরুত্বপূর্ণ ভূমিকা পালন করতে পারেন। একজন সমাজকর্মী বয়স্ক মানুষের সমস্যা সমাধানের সামাজিক কার্যক্রম পদ্ধতি প্রয়োগের মাধ্যমে সরকারের উপর চাপ সৃষ্টি করতে পারেন। এবং প্রবীনদের কল্যাণে কাজ করা বিভিন্ন বেসরকারি প্রতিষ্ঠানে সাথেও সংশ্লিষ্ট হতে পারেন। এক্ষেত্রে প্রবীণদের নানা ধরনের শারীরিক ও মানসিক সমস্যা সমাধানের সরাসরি কাজ করার সুযোগ থাকে। অনেক সময় প্রবীণরা তাদের বয়সজনিত মূল্যবোধ বা পুরনো বদ্ধমূল ধারণার কারণে বিভিন্ন ধরনের মানসিক সমস্যার সম্মুখীন হন । এর জন্য তাদেরকেও সচেতন করে তুলতে হবে। তারা যাতে পরিবারের অন্য সদস্যদের আদর্শ ও চিন্তাধারার সাথে খাপ খাইয়ে নিতে পারেন। এই সমস্ত ক্ষেত্রে একজন প্রবীণ কল্যাণ সমাজকর্মী নিজস্ব জ্ঞান, দক্ষতা ও কৌশল প্রয়োগ ঘটাতে পারেন।সুতরাং বলা যায় যে, উদ্দীপকে উল্লেখিত সমাজে প্রবীণদের সমস্যা সমাধানে প্রবীণকল্যাণ সমাজকর্মের কার্যক্রম ফলপ্রসূ করতে একজন সমাজকর্মের ভূমিকা অপরিহার্য।"
        }
      ]
    },
    {
      "number": "4",
      "uddipok": "দিবা অষ্টম শ্রেণির ছাত্রী। সে JSC পরীক্ষার জন্য ফরম ফিলাপ করেছে। কিন্তু পরীক্ষার সময় স্বামী ও অভিভাবকগণ পরীক্ষা দিতে বারণ করায় পরীক্ষা দিতে পারে নাই। যার ফলশ্রুতিতে দিবার লেখাপড়া বন্ধ হয়ে যায়। এটি একটি সামাজিক অপ্রত্যাশিত অবস্থা।",
      "tag": "DCC 24,DB, DIN.B, SB, JB 18",
      "sub_questions": [
        {
          "label": "ক",
          "question": "গ্রিক Problema শব্দের অর্থ কী?",
          "explanation": "গ্রিক 'Probicma' শব্দের অর্থ সমস্যা বা অবাঞ্ছিত পরিস্থিতি।"
        },
        {
          "label": "খ",
          "question": "যৌতুক একটি সামাজিক ব্যাধি- ব্যাখ্যা করো।",
          "explanation": "যৌতুক প্রথাকে একটি সামাজিক ব্যাধি হিসেবে চিহ্নিত করা হয়। বাংলাদেশের মতো উন্নয়নশীল দেশে যৌতুক প্রথা বিভিন্ন ধরনের সামাজিক সমস্যার সৃষ্টি করছে। ২০১৬ সালে এদেশে যৌতুকের জন্য নির্যাতনের শিকার হয়েছেন ২৩৯ জন নারী, মামলা হয়েছে ৯৫টি। এছাড়া একই কারণে ১২৬ জন নারীর ওপর শারীরিক নির্যাতন চালিয়ে তাদের হত্যা করা হয়। যৌতুক প্রথার কারণে বিভিন্ন সামাজিক সমস্যাও সৃষ্টি হয়। এর মধ্যে আছে- দারিদ্র্য, নারী উন্নয়নে প্রতিবন্ধকতা, বাল্যবিবাহ ও বহুবিবাহ, দাম্পত্য কলহ, পরিবারের মর্যাদাহানী, হত্যা ও আত্মহত্যা ইত্যাদি। মূলত এ কারণেই যৌতুককে সামাজিক ব্যাধি বলা হয়।"
        },
        {
          "label": "গ",
          "question": "উদ্দীপকে উল্লেখিত ঘটনাটি তোমার পাঠ্যবইয়ের কোন সমস্যার সাথে সাদৃশ্যপূর্ণ? আলোচনা করো।",
          "explanation": "উদ্দীপকে উল্লেখিত ঘটনাটি বাল্যবিবাহের সাথে সাদৃশ্যপূর্ণ। বাল্যবিবাহ বলতে অপ্রাপ্তবয়স্কদের বিবাহকে বোঝানো হয়। এক্ষেত্রে বয়সকে বিয়ের মাপকাঠি হিসেবে বিবেচনা করা যায়। বাংলাদেশের শিশু আইন-২০১৩ অনুযায়ী ১৮ বছরের নিচে সবাই শিশু হিসেবে বিবেচিত হবে। তাই আইনত ১৮ বছরের নিচের কোনো মেয়ে বা ছেলের বিবাহ সম্পন্ন হলে তাকে বাল্যবিবাহ বলা হয়। উদ্দীপকের দিবা অষ্টম শ্রেণির ছাত্রী। জেএসসির ফরম ফিলাপ করলেও সে পরীক্ষা দিতে পারেনি। এর কারণ ছিলো স্বামী ও অভিভাবকদের নিষেধাজ্ঞা। বাংলাদেশের মতো উন্নয়নশীল দেশে এটি নিত্যনৈমিত্তিক ঘটনা। পুরুষশাসিত সমাজব্যবস্থায় নারীর মর্যাদাহীনতা এবং ক্ষমতায়নের অভাবের কারণে আবহমানকাল থেকে বাল্যবিবাহ প্রচলিত আছে। দারিদ্র্য, অজ্ঞতা, কুসংস্কার, শিক্ষার অভাব, সামাজিক মূল্যবোধের অবক্ষয় এ সমস্যাকে আরো উৎসাহিত করছে। ফলে প্রাপ্তবয়স্ক হওয়ার আগেই বাবা- মা মেয়ের বিয়ে দেন। এর ফলে তার পড়াশোনা বাধ্যগ্রস্ত হওয়ার পাশাপাশি অন্যান্য সমস্যার সূত্রপাত হয়। তাই বলা যায়, উদ্দীপকে দিবার ঘটনা বাল্যবিবাহের মতো সামাজিক সমস্যাকে ইঙ্গিত করছে।"
        },
        {
          "label": "ঘ",
          "question": "উক্ত ঘটনাটি নিরসনের জন্য যে আইন প্রণয়ন করা হয়েছে তা যথার্থ কিনা বিশ্লেষণ করো।",
          "explanation": "বাল্যবিবাহের মতো সামাজিক সমস্যা নিরসনের জন্য ২০১৭ সালে বাল্যবিবাহ নিরোধ আইন প্রণয়ন করা হয়েছে, সময় এবং পরিস্থিতির বিচারে একে যথার্থ বলা যায়। স্বল্পোন্নত ও উন্নয়নশীল দেশে বাল্যবিবাহের প্রকোপ বেশি লক্ষ করা যায়। বাংলাদেশে বাল্যবিবাহের মাত্রা হ্রাস পেলেও তা থেমে নেই। ইউনিসেফের প্রতিবেদন অনুসারে, বর্তমানে দেশে বাল্যবিবাহের হার ৫৯ শতাংশ অর্থাৎ দেশে বাল্যবিবাহ হচ্ছে ৩৯ লাখ ৩০ হাজার শিশুর। ক্রমবর্ধমান এই হার হ্রাস করার জন্য প্রয়োজন আইনের কঠোর প্রয়োগ ও বাস্তবায়ন। এ লক্ষ্যে ২০১৭ সালের ১১ মার্চ বাল্যবিবাহ নিরোধ আইন-২০১৭ প্রণীত হয়। এ আইনের ধারা- ৭, ৮ ও ৯ এ বাল্যবিবাহ করার শাস্তি, সংশ্লিষ্ট বাবা-মা ও অন্যান্যদের শাস্তি এবং বিয়ে সম্পাদন বা পরিচালনা করার শাস্তি নির্দিষ্ট করা হয়েছে। এক্ষেত্রে ধারা ৮ অনুযায়ী বাবা-মা বা অভিভাবক অথব্য অন্য কোনো ব্যক্তি আইনত বা আইন-বহির্ভূতভাবে কোনো অপ্রাপ্তবয়স্ক ছেলে বা মেয়েকে বিয়ে দিলে বা বিয়ে দেওয়ার অনুমতি দিলে তা অপরাধ হিসেবে বিবেচিত হবে। এর শাস্তি হিসেবে অভিযুক্ত ব্যক্তি অনধিক ২ বছর ও অন্যূন ছয় মাস কারাদন্ড বা পঞ্চাশ হাজার টাকা অর্থদণ্ড বা উভয় দণ্ডে দণ্ডনীয় হবেন। এছাড়া বাল্যবিবাহ পরিচালনা করার জন্যও সুনির্দিষ্ট শাস্তির বিধান রাখা হয়েছে। উদ্দীপকের দিবার স্বামী ও অভিভাবকদের কার্যক্রম এ আইনের আওতায় শাস্তিযোগ্য অপরাধ। সার্বিক আলোচনা থেকে তাই বলা যায়, বাল্যবিবাহের মতো সমস্যা সমাধানে ২০১৭ সালে প্রণীত আইনটি যুগোপযোগী ভূমিকা রাখতে পারে। এক্ষেত্রে আইনের কঠোর প্রয়োগ ঘটানো জরুরি।"
        }
      ]
    },
    {
      "number": "5",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "IPCC-এর পূর্ণরূপ কী?",
          "explanation": "IPCC-এর পূর্ণরূপ হলো Intergovernmental Panel on Climate Change."
        },
        {
          "label": "খ",
          "question": "সামাজিক সমস্যা বলতে কী বোঝ?",
          "explanation": "সামাজিক সমস্যা হলো সমাজে সৃষ্ট এমন কোনো অবাঞ্ছিত বা ক্ষতিকর পরিস্থিতি, যা সমাজের বহুসংখ্যক মানুষের ওপর নেতিবাচক প্রভাব ফেলে এবং যা সমাধানে সম্মিলিত প্রচেষ্টা প্রয়োজন বলে বিবেচিত হয়। এটি কোনো ব্যক্তির ব্যক্তিগত সমস্যা নয়, বরং সমাজের কাঠামোগত ত্রুটি বা প্রচলিত রীতিনীতির ফল।"
        },
        {
          "label": "গ",
          "question": "উদ্দীপকে \"?\" চিহ্নিত স্থানে কোন সামাজিক সমস্যাকে ইঙ্গিত করা হয়েছে? এর কারণসমূহ লেখো।",
          "explanation": "উদ্দীপকে \"?\" চিহ্নিত স্থানে জলবায়ু পরিবর্তন (Climate Change) নামক সামাজিক ও পরিবেশগত সমস্যাকে ইঙ্গিত করা হয়েছে। জলবায়ু পরিবর্তনের ফলেই নদী শুকিয়ে যাওয়া, সমুদ্রপৃষ্ঠের উচ্চতা বৃদ্ধি, কৃষি উৎপাদন হ্রাস এবং বন উজাড়ের মতো ভয়াবহ ঘটনাগুলো ঘটছে। জলবায়ু পরিবর্তনের কারণসমূহ জলবায়ু পরিবর্তনের কারণগুলোকে প্রধানত দুটি ভাগে ভাগ করা যায়: মনুষ্যসৃষ্ট কারণ (Man-made Causes) বর্তমান বিশ্বের জলবায়ু পরিবর্তনের জন্য মানুষের কর্মকাণ্ডই প্রধানত দায়ী। গ্রিনহাউস গ্যাস নির্গমন : কলকারখানা, যানবাহন এবং বিদ্যুৎ উৎপাদনে जीवाश्म জ্বালানি (কয়লা, তেল, গ্যাস) পোড়ানোর ফলে বায়ুমণ্ডলে কার্বন ডাই-অক্সাইড (CO2​), মিথেন (CH4​) ও নাইট্রাস অক্সাইডের পরিমাণ বাড়ছে। এই গ্যাসগুলো পৃথিবীর তাপকে আটকে রেখে তাপমাত্রা বাড়িয়ে দিচ্ছে, যা গ্রিনহাউস ইফেক্ট নামে পরিচিত। বন উজাড় : গাছপালা কার্বন ডাই-অক্সাইড শোষণ করে পরিবেশের ভারসাম্য রক্ষা করে। ব্যাপক হারে বন ও গাছপালা কেটে ফেলার কারণে বায়ুমণ্ডলে কার্বন ডাই-অক্সাইডের পরিমাণ বৃদ্ধি পাচ্ছে। শিল্পায়ন ও নগরায়ণ : অপরিকল্পিত শিল্পায়ন এবং নগরায়ণের ফলে মাটি, পানি ও বায়ু দূষিত হচ্ছে এবং পরিবেশের তাপমাত্রা বাড়ছে। কৃষিকাজ: আধুনিক কৃষিতে ব্যবহৃত রাসায়নিক সার ও কীটনাশক থেকে নাইট্রাস অক্সাইড নির্গত হয়। এছাড়া গবাদি পশুর খামার থেকে প্রচুর পরিমাণে মিথেন গ্যাস উৎপন্ন হয়। প্রাকৃতিক কারণ (Natural Causes) কিছু প্রাকৃতিক কারণেও জলবায়ুর পরিবর্তন ঘটে, তবে বর্তমান সংকটের জন্য এগুলো প্রধান দায়ী নয়। আগ্নেয়গিরির অগ্ন্যুৎপাত: অগ্ন্যুৎপাতের ফলে বায়ুমণ্ডলে ছাই ও গ্যাস ছড়িয়ে পড়ে, যা সাময়িকভাবে জলবায়ুকে প্রভাবিত করে। সৌরশক্তির পরিবর্তন: সূর্যের শক্তির পরিমাণে সামান্য তারতম্য ঘটলেও পৃথিবীর তাপমাত্রার উপর তার প্রভাব পড়ে।"
        },
        {
          "label": "ঘ",
          "question": "বাংলাদেশের মানুষের জীবন ও জীবিকায় উক্ত সমস্যার প্রভাবসমূহ উল্লেখ করো।",
          "explanation": "জলবায়ু পরিবর্তনের কারণে সৃষ্ট সমস্যাটি বাংলাদেশের মানুষের জীবন ও জীবিকার ওপর মারাত্মক ও সুদূরপ্রসারী প্রভাব ফেলছে। কৃষি ও খাদ্য নিরাপত্তায় প্রভাব বাংলাদেশের অর্থনীতি কৃষিনির্ভর। জলবায়ু পরিবর্তনের ফলে কৃষি খাত সবচেয়ে বেশি ক্ষতিগ্রস্ত হচ্ছে। ফসলহানি: অনিয়মিত বৃষ্টিপাত, খরা এবং বন্যার কারণে ফসলের ব্যাপক ক্ষতি হচ্ছে। উত্তরাঞ্চলে খরায় ফসলের মাঠ শুকিয়ে যাচ্ছে, আবার দক্ষিণাঞ্চলে লবণাক্ততা বেড়ে যাওয়ায় জমির উর্বরতা নষ্ট হচ্ছে। মৎস্য সম্পদ হ্রাস: নদীর পানি কমে যাওয়া ও লবণাক্ততা বৃদ্ধির কারণে মিঠা পানির মাছের প্রজনন ব্যাহত হচ্ছে। এতে জেলে সম্প্রদায়ের জীবিকা হুমকির মুখে পড়েছে। খাদ্য সংকট: কৃষি উৎপাদন কমে যাওয়ায় দেশে খাদ্য ঘাটতি ও অপুষ্টির ঝুঁকি বাড়ছে। স্বাস্থ্য ও জীবনযাত্রায় প্রভাব তাপমাত্রা বৃদ্ধি এবং প্রাকৃতিক দুর্যোগ মানুষের স্বাস্থ্য ও জীবনযাত্রার মান কমিয়ে দিচ্ছে। রোগব্যাধির বিস্তার: উষ্ণ ও আর্দ্র আবহাওয়ার কারণে ডেঙ্গু, ম্যালেরিয়া এবং ডায়রিয়ার মতো পানিবাহিত রোগের প্রকোপ বাড়ছে। বিশুদ্ধ পানির অভাব: খরায় ভূগর্ভস্থ পানির স্তর নিচে নেমে যাচ্ছে এবং উপকূলীয় অঞ্চলে লবণাক্ত পানি ঢুকে পড়ায় পানীয় জলের তীব্র সংকট দেখা দিয়েছে। তাপদাহ: প্রচণ্ড গরমে হিটস্ট্রোকের ঝুঁকি বাড়ছে, বিশেষ করে শিশু, বৃদ্ধ এবং খেটে খাওয়া মানুষের জীবন দুর্বিষহ হয়ে উঠছে। বাস্তুচ্যুতি ও সামাজিক প্রভাব জলবায়ু পরিবর্তনের সবচেয়ে ভয়াবহ দিকগুলোর একটি হলো বাস্তুচ্যুতি। নদী ভাঙন ও জলোচ্ছ্বাস: নদী ভাঙন এবং সমুদ্রপৃষ্ঠের উচ্চতা বৃদ্ধির কারণে উপকূলীয় ও নদী তীরবর্তী এলাকার মানুষ ঘরবাড়ি ও জমি হারিয়ে শহরে পাড়ি জমাচ্ছে। জলবায়ু উদ্বাস্তু: এই বাস্তুচ্যুত মানুষগুলো, যারা জলবায়ু উদ্বাস্তু হিসেবে পরিচিত, তারা শহরে এসে বস্তিতে অস্বাস্থ্যকর পরিবেশে বসবাস করতে বাধ্য হচ্ছে, যা সামাজিক বিশৃঙ্খলা বাড়িয়ে দিচ্ছে। জীবিকার সংকট: বাস্তুচ্যুত মানুষ শহরে এসে দিনমজুর বা রিকশাচালকের মতো অনিশ্চিত পেশা বেছে নিতে বাধ্য হচ্ছে, যা তাদের দারিদ্র্যকে আরও বাড়িয়ে তুলছে। এক কথায়, জলবায়ু পরিবর্তন বাংলাদেশের উন্নয়ন, অর্থনীতি এবং মানুষের জীবনযাত্রাকে মারাত্মকভাবে বাধাগ্রস্ত করছে, যা দেশের ভবিষ্যৎকে এক গভীর সংকটের দিকে ঠেলে দিচ্ছে।"
        }
      ]
    },
    {
      "number": "6",
      "uddipok": "মাস্টার পাড়ার ছোট শিশু রাবিত হাসান। সে জানায় তার দাদা, মা-বাবা, ভাই-বোন মিথ্যা কথা বলে না। তারা তাকে শিখিয়েছেন-অপরাধ করা পাপ, বড়দের দেখলে সালাম দিতে হয়। আরও শিখিয়েছেন বিয়ের সময় যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে।",
      "tag": "DCC 24,ISCM 24,All.B 19",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পুরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে সামাজিক সমস্যা প্রতিরোধে পরিবার নামক সামাজিক প্রতিষ্ঠানের কথা উল্লেখ করা হয়েছে। পরিবার এমন একটি প্রতিষ্ঠান, যেখানে মানুষ স্নেহ, ভালোবাসা মেটানোর উপযুক্ত পরিবেশ পায়। পারিবারিক পরিমণ্ডলে মানুষ ভালো কাজ, নৈতিকতা, মূল্যবোধ এবং অন্যায় থেকে বিরত থাকার শিক্ষা লাভ করে। কেবলমাত্র পরিবারই এর সদস্যদের সমাজে বসবাসের উপযোগী করে গড়ে তোলে। ধর্মীয় ও নৈতিক শিক্ষার মাধ্যমে ভালো কাজ করতে শেখায়। অন্যায়কে প্রশ্রয় না দেওয়া এবং অন্যায় থেকে বিরত থাকার শিক্ষা দেয়। এছাড়া পরিবার তার সদস্যদের প্রতিষ্ঠানিক শিক্ষার ব্যবস্থা করে, যা তাদেরকে সুনাগরিক হিসাবে গড়ে তোলে। উদ্দীপকের জাহিন দাদা, মা-বাবা, ভাই-বোনের সাথে বসবাস করে যারা মিথ্যা কথা বলে না। সেই সাথে তারা জাহিনকে শিখিয়েছেন অপরাধ করা পাপ, বড়দের দেখলে সালাম দিতে, যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে। এসব তথ্য পরিবারের কার্যাবলির সাথে সাদৃশ্যপূর্ণ। সুতরাং বলা যায়, উদ্দীপকে সামাজিক সমস্যা প্রতিরোধে পরিবারের ভূমিকার কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের সামাজিক প্রতিষ্ঠান অর্থাৎ পরিবারের ভূমিকা ব্যাপক ও বহুমুখী। সমাজে মানুষের পরিচিতি, মর্যাদা ও ভূমিকা নির্ধারণে মৌলিক প্রতিষ্ঠান হিসেবে পরিবারের ভূমিকা অপরিসীম। সামাজিক সমস্যা প্রতিরোধ ও নিয়ন্ত্রণের পাশাপাশি পরিবার শিশুর সুষ্ঠু সামাজিকীকরণের ব্যবস্থা করে। যা তাকে একজন সমাজ উপযোগী মানুষ হিসাবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্মের পর বাবা-মায়ের পরিচিতির প্রেক্ষিতে শিশু আরোপিত মর্যাদার অধিকারী হয়। ফলে সে অধিকার ও মর্যাদা সম্পর্কে শৈশব থেকেই সচেতন হয়। এছাড়া পরিবারের সদস্যরা শিশুদেরকে সমাজ অনুমোদিত বহুমুখী আচরণের শিক্ষাও দেয়। পরিবার শিশু, প্রবীণ, অক্ষম এবং বেকার সদস্যদের ন্যূনতম মৌলিক চাহিদা পূরণের নিশ্চয়তা দিয়ে থাকে। এছাড়া যৌন হয়রানি ও নিপীড়ন, জঙ্গিবাদ, সন্ত্রাস, অপুষ্টি, অপরাধ, নারী ও শিশু নির্যাতন এবং মানসিক সমস্যা প্রতিরোধেও পরিবার যথেষ্ট ভূমিকা পালন করে। সামগ্রিক আলোচনা শেষে তাই বলা যায়, মৌলিক সামাজিক প্রতিষ্ঠান হিসেবে পরিবার এর সদস্যদের সুনাগরিক হিসেবে গড়ে তোলার প্রচেষ্টা চালায়। এছাড়াও উদ্দীপকে উল্লিখিত ক্ষেত্রেও ভূমিকা রাখে।"
        }
      ]
    },
    {
      "number": "7",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "8",
      "uddipok": "ঢাকাসহ প্রতিটি জেলা শহরে বসবাস সদসল্প আয়ের দরিদ্র জনগোষ্ঠীর উন্নয়নের স্বার্থে সমাজসেবা অধিদপ্তরের অধীনে একটি সেবামূলক কার্যক্রম বিদ্যমান। উক্ত কার্যক্রমের মাধ্যমে বৃত্তিমূলক প্রশিক্ষণ, পুষ্টি বিষয়ক শিক্ষাদান, পরিবার পরিকল্পনা সামগ্রী বিতরণসহ নানাবিদ কার্যক্রম পরিচালিত হচ্ছে।",
      "tag": "DCC 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "R.S.S এর পূর্ণরূপ হলো Rural Social Service."
        },
        {
          "label": "খ",
          "question": "",
          "explanation": "গ্রামীণ সমাজসেবার সচেতনতামূলক কার্যক্রম বলতে বোঝায় গ্রামীণ জনগণের সচেতনতা সৃষ্টির লক্ষ্যে পরিচালিত বিভিন্ন কার্যক্রমকে। এর মাধ্যমে জনগোষ্ঠীর জীবনযাত্রার মান উন্নয়নে গ্রামীণ সমাজসেবা বিভিন্ন সচেতনামূলক কর্মসূচি পরিচালনা করে। গ্রামীন সমাজ সেবার লক্ষ্য হলো সমাজ সেবা স্বাস্থ্য ও পরিষ্কার পরিচ্ছন্নতা বিষয় সচেতনতা সৃষ্টি করা। গ্রামীণ জনগণের মধ্যে পুষ্টিগুণ সম্পন্ন খাবার, বিশুদ্ধ পানি ব্যবহার এবং পরিবার পরিকল্পনা গ্রহণের সুবিধা ইত্যাদি সম্পর্কে সচেতন করা।"
        },
        {
          "label": "গ",
          "question": "",
          "explanation": "উদ্দীপকের শহর সমাজসেবা উন্নয়ন কার্যক্রমকে নির্দেশ করা হয়েছে। নিচে তা ব্যাখ্যা করা হলো :   শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নের জন্য সরকার শহর- সমাজসেবা আওতায় আনাম নানা রকম কার্যক্রম পরিচালনা করেন। জাতিসংঘের সহযোগিতায় বাংলাদেশ সরকার সর্বপ্রথম ঢাকা শহরে এ কর্মসূচি চালু করেন। শহরে বসবাসরত দরিদ্র ও দুস্থ জনগোষ্ঠীর বিভিন্ন সমস্যায় ভোগেন। এইসব সমস্যা সমাধানের শহর সমাজসেবা, বৃত্তিমূলক প্রশিক্ষণ প্রদান, শিক্ষামূলক কার্যক্রম, ঋণদান, পরিবেশন স্বাস্থ্য ও জনসংখ্যা বিষয়ক এবং বিনোদনমূলক বিভিন্ন কর্মসূচি পরিচালনা করে থাকেন।   উদ্দীপকে ঢাকাসহ প্রতিটি জেলা শহরে বসবাস সদসল্প আয়ের দরিদ্র জনগোষ্ঠীর উন্নয়নের স্বার্থে সমাজসেবা অধিদপ্তরের অধীনে একটি সেবামূলক কার্যক্রম বিদ্যমান। উক্ত কার্যক্রমের মাধ্যমে বৃত্তিমূলক প্রশিক্ষণ, পুষ্টি বিষয়ক শিক্ষাদান, পরিবার পরিকল্পনা সামগ্রী বিতরণসহ নানাবিদ কার্যক্রম পরিচালিত হচ্ছে। উল্লেখিত কর্মসূচি গুলোর মধ্যে শহর সমাজসেবা কার্যক্রমের সাথে সম্পূন্ন  সাদৃশ্যপূর্ণ রয়েছে।   সুতরাং বলা যায় যে, উদ্দীপকে উল্লিখিত বিষয়টি হলো সরকারি সমাজ উন্নয়নের অন্তর্ভুক্ত শহর সমাজসেবা কার্যক্রম কে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "শহর সমাজ উন্নয়নে উক্ত কার্যক্রমের গুরুত্ব নিচে বিশ্লেষণ করা হলো:   শহরাঞ্চলের দরিদ্র, সাধারণ ও বস্তিবাসী জনগণের জীবনমান উন্নয়নের কার্যক্রমের শহর সমাজসেবা ভূমিকা অপরিসীম। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নসহ শহর সমাজসেবা নানা ধরনের কার্যক্রম গ্রহণ করে থাকেন। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। আর শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমী অন্যতম। এই লক্ষ্যে দুস্থ ও দরিদ্রদের বিভিন্ন রকম বৃত্তিমূলক প্রশিক্ষণ দেয়া হয়। কারণ বৃত্তিমূলক প্রশিক্ষণের মাধ্যমে শহরের দরিদ্র লোকদেরকে স্বাবলম্বী হওয়ার জন্য যোগ্য করে গড়ে তোলা হয়। পরে ঋণদান কর্মসূচির মাধ্যমে তাদেরকে পুঁজি সরবরাহ করা হয়। এর ফলে তারা স্বাবলম্বী হয় এবং অপরাধমূলক কর্মকান্ড থেকে নিজেদেরকে বিরোধ রাখে। পাশাপাশি শিক্ষামূলক কার্যক্রম এর মাধ্যমে তারা নিরক্ষতা থেকে মুক্ত পায় এবং উন্নত মানের জীবন যাপন করার জন্য সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয়। এভাবে শহর সমাজসেবা কর্মসূচি তাদের জীবনের বহুমুখী উন্নয়নের জন্য গুরুত্বপূর্ণ ভূমিকা পালন করেন।   সুতরাং বলা যায় যে, শহরাঞ্চলের দরিদ্র জনগোষ্ঠীর নানা সমস্যা সমাধানের জন্য উদ্দীপকে উল্লেখিত শহর সমাজসেবা কার্যক্রমের কোন বিকল্প নেই।"
        }
      ]
    },
    {
      "number": "9",
      "uddipok": "১৯৭৬ সালে চট্টগ্রামের একটি গ্রামে ক্ষুদ্র ঋণদাতা সংস্থা হিসেবে যাত্রা শুরু করলেও বর্তমানে তা বিশ্বের সর্ববৃহৎ ক্ষুদ্র ঋণদাতা সংস্থা হিসেবে প্রতিষ্ঠা লাভ করেছে। ক্ষুদ্র ঋণের মাধ্যমে বাংলাদেশের দরিদ্র বিমোচন এবং নারীদের আর্থ-সামাজিক উন্নয়ন ও ক্ষমতায়নে ভূমিকা রাখার জন্য প্রতিষ্ঠানটি এবং এর প্রতিষ্ঠাতা যৌথভাবে নোবেল পুরস্কার লাভ করেন।",
      "tag": "DCC 24,ISCM 24,CGWC 24,DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নিকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে গ্রামীণ ব্যাংকের কার্যক্রমের প্রতি ইঙ্গিত করা হয়েছে। গ্রামীণ ব্যাংক হলো ক্ষুদ্রঋণলগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে একটি শাখা ব্যাংক প্রতিষ্ঠা করা হয়। গ্রামীণ ব্যাংকের কার্যক্রমকে দুই ভাগে ভাগ করা যায়। যেমন- ১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে ভূমিকা রাখছে।"
        },
        {
          "label": "ঘ",
          "question": "",
          "explanation": "হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেই সাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারি হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "বিশ্বব্যাপী অর্থনৈতিক ও সামাজিক উন্নয়নে আর্থিক ও কারিগরি সাহায্যদানকারী একটি সংস্থা ১৯৬৬ সালের ১লা জানুয়ারিতে গঠন করা হয়। বর্তমানে এই সংস্থাটি বিশ্বের ১৭৭টি দেশে এর কার্যক্রম রয়েছে। বাংলাদেশের উন্নয়নে বিভিন্ন প্রকল্প যেমন কৃষি, বনায়ন, বিদ্যুৎ, শিক্ষা ও প্রশিক্ষণ, অর্থনৈতিক পরিকল্পনা প্রভৃতি বাস্তবায়নে প্রত্যক্ষভাবে আর্থিক ও কারিগরি সহায়তা দিয়ে আসছে।",
      "tag": "DCC 24",
      "sub_questions": [
        {
          "label": "ক",
          "question": "UCDP-এর পূর্ণরূপ লেখো।",
          "explanation": "UCDP-এর পূর্ণরূপ হলো Urban Community Development Project।"
        },
        {
          "label": "খ",
          "question": "আন্তর্জাতিক সংগঠন বলতে কী বোঝায়?",
          "explanation": "আন্তর্জাতিক সংগঠন হলো এমন একটি সংস্থা যা সাধারণত বিভিন্ন দেশের প্রতিনিধিদের নিয়ে গঠিত হয়। এই সংগঠনগুলো নির্দিষ্ট কিছু লক্ষ্য ও উদ্দেশ্য নিয়ে কাজ করে, যা সাধারণত বৈশ্বিক বা আঞ্চলিক পর্যায়ে বিভিন্ন সমস্যা সমাধানের জন্য তৈরি করা হয়।"
        },
        {
          "label": "গ",
          "question": "উদ্দীপকে কোন সংস্থার ইঙ্গিত করা হয়েছে? ব্যাখ্যা করো। এর লক্ষ্য ও উদ্দেশ্যে বর্ণনা করো। উদ্দীপকে যে সংস্থার কথা বলা হয়েছে তা হলো এশিয়ান ডেভেলপমেন্ট ব্যাংক (Asian Development Bank), যা সংক্ষেপে এডিবি (ADB) নামে পরিচিত।",
          "explanation": "উদ্দীপকে যে সংস্থার কথা বলা হয়েছে তা হলো এশিয়ান ডেভেলপমেন্ট ব্যাংক (Asian Development Bank), যা সংক্ষেপে এডিবি (ADB) নামে পরিচিত। ADB-র লক্ষ্য ও উদ্দেশ্য এডিবি-র প্রধান লক্ষ্য ও উদ্দেশ্যগুলো হলো: দারিদ্র্য বিমোচন: এডিবি-র মূল লক্ষ্য হলো এশিয়া ও প্রশান্ত মহাসাগরীয় অঞ্চলের দারিদ্র্য দূর করা এবং জীবনযাত্রার মান উন্নয়ন করা। আর্থিক ও কারিগরি সহায়তা: সদস্য দেশগুলোকে বিভিন্ন উন্নয়নমূলক প্রকল্পে আর্থিক ঋণ, অনুদান ও কারিগরি সহায়তা প্রদান করা। বিশেষ করে কৃষি, জ্বালানি, পরিবহন, যোগাযোগ, পরিবেশ এবং সামাজিক খাতে এই সহায়তা দেওয়া হয়। আঞ্চলিক সহযোগিতা বৃদ্ধি: সদস্য দেশগুলোর মধ্যে অর্থনৈতিক সহযোগিতা ও সংহতি বাড়ানো, যাতে তারা যৌথভাবে আঞ্চলিক চ্যালেঞ্জ মোকাবিলা করতে পারে। টেকসই উন্নয়ন: পরিবেশগতভাবে টেকসই ও অন্তর্ভুক্তিমূলক উন্নয়নের প্রচার ও বাস্তবায়নে সহায়তা করা। ভৌত ও সামাজিক অবকাঠামো উন্নয়ন: রাস্তা, সেতু, বিদ্যুৎ কেন্দ্র, হাসপাতাল, এবং শিক্ষাপ্রতিষ্ঠান নির্মাণ ও উন্নয়নে সহায়তা করা। এডিবি প্রতিষ্ঠার পর থেকে এশিয়া ও প্রশান্ত মহাসাগরীয় অঞ্চলের উন্নয়নে একটি গুরুত্বপূর্ণ ভূমিকা পালন করে আসছে। বিশেষ করে বাংলাদেশের মতো উন্নয়নশীল দেশগুলোর অর্থনৈতিক প্রবৃদ্ধি, দারিদ্র্য হ্রাস এবং ভৌত ও সামাজিক অবকাঠামো উন্নয়নে এর অবদান অনস্বীকার্য।"
        },
        {
          "label": "ঘ",
          "question": "উদ্দীপকে বর্ণিত বিপন্ন মানুষের কল্যাণে জাতিসংঘের বিশেষ সংস্থাটির ভূমিকা বাংলাদেশের সাপেক্ষ মূল্যায়ন করো।",
          "explanation": "উদ্দীপকে বর্ণিত বিপন্ন মানুষের কল্যাণে কাজ করা জাতিসংঘের বিশেষ সংস্থাটি হলো জাতিসংঘের শরণার্থী বিষয়ক হাইকমিশনার (UNHCR)। বাংলাদেশের প্রেক্ষাপটে UNHCR-এর ভূমিকা UNHCR বাংলাদেশের সাপেক্ষে একটি অত্যন্ত গুরুত্বপূর্ণ ভূমিকা পালন করে, বিশেষ করে রোহিঙ্গা শরণার্থী সংকটের পরিপ্রেক্ষিতে। ২০১৭ সালে মিয়ানমার থেকে বিপুল সংখ্যক রোহিঙ্গা বাংলাদেশে আশ্রয় নিলে এই সংস্থাটি তাদের মানবিক সহায়তা ও সুরক্ষায় অগ্রণী ভূমিকা নেয়। UNHCR-এর প্রধান কাজগুলো হলো: মানবিক সহায়তা প্রদান: সংস্থাটি কক্সবাজার ও অন্যান্য রোহিঙ্গা শিবিরে খাদ্য, বিশুদ্ধ পানি, স্বাস্থ্যসেবা, আশ্রয়, এবং জরুরি ত্রাণ সামগ্রী সরবরাহ করে। সুরক্ষা নিশ্চিতকরণ: UNHCR শরণার্থীদের আইনগত সুরক্ষা প্রদান করে এবং তাদের অধিকার নিশ্চিত করার জন্য কাজ করে। তারা শরণার্থীদের নিবন্ধন, পরিচয়পত্র প্রদান, এবং মানব পাচার ও সহিংসতার শিকার হওয়া থেকে রক্ষা করতে সহায়তা করে। শিক্ষা ও দক্ষতা উন্নয়ন: সংস্থাটি রোহিঙ্গা শিশুদের জন্য অনানুষ্ঠানিক শিক্ষার ব্যবস্থা করে এবং তরুণদের জন্য কারিগরি ও বৃত্তিমূলক প্রশিক্ষণের সুযোগ তৈরি করে। এর মাধ্যমে শরণার্থীরা নিজেদের কিছু চাহিদা মেটাতে সক্ষম হয় এবং প্রত্যাবাসনের পর নতুন জীবন শুরু করার জন্য প্রস্তুত হতে পারে। আর্থিক সহায়তা ও আন্তর্জাতিক সহযোগিতা: UNHCR আন্তর্জাতিক সম্প্রদায়ের কাছে রোহিঙ্গা সংকটের গুরুত্ব তুলে ধরে এবং তাদের জন্য তহবিল সংগ্রহ করে। এই তহবিল বাংলাদেশের উপর অর্থনৈতিক চাপ কমাতে সহায়তা করে। প্রত্যাবাসন প্রক্রিয়া: UNHCR রোহিঙ্গাদের স্বেচ্ছায়, নিরাপদে এবং মর্যাদার সাথে মিয়ানমারে প্রত্যাবাসনের জন্য অনুকূল পরিবেশ তৈরির লক্ষ্যে কাজ করে। তবে, মিয়ানমারে এখনও প্রত্যাবাসনের জন্য অনুকূল পরিবেশ তৈরি না হওয়ায় এই প্রক্রিয়াটি দীর্ঘায়িত হচ্ছে। UNHCR-এর এই কার্যক্রম বাংলাদেশের জন্য অপরিহার্য, কারণ এটি প্রায় ১০ লক্ষেরও বেশি রোহিঙ্গার বোঝা বহনে দেশকে সহায়তা করে। তবে, তহবিলের স্বল্পতা, মানবিক সহায়তার ওপর অতিরিক্ত নির্ভরশীলতা এবং প্রত্যাবাসনে দীর্ঘসূত্রতার মতো কিছু চ্যালেঞ্জ এখনও বিদ্যমান।"
        }
      ]
    },
    {
      "number": "11",
      "uddipok": "",
      "tag": "DCC 24,DB, MB, RB, BB 23",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ হলো United Nations Development Programme."
        },
        {
          "label": "খ",
          "question": "",
          "explanation": "UNDP এর একটি উদ্দেশ্য হলো দারিদ্র্য বিমোচন। UNDP বিশ্বের সদস্য রাষ্ট্রসমূহ বিশেষ করে উন্নয়নশীল দেশসমূহের দারিদ্র্য হ্রাস করার উদ্দেশ্যে কাজ করে যাচ্ছে। এ উদ্দেশ্য অর্জনে UNDP অর্থনৈতিক সুযোগ-সুবিধা ও সম্পদ বৃদ্ধি এবং সরবরাহ নিশ্চিত করে দেশগুলোর উন্নয়ন কৌশল নির্ধারণে সহায়তা করে থাকে। সংস্থাটি দারিদ্র্য দূরীকরণের লক্ষ্যে পাইলট প্রজেক্টে অনুদান দেয় এবং নারীদের উন্নয়নে সরকার ও জনগণকে ভূমিকা পালনে উদ্বুদ্ধ করে তোলে। সেইসাথে এটি সরকারের সাথে NGO-এর কার্যক্রমের সমন্বয় সাধনে সহায়তা দেয়।"
        },
        {
          "label": "গ",
          "question": "",
          "explanation": "উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}