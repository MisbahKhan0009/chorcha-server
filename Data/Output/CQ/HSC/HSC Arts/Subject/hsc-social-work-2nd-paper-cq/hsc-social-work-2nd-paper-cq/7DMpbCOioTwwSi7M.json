{
  "title": "নটর ডেম কলেজ, ময়মনসিংহ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "শ্রেণি শিক্ষক বেলায়েত সাহেব তার ছাত্র-ছাত্রীদের বললেন, মানুষের অস্তিত্ব টিকিয়ে রাখতে এবং সুস্থ ও স্বাভাবিকভাবে বেঁচে থাকার জন্য কিছু চাহিদা পূরণ করতে হয়। এসব চাহিদা পূরণ প্রতিটি মানুষের জন্য অপরিহার্য। তিনি আরও বলেন, স্থান কাল পাত্রভেদে এসব চাহিদার মধ্যে ভিন্নতা পরিলক্ষিত হয়।",
      "tag": "NDCM 23",
      "sub_questions": [
        {
          "label": "ক",
          "question": "'Family' শব্দটি কোন ভাষা হতে আগত?",
          "explanation": "ইংরেজি 'Family' শব্দটি ল্যাটিন শব্দ 'Famulus' থেকে আগত।"
        },
        {
          "label": "খ",
          "question": "বিদ্যালয় সমাজকর্ম বলতে কী বোঝ?",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে, বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "উদ্দীপকে শ্রেণি শিক্ষকের আলোচ্য বিষয়ের বৈশিষ্ট্যসমূহ পাঠ্য বইয়ের আলোকে আলোচনা করো।",
          "explanation": "উদ্দীপকে শ্রেণী শিক্ষকের আলোচ্য বিষয় ছিলো মৌল মানবিক চাহিদা। এই মৌলিক মানবিক চাহিদার কিছু বৈশিষ্ট্য চিহ্নিত করা যায়। মানুষের স্বভাবজাত প্রবৃত্তি ও প্রকৃতি মৌলিক মানবিক চাহিদার সূত্রপাত ঘটায়। এই চাহিদাগুলো মানুষের, দৈনন্দিন জীবনের জন্য অপরিহার্য। মানুষের অস্তিত্ব রক্ষা, আত্ম-প্রতিষ্ঠা, দৈহিক বিকাশ ও সামাজিকতা বজায় রাখার জন্য এটি অপরিহার্য। এই চাহিদাগুলো স্থান-কাল-পাত্রভেদে 'অপরিবর্তনীয়। সব মানুষের ক্ষেত্রে এ চাহিদাগুলো একই রকম। সমাজভেদে এগুলো পূরণের ধরন ও উপায় কেবল পরিবর্তন হয়। মৌলিক মানবিক চাহিদা বৈশিষ্ট্যগত দিক থেকে চিরন্তন ও সার্বজনীন। এগুলো সব মানুষের জন্য অভিন্ন। এমনকি এগুলো পূরণের জন্য মানুষ নৈতিক ও অনৈতিক কাজ করতে পারে। যেমন- খাবার না পেলে মানুষ লতা-পাতা । খায় বা চুরি-ডাকাতিও করতে পারে। উদ্দীপকে শ্রেণী শিক্ষক ছাত্র-ছাত্রীদেরকে মৌলিক মানবিক চাহিদার বিষয়টিই তুলে ধরেন। যেখানে মানুষের অস্তিত্ব টিকিয়ে রাখতে এবং সুস্থ ও স্বাভাবিকভাবে বেঁচে থাকতে ঐ চাহিদাগুলো পূরণ করতে হয়। যা মৌল মানবিক চাহিদাকেই নির্দেশ করছে।"
        },
        {
          "label": "ঘ",
          "question": "সুস্থ ও স্বাভাবিক জীবন-যাপনের জন্য কোন কোন চাহিদা পূরণ অপরিহার্য? উল্লেখপূর্বক বিশ্লেষণ করো।",
          "explanation": "সুস্থ ও স্বাভাবিক জীবন-যাপনের জন্য মৌল মানবিক চাহিদাসমূহের পূরণ অপরিহার্য। সমাজে সম্মানজনকভাবে বেঁচে থাকার জন্য ছয়টি মৌল মানবিক চাহিদাই পূরণ হওয়া প্রয়োজন। কোনো একটি চাহিদা পূরণ না হলে জীবনযাত্রায় অসঙ্গতি দেখা যায়। ফলে সভ্য সমাজে ভালভাবে বসবাস করা সম্ভব হয় না.। জাহিদ হাসানের পরিবারে তিনটি মৌলিক চাহিদা পূরণ হলেও তা যথেষ্ট নয়। উদ্দীপকের জাহিদ হাসান তার উপার্জন দিয়ে স্ত্রী-সন্তানদের জন্য খাদ্যের ব্যবস্থা করতে পারেন। তিনি বাড়ির পাশের প্রাথমিক বিদ্যালয়ে ছেলেমেয়েদের পড়াশোনার ব্যবস্থাও করেছেন। তাছাড়া বস্তি এলাকায় থাকলেও তার বাসস্থানের চাহিদাও আপাতদৃষ্টিতে পূরণ হয়ে যাচ্ছে। তবে তিনি অপর তিনটি চাহিদা অর্থাৎ বস্ত্র, চিকিৎসা ও বিনোদনের ব্যবস্থা কার্যত করতে পারছেন না। এর প্রধান কারণ হলো দারিদ্র্য। জাহিদ হাসান পরিবারের যে তিনটি চাহিদা পূরণ করতে পারছেন সেগুলোও তেমন মানসম্পন্ন নয়। ভালো খাবার বা থাকার স্থান তাদের নেই। এমনকি ভবিষ্যতে সন্তানদের উচ্চ শিক্ষার ব্যয় তিনি কতটুকু বহন করতে পারবেন তাও প্রশ্ন সাপেক্ষ। সুতরাং বলা যায়, উপরের উল্লেখিত মৌল মানবিক চাহিদাসমূহ পরস্পর নির্ভরশীল। তাই এদের চাহিদা পূরণ অপরিহার্য।"
        }
      ]
    },
    {
      "number": "2",
      "uddipok": "রেনু সন্তান প্রসবের সময় নানা জটিলতার কারণে বিনা চিকিৎসায় মরতে বসে ছিলেন। এ সমাজকর্মী তাকে হাসপাতালে ভর্তি করে এবং বিনামূল্যে চিকিৎসার ব্যবস্থা করে দেন। কেননা হাসপাতালে আগত রেনুর মতো রোগীদের শারীরিক, মানসিক ও অর্থনৈতিক সেবা প্রদানসহ চিকিৎসা শেষে বাড়ি ফেরা ও ফলোআপ কার্যক্রমের মধ্য দিয়ে এ সমাজকর্মীর পেশাগত দায়িত্বের পরিসমাপ্তি ঘটে।",
      "tag": "NDCM 23",
      "sub_questions": [
        {
          "label": "ক",
          "question": "প্রবীণ কারা?",
          "explanation": "বাংলাদেশের জাতীয় প্রবীণ নীতি অনুযায়ী ৬০ বছর বা তদূর্ধ্ব ব্যক্তিরা প্রবীণ।"
        },
        {
          "label": "খ",
          "question": "\"অটিজম একটি সামাজিক সমস্যা\" ব্যাখ্যা করো।",
          "explanation": "অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়বিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। এ ধরনের শিশুদের সাধারণত শারীরিক গঠনে কোনো সমস্যা বা ত্রুটি থাকে না। তাদের চেহারা, অবয়ব অন্যান্য সুস্থ ও স্বাভাবিক শিশুদের মতোই হয়ে থাকে। কিন্তু তারা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়।"
        },
        {
          "label": "গ",
          "question": "উদ্দীপকে A সমাজকর্মীর নিয়োজিত সমাজকর্মের সহায়ক শাখার বিবর্তনের ইতিহাস আলোচনা করো।",
          "explanation": "উদ্দীপকের 'A' সমাজকর্মীর নিয়োজিত সমাজকর্মের সহায়ক শাখার অর্থাৎ চিকিৎসা সমাজকর্মের বিবর্তনের ইতিহাস বেশ পুরোনো। উদ্দীপকে দেখা যায়, রেনু সন্তান প্রসবের সময় নানা জটিলতার কারণে বিনা চিকিৎসায় মরতে বসে ছিলেন। 'A' সমাজকর্মী তাকে হাসপাতালে ভর্তি করে বিনামূল্যে চিকিৎসার ব্যবস্থা করে দেন। এ থেকে বোঝা যায়, উদ্দীপকে চিকিৎসা সমাজকর্মকে ইঙ্গিত করা হয়েছে। সমাজকর্মের অন্যতম একটি বিশেষায়িত শাখা হলো চিকিৎসা সমাজকর্ম। এ শাখার মাধ্যমে হাসপাতালে চিকিৎসা নিতে আসা বিভিন্ন রোগীকে চিকিৎসা গ্রহণের ক্ষেত্রে সাহায্য করা হয়। হাসপাতালে ভর্তি হওয়ার পর একজন রোগীর বিভিন্ন ধরনের সামাজিক, অর্থনৈতিক, পারিবারিক ও মানসিক প্রতিবন্ধকতা দেখা দিতে পারে। এগুলো চিহ্নিত করে রোগীর শারীরিক, মানসিক তথা সর্বজনীন কল্যাণ সাধনে প্রচেষ্টা চালানো চিকিৎসা সমাজকর্মের লক্ষ্য। সমাজকর্মের এই শাখার ইতিহাস বেশ পুরনো। সর্বপ্রথম ব্রিটেন ও আয়ারল্যান্ডে চিকিৎসা সমাজকর্মের উৎপত্তি হয়। তখন চিকিৎসা সমাজকর্মীদের অ্যালমনার্স হিসেবে চিহ্নিত করা হতো। ১৯১৮ সালে সর্বপ্রথম চিকিৎসা সমাজকর্মীদের জন্য American Association of Medical Social Workers গঠন করা হয়। বাংলাদেশে ১৯৫৮ সালে ঢাকা মেডিকেল কলেজ হাসপাতালে চিকিৎসা সমাজকর্ম চালু হয়। একজন রোগীকে সুস্থ করে তোলা ও চিকিৎসা পরবর্তী সময়ে তার সঠিক পুনর্বাসনে চিকিৎসা সমাজকর্মের গুরুত্ব অপরিসীম। সমাজকর্মের এ শাখার মাধ্যমে রোগীর আর্থ-সামাজিক অবস্থা সম্পর্কে তথ্য নেওয়া হয়। ফলে তাকে চিকিৎসা দেওয়াও সহজ হয়। এক্ষেত্রে চিকিৎসা সমাজকর্মী রোগীর পারিপার্শ্বিক অবস্থা জানার চেষ্টা করে এবং পুনর্বাসনে সহায়তা করে।"
        },
        {
          "label": "ঘ",
          "question": "রেনুর মত দরিদ্র রোগীদের কল্যাণে A সমাজকর্মীর ভূমিকা মূল্যায়ন করো।",
          "explanation": "নিম্নের অনুরুপ: উদ্দীপকে রাজিয়ার ফলপ্রসূ চিকিৎসা ব্যবস্থাপনায় সমাজকর্মীর ভূমিকা অত্যন্ত গুরুত্বপূর্ণ। সাধারণত চিকিৎসকরা যে কোনো রোগীর অসুস্থতার ধরনের ওপর গুরুত্ব দিয়ে চিকিৎসা করেন। কিন্তু পূর্ণাঙ্গ চিকিৎসা শুধু রোগ নির্ণয়ের ওপর নির্ভর করে না। এক্ষেত্রে রোগীর আর্থ-সামাজিক, পারিবারিক এবং মানসিক অবস্থাও বিবেচনায় আনতে হয়। একজন চিকিৎসা সমাজকর্মী মূলত এ বিষয়গুলো নিয়ে কাজ করেন। হাসপাতালে চিকিৎসা নিতে আসা রোগীদের কাছে এর পরিবেশ ও নিয়ম-কানুন সম্পূর্ণ অপরিচিত থাকে। ফলে প্রাথমিকভাবে অনেক রোগী হাসপাতালের পরিবেশের সাথে খাপ খাইয়ে নিতে পারেন না। এক্ষেত্রে চিকিৎসা সমাজকর্মী রোগীদের সহায়তা করতে পারেন। এছাড়া দারিদ্র্যের কারণে অনেক রোগীই চিকিৎসার ব্যয়ভার বহন করতে ব্যর্থ হন। এক্ষেত্রে, সমাজকর্মীরা রোগীর জন্য অর্থ সাহায্যের ব্যবস্থা করতে পারেন। অনেক সময় রোগীরা চিকিৎসার জন্য প্রয়োজনীয় পরীক্ষা-নিরীক্ষা করাতে ভয় পান। এক্ষেত্রে সমাজকর্মী রোগীকে মানসিক সমর্থন দিয়ে সহজ- স্বাভাবিক করে তুলতে পারেন। এছাড়া রোগী সম্পর্কে যাবতীয় তথ্য (যেমন- ব্যক্তিগত, পারিবারিক, আর্থিক বিভিন্ন তথ্য, বন্ধুমহল কিংবা কর্মস্থলে তার অবস্থান, মানসিক হতাশা বা হীনমন্যতা ইত্যাদি) সংগ্রহ করে রোগ নির্ণয় ও চিকিৎসা প্রদানের ক্ষেত্রে চিকিৎসককে সহায়তা করতে পারেন। উদ্দীপকেও দেখা যায়, চিকিৎসা সমাজকর্মী রাজিয়ার চিকিৎসাকে ফলপ্রসূ করতে তাকে হাসপাতালে ভর্তি, পরীক্ষা-নিরীক্ষা, ঔষধ-প্রদান, মানসিক সমর্থন দানসহ চিকিৎসা প্রক্রিয়া শেষ হওয়ার পরও স্বাস্থ্যবিধি পালনে খোঁজখবর রেখেছেন। পরিশেষে বলা যায়, রোগীর চিকিৎসা গ্রহণ করতে আসার সময় থেকে সম্পূর্ণভাবে সুস্থ হওয়া পর্যন্ত চিকিৎসা সমাজকর্মী রাজিয়ার মতো রোগীদের চিকিৎসা ফলপ্রসূ করতে গুরুত্বপূর্ণ ভূমিকা রাখেন।"
        }
      ]
    },
    {
      "number": "3",
      "uddipok": "নিতার বয়স ৮ বছর। সে তেমন কথা বলে না। নাম ধরে ডাকলে সাড়া দেয় না। মাঝে মাঝে কারণ ছাড়াই চিৎকার দেয়। এসব সমস্যার কারণে তার বাবা মা তাকে স্কুলে পাঠান না। তবে সে ভালো ছবি ও অংক করতে পারে।",
      "tag": "NDCM 23",
      "sub_questions": [
        {
          "label": "ক",
          "question": "CFC-এর পূর্ণরূপ কী?",
          "explanation": "CFC-এর পূর্ণরূপ হলো Chlorofluorocarbon."
        },
        {
          "label": "খ",
          "question": "সামাজিক সমস্যার দুটি বৈশিষ্ট্য লিখ।",
          "explanation": "সামাজিক সমস্যার দুটি বৈশিষ্ট্য হলো ক্রমাগত প্রতিক্রিয়া ও পারস্পরিক নির্ভরশীলতা এবং যৌথ প্রচেষ্টার প্রয়োজন অনুভূত হওয়া। সমাজের বিভিন্ন অংশ পরস্পর অবিচ্ছেদ্যভাবে সম্পর্কিত ও নির্ভরশীল। সমাজের একদিকে বিশৃঙ্খলা দেখা দিলে অন্যদিকের উপর এর প্রভাব পরিলক্ষিত হয়। আবার যে কোন অস্বাভাবিক অবস্থাকে সামাজিক সমস্যা হিসেবে আখ্যায়িত করা যায় না, যতক্ষণ পর্যন্ত ঐ সমস্যা দূরীকরণের লক্ষ্যে যৌথ প্রচেষ্টার, প্রয়োজনীয়তা অনুভব না হয়। যেমন- সতীদাহ প্রথা পূর্বে সমস্যা ছিল না কিন্তু যেদিন থেকে মানুষ এই অমানবিক কাজের বিরুদ্ধে সচেতন হলো তখন থেকে এটি সমস্যা হিসেবে বিবেচিত হয় এবং সমাধানে যৌথ প্রচেষ্টার প্রয়োজনীয়তা অনুভব হয়।"
        },
        {
          "label": "গ",
          "question": "উদ্দীপকে নিতার সামাজিক সমস্যাটি কী? ব্যাখ্যা করো।",
          "explanation": "উদ্দীপক নিতার সামাজিক সমস্যাটি হলো অটিজম। অটিজম হলো মস্তিষ্কের বিকাশজনিত একটি স্নায়ুবিক ও মানসিক সমস্যা। এ রোগের কারণে শিশুরা যেমন কথা বলে না। নাম ধরে ডাকলে সারা দেয় না। মাঝে মাঝে কারণ ছাড়াই চিৎকার দেয়। ফলে তাদের মধ্যে আচরণগত সমস্যা দেখা দেয়। যা উদ্দীপকে উল্লেখিত হয়েছে। অটিজম আক্রান্ত শিশুরা অন্য শিশু বা ব্যক্তির সাথে মৌখিক ও অ- মৌখিক যোগাযোগের (Verbal and Non-Verbal Communication) ক্ষেত্রে প্রতিবন্ধকতার সম্মুখীন হয়। এ কথার অর্থ হলো, অটিস্টিকরা সাধারণ মানুষের মতো মৌখিক যোগাযোগে দক্ষ হয় না। অনেক ক্ষেত্রে তারা ইশারা-ইঙ্গিতে বা বিভিন্ন অঙ্গভঙ্গির মাধ্যমেও যোগাযোগ করতে পারে না। বেশিরভাগ অটিস্টিক শিশুই কথা বলার সময় কারো দিকে তাকায় না। এ শিশুদের আরেকটি লক্ষণ হলো- এরা সমবয়সী বন্ধু বা কারো সাথে সামাজিক সম্পর্ক স্থাপনে পারদর্শী নয়। সাধারণ শিশুদের মতো তারা অন্য শিশুদের সাথে মিশতে পারে না। ফলে সহজে কারো সাথে বন্ধুত্ব গড়ে ওঠে না। অটিস্টিক শিশুরা যে কোনো কাজ বারবার করতে থাকে। কেউ শরীর দোলায়, কেউ খেলনা নিয়ে একইভাবে বারবার সাজাতে থাকে। এভাবে তারা পুনরাবৃত্তিমূলক আচরণ করে। এ বিষয়গুলোই উদ্দীপকে নির্দেশিত হয়েছে।"
        },
        {
          "label": "ঘ",
          "question": "উক্ত সামাজিক সমস্যা সমাধানে তোমার করণীয় ভূমিকা কী? বিশ্লেষণ করো।",
          "explanation": "উক্ত সমস্যা থেকে মুক্তির জন্য অটিস্টিক শিশুদের সহায়তা প্রদান এবং এ রোগ সম্পর্কে জনসচেতনতা সৃষ্টির মাধ্যমে আমি একজন সমাজকর্মী হিসেবে ভূমিকা রাখতে পারি। উদ্দীপকে অটিজমে আক্রান্ত শিশুর বৈশিষ্ট্য উল্লেখ করা হয়েছে। আমাদের সমাজে অধিকাংশ মানুষই অটিজম সম্পর্কে পর্যাপ্ত ধারণা রাখে না। এর ফলে অটিস্টিক শিশুদের সমাজে নানা ধরনের বৈষম্য ও প্রতিবন্ধকতার সম্মুখীন হতে হয়। অথচ বাড়তি যত্ন ও ভালোবাসা তাদের সমস্যা কাটিয়ে উঠতে সহায়তা করে। কিন্তু সামাজিকভাবে তারা উপেক্ষিত হয় এবং উপহাসের মুখে মানবেতর জীবনযাপন করে। তাই এ সমস্যা মোকাবিলায় আমি জনসচেতনতা সৃষ্টিতে কাজ করতে পারি। আবার অটিস্টিক শিশুদের সমস্যাগুলো কখনোই পুরোপুরি দূর করা সম্ভব নয়। এক্ষেত্রে নিবিড় পরিচর্যা ও যত্নের মাধ্যমে তার অক্ষমতা কমিয়ে আনা সম্ভব। এছাড়া যথাযথ সহযোগিতা ও বিশেষ শিক্ষা দিয়ে পরিণত বয়সে তাদেরকে আত্মনির্ভর করে তোলাও সম্ভব হয়। আর এক্ষেত্রে একজন সমাজকর্মী হিসেবে তাই নানা পদক্ষেপ নিতে পারি। তাছাড়া সমাজকর্মীরা অটিস্টিক শিশুদের পুনর্বাসন, তাদের পক্ষে সামাজিক আন্দোলন গড়ে তোলা এবং বিশেষ শিক্ষা প্রতিষ্ঠান নির্মাণে ভূমিকা রাখতে পারেন। পরিশেষে বলা যায়, অটিজম সমস্যার সমাধানে সমাজকর্মী হিসেবে আমরা বিভিন্ন ভূমিকা পালন করতে পারি।"
        }
      ]
    },
    {
      "number": "4",
      "uddipok": "বাংলাদেশ ষড় ঋতুর দেশ হওয়া সত্ত্বেও ঋতু বৈচিত্র্যের স্বাদ পরিপূর্ণভাবে উপভোগ করা যায় না। কখনো খরা, কখনো অতিবৃষ্টি, বন্যা, পাহাড়ী ঢল ও ভূমিধস প্রভৃতির কারণে জনজীবন আজ বিপন্ন ও দূর্বিসহ। এছাড়া কলকারখানার বিষাক্ত ধোঁয়ার কারণে সৃষ্ট এসিড বৃষ্টি ও তাপমাত্রা বৃদ্ধির ফলে মানুষ বিভিন্ন রোগে আক্রান্ত হচ্ছে। নদী ভাঙ্গনের কবলে পড়ে বিলীন হয়ে যাচ্ছে আবাদী জমি।",
      "tag": "NDCM 23",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "যৌতুক প্রথা বলতে কী বোঝ?",
          "explanation": "যৌতুক এক প্রকার সামাজিক সমস্যা। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়।"
        },
        {
          "label": "গ",
          "question": "উদ্দীপকে উল্লেখিত পরিবেশগত ভারসাম্যহীনতার কারণসমূহ পাঠ্য বইয়ের আলোকে আলোচনা করো।",
          "explanation": "নিম্নের অনুরুপ: উদ্দীপকে উল্লিখিত পরিবেশগত ভারসাম্যহীনতার মূল কারণ জলবায়ুর পরিবর্তন। বিশ্বব্যাপী ক্রমবর্ধমান জলবায়ু পরিবর্তনের ফলে বিভিন্ন স্থানে ঘন ঘন সাইক্লোন, জলোচ্ছ্বাস, খরা ইত্যাদি প্রাকৃতিক দুর্যোগ সংঘটিত হচ্ছে। সেইসাথে প্রকট হচ্ছে পরিবেশগত ভারসাম্যহীনতা; যার ইঙ্গিত উদ্দীপকে পাওয়া যায়। জলবায়ু পরিবর্তন সংক্রান্ত আন্তর্জাতিক সংস্থা Intergovernmental Panel on Climate Change (IPCC) এর মতে, বিশ্বে জলবায়ু পরিবর্তনের অন্যতম কারণ হলো পৃথিবীর গড় তাপমাত্রা বৃদ্ধি। তবে পৃথিবীব্যাপী তাপমাত্রা বৃদ্ধির অন্যতম কারণ হলো গ্রিন হাউজ ইফেক্ট ও বিগত দুইশ বছরের প্রসারমান শিল্পের উন্নয়ন। পৃথিবীর জলবায়ু সূর্য থেকে পাওয়া শক্তির ওপর নির্ভর করে। আর পৃথিবীর বায়ুমণ্ডলে রয়েছে বিভিন্ন ধরনের গ্রিন হাউজ গ্যাস। যেমন: কার্বন-ডাই-অক্সাইড, মিথেন, নাইট্রাস অক্সাইড ইত্যাদি। কিন্তু কলকারখানা ও যানবাহনের কালো ধোঁয়ার কারণে লাগামহীনভাবে গ্রিন হাউস গ্যাসের নিঃসরণ বাড়ছে। যার প্রভাব পড়ছে জলবায়ুর ওপর। এছাড়া বনাঞ্চল ধ্বংস এবং জীবাশ্ম জ্বালানী ব্যবহারের জন্য বিগত কয়েক শতাব্দীতে বাতাসে কার্বন ডাই-অক্সাইডের ঘনত্ব শতকরা প্রায় ১৫ ভাগ হারে বৃদ্ধি পেয়েছে। বনাঞ্চল ধ্বংসের প্রভাবে সবুজ উদ্ভিদ হ্রাস পাওয়ায় সালোকসংশ্লেষণের মাধ্যমে এ গ্যাস শোষণের মাত্রাও কমে যাচ্ছে। যার ফলে বাতাসে এর ঘনত্ব বৃদ্ধির সাথে পৃথিবীর বায়ুমণ্ডলে তাপের বৃদ্ধি ঘটছে। বাতাসে কার্বন-ডাই অক্সাইডের অর্থাৎ গ্রিন হাউজ গ্যাস নিঃসরণ বৃদ্ধির প্রেক্ষাপটে জলবায়ুর পরিবর্তন ও বৈশ্বিক উষ্ণতা বৃদ্ধি পাচ্ছে। এর প্রভাবে বাংলাদেশের মতো জলবায়ুর ঝুঁকিতে থাকা দেশগুলোতে ঋতু বৈচিত্র্য হ্রাস পাচ্ছে, অসময়ের বৃষ্টি এবং খরা জনজীবনে ডেকে আনছে সীমাহীন দুর্ভোগ। তাই বলা যায়, উদ্দীপকে উল্লেখিত পরিবেশগত ভারসাম্যহীনতার কারণ জলবায়ু পরিবর্তন।"
        },
        {
          "label": "ঘ",
          "question": "উক্ত সমস্যার প্রভাব মোকাবিলায় একজন সমাজকর্মীর ভূমিকা কী হতে পারে? উল্লেখপূর্বক বিশ্লেষণ করো।",
          "explanation": "নিম্নের অনুরুপ: উদ্দীপকে উল্লেখিত পরিবেশগত ভারসাম্যহীনতার মূল কারণ জলবায়ু পরিবর্তন। আর এ সমস্যা মোকাবিলায় একজন সমাজকর্মী গুরুত্বপূর্ণ ভূমিকা পালন করতে পারেন। জলবায়ু পরিবর্তনের কারণে ঝুঁকিপূর্ণ দেশগুলোর মধ্যে বাংলাদেশ সবচেয়ে বেশি বিপন্ন অবস্থায় আছে। এদেশের ভৌগোলিক অবস্থান, আর্থ- সামাজিক অবকাঠামো এবং প্রাকৃতিক সম্পদের ওপর অতি নির্ভরশীলতাকে। এর মূল কারণ হিসেবে বিবেচনা করা হয়। যে কারণে অল্প সময়ের ব্যবধানে বন্যা, খরা, টর্নেডো, জলোচ্ছ্বাস, ঘূর্ণিঝড় ইত্যাদি প্রাকৃতিক দুর্যোগ ঘটতে দেখা যায়। এর ফলে এদেশের মানুষের জীবন-জীবিকায় আসছে পরিবর্তন, তাপমাত্রা বাড়ছে, অসময়ে বন্যা, জলোচ্ছ্বাস, টর্নেডো ইত্যাদির কারণে মানুষের স্বাভাবিক জীবনযাত্রা ব্যাহত হচ্ছে। নষ্ট হচ্ছে হাজার হাজার জমির ফসল, পানিতে লবণাক্ততা বৃদ্ধি পাচ্ছে, জীববৈচিত্র্যের ভারসাম্য কমে যাচ্ছে। তাই এ ধরনের সমস্যা মোকাবিলায় সরকারি ও বেসরকারি বিভিন্ন সংস্থার পাশাপাশি একজন সমাজকর্মী গুরুত্বপূর্ণ ভূমিকা পালন করতে পারেন। একজন সমাজকর্মী জলবায়ুর ঝুঁকি নিরূপণে কাজ করতে পারেন। এর ফলে জলবায়ু পরিবর্তন মানুষের জীবন ও জীবিকায় কী ধরনের ক্ষতি করে তা চিহ্নিত করা যায়। এছাড়া জলবায়ু পরিবর্তন এবং এর প্রভাব বিষয়ে সাধারণ মানুষকে সচেতন করে তোলার জন্য তিনি বিভিন্ন সেমিনার, সিম্পোজিয়াম আয়োজন করতে পারেন। ভিডিও প্রদর্শনী; ইলেকট্রনিক্স ও প্রিন্ট মিডিয়ায় এ সম্পর্কে প্রচারণা চালাতেও সমাজকর্মী কাজ করতে পারেন। এছাড়াও সমাজকর্মীরা দুর্যোগজনিত ঝুঁকি মোকাবিলায় কাজ করছে এরকম সংস্থার মধ্যে সমন্বয়কের (Co-ordinator) ভূমিকা পালন করতে পারেন। আবার জলবায়ু বিপন্ন হওয়ার জন্য দায়ী গ্রিন হাউজ গ্যাসের নিঃসরণ কমাতে সংশ্লিষ্ট ব্যক্তি ও প্রতিষ্ঠানের ওপর চাপ প্রয়োগ করা জরুরি। এক্ষেত্রে সমাজকর্মীরা সামাজিক কার্যক্রম (Social Action) গ্রহণের মাধ্যমে ভূমিকা রাখতে পারেন। এছাড়া সমাজকর্মীরা জলবায়ু পরিবর্তনজনিত ক্ষয়ক্ষতি কীভাবে কমানো যায় বা কীভাবে এ পরিস্থিতি কাটিয়ে ওঠা যায় সে বিষয়ে প্রশিক্ষণ কার্যক্রম পরিচালনা করতে পারেন। এজন্য তিনি ব্যক্তি, দল ও সমষ্টি পর্যায়ে সচেতনতামূলক বিভিন্ন কার্যক্রম গ্রহণ করতে পারেন। সেইসাথে তিনি এসব কার্যক্রমে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতে পারেন। সার্বিক আলোচনা থেকে বলা যায়, জলবায়ু পরিবর্তনের মতো সমস্যা সমাধান করা সম্ভব নয়। তবে যথাযথ পদক্ষেপের মাধ্যমে এর ক্ষয়ক্ষতির মাত্রা কমিয়ে আনা যেতে পারে। এক্ষেত্রে একজন সমাজকর্মী সহায়ক ভূমিকা রাখতে পারেন।"
        }
      ]
    },
    {
      "number": "5",
      "uddipok": "রিপা ও রবিন সামাজিক চুক্তির মাধমে একটি সংগঠন গড়ে তোলে। যা মানব সমাজে জৈবিক চাহিদা পূরণ, সন্তান উৎপাদন ও লালন-পালন এবং মৌলিক চাহিদা পূরণের নিশ্চয়তা দিয়ে থাকে। উক্ত সংগঠনকে সমাজ গঠনের মৌলিক সংগঠন বলে অভিহিত করা হয়।",
      "tag": "NDCM 23",
      "sub_questions": [
        {
          "label": "ক",
          "question": "UNDP-এর পূর্ণ রূপ কী?",
          "explanation": "UNDP এর পূর্ণরূপ হলো- United Nations Development Programme."
        },
        {
          "label": "খ",
          "question": "সামাজিক আইনের ২টি উদ্দেশ্য লেখো?",
          "explanation": "সামাজিক আইনের দুটি উদ্দেশ্য হলো সমাজের সার্বিক নিরাপত্তা ও নিয়ন্ত্রণ প্রতিষ্ঠা এবং সমাজে বিদ্যমান কু-প্রথা দূর করা। সামাজিক আইনের পরিধি ব্যাপক। সমাজে বসবাসরত মানুষের কল্যাণ সাধনে সামাজিক আইন বদ্ধপরিকর। মূলত সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। আবার সমাজের বিদ্যমান কু-প্রথা দূর করা সামাজিক আইনের অন্যতম উদ্দেশ্য। এই কু-প্রথাগুলো আর্থ-সামাজিক উন্নয়নের পথে বাধার সৃষ্টি করে। এই প্রতিবন্ধকতা দূর করতে সামাজিক আইন প্রণয়ন করা হয়। যেমন- হিন্দু বিধবা বিবাহ প্রচলন ও সতীদাহ প্রথা উচ্ছেদের জন্য আইন প্রণয়ন করা হয়েছে।"
        },
        {
          "label": "গ",
          "question": "উদ্দীপকে আলোচ্য সামাজিক সংগঠনের বৈশিষ্ট্যসমূহ আলোচনা করো।",
          "explanation": "নিম্নের অনুরুপ: উদ্দীপকে উল্লিখিত সামাজিক প্রতিষ্ঠানটি হলো পরিবার। উদ্দীপকে বলা হয়েছে, স্ত্রী, পুত্র, কন্যা নিয়ে আব্দুর রহিমের সংসার। সম্প্রতি তিনি দাদা হয়েছেন। নিজের সন্তানদের যেমন লালন-পালন করেছেন, লেখাপড়া শিখিয়েছেন; তেমনি নাতিকেও সযত্নে প্রতিপালন, আদব-কায়দা, শিষ্টাচার, সামাজিকীকরণ শিক্ষা ও নিরাপত্তা বিধানে ভূমিকা পালন করছেন। এ থেকে বোঝা যায়, এখানে সামাজিক প্রতিষ্ঠান পরিবারকে ইঙ্গিত করা হয়েছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। পরিবার বহুমুখী কার্যাবলি কর্মসম্পাদন করে থাকে। যেমন- সন্তান জন্মদান, সন্তান প্রতিপালন, কর্মসংস্থানের ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। পরিবারের বিভিন্ন সংজ্ঞা পর্যালোচনার প্রেক্ষিতে পরিবারের কতগুলো বৈশিষ্ট্য পরিলক্ষিত হয়। পরিবারের বৈশিষ্ট্যগুলোর বিশ্লেষণ থেকে মানব পরিবারের ধারণা অনেকটা সুস্পষ্ট হয়ে যায়। বিবাহের মাধ্যমে এর সূচনা হয়। পরিবার একটি বিশ্বজনীন ব্যবস্থা। সমাজ বিকাশের প্রতিটি স্তরে পরিবারের অনিবার্য অস্তিত্ব ছিল ও আছে। পরিবার সমাজস্বীকৃত প্রতিষ্ঠান। এটি সামাজিক রীতিনীতি ও মূল্যবোধের দ্বারা পরিচালিত। পরিবার হলো সামাজিক প্রতিষ্ঠানের মূল কেন্দ্রবিন্দু। এটিকে কেন্দ্র করেই অন্যান্য সামাজিক প্রতিষ্ঠান গড়ে ওঠে, নিয়ন্ত্রিত ও পরিচালিত হয়। সমাজের অন্যান্য প্রতিষ্ঠানের তুলনায় পরিবার সবচেয়ে ক্ষুদ্র একক। সদস্যদের চাহিদা পূরণ, সন্তান প্রতিপালন ও নিরাপত্তার জন্য সবচেয়ে বিশ্বস্ত প্রতিষ্ঠান হলো পরিবার। এগুলো ছাড়াও পরিবারের আরো কিছু বৈশিষ্ট্য রয়েছে।"
        },
        {
          "label": "ঘ",
          "question": "উক্ত সংগঠনের কাঠামোগত পরিবর্তন কী ধরনের সামাজিক সমস্যার সৃষ্টি হতে পারে? উল্লেখপূর্বক বিশ্লেষণ করো।",
          "explanation": "উদ্দীপকে বর্ণিত সামাজিক সংগঠনটি পরিবারের কাঠামোগত পরিবর্তন বিভিন্ন ধরনের সামাজিক সমস্যার সৃষ্টি করতে পারে। পরিবার মানব সমাজের সব থেকে আদিম সামাজিক প্রতিষ্ঠান। পরিবার বিভিন্ন ধরনের জৈবিক, সামাজিক, রাজনৈতিক, অর্থনৈতিক ভূমিকা পালন করে থাকে। পরিবার বিভিন্ন সামাজিক সমস্যা যেমন- জঙ্গিবাদ, অপুষ্টি, শিশু ও নারী নির্যাতন ও মানসিক সমস্যাসহ প্রভৃতি প্রতিরোধে অগ্রণী ভূমিকা পালন করে। পরিবারের যদি কাঠামোগত পরিবর্তন হয়, তবে বিভিন্ন ধরনের সামাজিক সমস্যার সৃষ্টি হতে পারে। যেমন- আধুনিককালে যৌথ পরিবার ভেঙে যাওয়ার ফলে একক পরিবার গঠনের প্রতি বেশি প্রবণতা লক্ষ করা যায়। এক্ষেত্রে পারিবারিক বন্ধন বাধাগ্রস্ত হয়। যা শিশুর মানসিক বিকাশকে প্রভাবিত করে থাকে। আবার স্বামী-স্ত্রীর বিবাহ বিচ্ছেদ হলে তার প্রভাব সন্তানদের ওপর পতিত হয়। পারিবারিক কলহ দেখা দিলে বৈবাহিক সম্পর্কে বিচ্ছেদ, তালাক, যৌন হয়রানি ও নিপীড়ন, নারী নির্যাতন ইত্যাদি সমস্যা তৈরি হয়। এসব পারিবারিক সমস্যা হতে অপরাধ, কিশোর অপরাধ মাদকাসক্তি প্রভৃতি সমস্যা সৃষ্টি হয়। পরিশেষে বলা যায়, পরিবারের কাঠামোগত পরিবর্তন সামাজিক সম্পর্কের ক্ষেত্রে প্রভাব ফেলে। পরিবারের বিস্তার ও প্রসারের পরিপ্রেক্ষিতে সামাজিক সম্পর্কের জটিলতা বৃদ্ধি পায়।"
        }
      ]
    },
    {
      "number": "6",
      "uddipok": "",
      "tag": "NDCM 23",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একাত্রে বসবাস ও সন্তান জন্মদানের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "আইন প্রয়োগকারী সংস্থা বলতে কী বোঝ?",
          "explanation": "আইন প্রয়োগকারী সংস্থা বলতে ঐ সকল সংস্থাকে বোঝায়, যারা দেশের নাগরিকদের কল্যাণে প্রচলিত আইনের প্রয়োগ করে। যেসব সংস্থার মাধ্যমে আইন বিভাগ কর্তৃক প্রণীত আইন সামাজিক ও রাষ্ট্রীয় শৃঙ্খলা বিধানে প্রয়োগ করা হয়, তাদেরকেই আইন প্রয়োগকারী সংস্থা বলা হয়। এক্ষেত্রে যারা প্রাতিষ্ঠানিকভাবে আইনের প্রতি অনুগত থেকে সমাজের নিয়ম ও আদর্শ ভক্তাকারীদের খুঁজে বের করে এবং শাস্তি প্রদান করে তাদেরকে আইন প্রয়োগকারী সংস্থার অন্তর্ভুক্ত করা হয়।"
        },
        {
          "label": "গ",
          "question": "উদ্দীপকে প্রশ্ন চিহ্নিত স্থানে কোন সামাজিক প্রতিষ্ঠানের ইঙ্গিত করা হয়েছে? উল্লেখপূর্বক আলোচনা করো।",
          "explanation": "উদ্দীপকে '?' চিহ্নিত স্থানে গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "সামাজিক সমস্যা সমাধানে উক্ত প্রতিষ্ঠানের ভূমিকা কতটুকু? উল্লেখপূর্বক বিশ্লেষণ করো।",
          "explanation": "নিম্নের অনুরুপ: সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌঁছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকের ছকে রেডিও, টেলিভিশন, ইন্টারনেট সংবাদপত্র প্রভৃতি উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "7",
      "uddipok": "রাহেলার স্বামীর মৃত্যুর পর তার শ্বশুর বাড়ী হতে তার সন্তানদের সম্পত্তির উত্তরাধিকার হতে বঞ্চিত করা হচ্ছে সন্তানদের উত্তরাধিকার নিশ্চিত করার জন্য রাহেলা আদালতের শরণাপন্ন হয়েছে। রাহেলা এনজিও কর্মীর মাধ্যমে অবগত হয়েছে, পাকিস্তান আমলে এমন এক আইন প্রণীত হয়েছে যা একাধারে মুসলিম পরিবারে স্বামী-স্ত্রীর সম্পর্ক, বিবাহ, তালাক, ভরণ-পোষণসহ সন্তানদের উত্তরাধিকার নিশ্চিত করণে আইনগত নির্দেশনা দিয়ে থাকে।",
      "tag": "NDCM 23",
      "sub_questions": [
        {
          "label": "ক",
          "question": "UCDP-এর পূর্ণরূপ কী?",
          "explanation": "UCDP এর পূর্ণরূপ হলো- Urban Community Development programme |"
        },
        {
          "label": "খ",
          "question": "\"সামাজিক আইন সামাজিক সমস্যার সম্পর্ক অবিচ্ছেদ্য\" ব্যাখ্যা করো।",
          "explanation": "সামাজিক আইন বিভিন্ন অপরাধমূলক সামাজিক সমস্যা নিরসনে শান্তিমূলক বিধান প্রণয়নের মাধ্যমে ভূমিকা রাখে। যার জন্য সামাজিক আইন ও সামাজিক সমস্যার সম্পর্ক অবিচ্ছেদ্য। আমাদের সমাজে নানা ধরনের সমস্যা রয়েছে। যেমন- বাল্যবিবাহ, যৌতুক, নারী নির্যাতন, কিশোর অপরাধ ইত্যাদি। এ সকল সমস্যা সমাজে বিশৃঙ্খলা ও অশান্তি সৃষ্টি করে। এ প্রেক্ষিতে সামাজিক আইন প্রণীত হয় এবং এর মাধ্যমে উক্ত সমস্যাগুলো প্রতিকার ও প্রতিরোধ করা রাষ্ট্রের পক্ষে সম্ভব হয়। যার মধ্য দিয়ে সমাজে সাম্য ও ন্যায়বিচার প্রতিষ্ঠিত হয়।"
        },
        {
          "label": "গ",
          "question": "উদ্দীপকে কোন আইনের ইঙ্গিত করা হয়েছে? এর প্রধান ধারাসমূহ ব্যাখ্যা করো।",
          "explanation": "উদ্দীপকে ১৯৬১ সালের মুসলিম পারিবারিক আইনের ইঙ্গিত দেয়া হয়েছে। ১৯৬১ সালের মুসলিম পারিবারিক আইন অত্যন্ত যুগান্তকারী আইন। এ আইনের গুরুত্বপূর্ণ ধারা হলো উত্তরাধিকার সংক্রান্ত ধারা। এই আইন অনুযায়ী কোনো ব্যক্তির জীবিত অবস্থায় তার ছেলে মারা গেলে এবং মৃত ছেলে বা মেয়ের সন্তান না থাকলে তারা প্রতিনিধিত্বের হারে সম্পত্তির অংশ পাবে। আবার পিতৃহারা ছেলেমেয়েরা দাদার সম্পত্তির অধিকার পাবে। এই আইনের অন্যান্য দিক হলো- প্রতিটি বিবাহ রেজিস্ট্রি হতে হবে। প্রথম স্ত্রী বেঁচে থাকা অবস্থায় তার অমতে স্বামী দ্বিতীয় বিবাহ করতে পারবে না। বিয়ের সময় দেনমোহরের টাকা স্ত্রী চাহিবামাত্র দিতে বাধ্য থাকবে। এছাড়া তালাক, বিবাহের বয়স, ভরণপোষণসহ বিভিন্ন বিষয়ে ব্যাখ্যা করা হয়েছে এই আইনে। উদ্দীপকে রাহেলার স্বামী মারা যাওয়ায় তার সন্তানেরা উত্তরাধিকার থেকে বঞ্চিত হয়। তিনি আদালতের শরণাপন্ন হন এবং এনজিও কর্মীর মাধ্যমে একটি আইন সম্পর্কে অবগত হন। উক্ত আইনটিই ১৯৬১ সালের মুসলিম পারিবারিক আইন। উদ্দীপকে এ বিষয়ের ইঙ্গিত দেয়া হয়েছে।"
        },
        {
          "label": "ঘ",
          "question": "\"উক্ত আইন নারী ও শিশুকল্যাণে গুরুত্বপূর্ণ দলিল\" উক্তিটির যথার্থতা মূল্যায়ন করো।",
          "explanation": "১৯৬১ সালের মুসলিম পারিবারিক আইন নারী ও শিশু-কল্যাণের গুরুত্বপূর্ণ দলিল। কারণ এই আইনের নারী ও শিশুদের সামাজিক নিরাপত্তার বিভিন্ন বিষয় তুলে ধরা হয়েছে। মুসলমান সমাজে নারীদের যেমন সম্মান দেখানো হয়েছে, তেমনি তারা প্রচলিত অনেক কু-প্রথা ও সংস্কারের কারণে নির্যাতনের শিকার হয়। এ ধারাবাহিকতা বহু আগে থেকেই চলে আসছে। এক সময় খোরপোষ, উত্তরাধিকার, ভরণপোষণ প্রভৃতি বিষয়ে নারীদের অধিকার ও প্রাপ্তির ক্ষেত্রে বেশ অসামঞ্জস্য ছিল। বাবা বা স্বামীর সম্পত্তিতে উত্তরাধিকার কিংবা ভরণপোষন্ন আদায়ের ব্যাপারে তাদের বঞ্চিত করা হতো। কিন্তু ১৯৬১ সালের মুসলিম পারিবারিক আইনটি কার্যকর হওয়ার পর থেকে এসব সমস্যা সমাধানের একটি সুনির্দিষ্ট পথ তৈরি হয়েছে। উদ্দীপকে রাহেলা তার স্বামীর মৃত্যুর পর তার সন্তানদের সম্পত্তির উত্তরাধিকার থেকে বঞ্চিত হয়। পরবর্তীতে আদালতের শরণাপন্ন হন। মুসলিম পারিবারিক আইনে তার সমস্যার বিষয়টি দেখা হয়। ১৯৬১ সালের মুসলিম পারিবারিক আইন প্রণয়নের আগে কোনো স্বামী মুখ দিয়ে তালাক শব্দটি উচ্চারণ করলেই তালাক হয়ে যেত এবং তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও খোরপোষ থেকে বঞ্চিত হতো। কিন্তু এ আইন অনুযায়ী বিবাহ রেজিস্ট্রি করার ফলে নারীর নিরাপত্তার বিষয়টি নিশ্চিত হয়েছে। তাছাড়া ইচ্ছা করলেই স্বামীর দ্বিতীয় বিয়ে এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে যা নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলে-মেয়ের স্বার্থরক্ষার জন্য ও আইন কার্যকর ভূমিকা পালন করছে। পরিশেষে বলা যায়, বাংলাদেশের নারী ও শিশুদের সামাজিক নিরাপত্তা নিশ্চিত করতে ১৯৬১ সালের, মুসলিম পারিবারিক আইন গুরুত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "গ্রামের ছিন্নমূল অসহায় মানুষের আর্থ-সামাজিক উন্নয়নের জন্য, ১৯৭৪ সালে একটি পরীক্ষামূলক কর্মসূচি বাস্তবায়ন করা। হয়। যা বর্তমানে ৪৮৫টি উপজেলায় বিদ্যমান রয়েছে। এর লক্ষ্য ও উদ্দেশ্য গ্রামে বসবাসরত জনগণের জীবনমান উন্নয়ন।",
      "tag": "NDCM 23",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হলো অতিপ্রাকৃত শক্তিতে বিশ্বাস এবং এরূপ বিশ্বাসের সঙ্গে সংযুক্ত প্রতিষ্ঠান ও সেগুলোর অনুশীলন।"
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে উল্লেখিত কর্মসূচির কার্যক্রমগুলো কী কী? ব্যাখ্যা করো।",
          "explanation": "উদ্দীপকে গ্রামীণ সমাজসেবা কর্মসূচির উল্লেখ করা হয়েছে। গ্রামাঞ্চলের দরিদ্র ও অসহায় জনগণের জীবনমান উন্নয়নে উক্ত কর্মসূচির ভূমিকা অপরিসীম। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব্যবস্থা- করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ- সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর, বয়সী ছেলেমেয়েদের সাক্ষরজ্ঞান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুঃস্থ জনগণের ভাগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে।"
        },
        {
          "label": "ঘ",
          "question": "গ্রামীণ জনগোষ্ঠী জীবনমান উন্নয়নে উক্ত কর্মসূচির অবদান কতটুকু? বিশ্লেষণ করো।",
          "explanation": "উদ্দীপকে উল্লেখিত বাংলাদেশের ৪৮৫টি উপজেলায় বাস্তবায়িত কার্যক্রম হলো গ্রামীণ সমাজসেবা কর্মসূচি। গ্রামপ্রধান বাংলাদেশের আর্থ- সামাজিক উন্নয়নে এ কর্মসূচির কার্যকারিতা রয়েছে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে গ্রামীণ সমাজসেবা কর্মসূচি পরিচালিত হয়। এক্ষেত্রে গ্রামাঞ্চলের দারিদ্রদ্র্য হ্রাসের লক্ষ্যে সাধারণ মানুষকে শিক্ষাগ্রহণে উদ্বুদ্ধ করা, প্রশিক্ষণ ও মূলধন সরবরাহের মাধ্যমে এ সকল জনগোষ্ঠীকে মাবলম্বী করার জন্য ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ৪৮৫টি উপজেলায় গ্রামীণ সমাজসেবা কর্মসূচি পরিচালনার উল্লেখ আছে। কিন্তু বর্তমানে দেশের ৪৮৯টি উপজেলা এই কর্মসূচির আওতাভুক্ত এবং এর আওতায় উপকৃত পরিবারের সংখ্যা ২৪.৫ লক্ষ। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুৱতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। পরিবার পরিকল্পনা পদ্যতি গ্রহণে সাধারণ মানুষকে উদ্বুদ্ধ করা, বিভিন্ন বৃত্তিমূলক প্রশিক্ষণ দেওয়া, আত্মকর্মসংস্থানমূলক ব্যবস্থা গ্রহণের জন্য ঋণ, মূলধন দিয়ে সহায়তা করাও এ কর্মসূচির লক্ষ্য। এছাড়া এর মাধ্যমে স্বাস্থ্য ও পুষ্টিজ্ঞান, পরিষ্কার পরিচ্ছন্নতা সম্পর্কে ধারণা প্রদান, সামাজিক বনায়নসহ মা ও শিশুসেবা, নিরাপদ পানির ব্যবস্থা ইত্যাদি বিষয়ে শিক্ষা ও প্রশিক্ষণের ব্যবস্থা করা হয়। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "9",
      "uddipok": "'ক' একটি বেসরকারি সংস্থা। ১৯৭৬ সালে চট্টগ্রামের একটি গ্রাম থেকে ক্ষুদ্র ঋণদাতা সংস্থা হিসেবে যাত্রা শুরু করলেও বর্তমানে তা বিশ্বের সর্ববৃহৎ ক্ষুদ্র ঋণদানকারী সংস্থা হিসেবে প্রতিষ্ঠা লাভ করেছে। ক্ষুদ্র ঋণের মাধ্যমে বাংলাদেশের দারিদ্র্য বিমোচন এবং নারীদের আর্থ- সামাজিক উন্নয়ন ও ক্ষমতায়নে অবদান রাখার জন্য প্রতিষ্ঠানটি নোবেল পুরস্কার লাভ করার গৌরব অর্জন করে।",
      "tag": "NDCM 23",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO এর পূর্ণরূপ হলো Non-Government Organization."
        },
        {
          "label": "খ",
          "question": "বেসরকারি সমাজ উন্নয়ন সংস্থা বলতে কী বোঝায়?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, 'পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "উদ্দীপকে কোন প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে গ্রামীণ ব্যাংকের প্রতি ইঙ্গিত করা হয়েছে। গ্রামীণ দরিদ্র ও অবহেলিত জনগোষ্ঠীকে বিনা জামানতে সহজ শর্তে মূলধন সরবরাহ করে ঋণদান প্রক্রিয়াকে প্রাতিষ্ঠানিক রূপ দিতে গ্রামীণ ব্যাংক প্রতিষ্ঠিত হয়। চট্টগ্রাম বিশ্ববিদ্যালয়ের অর্থনীতি বিভাগের সাবেক অধ্যাপক ড. মুহাম্মদ ইউনূস ১৯৭৬ সালে চট্টগ্রামের জোবরা গ্রামে গ্রামীণ ব্যাংক প্রকল্প চালু করেন। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়ন এবং দারিদ্র্য বিমোচনে এই ব্যাংক কাজ করে। উদ্দীপকে আমরা দেখতে পাই একটি বেসরকারি সংস্থা ১৯৭৬ সালে চট্টগ্রামের একটি গ্রাম থেকে ক্ষুদ্র ঋণকারী সংস্থা হিসেবে কার্যক্রম শুরু করে। যা বর্তমানে বিশ্বের সর্ববৃহৎ ক্ষুদ্র ঋণদানকারী সংস্থা হিসেবে প্রতিষ্ঠা লাভ করে। এটি গ্রামীণ ব্যাংককেই নির্দেশ করছে। কারণ গ্রামীণ ব্যাংক বাংলাদেশের দারিদ্র্য বিমোচন এবং নারীদের আর্থ-সামাজিক উন্নয়ন ও ক্ষমতায়নে গুরুত্বপূর্ণ ভূমিকা রাখে এবং তাদের কাজের স্বীকৃতিস্বরূপ প্রতিষ্ঠানটি ২০০৬ সালে নোবেল পুরস্কার লাভ করে। সুতরাং উদ্দীপকে উল্লেখিত প্রতিষ্ঠানটি গ্রামীণ ব্যাংককেই নির্দেশ করছে।"
        },
        {
          "label": "ঘ",
          "question": "উক্ত প্রতিষ্ঠানেনর কার্যক্রমে সমাজকর্ম পদ্ধতির প্রয়োগ বিশ্লেষণ করো।",
          "explanation": "গ্রামীণ ব্যাংকের বিভিন্ন কর্মসূচিতে সমাজকর্ম পদ্ধতি প্রয়োগ করে সফলতা অর্জন করা সম্ভব। সমাজকর্ম বৈজ্ঞানিক পদ্ধতি প্রয়োগের মাধ্যমে মানুষের নানাবিধ আর্থ- সামাজিক সমস্যা সমাধানের প্রচেষ্টা চালায়। সমাজের সকল শ্রেণি, পেশার মানুষের জীবনযাত্রার মান উন্নয়নে সমাজকর্মের সকল পদ্ধতি ব্যবহৃত হয়ে থাকে। গ্রামীণ জনগোষ্ঠীর জীবনমান উন্নয়নের ক্ষেত্রে গ্রামীণ ব্যাংক যে উদ্যোগ গ্রহণ করে, সেক্ষেত্রেও সমাজকর্মের পদ্ধতিগুলোর সফল প্রয়োগ করা সম্ভব। গ্রামীণ ব্যাংক দলীয় প্রক্রিয়ার মাধ্যমে ক্ষুদ্র ঋণ প্রদান করে থাকে, যা সমাজকর্মের দল সমাজকর্ম পদ্ধতির অন্তর্ভুক্ত। অন্যদিকে ভাগ্য বিড়ম্বিত নারীদের হতাশাগ্রস্ত হওয়ার হাত থেকে রক্ষা করতে ব্যক্তি সমাজকর্ম পদ্ধতি প্রয়োগ করা যেতে পারে। তাছাড়া গ্রামীণ ব্যাংকের ক্ষুদ্রঋণ প্রদানের টার্গেট গ্রুপ হলো ভূমিহীন, দুস্থ এবং প্রান্তিক চাষি। এরা সমাজের অসহায় একটি সমষ্টি। সমষ্টি সমাজকর্ম প্রয়োগ করে এ ধরনের মানুষদের সংগঠিত করা সম্ভব। সামগ্রিক আলোচনায় দেখা যায় যে, গ্রামীণ ব্যাংকের ক্ষুদ্র ঋণদান প্রকল্পে সমাজকর্মের সবগুলো পদ্ধতির সফল প্রয়োগ সম্ভব।"
        }
      ]
    },
    {
      "number": "10",
      "uddipok": "রিমির বাবা এমন একটি আন্তর্জাতিক প্রতিষ্ঠানের কাজ করেন, যা ১৯৪৬ সালে প্রতিষ্ঠার মধ্য দিয়ে নিরাপদ, সুস্থ পারিবারিক ও সামাজিক পরিবেশে শিশুদের বেড়ে ওঠা এবং শিশু ও নারীদের অধিকার রক্ষা করার জন্য বিভিন্ন ধরনের কার্যক্রম পরিচালনা করে থাকে। বিশ্বব্যাপী শিশুদের নিরাপত্তা রক্ষায় কাজ করায় প্রতিষ্ঠানটি ১৯৬৫ সালে শান্তিতে নোবেল শান্তি পুরস্কার লাভ করে।",
      "tag": "NDCM 23",
      "sub_questions": [
        {
          "label": "ক",
          "question": "Problem শব্দটি কোন ভাষা হতে নেওয়া হয়েছে?",
          "explanation": "ইংরেজি 'Problem' শব্দটি গ্রিক শব্দ 'Prolema' থেকে নেওয়া হয়েছে।"
        },
        {
          "label": "খ",
          "question": "'মাদকাসক্তি একটি সামাজিক সমস্যা'- ব্যাখ্যা করো।",
          "explanation": "বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণত মাদকাসক্তি হলো মাদকদ্রব্যের প্রতি আসক্তি। যখন ব্যক্তি দৈহিক ও মানসিকভাবে মাদকদ্রব্যের ওপর নির্ভরশীল হয়ে মাদকদ্রব্য গ্রহণ করে তখন তাকে মাদকাসক্তি বলে। এটি কর্মহীনতা, দরিদ্রদ্র্য, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ প্রভৃতি সামাজিক সমস্যা সৃষ্টি করে। যা ব্যক্তি, পরিবার ও সমাজের ওপর বিভিন্ন ক্ষতিকর প্রভাব ফেলে। তাই বলা যায়, মাদকাসক্তি একটি সামাজিক সমস্যা।"
        },
        {
          "label": "গ",
          "question": "উদ্দীপকের প্রতিষ্ঠানটি তোমার পাঠ্যবইয়ের কোন প্রতিষ্ঠানের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের প্রতিষ্ঠানটি আন্তর্জাতিক সংস্থা ইউনিসেফের সাথে সাদৃশ্যপূর্ণ। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারাবিশ্বের শিশুদের কল্যাণে কাজ করে থাকে। 'দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশুকল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রমসহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত 'মিনা কার্টুন' বর্তমানে বহুল প্রশংসিত হয়েছে। উদ্দীপকের দেখা যায়, একটি সংস্থার প্রতিষ্ঠাকাল ১৯৪৬। এটি বিশ্বব্যাপী শিশুদের সুস্বাস্থ্য ও নারীদের অধিকার রক্ষার জন্য বিভিন্ন ধরনের কার্যক্রম পরিচালনা করেন। বিশ্বব্যাপী শিশুদের নিরাপত্তা রক্ষায় কাজ করায় প্রতিষ্ঠানটিকে ১৯৬৫ সালে নোবেল শান্তি পুরস্কার দেওয়া হয়।"
        },
        {
          "label": "ঘ",
          "question": "বাংলাদেশের প্রেক্ষাপটে উক্ত প্রতিষ্ঠানের কার্যক্রমের ভূমিকা মূল্যায়ন করো।",
          "explanation": "নিম্নের অনুরুপ: বাংলাদেশে শিশুদের শিক্ষা, স্বাস্থ্য, পুষ্টিসহ বিভিন্ন ক্ষেত্রের উন্নয়নে উদ্দীপকে ইঙ্গিতকৃত প্রতিষ্ঠান ইউনিসেফের ভূমিকা অত্যন্ত তাৎপর্যপূর্ণ। ইউনিসেফ হলো সারাবিশ্বের শিশুদের সার্বিক কল্যাণে নিয়োজিত একটি আন্তর্জাতিক সংস্থা। উদ্দীপকে চিত্র দ্বারা ইউনিসেফকে নির্দেশ করা হয়েছে। ১৯৭১ সালের ১৬ ডিসেম্বর বিজয় অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে-স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং WHO-এর সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    },
    {
      "number": "11",
      "uddipok": "দেবনাথ বাবু একজন ধনাঢ্য ব্যক্তি। তিনি তার মেয়েদের প্রচুর গয়না ও টাকা পয়সা দিয়ে বিয়ে দিয়েছেন। ছোট মেয়ের বিয়ে ঠিক হয়েছে বনেদী পরিবারে। পরিবারের শেষ বিয়ে বলে তিনি ঢালাওভাবে খরচ করলেন এবং সকলে এ জাঁকজমক বিয়ের প্রশংসা করলেও এর প্রভাবে সমাজে অন্যতম সামাজিক সমস্যার পথ প্রশস্ত হয়েছে।",
      "tag": "NDCM 23",
      "sub_questions": [
        {
          "label": "ক",
          "question": "Society গ্রন্থের লেখক কে?",
          "explanation": "Society গ্রন্থের লেখক হলেন- ম্যাকাইভার ও পেজ।"
        },
        {
          "label": "খ",
          "question": "মৌলিক চাহিদা হিসেবে বস্ত্রের বৈশিষ্ট্য ব্যাখ্যা করো।",
          "explanation": "মানব জীবনের দ্বিতীয় গুরুত্বপূর্ণ মৌলিক চাহিদা হলো বস্তু। মৌলিক চাহিদা হিসেবে বস্ত্রের বিভিন্ন বৈশিষ্ট্য বিদ্যমান। মানব সভ্যতার ধারক ও বাহক হিসেবে বস্ত্র অপরিহার্য। কারণ বস্ত্র প্রতিকূল অবস্থা হতে ব্যক্তিকে রক্ষা করে থাকে। সামাজিক জীব হিসেবে মানুষের সামাজিকতা রক্ষা করে। স্বাভাবিক ও সভ্যজীবন যাত্রা অব্যাহত রাখতে বস্ত্রের গুরুত্ব অপরিসীম। বস্ত্রের অভাবে মানুষের সামাজিকতা রক্ষা ও স্বাভাবিক জীবনযাত্রা ব্যাহত হয়। তেমনি জনস্বাস্থ্যের প্রতিও হুমকি সৃষ্টি হয়।"
        },
        {
          "label": "গ",
          "question": "উদ্দীপকে কোন সামাজিক সমস্যার ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে যৌতুক নামক সামাজিক সমস্যার ইঙ্গিত পাওয়া যায়। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। বাংলাদেশের সমাজব্যবস্থায় যৌতুকের জন্য কন্যার পরিবারকে অনেক যন্ত্রণা সহ্য করতে হয়। এমনকি এ প্রথার কারণে সমাজে নারী নির্যাতন বৃদ্ধি পেয়েছে। অনেকে নারী নির্যাতন সহ্য করতে না পেরে আত্মহত্যার পথও বেছে নেয়। উদ্দীপকে দেখা যায়, দেবনাথ বাবু একজন ধণাঢ্য ব্যক্তি। তিনি তার মেয়ের বিয়েতে প্রচুর গয়না ও টাকা পয়সা দেন। এমনকি বিয়েতে তিনি অনেক টাকা খরচ করলেন এবং মানুষের প্রশংসা পেলেন। এই ঘটনাটি আমাদের সমাজের অন্যতম সামাজিক সমস্যা যৌতুক প্রথাকে নির্দেশ করছে। উদ্দীপকে সেই বিষয়টিই ইঙ্গিত দেয়া হয়েছে।"
        },
        {
          "label": "ঘ",
          "question": "'উদ্দীপকের সামাজিক সমস্যা সমাজে বহুবিধ সমস্যা সৃষ্টি করবে' মন্তব্যটির বিশ্লেষণ করো।",
          "explanation": "উদ্দীপকের সামাজিক সমস্যা অর্থাৎ যৌতুক প্রথা আমাদের সমাজে বহুবিধ সমস্যা সৃষ্টি করবে। মন্তব্যটি যথার্থ। যৌতুক একটি সামাজিক সমস্যা। প্রতিটি সমাজের জন্যই এটি একটি ক্ষতিকর প্রথা। এমনকি এটি নারীর জন্য অবমাননাকর এবং অপমানসূচক। বর্তমানে বাংলাদেশের সমাজে এ প্রথা বিভিন্নভাবে নেতিবাচক প্রভাব ফেলছে। যৌতুকের দাবি মেটাতে গিয়ে কন্যাদায়গ্রস্ত পিতাকে তার সর্বস্থ হারাতে হয়। এতে পরিবারে আর্থিক সংকট নেমে আসছে। যৌতুক আদান- প্রদানকে কেন্দ্র করে পরিবারে নানা ধরনের অশান্তি দেখা দেয়; এমনকি তা পারিবারিক ভাঙনেও রূপ নেয়। আবার দাবি পূরণ না হলে স্বামী ও তার পরিবারের সদস্যদের স্ত্রী ওপর অমানুষিক নির্যাতন চালাতে দেখা যায় যা উদ্দীপকের বুলবুলির ক্ষেত্রেও ঘটেছে। যৌতুকের প্রভাবে সংশ্লিষ্ট দুটি পরিবারই ক্ষতিগ্রস্ত হয়। কেননা কন্যার বাবা যৌতুকের টাকা সংগ্রহ করতে গিয়ে আর্থিক অনটনে পড়েন। আবার যে মেয়েকে যৌতুক দিয়ে বিয়ে দেওয়া হলো সেও তার স্বামীর সংসারে ভালো থাকে না। প্রদত্ত যৌতুকের কমবেশি নিয়ে বা নতুন দাবি নিয়ে নববধূ স্বামী বা তার পরিবারের চাপে থাকে। অনেক নারী স্বামীসহ শ্বশুরবাড়ির লোকের কাছে শারীরিক ও মানসিক নির্যাতনের শিকার হয়। এর ফলে সমাজে স্বাভাবিক জীবনযাপন ব্যাহত হয়। অনেক সময় বিবাহ বিচ্ছেদ ঘটে। কোনো কোনো নারী আত্মহত্যার মতো নেতিবাচক চরম পথ বেছে নেন। সমাজের শান্তি-শৃঙ্খলা নষ্ট হয় ও সমাজ অস্থিতিশীল হয়ে ওঠে। সার্বিক আলোচনা থেকে বলা যায়, উদ্দীপকের সামাজিক সমস্যা অর্থাৎ যৌতুক প্রথা বিভিন্নভাবে সমাজে নেতিবাচক প্রভাব ফেলে এবং বহু সমস্যা সৃষ্টি করছে।"
        }
      ]
    }
  ]
}