{
  "title": "সম্মিলিত বোর্ড ২০১৯",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "প্রফেসর মোমেন সমাজকর্ম ক্লাসে বলেন- আজকের আলোচ্য বিষয়টি সমাজকর্ম শিক্ষার গুরুত্বপূর্ণ অংশ। এটি সম্পাদনের মাধ্যমে শিক্ষার্থীরা সমাজকর্মের তাত্ত্বিক জ্ঞান অর্জনের পাশাপাশি সমাজকর্মের তাত্ত্বিক জ্ঞান বাস্তবে সফল প্রয়োগ করে সমাজকর্মী হিসেবে সনদ অর্জন করে।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "মাঠকর্ম হলো সমাজকর্মের এমন একটি দিক যেখানে সমাজকর্মের তাত্ত্বিক জ্ঞান মাঠপর্যায়ে নিয়ে প্রয়োগ করা হয়।"
        },
        {
          "label": "খ",
          "question": "",
          "explanation": "কেস ম্যানেজমেন্ট বলতে সামাজিক এজেন্সি থেকে লম্বা সময়ের জন্য সাহায্য গ্রহণকারীর সেবা পরিকল্পনা ও মনিটরিং প্রক্রিয়াকে বোঝায়। কেস ম্যানেজমেন্ট সেবা কার্যক্রম সাহায্যার্থীর মানসিক স্বাস্থ্য বা আইনগত বিষয়সহ যে কোনো ক্ষেত্রে পরিচালিত হতে পারে। মূলত এটি এমন এক পদ্ধতি যেখানে একজন পেশাদার সমাজকর্মী সাহায্যাথী ও তার পরিবারের চাহিদার প্রেক্ষিতে সমস্যা চিহ্নিতকরণ ও সমাধানে পদক্ষেপ গ্রহণ করেন।"
        },
        {
          "label": "গ",
          "question": "",
          "explanation": "উদ্দীপকে সমাজকর্ম শিক্ষার গুরুত্বপূর্ণ অংশ হিসেবে মাঠকর্মকে উল্লেখ করা হয়েছে। সমাজকর্ম হলো একটি ব্যবহারিক সামাজিক বিজ্ঞান। এজন্য সমাজকর্মের ব্যবহারিক বিষয়কে ফুটিয়ে তোলার জন্য মাঠকর্ম অনুশীলন করা হয়। মাঠকর্ম হলো তাত্ত্বিক জ্ঞানের বাস্তব প্রয়োগ। এটি সমাজকর্ম শিক্ষার্থীদের পেশাগত শিক্ষার গুরুত্বপূর্ণ অংশ। এর মাধ্যমে একজন শিক্ষানবিশ সমাজকর্মী তত্ত্ব, পদ্ধতি ও কৌশলকে মাঠপর্যায়ে প্রয়োগ করে। এর ফলে সে ব্যক্তি, দল ও সমষ্টির সমস্যা সমাধানের মাধ্যমে একজন দক্ষ সমাজকর্মী হিসেবে গড়ে উঠতে পারে। উদ্দীপকের প্রফেসর মোমেন সমাজকর্ম ক্লাসে তার আলোচ্য বিষয়টি সম্পর্কে বলেন যে, এটি সমাজকর্ম শিক্ষার গুরুত্বপূর্ণ অংশ। এটি সম্পাদনের মাধ্যমে শিক্ষার্থীরা সমাজকর্মের তাত্ত্বিক জ্ঞান বাস্তবে প্রয়োগ করে সমাজকর্মী হিসেবে সনদ অর্জন করে। উদ্দীপকের প্রফেসর মোমেন এর এই আলোচ্য বিষয়টি উপরে বর্ণিত সমাজকর্মের গুরুত্বপূর্ণ অংশ মাঠকর্মের সাথে সাদৃশ্যপূর্ণ। তাই বলা যায়, উদ্দীপকে সমাজকর্ম শিক্ষার গুরুত্বপূর্ণ অংশ হিসেবে মাঠকর্মকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "সমাজকর্মের সনদ অর্জন উদ্দীপকে নির্দেশিত মাঠকর্মের যথাযথ সম্পাদনের উপর নির্ভর করে বলে আমি মনে করি। আধুনিক সমাজকর্ম একটি ফলিত সামাজিক বিজ্ঞান। এর মূল লক্ষ্য হলো সমাজকর্ম সম্পর্কে অর্জিত জ্ঞানকে বাস্তব ক্ষেত্রে প্রয়োগ করা। এর মাধ্যমে সমাজে বিদ্যমান বিভিন্ন সমস্যার স্থায়ী সমাধান ও মানুষের সামগ্রিক কল্যাণ সাধন করা সম্ভব হয়। আর এ লক্ষ্য অর্জন করার জন্য একজন সমাজকর্মীকে তাত্ত্বিক জ্ঞানের পাশাপাশি মাঠকর্মের অর্থাৎ ব্যবহারিক জ্ঞানও অর্জন করতে হয়। এজন্য সমাজকর্ম শিক্ষার ক্ষেত্রে তাত্ত্বিক জ্ঞানের পাশাপাশি ব্যবহারিক জ্ঞানেও গুরুত্ব অপরিসীম। উদ্দীপকের প্রফেসর মোমেন এর আলোচ্য বিষয়টি ছিল মাঠকর্ম যা সমাজকর্ম শিক্ষায় গুরুত্বপূর্ণ অংশ। এটি ছাড়া একজন সমাজকর্মী দক্ষ হয়ে উঠতে পারে না। কেননা, কোনো বিষয়ের তাত্ত্বিক জ্ঞান যতই সমৃদ্ধ হোক না কেন তা ব্যবহারিক ক্ষেত্রে প্রয়োগ করা ছাড়া এর যথার্থ কার্যকারিতা ও উপযোগিতা লাভ করা যায় না। সেজন্যই তাত্ত্বিক জ্ঞান ও ব্যবহারিক জ্ঞানের সংমিশ্রণ সমাজকর্মে ঘটানো হয় যা একজন পেশাদার সমাজকর্মীর থাকতে হয়। এই ব্যবহারিক প্রশিক্ষণই সমাজকর্মীকে বাস্তবক্ষেত্রে কর্ম উপযোগী করে তোলে। এভাবে মাঠকর্মের যথাযথ সম্পাদনের মাধ্যমে একজন সমাজকর্মী সমাজকর্মের সনদ অর্জন করে। উপরের আলোচনা থেকে বলা যায়, উদ্দীপকে নির্দেশিত মাঠকর্ম হলো সমাজকর্মের অবিচ্ছেদ্য অংশ। আর মাঠকর্মের যথাযথ সম্পাদনের মাধ্যমে সমাজকর্মের সনদ অর্জন করতে হয়।"
        }
      ]
    },
    {
      "number": "2",
      "uddipok": "১৯৬০ সালে জনাব 'ম' বয়স্কদের সেবার জন্য ঢাকার শেরেবাংলা নগরে একটি স্বেচ্ছাসেবী প্রতিষ্ঠান গড়ে তোলেন। এ সংস্থাটির উদ্দেশ্য বয়স্কদের জীবনকে স্বস্তিদায়ক করা, তাদের সুদ্ধ জীবন, ভাবনাহীন আনন্দময় জীবন ও বয়স্কদের সমস্যা সমাধান সম্পর্কিত জ্ঞান দান করা। বর্তমানে এটি স্বাস্থ্য ও চিকিৎসাসেবা, কর্মসংস্থান, চিত্তবিনোদন, শিক্ষা ও প্রশিক্ষণ কার্যক্রম পরিচালনার মাধ্যমে বাংলাদেশের উন্নয়নে ভূমিকা রাখছে।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "একটি স্থানীয় সংস্থার নাম হলো 'স্বনির্ভর বাংলাদেশ'।"
        },
        {
          "label": "খ",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে ঝংলাদেশের বেসরকারি সমাজ উন্নয়ন কার্যক্রমের অংশ হিসেবে বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠানের ইঙ্গিত দেওয়া হয়েছে। বেসরকারি পর্যায়ে বাংলাদেশের প্রবীণদের সেবায় নিয়োজিত প্রতিষ্ঠান হলো বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান। সমাজসেবী ডা. এ কে এম আব্দুল ওয়াহেদ এদেশের প্রবীণদের কল্যাণার্থে ১৯৬০ সালে এ সংস্থাটি প্রতিষ্ঠা করেন। এটি ঢাকার শেরেবাংলা নগরে অবস্থিত। বয়স্কদের সার্বিক কল্যাণ নিশ্চিত করাই সংস্থাটির প্রধান উদ্দেশ্য। উদ্দীপকে বলা হয়েছে, জনাব 'ম' বয়স্কদের সেবার জন্য ১৯৬০ সালে ঢাকায় শেরেবাংলা নগরে একটি স্বেচ্ছাসেবী প্রতিষ্ঠান গড়ে তোলেন, যা উপরে বর্ণিত বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠানকে নির্দেশ করছে। প্রতিষ্ঠানটির অন্যতম বৈশিষ্ট্য হলো এটি অলাভজনক স্বেচ্ছাসেবী প্রতিষ্ঠান হিসেবে কাজ করছে। এর আরেকটি বৈশিষ্ট্য হলো এটি বয়স্ক ব্যক্তিদের সমস্যা ও প্রয়োজন সম্পর্কে ব্যক্তি, সম্প্রদায়, নীতিনির্ধারক, পরিকল্পক এবং স্বাস্থ্যসেবা প্রদানকারীদের মধ্যে সচেতনতা ও আগ্রহ তৈরিতে কাজ করে।"
        },
        {
          "label": "ঘ",
          "question": "",
          "explanation": "আমি মনে করি, বয়স্কদের সমস্যা সমাধানে উদ্দীপকে নির্দেশিত সংস্থাটির আরও কর্মসূচি গ্রহণ করা উচিত। সমাজসেবী ডা. এ কে এম আব্দুল ওয়াহেদ এদেশের বয়স্কদের কল্যাণের জন্য ১৯৬০ সালে বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান গড়ে তোলেন। সংস্থাটি বয়স্কদের বিভিন্ন সমস্যা চিহ্নিতকরণ ও সেগুলো সমাধানসহ সার্বিক কল্যাণ সাধনে কাজ করে যাচ্ছে। উদ্দীপকের জনাব 'ম'-এর প্রতিষ্ঠানটি একইভাবে বয়স্কদের সুস্থ ও আনন্দময় জীবনযাপনে সহায়তা করছে, যা বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠানের অনুরূপ। উদ্দীপকে বলা হয়েছে, শেরেবাংলা নগরের স্বেচ্ছাসেবী সংস্থাটি বয়স্কদের জন্য স্বাস্থ্য ও চিকিৎসাসেবা প্রদান, কর্মসংস্থান সৃষ্টি, চিত্তবিনোদনের। ব্যবস্থা করা এবং শিক্ষা ও প্রশিক্ষণ কার্যক্রম পরিচালনা করছে। তবে সংস্থাটি এগুলোর পাশাপাশি আরও কিছু কর্মসূচি গ্রহণ করতে পারে। যেমন- সংস্থাটি অসচ্ছল বয়স্কদের বিনামূল্যে চিকিৎসাসেবা প্রদান করতে পারে। তাদের আবাসন সুবিধা দেওয়ার জন্য বৃদ্ধ নিবাস গড়ে তুলতে পারে। প্রবীণদের কল্যাণ সাধনে বিভিন্ন স্তরের মানুষকে সচেতন, উদ্যোগী ও সক্ষম করে তুলতে এটি নানা ধরনের সেমিনার, ওয়ার্কশপ, সিম্পোজিয়াম, সমাবেশ ইত্যাদির আয়োজন করতে পারে। বয়স্ক ব্যক্তিদের যত্নের বিষয়ে কোর্স পরিচালনা এবং বয়স্কদের জন্য পরিবার ও সম্প্রদায়ভিত্তিক যত্নকে সংগঠিত করতে পারে। এছাড়া সংস্থাটি বয়স্কদের সমস্যা সম্পর্কিত গবেষণা এবং বয়স্কদের প্রতি আগ্রহী জাতীয় ও আন্তর্জাতিক সরকারি-বেসরকারি প্রতিষ্ঠানের কার্যক্রমে সহযোগিতা করতে পারে। উপরের আলোচনা থেকে বলা যায়, উদ্দীপকে বর্ণিত কার্যক্রমগুলোর পাশাপাশি বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান অন্যান্য কর্মসূচি গ্রহণের মাধ্যমে প্রবীণদের কল্যাণ নিশ্চিত করতে পারে।"
        }
      ]
    },
    {
      "number": "3",
      "uddipok": "ডাক্তার সামিন একটি আন্তর্জাতিক সংস্থায় চাকরি করেন। ১৮৬৩ সালে দুটি দেশের যুদ্ধের ভয়াবহ অবস্থা দেখে যুবক \"ক\" এ সংস্থাটি গঠন করেন। ত্রাণ ও পুনর্বাসন, দুর্যোগ প্রতিরোধ কার্যক্রম, দুর্যোগকালীন আশ্রয়কেন্দ্র, স্বাস্থ্য প্রশিক্ষণ, রক্তদান কর্মসূচি, বিভিন্ন প্রশিক্ষণ ইত্যাদি কার্যক্রমের মাধ্যমে সংস্থাটি বাংলাদেশের সমাজ উন্নয়নে ভূমিকা রাখছে। এ ভূমিকার জন্য সংস্থাটি একাধিকবার নোবেল পুরস্কার লাভ করে।",
      "tag": "All.B 19",
      "sub_questions": [
        {
          "label": "ক",
          "question": "",
          "explanation": "UNICEF এর পূর্ণরূপ হলে United Nations Children Emergency Fund."
        },
        {
          "label": "খ",
          "question": "",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায়, যা একাধিক দেশে তার কার্যক্রমের বিস্তৃতি ঘটিয়েছে। আন্তর্জাতিক সংস্থার সদস্য সংখ্যা কত হবে তা সুনির্দিষ্ট নয়। একেকটি আন্তর্জাতিক সংস্থা সদস্য সংখ্যা ও লক্ষ্য-উদ্দেশ্যের দিকে থেকে স্বতন্ত্র এবং অন্যান্য সংগঠন থেকে আলাদা। অর্থনৈতিক, রাজনৈতিক, মানবকল্যাণমূলক প্রভৃতি বিভিন্ন ধরনের আন্তর্জাতিক সংস্থা রয়েছে। এ সকল সংস্থা স্ব স্ব নীতিমালা অনুযায়ী সুনির্দিষ্ট লক্ষ্য অর্জনে কার্যক্রম পরিচালনা করে থাকে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের সমাজ উন্নয়ন কার্যক্রমের সাথে জড়িত আন্তর্জাতিক সংস্থা রেডক্রিসেন্ট সোসাইটিকে বোঝানো হয়েছে। ১৮৫৯ সালে ইতালির সলফেরিনো গ্রামে ফ্রান্স এবং অস্ট্রিয়ার মধ্যে সংঘটিত ভয়াবহ যুদ্ধের প্রেক্ষাপটে প্রতিষ্ঠিত হয় রেড ক্রিসেন্ট সোসাইটি। এ যুদ্ধে উভয় পক্ষের বহু সৈন্য নিহত এবং আহত হয়। সে সময় সুইজারল্যান্ডের অধিবাসী স্যার হেনরি ডুনান্ট যুদ্ধাহত সৈন্যদের সেবায় একটি সংস্থা গঠনের আহ্বান জানান। এরই ধারাবাহিকতায় এবং তার সদিচ্ছা ও অক্লান্ত পরিশ্রমের ফলে ১৮৬৩ সালের অক্টোবর মাসে জন্মলাভ করে রেড ক্রিসেন্ট সোসাইটি। বর্তমানে সংস্থাটি বাংলাদেশের ত্রাণ ও পুনর্বাসন দুর্যোগ প্রতিরোধ 'কার্যক্রম, স্বাস্থ্য ও প্রশিক্ষণসহ বিভিন্ন কল্যাণমূলক কার্যক্রম পরিচালনা করছে। উদ্দীপকে বলা হয়েছে ডা. সামিন একটি আন্তর্জাতিক সংস্থায় চাকরি করেন। ১৮৬৩ সালে দুটি দেশের মধ্যে সংঘটিত যুদ্ধের ভয়াবহতা দেখে একজন যুবক সংস্থাটি প্রতিষ্ঠা করেছিলেন। যা বর্তমানে বাংলাদেশসহ বিশ্বের বিভিন্ন দেশে ত্রাণ ও পুনর্বাসন, দুর্যোগ মোকাবিলায় পদক্ষেপ গ্রহণ, স্বাস্থ্য ও প্রশিক্ষণসহ বিভিন্ন সহযোগিতামূলক কার্যক্রম পরিচালনা করছে। এতে বোঝা যায়, উদ্দীপকের এ সংস্থাটির উপরে বর্ণিত রেড ক্রিসেন্ট সোসাইটিকে নির্দেশ করছে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষিতে আর্তমানবতার সেবায় রেডক্রিসেন্ট সোসাইটির ভূমিকা অত্যন্ত গুরুত্বপূর্ণ। যুদ্ধ, বন্যা, জলোচ্ছ্বাস, ঘূর্ণিঝড় ইত্যাদি দুর্যোগময় মুহূর্তে রেডক্রিসেন্ট সোসাইটি কতগুলো নিয়মিত কার্যক্রম পরিচালনা করে। এসব কার্যক্রমের মাধ্যমে রেডক্রিসেন্ট সোসাইটি বাংলাদেশে দুর্যোগ মোকাবিলা ও আর্থ সামাজিক উন্নয়নে গুরুত্বপূর্ণ ভূমিকা পালন করে যাচ্ছে। বন্যা, খরা, ঘূর্ণিঝড় প্রভৃতি প্রাকৃতিক দুর্যোগের সময় রেডক্রিসেন্ট সোসাইটি বিরূপ পরিস্থিতি মোকাবিলা করার জন্য নানা ধরনের ত্রাণ সহায়তা প্রদান করে। আবার, স্বাস্থ্যের মান উন্নয়ন ও চিকিৎসা ব্যবস্থার উন্নয়নে প্রতিষ্ঠানটি কাজ করে যাচ্ছে। এক্ষেত্রে প্রতিষ্ঠানটি প্রাথমিক স্বাস্থ্য ও রক্তদান কর্মসূচি পরিচালনা করে থাকে। জরুরি সম্পূরক খাদ্য সংস্থান নামে রেডক্রিসেন্ট সোসাইটি তাদের খাদ্য কর্মসূচি পরিচালনা করে। উদ্বাস্তু, অসহায় ও দরিদ্র পরিবারের মধ্যে খাদ্য বিতরণ এ কর্মসূচির অন্যতম লক্ষ্য। এছাড়া যুবক ও কিশোরদের মধ্যে মানবতাবোধ জাগিয়ে তোলার জন্য এবং তাদের দায়িত্বশীল নাগরিক হিসেবে গড়ে তোলার জন্য বাংলাদেশের প্রাথমিক, মাধ্যমিক ও কলেজ পর্যায়ের শিক্ষার্থীদের যুব রেডক্রিসেন্ট কার্যক্রমে যোগদানের ব্যবস্থা করা হয়ে থাকে। ১৯৭৫ সাল থেকে সংস্থাটি বাংলাদেশে এ কার্যক্রম চালিয়ে আসছে। এ প্রতিষ্ঠানটি ঢাকায় একটি এতিমখানা, পরিচালনা করছে। এখানে ১০০ এতিমের রক্ষণাবেক্ষণ, লালন- পালন ও পুনর্বাসনের ব্যবস্থা রয়েছে। উপরের আলোচনার প্রেক্ষিতে তাই বলা যায়, বাংলাদেশের ত্রাণ ও পুনর্বাসন কার্যক্রম পরিচালনায় রেডক্রিসেন্ট সমিতির ভূমিকা দিন দিন বৃদ্ধি পাচ্ছে। সরকার গৃহীত বিভিন্ন ত্রাণ ও পুনর্বাসনমূলক কার্যক্রমে সহায়ক ও পরিপূরক ভূমিকা পালন করছে রেডক্রিসেন্ট সোসাইটি।"
        }
      ]
    },
    {
      "number": "4",
      "uddipok": "১৯৭৪ সালে \"ব\" দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে একটি সরকারি কর্মসূচি গ্রহণ করা হয়। এ কর্মসূচির অধীনে বৃত্তিমূলক প্রশিক্ষণ, সুদমুক্ত 'ঋণ, মাতৃকেন্দ্র, সাক্ষরতা দান ইত্যাদি কার্যক্রম গ্রহণ করা হয়। সমাজসেবার এ সরকারি কর্মসূচিটি গ্রামের জনগণের দারিদ্র্য দূরীকরণে ভূমিকা রাখছে।",
      "tag": "All.B 19",
      "sub_questions": [
        {
          "label": "ক",
          "question": "UCD কী?",
          "explanation": "UCD হচ্ছে সমষ্টি উন্নয়নভিত্তিক শহর সমাজসেবা কার্যক্রম।"
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়।। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে বাংলাদেশের কোন সরকারি সমাজ উন্নয়ন কার্যক্রম। উল্লেখ করা হয়েছে? ব্যাখ্যা করো।",
          "explanation": "উদ্দীপকে বাংলাদেশ সরকারের গ্রামীণ সমাজসেবা কার্যক্রমের কথা উল্লেখ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকের সরকারি কর্মসূচি দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে বিভিন্ন কার্যক্রম গ্রহণ করে। এর মাঝে আছে বৃত্তিমূলক প্রশিক্ষণ, সুদমুক্ত ঋণদান, মাতৃকেন্দ্র, সাক্ষরতা দান ইত্যাদি, যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত কর্মসূচিটি \"বাংলাদেশের উন্নয়নের ক্ষেত্রে ভূমিকা রাখতে পারে\"- মতামত দাও।",
          "explanation": "উদ্দীপকে ইঙ্গিতকৃত কর্মসূচি অর্থাৎ গ্রামীণ সমাজসেবা কার্যক্রম বাংলাদেশের উন্নয়নের ক্ষেত্রে গুরুত্বপূর্ণ ভূমিকা রাখতে পারে। বাংলাদেশের গ্রামাঞ্চলের দরিদ্র ও অসুবিধাগ্রস্ত জনগোষ্ঠীকে সংগঠিত করে তাদের সুপ্ত প্রতিভার বিকাশ সাধন, দক্ষতা বৃদ্ধি, কর্মসংস্থানের সুযোগ সৃষ্টি করা এবং উন্নয়ন কর্মকাণ্ডে জনগণের অংশগ্রহণ নিশ্চিতের পাশাপাশি তাদের জীবনমান উন্নয়নে গ্রামীণ সমাজসেবা কর্মসূচি যথাযথ ভূমিকা পালন করে। এক্ষেত্রে গ্রামীণ জনগোষ্ঠীর জীবনমান উন্নয়নের জন্য নিজস্ব সম্পদ ব্যবহারের সুযোগ রয়েছে। আবার এ কার্যক্রমের মাধ্যমে বাংলাদেশের দরিদ্র ভূমিহীন কৃষক, বেকার, দরিদ্র মহিলাদের বিভিন্ন প্রশিক্ষণের মাধ্যমে উপার্জনক্ষম করে তোলা যায়। বিভিন্ন সংগঠন সৃষ্টির মাধ্যমে গ্রামীণ অর্থনীতির কাঠামো সুদৃঢ়করণ এবং কুটির শিল্পের প্রসারে সহায়তায় ভূমিকা পালন করতে পারে। দেশের সক্ষম দম্পতিদের পরিবার পরিকল্পনা বিষয়ে প্রশিক্ষণ এবং এ বিষয়ে উদ্বুদ্ধ করতে পারে। সেই সাথে গ্রাম থেকে নিরক্ষরতা ও অজ্ঞতা দূরীকরণ, প্রাতিষ্ঠানিক-অপ্রাতিষ্ঠানিক বিভিন্ন বিষয়ে শিক্ষা কর্মসূচি পরিচালনা, স্বাস্থ্য ও পরিষ্কার পরিচ্ছন্নতা বিষয়ে সচেতনতা সৃষ্টি এবং, শিশু, যুবক, মহিলা, প্রতিবন্ধী প্রভৃতির জন্য বাস্তবমুখী কর্মসূচি গ্রহণও গ্রামীণ সমাজসেবা কর্মসূচির অর্ন্তগত। পরিশেষে বলা যায়, বাংলাদেশে গ্রামীণ সমাজসেবা এদেশের উন্নয়নে উপরে আলোচিত উপায়ে ভূমিকা পালন করে।"
        }
      ]
    },
    {
      "number": "5",
      "uddipok": "",
      "tag": "All.B 19",
      "sub_questions": [
        {
          "label": "ক",
          "question": "মৌল মানবিক চাহিদা কয়টি?",
          "explanation": "মৌল মানবিক চাহিদা ছয়টি। যথা- খাদ্য, বস্ত্র, বাসস্থান, শিক্ষা, চিকিৎসা ও চিত্তবিনোদন ।"
        },
        {
          "label": "খ",
          "question": "শিক্ষা বলতে কী বোঝায়?",
          "explanation": "শিক্ষা বলতে মানুষের সহজাত মানবীয় প্রতিভা ও অন্তর্নিহিত সম্ভাবনা বিকাশের মাধ্যমকে বোঝায় । শিক্ষার মাধ্যমে ব্যক্তিকে পরিবর্তিত আর্থ-সামাজিক চাহিদা ও পারিপার্শ্বিক অবস্থার সাথে সামঞ্জস্য বিধানে সক্ষম করে তোলা সম্ভব হয়। এ কারণে শিক্ষা অন্যান্য মৌলিক চাহিদা থেকে আলাদা। শিক্ষার অভাবে মানুষের মধ্যে নিরক্ষরতা, অজ্ঞতা, কুসংস্কার প্রভৃতি সমস্যা দেখা দেয়। শিক্ষার সুযোগ বণিত মানুষ নিজ অধিকার ও কর্তব্য সম্পর্কে সচেতন হতে পারে না।"
        },
        {
          "label": "গ",
          "question": "উদ্দীপক ছবিতে কোন মৌল মানবিক চাহিদার অভাব রয়েছে? ব্যাখ্যা করো।",
          "explanation": "উদ্দীপকের ছবিটিতে মানুষের সবচেয়ে প্রয়োজনীয় মৌল মানবিক চাহিদা খাদ্যের অভাব পরিলক্ষিত হয়। মৌল মানবিক চাহিদার মধ্যে প্রথম ও সর্বাপেক্ষা গুরুত্বপূর্ণ উপাদান হলো খাদ্য। একজন মানুষের শারীরিক বৃদ্ধি ও মানসিক বিকাশ এবং কর্মশক্তি দানে পরিমিত ও সুষম খাদ্য গ্রহণ করা আবশ্যক। যে জৈব উপাদান গ্রহণের মাধ্যমে জীবদেহের গঠন, ক্ষয়পূরণ, বৃদ্ধিসাধন, অভ্যন্তরীণ ক্রিয়াকলাপ নিয়ন্ত্রণ, তাপ ও শক্তি উৎপাদন, 'পেশি পরিচালনা ও রোগ-প্রতিরোধের মাধ্যমে দেহকে সুস্থ ও সবল রাখে তাকেই খাদ্য বলে। খাদ্যের উপাদান ছয়টি। যথা— শর্করা, আমিষ, স্নেহ, ভিটামিন, লবণ ও পানি। এর অভাবে মানুষ পুষ্টিহীনতায় ভোগে। তাই মানুষের শারীরিক বৃদ্ধি ও মানসিক বিকাশের জন্য খাদ্যের এ সকল উপাদান গ্রহণ করা জরুরি। উদ্দীপকের ছবিতে অপুষ্টির শিকার একজন মানুষের চিত্র দেখানো হয়েছে। যা খাদ্যের অভাবে সৃষ্ট পুষ্টিহীনতাকেই নির্দেশ করে। তাই বলা যায়, উদ্দীপকের ছবিতে মৌল মানবিক চাহিদা খাদ্যের অভাব রয়েছে।"
        },
        {
          "label": "ঘ",
          "question": "বাংলাদেশে উক্ত মৌল মানবিক চাহিদাটি পূরণ না হলে কি সমস্যা। হতে পারে? তোমার মতামত দাও।",
          "explanation": "বাংলাদেশে উক্ত মৌল মানবিক চাহিদা অর্থাৎ খাদ্যের চাহিদা পূরণ না হলে নানা সমস্যা সৃষ্টি হতে পারে । সমাজে মানুষের স্বাভাবিকভাবে ও মর্যাদার সাথে বেঁচে থাকার জন্য তার মৌল মানবিক চাহিদা পূরণ করা অপরিহার্য। কিন্তু দারিদ্র্য, জনসংখ্যাধিক্য, রাজনৈতিক অস্থিতিশীলতা, বেকারত্ব, প্রাকৃতিক দুর্যোগ প্রভৃতি কারণে অনেক সময় বাংলাদেশের জনগণ মৌল মানবিক চাহিদা পূরণ করতে পারে না। ফলে পুষ্টিহীনতা, স্বাস্থ্যহীনতা, অপরাধ প্রবণতা, বস্তি সমস্যা, নিরক্ষরতার মতো বিভিন্ন সমস্যার সৃষ্টি হয়। উদ্দীপকের ছবিতে একজন কংকালসার মানুষের চিত্র দেখানো হয়েছে। যা খাদ্য গ্রহণের অভাবজনিত লক্ষণকে নির্দেশ করে। একজন মানুষের সুস্থ ও স্বাভাবিক বিকাশের জন্য পরিমিত খাদ্য গ্রহণ অপরিহার্য। এর অভাবে মানুষ স্বাস্থ্যহীনতায় ভোগে। বর্তমানে বাংলাদেশে শতকরা ৫০ জন শিশু পুষ্টিহীন এবং এ কারণে ২ লাখ শিশু মারা যায়। এছাড়া শতকরা ১৫ জন শিশু ভিটামিন-এ এর অভাবে রাতকানা রোগে আক্রান্ত। পুষ্টিহীনতার জন্য ৬০ ভাগ মহিলা রক্তস্বল্পতায় ভোগে। বর্তমানে বাংলাদেশে পুষ্টিহীনতার পরিস্থিতি ভয়াবহ রূপ ধারণ করেছে। আর এ সকল সমস্যার মূলে রয়েছে অপুরিত মৌল মানবিক চাহিদা খাদ্য । সুতরাং বলা যায়, বাংলাদেশে খাদ্যের মতো মৌল মানবিক চাহিদা পূরণ না হলে উপরোল্লিখিত সমস্যা হতে পারে।"
        }
      ]
    },
    {
      "number": "6",
      "uddipok": "আমেরিকার একটি ঘটনা। একটি রিয়েল এস্টেট ফ্ল্যাট বাড়িতে ভাড়াটিয়া উঠে পরের মাসে চলে যায়। কোম্পানির আর্থিক ক্ষতিতে কর্মচারিদের মধ্যে হতাশা চূড়ান্ত রূপ নেয়। এমতাবস্থায় আর্থিক ক্ষতি প্রতিরোধের জন্য একজন সমাজকর্মীকে নিয়োগ করা হয়। তিনি ভাড়াটিয়াদের সাথে কথা বলে সমস্যার কারণ চিহ্নিত করেন এবং কর্মচারিদের মনোবল পুনরুদ্ধার করেন। এছাড়া সমাজকর্মের একটি বিশেষ শাখার জ্ঞান প্রয়োগ করে লিফটের সিঁড়িতে একটি বড় আয়না ও চিরুনি স্থাপন করেন। আয়নায় চেহারা দেখা ও চুল আঁচড়ানোতে ব্যস্ত থাকায় এখন আর লিফটের জন্য অপেক্ষাকে সময় নষ্ট মনে হয় না ।",
      "tag": "All.B 19",
      "sub_questions": [
        {
          "label": "ক",
          "question": "চিকিৎসা সমাজকর্ম কাকে বলে?",
          "explanation": "স্বাস্থ্য ও চিকিৎসা ক্ষেত্রে সমাজকর্মের পদ্ধতি ও দর্শনের যে বাস্তব প্রয়োগ করা হয় তাকেই চিকিৎসা সমাজকর্ম বলে।"
        },
        {
          "label": "খ",
          "question": "বিদ্যালয় সমাজকর্ম বলতে কী বোঝায়?",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে।"
        },
        {
          "label": "গ",
          "question": "উদ্দীপকে সমাজকর্মের কোন শাখার অনুশীলন করে বাড়ির মালিকের আর্থিক ক্ষতি রোধ করা হয়েছে? ব্যাখ্যা করো।",
          "explanation": "যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন । না উদ্দীপকে সমাজকর্মের শিল্প সমাজকর্ম শাখার অনুশীলনের মাধ্যমে বাড়ির মালিকের আর্থিক ক্ষতি রোধ করা হয়েছে। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প কারখানার উৎপাদন বৃদ্ধি, শ্রমিকদের অধিকার ও সুযোগ- সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকের বর্ণনা অনুসারে আমেরিকার একটি রিয়েল এস্টেট ফ্ল্যাট বাড়িতে ভাড়াটিয়া এলেও পরের মাসে চলে যায়। এছাড়া কোম্পানির আর্থিক ক্ষতির কারণে কর্মচারিদের মধ্যে ব্যাপক হতাশার সৃষ্টি হয়। এসকল সমস্যা প্রতিরোধের জন্য একজন সমাজকর্মীকে নিয়োগ করা হয়। সে তার পেশাগত জ্ঞান, দক্ষতা ও অভিজ্ঞতার মাধ্যমে উক্ত সমস্যার সমাধান দিতে সক্ষম হন। উদ্দীপকের এসব তথ্য সমাজকর্মের বিশেষায়িত শাখা শিল্প সমাজকর্মকে নির্দেশ করে। সুতরাং বলা যায়, উদ্দীপকে সমাজকর্মের অন্যতম শাখা শিল্প সমাজকর্ম অনুশীলনের মাধ্যমে বাড়ির মালিকের আর্থিক ক্ষতি রোধ করা হয়েছে।"
        },
        {
          "label": "ঘ",
          "question": "বাংলাদেশে শিল্প শ্রমিকদের সমস্যা সমাধানে সমাজকর্মের এ শাখাটির গুরুত্ব বিশ্লেষণ করো।",
          "explanation": "বাংলাদেশে শিল্প শ্রমিকদের সমস্যা সমাধানে শিল্প সমাজকর্মের গুরুত্ব অপরিহার্য। সাধারণত শিল্প কারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের শোষণের শিকার হচ্ছে। এ ধরনের টানাপোড়েন সামগ্রিক উৎপাদনে প্রভাব ফেলে। একজন শিল্প সমাজকর্মী, এক্ষেত্রে উভয়ের মাঝে সেতুবন্ধন সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন । শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে— মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্ৰসূ করে। সেই সাথে শ্রমিকদের দক্ষতা অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, বাংলাদেশে শিল্প শ্রমিকদের সমস্যা সমাধানে শিল্প সমাজকর্ম গুরুত্বপূর্ণ ভূমিকা পালন করে ।"
        }
      ]
    },
    {
      "number": "7",
      "uddipok": "টাকা-পয়সা অন্য পথে নষ্ট করার কারণে লতা তার স্বামী ও দুই সন্তানকে নিয়ে কষ্টে আছেন। সন্তানের লেখাপড়া দূরের কথা এক বেলা খাবারও জোটে না। একদিকে পরিবারের আর্থিক দুরবস্থা অন্যদিকে স্বামী-সন্তান নেশায় আসক্ত। তাই লতা বাঁচার উপায় খুঁজছেন ।",
      "tag": "All.B 19",
      "sub_questions": [
        {
          "label": "ক",
          "question": "বিশ্ব এইডস দিবস কবে?",
          "explanation": "১ ডিসেম্বর বিশ্ব এইডস দিবস।"
        },
        {
          "label": "খ",
          "question": "সামাজিক সমস্যার পরিমাপযোগ্যতা বলতে কী বোঝায়?",
          "explanation": "পরিমাপযোগ্যতা সামাজিক সমস্যার অন্যতম বৈশিষ্ট্য । যে পরিস্থিতি পরিমাপ করা যাবে না তা সামাজিক সমস্যা নয় । এটি দৃষ্টিভঙ্গিগত ও পরিসংখ্যানিক উভয় দিক থেকে পরিমাপযোগ্য হতে হবে। ধরা যাক, পাঁচ বছর পূর্বে বেকারত্বের হার ছিল ২০%, বর্তমানে তা ৩৫%। এটি পরিমাপ করে বলা যায়। সুতরাং এটি সামাজিক সমস্যা হিসেবে গণ্য হবে।"
        },
        {
          "label": "গ",
          "question": "উদ্দীপকে 'লতার স্বামী-সন্তান কোন সামাজিক সমস্যাটি সৃষ্টি করেছে? ব্যাখ্যা দাও ।",
          "explanation": "উদ্দীপকে লতার স্বামী-সন্তান মাদকাসক্তি নামক সামাজিক সমস্যা- সৃষ্টি করছে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি হলো মাদকদ্রব্যের প্রতি আসক্তি। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী মাদকাসক্তি বলতে দৈহিক ও মানসিকভাবে মাদকদ্রব্যের ওপর নির্ভরশীল ব্যক্তি বা অভ্যাসবশত মাদকদ্রব্য ব্যবহারকারী ব্যক্তিকে বোঝায় । মাদকাসক্তি কর্মহীনতা, দরিদ্রতা, অকাল মৃত্যু পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে দেখা যায়, লতার স্বামী-সন্তান নেশা জাতীয় দ্রব্যে আসক্ত। আর নেশা জাতীয় দ্রব্যে আসক্তিকে বলা হয় মাদকাসক্তি। এতে বোঝা যায়, উদ্দীপকের লতার স্বামী ও সন্তান সমাজে মাদকাসক্তি সৃষ্টি করছে। ফলে লতার পরিবারে আর্থিক দুরবস্থা দেখা দিয়েছে।"
        },
        {
          "label": "ঘ",
          "question": "উদ্দীপকের সমস্যাটি প্রতিরোধযোগ্য— মতামত দাও।",
          "explanation": "আমি মনে করি, উদ্দীপকে নির্দেশিত সমস্যা অর্থাৎ মাদকাসক্তি প্রতিরোধযোগ্য। সাধারণভাবে বলা যায়, মাদক বা নেশা জাতীয় দ্রব্যের প্রতি আসক্তিই হলো মাদকাসক্তি। বর্তমানে বাংলাদেশে বিরাজমান বিভিন্ন সমস্যার মধ্যে মাদকাসক্তি অন্যতম। এটি আমাদের সমাজে ব্যাপক নেতিবাচক প্রভাব ফেলছে । উদ্দীপকে দেখা যায়, লতার স্বামী ও সন্তান নেশায় আসক্ত। অর্থাৎ লতার স্বামী ও সন্তান দ্বারা সৃষ্ট সমস্যাটি হলো মাদকাসক্তি। তবে বিভিন্ন প্রতিরোধমূলক ব্যবস্থা গ্রহণ করার মাধ্যমে মাদকাসক্তি রোধ করা সম্ভব। ধর্মীয় ও নৈতিক শিক্ষার মধ্য দিয়ে মাদক বিরোধী সচেতনতা ও সামাজিক আন্দোলন গড়ে তুলতে পারলে শিশু-কিশোররা সচেতন হবে এবং মাদক গ্রহণ থেকে বিরত থাকবে। সুস্থ চিত্তবিনোদনের ব্যবস্থা করতে পারলে শিশু-কিশোররা মাদক গ্রহণ ও অন্যান্য খারাপ অভ্যাসের দিকে ঝুঁকবে না। ‘মাদককে না বলুন' এই প্রতিজ্ঞায় জনগণ বিশেষ করে তরুণদের উদ্বুদ্ধ করতে পারলে এবং সংবাদপত্র, রেডিও, টেলিভিশন, চলচ্চিত্র, পোস্টার, বিলবোর্ড, লিফলেট ইত্যাদির মাধ্যমে মাদকের ক্ষতিকর দিকগুলো তুলে ধরে সচেতনতা সৃষ্টি করতে পারলে এ সমস্যা বহুলাংশে রোধ করা সম্ভব। পাশাপাশি মাদক উৎপাদন ও পাচার বন্ধ করলে মাদকাসক্তি প্রতিরোধ করা সম্ভব হবে । উপরের আলোচনা থেকে তাই বলা যায়, উদ্দীপকে নির্দেশিত সামাজিক সমস্যাটি হলো মাদকাসক্তি। আর উপরোল্লিখিত ব্যবস্থা গ্রহণের মাধ্যমে এ সমস্যা প্রতিরোধ করা যাবে।"
        }
      ]
    },
    {
      "number": "8",
      "uddipok": "কাঠামোর লক্ষ কর-",
      "tag": "All.B 19",
      "sub_questions": [
        {
          "label": "ক",
          "question": "অপুষ্টি কী?",
          "explanation": "অপুষ্টি হলো খাদ্যের গুণগত ও পরিমাণগত ভারসাম্যহীনতার ফলে সৃষ্ট নেতিবাচক পরিস্থিতি।"
        },
        {
          "label": "খ",
          "question": "প্রতিষ্ঠান বলতে কী বোঝায় ?",
          "explanation": "প্রতিষ্ঠান হলো কতগুলো কার্যাবলির একটি সমন্বিত রূপ প্রতিষ্ঠান বলতে সাধারণত কতগুলো প্রতিষ্ঠিত কার্যাবলিকে বোঝায়। আর এ কার্যাবলি সংঘবদ্ধভাবে নিয়ন্ত্রিত হয়ে থাকে। প্রচলিত বিধি, কর্মপদ্ধতি বা সামাজিক ব্যক্তিসমূহের মধ্যে প্রতিষ্ঠিত সম্পর্কের রীতিই প্রতিষ্ঠান হিসেবে পরিচিত।"
        },
        {
          "label": "গ",
          "question": "উদ্দীপকে সামাজিক সমস্যা প্রতিরোধের মাধ্যম হিসেবে কোন প্রতিষ্ঠানকে উল্লেখ করা হয়েছে? ব্যাখ্যা করো ।",
          "explanation": "উদ্দীপকে সামাজিক সমস্যা প্রতিরোধের মাধ্যম হিসেবে গণমাধ্যমকে উল্লেখ করা হয়েছে । সমাজবিজ্ঞানের অন্যতম একটি প্রত্যয় হলো গণমাধ্যম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের কাঠামোতে সামাজিক সমস্যা প্রতিরোধের মাধ্যম হিসেবে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "উদ্দীপকের প্রতিষ্ঠানটির মাধ্যমে কী কী সামাজিক সমস্যার সমাধান সম্ভব? মতামত দাও ।",
          "explanation": "উদ্দীপকে নির্দেশিত প্রতিষ্ঠান গণমাধ্যমের মাধ্যমে আমাদের সমাজে বিদ্যমান বিভিন্ন সামাজিক সমস্যা দূর করা সম্ভব। আমাদের সমাজে জনসংখ্যা সমস্যা, কুসংস্কার, বাল্যবিবাহ, যৌতুক, মাদকাসক্তি, দুর্নীতি, নারী নির্যাতন প্রভৃতিসহ বিভিন্ন সামাজিক সমস্যা বিদ্যমান। এ সমস্যাগুলো আমাদের সামাজিক উন্নয়নের পথে প্রতিবন্ধকতা সৃষ্টি করে। আর এসব সামাজিক সমস্যা সম্পর্কে গণসচেতনতা ও জনমত সৃষ্টির মাধ্যমে গণমধ্যম সমস্যা মোকাবিলায় গুরুত্বপূর্ণ ভূমিকা পালন করতে পারে। উদ্দীপকের কাঠামোতে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতির উল্লেখ রয়েছে। গণমাধ্যম হিসেবে বিভিন্ন সংবাদপত্র ও ম্যাগাজিন সামাজিক সমস্যা প্রতিরোধে গুরুত্বপূর্ণ ভূমিকা পালন করে থাকে। সমাজের কোনো অসংগতি, অপকর্ম, বিভিন্ন অপরাধ, দুর্নীতি ইত্যাদি বিষয়ে তথ্যভিত্তিক সংবাদ প্রকাশের ক্ষেত্রে বিভিন্ন সংবাদপত্র গুরুত্বপূর্ণ ভূমিকা পালন করে। টেলিভিশন সবচেয়ে গুরুত্বপূর্ণ ও জনপ্রিয় গণমাধ্যম। বিনোদনমূলক নানা অনুষ্ঠানের পাশাপাশি সমাজের নানারকম অপরাধমূলক কার্যকলাপের সচিত্র প্রতিবেদন, অনুসন্ধানমূলক তথ্য উপস্থাপনে টেলিভিশন চ্যানেলগুলোর অবদান অনস্বীকার্য। এসব সংবাদের ফলে সরকারি বা বেসরকারি পর্যায়ে সংশ্লিষ্ট সমস্যা সমাধান বা প্রতিরোধে বিভিন্ন কর্মসূচি গ্রহণ করা হয়, সমস্যা সমাধানে সহায়ক ভূমিকা রাখে। উদাহরণস্বরূপ ইটিডি (ETV)-এর ‘একুশের চোখ', ইন্ডিপেন্ডেন্ট টেলিভিশনের 'তালাশ', যমুনা টেলিভিশনের ৩৬০° প্রভৃতি অনুষ্ঠানের কথা বলা যায়। বেতার গণমাধ্যম হিসেবে নানা ধরনের তথ্যমূলক সংবাদ, যাত্রা, নাটক, আলোচনা, বক্তৃতা প্রচার করে যা শ্রোতাদের মধ্যে ইতিবাচক পরিবর্তন নিয়ে আসে। এছাড়া সামাজিক, পারিবারিক, রাষ্ট্রীয় বিভিন্ন গুরুত্বপূর্ণ ইস্যু নিয়ে চলচ্চিত্র তৈরি করা হয়। বিশেষ করে অপরাধমূলক যেসব চলচ্চিত্র তৈরি হয়ে থাকে সেগুলো সাধারণ জনগণকে ভালো কাজে উৎসাহিত করার পাশাপাশি খারাপ কাজ থেকে দূরে সরিয়ে রাখে। সামাজিক সমস্যা প্রতিরোধে বিভিন্ন প্রকাশনা সংস্থার ভূমিকাও কম নয়। যেকোনো সমাজবিরোধী বিষয়ে লেখকের বক্তব্যও সামাজিক পরিবর্তনে বড় ভূমিকা পালন করে। এভাবে গণমাধ্যম বিভিন্ন সামাজিক সমস্যা সমাধানে ভূমিকা রাখতে পারে। উপরের আলোচনা থেকে তাই বলা যায়, আমাদের সমাজে বিদ্যমান জনসংখ্যা সমস্যা, বাল্যবিবাহ, কুসংস্কার, নারী নির্যাতন, যৌতুক, কিশোর অপরাধ, দুর্নীতিসহ প্রায় সব সমস্যা সম্পর্কে অনুসন্ধান চালানো, এগুলোর বিরুদ্ধে জনমত গঠন, সমস্যা মোকাবিলায় করণীয় প্রভৃতি প্রচারের মাধ্যমে গণমাধ্যম সামাজিক সমস্যা সমাধানে ভূমিকা রাখে ।"
        }
      ]
    },
    {
      "number": "9",
      "uddipok": "আসাদ বিয়ে করেছেন তিন মাস হলো। কিন্তু তিনি ভাবছেন বিয়ের সময় চুক্তিকৃত সব টাকা ও উপহার এখনো বাকি রয়েছে। তাই নাজমাকে প্রায়ই চাপ দিচ্ছেন। কিন্তু এতে ফল না পাওয়ায় নাজমাকে শারীরিক ও মানসিক নির্যাতন শুরু করেন। বর্তমানে নির্যাতনের মাত্রা সহ্যের সীমা ছাড়িয়েছে।",
      "tag": "All.B 19",
      "sub_questions": [
        {
          "label": "ক",
          "question": "মাদক নিয়ন্ত্রণ অধ্যাদেশ কোন সালে পাশ হয়?",
          "explanation": "মাদক নিয়ন্ত্রণ অধ্যাদেশ ১৯৮৯ সালে পাশ হয়।"
        },
        {
          "label": "খ",
          "question": "সামাজিক আইন বলতে কী বোঝায়?",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন । নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "উদ্দীপকে নাজমা কোন কোন আইনের মাধ্যমে সহায়তা পেতে পারেন? ব্যাখ্যা দাও ।",
          "explanation": "উদ্দীপকের নাজমা ১৯৮০ সালের যৌতুক নিরোধ আইনের মাধ্যমে সহায়তা পেতে পারেন । যৌতুক একটি সামাজিক ব্যাধি। এটি নারী উন্নয়নের ক্ষেত্রে প্রতিবন্ধকতা সৃষ্টি করে। পাশাপাশি নারী ও তার পরিবারকে সমাজে হেয় প্রতিপন্নও হতে হয়। এ কারণে যৌতুক প্রতিরোধে ১৯৮০ সালে যৌতুক নিরোধ আইন প্রণীত হয়। এ আইন ১৯৮১ সালের ১ অক্টোবর থেকে সারাদেশে কার্যকর করা হয়। এ আইন অনুযায়ী আসাদের আচরণকে এক ধরনের অপরাধ হিসেবে চিহ্নিত করা যায় । উদ্দীপকের আসাদ ও নাজমার বিয়ে হয়েছে তিন মাস। এর মাঝেই বিয়ের সময় চুক্তিকৃত টাকা ও উপহার দেওয়ার জন্য আসাদ নাজমাকে চাপ দিচ্ছেন, যা শারীরিক ও মানসিক নির্যাতনে রূপ নিয়েছে। এ সমস্যা সমাধানে নাজমা ১৯৮০ সালের যৌতুক নিরোধ আইনের মাধ্যমে সহায়তা পেতে পারে।"
        },
        {
          "label": "ঘ",
          "question": "উদ্দীপকের আসাদের মতো ব্যক্তিদের সৃষ্ট অনাকাঙ্ক্ষিত পরিস্থিতি রোধের উদ্দেশ্যে এ আইনটি প্রণীত হয়েছে— মতামত দাও।",
          "explanation": "হ্যাঁ আমি মনে করি, উদ্দীপকের আসাদের মতো ব্যক্তিদের সৃষ্ট অনাকাঙ্ক্ষিত অবস্থা রোধের উদ্দেশ্যে ১৯৮০ সালের যৌতুক নিরোধ আইন প্রণীত হয়েছে । যৌতুকের মতো অমানবিক প্রথা রোধ করতে ‘যৌতুক নিরোধ আইন- ১৯৮০' প্রণীত হয়। এ আইন অনুযায়ী, কোনো ব্যক্তি প্রত্যক্ষ বা পরোক্ষভাবে কনের অভিভাবকের কাছে যৌতুক দাবি করলে সে পাঁচ বছর পর্যন্ত মেয়াদের কারাদণ্ড যা এক বছরের কম হবে না অথবা পাঁচ হাজার টাকা জরিমানা বা উভয় দণ্ডে দণ্ডিত হবে। এছাড়াও যৌতুক প্রদান বা গ্রহণে সহায়তাকারীর জন্য কঠোর শাস্তির বিধান রাখা হয়েছে। যৌতুক প্রদানে বাধ্য করা, যৌতুকের জন্য শারীরিক বা মানসিক বা উভয় ধরনের নির্যাতনে উৎসাহিত করা হলে কমপক্ষে পাঁচ বছর কারাদণ্ড বা আর্থিক জরিমানা বা উভয় দণ্ডের বিধান রাখা হয়েছে। এর ফলে আশা করা যায়, সামাজিকভাবে যে কেউ যৌতুক গ্রহণ বা প্রদানে বিরত থাকবে । এছাড়া যৌতুক বিরোধী সামাজিক সচেতনতা গড়ে তোলার ব্যাপারে আইনটি সহায়ক ভূমিকা রাখতে পারে। যৌতুকের নেতিবাচক দিক তুলে ধরার পাশাপাশি সামাজিক কুপ্রথা হিসেবে একে চিহ্নিত করার ক্ষেত্রে আইনটি কার্যকর ভূমিকা রাখতে পারবে। এই আইনের মাধ্যমে সাধারণ জনগণ যৌতুক প্রদানকে ঘৃণ্য কাজ হিসেবে চিহ্নিত করার উদ্যোগ গ্রহণ করবে। এমনকি যৌতুকের বিরুদ্ধে সামাজিক আন্দোলন গড়ে তোলার ক্ষেত্রেও আইনটি সহায়ক হবে। সুতরাং বলা যায়, ১৯৮০ সালের যৌতুক নিরোধ আইনের যথাযথ প্রয়োগ হলে কোনো ব্যক্তি যৌতুকের জন্য নারী নির্যাতনের মতো জঘন্য অপরাধ ঘটাতে সাহস পাবে না ।"
        }
      ]
    },
    {
      "number": "10",
      "uddipok": "মাস্টার পাড়ার ছোট শিশু রাবিত হাসান। সে জানায় তার দাদা, মা-বাবা, ভাই-বোন মিথ্যা কথা বলে না। তারা তাকে শিখিয়েছেন-অপরাধ করা পাপ, বড়দের দেখলে সালাম দিতে হয়। আরও শিখিয়েছেন বিয়ের সময় যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে।",
      "tag": "DCC 24,ISCM 24,All.B 19",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পুরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে সামাজিক সমস্যা প্রতিরোধে পরিবার নামক সামাজিক প্রতিষ্ঠানের কথা উল্লেখ করা হয়েছে। পরিবার এমন একটি প্রতিষ্ঠান, যেখানে মানুষ স্নেহ, ভালোবাসা মেটানোর উপযুক্ত পরিবেশ পায়। পারিবারিক পরিমণ্ডলে মানুষ ভালো কাজ, নৈতিকতা, মূল্যবোধ এবং অন্যায় থেকে বিরত থাকার শিক্ষা লাভ করে। কেবলমাত্র পরিবারই এর সদস্যদের সমাজে বসবাসের উপযোগী করে গড়ে তোলে। ধর্মীয় ও নৈতিক শিক্ষার মাধ্যমে ভালো কাজ করতে শেখায়। অন্যায়কে প্রশ্রয় না দেওয়া এবং অন্যায় থেকে বিরত থাকার শিক্ষা দেয়। এছাড়া পরিবার তার সদস্যদের প্রতিষ্ঠানিক শিক্ষার ব্যবস্থা করে, যা তাদেরকে সুনাগরিক হিসাবে গড়ে তোলে। উদ্দীপকের জাহিন দাদা, মা-বাবা, ভাই-বোনের সাথে বসবাস করে যারা মিথ্যা কথা বলে না। সেই সাথে তারা জাহিনকে শিখিয়েছেন অপরাধ করা পাপ, বড়দের দেখলে সালাম দিতে, যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে। এসব তথ্য পরিবারের কার্যাবলির সাথে সাদৃশ্যপূর্ণ। সুতরাং বলা যায়, উদ্দীপকে সামাজিক সমস্যা প্রতিরোধে পরিবারের ভূমিকার কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের সামাজিক প্রতিষ্ঠান অর্থাৎ পরিবারের ভূমিকা ব্যাপক ও বহুমুখী। সমাজে মানুষের পরিচিতি, মর্যাদা ও ভূমিকা নির্ধারণে মৌলিক প্রতিষ্ঠান হিসেবে পরিবারের ভূমিকা অপরিসীম। সামাজিক সমস্যা প্রতিরোধ ও নিয়ন্ত্রণের পাশাপাশি পরিবার শিশুর সুষ্ঠু সামাজিকীকরণের ব্যবস্থা করে। যা তাকে একজন সমাজ উপযোগী মানুষ হিসাবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্মের পর বাবা-মায়ের পরিচিতির প্রেক্ষিতে শিশু আরোপিত মর্যাদার অধিকারী হয়। ফলে সে অধিকার ও মর্যাদা সম্পর্কে শৈশব থেকেই সচেতন হয়। এছাড়া পরিবারের সদস্যরা শিশুদেরকে সমাজ অনুমোদিত বহুমুখী আচরণের শিক্ষাও দেয়। পরিবার শিশু, প্রবীণ, অক্ষম এবং বেকার সদস্যদের ন্যূনতম মৌলিক চাহিদা পূরণের নিশ্চয়তা দিয়ে থাকে। এছাড়া যৌন হয়রানি ও নিপীড়ন, জঙ্গিবাদ, সন্ত্রাস, অপুষ্টি, অপরাধ, নারী ও শিশু নির্যাতন এবং মানসিক সমস্যা প্রতিরোধেও পরিবার যথেষ্ট ভূমিকা পালন করে। সামগ্রিক আলোচনা শেষে তাই বলা যায়, মৌলিক সামাজিক প্রতিষ্ঠান হিসেবে পরিবার এর সদস্যদের সুনাগরিক হিসেবে গড়ে তোলার প্রচেষ্টা চালায়। এছাড়াও উদ্দীপকে উল্লিখিত ক্ষেত্রেও ভূমিকা রাখে।"
        }
      ]
    },
    {
      "number": "11",
      "uddipok": "কুমিল্লার লালমাই থানার একটি গ্রাম দাপাড়। এ গ্রামের কৃষক রহিম মিয়া তের বছর বয়সী ফরিদাকে বিয়ে দিয়েছেন। এলাকার সমাজকর্মী অল্প বয়সে বিয়ে দেওয়াকে সমস্যা হিসেবে চিহ্নিত করেন এবং এ সমস্যা সমাধানে সমাজকর্মের নিম্নরূপ ধাপটি অনুসরণ করেন- সমস্যা চিহ্নিতকরণ -সচেতনতা সৃষ্টি- আইন প্রণয়নে -চাপ প্রয়োগ- আইন প্রণয়ন- আইনের বাস্তবায়ন।",
      "tag": "BNMPC 24,All.B 19",
      "sub_questions": [
        {
          "label": "ক",
          "question": "সামাজিক সমস্যা কাকে বলে?",
          "explanation": "ল সামাজিক সমস্যা হলো এমন এক প্রতিকূল পরিস্থিতি যা সমাজের অধিকাংশ মানুষের ওপর নেতিবাচক প্রভাব ফেলে।"
        },
        {
          "label": "খ",
          "question": "যৌতুক বলতে কী বোঝায়?",
          "explanation": "পাত্র-পাত্রী বিবাহ বন্ধনে আবদ্ধ হওয়ার সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছা বা অনিচ্ছাকৃতভাবে যে উপঢৌকন দিয়ে থাকে তাকে যৌতুক বলে। এখানে উপঢৌকন বলতে বাড়িঘর, জায়গা-জমি, নগদ অর্থ বা যেকোনো প্রকার আর্থিক সুবিধা ইত্যাদিকে বোঝানো হয়েছে।"
        },
        {
          "label": "গ",
          "question": "উদ্দীপকে কোন \"সামাজিক সমস্যাটি\" সমাধানে সমাজকর্মের অনুশীলন দেখানো হয়েছে? ব্যাখ্যা দাও।",
          "explanation": "উদ্দীপকে বাল্যবিবাহ নামক সামাজিক সমস্যা সমাধানে সমাজকর্মের অনুশীলন দেখানো হয়েছে। বাল্যবিবাহ বলতে অপ্রাপ্তবয়স্কদের বিয়েকে বোঝানো হয়। বাংলাদেশে প্রচলিত আইন অনুযায়ী বিয়ের জন্য ছেলের বয়স কমপক্ষে ২১ বছর এবং মেয়ের বয়স ১৮ বছর হতে হবে। সে অনুযায়ী পাত্র বা পাত্রীর বয়স এর কম হলে তা বাল্যবিবাহ হিসেবে বিবেচিত হবে। বাল্যবিবাহ আমাদের দেশের অন্যতম সামাজিক সমস্যা। তবে এ সমস্যার কারণ চিহ্নিত করে জনগণের মধ্যে সচেতনতা সৃষ্টি এবং প্রয়োজনীয় আইন প্রণয়ন ও বাস্তবায়নের মাধ্যমে এ সমস্যা দূর করা সম্ভব। উদ্দীপকে দেখা যায়, কুমিল্লার লালমাই থানায় দাপাড় গ্রামের কৃষক রহিম মিয়া মাত্র তের বছর বয়সে ফরিদাকে বিয়ে দিয়েছেন যা উপরের বর্ণনানুযায়ী বাল্যবিবাহের অন্তর্ভুক্ত। এক্ষেত্রে ঐ এলাকার একজন সমাজকর্মী অল্প বয়সে বিয়ে দেওয়াকে সমস্যা হিসেবে চিহ্নিত করে তা সমাধানের জন্য সমাজকর্মের পদ্ধতি অনুশীলন করেছেন। তাই বলা যায়, উদ্দীপকে বাল্যবিবাহের মতো সামাজিক সমস্যা সমাধানে সমাজকর্মের অনুশীলন দেখানো হয়েছে।"
        },
        {
          "label": "ঘ",
          "question": "বাংলাদেশের অন্যান্য সামাজিক সমস্যা সমাধানে উপরোক্ত পদ্ধতি প্রয়োগ করা যায় কি? মতামত দাও।",
          "explanation": "উদ্দীপকে উল্লিখিত সমাজকর্মের পদ্ধতি প্রয়োগ করে বাল্যবিবাহ ছাড়াও বাংলাদেশের অন্যান্য সামাজিক সমস্যা, যেমন- নারী ও শিশু নির্যাতন, যৌতুক, মাদকাসক্তি, কিশোর অপরাধের মতো সমস্যা সমাধান করা যায়। বাংলাদেশে বিভিন্ন সামাজিক সমস্যা বিদ্যমান। আমাদের সমাজে প্রতিনিয়ত নারী ও শিশুরা বিভিন্নভাবে নির্যাতনের শিকার হচ্ছে। বিয়ের সময় কন্যাপক্ষের কাছে যৌতুক দাবি করা হচ্ছে। আবার, শিশু-কিশোরদের বিভিন্ন ধরনের অপরাধমূলক কর্মকাণ্ডে জড়িয়ে পড়তে দেখা যায়। এছাড়া মাদকদ্রব্যের সহজলভ্যতা, সঙ্গদোষ, কৌতূহল, হতাশা প্রভৃতির কারণে যুবক বয়সীরা মাদকাসক্ত হয়ে পড়ছে। এসব সমস্যা সমাধানে সমাজকর্মের পদ্ধতি ও কৌশল কার্যকর ভূমিকা রাখতে পারে। এক্ষেত্রে সমাজে বিদ্যমান সমস্যাগুলোর ক্ষতিকর দিকগুলো সম্পর্কে জনগণকে সচেতন করতে হবে। এতে সমস্যাগুলো প্রতিরোধ করা সম্ভব হবে। এর পাশাপাশি সমস্যাগুলো দূর করতে সরকারকে প্রয়োজনীয় সামাজিক আইন প্রণয়নে চাপ প্রয়োগ করতে হবে। একইসাথে সরকার প্রণীত আইনের যথাযথ বাস্তবায়ন করতে পারলে এ সমস্যাগুলো সমাধান করা সম্ভব হবে। উদ্দীপকে দেখা যায়, কৃষক রহিম মিয়া মাত্র তের বছর বয়সে ফরিদাকে বিয়ে দিয়েছেন, যা ওপরের বর্ণনানুযায়ী বাল্যবিবাহের অন্তর্ভুক্ত। এক্ষেত্রে এলাকায় কর্মরত সমাজকর্মী সমস্যা সমাধানে সমাজকর্মের - সমস্যা চিহ্নিতকরণ -সচেতনতা সৃষ্টি- আইন প্রণয়নে -চাপ প্রয়োগ- আইন প্রণয়ন- আইনের বাস্তবায়ন পদ্ধতিটি অনুসরণ করেছেন। একইভাবে এ পদ্ধতি অনুসরণ করে সমাজে বিরাজমান বিভিন্ন সমস্যা সমাধান করা সম্ভব।"
        }
      ]
    }
  ]
}