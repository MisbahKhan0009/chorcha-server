{
  "title": "বাংলাদেশ নৌবাহিনী কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মেঘনা পাড়ের ছেলে শিমুল ভালো ছাত্র হওয়া সত্ত্বেও অভাবের কারণে লেখাপড়া করা সম্ভব হয়নি। সম্প্রতি নদী ভাঙনে তাদের একমাত্র সম্বল বসত বাড়িটিও নদীগর্ভে বিলীন হয়ে যায়। বেঁচে থাকার তাগিদে পরিবারের সবাইকে নিয়ে শহরে এসে বস্তির নোংরা পরিবেশে জীবনযাপন করছে।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "Basic Human Needs' গ্রন্থের লেখক হলেন John McHale Magda Cordell McHale"
        },
        {
          "label": "খ",
          "question": "",
          "explanation": "মানুষের পক্ষে বস্ত্র ছাড়া সভ্য সমাজে বসবাস করা সম্ভব নয়। এ কারণে বস্তুকে মানবিক চাহিদা বলা হয়। সুস্থ ও স্বাভাবিক জীবনযাপনের জন্য প্রয়োজনীয় চাহিদাগুলোই মানবিক চাহিদা। সামাজিক পরিচিতি ও মর্যাদা রক্ষার জন্য মানবিক বা সামাজিক চাহিদার গুরুত্ব অপরিসীম। বস্ত্র এ ধরনেরই একটি চাহিদা। বস্ত্র ছাড়া মানুষের পক্ষে সভ্য সমাজে থাকা সম্ভব নয়। পোশাক একদিকে লজ্জা নিবারণ করে মানুষকে সমাজে মর্যাদার সঙ্গে বাস করতে সাহায্য করে। অন্যদিকে প্রাকৃতিক দুর্যোগ এবং নানা ধরনের রোগজীবাণু থেকে রক্ষা করে।"
        },
        {
          "label": "গ",
          "question": "",
          "explanation": "উদ্দীপকে শিমুলের পরিবার শিক্ষা ও বাসস্থান নামক মৌল মানবিক চাহিদা পূরণে ব্যর্থ। শিক্ষা মানুষের গুরুত্বপূর্ণ একটি মৌলিক মানবিক চাহিদা। সামাজিক জীব হিসেবে সুন্দর জীবনযাপনের জন্য শিক্ষা অপরিহার্য। এটি মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ, সামাজিক দায়িত্ব ও কর্তব্য সম্পর্কে সচেতন করে তোলে। বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি। সেই সাথে এটি বিভিন্ন প্রাকৃতিক দুর্যোগ থেকে মানুষকে রক্ষা করার একটি মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন আশ্রয়, গোপনীয়তা রক্ষার জন্য মানুষ বাসস্থান গড়ে তোলে। উদ্দীপকে বলা হয়েছে, ভালো ছাত্র হওয়া সত্ত্বেও অভাবের কারণে শিমুলের লেখাপড়া করা সম্ভব হয়নি। আবার নদী ভাঙনে তাদের একমাত্র সম্বল বসত বাড়িটি নদীগর্ভে বিলীন হয়েছে। এ থেকে বোঝা যায়, শিমুলের পরিবার শিক্ষা ও বাসস্থান মৌল মানবিক চাহিদার অভাব রয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত মৌল মানবিক চাহিদা শিক্ষা ও বাসস্থানের চাহিদা অপূরণজনিত কারণে নানা সামাজিক সমস্যা সৃষ্টি হবে। মৌল মানবিক চাহিদা শিক্ষার অভাবে মানুষ নিরক্ষর ও অজ্ঞ থাকে। ফলে সমাজে কুসংস্কার বৃদ্ধি পায়। অজ্ঞতার কারণে তারা সমাজের উন্নয়নে ভূমিকা পালনে ব্যর্থ হয়। অশিক্ষিত জনগোষ্ঠী অনেক ক্ষেত্রে সাম্প্রদায়িক চিন্তা লালন করে ও ধর্মীয় বিদ্বেষ ছড়ায়। একইভাবে মৌল মানবিক শিক্ষার অপূরণজনিত কারণে অশিক্ষিত জনগোষ্ঠী জনসংখ্যা বৃদ্ধির কুফল সম্পর্কে সচেতন থাকে না। এর ফলে অধিক সন্তানের জন্ম দেয়, যা দেশের জনসংখ্যা বৃদ্ধি করে। এছাড়া নিরক্ষর ব্যক্তি কাজের সংস্থানে পিছিয়ে থাকে। ফলে সমাজে বেকারত্ব, ভিক্ষাবৃত্তি বৃদ্ধি পায়। সাধারণত বাসস্থানে মতো মৌলিক চাহিদা পূরণের ব্যর্থতা থেকে বস্তি সমস্যার উদ্ভব হয়। দ্রুত শিল্পায়ন ও নগরায়ণ, নদী ভাঙন ও প্রাকৃতিক দুর্যোগের কারণে অনেক নিম্ন আয়ের মানুষ গৃহ হারা হয়ে পড়ে। জীবিকার তাগিদে তারা পরবর্তীতে শহরে এসে ঠাঁই নিতে বাধ্য হয়, যা বস্তি সৃষ্টির অন্যতম কারণ। সেখান থেকে তারা মাদক গ্রহণ, মাদক ব্যবসা, চুরি, ছিনতাইসহ নানা অপরাধে জড়িয়ে পড়ে। আলোচনা শেষে বলা যায়, মানুষের মৌলিক চাহিদা পূরণ না হলে তার সুষ্ঠু জীবনযাপন ব্যাহত হয়। এর পাশাপাশি নানা সামাজিক সমস্যা সৃষ্টি হয়।"
        }
      ]
    },
    {
      "number": "2",
      "uddipok": "রাইসুল আবির 'পড়াশোনার প্রতি দিন দিন আগ্রহ হারাচ্ছে। বিষয়টি তার বাবা-মায়ের নজরে এলে তার শ্রেণি শিক্ষকের পরামর্শে একজন সমাজকর্মীর - শরণাপন্ন হন। সমাজকর্মী সমাজকর্মের বিশেষ জ্ঞান প্রয়োগের ফলে রাইসুল আবিরের পড়াশোনার প্রতি আগ্রহ পূর্বের তুলনায় অনেকটাই বৃদ্ধি পেয়েছে।",
      "tag": "BNC 25",
      "sub_questions": [
        {
          "label": "ক",
          "question": "বাংলাদেশে চিকিৎসা সমাজকর্মের প্রয়োগ শুরু হয় কত সালে?",
          "explanation": "বাংলাদেশ চিকিৎসা সমাজকর্মের প্রয়োগ শুরু হয় ১৯৫৮ সালে।"
        },
        {
          "label": "খ",
          "question": "",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণকল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, -অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই' প্রবীণকল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা, কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকের রিয়াদ ক্লাসে অমনোযোগী। সে মাঝে মাঝে বিদ্যালয়ে যায় না.। এ সমস্যা সমাধানে শ্রেণিশিক্ষক সমাজকর্মীর সহায়তা নেয়। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে প্রতিফলিত সমাজকর্মের শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীকে সামঞ্জস্য বিধান ও মনোযোগ' সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা সম্পর্কে প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। বিদ্যালয় সমাজকর্ম শিক্ষাদান ও শিক্ষণ প্রক্রিয়ার উন্নয়নে ভূমিকা রাখে। শিক্ষার্থীদের সুনাগরিক হিসেবে গড়ে তোলার লক্ষ্যে কাজ করে। বিদ্যালয় জীবনে অনেক শিক্ষার্থী ব্যক্তিগত সম্পর্ক, আর্থিকসহ নানা ধরনের বাধার সম্মুখীন হয়। এ সকল সমস্যা সমাধানে বিদ্যালয় সমাজকর্ম ভূমিকা রাখে। এছাড়াও' বিদ্যালয় সমাজকর্ম শিক্ষার্থীদের সুপ্ত প্রতিভার বিকাশ, হীনম্মন্যতা দূরীকরণ, মনস্তাত্ত্বিক সমস্যা ও ইভটিজিং, ধূমপান ও মাদকাসক্ত সমস্যার সমাধান করে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, শিক্ষার্থীদের সার্বিক উন্নয়নে সমাজকর্মের বিশেষায়িত শাখা বিদ্যালয় সমাজকর্মের গুরুত্ব অত্যধিক।"
        }
      ]
    },
    {
      "number": "3",
      "uddipok": "ঢাকার গাজীপুরে 'রহমান ফ্যাশন' কারখানার শ্রমিকরা বকেয়া বেতনের। দাবিতে বিক্ষোভ করলে মালিক পক্ষ বাধা দেয়। এতে উভয় পক্ষের মধ্যে হাতাহাতি ও মারামারির ঘটনা ঘটে। শ্রমিক ও মালিকপক্ষের এমন অনাকাঙ্ক্ষিত ঘটনা একজন সমাজকর্মীর হস্তক্ষেপে নিষ্পত্তি হয়।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের জাতীয় প্রবীণ নীতিমালা অনুযায়ী ৬০ বছর বা তদূর্ধ্ব ব্যক্তিরা প্রবীণ।"
        },
        {
          "label": "খ",
          "question": "",
          "explanation": "একজন রোগীর যথাযথ চিকিৎসাসেবা প্রাপ্তি সহজতর করার জন্য চিকিৎসা সমাজকর্ম অত্যন্ত গুরুত্বপূর্ণ। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ওষুধ ও বিভিন্ন শারীরিক পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে। এজন্য চিকিৎসা সমাজকর্ম অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে। শিল্প সমাজকর্ম পেশাদার সমাজকর্মের এমন একটি শাখা যার মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা, সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের, এ শাখার উদ্ভব হয়। এটি সমাজকর্মের সেই শাখা যে শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক- মালিক সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প-সমাজকর্মের মূল বিবেচ্য বিষয়। উদ্দীপকে সমাজকর্মী জনাব আলম মালিক-শ্রমিক দ্বন্দ্ব নিরসনে কাজ করেন। শ্রমিকদের ন্যায্য আদায়ে তিনি সহায়তা করেন। উদ্দীপকে জনাব আলমের কাজটি শিল্প সমাজকর্মকে নির্দেশ করে। জনাব আলম মালিক- শ্রমিক দ্বন্দ্ব নিরসন ও শ্রমিকের ন্যায্য অধিকার আদায়ে শিল্প সমাজকর্মের জ্ঞান প্রয়োগ করেছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: শ্রমিক ও শিল্পের সার্বিক কল্যাণে শিল্প সমাজকর্মীর ভূমিকা অত্যধিক। সাধারণত শিল্পকারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের দ্বারা শোষণের শিকার হচ্ছে। এ ধরনের টানাপোড়েন সামগ্রিক উৎপাদনে. প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা • অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকেদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, শ্রমিক ও শিল্পের সার্বিক পরিবেশ উন্নয়নে শিল্প সমাজকর্মীর ভূমিকা অত্যন্ত কার্যকর।"
        }
      ]
    },
    {
      "number": "4",
      "uddipok": "রিমির বয়স ৬ বছর। সে কারো সঙ্গে স্বাভাবিকভাবে মিশতে পারে না। সে একই কথা বার বার বলে। একা একা খেলতে পছন্দ করে। স্বাভাবিক আচরণ না করার কারণে তাকে এখনো স্কুলে পাঠানো হয়নি।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যার একটি কারণ হলো অতিরিক্ত জনসংখ্যা।"
        },
        {
          "label": "খ",
          "question": "",
          "explanation": "সামাজিক সমস্যার একটি বৈশিষ্ট্য হলো সমাজভেদে সামাজিক সমস্যার স্বরূপ ও প্রকৃতি আলাদা হয়ে থাকে। মূল্যবোধ, দৃষ্টিভঙ্গি, সমাজ কাঠামো ইত্যাদি কারণে সমাজভেদে সামাজিক সমস্যার মধ্যে ভিন্নতা লক্ষণীয়। যেমন- আমেরিকান সমাজে যে অবস্থাকে দারিদ্র্য বলে তা আমাদের সমাজে কোনো সমস্যাই না। তাছাড়া আমাদের দেশে বিবাহ বহির্ভূত সম্পর্ককে সামাজিক সমস্যা হিসেবে ভাবা হলেও পাশ্চাত্যের অনেক দেশেই তা খুবই স্বাভাবিক ঘটনা। তাই মূল্যবোধ, দৃষ্টিভঙ্গি, সমাজ কাঠামো ইত্যাদি পার্থক্যের কারণে সমাজভেদে সামাজিক সমস্যা বিভিন্ন হয়ে থাকে।"
        },
        {
          "label": "গ",
          "question": "",
          "explanation": "এর আচরণে সামাজিক সমস্যা অটিজমের প্রকাশ ঘটেছে। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়ুবিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বার বার বলা ইত্যাদি। উদ্দীপকে তিন বছর বয়সি শিশু R নাম ধরে ডাকলে সাড়া দেয় না, সে একই কাজ বার বার করে এবং চোখে চোখ রেখে তাকায় না, সে একাকী থাকতে পছন্দ করে, যা অটিজমে আক্রান্ত শিশুদের বৈশিষ্ট্য। তাই বলা যায়, শিশু R-অটিজমে আক্রান্ত।"
        },
        {
          "label": "ঘ",
          "question": "",
          "explanation": "সমাজ জীবনে অটিজমের প্রভাব অত্যন্ত নেতিবাচক। অটিজম আমাদের দেশ তথা বিশ্বের জন্য একটি 'বড় ধরনের সমস্যা। উদ্দীপকের শিশু 'R' এর আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তাদের মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "5",
      "uddipok": "'X' খেলার সাথীদের পাল্লায় পড়ে কৌতূহলবশত ধীরে ধীরে নেশাজাতীয় জিনিসের প্রতি নির্ভরশীল হয়ে পড়ে। নেশার অর্থ যোগান দিতে গিয়ে 'X' নানা অপরাধমূলক কর্মকাণ্ডের সাথে জড়িয়ে পড়ে। বর্তমানে 'X' একটি নিরাময় কেন্দ্রে সমাজকর্মীর তত্ত্বাবধানে চিকিৎসা নিচ্ছে।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "জলবায়ু পরিবর্তনের অন্যতম একটি কারণ হলো বিশ্বব্যাপী তাপমাত্রা বৃদ্ধি।"
        },
        {
          "label": "খ",
          "question": "",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত রাসেলের কর্মকাণ্ডে মাদকাসক্তির ইঙ্গিত পাওয়া যায়। ব্যাখ্যা করা হলো- মাদকাসক্তি বলতে ড্রাগ বা মাদকদ্রব্যের প্রতি প্রবল আকর্ষণ ও আগ্রহকে বোঝায়, যা ক্রমশ ব্যক্তির শারীরিক ও মানসিক বিপর্যয় ডেকে আনে এবং ব্যক্তিকে অপরাধপ্রবণতার দিকেও নিয়ে যেতে পারে। মাদকাসক্তির মূল কারণ সঙ্গদোষ, কৌতূহল এবং হতাশা বা দুশ্চিন্তা, দারিদ্রা, বেকারত্ব এবং পরীক্ষায় অকৃতকার্য হলে মানুষ মুতাশায় নিমজ্জিত হয়। হতাশা ভুলে থাকতে মানুষ মাদকাসক্ত হয়ে পড়ে। সামাজিক ও রাজনৈতিক অস্থিতিশী মানুষ ফলে যুবকদের মধ্যে চরম অনিশ্চয়তা ও নিরাপত্তাহীনতার সৃষ্টি হয়। এমন সামাজিক অবক্ষয়ের ফলে তারা নেশার প্রতি আকৃষ্ট হয়। পিতামাতার স্নেহের অভাবে সন্তানরা হতাশা ও নিরাপত্তাহীনতায় ভোগে, যা মাদকাসক্তির অন্যতম কারণ হয়ে দাঁড়ায়। নেশাগ্রস্ত ও দুশ্চরিত্র একজন বন্ধুর প্রভাবেও মানুষ খুব সহজেই মাদকাসক্ত হয়ে পড়ে, যা তাকে শারীরিক, মানসিক ও নৈতিকভাবে চরম বিপর্যয়ের দিকে ঠেলে দেয়। তেমনি উদ্দীপকের রাসেল পরীক্ষায় অকৃতকার্য হয়ে হতাশায় মাদকাসক্ত হয়ে পরে।"
        },
        {
          "label": "ঘ",
          "question": "",
          "explanation": "উদ্দীপকের রাসেলের সমস্যা সমাধানে তথা মাদকাসক্তি দূরীকরণে একজন সমাজকর্মী গুরুত্বপূর্ণ ভূমিকা পালন করতে পারেন। নিচে তা বিশ্লেষণ করা হলো- ১. সমাজকর্মীরা মাদকাসক্তি মোকাবিলার জন্য সরকারি ও বেসরকারি কর্মসূচির মধ্যে সমন্বয় সাধন করে গতিশীলতা বৃদ্ধি ও কার্যকরণে ভূমিকা রাখতে পারেন। ২.বিভিন্ন সভা-সমিতি, সেমিনার, পথনাটক ইত্যাদির মাধ্যমে মাদকাসক্তির কুফল সম্পর্কে সচেতন করতে সমাজকর্মী ভূমিকা পালন করে থাকেন। ৩. সমাজকর্মীরা দল সমাজকর্ম পদ্ধতির দক্ষতা ও কৌশল প্রয়োগ করে মাদকাসক্তদের নিয়ে আত্মনির্ভরশীল দল গঠন করেন, যা মাদকাসক্তি নিরাময়ে অত্যন্ত গুরুত্বপূর্ণ ও কার্যকরী ভূমিকা পালন করেন। ৪. সমাজকর্মী মাদকাসক্তি দমনের জন্য এর কারণ, প্রকৃতি ইত্যাদি সম্পর্কে তথ্যাদি সংগ্রহ করে মাদক প্রতিরোধে অতি গুরুত্বপূর্ণ ভূমিকা পালন করে থাকেন। ৫.ধর্মীয় ও নৈতিক মূল্যবোধ জাগ্রতকরণে সমাজকর্মীরা প্রযোজনীয় ভূমিকা বা পদক্ষেপ নিতে পারেন। ৬. চিকিৎসার পর মাদকাসক্ত ব্যক্তি যেন সমাজে ও পরিবারে নিজেকে পুনর্বাসিত করতে পারে, সেক্ষেত্রে সমাজকর্মী কার্যকর ভূমিকা পালন করেন। মাদকাসক্তি সমস্যা মোকাবিলায় পারিবারিক পরিবেশকে সুসংহত করতে সমাজকর্মী প্রচেষ্টা চালান।তাই উপরিউক্ত আলোচনা থেকে বলা যায়, মাদকাসক্তি দূরীকরণে সমাজকর্মী গুরুত্বপূর্ণ ভূমিকা পালন করতে পারেন।"
        }
      ]
    },
    {
      "number": "6",
      "uddipok": "",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "একাধিক ব্যক্তির নির্দিষ্ট লক্ষ্য অর্জনে নিয়মতান্ত্রিকভাবে সংঘবদ্ধ হওয়াকে সংস্থা বলে।"
        },
        {
          "label": "খ",
          "question": "",
          "explanation": "সামাজিক জীবনের প্রতিটি পর্যায়ে সামাজিক প্রতিষ্ঠানের অস্তিত্ব ও প্রয়োজনীয়তা অনুভূত হয় বলে এটি একটি সর্বজনীন বিষয়। সামাজিক প্রতিষ্ঠানগুলো সর্বজনীন ও সর্বব্যাপী। সমাজ গঠনের প্রথম থেকে সব পর্যায়ে প্রতিষ্ঠানের উপস্থিতি পরিলক্ষিত হয়। সব সময় ও সব স্থানে প্রতিষ্ঠান বিদ্যমান থাকে। যেমন- পরিবার, ধর্ম, সম্পদ ইত্যাদি আদিম সমাজ থেকে বর্তমান পর্যন্ত বিদ্যমান আছে। এজন্য সামাজিক প্রতিষ্ঠান বিষয়টিকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থানে যে সামাজিক সংস্থাকে ইঙ্গিত করা হয়েছে তা হলো আইন প্রয়োগকারী সংস্থা। আইন-প্রয়োগকারী সংস্থা বলতে ঐসব সংস্থাকে বোঝায়, যারা দেশে বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। যার অন্তর্ভুক্ত হচ্ছে কোস্ট গার্ড, পুলিশের বিভিন্ন বাহিনী ও র‍্যাব। বৃহৎ অর্থে বিচার 'বিভাগের কাজও এর আওতাভুক্ত বলে বিবেচিত হয়। তবে সাধারণত পুলিশ বিভাগই আইন প্রয়োগের মূল সংস্থার দাবিদার। আইন প্রয়োগকারী সংস্থাকে জনগণের বন্ধু বা জনগণের সেবকও বলা হয়। জনগণকে আইনের সুফল পেতে এবং আইন-শৃঙ্খলা পরিস্থিতি স্বাভাবিক রাখতে সংস্থাটি ভূমিকা রাখে, যার মূল লক্ষ্য হলো দুষ্টের দমন ও শিষ্টের পালন। উদ্দীপকে পুলিশ, র‍্যাব, নৌবাহিনী, বিজিবি এবং সেনাবাহিনীর কথা উল্লেখ রয়েছে। এ তথ্যগুলোর মাধ্যমে আইন প্রয়োগকারী সংস্থার প্রতি ইঙ্গিত করা হয়েছে। এ সংস্থাটি সমাজে বিদ্যমান নানা অপরাধ দমনে কাজ করে।"
        },
        {
          "label": "ঘ",
          "question": "",
          "explanation": "সামাজিক সমস্যা প্রতিরোধে উক্ত সংস্থা তথা আইন প্রয়োগকারী সংস্থা গুরুত্বপূর্ণ ভূমিকা রাখে। আইন প্রয়োগকারী সংস্থা দেশে বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। আইনের যথাযথ প্রয়োগের ওপরই নির্ভর করে বিভিন্ন সমস্যার সঠিক সমাধান। আইন প্রয়োগকারী সংস্থার কারণেই নানারকম সামাজিক সমস্যা কমে যায়। যেমন- এসিড নিক্ষেপের সর্বোচ্চ শাস্তি প্রদান করা হলে সমাজের অন্যরা এ অপরাধ থেকে দূরে থাকবে। ফলে সমাজ থেকে এসিড নামক সন্ত্রাস ধীরে ধীরে কমে আসবে। বাল্যবিবাহ আইনত দণ্ডনীয় অপরাধ। এ অপরাধে জড়িত ব্যক্তিকে পুলিশের মাধ্যমে শাস্তির আওতায় আনা হলে বাল্যবিবাহ হ্রাস পাবে। এছাড়া দুর্নীতি সমাজের উন্নয়নের ক্ষেত্রে সবচেয়ে বড় বাধা। আইন প্রয়োগকারী সংস্থা যদি দুর্নীতির অভিযোগে অভিযুক্ত ব্যক্তির যথাযথ শাস্তি নিশ্চিত করে তাহলে সমাজ থেকে দুর্নীতি দূর করা সম্ভব হবে। অন্যদিকে হত্যা, লুণ্ঠন, ধর্ষণ, অপহরণ, চোরাচালান, নানারকম সন্ত্রাসী কর্মকাণ্ড প্রতিরোধ, হ্রাস এবং শাস্তি প্রদানের ক্ষেত্রে প্রত্যক্ষ বা পরোক্ষভাবে আইন প্রয়োগকারী সংস্থার ভূমিকা অত্যন্ত গুরুত্বপূর্ণ। আইন প্রয়োগকারী সংস্থা নিরপেক্ষভাবে তাদের দায়িত্ব পালন করলেই সমাজ থেকে বিভিন্ন সমস্যা দূর করা সম্ভব হবে। আলোচনা শেষে বলা যায়, সামাজিক সমস্যা প্রতিরোধে আইন প্রয়োগকারী সংস্থা অগ্রণী ভূমিকা পালন করে।"
        }
      ]
    },
    {
      "number": "7",
      "uddipok": "রাফিয়া এবং তাহসান এমন একটি সামাজিক প্রতিষ্ঠানে বেড়ে উঠেছে, যা আদিম মৌলিক প্রতিষ্ঠান হিসেবে স্বীকৃত। যেখানে তাদের নিরাপত্তা, শিক্ষা, চরিত্রগঠন, বিনোদনসহ নানা রকম ব্যবস্থা বিদ্যমান।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "বিবাহ হলো একজন নারী ও পুরুষের স্বামী-স্ত্রীরূপে স্থায়ীভাবে বসবাস করার সামাজিক, ধর্মীয় ও সামাজিক স্বীকৃতি।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পূরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "",
          "explanation": "উদ্দীপকে সামাজিক প্রতিষ্ঠান পরিবারকে ইঙ্গিত করা হয়েছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে বলা হয়েছে, রাফিয়া ও তাহসান এমন একটি সামাজিক প্রতিষ্ঠানে বেড়ে উঠেছে, যা আদিম মৌলিক প্রতিষ্ঠান হিসেবে স্বীকৃত। সেখানে তাদের নিরাপত্তা, শিক্ষা, চরিত্র, গঠন, বিনোদনসহ নানা রকম ব্যবস্থা বিদ্যমান। এখানে পরিবারকে ইঙ্গিত করা হয়েছে। কারণ পরিবার হলো আদিম সামাজিক প্রতিষ্ঠান। পরিবারই এর সদস্যদের যাবতীয় মৌলিক চাহিদা পূরণের ব্যবস্থা করে থাকে।"
        },
        {
          "label": "ঘ",
          "question": "",
          "explanation": "মানবজীবনে উক্ত সামাজিক প্রতিষ্ঠান তথা পরিবারের ভূমিকা অপরিসীম। সমাজের সবচেয়ে প্রাচীন সামাজিক প্রতিষ্ঠান হলো পরিবার, যা বিবাহের মাধ্যমে সৃষ্টি হয়। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা পালন করে। পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে। পরিশেষে বলা যায়, সামাজিকীকরণ, ব্যক্তিত্ব গঠন, সামাজিক আদর্শ ও মূল্যবোধ গঠন, আচরণ নিয়ন্ত্রণ, মৌলিক মানবিক চাহিদা পূরণ প্রভৃতি কার্যাবলি সম্পাদন করে পরিবার গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "8",
      "uddipok": "",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "সামাজিক আইনের ইংরেজি প্রতিশব্দ হলো- Social Legislation."
        },
        {
          "label": "খ",
          "question": "",
          "explanation": "বাল্যবিবাহ বলতে অপ্রাপ্তবয়স্ক ছেলেমেয়ের বিবাহকে বোঝায়। বিবাহের প্রথম শর্ত হলো ছেলে-মেয়ের বয়স। প্রচলিত আইন অনুসারে বাংলাদেশে বিবাহের জন্য ছেলের বয়স কমপক্ষে ২১ বছর আর মেয়ের বয়স ১৮ বছর হতে হবে। কিন্তু বাস্তবে দেখা যায়, ছেলে ও মেয়ের প্রকৃত বয়সকে পাশ কাটিয়ে সমাজে অনেক বিবাহ সম্পন্ন হয়ে থাকে। এক্ষেত্রে ছেলে বা মেয়ে দুজনেরই অথবা কোনো একজনের বয়স কম হয়ে থাকে। আর এ ধরনের বিবাহই বাল্যবিবাহ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মুসলিম পারিবারিক আইনকে ইঙ্গিত করা হয়েছে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। ছকে ১৯৬১ সালের মুসলিম পারিবারিক আইনের ৬টি গুরুত্বপূর্ণ ধারা উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনিত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহবিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। সুতরাং বলা যায়, ছকে ১৯৬১ সালের মুসলিম পারিবারিক আইনের এ ধারাগুলোই, উল্লিখিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ১৯৬১ সালের মুসলিম পারিবারিক আইনটি নারীর অধিকার ও নিরাপত্তা রক্ষায় অত্যন্ত গুরুত্বপূর্ণ ভূমিকা রাখে। সামাজিক কুপ্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব‍্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্য বস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "9",
      "uddipok": "বাংলাদেশের পল্লির দরিদ্র জনগোষ্ঠীর অর্থনৈতিক মুক্তি, প্রশিক্ষণ, কর্মসংস্থান ও সার্বিক উন্নয়নের লক্ষ্যে অধিদপ্তরের আওতায় একটি কর্মসূচি পরিচালিত হয়, যার সূত্রপাত ১৯৭৪ সালে। বর্তমানে বাংলাদেশের ৬৪টি জেলায় এর কার্যক্রম চালু রয়েছে।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "ঢাকা প্রজেক্ট চালু হয় ১৯৫৪ সালে।"
        },
        {
          "label": "খ",
          "question": "",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক। প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে।। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "Save The Bangladesh-এর প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "",
          "explanation": "ব্র্যাক প্রতিষ্ঠালগ্নে ঋণদানমূলক কর্মসূচি দিয়ে প্রাতিষ্ঠানিক যাত্রা শুরু করলেও বর্তমানে বিভিন্ন ধরনের কার্যক্রম পরিচালনা করে থাকে। ব্র্যাকের বিভিন্ন কার্যক্রমের একটি হলো পল্লি উন্নয়ন কর্মসূচি। ব্র্যাক মোট চারটি সমন্বিত পল্লি উন্নয়নমূলক কর্মসূচির মাধ্যমে এ কার্যক্রম পরিচালনা করে। এসব কর্মসূচির মূল লক্ষ্য হলো গ্রামীণ তৃণমূল মহিলাদের সংগঠিত করা এবং মাঠকর্মীদের অভিজ্ঞতার মাধ্যমে এর কর্মকৌশল নির্ধারণ করা। ব্র্যাক এক্ষেত্রে দরিদ্রদের দলীয় ভিত্তিতে ঋণ প্রদান করে যাতে তারা তাদের জীবনমানের উন্নয়ন ঘটাতে পারে। এসব কর্মসূচি ৭টি অঞ্চলে বিভক্ত হয়ে পরিচালিত হচ্ছে।"
        },
        {
          "label": "গ",
          "question": "",
          "explanation": "উদ্দীপকে বেসরকারি সমাজ উন্নয়ন সংস্থা গ্রামীণ ব্যাংককে ইঙ্গিত করা হয়েছে। গ্রামীণ দরিদ্র ও অবহেলিত জনগোষ্ঠীকে বিনা জামানতে সহজ শর্তে মূলধন সরবরাহ করে ঋণদান প্রক্রিয়াকে প্রাতিষ্ঠানিক রূপ দিতে গ্রামীণ ব্যাংক প্রতিষ্ঠিত হয়। চট্টগ্রাম বিশ্বব্যিালয়ের অর্থনীতিবিভাগের সাবেক অধ্যাপক ড. মুহাম্মদ ইউনূস ১৯৭৬ সালে চট্টগ্রামের জোবরা গ্রামে গ্রামীণ ব্যাংক প্রকল্প চালু করেন। পরবর্তীতে গ্রামীণ ব্যাংক অধ্যাদেশ ১৯৮৩ প্রণয়নের ফলে এ প্রকল্প গ্রামীণ ব্যাংক নামে স্বায়ত্তশাসিত ও বিশেষ অর্থলগ্নিকারী প্রতিষ্ঠানের মর্যাদা লাভ করে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদে ঋণ প্রদানের মাধ্যমে তাদের জীবনমানের উন্নয়ন এবং দারিদ্র্য বিমোচনে এই ব্যাংক কাজ করে। উদ্দীপকে দেখতে পাই, ১৯৮৩ সালে প্রতিষ্ঠিত, প্রতিষ্ঠাতা ড. মুহাম্মদ ইউনূস, বিনা জামানতে ঋণ প্রদান এবং শান্তিতে নোবেল পুরস্কার লাভ-২০০৬। এ তথ্যগুলো গ্রামীণ ব্যাংককে ইঙ্গিত করে। গ্রামীণ ব্যাংক বাংলাদেশে দারিদ্র্য বিমোচন এবং নারীদের আর্থ-সামাজিক উন্নয়ন ও ক্ষমতায়নে গুরুত্বপূর্ণ ভূমিকা রাখে। এ কাজের স্বীকৃতিস্বরূপ গ্রামীণ ব্যাংক ২০০৬ সালে নোবেল পুরস্কার লাভ করে। সুতরাং বলা যায়, উদ্দীপকে উল্লিখিত প্রতিষ্ঠানটি হলো গ্রামীণ ব্যাংক।"
        },
        {
          "label": "ঘ",
          "question": "",
          "explanation": "উত্ত বেসরকারি সমাজ উন্নয়ন সংস্থা তথা গ্রামীণ ব্যাংক গ্রামীণ জনগোষ্ঠীর উন্নয়নে তাৎপর্যপূর্ণ ভূমিকা রাখে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি, নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেইসাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারী হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে বলা যায়, গ্রামীণ ব্যাংক দরিদ্র পুরুষ ও নারীদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "বিশ্বব্যাপী শিশুদের সুস্বাস্থ্য, নিরাপত্তা ও কল্যাণ নিশ্চিতকরণের লক্ষ্যে ১৯৪৬ সালে একটি আন্তর্জাতিক সংস্থা জন্ম লাভ করে। সংস্থাটির সদর দপ্তর নিউইয়র্কে অবস্থিত। সংস্থাটি ১৯৬৫ সালে শান্তিতে নোবেল পুরস্কার লাভ করে।",
      "tag": "BNC 25",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ হলো- United Nations Development Programme"
        },
        {
          "label": "খ",
          "question": "",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা নিজস্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}