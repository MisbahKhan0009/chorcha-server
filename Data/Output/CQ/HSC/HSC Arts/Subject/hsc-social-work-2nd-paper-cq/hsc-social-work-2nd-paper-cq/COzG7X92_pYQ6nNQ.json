{
  "title": "নটর ডেম কলেজ, ময়মনসিংহ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সামাজিক জীব হিসেবে মানুষকে এমন একটি মৌল মানবিক চাহিদা পূরণ করতে হয়, যাকে সভ্যতার ধারক ও বাহক বলা হয়। এটি প্রতিকূল প্রাকৃতিক অবস্থা থেকে মানুষকে রক্ষা করে এবং এর ব্যবহারই মানুষকে অন্যান্য প্রাণী হতে শ্রেষ্ঠত্বের মর্যাদা দান করে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "মৌলিক মানবিক চাহিদা ৬টি।"
        },
        {
          "label": "খ",
          "question": "",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মানুষের অন্যতম মৌল মানবিক চাহিদা বস্তুকে ইঙ্গিত করা হয়েছে। মানবজীবনের দ্বিতীয় গুরুত্বপূর্ণ চাহিদা হলো বস্তু। এটি সভ্যতার প্রতীক। - এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা. অসভ্য হিসেবে বিবেচনা করা হয়। তাই বস্তুকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্ত্র অপরিহার্য। উদ্দীপকে বলা হয়েছে, সামাজিক জীব হিসেবে মানুষকে এমন একটি মৌল মানবিক চাহিদা পূরণ করতে হয় যাকে সভ্যতার ধারক ও বাহক বলা হয়। এটি প্রতিকূল প্রাকৃতিক অবস্থা থেকে মানুষকে রক্ষা করে। উদ্দীপকের এ মৌল মানবিক চাহিদা ওপরে বর্ণিত বস্ত্রের সাথে হুবহু সাদৃশ্যপূর্ণ। তাই বলা যায়, উদ্দীপকে বস্তুকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "\"সামাজিক জীব হিসেবে মানুষের উক্ত চাহিদা তথা বস্ত্রই যথেষ্ট নয়\"-উক্তিটি যথার্থ। সমাজে সম্মানজনকভাবে বেঁচে থাকার জন্য ছয়টি মৌল মানবিক চাহিদাই পূরণ হওয়া প্রয়োজন। কোনো একটি চাহিদা পূরণ না হলে জীবনযাত্রায় অসঙ্গতি দেখা যায়। ফলে সভ্য সমাজে ভালোভাবে বসবাস করা সম্ভব হয় না। মানব জীবনের প্রথম ও প্রয়োজনীয় মৌলিক চাহিদা হলো খাদ্য। বেঁচে থাকা, শারীরিক বৃদ্ধি ও মানসিক বিকাশ ঘটাতে খাদ্যের প্রয়োজন। বস্ত্র মানব সভ্যতার ধারক ও বাহক। বস্ত্রের ব্যবহার মানুষের সামাজিকতা রক্ষা এবং স্বাভাবিক জীবনযাত্রা নিশ্চিত করে। এছাড়াও পরিবেশের, প্রতিকূল প্রাকৃতিক প্রভাব থেকে বৃদ্র মানুষকে রক্ষা করে। বাসস্থান মানুষের অন্যতম মৌল মানবিক চাহিদা। সুষ্ঠু জীবনযাপন, সামাজিক নিরাপত্তা, আপদকালীন সহায়তা, গোপনীয়তা রক্ষার জন্য বাসস্থান অপরিহার্য। দেহ, মন ও আত্মার বিকাশই শিক্ষা। শিক্ষার মাধ্যমে একজন মানুষ ব্যক্তিত্ব গঠন, মানবিক মূল্যবোধ অর্জন, সামাজিক দায়িত্ববোধ ও কর্তব্য সম্পর্কে সচেতন হয়। স্বাস্থ্য একটি গুরুত্বপূর্ণ মৌল মানবিক চাহিদা। মানুষের ব্যক্তিগত ও সামাজিক উন্নয়নের প্রধান সহায়ক স্বাস্থ্য। শিল্পায়নভিত্তিক সমাজে মৌল মানবিক চাহিদা হিসেবে চিত্তবিনোদন অত্যন্ত গুরুত্বপূর্ণ। চিত্তবিনোদন প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা আনে এবং প্রফুল্লতা সঞ্চার করে।- সুতরাং বলা যায়, মৌল মানবিক চাহিদা পরস্পর নির্ভরশীল। তাই কোনো একটির চাহিদা পূরণ যথেষ্ট নয়। সামাজিক জীব হিসেবে অন্যান্য মৌলিক, মানবিক বা সামাজিক চাহিদা পূরণ করা অপরিহার্য। তাই বলা যায়, সামাজিক চাহিদা হিসেবে মানুষের উক্ত চাহিদা তথা বস্ত্রই যথেষ্ট নয়-উত্তিটি যথার্থ।"
        }
      ]
    },
    {
      "number": "2",
      "uddipok": "মিশু ক্লাসে অমনোযোগী। বর্তমানে বিদ্যালয়ে অনুপস্থিতির পরিমাণ বৃদ্ধি পাওয়ায় শ্রেণি শিক্ষক বিষয়টির গুরুত্ব অনুধাবন করে সমাজকর্মীর শরণাপন্ন হন। সমাজকর্মীর ঐকান্তিক প্রচেষ্টায় মিশু পাঠে মনোযোগী হয় এবং পুনরায় শ্রেণি কক্ষে প্রত্যাবর্তন করে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "'Kline' শব্দের উৎপত্তি গ্রিক ভাষা হতে।"
        },
        {
          "label": "খ",
          "question": "",
          "explanation": "সামাজিক নিরাপত্তা বেষ্টনী বলতে সমাজের অতি দরিদ্র ও সুবিধাবঞ্চিত জনগোষ্ঠীর সুযোগ ও সহায়তা প্রদানের লক্ষ্যে বাংলাদেশ সরকারের গৃহীত কর্মসূচিকে বোঝায়। সরকারের পরিচালিত সামাজিক নিরাপত্তা বেষ্টনী কর্মসূচির মধ্যে বয়স্ক ভাতা কর্মসূচি, বিধবা, স্বামী পরিত্যন্তা ও দুস্থ মহিলা কার্যক্রম, অসচ্ছল মুক্তিযোদ্ধা সম্মানী ভাতা, গৃহ নির্মাণের জন্য গৃহায়ণ তহবিল ইত্যাদি উল্লেখযোগ্য। এছাড়া সামাজিক নিরাপত্তা বেষ্টনী কর্মসূচির আওতায় আরও কিছু কার্যক্রম, যেমন- শিশু বিকাশ কেন্দ্র, প্রতিবন্ধী সেবা ও সাহায্য কেন্দ্র, একটি বাড়ি একটি খামার কর্মসূচিসহ বিভিন্ন কর্মসূচি চালু রয়েছে।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র-শিক্ষক-অভিভাবকের সমন্বয়ে কাজ করে। উদ্দীপকের মিশু ক্লাসে অমনোযোগী। সে মাঝে মাঝে বিদ্যালয়ে যায় না। এ সমস্যা সমাধানে শ্রেণিশিক্ষক সমাজকর্মীর সহায়তা নেন। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "",
          "explanation": "উত্ত শাখা অর্থাৎ বিদ্যালয় সমাজকর্মীর ভূমিকা অপরিসীম। বিদ্যালয় সমাজকর্ম হলো সমাজকর্মের এমন একটি শাখা যার মাধ্যমে বিদ্যালয় সংক্রান্ত বিভিন্ন সমস্যা সমাধান করে শিক্ষার্থীর উন্নয়ন ঘটানো হয়। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে, খাপ খাওয়াতে পারে না বিদ্যালয় সমাজকর্মী তাদেরকে বিদ্যালয়ের পরিবেশের সাথে থাপ খাইয়ে নিতে সহায়তা করে। অনেক সময় শিক্ষার্থীরা স্কুল পালিয়ে বিভিন্ন ধরনের অপরাধমূলক কাজে জড়িয়ে পড়ে। এসব সমস্যা সমাধানের জন্য একজন বিদ্যালয় সমাজকর্মী সহায়ক ভূমিকা রাখতে পারেন। তিনি সমস্যাগ্রস্ত শিক্ষার্থীদের অভিভাবক ও স্কুল কর্তৃপক্ষের সাথে বসতে পারেন। স্কুলের পরিবেশকে কীভাবে শিক্ষার্থীবান্ধব করে গড়ে তোলা যায় সে ব্যাপারে তিনি প্রয়োজনীয় সুপারিশ করতে পারেন। এছাড়া তিনি উচ্ছৃঙ্খল ও স্কুল, পালানো শিক্ষার্থীদের আচরণ সংশোধনের ক্ষেত্রে ভূমিকা রাখতে পারেন। বিদ্যালয় সমাজকর্মীর এ ধরনের কার্যক্রমের ফলে শিক্ষার্থীদের বিদ্যালয় সংক্রান্ত সমস্যা দূর হয় এবং তাদের উন্নয়ন ঘটে। উপরের আলোচনা থেকে বলা যায়, শিক্ষার্থীদের উন্নয়নে বিদ্যালয় সমাজকর্মী অগ্রণী ভূমিকা পালন করে।"
        }
      ]
    },
    {
      "number": "3",
      "uddipok": "'X' বাবা মায়ের একমাত্র সন্তান। সম্প্রতি সে অসৎ বন্ধুদের পাল্লায় পড়ে কৌতূহলবশত বিভিন্ন নেশা জাতীয় দ্রব্যের প্রতি অতিমাত্রায় নির্ভরশীল হয়ে পড়ে। এ নির্ভরশীলতা তাকে ধীরে ধীরে চুরি, ছিনতাইয়ের মতো বিভিন্ন অপরাধমূলক কর্মকাণ্ডে নিয়োজিত করেছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "CFC এর পূর্ণরূপ হলো Chlorofluorocarbon."
        },
        {
          "label": "খ",
          "question": "",
          "explanation": "অটিজম হচ্ছে শিশুর মস্তিষ্কের বিকাশগত সমস্যা। অটিজম শিশুর এমন একটি বিকাশগত সমস্যা যার কারণে শিশু পরিবেশের সাথে যোগাযোগ করার পদ্ধতি যেমন ভাষার ব্যবহার আয়ত্ত করতে পারে না। শিশু নিজের ভিতরে গুটিয়ে থাকে এবং সামাজিক সম্পর্ক তৈরি করতে পারে না। তাদের আচরণেও সমস্যা দেখা দেয়। অর্থাৎ অটিজম হচ্ছে মস্তিষ্ক বিকাশের বিশেষ প্রতিবন্ধকতা। যার প্রভাবে শিশুর সামাজিক যোগাযোগ ও আচরণে সমস্যা দেখা দেয়। তবে অটিজম কোনো মানসিক রোগ নয়'। বরং এটি একটি সামাজিক সমস্যা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'X' মাদকাসক্তি নামক সামাজিক সমস্যায় পতিত হয়েছে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি হলো মাদকদ্রব্যের প্রতি আসক্তি। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী, মাদকাসক্তি বলতে দৈহিক ও মানসিকভাবে, মাদকদ্রব্যের ওপর নির্ভরশীল ব্যক্তি বা অভ্যাসবশত মাদকদ্রব্য ব্যবহারকারী ব্যক্তিকে বোঝায়। মাদকাসক্তি। কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে দেখা যায়, 'X' এলাকার ছেলেদের সাথে মিশে কৌতূহলবশত ধীরে ধীরে বিভিন্ন নেশাজাতীয় জিনিসের প্রতি অতিমাত্রায় নির্ভরশীল হয়ে পড়ে। এতে বোঝা যায়, উদ্দীপকের 'X' মাদকাসক্তি নামক সামাজিক সমস্যায় পতিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা মাদকাসক্তির প্রভাব অত্যন্ত নেতিবাচক। বর্তমান বিশ্বের যে সকল সমস্যা সমাজের স্বাভাবিক অবস্থাকে বিশৃঙ্খল করে তুলছে, মাদকাসক্তি তার মধ্যে অন্যতম। তরুণ সমাজের এক বিরাট অংশ ক্রমাগত মাদক গ্রহণের কারণে অদক্ষ ও অকর্মণ্য গোষ্ঠীতে পরিণত হচ্ছে। মাদকের ধ্বংসাত্মক প্রভাবে বাংলাদেশের গোটা সমাজ তথা ব্যক্তিগত, দলীয়, সামাজিক ও জাতীয় জীবন বিপর্যস্ত হয়ে পড়ছে। অকাল মৃত্যু, পারিবারিক ভাঙন, বিবাহ বিচ্ছেদ, চুরি, ডাকাতি, ছিনতাই, ধর্ষণ, অপহরণের মতো সমস্যা বাড়ছে। কেউ নিয়মিত মাদক গ্রহণ করলে সে ক্রমান্বয়ে শারীরিক ও মানসিকভাবে মাদকের ওপর নির্ভরশীল হয়ে পড়ে। মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়ুবিকভাবেও দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। যার ফলে হতাশা ও নৈরাশ্য জন্ম নেয়। একজন মাদকাসক্ত ব্যক্তি তার চাহিদা মেটানোর জন্য যেকোনো নেতিবাচক কাজ করতেও দ্বিধাবোধ করে না। এছাড়া পরিবারের কোনো সদস্য যদি মাদকাসক্ত হয় তাহলে সমগ্র পরিবারের ওপর তার নেতিবাচক প্রভাব পড়ে। এর ফলে দাম্পত্য কলহ, ঝগড়া, মারামারি, হত্যার মতো ঘটনাও ঘটে। মাদকাসক্ত ব্যক্তির পক্ষে সামাজিক রীতিনীতি মেনে চলা সম্ভব হয় না। কেননা সে তখন শারীরিক ও মানসিকভাবে অবসাদগ্রস্ত থাকে। মোটকথা, একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তাকে দিয়ে কোনো উন্নয়নমূলক বা উৎপাদনমূলক কাজ করা সম্ভব হয় না। যার প্রভাব দেশের আর্থ-সামাজিক উন্নয়নের ওপর পড়ে।"
        }
      ]
    },
    {
      "number": "4",
      "uddipok": "দেবনাথ বাবু একজন ধনাঢ্য ব্যক্তি। তিনি তার মেয়েদের প্রচুর গয়না ও টাকা পয়সা দিয়ে বিয়ে দিয়েছেন। ছোটমেয়ের বিয়ে ঠিক হয়েছে বনেদি পরিবারে। পরিবারের শেষ বিয়ে বলে তিনি ঢালাওভাবে খরচ করলেন এবং সকলে এ জাঁকজমকপূর্ণ বিয়ের প্রশংসা করলেও এর প্রভাবে সমাজে অন্যতম সামাজিক সমস্যার পথ প্রশস্ত হয়েছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "Society গ্রন্থের লেখক হলেন ম্যাকাইভার ও পেজ।"
        },
        {
          "label": "খ",
          "question": "",
          "explanation": "জৈবিক চাহিদা বলতে মৌলিক চাহিদাগুলোকেই বোঝায়। একে দৈহিক চাহিদাও বলা যায়। এ চাহিদার প্রধান বৈশিষ্ট্য হচ্ছে। মানুষসহ সকল জীবন্ত প্রাণীর বেঁচে থাকা এবং দৈহিক বৃদ্ধি ও বিকাশের জন্য এটি পূরণ করা আবশ্যক। মৌলিক বা জৈবিক চাহিদার অন্তর্ভুক্ত হলো খাদ্য, ঘুম, যৌন প্রবৃত্তি ইত্যাদি। এ চাহিদাগুলো সব সমাজে, সর্বক্ষেত্রে, সর্বকালে একই রকম এক ও অভিন্ন এবং অপরিহার্য।"
        },
        {
          "label": "গ",
          "question": "",
          "explanation": "উদ্দীপকে যৌতুক নামক সামাজিক সমস্যার ইঙ্গিত পাওয়া যায়। যৌতুক আদান-প্রদান একটি সামাজিক কুপ্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায়, যে উপঢৌকন দেয় তাকে যৌতুক বলে। এখানে উপঢৌকন বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। বাংলাদেশের সমাজব্যবস্থায় যৌতুকের জন্য কন্যার পরিবারকে অনেক যন্ত্রণা সহ্য করতে হয়। এমনকি এ প্রথার কারণে সমাজে নারী নির্যাতন বৃদ্ধি পেয়েছে। অনেক নারী নির্যাতন সহ্য করতে না পেরে আত্মহত্যার পথও বেছে নেয়। উদ্দীপকে দেখা যায়, দেবনাথ বাবু একজন ধনাঢ্য ব্যক্তি। তিনি তার মেয়ের বিয়েতে প্রচুর গয়না ও টাকা পয়সা দেন। এমনকি বিয়েতে তিনি অনেক টাকা খরচ করলেন এবং মানুষের প্রশংসা পেলেন। এই ঘটনাটি আমাদের সমাজের অন্যতম সামাজিক সমস্যা যৌতুক প্রথাকে নির্দেশ করছে। উদ্দীপকে সেই বিষয়টিই ইঙ্গিত দেয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপকের সামাজিক সমস্যা অর্থাৎ যৌতুক প্রথা আমাদের সমাজে বহুবিধ সমস্যা সৃষ্টি করবে'- মন্তব্যটি যথার্থ। যৌতুক একটি সামাজিক সমস্যা। প্রতিটি সমাজের জন্যই এটি একটি ক্ষতিকর প্রথা। এমনকি এটি নারীর জন্য অবমাননাকর এবং অপমানসূচক। বর্তমানে বাংলাদেশের সমাজে এ প্রথা বিভিন্নভাবে নেতিবাচক প্রভাব ফেলছে। যৌতুকের দাবি মেটাতে গিয়ে কন্যাদায়গ্রস্ত পিতাকে তার সর্বস্ব হারাতে হয়। এতে পরিবারে আর্থিক সংকট নেমে আসছে। যৌতুক আদান-প্রদানকে কেন্দ্র করে পরিবারে নানা ধরনের অশান্তি দেখা দেয়; এমনকি তা পারিবারিক ভাঙনেও রূপ নেয়। আবার দাবি পূরণ না হলে স্বামী ও তার পরিবারের সদস্যদের স্ত্রীর ওপর অমানুষিক নির্যাতন চালাতে দেখা যায়। যৌতুকের প্রভাবে সংশ্লিষ্ট দুটি পরিবারই ক্ষতিগ্রস্ত হয়। কেননা কন্যার বাবা যৌতুকের টাকা সংগ্রহ করতে গিয়ে আর্থিক অনটনে পড়েন। আবার যে মেয়েকে যৌতুক দিয়ে বিয়ে দেওয়া হলো সেও তার স্বামীর সংসারে ভালো থাকে না। প্রদত্ত যৌতুকের পরিমাণ কমবেশি হওয়া নিয়ে বা নতুন যৌতুকের দাবি নিয়ে নববধূ স্বামী বা তার পরিবারের চাপে থাকে। অনেক নারী স্বামীসহ শ্বশুরবাড়ির লোকের কাছে শারীরিক ও মানসিক নির্যাতনের শিকার হয়। এর ফলে সমাজে স্বাভাবিক জীবনযাপন ব্যাহত হয়। অনেক সময় বিবাহ বিচ্ছেদ ঘটে। কোনো কোনো নারী আত্মহত্যার মতো চরম নেতিবাচক পথও বেছে নেন। এতে সমাজের শান্তি-শৃঙ্খলা নষ্ট হয় ও সমাজ অস্থিতিশীল হয়ে ওঠে। সার্বিক আলোচনা থেকে বলা যায়, উদ্দীপকের সামাজিক সমস্যা অর্থাৎ যৌতুক প্রথা বিভিন্নভাবে সমাজে নেতিবাচক প্রভাব ফেলে এবং বহু সমস্যা সৃষ্টি করছে"
        }
      ]
    },
    {
      "number": "5",
      "uddipok": "নিতার বয়স ৮ বছর। সে তেমন কথা বলে না। নাম ধরে ডাকলে সাড়াও দেয় না। মাঝে মাঝে কারণ ছাড়াই চিৎকার দেয়। এসব সমস্যার কারণে তার বাবা-মা তাকে স্কুলে পাঠান না। তবে সে ভালো ছবি আঁকতে ও অংক করতে পারে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "ASD-এর পূর্ণরূপ হলো Autism Spectrum Disorder"
        },
        {
          "label": "খ",
          "question": "",
          "explanation": "সামাজিক সমস্যার দুটি বৈশিষ্ট্য হলো ক্রমাগত প্রতিক্রিয়া ও পারস্পরিক নির্ভরশীলতা এবং যৌথ প্রচেষ্টার প্রয়োজন অনুভূত হওয়া। সমাজের বিভিন্ন অংশ পরস্পর অবিচ্ছেদ্যভাবে সম্পর্কিত ও নির্ভরশীল। সমাজের একদিকে বিশৃঙ্খলা দেখা দিলে অন্যদিকের উপর এর প্রভাব পরিলক্ষিত হয়। আবার যে কোনো অস্বাভাবিক অবস্থাকে সামাজিক সমস্যা হিসেবে আখ্যায়িত করা যায় না, যতক্ষণ পর্যন্ত ঐ সমস্যা দূরীকরণের লক্ষ্যে যৌথ প্রচেষ্টার প্রয়োজনীয়তা অনুভব না হয়। যেমন- সতীদাহ প্রথা পূর্বে সমস্যা ছিল না কিন্তু যেদিন থেকে মানুষ এই অমানবিক কাজের বিরুদ্ধে সচেতন হলো তখন থেকে এটি সমস্যা হিসেবে বিবেচিত হয় এবং সমাধানে যৌথ প্রচেষ্টার প্রয়োজনীয়তা অনুভব হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে পিয়ালের সমস্যাটি হলো অটিজম। অটিজম হচ্ছে শিশুর বিকাশজনিত স্নায়ুবিক সমস্যা। চিকিৎসা বিজ্ঞানের পরিভাষায় একে অটিজম স্পেকট্রাম ডিজঅর্ডার বলে। শিশুর জনোর ৩ 'বছরের মধ্যে এ রোগ দেখা যায়। এ রোগে আক্রান্ত হলে শিশুরা আত্মকেন্দ্রিক হয় এবং তাদের আচরণগত অস্বাভাবিকতা পরিলক্ষিত হয়। উদ্দীপকের পিয়ালের ক্ষেত্রেও অনুরূপ অস্বাভাবিকতা লক্ষ করা যায়। উদ্দীপকের পিয়াল নিজে যেমন কারও সাথে কথা বলে না, তেমনি কেউ তার সাথে কথা বললে সে উত্তর দেয় না। এ থেকে বোঝা যায়, সে আত্মকেন্দ্রিক। অটিজম আক্রান্ত শিশুরা পিয়ালের মতোই নিজেদেরকে গুটিয়ে নেয়। যার জন্য তারা সমাজে অন্যান্যদের সাথে স্বাভাবিক আচরণ বা ক্রিয়া-প্রতিক্রিয়া করতে অক্ষম। যেমন- পিয়াল স্কুলে গিয়ে কারও সাথে মিশতে পারে না; বরং সবার গায়ে থুথু ছিটায়। তবে পিয়াল সুন্দর ছবি আঁকতে পারে। এটি অটিজম আক্রান্ত শিশুদের একটি বৈশিষ্ট্য। তাদের অনেকের ক্ষেত্রেই বিশেষ কোনো বিষয়ে দক্ষতা দেখা যায়। যেমন- কেউ পিয়ালের মতো ছবি আঁকতে পারে, কেউ সুন্দর গানের সুর অনুকরণ করতে পারে, কেউ বা মুখে মুখে বড় বড় যোগ-বিয়োগ করতে পারে প্রভৃতি। প্রকৃতপক্ষে প্রতিটি অটিস্টিক শিশুর মধ্যেই এরূপ উদ্ভাবনী ক্ষমতা ও দক্ষতা থাকে। সুতরাং পিয়ালের সমস্যাটির ধরন বিবেচনা করে তাকে একজন অটিস্টিক শিশু বলা যায়।"
        },
        {
          "label": "ঘ",
          "question": "",
          "explanation": "উক্ত সমস্যা থেকে মুক্তির জন্য অটিস্টিক শিশুদের সহায়তা প্রদান এবং এ রোগ সম্পর্কে জনসচেতনতা সৃষ্টির মাধ্যমে আমি একজন সমাজকর্মী হিসেবে ভূমিকা রাখতে পারি। উদ্দীপকে অটিজমে আক্রান্ত শিশুর বৈশিষ্ট্য উল্লেখ করা হয়েছে। আমাদের সমাজে অধিকাংশ মানুষই অটিজম সম্পর্কে পর্যাপ্ত ধারণা রাখে না। এর ফলে সমাজে অটিস্টিক শিশুদের নানা ধরনের বৈষম্য ও প্রতিবন্ধকতার সম্মুখীন হতে হয়। অথচ বাড়তি যত্ন ও ভালোবাসা তাদের সমস্যা কাটিয়ে উঠতে সহায়তা করে। কিন্তু সামাজিকভাবে তারা উপেক্ষিত হয় এবং উপহাসের মুখে মানবেতর জীবনযাপন করে। তাই এ সমস্যা মোকাবিলায় আমি জনসচেতনতা সৃষ্টিতে কাজ করতে পারি। আবার অটিস্টিক শিশুদের সমস্যাগুলো কখনোই পুরোপুরি দূর করা সম্ভব নয়। এক্ষেত্রে নিবিড় পরিচর্যা ও যত্নের মাধ্যমে তার অক্ষমতা কমিয়ে আনা সম্ভব। এছাড়া যথাযথ সহযোগিতা ও বিশেষ শিক্ষা দিয়ে পরিণত বয়সে তাদেরকে আত্মনির্ভর করে তোলাও সম্ভব হয়। আর এক্ষেত্রে একজন সমাজকর্মী হিসেবে আমি নানা পদক্ষেপ নিতে পারি। তাছাড়া সমাজকর্মীরা অটিস্টিক শিশুদের পুনর্বাসন, তাদের পক্ষে সামাজিক আন্দোলন গড়ে তোলা এবং বিশেষ শিক্ষা প্রতিষ্ঠান নির্মাণে ভূমিকা রাখতে পারেন। পরিশেষে বলা যায়, অটিজম সমস্যার সমাধানে সমাজকর্মী হিসেবে আমরা বিভিন্ন ভূমিকা পালন করতে পারি।"
        }
      ]
    },
    {
      "number": "6",
      "uddipok": "'ক' এমন একটি সামাজিক প্রতিষ্ঠানের সদস্য, যাকে কেন্দ্র করে মানব সমাজব্যবস্থা আজ সুসংগঠিত রূপ লাভ করেছে। যদিও প্রতিষ্ঠানটির গঠন কাঠামো অন্য একটি সামাজিক প্রতিষ্ঠানের ওপর ভিত্তি করে গড়ে ওঠে। প্রতিষ্ঠানটি সমাজ গঠনের সবচেয়ে ক্ষুদ্র ও মৌলিক সংগঠন হলেও সামাজিক নিরাপত্তা, ধর্মীয় শিক্ষা, মানব সন্তান উৎপাদন, লালন-পালন ও উত্তরাধিকার নিশ্চিতকরণসহ আরও বহুমুখী কার্যক্রম বাস্তবায়ন করে যাচ্ছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "গণমাধ্যমের ইংরেজি প্রতিশব্দ হলো Mass Media."
        },
        {
          "label": "খ",
          "question": "",
          "explanation": "যৌতুক প্রথাকে একটি সামাজিক ব্যাধি হিসেবে চিহ্নিত করা হয়। বাংলাদেশের মতো উন্নয়নশীল দেশে যৌতুক প্রথা বিভিন্ন ধরনের সামাজিক সমস্যার সৃষ্টি করছে। যৌতুক প্রথার কারণে বিভিন্ন সামাজিক সমস্যাও সৃষ্টি হয়। এর মধ্যে আছে- দারিদ্র্য, নারী উন্নয়নে প্রতিবন্ধকতা, বাল্যবিবাহ ও বহুবিবাহ, দাম্পত্য কলহ, পরিবারের মর্যাদাহানী, হত্যা ও আত্মহত্যা ইত্যাদি। মূলত এ কারণেই যৌতুককে সামাজিক ব্যাধি বলা হয়।"
        },
        {
          "label": "গ",
          "question": "",
          "explanation": "উদ্দীপকের 'ক' পরিবার নামক সামাজিক প্রতিষ্ঠানের সদস্য। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে বলা হয়েছে, 'ক' একটি সামাজিক প্রতিষ্ঠানের সদস্য, যাকে কেন্দ্র করে সমাজব্যবস্থা সুসংগঠিত রূপ লাভ করেছে। প্রতিষ্ঠানটি আরেকটি সামাজিক প্রতিষ্ঠানের ওপর ভিত্তি করে গড়ে ওঠে। সামাজিক নিরাপত্তা, ধর্মীয় শিক্ষা, সন্তান উৎপাদন ও প্রতিপালন প্রভৃতি উক্ত প্রতিষ্ঠানের মাধ্যমে পরিচালিত হয়। উক্ত প্রতিষ্ঠানটি সামাজিক প্রতিষ্ঠান পরিবারকেই নির্দেশ করে। তাই বলা যায়, উদ্দীপকে 'ক' সামাজিক প্রতিষ্ঠান পরিবারের সদস্য।"
        },
        {
          "label": "ঘ",
          "question": "",
          "explanation": "সমাজ ব্যবস্থা সুনিয়ন্ত্রণে উক্ত প্রতিষ্ঠানদ্বয় অর্থাৎ বিবাহ ও পরিবারের ভূমিকা অনস্বীকার্য- উক্তিটি যথার্থ। পরিবার মানব সভ্যতার সব থেকে আদিম সামাজিক প্রতিষ্ঠান। বিবাহের, মাধ্যমে পরিবার গঠিত হয়। পরিবার বিভিন্ন ধরনের জৈবিক, সামাজিক, রাজনৈতিক, অর্থনৈতিক ভূমিকা পালন করে থাকে। সামাজিক সমস্যা প্রতিরোধে বিবাহ ও পরিবার গুরুত্বপূর্ণ অবদান রাখতে পারে। সমাজে প্রচলিত বিভিন্ন সামাজিক সমস্যা যেমন- যৌতুক, বাল্যবিবাহ, অপরাধ প্রবণতা, যৌন হয়রানি, জঙ্গিবাদ, অপুষ্টি, শিশু ও নারী নির্যাতন এবং মানসিক সমস্যা প্রভৃতির উৎপত্তি ঘটে মানুষের ক্রিয়া প্রতিক্রিয়ার মাধ্যমে। সমাজ, পরিবার থেকেই এ সমস্ত সমস্যার সৃষ্টি। ফলে পরিবার এ সমস্ত সমস্যা প্রতিরোধে অগ্রণী ভূমিকা রাখতে পারে। ব্যক্তি বিবাহের মাধ্যমে গঠিত পরিবারেই জন্মগ্রহণ করে। ফলে পরিবার যদি তার সদস্যকে সামাজিক সমস্যাগুলোর বিষয়ে সচেতন করে, সুশিক্ষিত ও সুনাগরিক হিসেবে গড়ে তোলে, তাহলে সামাজিক সমস্যাগুলো অনেকাংশে কমে যাবে। যৌতুক, বাল্যবিবাহের মতো সামাজিক সমস্যার সাথে প্রত্যক্ষভাবে পরিবার জড়িত। আর এ সমস্যা প্রতিরোধে পরিবারই প্রধান ভূমিকা রাখতে পারে। নীতি-নৈতিকতার ব্যাপারগুলো শিশুরা পরিবার থেকেই শেখে। নৈতিকতার প্রভাবেই পরবর্তী সময়ে ব্যক্তি অপরাধ করা বা না করার ক্ষেত্রে ভূমিকা রাখে। ফলে পরিবার শিশুকে নীতি-নৈতিকতা, মানবিকতাবোধ শেখানোর মাধ্যমে সমাজে অপরাধ প্রতিরোধে গুরুত্বপূর্ণ ভূমিকা রাখে। এছাড়াও শিশুর দৈহিক ও মানসিক বিকাশ, সুশিক্ষা, ধর্মীয় মূল্যবোধ অর্জনে পরিবার গুরুত্বপূর্ণ ভূমিকা রাখতে পারে। সর্বোপরি পরিবার জঙ্গিবাদ, যৌন নিপীড়ন, অপুষ্টি, মানসিক সমস্যা প্রতিরোধে প্রধান ভূমিকা রাখতে পারে। উপরিউক্ত আলোচনা থেকে বলা যায়, সামাজিক সমস্যা প্রতিরোধ ও সমাজ ব্যবস্থা সুনিয়ন্ত্রণে উক্ত প্রতিষ্ঠানদ্বয় তথা বিবাহ ও পরিবার গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান জন্মদানের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "",
          "explanation": "আইন প্রয়োগকারী সংস্থা বলতে ঐ সকল সংস্থাকে বোঝায়, যারা দেশের নাগরিকদের কল্যাণে প্রচলিত আইনের প্রয়োগ করে। যেসব সংস্থার মাধ্যমে আইন বিভাগ কর্তৃক প্রণীত আইন সামাজিক ও রাষ্ট্রীয় শৃঙ্খলা বিধানে প্রয়োগ করা হয়, তাদেরকেই আইন প্রয়োগকারী.. সংস্থা বলা হয়। এক্ষেত্রে যারা প্রাতিষ্ঠানিকভাবে আইনের প্রতি অনুগত থেকে সমাজের নিয়ম ও আদর্শ ভঙ্গকারীদের খুঁজে বের করে এবং শাস্তি প্রদান করে তাদেরকে আইন প্রয়োগকারী সংস্থার অন্তর্ভুক্ত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উপহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপক নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিং, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "8",
      "uddipok": "",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "USS-এর পূর্ণরূপ Urban Social Service |"
        },
        {
          "label": "খ",
          "question": "",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। সমাজে বিদ্যমান কুপ্রথা দূর করা সামাজিক আইনের অন্যতম উদ্দেশ্য। সামাজিকভাবে এমন বহু কুসংস্কার বা কুপ্রথার প্রচলন দেখা যায়, যা সামগ্রিক আর্থ-সামাজিক উন্নয়নের পথে বিরাট বাধা সৃষ্টি করে। এ প্রতিবন্ধকতা দূর করার লক্ষ্যে সামাজিক আইন প্রণয়ন করা হয়। যেমন-ফিন্দু বিধবা বিবাহ প্রচলন ও সতীদাহ প্রথা উচ্ছেদের জন্য আইন প্রণয়ন করা হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মুসলিম পারিবারিক আইনের কথা বলা হয়েছে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। হকে ১৯৬১ সালের মুসলিম পারিবারিক আইনের ৩টি গুরুত্বপূর্ণ ধারা উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনীত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত থাকা অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এ আইন অনুসারে স্ত্রী চাহিবামাত্র দেনমোহর পরিশোধ করা বাধ্যতামূলক করা হয় এবং বাল্যবিবাহ নিষিদ্ধ করা হয়। সুতরাং তাই বলা যায়, উদ্দীপকে মুসলিম পারিবারিক আইনের ১৯৬১ এর কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: নারীর অধিকার ও নিরাপত্তা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপভাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "9",
      "uddipok": "প্রশ্ন ২৪ নটর ডেম কলেজ, ময়মনসিংহ। প্রশ্ন নম্বর ৮ গ্রামের ছিন্নমূল অসহায় মানুষের আর্থ-সামাজিক উন্নয়নের জন্য ১৯৭৪ সালে একটি পরীক্ষামূলক কর্মসূচি বাস্তবায়ন করা হয়। যা বর্তমানে ৪৮১টি উপজেলায় বিদ্যমান রয়েছে। এর লক্ষ্য ও উদ্দেশ্য হচ্ছে গ্রামে বসবাসরত জনগণের জীবনমান উন্নয়ন করা। এই লক্ষ্য অর্জনে বৃত্তিমূলক প্রশিক্ষণ প্রদান, সুদমুক্ত ঋণদান, মাতৃকেন্দ্র স্থাপন ও. সাক্ষরতা দান প্রভৃতি কার্যক্রম বাস্তবায়িত করে যাচ্ছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "UNICEF-এর পূর্ণরূপ হলো- United Nations Children Emergency Fund |"
        },
        {
          "label": "খ",
          "question": "",
          "explanation": "শহর সমাজসেবা বলতে বাংলাদেশ সমাজসেবা অধিদপ্তর কর্তৃক পরিচালিত একটি সেবামূলক কার্যক্রমকে বোঝায়। এ কার্যক্রম মূলত সমষ্টি উন্নয়নভিত্তিক। এতে শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান তথা আর্থ-সামাজিক উন্নয়নের জন্য কাজ করা হয়। জাতিসংঘের সহায়তায় ১৯৫৫ সালে সর্বপ্রথম ঢাকায় এ কার্যক্রম শুরু হয়। তবে বর্তমানে এ কর্মসূচি দেশের সকল জেলায় পরিচালিত হচ্ছে। শহর সমাজসেবার মাধ্যমে দরিদ্রদের স্বাবলম্বী করা এবং শহর এলাকায় একটি সামঞ্জস্যপূর্ণ উন্নয়নের প্রচেষ্টা চালানো হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে গ্রামীণ সমাজসেবা কর্মসূচির উল্লেখ করা হয়েছে; এর মাধ্যমে গ্রামাঞ্চলের দরিদ্র ও অসহায় জনগণের আর্থ-সামাজিক উন্নয়নে বিভিন্ন কার্যক্রম পরিচালনা করা হয়। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব্যবস্থা করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ-সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর বয়সী ছেলেমেয়েদের সাক্ষর জ্ঞান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুঃস্থ জনগণের অগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত কার্যক্রম অর্থাৎ গ্রামীণ সমাজসেবা কার্যক্রমে সমাজকর্মের পদ্ধতি প্রয়োগ করা যায়। গ্রামীণ সমাজসেবা কার্যক্রমে গ্রামীণ জনগোষ্ঠীর বিভিন্ন সমস্যার সমাধান এবং সার্বিক কল্যাণের লক্ষ্যে সমাজকর্মের মৌলিক পদ্ধতি সমষ্টি উন্নয়ন পদ্ধতি অবলম্বন করে বিভিন্ন পদক্ষেপ ও কর্মসূচি গ্রহণ করা হয়। গ্রামীণ সমাজসেবা কার্যক্রম বাস্তবায়নে প্রকল্পভুক্ত গ্রামে দল ও কর্মী দল গঠন করা হয়। এখানে কর্মী দল গঠনে ১৫-২০ জন সদস্য থাকে, যাতে মহিলারা প্রাধান্য পায়। অপরদিকে, বিভিন্ন ধরনের সংগঠন যেমন- মাদারস ক্লাব, শিশুকল্যাণ কেন্দ্র, ভূমিহীন সমিতি প্রভৃতি সাংগঠনিক কাঠামো সৃষ্টির মাধ্যমে অসংগঠিত ও বিচ্ছিন্ন গ্রামীণ জনগণকে সমষ্টি উন্নয়নকর্মী সংগঠিত করেন। কেননা সংগঠিত জনশক্তিই সমষ্টি উন্নয়নের পূর্বশর্ত। আবার, গ্রামীণ সমাজসেবা কার্যক্রমকে গতিশীল করতে গ্রামীণ সমাজে কর্মরত বিভিন্ন শক্তি কাঠামো, প্রচারমাধ্যম, বিভিন্ন সংগঠন, বুদ্ধিজীবী, শিক্ষকদের সম্পৃক্ত করতে সামাজিক কার্যক্রম ও সামাজিক প্রশাসনকে সমষ্টি উন্নয়নকর্মীরা 'ব্যবহার করে থাকেন। উদ্দীপকে জনাব রফিকুল ইসলাম উদ্যোগে গ্রামের জনগণের জন্য সরকারি কর্মসূচি চালু করা হয়। এতে গ্রামীণ জনগোষ্ঠীকে প্রশিক্ষণ, ঋণদানের মাধ্যমে সাবলম্বী করে তোলার কথা বলা হয়েছে যা গ্রামীণ সমাজসেবার অন্তর্ভুক্ত। এখানে সমাজকর্মের সমষ্টি উন্নয়ন পদ্ধতি প্রয়োগ করা হয়। উপরের আলোচনা থেকে বোঝা যায়, উদ্দীপকে গ্রামীণ সমাজসেবায় সমষ্টি উন্নয়ন পদ্ধতির প্রয়োগ করা হয়েছে।"
        }
      ]
    },
    {
      "number": "10",
      "uddipok": "রহিম সাহেব এমন একটি প্রতিষ্ঠানে কাজ করে যা বিশ্বজুড়ে সমাদৃত। প্রতিষ্ঠানটি ১৯৭৬ সালে চট্টগ্রামের জোবরা গ্রামে পরীক্ষামূলকভাবে যাত্রা শুরু করলেও বর্তমানে এটি বিশ্বের সর্ববৃহৎ ক্ষুদ্র ঋণদানকারী প্রতিষ্ঠান হিসেবে সমাদৃত। বিনা জামানতে ঋণ সুবিধা প্রদানের মাধ্যমে গ্রাম্য সুদখোর মহাজনের কবল হতে দরিদ্র পুরুষ ও মহিলাদের রক্ষা করার লক্ষ্যে প্রতিষ্ঠানটি কাজ করে যাচ্ছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "ঢাকা প্রজেক্ট চালু হয় ১৯৫৪ সালে।"
        },
        {
          "label": "খ",
          "question": "গ্রিনহাউজ ইফেক্ট বলতে কী বোঝায়?",
          "explanation": "বায়ুমণ্ডলে ক্ষতিকর গ্যাস বেড়ে যাওয়ার ফলে তাপমাত্রা বৃদ্ধি পাওয়াকে গ্রিন হাউজ ইফেক্ট বলে। কাঁচের তৈরি গ্রিন হাউজে তাপ প্রবেশ করতে পারে কিন্তু বের হতে পারে না। কার্বন ও নাইট্রোজেন ভিত্তিক গ্যাসও পৃথিবীর চারপাশে এ রকম অদৃশ্য আবরণ তৈরি করে। এ আবরণ ভেদ করে তাপ প্রবেশ করলেও তা বের হতে পারে না। ফলে বায়ুমণ্ডলের তাপমাত্রা বৃদ্ধি পায়। এ ঘটনা 'গ্রিন হাউজ ইফেক্ট নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বেসরকারি সমাজ উন্নয়ন সংস্থা গ্রামীণ ব্যাংকের সমাজ উন্নয়ন কার্যক্রমকে ইঙ্গিত করা হয়েছে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে ব্যাংকের একটি শাখার কার্যক্রম পরিচালিত হয়।. গ্রামীণ ব্যাংকের কার্যক্রমকে দুই ভাগে ভাগ করা যায়। যেমন-১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি। নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেইসাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারী হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "আজকের শিশুরাই আগামী দিনের কর্ণধার। এই শিশুদের উপযোগী করে বিশ্বকে গড়ে তোলার লক্ষ্যে ১৯৪৬ সালের ১১ই ডিসেম্বর সংস্থাটি গঠিত হয়। বর্তমানে বাংলাদেশসহ বিশ্বের ১৯০টির বেশি দেশে সংস্থাটি বিভিন্ন ধরনের সেবা দিয়ে যাচ্ছে।",
      "tag": "NDCM 25",
      "sub_questions": [
        {
          "label": "ক",
          "question": "",
          "explanation": "UNDP এর পূর্ণরূপ হলো United Nations Development Programme"
        },
        {
          "label": "খ",
          "question": "",
          "explanation": "ষোল সিদ্ধান্ত হলো গ্রামীণ ব্যাংকের বিশেষ একটি ব্যবস্থা। ঋণগ্রহীতাদের সামাজিক ও সাংগঠনিক দিকে উন্নত করার প্রচেষ্টাম্বরূপ এই ব্যবস্থাটি নেওয়া হয়। গ্রামীণ ব্যাংক থেকে ঋণ নেওয়ার সময় ঋণগ্রহীতাকে এই 'ষোল সিদ্ধান্ত' পালনের অঙ্গীকার করতে হয়। এগুলোর মাঝে আছে পরিবার ছোট রাখা, সন্তানকে লেখাপড়া করানো, যৌতুক বিহীন। বিয়ে, 'স্বাস্থ্যসম্মত পায়খানা ব্যবহার, বিশুদ্ধ পানি পান, সবজি চাষ, যৌথ উদ্যোগে সামাজিক কাজ করা, পরিষ্কার পরিচ্ছন্ন থাকা ইত্যাদি।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অণুরূপ: বাংলাদেশের শিশুদের শিক্ষা, স্বাস্থ্য, পুষ্টিসহ বিভিন্ন ক্ষেত্রের উন্নয়নে ইউনিসেফ  সংস্থার ভূমিকা মূল্যায়ন করা হলো:  বাংলাদেশের শিশুদের শিক্ষা স্বাস্থ্য পুষ্টি সহ বিভিন্ন ক্ষেত্রে উন্নয়নে ইউনিসেফের  ভূমিকা অত্যন্ত তাৎপর্যপূর্ণ। ইউনিসেফ হল সারাবিশ্বের শিশুদের সার্বিক কল্যাণে নিয়োজিত একটি আন্তর্জাতিক সংস্থা। ১৯৭১ সালে ১৬ই ডিসেম্বর বিজয় অর্জনের পরবর্তী সময় থেকে ১৯ এ বাংলাদেশে কাজ করে আসছে। যুদ্ধবিধ্বস্ত দেশের  শিশুদের স্বাস্থ্য রক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণের খাদ্,  চিকিৎসা, স্বাস্থ্,  পুষ্ট,  বিশুদ্ধ পানি ও টিকা ইত্যাদি বিষয়ে কাজ করে যাচ্ছে। বাংলাদেশের মা ও শিশুর স্বাস্থ্য সেবায় ইউনিসেফের  এর গৃহীত কর্মসূচি গুলো হচ্ছে স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষা ও ম্যালেরিয়া ইত্যাদি থেকে প্রতিকারও প্রতিরোধ। আমাদের দেশে শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন  ও পুষ্টি সংক্রান্ত জ্ঞান দান এবং এর সাথে যৌথভাবে ওষুধ সরবরাহ করে থাকে। তাছাড়া বাংলাদেশের সরকারি শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ পুরাতন প্রতিষ্ঠান সংস্কার শিক্ষা উপকরণ সরবরাহ ইত্যাদি কার্যক্রম পরিচালনা করে থাকে।  সুতরাং বলা যায় যে, উদ্দীপকে উল্লেখিত তাতেই কার্যক্রম পরিচালনার মাধ্যমে ইউনিসেফ বাংলাদেশের শিশুদের কল্যাণে কার্যকর ও ফলপ্রসূ গুরুত্বপূর্ণ ভূমিকা রেখে ছলেছেন।"
        }
      ]
    }
  ]
}