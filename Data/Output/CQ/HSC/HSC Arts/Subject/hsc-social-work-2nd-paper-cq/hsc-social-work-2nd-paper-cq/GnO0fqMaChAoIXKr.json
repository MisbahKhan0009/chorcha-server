{
  "title": "ঢাকা, ময়মনসিংহ, দিনাজপুর, কুমিল্লা, চট্টগ্রাম, সিলেট, যশোর ২০২১",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সামাজিক জীব হিসেবে মানুষকে এমন একটি মৌল মানবিক চাহিদা পূরণ করতে হয় যাকে সভ্যতার ধারক ও বাহক বলা হয়। এটি প্রতিকূল প্রাকৃতিক অবস্থা থেকে মানুষকে রক্ষা করে।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "Common Human Needs' গ্রন্থের লেখক কে?",
          "explanation": "Common Human Needs' গ্রন্থের লেখক শার্লট টোলে।"
        },
        {
          "label": "খ",
          "question": "শিক্ষাকে কেন মৌল মানবিক চাহিদা বলা হয়?",
          "explanation": "মানুষের মানসিক বিকাশের মাধ্যমে জীবন ও জগৎ সম্পর্কে পরিষ্কার ধারণা প্রদান করে বলে শিক্ষাকে মৌল মানবিক চাহিদা বলা হয়। মৌল মানবিক চাহিদা একজন মানুষকে মর্যাদাপূর্ণ অবস্থানের সাথে সুস্থ ও সুন্দরভাবে টিকে থাকতে সাহায্য করে। শিক্ষা মানুষের সেই মর্যাদাপূর্ণ অবস্থান তৈরি করে দেয়। শিক্ষাই মানুষের ব্যক্তিত্ব গঠন, মূল্যবোধ অর্জন এবং সামাজিক দায়িত্ব ও কর্তব্য সম্পর্কে সচেতনতা দান করে, তাই এটি মৌল মানবিক চাহিদার অন্তর্ভুক্ত।"
        },
        {
          "label": "গ",
          "question": "উদ্দীপকে কোন মৌল মানবিক চাহিদাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে মানুষের অন্যতম মৌল মানবিক চাহিদা বস্তুকে ইঙ্গিত করা হয়েছে। মানবজীবনের দ্বিতীয় গুরুত্বপূর্ণ চাহিদা হলো বস্তু। এটি সভ্যতার প্রতীক। - এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা. অসভ্য হিসেবে বিবেচনা করা হয়। তাই বস্তুকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্ত্র অপরিহার্য। উদ্দীপকে বলা হয়েছে, সামাজিক জীব হিসেবে মানুষকে এমন একটি মৌল মানবিক চাহিদা পূরণ করতে হয় যাকে সভ্যতার ধারক ও বাহক বলা হয়। এটি প্রতিকূল প্রাকৃতিক অবস্থা থেকে মানুষকে রক্ষা করে। উদ্দীপকের এ মৌল মানবিক চাহিদা ওপরে বর্ণিত বস্ত্রের সাথে হুবহু সাদৃশ্যপূর্ণ। তাই বলা যায়, উদ্দীপকে বস্তুকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত মৌল মানবিক চাহিদা পূরণের অন্তরায়সমূহ। বিশ্লেষণ করো।",
          "explanation": "উদ্দীপকে ইঙ্গিতকৃত বস্ত্রের চাহিদা পূরণের ক্ষেত্রে বাংলাদেশে বিভিন্ন অন্তরায় বিদ্যমান। মানুষের মৌল মানবিক চাহিদাগুলোর মধ্যে গুরুত্বের দিক থেকে খাদ্যের পরই বস্ত্রের স্থান। মানব সভ্যতার প্রধান নির্দেশক ও নিদর্শন হলো বস্ত্র। এটি মানুষকে প্রতিকূল অবস্থা থেকে রক্ষার ক্ষেত্রেও গুরুত্বপূর্ণ ভূমিকা রাখে। উদ্দীপকে নির্দেশিত মৌল মানবিক চাহিদাকে মানব সভ্যতার ধারক ও বাহক হিসেবে উল্লেখ করা হয়েছে, যা মূলত বস্তুকেই ইঙ্গিত করছে। সামাজিকতা এবং প্রতিকূল অবস্থা থেকে রক্ষার জন্য মানবজীবনে বস্ত্রের চাহিদা পূরণ অত্যাবশ্যক। কিন্তু বিভিন্ন কারণে এদেশের মানুষের বস্ত্রের চাহিদা পূরণ সম্ভব হচ্ছে না। এক্ষেত্রে দারিদ্র্যকে অন্যতম প্রধান কারণ হিসেবে বিবেচনা করা হয়। বর্তমানে এদেশের ১৮.৭৩ শতাংশ মানুষ দারিদ্র্যসীমার নিচে বাস করে (অর্থনৈতিক সমীক্ষা ২০২৩)। আর্থিক সংকটের কারণে তারা বস্ত্রের চাহিদা যথাযথভাবে পূরণে ব্যর্থ। আবার জনসংখ্যাস্ফীতি এদেশে বস্ত্রের চাহিদা পূরণের একটি প্রধান অন্তরায়। এদেশের অত্যধিক জনসংখ্যার জন্য প্রয়োজনীয় বস্ত্র দেশে উৎপাদন করা সম্ভব হচ্ছে না। ফলে সাধারণ মানুষ বস্ত্রের চাহিদা পূরণ করতে পারছে না। এছাড়া ত্রুটিপূর্ণ বস্ত্রনীতি, বস্ত্রখাতের অনিয়ম, বস্ত্রখাতে শিল্পায়নের অভাব, দ্রব্যমূল্যের ঊর্ধ্বগতি ইত্যাদিও বস্ত্রের চাহিদা পূরণে প্রতিবন্ধকতা সৃষ্টি করে। উপরের আলোচনা থেকে বলা যায়, উদ্দীপকে নির্দেশিত বস্ত্রের চাহিদা পূরণের ক্ষেত্রে দারিদ্র্য, জনসংখ্যাস্ফীতি, বন্ত্রের উৎপাদন স্বল্পতাসহ বিভিন্ন বিষয় প্রতিবন্ধক হিসেবে কাজ করছে।"
        }
      ]
    },
    {
      "number": "2",
      "uddipok": "গ্রামীণ হতদরিদ্র, সুবিধাবঞ্চিত ও অসুবিধাগ্রস্ত জনগোষ্ঠীর সার্বিক উন্নয়নের লক্ষ্যে ১৯৭৪ সালে একটি সরকারি কর্মসূচি গ্রহণ করা। হয়। উক্ত কর্মসূচির আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "USS এর পূর্ণরূপ হলো- Urban Social Service ।"
        },
        {
          "label": "খ",
          "question": "",
          "explanation": "শহর সমাজসেবার একটি গুরুত্বপূর্ণ কর্মসূচি হলো শিক্ষা বিষয়ক কার্যক্রম। শহরাঞ্চলে নিরক্ষরতা দূরীকরণ এবং সামাজিক সচেতনতা সৃষ্টির লক্ষ্যে শহর সমাজসেবা কর্মসূচির আওতায় প্রাথমিক ও নৈশ বিদ্যালয় স্থাপন, ধর্মীয় ও সামাজিক শিক্ষা কেন্দ্র, স্বাস্থ্য ও পুষ্টি বিষয়ক শিক্ষাদান ইত্যাদি কর্মসূচি চালু আছে। এছাড়া শহরবাসীদের মধ্যে নিজেদের সমস্যা, সম্পদ, নেতৃত্বের বিকাশ ইত্যাদি সম্পর্কে সচেতন করে তোলার লক্ষ্যে প্রশিক্ষণ দানের ব্যবস্থা করাও শিক্ষা কার্যক্রমের অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "",
          "explanation": "গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ । কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "3",
      "uddipok": "X' বাবা-মায়ের একমাত্র আদরের সন্তান। সে এলাকার ছেলেদের সাথে মিশে কৌতূহলবশত ধীরে ধীরে বিভিন্ন নেশাজাতীয় জিনিসের প্রতি অতিমাত্রায় নির্ভরশীল হয়ে পড়ে। বিষয়টি পরিবারের লোকজন জানার পর পরিবারের সবাই মানসিকভাবে ভেঙে পড়েছে।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "'Problem' শব্দটি কোন শব্দ থেকে এসেছে?",
          "explanation": "Problem' শব্দটি গ্রিক শব্দ Problema থেকে এসেছে।"
        },
        {
          "label": "খ",
          "question": "সামাজিক সমস্যা আদর্শ ও মূল্যবোধ পরিপন্থি\"- ধারণাটি বুঝিয়ে লেখো।",
          "explanation": "সামাজিক সমস্যা প্রচলিত সামাজিক আদর্শ ও মূল্যবোধের পরিপন্থি হয়। প্রতিটি সমাজেই কিছু আদর্শ ও মূল্যবোধ থাকে যা মানুষকে ভালো- মন্দের পার্থক্য নির্ণয়ে সহায়তা করে। যখন কোনো সামাজিক অবস্থা সামাজিক আদর্শ ও মূল্যবোধের প্রতি হুমকি সৃষ্টি করে তখন তাকে সামাজিক সমস্যা হিসেবে চিহ্নিত করা হয়। এজন্য বলা হয় সামাজিক সমস্যা আদর্শ ও মূল্যবোধের পরিপন্থি।"
        },
        {
          "label": "গ",
          "question": "'X' কোন সামাজিক সমস্যায় পতিত হয়েছে? ব্যাখ্যা করো।",
          "explanation": "উদ্দীপকে 'X' মাদকাসক্তি নামক সামাজিক সমস্যায় পতিত হয়েছে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি হলো মাদকদ্রব্যের প্রতি আসক্তি। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী, মাদকাসক্তি বলতে দৈহিক ও মানসিকভাবে মাদকদ্রব্যের ওপর নির্ভরশীল। ব্যক্তি বা অভ্যাসবশত মাদকদ্রব্য ব্যবহারকারী ব্যক্তিকে বোঝায়। মাদকাসক্তি কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে দেখা যায়, 'X' এলাকার ছেলেদের সাথে মিশে কৌতূহলবশত ধীরে ধীরে বিভিন্ন নেশাজাতীয় জিনিসের প্রতি অতিমাত্রায় নির্ভরশীল হয়ে পড়ে। এতে বোঝা যায়, উদ্দীপকের 'X' মাদকাসক্তি নামক সামাজিক সমস্যায় পতিত হয়েছে।"
        },
        {
          "label": "ঘ",
          "question": "পারিবারিক জীবনে উক্ত সমস্যার প্রভাব মূল্যায়ন করো।",
          "explanation": "পারিবারিক জীবনে উক্ত সমস্যা অর্থাৎ মাদকাসক্তি নেতিবাচক প্রভাব ফেলে। সাধারণত মাদকাসক্তি হলো মাদকদ্রব্যের প্রতি আসন্তি। যখন কোনো ব্যক্তি সুনির্দিষ্ট কোনো কারণ ছাড়া বার বার মাদকদ্রব্য গ্রহণ করে এবং শারীরিক বা মানসিকভাবে মাদকদ্রব্যের ওপর তার নির্ভরশীলতা সৃষ্টি হয় সেটিই মাদকাসক্তি। উদ্দীপকের 'X' বিভিন্ন মাদক বা নেশা জাতীয় জিনিসের প্রতি অতিমাত্রায় নির্ভরশীল হয়ে পড়ে, যা মূলত মাদকাসক্তি সমস্যাকেই নির্দেশ করে। মাদকাসক্তি বর্তমান সমাজে একটি বিরাট সমস্যা হিসেবে দেখা দিয়েছে। পরিবারের কোনো সদস্য যদি মাদকাসক্ত হয় তাহলে সমগ্র পরিবারের ওপর তার নেতিবাচক প্রভাব পড়ে। এর ফলে দাম্পত্য কলহ, ঝগড়া, মারামারি এমনকি হত্যার ঘটনাও ঘটে। মাদকাসক্ত ব্যক্তির পারিবারিক দায়িত্ব পালন ক্ষমতা হ্রাস পায় বলে পারিবারিক কলহ দেখা দেয়। এতে সন্তানদের সুষ্ঠু সামাজিকীকরণ ব্যাহত হয় এবং তাদের মধ্যে অপরাধ প্রবণতা দেখা দেয়। অনেক ক্ষেত্রে মাদকের নেশায় ছেলে তার বাবা-মা বা পরিবারের অন্য সদস্যদের শারীরিক নির্যাতন করতেও দ্বিধাবোধ করে না। আবার পরিবারের উপার্জনক্ষম ব্যক্তি যদি মাদকাসক্ত হয় তাহলে তার পরিবার আর্থ-সামাজিকভাবে নিরাপত্তাহীনতায় ভোগে। উপরের আলোচনা থেকে বলা যায়, উদ্দীপক নির্দেশিত মাদকাসক্তি পারিবারিক জীবনে ভয়াবহ প্রভাব ফেলে।"
        }
      ]
    },
    {
      "number": "4",
      "uddipok": "তিন বছরের ছোট্ট শিশু আবরারের আচরণে নিম্নবর্ণিত বৈশিষ্ট্যগুলো প্রকাশ পায়- → একই কাজ বার বার করে → কারো সাথে সহজে মিশতে চায় না → একা একা খেলতে পছন্দ করে → কারো সাথে চোখে চোখ রেখে তাকাতে পারে না।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "'Analyzing Social Problem' গ্রন্থের লেখক কে?",
          "explanation": "Analyzing Social Problem' গ্রন্থের লেখক সমাজবিজ্ঞানী সি.এম. কেইস (C.M. Case) I"
        },
        {
          "label": "খ",
          "question": "সামাজিক পরিবর্তন কীভাবে সামাজিক সমস্যার জন্য দায়ী?",
          "explanation": "সামাজিক পরিবর্তনের ফলে সমাজে আধুনিক চিন্তাচেতনার বিকাশ ঘটার সাথে সাথে বিভিন্ন সমস্যাও জন্ম নিচ্ছে। নতুন নতুন তথ্যপ্রযুক্তির ব্যবহার জীবনকে অনেক সহজ করে দিয়েছে ঠিকই, কিন্তু এর অপব্যবহার নীতি, আদর্শ, নৈতিকতা ও মূল্যবোধকে গ্রাস করছে। সামাজিক পরিবর্তনের ফলে বাড়ছে শিশুশ্রম, মাদকাসক্তি, কিশোর অপরাধ, নারী নির্যাতন, পারিবারিক ভাঙন ইত্যাদি। এভাবে সামাজিক পরিবর্তন সামাজিক সমস্যার জন্য দায়ী।"
        },
        {
          "label": "গ",
          "question": "আবরার কোন সামাজিক সমস্যায় পতিত? ব্যাখ্যা করো।",
          "explanation": "উদ্দীপকের আবরার অটিজম নামক সামাজিক সমস্যায় পতিত। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়বিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বারবার বলা ইত্যাদি। উদ্দীপকের তিন বছর বয়সী শিশু আবরার একই কাজ বার বার করে, কারো সাথে সহজে মিশতে চায় না, একা একা খেলতে পছন্দ করে, কারো সাথে চোখে চোখ রেখে কথা বলতে পারে না, যা অটিজমে আক্রান্ত শিশুদের বৈশিষ্ট্য। তাই বলা যায়, আবরার অটিজমে আক্রান্ত।"
        },
        {
          "label": "ঘ",
          "question": "জাতীয় জীবনে উক্ত সমস্যার প্রভাব বর্ণনা করো।",
          "explanation": "জাতীয় জীবনে উদ্দীপকে নির্দেশিত অটিজম ব্যাপক নেতিবাচক প্রভাব ফেলে। অটিজম আমাদের দেশ তথা বিশ্বের জন্য একটি বড় ধরনের সমস্যা। উদ্দীপকের আবরারের আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তার মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন। তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "5",
      "uddipok": "",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "BRAC এর পূর্ণরূপ Bangladesh Rural Advancement Committee |"
        },
        {
          "label": "খ",
          "question": "",
          "explanation": "UNDP এর একটি উদ্দেশ্য হলো দারিদ্র্য বিমোচন। UNDP বিশ্বের সদস্য রাষ্ট্রসমূহ বিশেষ করে উন্নয়নশীল দেশসমূহের দারিদ্র্য হ্রাস করার উদ্দেশ্যে কাজ করে যাচ্ছে। এ উদ্দেশ্য অর্জনে UNDP অর্থনৈতিক সুযোগ-সুবিধা ও সম্পদ বৃদ্ধি এবং সরবরাহ নিশ্চিত করে দেশগুলোর উন্নয়ন কৌশল নির্ধারণে সহায়তা করে থাকে। সংস্থাটি দারিদ্র্য দূরীকরণের লক্ষ্যে পাইলট প্রজেক্টে অনুদান দেয় এবং নারীদের উন্নয়নে সরকার ও জনগণকে ভূমিকা পালনে উদ্বুদ্ধ করে তোলে। সেইসাথে এটি সরকারের সাথে NGO-এর কার্যক্রমের সমন্বয় সাধনে সহায়তা দেয়।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থানে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারাবিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের -প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। 'বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর। সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটির অন্যতম কর্মসূচি হলো মিনা কার্টুন সম্প্রচার। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে '?' চিহ্নিত স্থানে। ইউনিসেফকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "\"বিশ্বব্যাপী শিশুর শিক্ষা, স্বাস্থ্য, পুষ্টি, বিকাশ ও উন্নয়নে সংস্থাটির অর্থাৎ ইউনিসেফের ভূমিকা অপরিসীম\"- মন্তব্যটি যথার্থ। সারাবিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৯৪৬ সালে ইউনিসেফ যাত্রা শুরু করে। এর সদরদপ্তর নিউইয়র্কে। উদ্দীপকের ছকে উল্লেখিত তৃথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারাবিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমঙ্গল ও শিশুকল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "6",
      "uddipok": "রহিম সাহেব যে প্রতিষ্ঠানে কাজ করেন সেটি বিশ্বজুড়ে। সমাদৃত। স্যার ফজলে হাসান আবেদ এটি প্রতিষ্ঠা করেন। 'আড়ং' নামক একটি বিক্রয় কেন্দ্র রয়েছে এ সংস্থার। এছাড়া সংস্থাটি ঋণদান কার্যক্রম, উপ-আনুষ্ঠানিক শিক্ষা, স্যালাইন তৈরি প্রশিক্ষণ, নিরাপদ সড়ক কার্যক্রম পরিচালনা করছে।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "স্বেচ্ছাসেবী সংস্থা কী?",
          "explanation": "যেসব সংস্থা বেসরকারি উৎস থেকে তহবিল সংগ্রহ করে এবং সমাজের অনগ্রসর শ্রেণির উন্নয়নে কাজ করে সেসব সংস্থাই স্বেচ্ছাসেবী সংস্থা।"
        },
        {
          "label": "খ",
          "question": "",
          "explanation": "বেসরকারি সমাজ উন্নয়ন সংস্থার একটি উদ্দেশ্য হলো সমাজের সুবিধাবঞ্চিত, পিছিয়ে পড়া জনগোষ্ঠীর সার্বিক উন্নয়ন সাধন। বেসরকারি সমাজ উন্নয়ন সংস্থাগুলো সমাজের অসহায়, দরিদ্র, দুস্থ শ্রেণির মানুষের জীবনমান উন্নয়নের লক্ষ্যে কাজ করে। এ লক্ষ্যে সংস্থাগুলো নির্দিষ্ট ভৌগোলিক এলাকার নির্দিষ্ট জনগোষ্ঠীকে লক্ষ্যভুক্ত করে তাদের অর্থনৈতিক ও সামাজিক উন্নয়নে বিভিন্ন কার্যক্রম পরিচালনা করে।"
        },
        {
          "label": "গ",
          "question": "",
          "explanation": "রহিম বেসরকারি সমাজ উন্নয়ন সংস্থা ব্র্যাকে কাজ করেন। বর্তমানে বাংলাদেশে যেসব বেসরকারি সমাজ উন্নয়ন সংস্থা কাজ করছে তাদের মধ্যে সর্ববৃহৎ ব্র্যাক। এই সংস্থা শুধু বাংলাদেশে নয় বরং বিশ্বের অনেক দেশেই সফলতার সাথে বিভিন্ন কার্যক্রম পরিচালনা করছে। ব্র্যাকের প্রতিষ্ঠাতা হলেন স্যার ফজলে হাসান আবেদ। দরিদ্রদের গ্রুপভিত্তিক ঋণপ্রদান, প্রাথমিক স্বাস্থ্য পরিচর্যা, শিশু ও বয়স্কদের জন্য অনানুষ্ঠানিক শিক্ষা, ব্যবহারিক শিক্ষা, দক্ষতা ও উন্নয়নভিত্তিক প্রশিক্ষণ প্রদান প্রভৃতি কার্যক্রমের মাধ্যমে ব্র্যাক দারিদ্র্য বিমোচন ও আর্থ-সামাজিক উন্নয়নে সাফল্যের স্বাক্ষর রেখে চলেছে। বর্তমানে ব্র্যাক হস্তশিল্প দ্রব্য, দুগ্ধজাত পণ্য, খাদ্যদ্রব্য, পোশাকসহ বিভিন্ন পণ্য বিক্রির জন্য 'আড়ং' নামে বিক্রয়কেন্দ্র চালু করেছে। উদ্দীপকের রহিম সাহেব যে প্রতিষ্ঠানে কাজ করেন তার প্রতিষ্ঠাতা স্যার ফজলে হাসান আবেদ। প্রতিষ্ঠানটি ক্ষুদ্র ঋণদান কার্যক্রম, উপানুষ্ঠানিক শিক্ষা, স্যালাইন তৈরি প্রশিক্ষণ, নিরাপদ সড়ক কার্যক্রম পরিচালনা করছে এবং তাদের 'আড়ং' নামে একটি বিক্রয় কেন্দ্রও রয়েছে। প্রতিষ্ঠানটি বিশ্বজুড়ে সমাদৃত। উদ্দীপকের এসব তথ্য থেকে বোঝা যায়, রহিম সাহেব ব্র্যাক নামক বেসরকারি সংস্থায় কাজ করেন।"
        },
        {
          "label": "ঘ",
          "question": "",
          "explanation": "দরিদ্র জনগোষ্ঠীর আর্থ-সামাজিক উন্নয়নে উত্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীৱনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "7",
      "uddipok": "নাহিদ নবম শ্রেণির একজন মেধাবী ছাত্র। সম্প্রতি তার বাবা বদলি হয়ে ঢাকা হতে চট্টগ্রামে আসেন। বদলিজনিত কারণে। নাহিদ চট্টগ্রামের একটি সরকারি বিদ্যালয়ে ভর্তি হয়। বিদ্যালয়ের নতুন পরিবেশে নিজেকে খাপ খাওয়াতে না পারায় ক্লাসে প্রায়ই সে অনুপস্থিত থাকে। শ্রেণি শিক্ষক বিষয়টি নিয়ে নাহিদের বাবার সাথে শেয়ার করলে তিনি একজন সমাজকর্মীর শরণাপন্ন হন। সমাজকর্মী নাহিদের সমস্যা সমাধানে কার্যকরী ব্যবস্থা গ্রহণে উদ্যোগী হন।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "বাংলাদেশে চিকিৎসা সমাজকর্মের যাত্রা শুরু হয় কত সালে?",
          "explanation": "বাংলাদেশে চিকিৎসা সমাজকর্মের যাত্রা ১৯৫৮ সালে শুরু হয়।"
        },
        {
          "label": "খ",
          "question": "চিকিৎসা সমাজকর্মের একটি উদ্দেশ্য বর্ণনা করো।",
          "explanation": "চিকিৎসা সমাজকর্মের অন্যতম উদ্দেশ্য হলো রোগীর প্রয়োজনীয় চিকিৎসার সুযোগ-সুবিধার পূর্ণতম ব্যবহারে সহায়তা করা।চিকিৎসা সমাজকর্ম রোগীর চিকিৎসায় সুযোগ-সুবিধার উদ্দেশ্যে রোগীর প্রয়োজনীয় তথ্য সংগ্রহ ও চিকিৎসককে। সরবরাহ করার ও মাধ্যমে যথাযথ চিকিৎসা লাতে সহায়তা করে। 'আর যেসব সামাজিক মানসিক অবস্থা রোগীর রোগ চিকিৎসার ক্ষেত্রে অন্তরায় সৃষ্টি চিকিৎসার পূর্ণ সুযোগ-সুবিধা গ্রহণে রোগীদের অক্ষম করে তোলে, সেস অন্তরায় দূর করতে চিকিৎসা সমাজকর্ম কাজ করে থাকে।"
        },
        {
          "label": "গ",
          "question": "নাহিদের সমস্যা সমাধানে সমাজকর্মের কোন বিশেষায়িত শাখার জ্ঞান প্রয়োগ করা হয়েছে? ব্যাখ্যা করো।",
          "explanation": "উদ্দীপকে নাহিদের সমস্যা সমাধানে বিদ্যালয় সমাজকর্মের জান। করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র-শিক্ষক-অভিভাবকের সমন্বয়ে কাজ করে। উদ্দীপকের নবম শ্রেণির মেধাবী শিক্ষার্থী নাহিদ বাবার বদলিজনিত কারণে ঢাকা থেকে চট্টগ্রামে গিয়ে একটি বিদ্যালয়ে ভর্তি হয়। কিন্তু নতুন পরিবেশের সাথে সে নিজেকে খাপ খাইয়ে নিতে পারেনি। ফলে সে প্রায়ই বিদ্যালয়ে অনুপস্থিত থাকে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মী নাহিদের সমস্যা সমাধানে বিদ্যালয় সমাজকর্মের জ্ঞান প্রয়োগ করেছেন।"
        },
        {
          "label": "ঘ",
          "question": "উক্ত বিশেষায়িত শাখাটির তাৎপর্য বিশ্লেষণ করো।",
          "explanation": "উদ্দীপকে প্রতিফলিত সমাজকর্মের শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীতে সামঞ্জস্য বিধান ও মনোযোগ সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা প্রাথমিকভাবে অভিভাবত, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। উদ্দীপকে দেখা যায়, নাহিদ ঢাকা থেকে চট্টগ্রামে গিয়ে একটি স্কুলে ভর্তি হলেও সেখানে নতুন পরিবেশে খাপ খাওয়াতে পারেনি। ফলে সে প্রায়ই বিদ্যালয়ে অনুপস্থিত থাকে। তার এ সমস্যা সমাধানে তার বাবা একজন বিদ্যালয় সমাজকর্মীর শরণাপন্ন হয়েছেন। কেননা, বিদ্যালয় সমাজকর্মীই মূলত বিদ্যালয়ের শিক্ষার্থীদের সমস্যা সমাধানে কাজ করে থাকেন। উদ্দীপকের সমাজকর্মী বিদ্যালয় সমাজকর্মের জ্ঞান, কৌশল পদ্ধতি অনুসরণ করে নাহিদের সমস্যা সমাধানে কার্যকর ভূমিকা পালন করেছেন। পরিশেষে বলা যায়, উদ্দীপকে প্রতিফলিত শাখাটি অর্থাৎ বিদ্যালয় সমাজকর্ম উপরে আলোচিত সমস্যা সমাধানে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "'গ্রিন হাউজ ইফেক্ট' শব্দটি ব্যবহার করেন কে?",
          "explanation": "গ্রিন হাউজ ইফেক্ট' শব্দটি ব্যবহার করেন সুইডিশ রসায়নবিদ সোভেন্ট আরহেনিয়াস।"
        },
        {
          "label": "খ",
          "question": "সামাজিক সমস্যার একটি কারণ ব্যাখ্যা করো।",
          "explanation": "সামাজিক সমস্যার একটি কারণ হলো অতিরিক্ত জনসংখ্যা। অতিরিক্ত জনসংখ্যার প্রভাবে যখন মানুষের মৌলিক মানবিক চাহিদা পূরণ সম্ভব হয় না, তখন মৌল মানবিক চাহিদা অপূরণজনিত কারণে বিভিন্ন সমস্যার উদ্ভব হয়। অনুন্নত দেশে সীমিত শিল্পায়নের ফলে উৎপাদন যে হারে বৃদ্ধি পায়, সে তুলনায় জনসংখ্যা বৃদ্ধির হার অনেক বেশি হওয়ায় মানুষের সঠিক চাহিদা পূরণ ব্যাহত হয় যা বিভিন্ন সামাজিক সমস্যা সৃষ্টি করে। যেমন- বাংলাদেশে বেকারত্ব, দরিদ্রতা, স্বাস্থ্যহীনতা প্রভৃতিসহ অসংখ্য সমস্যার প্রধান কারণ হলো অতিরিক্ত জনসংখ্যা।"
        },
        {
          "label": "গ",
          "question": "উদ্দীপকে '?' চিহ্নিত স্থানে কোন সামাজিক সমস্যাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপক'?' চিহ্নিত স্থানে জলবায়ু পরিবর্তন নামক সামাজিক সমস্যাকে ইঙ্গিত করা হয়েছে। বর্তমান বিশ্বে সবচেয়ে আলোচিত সামাজিক সমস্যা হলো জলবায়ু পরিবর্তন। এটি মূলত দীর্ঘ সময়ব্যাপী আবহাওয়ার অবস্থাগত পরিবর্তন। অর্থাৎ কোনো কারণে কোনো অঞ্চলের দীর্ঘ দিনের আবহাওয়ার গতি প্রকৃতির যদি পরিবর্তন হয় তাকেই জলবায়ু পরিবর্তন বলে। পৃথিবীর গড় তাপমাত্রা বৃদ্ধি, গ্রিন হাউজ গ্যাস উদগীরণ, বন উজাড়করণ, অপরিকল্পিত শিল্পায়ন প্রভৃতি জলবায়ু পরিবর্তনের প্রধান কারণ। জলবায়ু পরিবর্তনের ফলে বিশ্বব্যাপী উষ্ণতা বৃদ্ধি পাচ্ছে। এতে বিভিন্ন দেশে ঘূর্ণিঝড়, বন্যা, অতিবৃষ্টি, অনাবৃষ্টি, খরা, জলোচ্ছ্বাস ইত্যাদি দুর্যোগ বৃদ্ধি পাচ্ছে। ফলে কৃষি উৎপাদন ব্যাহত হওয়া, নদ-নদী শুকিয়ে যাওয়াসহ বিভিন্ন সমস্যা দেখা দিচ্ছে। আবার বৈশ্বিক উষ্ণতা বৃদ্ধি পাওয়া ও পৃথিবীর মেরু অঞ্চলের বরফ গলার কারণে সমুদ্রপৃষ্ঠের উচ্চতা বৃদ্ধি পাচ্ছে।উদ্দীপকের ছকে নদী শুকিয়ে যাওয়া, কৃষি উৎপাদন হ্রাস পাওয়া, বন উজাড় হওয়া ও সমুদ্রপৃষ্ঠের উচ্চতা বৃদ্ধি প্রভৃতি বিষয় উল্লেখ রয়েছে। এ বিষয়গুলো মূলত উপরে বর্ণিত সামাজিক সমস্যা জলব জলবায়ু পরিবর্তনের সাথে সম্পর্কিত। তাই বলা যায়, উদ্দীপকে '?' চিহ্নিত স্থানে জলবায়ু পরিবর্তনকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত সমস্যা মোকাবিলায় একজন সমাজকর্মীর ভূমিকা ব্যাখ্যা করো।",
          "explanation": "উদ্দীপকে উল্লিখিত সমস্যা অর্থাৎ জলবায়ু পরিবর্তনজনিত সমস্যা মোকাবিলায় একজন সমাজকর্মী গুরুত্বপূর্ণ ভূমিকা পালন করতে পারেন। কোনো কারণে কোনো অঞ্চলের দীর্ঘদিনের আবহাওয়ার অবস্থানগত পরিবর্তন ঘটলে তাকে জলবায়ু পরিবর্তন বলে। জলবায়ু পরিবর্তনের ফলে উদ্দীপকের ছকে নির্দেশিত নদী শুকিয়ে যাওয়া, কৃষি উৎপাদন হ্রাস, বন উজাড়করণ, সমুদ্রপৃষ্ঠের উচ্চতা বৃদ্ধি প্রভৃতি সমস্যা দেখা দেয়। এ ধরনের সমস্যা মোকাবিলায় একজন সমাজকর্মী বিভিন্ন পদক্ষেপ গ্রহণ করতে পারেন। জলবায়ুর পরিবর্তন মোকাবিলার ক্ষেত্রে একজন সমাজকর্মী জলবায়ুর ঝুঁকি এবং এতে মানুষের জীবন-জীবিকায় যে ক্ষতি হয় তা চিহ্নিত করতে পারেন। জলবায়ু পরিবর্তনের প্রভাব সম্পর্কে জনসাধারণকে সচেতন করতে বিভিন্ন সভা ও সেমিনারের ব্যবস্থা করতে পারেন। এছাড়াও তিনি জলবায়ুজনিত ঝুঁকি মোকাবিলায় বিভিন্ন সংস্থার মাঝে সমন্বয়কের ভূমিকা পালন করতে পারেন। একজন সমাজকর্মী জলবায়ু পরিবর্তনের জন্য দায়ী গ্রিন হাউজ গ্যাস সম্পর্কে জনগণকে অবগত করতে পারেন এবং এ গ্যাসসমূত্রে নিঃসরণ কমাতে জনসাধারণের মধ্যে সচেতনতা সৃষ্টি করতে পারেন। এ সকস গ্যাস কমাতে তিনি মানুষকে সামাজিক বনায়ন করতে উৎসাহিত করতে পারেন। জলবায়ু পরিবর্তনজনিত প্রাকৃতিক দুর্যোগে ক্ষয়ক্ষতি কমাতে প্রশিক্ষণ দিতে পারেন। এ প্রশিক্ষণে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতেও তিনি বিশেষ ভূমিকা পালন করতে পারেন। পরিশেষে বলা যায় যে, গণসচেতনতা বৃদ্ধির মাধ্যমে একজন সমাজকর্মী - জলবায়ু পরিবর্তনজনিত সমস্যা মোকাবিলায় বিশেষ অবদান রাখতে পারেন।"
        }
      ]
    },
    {
      "number": "9",
      "uddipok": "",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "মৌল মানবিক চাহিদা কয়টি?",
          "explanation": "মৌল মানবিক চাহিদা ছয়টি।"
        },
        {
          "label": "খ",
          "question": "মৌল মানবিক চাহিদা হিসেবে চিত্তবিনোদন কেন প্রয়োজন?",
          "explanation": "মৌল মানবিক চাহিদা হিসেবে চিত্তবিনোদনের প্রয়োজনীয়তা অনস্বীকার্য । চিত্তবিনোদন হলো মানুষের মনের খোরাক। চিত্তবিনোদনের ফলে মানুষের মনে আসে আনন্দ, কাজে পায় শক্তি ও প্রেরণা, দূর হয় একঘেয়েমি । দৈনন্দিন জীবনে মানুষ এত বেশি ব্যস্ত থাকে যে, মাঝে মধ্যে কাজে একঘেয়েমি চলে আসে, কাজে মন বসে না। তখনই দরকার হয় নির্মল চিত্তবিনোদনের, যা ক্লান্তি দূর করে নতুন কাজ করার শক্তি জোগায়। এজন্য মৌল মানবিক চাহিদা হিসেবে চিত্তবিনোদনের গুরুত্ব অপরিসীম।"
        },
        {
          "label": "গ",
          "question": "উদ্দীপকে '?' চিহ্নিত স্থান কোন মৌলিক চাহিদাকে নির্দেশ করছে? ব্যাখ্যা করো।",
          "explanation": "উদ্দীপকের ‘?' চিহ্নিত স্থানে মানুষের সবচেয়ে প্রয়োজনীয় মৌল মানবিক চাহিদা খাদ্যকে নির্দেশ করা হয়েছে। মৌল মানবিক চাহিদার মধ্যে প্রথম ও সর্বাপেক্ষা গুরুত্বপূর্ণ উপাদান হলো খাদ্য। যে জৈব উপাদান গ্রহণের মাধ্যমে জীবদেহের গঠন, ক্ষয়পূরণ, বৃদ্ধিসাধন, অভ্যন্তরীণ ক্রিয়াকলাপ নিয়ন্ত্রণ, তাপ ও শক্তি উৎপাদন, পেশি পরিচালনা ও রোগ-প্রতিরোধের মাধ্যমে দেহকে সুস্থ ও সবল রাখে তাকেই খাদ্য বলে। একজন মানুষের শরীরের বৃদ্ধি ও বিকাশ এবং কর্মশক্তি দানে পরিমিত ও সুষম খাদ্য গ্রহণ করা আবশ্যক। খাদ্যের উপাদান ছয়টি। যথা— শর্করা, আমিষ, স্নেহ, ভিটামিন, লবণ ও পানি। এর অভাবে মানুষ পুষ্টিহীনতায় ভোগে। তাই মানুষের শারীরিক বৃদ্ধি ও মানসিক বিকাশের জন্য খাদ্যের এ সকল উপাদান গ্রহণ করা জরুরি। উদ্দীপকের ছকে মানবিক বিকাশ, শারীরিক গঠন, দেহের ক্ষয়পূরণ ও রোগ প্রতিরোধ ক্ষমতা বৃদ্ধি প্রভৃতি উল্লেখ করা হয়েছে, যা মূলত খাদ্যের মাধ্যমে পূরণ হয়ে থাকে। তাই বলা যায়, উদ্দীপকে মৌল মানবিক চাহিদা খাদ্যকে নির্দেশ করা হয়েছে।"
        },
        {
          "label": "ঘ",
          "question": "উক্ত মৌল মানবিক চাহিদা পূরণে সরকারের গৃহীত পদক্ষেপ বিশ্লেষণ করো।",
          "explanation": "উক্ত মৌল মানবিক চাহিদা অর্থাৎ খাদ্যের চাহিদা পূরণে সরকার বেশ কিছু কার্যকর পদক্ষেপ গ্রহণ করেছে । মানুষের সবচেয়ে প্রয়োজনীয় মৌল মানবিক চাহিদা হলো খাদ্য। মানুষের বেঁচে থাকার জন্য খাদ্যের চাহিদা পূরণ অত্যন্ত জরুরি। খাদ্য মানুষের শারীরিক ও মানসিক বিকাশ সাধনের পাশাপাশি দেহের ক্ষয়পূরণ ও রোগ প্রতিরোধ ক্ষমতা বৃদ্ধি করে এবং কর্মশক্তি যোগায় উদ্দীপকের ছকে উল্লিখিত বিষয়গুলো মূলত মানুষের প্রধান মৌল মানবিক চাহিদা খাদ্যকেই নির্দেশ করে। বিভিন্ন কারণে বাংলাদেশের মানুষের খাদ্যের চাহিদা যথাযথভাবে পূরণ হচ্ছে না। এজন্য বাংলাদেশ সরকার খাদ্যের চাহিদা পূরণে কিছু পদক্ষেপ গ্রহণ করেছে। সরকার দেশে খাদ্য ঘাটতি কমাতে উৎপাদন বাড়ানোর জন্য প্রান্তিক কৃষকদের মাঝে কৃষি ঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত •জমি উদ্ধারসহ বহুমুখী পরিকল্পনা গ্রহণ করেছে। আবার দরিদ্র জনগোষ্ঠীর খাদ্যের চাহিদা পূরণে বিভিন্ন সামাজিক নিরাপত্তামূলক কর্মসূচি যেমন- VGF (Vulnerable Group Feeding), VGD (Vulnerable Group Development), কাবিখা (কাজের বিনিময়ে খাদ্য), খোলা বাজারে চাল, আটা, আলু, তেল, পেঁয়াজ বিক্রি প্রভৃতি কর্মসূচি বাস্তবায়ন করছে। এছাড়া হতদরিদ্র স্কুলগামী ছাত্রছাত্রীদের জন্য সরকার স্কুল ফিডিং (School Feeding) কর্মসূচি চালু করেছে। উপরের আলোচনা থেকে বলা যায়, উদ্দীপকে নির্দেশিত খাদ্যের চাহিদা পূরণে সরকারের গৃহীত পদক্ষেপগুলো গুরুত্বপূর্ণ ভূমিকা পালন করছে ।"
        }
      ]
    },
    {
      "number": "10",
      "uddipok": "'X' সমাজের সবচেয়ে প্রাচীন সামাজিক প্রতিষ্ঠান। বিবাহের মাধ্যমে এর সূচনা হয়। সন্তান জন্মদান, প্রতিপালন এবং নিরাপত্তায় এর ভূমিকা অতুলনীয়।",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "ধর্মের একটি প্রভাব ব্যাখ্যা করো।",
          "explanation": "ধর্মের একটি প্রভাব হলো সামাজিক সমস্যা প্রতিরোধ। ধর্মীয় বিশ্বাস মানুষের আচার-আচরণ নিয়ন্ত্রণ করে সামাজিক সমস্যা প্রতিরোধে ভূমিকা রাখে। ধর্মীয় বিশ্বাস মানুষের ব্যক্তিগত ও সামাজিক আচার-আচরণকে নির্দিষ্ট আদর্শ ও নীতিবোধের প্রতি বিশেষভাবে প্রভাবিত করে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গে বা নরকে যেতে হয়, এরূপ ধর্মীয় বিশ্বাস মানুষকে অসৎ কাজ ও পাপাচার থেকে বিরত রাখে। ফলে সমাজ বহু অন্যায়, অনাচার তথা সামাজিক সমস্যা থেকে মুক্ত থাকে।"
        },
        {
          "label": "গ",
          "question": "'X' দ্বারা কোন সামাজিক প্রতিষ্ঠানকে বোঝানো হয়েছে? ব্যাখ্যা করো।",
          "explanation": "'X' দ্বারা সামাজিক প্রতিষ্ঠান পরিবারকে বোঝানো হয়েছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন— সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে বলা হয়েছে, 'X' সমাজের সবচেয়ে প্রাচীন সামাজিক প্রতিষ্ঠান। বিবাহের মাধ্যমে এর সূচনা হয়। সন্তান জন্মদান, প্রতিপালন এবং নিরাপত্তায় এর ভূমিকা অতুলনীয়। 'X' এর বৈশিষ্ট্যগুলো পরিবারকেই নির্দেশ করে ।"
        },
        {
          "label": "ঘ",
          "question": "উক্ত সামাজিক প্রতিষ্ঠানের গুরুত্ব বিশ্লেষণ করো।",
          "explanation": "উদ্দীপকে ইঙ্গিতকৃত সামাজিক প্রতিষ্ঠান পরিবারের গুরুত্ব অপরিসীম। সমাজের সবচেয়ে প্রাচীন সামাজিক প্রতিষ্ঠান হলো পরিবার যা বিবাহের মাধ্যমে সৃষ্টি হয়। উদ্দীপকে 'X' দ্বারা পরিবারকেই নির্দেশ করা হয়েছে। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিক প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা পালন করে । পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে। পরিশেষে বলা যায়, সামাজিকীকরণ, ব্যক্তিত্ব গঠন, সামাজিক আদর্শ ও মূল্যবোধ গঠন, আচরণ নিয়ন্ত্রণ, মৌলিক মানবিক চাহিদা পূরণ প্রভৃতি কার্যাবলি সম্পাদন করে পরিবার গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "11",
      "uddipok": "",
      "tag": "DB, MB, DIN.B, CB, CTG.B, SB, JB 21",
      "sub_questions": [
        {
          "label": "ক",
          "question": "সংস্থা কী?",
          "explanation": "সংস্থা হলো এমন প্রতিষ্ঠান বা সংগঠন যা পরিচালকদের বোর্ড কর্তৃক পরিচালিত হয়।"
        },
        {
          "label": "খ",
          "question": "“সামাজিক প্রতিষ্ঠান সর্বজনীন” – ব্যাখ্যা করো ।",
          "explanation": "সামাজিক প্রতিষ্ঠান সর্বজনীন ও সর্বব্যাপী । সমাজ গঠনের প্রথম হতে সকল পর্যায়ে সামাজিক প্রতিষ্ঠানগুলোর উপস্থিতি পরিলক্ষিত হয়। সকল সময়ে এবং সবস্থানে সামাজিক প্রতিষ্ঠান বিদ্যমান ছিল এবং বর্তমানেও আছে। যেমন- পরিবার, ধর্ম, সম্পদ ইত্যাদি আদিম সমাজ থেকে শুরু করে বর্তমান সমাজেও বিদ্যমান আছে। এজন্য বলা হয় সামাজিক প্রতিষ্ঠান সর্বজনীন"
        },
        {
          "label": "গ",
          "question": "উদ্দীপকে '?' চিহ্নিত স্থানে কোন সামাজিক প্রতিষ্ঠানকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ‘?' চিহ্নিত স্থানে গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে ৷"
        },
        {
          "label": "ঘ",
          "question": "সামাজিক সমস্যা প্রতিরোধে উদ্দীপকে ইঙ্গিতকৃত প্রতিষ্ঠানের ভূমিকা বিশ্লেষণ করো।",
          "explanation": "সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌঁছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকের ছকে রেডিও, টেলিভিশন, ইন্টারনেট সংবাদপত্র প্রভৃতি উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    }
  ]
}