{
  "title": "আইডিয়াল কলেজ, মতিঝিল ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "চা বিক্রেতা মাহতাবের আট সন্তান। সারাদিন চা বিক্রি করে যা পায় তা দিয়ে কোন রকমে ভরণপোষণের ব্যবস্থা হয়। মাহতাব ছেলে মেয়েদের থাকার জন্য আলাদা কোন ঘরের ব্যবস্থা করতে পারে না, আবার অসুখ-বিসুখেও ভালো ডাক্তার দেখাতে পারে না। বেতন দিতে পারে না বলে কোন ছেলেমেয়েকে স্কুলে পাঠায়নি। এমনকি বাসায় রেডিও টেলিভিশনেরও কোন ব্যবস্থা নেই। ফলে তাদের স্বাভাবিক বিকাশ ব্যাহত হচ্ছে।",
      "tag": "ISCM 24",
      "sub_questions": [
        {
          "label": "ক",
          "question": "সমাজবিজ্ঞানী টোলে কয়টি মৌলিক মানবিক চাহিদার কথা বলেছেন?",
          "explanation": "সমাজবিজ্ঞানী টোলে ৬টি মৌলিক মানবিক চাহিদার কথা বলেছেন।"
        },
        {
          "label": "খ",
          "question": "চিত্তবিনোদন বলতে কী বোঝায়?",
          "explanation": "চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। চিত্তবিনোদন মানুষের মনের খোরাক। খাদ্য যেমন দেহের বৃদ্ধি ও বিকাশে সহায়তা করে, তেমনি চিত্তবিনোদনের ফলে কাজে উদ্দীপনা আসে। এটি মানুষকে শক্তি ও প্রেরণা জোগায়, একঘেয়েমি দূর করে। ফলে কাজ করার নতুন প্রেরণা পাওয়া যায়।"
        },
        {
          "label": "গ",
          "question": "উদ্দীপকে কাজলের পরিবারের মৌল মানবিক চাহিদার কোন অবস্থার নির্দেশ করছে? ব্যাখ্যা দাও।",
          "explanation": "উদ্দীপকটি মাহতাবের পরিবারে মৌল মানবিক চাহিদা পূরণের অপ্রতুল অবস্থাকে নির্দেশ করে। মানুষের সুস্থ ও সুন্দর জীবনযাপনের জন্য কিছু চাহিদা ও প্রয়োজন পূরণ করতে হয়। মূলত এসব চাহিদা ও প্রয়োজনই মৌলিক মানবিক চাহিদার অন্তর্ভুক্ত। এগুলো পূরণ না করলে সভ্য সমাজে বসবাস করা এবং টিকে থাকা সম্ভব হয় না। উদ্দীপকে চা বিক্রেতা মাহতাবের পরিবারের ক্ষেত্রে দেখা যায়, সে পরিবারের সদস্যদের ঠিকমতো ভরণপোষণ করতে পারছে না। পাশাপাশি ছেলেমেয়েদের জন্য আলাদা ঘরের ব্যবস্থা, অসুখ হলে ভালো ডাক্তার, সন্তানদের স্কুলের বেতন, পরিবারে চিত্তবিনোদনের ব্যবস্থা কোনো কিছুই করতে পারে না। এ থেকে বোঝা যায়, চা বিক্রেতা মাহতাবের পরিবারে মৌলিক মানবিক চাহিদা, যেমন- খাদ্য, বস্ত্র, বাসস্থান, শিক্ষা, চিকিৎসা ও চিত্তবিনোদনের অভাব রয়েছে।"
        },
        {
          "label": "ঘ",
          "question": "উদ্দীপকে উল্লেখিত চাহিদা সমূহ পূরণে ব্যর্থ হলে কোন ধরনের সামাজিক সমস্যা সৃষ্টি হতে পারে? বিশ্লেষণ করো।",
          "explanation": "উদ্দীপকে উল্লিখিত মৌল মানবিক চাহিদা পূরণে ব্যর্থ হওয়ার কারণে পুষ্টিহীনতা, নিরক্ষরতা, অসামাজিক কর্মকান্ডের মতো সামাজিক সমস্যা সৃষ্টি হতে পারে। যেকোনো দেশে আর্থ-সামাজিক সমস্যা সৃষ্টির প্রধান কারণ হলো মৌল মানবিক চাহিদা পূরণের ব্যর্থতা। বাংলাদেশে এ চাহিদা পূরণের ব্যর্থতা থেকে সৃষ্ট সমস্যাগুলোর মধ্যে সবচেয়ে ভয়াবহ হলো পুষ্টিহীনতা। বিশ্বব্যাংকের জরিপে উল্লেখ আছে, বাংলাদেশে মোট জনসংখ্যার ২৬ শতাংশ অপুষ্টিতে ভুগছে। সেইসাথে প্রতিবছর ৩০ হাজার শিশু ভিটামিন এ-এর অভাবে অন্ধ হচ্ছে। এছাড়া শিক্ষার মতো মৌল মানবিক চাহিদা পূরণের ব্যর্থতা থেকে নিরক্ষরতা সমস্যা দেখা দেয়। একইসাথে স্বাস্থ্যহীনতা, পুষ্টিহীনতা, জনসংখ্যা বৃদ্ধি, দারিদ্র্য, অপরাধপ্রবণতা, কুসংস্কার ইত্যাদি সমস্যার মূল কারণও নিরক্ষরতা। অন্যদিকে বাংলাদেশে বাসস্থানের মতো মৌল মানবিক চাহিদা পূরণ না হওয়ায় বস্তি এবং গৃহ সমস্যা প্রকট আকার ধারণ করছে। সাধারণত শহরাঞ্চলের বস্তিগুলো মাদক চোরাচালানসহ নানা ধরনের অসামাজিক কাজের কেন্দ্রবিন্দুতে পরিণত হয়, যা সমাজে ব্যাপকমাত্রায় অপরাধপ্রবণতা বৃদ্ধি করে। সুতরাং বলা যায়, মৌল মানবিক চাহিদা পূরণ না হওয়ায় বাংলাদেশে নানা ধরনের সামাজিক সমস্যা সৃষ্টি হচ্ছে।"
        }
      ]
    },
    {
      "number": "2",
      "uddipok": "",
      "tag": "DCC 24,ISCM 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "মানব সভ্যতার ধারক ও বাহক হলো বস্ত্র।"
        },
        {
          "label": "খ",
          "question": "",
          "explanation": "পৃথিবীতে বেঁচে থাকা এবং শারীরিক বৃদ্ধি ও মানসিক বিকাশ ঘটাতে খাদ্যের প্রয়োজন আছে। তাই মানবজীবনের সবচেয়ে প্রথম ও প্রয়োজনীয় মৌলিক চাহিদা হলো খাদ্য। খাদ্য বলতে ঐসব বস্তু বা দ্রব্যকে বোঝায় যা শরীরে হজম হয় এবং শরীরের বৃদ্ধি ও কর্মশক্তি যোগানে সাহায্য করে। খাবার না খেলে মানুষের স্বাভাবিক জ্ঞান ও বুদ্ধি লোপ পায়। খাদ্য ছাড়া মানুষ বাঁচতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে শিক্ষার অপূরণজনিত সমস্যাকে ইঙ্গিত করা হয়েছে। মানুষের জীবনধারণ, শারীরিক প্রবৃদ্ধি, মানসিক বিকাশ এবং সভ্য সামাজিক জীবনযাপন ও তার উৎকর্ষ সাধনের জন্য যে চাহিদাগুলো পূরণ আবশ্যক, সেগুলোর সমষ্টিকে মৌলিক মানবিক চাহিদা বলা হয়। মৌল মানবিক চাহিদাগুলোর মধ্যে অন্যতম হলো শিক্ষা। শিক্ষা বলতে জ্ঞান ও জ্ঞান অর্জনের প্রক্রিয়া দুটিকেই বোঝায়। শিক্ষাই পারে সুপ্ত প্রতিভার বিকাশ ঘটিয়ে একজন মানুষকে ব্যক্তিত্ব গঠন, মানবিক মূল্যবোধ অর্জন, সামাজিক দায়িত্ব ও কর্তব্য সম্পর্কে সচেতন করতে। উদ্দীপকের ছকচিত্রে নিরক্ষরতা, অজ্ঞতা, কুসংস্কার শব্দগুলো দ্বারা মৌলিক মানবিক চাহিদা শিক্ষার অপূরণজনিত সমস্যাকে ইঙ্গিত করা হয়েছে। শিক্ষার অভাবে 'অজ্ঞতা, নিরক্ষরতা, বেকারত্ব, দারিদ্র্যসহ আরও বিভিন্ন রকম সমস্যার সৃষ্টি হয়। আর শিক্ষার মাধ্যমে মানুষের মনুষ্যত্বের বিকাশ ঘটে। শিক্ষা ছাড়া একজন মানুষ তার জীবন ও জগৎ সম্পর্কে সুস্পষ্ট ধারণা অর্জন করতে পারে না। তাই শিক্ষাকে জাতির মেরুদণ্ড বলা হয়। এমনকি নিজ দায়িত্ব ও কর্তব্য সম্পর্কে ধারণা লাভ করার জন্য মানুষকে শিক্ষা অর্জন করতে হয়। শিক্ষাই পারে মানুষের সুপ্ত প্রতিভার বিকাশ ঘটিয়ে তাকে প্রকৃত মানুষরূপে গড়ে তুলতে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শিক্ষার চাহিদা পূরণের ক্ষেত্রে বাংলাদেশ সরকার বিভিন্ন গুরুত্বপূর্ণ পদক্ষেপ গ্রহণ করেছে। সরকারিভাবে গৃহীত বিভিন্ন উদ্যোগ শিক্ষা বিস্তারকে বেগবান করছে। ২০১০ সালে যুগোপযোগী একটি শিক্ষানীতি প্রণয়ন ও তার বাস্তবায়ন এদেশের শিক্ষাক্ষেত্রে অভাবনীয় অগ্রগতি এনেছে। এ নীতির আলোকেই ২০১৩ শিক্ষাবর্ষ থেকে প্রথম-দ্বাদশ শ্রেণি পর্যন্ত সকল পাঠ্যপুস্তকে এক আমূল পরিবর্তন আনা হয়েছে; যোগ করা হয়েছে নতুন নতুন বিষয়বস্তু। মুখস্থনির্ভর গতানুগতিক শিক্ষাব্যবস্থার পরিবর্তে সৃজনশীল ব্যবস্থা চালু করা হয়েছে। এছাড়া ২৬ হাজার ৪০৪টি রেজিস্টার্ড সরকারি প্রাথমিক বিদ্যালয়কে পর্যায়ক্রমে সরকারিকরণ করা হয়েছে। এরপরও দেশে প্রয়োজনের তুলনায় শিক্ষা প্রতিষ্ঠানের সংকট রয়েছে। ২০২০ সালের তথ্য অনুযায়ী দেশে ব্র্যাক সেন্টার, শিশুকল্যাণ ও মাদ্রাসাসহ মোট ২৫ ধরনের প্রাথমিক বিদ্যালয় রয়েছে। এছাড়া প্রাথমিক শিক্ষা কার্যক্রমে নারীদের অংশগ্রহণ বৃদ্ধি করার জন্য ৬০% মহিলা শিক্ষক নিয়োগের সরকারি সিদ্ধান্ত গ্রহণ করা হয়েছে। ১৯৯১ সালে মহিলা শিক্ষকের হার ছিল ২১.০৯ শতাংশ; বর্তমানে তা ৪.২০% এ উন্নীত হয়েছে। এমনকি প্রাথমিক স্তরে ছাত্র-ছাত্রী ভর্তির সংখ্যাও দিন দিন বৃদ্ধি পাচ্ছে। ১৯৯১ সালে বিদ্যালয়গুলোতে ছাত্র-ছাত্রী ভর্তির অনুপাত ছিল ৫৫:৪৫; বর্তমানে সেই অনুপাত হয়েছে ৪৯:৫১। প্রাথমিক বিদ্যালয় পর্যায়ে বিভিন্ন সুযোগ-সুবিধা প্রদানের ফলে এ সংখ্যা ক্রমাগত বাড়ছে। কোভিড-১৯ মহামারির মধ্যেও শিক্ষার্থীদের পড়াশোনা অব্যাহত রাখার লক্ষ্যে সংসদ বাংলাদেশ টেলিভিশনের মাধ্যমে প্রাথমিক পর্যায়ের পাঠ সম্প্রচার কার্যক্রম 'ঘরে বসে শিখি' বাস্তবায়ন করা হয়। এতে প্রায় ১.৪০ কোটি প্রাথমিক পর্যায়ের শিক্ষার্থীকে শিক্ষার সাথে যুক্ত রাখা সম্ভব হয়েছে। ২০১০ সাল থেকে প্রাথমিক স্তরের সকল শ্রেণিতে শতভাগ নতুন বই প্রদান করা হচ্ছে। উপরের আলোচনা থেকে বোঝা যায়, সরকার শিক্ষা মৌলিক মানবিক চাহিদাটি পূরণের জন্য নানামুখী পদক্ষেপ গ্রহণ করেছে। তবে সরকার কর্তৃক গৃহীত এসব পদক্ষেপের পরও অসংখ্য ছেলেমেয়ে লেখাপড়ার সুযোগ থেকে বঞ্চিত হচ্ছে। অতিরিক্ত জনসংখ্যা এবং দারিদ্র্য এক্ষেত্রে সবচেয়ে বড় বাধা।"
        }
      ]
    },
    {
      "number": "3",
      "uddipok": "জ্বর-কাশি, শ্বাসকষ্টের জটিলতায় দরিদ্র মুরাদকে সিলেট মেডিকেলে আনার পর হাসপাতালের বিশেষ শাখার সমাজকর্মী তার ভর্তি, পরীক্ষা-নিরীক্ষা, ঔষধ, অক্সিজেনসহ প্রয়োজনীয় সহায়তা দেন। তিনি রোগীয় ভয়, উৎকণ্ঠা দূর করতে মানসিক সমর্থন প্রদান করেন, এমনকি চিকিৎসা পরবর্তী সুস্থতায় স্বাস্থ্যবিধি পালনে খোঁজ খবর রাখেন।",
      "tag": "ISCM 24,RB, BB 21",
      "sub_questions": [
        {
          "label": "ক",
          "question": "",
          "explanation": "বাংলাদেশের জাতীয় প্রবীণ নীতি অনুযায়ী ৬০ বছর বা তদূর্ধ্ব ব্যক্তিরা প্রবীণ।"
        },
        {
          "label": "খ",
          "question": "",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের লক্ষ্য।"
        },
        {
          "label": "গ",
          "question": "",
          "explanation": "উদ্দীপকে সমাজকর্মের অন্যতম শাখা চিকিৎসা সমাজকর্মের মাধ্যমে রাজিয়াকে সেবা প্রদান করা হয়েছে। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ওষুধ ও বিভিন্ন পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে। চিকিৎসা সমাজকর্ম রোগীদের খাদ্য, বস্ত্র, ওষুধ ও চিকিৎসা উপকরণ দিয়ে সাহায্য করার পাশাপাশি ভয়, উৎকণ্ঠা দূর করতে মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের ক্ষুদ্রঋণ পেতে সাহায্য করাও চিকিৎসা সমাজকর্মের কার্যক্রমভুক্ত। উদ্দীপকে দেখা যায়, জ্বর-কাশি ও শ্বাসকষ্টের জটিলতায় ভোগা রোগী রাজিয়াকে ময়মনসিংহ মেডিকেলে আনার পর হাসপাতালের বিশেষ শাখার সমাজকর্মী তার ভর্তি, পরীক্ষা-নিরীক্ষা, ঔষধ, অক্সিজেনসহ প্রয়োজনীয় সহায়তা দেন। তিনি রাজিয়ার ভয় ও উৎকণ্ঠা দূর করতে মানসিক সমর্থন প্রদান করেন। তিনি চিকিৎসা পরবর্তী সুস্থতায় স্বাস্থ্য বিধি পালনেও খোঁজখবর রাখেন। উদ্দীপকের সমাজকর্মীর এ কাজগুলো চিকিৎসা সমাজকর্মের অন্তর্ভুক্ত। তাই বলা যায়, রাজিয়াকে চিকিৎসা সমাজকর্মের মাধ্যমে সেবা দেওয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপকে রাজিয়ার ফলপ্রসূ চিকিৎসা ব্যবস্থাপনায় সমাজকর্মীর ভূমিকা অত্যন্ত গুরুত্বপূর্ণ। সাধারণত চিকিৎসকরা যে কোনো রোগীর অসুস্থতার ধরনের ওপর গুরুত্ব দিয়ে চিকিৎসা করেন। কিন্তু পূর্ণাঙ্গ চিকিৎসা শুধু রোগ নির্ণয়ের ওপর নির্ভর করে না। এক্ষেত্রে রোগীর আর্থ-সামাজিক, পারিবারিক এবং মানসিক অবস্থাও বিবেচনায় আনতে হয়। একজন চিকিৎসা সমাজকর্মী মূলত এ বিষয়গুলো নিয়ে কাজ করেন। হাসপাতালে চিকিৎসা নিতে আসা রোগীদের কাছে এর পরিবেশ ও নিয়ম-কানুন সম্পূর্ণ অপরিচিত থাকে। ফলে প্রাথমিকভাবে অনেক রোগী হাসপাতালের পরিবেশের সাথে খাপ খাইয়ে নিতে পারেন না। এক্ষেত্রে চিকিৎসা সমাজকর্মী রোগীদের সহায়তা করতে পারেন। এছাড়া দারিদ্র্যের কারণে অনেক রোগীই চিকিৎসার ব্যয়ভার বহন করতে ব্যর্থ হন।. এক্ষেত্রে সমাজকর্মীরা রোগীর জন্য অর্থ সাহায্যের ব্যবস্থা করতে পারেন। অনেক সময় রোগীরা চিকিৎসার জন্য প্রয়োজনীয় পরীক্ষা-নিরীক্ষা করাতে ভয় পান। এক্ষেত্রে সমাজকর্মী রোগীকে মানসিক 'সমর্থন দিয়ে সহজ- স্বাভাবিক করে তুলতে পারেন। এছাড়া রোগী সম্পর্কে যাবতীয় তথ্য (যেমন- ব্যক্তিগত, পারিবারিক, আর্থিক বিভিন্ন তথ্য, বন্ধুমহল কিংবা 'কর্মস্থলে তার অবস্থান, মানসিক হতাশা বা হীনমন্যতা ইত্যাদি) সংগ্রহ করে রোগ নির্ণয় ও চিকিৎসা প্রদানের ক্ষেত্রে চিকিৎসককে সহায়তা করতে পারেন। উদ্দীপকেও দেখা যায়, চিকিৎসা সমাজকর্মী রাজিয়ার চিকিৎসাকে ফলপ্রসূ করতে তাকে হাসপাতালে ভর্তি, পরীক্ষা-নিরীক্ষা, ঔষধ-প্রদান, মানসিক সমর্থন দানসহ চিকিৎসা প্রক্রিয়া শেষ হওয়ার পরও স্বাস্থ্যবিধি পালনে খোঁজখবর রেখেছেন। পরিশেষে বলা যায়, রোগীর চিকিৎসা গ্রহণ করতে আসার সময় থেকে সম্পূর্ণভাবে সুস্থ হওয়া পর্যন্ত চিকিৎসা সমাজকর্মী রাজিয়ার মতো রোগীদের চিকিৎসা ফলপ্রসূ করতে গুরুত্বপূর্ণ ভূমিকা রাখেন।"
        }
      ]
    },
    {
      "number": "4",
      "uddipok": "নুসরাত দশম শ্রেণির ছাত্রী। পড়াশোনায় সে বেশ মেধাবী, ভালো গানও গায়। তার স্বপ্ন বড় হয়ে ডাক্তার হবে। কিন্তু এলাকার কিছু বখাটে ছেলে তার স্বপ্ন পূরণে বাধা হয়ে দাঁড়ায়। প্রতিদিন স্কুলে যাওয়ার পথে তারা নুসরাতকে নানাভাবে উত্ত্যক্ত করে, অপহরণের হুমকি দেয়। এ সমস্ত কারণে ইদানিং সে স্কুলে যাওয়া কমিয়ে দিয়েছে। পড়াশোনায় অমনোযোগী হয়ে পড়ছে। তার ভীতসন্ত্রস্ত বাবা-মা সমস্যায় আশু সমাধান হিসেবে চল্লিশোর্ধ এক ব্যবসায়ীর সাথে নুসরাতের বিয়ে ঠিক করেছেন।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "বায়ুমণ্ডলে ক্ষতিকর গ্যাস বেড়ে যাওযার ফলে তাপমাত্রা বৃদ্ধি পাওয়াকে গ্রিন হাউজ ইফেক্ট বলে।"
        },
        {
          "label": "খ",
          "question": "",
          "explanation": "সময়ের পরিবর্তনের সাথে সাথে সমাজের পরিবর্তন ঘটার পাশাপাশি সামাজিক সমস্যাসমূহের স্বরূপ ও প্রকৃতিতেও পরিবর্তন সাধিত হয়। এছাড়া দেশ, সময়, সমাজ, সংস্কৃতিভেদেও সামাজিক সমস্যার পরিবর্তন সাধিত হয়। সতীদাহ প্রথা, বহুবিবাহ, দাসপ্রথা, যৌতুক প্রথা ইত্যাদি বিষয়গুলো এক এক সময়ে এক এক সমাজে প্রচলিত ছিল বলে বিষয়গুলোকে সমস্যা হিসেবে দেখা হতো না। কিন্তু বর্তমান সময়ে এ বিষয়সমূহ আমাদের দৃষ্টিতে সামাজিক সমস্যা হিসেবে বিবেচিত হচ্ছে।"
        },
        {
          "label": "গ",
          "question": "",
          "explanation": "নুসরাতের পরিণতি বাংলাদেশের অন্যতম সামাজিক সমস্যা বাল্যবিবাহের প্রতিচ্ছবি। বাল্যবিবাহ একটি সামাজিক কু-প্রথা। বাংলাদেশের প্রচলিত আইন অনুযায়ী বিবাহের ক্ষেত্রে ছেলের বয়স কমপক্ষে ২১ এবং মেয়ের বয়স কমপক্ষে ১৮ হতে হবে। ছেলে ও মেয়ের বয়স যথাক্রমে ২১ ও ১৮ হওয়ার আগে যদি বিবাহ সম্পন্ন হয় তাহলে তা বাল্যবিবাহ হিসেবে অভিহিত হবে। উদ্দীপকে নুসরাতের ক্ষেত্রে তাই ঘটেছে। উদ্দীপকের নুসরাত দশম শ্রেণির ছাত্রী। অর্থাৎ নুসরাতের বয়স ১৮ বছরের কম। তাকে এলাকার বখাটে ছেলেরা স্কুলে যাওয়ার পথে উত্ত্যক্ত করে ও অপহরণের হুমকি দেয়। এতে ভীতসন্ত্রস্ত হয়ে নুসরাতের বাবা-মা তাকে চল্লিশোর্ধ এক ব্যবসায়ীর সাথে বিয়ে দিয়ে দেন। এক্ষেত্রে নুসরাতের ১৮ বছর পূর্ণ না হওয়ায় তার বিবাহটি বাল্যবিবাহের অন্তর্ভুক্ত। তাই বলা যায় যে, নুসরাতের পরিণতি বাংলাদেশের বাল্যবিবাহের প্রতিচ্ছবি।"
        },
        {
          "label": "ঘ",
          "question": "",
          "explanation": "পড়াশোনায় নুসরাতকে মনোযোগী করে তুলতে সমাজকর্মের অন্যতম শাখা বিদ্যালয় সমাজকর্ম সহায়ক হতে পারে। সমাজকর্মের অন্যতম প্রায়োগিক শাখা হলো বিদ্যালয় সমাজকর্ম। সাধারণত শিক্ষার্থীদের বিভিন্ন সমস্যা যেমন- পড়াশোনায় অমনোযোগিতা, স্কুল পালানো, অপরাধ প্রবণতা, বিদ্যালয়ের পরিবেশের সাথে খাপ খাইয়ে নিতে ব্যর্থতা, বিশেষ দৈহিক ও আবেগীয় বা আর্থিক সমস্যা প্রভৃতি সমাধানে বিদ্যালয় সমাজকর্ম কাজ করে। উদ্দীপকের নুসরাতকে পড়াশোনায় মনোযোগী করে তুলতে সমাজকর্মের এ শাখা সহায়ক হতে পারে। উদ্দীপকের নুসরাত দশম শ্রেণির ছাত্রী। তাকে স্কুলে যাওয়ার পথে এলাকার বখাটেরা উত্ত্যক্ত করায় সে স্কুলে যাওয়া কমিয়ে দেয় এবং ধীরে ধীরে পড়াশোনায় অমনোযোগী হয়ে পড়ে। এক্ষেত্রে একজন বিদ্যালয় সমাজকর্মী তাকে পড়াশোনায় মনোযোগী করে তুলতে ভূমিকা রাখতে পারে। বিদ্যালয় সমাজকর্মের নীতি ও কৌশল ব্যবহারের মাধ্যমে নুসরাতের সমস্যাগুলো চিহ্নিত করে তা সমাধানে প্রয়োজনীয় পদক্ষেপ গ্রহণ করা সম্ভব হবে। একজন বিদ্যালয় সমাজকর্মী অভিভাবক, ছাত্র-ছাত্রী ও শিক্ষকদের সহায়তায় নুসরাতের নিয়মিত বিদ্যালয়ে যাওয়ার ব্যবস্থা করতে পারে। পাশাপাশি প্রয়োজনীয় পরামর্শ সেবা প্রদানের মাধ্যমে পড়াশোনায় তাকে মনোযোগী করে তুলতে পারে। উপরের আলোচনা থেকে বলা যায়, পড়াশোনায় নুসরাতকে মনোযোগী করে তুলতে বিদ্যালয় সমাজকর্মের জ্ঞান সহায়ক হতে পারে।"
        }
      ]
    },
    {
      "number": "5",
      "uddipok": "মাস্টার পাড়ার ছোট শিশু রাবিত হাসান। সে জানায় তার দাদা, মা-বাবা, ভাই-বোন মিথ্যা কথা বলে না। তারা তাকে শিখিয়েছেন-অপরাধ করা পাপ, বড়দের দেখলে সালাম দিতে হয়। আরও শিখিয়েছেন বিয়ের সময় যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে।",
      "tag": "DCC 24,ISCM 24,All.B 19",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পুরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে সামাজিক সমস্যা প্রতিরোধে পরিবার নামক সামাজিক প্রতিষ্ঠানের কথা উল্লেখ করা হয়েছে। পরিবার এমন একটি প্রতিষ্ঠান, যেখানে মানুষ স্নেহ, ভালোবাসা মেটানোর উপযুক্ত পরিবেশ পায়। পারিবারিক পরিমণ্ডলে মানুষ ভালো কাজ, নৈতিকতা, মূল্যবোধ এবং অন্যায় থেকে বিরত থাকার শিক্ষা লাভ করে। কেবলমাত্র পরিবারই এর সদস্যদের সমাজে বসবাসের উপযোগী করে গড়ে তোলে। ধর্মীয় ও নৈতিক শিক্ষার মাধ্যমে ভালো কাজ করতে শেখায়। অন্যায়কে প্রশ্রয় না দেওয়া এবং অন্যায় থেকে বিরত থাকার শিক্ষা দেয়। এছাড়া পরিবার তার সদস্যদের প্রতিষ্ঠানিক শিক্ষার ব্যবস্থা করে, যা তাদেরকে সুনাগরিক হিসাবে গড়ে তোলে। উদ্দীপকের জাহিন দাদা, মা-বাবা, ভাই-বোনের সাথে বসবাস করে যারা মিথ্যা কথা বলে না। সেই সাথে তারা জাহিনকে শিখিয়েছেন অপরাধ করা পাপ, বড়দের দেখলে সালাম দিতে, যৌতুক নেওয়া, অল্প বয়সে বিয়ে করা ও শান্তি বিনষ্টকারী জঙ্গিবাদকে ঘৃণা করতে। এসব তথ্য পরিবারের কার্যাবলির সাথে সাদৃশ্যপূর্ণ। সুতরাং বলা যায়, উদ্দীপকে সামাজিক সমস্যা প্রতিরোধে পরিবারের ভূমিকার কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের সামাজিক প্রতিষ্ঠান অর্থাৎ পরিবারের ভূমিকা ব্যাপক ও বহুমুখী। সমাজে মানুষের পরিচিতি, মর্যাদা ও ভূমিকা নির্ধারণে মৌলিক প্রতিষ্ঠান হিসেবে পরিবারের ভূমিকা অপরিসীম। সামাজিক সমস্যা প্রতিরোধ ও নিয়ন্ত্রণের পাশাপাশি পরিবার শিশুর সুষ্ঠু সামাজিকীকরণের ব্যবস্থা করে। যা তাকে একজন সমাজ উপযোগী মানুষ হিসাবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্মের পর বাবা-মায়ের পরিচিতির প্রেক্ষিতে শিশু আরোপিত মর্যাদার অধিকারী হয়। ফলে সে অধিকার ও মর্যাদা সম্পর্কে শৈশব থেকেই সচেতন হয়। এছাড়া পরিবারের সদস্যরা শিশুদেরকে সমাজ অনুমোদিত বহুমুখী আচরণের শিক্ষাও দেয়। পরিবার শিশু, প্রবীণ, অক্ষম এবং বেকার সদস্যদের ন্যূনতম মৌলিক চাহিদা পূরণের নিশ্চয়তা দিয়ে থাকে। এছাড়া যৌন হয়রানি ও নিপীড়ন, জঙ্গিবাদ, সন্ত্রাস, অপুষ্টি, অপরাধ, নারী ও শিশু নির্যাতন এবং মানসিক সমস্যা প্রতিরোধেও পরিবার যথেষ্ট ভূমিকা পালন করে। সামগ্রিক আলোচনা শেষে তাই বলা যায়, মৌলিক সামাজিক প্রতিষ্ঠান হিসেবে পরিবার এর সদস্যদের সুনাগরিক হিসেবে গড়ে তোলার প্রচেষ্টা চালায়। এছাড়াও উদ্দীপকে উল্লিখিত ক্ষেত্রেও ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "ISCM 24,MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হচ্ছে অতিপ্রাকৃত মহাশক্তিতে বিশ্বাস যা সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে।"
        },
        {
          "label": "খ",
          "question": "অটিজম কেন সামাজিক সমস্যা?",
          "explanation": "অটিজম আক্রান্ত ব্যক্তিরা অন্যের সাথে অর্থপূর্ণ সম্পর্ক গড়ে তুলতে অক্ষম বলে এটিকে সামাজিক সমস্যা হিসেবে ধরা হয়। অটিজম আমাদের দেশ তথা বিশ্বের জন্য একটি বড় ধরনের সমস্যা। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। এসব অসুবিধার কারণে অটিজম একটি সামাজিক সমস্যা।"
        },
        {
          "label": "গ",
          "question": "ছকে প্রশ্নবোধক (?) চিহ্ন দ্বারা কোন বিষয়কে ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে সামাজিক সমস্যা প্রতিরোধের মাধ্যম হিসেবে গণমাধ্যমকে উল্লেখ করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সাধারণ, অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের কাঠামোতে সামাজিক সমস্যা প্রতিরোধের মাধ্যম হিসেবে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "সামাজিক সমস্যা মোকাবিলায় উদ্দীপকে ইঙ্গিতকৃত বিষয়টির ভূমিকা বিশ্লেষণ করো।",
          "explanation": "নিম্নের অনুরূপঃ উদ্দীপকে নির্দেশিত প্রতিষ্ঠান গণমাধ্যমের মাধ্যমে আমাদের সমাজে বিদ্যমান বিভিন্ন সামাজিক সমস্যা দূর করা সম্ভব। আমাদের সমাজে জনসংখ্যা সমস্যা, কুসংস্কার, বাল্যবিবাহ, যৌতুক, মাদকাসক্তি, দুর্নীতি, নারী নির্যাতন প্রভৃতিসহ বিভিন্ন সামাজিক সমস্যা বিদ্যমান। এ সমস্যাগুলো আমাদের সামাজিক উন্নয়নের পথে প্রতিবন্ধকতা সৃষ্টি করে। আর এসব সামাজিক সমস্যা সম্পর্কে গণসচেতনতা ও জনমত সৃষ্টির মাধ্যমে গণমাধ্যম সমস্যা মোকাবিলায় গুরুত্বপূর্ণ ভূমিকা পালন করতে পারে। উদ্দীপকের কাঠামোতে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতির উল্লেখ রয়েছে। গণমাধ্যম হিসেবে বিভিন্ন সংবাদপত্র ও ম্যাগাজিন সামাজিক সমস্যা প্রতিরোধে গুরুত্বপূর্ণ ভূমিকা পালন করে থাকে। সমাজের কোনো অসংগতি, অপকর্ম, বিভিন্ন অপরাধ, দুর্নীতি ইত্যাদি বিষয়ে তথ্যভিত্তিক সংবাদ প্রকাশের ক্ষেত্রে বিভিন্ন সংবাদপত্র গুরুত্বপূর্ণ ভূমিকা পালন করে। টেলিভিশন সবচেয়ে গুরুত্বপূর্ণ ও জনপ্রিয় গণমাধ্যম। বিনোদনমূলক নানা অনুষ্ঠানের পাশাপাশি সমাজের নানারকম অপরাধমূলক কার্যকলাপের সচিত্র প্রতিবেদন, অনুসন্ধানমূলক তথ্য উপস্থাপনে টেলিভিশন চ্যানেলগুলোর অবদান অনস্বীকার্য। এসব সংবাদের ফলে সরকারি বা বেসরকারি পর্যায়ে সংশ্লিষ্ট সমস্যা সমাধান বা প্রতিরোধে বিভিন্ন কর্মসূচি গ্রহণ করা হয়, যাঁ সমস্যা সমাধানে সহায়ক ভূমিকা রাখে। উদাহরণস্বরূপ ইটিভি (ETV)-এর 'একুশের চোখ', ইন্ডিপেন্ডেন্ট টেলিভিশনের 'তালাশ', যমুনা টেলিভিশনের ৩৬০° প্রভৃতি অনুষ্ঠানের কথা বলা যায়। বেতার গণমাধ্যম হিসেবে নানা ধরনের তথ্যমূলক সংবাদ, যাত্রা, নাটক, আলোচনা, বক্তৃতা প্রচার করে যা শ্রোতাদের মধ্যে ইতিবাচক পরিবর্তন নিয়ে আসে। এছাড়া সামাজিক, পারিবারিক, রাষ্ট্রীয় বিভিন্ন গুরুত্বপূর্ণ ইস্যু নিয়ে চলচ্চিত্র তৈরি করা হয়। বিশেষ করে অপরাধমূলক যেসব চলচ্চিত্র তৈরি হয়ে থাকে সেগুলো সাধারণ জনগণকে ভালো কাজে উৎসাহিত করার পাশাপাশি খারাপ কাজ থেকে দূরে সরিয়ে রাখে। সামাজিক সমস্যা প্রতিরোধে বিভিন্ন প্রকাশনা সংস্থার ভূমিকাও কম নয়। যেকোনো সমাজবিরোধী বিষয়ে লেখকের বক্তব্যও সামাজিক পরিবর্তনে বড় ভূমিকা পালন করে। এভাবে গণমাধ্যম বিভিন্ন সামাজিক সমস্যা সমাধানে ভূমিকা রাখতে পারে। উপরের আলোচনা থেকে তাই বলা যায়, আমাদের সমাজে বিদ্যমান জনসংখ্যা সমস্যা, বাল্যবিবাহ, কুসংস্কার, নারী নির্যাতন, যৌতুক, কিশোর অপরাধ, দুর্নীতিসহ প্রায় সব সমস্যা সম্পর্কে অনুসন্ধান চালানো, এগুলোর বিরুদ্ধে জনমত গঠন, সমস্যা মোকাবিলায় করণীয় প্রভৃতি প্রচারের মাধ্যমে গণমাধ্যম সামাজিক সমস্যা সমাধানে ভূমিকা রাখে।"
        }
      ]
    },
    {
      "number": "7",
      "uddipok": "নাসিমা আক্তার তার দুই সন্তানকে ফিরে পেতে আদালতের শরণাপন্ন হন। তার সন্তানেরা তার বাবার কাছে থাকে। দাম্পত্য কলহ ও পারিবারিক অশান্তির কারণে তারা উভয়েই এক বছর যাবৎ আলাদা বসবাস করেন। তার স্বামী তার ভরণপোষণ দেন না। বিয়ের দেনমোহরও দেননি। এমনকি বাচ্চাদের সাথে দেখাও করতে দেন না।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "হিন্দু বিবাহ রেজিস্ট্রেশন আইন প্রণীত হয় ২০১২ সালে।"
        },
        {
          "label": "খ",
          "question": "সামাজিক সমস্যা ও সামাজিক আইন একে অন্যের ওপর নির্ভরশীল কেন?",
          "explanation": "সামাজিক সমস্যা সমাধানের জন্য সামাজিক আইন প্রণীত হয়, ফলে এ দুটি বিষয় একে অন্যের ওপর নির্ভরশীল। আমাদের সমাজে বিভিন্ন ধরনের সমস্যা রয়েছে। এসব সমস্যা সামাজিক উন্নয়ন ও প্রগতিকে বাধাগ্রস্ত করে। যেমন- যৌতুক একটি সামাজিক সমস্যা। এ ধরনের সমস্যা দূর করার লক্ষ্যেই সামাজিক আইন প্রণয়ন করা হয়। আবার আইনের যথাযথ প্রয়োগ না হলে সমাজে নতুন নতুন সমস্যার উদ্ভব হয়। অর্থাৎ সামাজিক সমস্যা ও আইন একে অন্যের পরিপূরক।"
        },
        {
          "label": "গ",
          "question": "উদ্দীপকে নাসিমা আক্তার কোন আইনে মামলা করতে পারবেন? আইনটির স্বরূপ ব্যাখ্যা করো।",
          "explanation": "উদ্দীপকের নাসিমা আক্তার ১৯৬১ সালের মুসলিম পারিবারিক আইনে মামলা করতে পারবেন। মুসলিম সমাজে নারীদের সম্মান ও মর্যাদা দেওয়া হলেও সামাজিক কু-প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হয়ে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালে ১৫ জুলাই থেকে মুসলিম পারিবারিক আইন কার্যকর হয়। এই আইনের অন্তর্ভুক্ত বিষয়গুলো হলো- বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, বিবাহের বয়স, ভরণপোষণ, বিবাহ ব্যতীত অন্য কোনোভাবে বিবাহবিচ্ছেদ, সন্তানদের উত্তরাধিকার ইত্যাদি। এর মধ্যে উল্লেখযোগ্য দ্বিতীয় বিয়ের ক্ষেত্রে প্রথম স্ত্রীর নিকট অনুমতি নিতে হবে, তা না হলে স্ত্রী এ আইনে মামলা করতে পারবেন। এছাড়া সন্তানদের উত্তরাধিকার প্রদানের ক্ষেত্রে এ-আইনের গুরুত্ব অনেক। এ আইন প্রণয়নের আগে মৃত ছেলের সন্তানরা বাবার সম্পত্তি থেকে বঞ্চিত হতো এবং সন্তানদের সঠিক পরিমাণ সম্পত্তি দেওয়া হতো না। এ আইন প্রণয়নের ফলে ছেলে-মেয়ে উভয়ের সম্পত্তির অংশ পাচ্ছে। এভাবে মুসলিম পারিবারিক আইন-১৯৬১ মুসলিম শিশু ও নারীর কল্যাণে ইতিবাচক ভূমিকা পালন করছে। উদ্দীপকে দেখা যাচ্ছে, নাসিমা আক্তার ও তার স্বামীর দাম্পত্য কলহ ও পারিবারিক অশান্তির কারণে তারা আলাদা থাকে। সেই সাথে তার স্বামী তাকে ভরণপোষণও দেয় না। নাসিমা আক্তার এসব অধিকার ফিরে পেতে ১৯৬১ সালের মুসলিম পারিবারিক আইনে মামলা করতে পারবেন। এ আইনের মাধ্যমে উপরোল্লিখিত সামাজিক সমস্যা দূর করতে এবং তার ন্যায্য অধিকার আদায় করতে পারবেন। সুতরাং বলা যায়, নাসিমা আক্তার ১৯৬১ সালের মুসলিম পারিবারিক আইনে মামলা করতে পারেন।"
        },
        {
          "label": "ঘ",
          "question": "",
          "explanation": "বাংলাদেশে মুসলিম নারীদের অধিকার প্রতিষ্ঠা ও নিরাপত্তা প্রদানে উদ্দীপকে উল্লিখিত ১৯৬১ সালের মুসলিম পারিবারিক আইনের গুরুত্ব অপরিসীম। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয় বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ আগস্ট একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। উদ্দীপকের নাসিমা আক্তার ১৯৬১ সালের মুসলিম পারিবারিক আইনের মাধ্যমেই তার অধিকার ফিরে পেতে পারে। বাংলাদেশে তার মতো মুসলিম নারীদের স্বার্থ রক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উপরের আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন এক সেফগার্ড হিসেবে পরিচিত।"
        }
      ]
    },
    {
      "number": "8",
      "uddipok": "সরকারি উদ্যোগে ও জাতিসংঘের সহযোগিতায় প্রথমে ঢাকা শহরের কর্মসূচিটি চালু হয়। পরবর্তীতে সরকারের একটি জাতীয় কর্মসূচি হিসেবে শহরাঞ্চলের পিছিয়ে পড়া বেকার, দরিদ্র, বস্তিবাসী ও স্বল্প আয়েত মানুষদের কারিগরি প্রশিক্ষণ, সুদ মুক্ত ও ক্ষুদ্র ঋণের মাধ্যমে কর্মসংস্থান, আয় বৃদ্ধি তথা শিক্ষা, স্বাস্থ্য, পুষ্টি, পরিবেশ উন্নয়নমূলক কার্যক্রম পরিচালনা করছে।",
      "tag": "ISCM 24,RB, BB 21",
      "sub_questions": [
        {
          "label": "ক",
          "question": "",
          "explanation": "BRAC এর পূর্ণরূপ হলো Bangladesh Rural Advancement Committee."
        },
        {
          "label": "খ",
          "question": "",
          "explanation": "গ্রামীন সমাজসেবা বলতে বোঝায় সমষ্টি উন্নয়ন পদ্ধতির উপর ভিত্তিশীল একটি গ্রাম উন্নয়নমূলক কর্মসূচি।  গ্রামীণ সমাজসেবার মাধ্যমে গ্রামীণ জনগণের নিজস্ব সম্পদ ও সামর্থের সদ্ব্যবহার করে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়।"
        },
        {
          "label": "গ",
          "question": "",
          "explanation": "নিম্নে এই উদ্দীপকের উল্লেখিত কর্মসূচি তথা শহর সমাজসেবা কার্যক্রমের পরিচয় তুলে ধরা হলো : জাতিসংঘের সহযোগিতায় সরকারি উদ্যোগে ঢাকা শহরে একটি কর্মসূচি চালু হয়। এই কর্মসূচির আওতায় শহরাঞ্চলের পিছিয়ে পড়া বেকার, দরিদ্র, বস্তিবাসী ও স্বল্প আয়ের মানুষদের বিভিন্ন প্রশিক্ষণ ও ক্ষুদ্রঋণের মাধ্যমে তাদের কর্মসংস্থান ও পরিবেশ উন্নয়নমূলক কার্যক্রম পরিচালিত হচ্ছে। এই কর্মসূচিটির শহর সমাজসেবা কার্যক্রমকে নির্দেশ করে।  জাতিসংঘের সহায়তায় বাংলাদেশ সরকার সর্বপ্রথম ঢাকা শহরে শহর সমাজসেবা কর্মসূচি  চালু করে। এই কর্মসূচির আওতায় শহর এলাকায় বসবাসরত নিম্ন আয়ের জনগণের আর্থসামাজিক উন্নয়নের জন্য সরকার বিভিন্ন কার্যক্রম পরিচালনা করে থাকে। বিশেষ করে শহরে বসবাসরত দরিদ্র ও দুস্থ জনগোষ্ঠীর অস্বাস্থ্যকর পরিবেশে বাস, পুষ্টিহীনতা, স্বাস্থ্যহীনতা, অপরাধ প্রবণতা, মাদকাসক্তি, ভিক্ষাবৃত্তি, নিরক্ষরতা ইত্যাদি সমস্যায় ভোগে। এ সকল সমস্যা সমাধানে উক্ত কর্মসূচির আওতায় সরকার শহরের দরিদ্র ব্যক্তিদের জন্য বৃত্তিমূলক প্রশিক্ষণ, শিক্ষামূলক কার্যক্রম, ঋণদান, পরিবেশ উন্নয়ন, স্বাস্থ্য ও জনসংখ্যা বিষয়ক এবং বিনোদনমূলক বিভিন্ন কর্মসূচি গ্রহণ করে থাকে।"
        },
        {
          "label": "ঘ",
          "question": "",
          "explanation": "শহরাঞ্চলের দরিদ্র, সাধারণ ও বস্তিবাসী জনগণের জীবনমান উন্নয়নে উদ্দীপকে উল্লেখিত শহর সমাজসেবা কার্যক্রমের ভূমিকা অপরিসীম। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষণ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। উদ্দীপকে এ কার্যক্রমগুলোর কথা উল্লেখ করা হয়েছে। আর এগুলো বাস্তবায়নের মাধ্যমে শহরাঞ্চলের দরিদ্র ও অসহায় জনগোষ্ঠীর বিভিন্ন সমস্যা সমাধান সম্ভব হবে বলে আশা করা যায়। শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে দুস্থ ও দরিদ্রদের বিভিন্ন বিষয়, যেমন- বাঁশ ও বেতের কাজ, উল বুনন, পাটের কাজ, কার্পেট তৈরি, ইলেকট্রিক ওয়েন্ডিং, ড্রাইভিং প্রভৃতি বৃত্তিমূলক প্রশিক্ষণ দেওয়া হয়। বৃত্তিমূলক প্রশিক্ষণের মাধ্যমে শহরের দরিদ্র দুস্থ লোকদেরকে স্বাবলম্বী হওয়ার জন্য যোগ্য করে গড়ে তোলা হয়। পরবর্তীতে ঋণদান কর্মসূচির মাধ্যমে তাদেরকে পুঁজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকাণ্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং পুষ্টি ও পরিষ্কার-পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। এভাবে শহর সমাজসেবা তাদের জীবনে বহুমুখী উন্নয়নে ফলপ্রসূ ভূমিকা রাখে। পরিশেষে বলা যায়, শহরাঞ্চলের দরিদ্র জনগোষ্ঠীর নানা সমস্যা সমাধানে উদ্দীপকে উল্লেখিত শহর সমাজসেবা কার্যক্রমের বিকল্প নেই।"
        }
      ]
    },
    {
      "number": "9",
      "uddipok": "১৯৭৬ সালে চট্টগ্রামের একটি গ্রামে ক্ষুদ্র ঋণদাতা সংস্থা হিসেবে যাত্রা শুরু করলেও বর্তমানে তা বিশ্বের সর্ববৃহৎ ক্ষুদ্র ঋণদাতা সংস্থা হিসেবে প্রতিষ্ঠা লাভ করেছে। ক্ষুদ্র ঋণের মাধ্যমে বাংলাদেশের দরিদ্র বিমোচন এবং নারীদের আর্থ-সামাজিক উন্নয়ন ও ক্ষমতায়নে ভূমিকা রাখার জন্য প্রতিষ্ঠানটি এবং এর প্রতিষ্ঠাতা যৌথভাবে নোবেল পুরস্কার লাভ করেন।",
      "tag": "DCC 24,ISCM 24,CGWC 24,DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নিকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে গ্রামীণ ব্যাংকের কার্যক্রমের প্রতি ইঙ্গিত করা হয়েছে। গ্রামীণ ব্যাংক হলো ক্ষুদ্রঋণলগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে একটি শাখা ব্যাংক প্রতিষ্ঠা করা হয়। গ্রামীণ ব্যাংকের কার্যক্রমকে দুই ভাগে ভাগ করা যায়। যেমন- ১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে ভূমিকা রাখছে।"
        },
        {
          "label": "ঘ",
          "question": "",
          "explanation": "হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেই সাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারি হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "",
      "tag": "ISCM 24,CGWC 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "UNICEF এর সদর দপ্তর মার্কিন যুক্তরাষ্ট্রের নিউওয়ার্ক শহরে অবস্থিত।"
        },
        {
          "label": "খ",
          "question": "",
          "explanation": "আন্তর্জাতিক সংগঠন বলতে বোঝায় একাধিক জাতি সমন্বয়ে গঠিত সংগঠন যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতিসংঘে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থান বলা হয়। এইসব সংস্থা নিজস্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে জাতিসংঘের বিশেষ সংস্থা UNDP কে ইঙ্গিত করা হয়েছে। নিম্নে তা ব্যাখ্যা করা হলো :   উদ্দীপকে চিত্রটিতে একটি আন্তর্জাতিক সংস্থার কথা বলা হয়েছে। যে সংস্থাটি ১৯৬৫ সালে প্রতিষ্ঠিত হয়েছে। এছাড়াও উল্লেখ করা হয়েছে সংস্থাটির সদর দপ্তর নিউইয়র্কে। উদ্দীপকের উল্লেখিত এই আন্তর্জাতিক সংস্থাটি বিশ্বের ১৭৭ টি দেশে কার্যক্রম পরিচালনা করছে। এটি মূলত গণতান্ত্রিক সরকার ব্যবস্থার উন্নয়নের জন্য কাজ করছে।   UNDP বিশ্বের উন্নয়নশীল ও অনুন্নত দেশগুলোর অংশ দাড়িতে ভিত্তিতে টেকসই জাতি গঠনের লক্ষ্যে কাজ করে। এছাড়াও এটি বিশ্বব্যাপী আর্থসামাজিক উন্নয়ন নিশ্চিত করতে জাতিসংঘের হয়ে কাজ করে। UNDP ১৯৬৫ সালের নভেম্বর মাসে প্রতিষ্ঠিত হয়। তবে ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। সংস্থাটির সদর দপ্তর যুক্তরাষ্ট্রের নিউইয়র্কে অবস্থিত। বর্তমানে বিশ্বের ১৭৭ টি দেশে সংস্থাটি তার কার্যক্রম পরিচালনা করে আসছে।   যে সব দেশের শাসন কাঠামো তুলনামূলকভাবে দুর্বল, সরকারের বিভিন্ন প্রতিষ্ঠানের সংস্কার সাধন করে সেসব দেশের গণতান্ত্রিক সরকার ব্যবস্থা শক্তিশালী করনে UNDP কাজ করে। এছাড়াও বিভিন্ন প্রাকৃতিক দুর্যোগ মোকাবিলা এবং দুর্যোগ পরবর্তী সময় সহায়তা ও পরিবেশ উন্নয়নে এটিই কার্যকর ভূমিকা রাখে। এর অন্যতম একটি উদ্দেশ্য হলো বিশ্বব্যাপী দারিদ্র্য হ্রাস করা। এছাড়াও বিশ্বব্যাপী মানবাধিকার সংরক্ষণ, নারীর ক্ষমতায়ন, উন্নয়নে নারীর অংশদারিত্ব বৃদ্ধি এবং বেকার যুবক ও যুব মহিলাদের জন্য কর্মসংস্থানের সৃষ্টির উদ্দেশ্যে এটি কাজ করে যাচ্ছে।   তাই বলা যায়, উদ্দীপকে জাতিসংঘের বিশেষ সংস্থা UNDP কে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "মানবাধিকার সংরক্ষণ ও পরিবেশ উন্নয়নে UNDP এর ভূমিকা নিম্নে বিশ্লেষণ করা হলো:   UNDP বিভিন্ন প্রাকৃতিক দুর্যোগ মোকাবিলা এবং দুর্যোগ পরবর্তী সময় সহায়তা ও পরিবেশ উন্নয়নে এটিই কার্যকর ভূমিকা রাখে। এছাড়াও পরিবেশ উন্নয়নেও বিভিন্ন ভাবে সহায়তা করে। পরিবেশ ও জ্বালানি প্রকল্পের আওতায় \"জ্বালানি ও জলবায়ু পরিবর্তন\" এবং \"পরিবেশ ও টেকসই উন্নয়ন\" এই দুইভাবে বাংলাদেশকে সাহায্য করছে। এছাড়াও মন্ট্রিল প্রটোকলের আওতায় গ্রিন হাউজ গ্যাস নিয়ন্ত্রণে বাংলাদেশকে সহায়তা দিচ্ছে। যার মাধ্যমে গ্লোবাল ইনভাইরনমেন্ট ফ্যাসিলিটি ইট প্রস্তুত কারখানায় জ্বালানি সক্ষমতা বাড়ানোর জন্য তিন মিলিয়ন মার্কিন ডলার সহায়তা পাচ্ছে বাংলাদেশ।   বাংলাদেশ সহ বিশ্বের বিভিন্ন দেশে বিদ্যমান মানবাধিকার বিষয়ক কাঠামো সক্ষমতা গড়ে তুলতে সাহায্য করছে ইউএনডিপির মানবাধিকার কর্মসূচি। এই কর্মসূচিতে নারী, কম বয়সী মেয়ে, শিশ, তরুণ জাতিগত ও ধর্মীয় সংখ্যালঘু, প্রতিবন্ধী, দলিত ও অন্যান্য সংখ্যালঘু সহ অসহায় ও প্রান্তিক জনগোষ্ঠীর উপর নজর দেওয়া হচ্ছে।   তাই বলা যায়, বাংলাদেশ সহ তৃতীয় বিশ্বের দেশগুলোর মানবাধিকার সংরক্ষণ পরিবেশ উন্নয়ন সহ সামগ্রিক উন্নয়ন ব্যবস্থায় UNDP এবং এর সহযোগী সংস্থাগুলো নিরলস কাজ করে যাচ্ছে।"
        }
      ]
    },
    {
      "number": "11",
      "uddipok": "রবিউল আহসান এবং তার স্ত্রী দু'জনে ব্যাংক কর্মকর্তা। রবিউলের বাবা সম্প্রতি অবসরে গেছেন। রবিউল তার বাবার তেমন খোঁজ-খবর রাখতে পারে না। এ কারণে বাবার সাথে মাঝে মাঝেই তার ভুল বোঝাবুঝির সৃষ্টি হয়। তাই রবিউল তার বাবাকে বেসরকারিভাবে গড়ে ওঠা একটি বিশেষায়িত প্রতিষ্ঠানে পাঠিয়েছে, যেখানে থাকা, খাওয়া ও চিকিৎসার ব্যবস্থা আছে।",
      "tag": "ISCM 24",
      "sub_questions": [
        {
          "label": "ক",
          "question": "বাংলাদেশে সর্বপ্রথম কত সালে বিদ্যালয়ে (স্কুল সমাজকর্ম) সমাজকর্ম চালু হয়?",
          "explanation": "বাংলাদেশে ১৯৬৯ সালে বিদ্যালয় সমাজকর্ম চালু হয়।"
        },
        {
          "label": "খ",
          "question": "",
          "explanation": "ক্লিনিক্যাল সমাজকর্ম বলতে ব্যক্তি, পরিবার এবং দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন করাকে বোঝায়। সমাজকর্মের এ শাখায় মানুষের সমস্যাগুলোকে ক্ষুদ্র আঙ্গিকে বিশ্লেষণ করা হয়। সাধারণত শারীরিক ও মানসিক বিভিন্ন সমস্যা, যেমন- প্রিয়জনের মৃত্যু, পারিবারিক দ্বন্দ্ব, দাম্পত্যকলহ, বিবাহবিচ্ছেদ, চাকরি হারানো ইত্যাদির ফলে মানুষের স্বাভাবিক জীবনযাত্রায় ব্যাপক পরিবর্তন আসে। এক্ষেত্রে ক্লিনিক্যাল সমাজকর্মের জ্ঞান ও দক্ষতা প্রয়োগ করে সাহায্যার্থীকে সাইকোথেরাপি এবং পরামর্শ সেবার মাধ্যমে সাহায্য দেওয়া হয়।"
        },
        {
          "label": "গ",
          "question": "",
          "explanation": "উদ্দীপকে বৃদ্ধনিবাসের প্রতি ইঙ্গিত করা হয়েছে, যেটি সমাজকর্মের অন্যতম শাখা প্রবীণকল্যাণের সাথে সংশ্লিষ্ট। বয়স বাড়ার সাথে সাথে দারিদ্র্য, অনাহার, অনাদর, অবহেলা, বিদ্রূপ, মানসিক নির্যাতন, প্রতারণা আর শারীরিক নানা ধরনের বাধা-বিপত্তি ব্যক্তিকে বিপর্যস্ত করে তোলে। এসব সমস্যার সমাধান ও প্রবীণদের জন্য সুস্থ, সুন্দর এবং নিরাপদ পারিবারিক ও সামাজিক পরিবেশ সৃষ্টির লক্ষ্যে প্রবীণকল্যাণ সমাজকর্মের উৎপত্তি হয়েছে। উদ্দীপকে এই শাখার কার্যক্রমের প্রতিফলন ঘটেছে। প্রথাগতভাবে প্রবীণদের দেখাশোনার দায়িত্ব পরিবারের ওপর ন্যস্ত ছিল। কিন্তু যান্ত্রিক ও ভোগবাদী যুগে ব্যাপক শিল্পায়ন ও নগরায়ণের ফলে যৌথ পরিবার ব্যবস্থা বা পারিবারিক বন্ধন ধীরে ধীরে শিথিল হয়ে পড়ছে। আবার চিকিৎসাবিজ্ঞানের অগ্রগতি মৃত্যুহার কমিয়ে দেওয়ায় অন্যের ওপর নির্ভরশীল বয়স্ক মানুষের সংখ্যা বৃদ্ধি পাচ্ছে। সমাজের এই অংশের আর্থ- মনো-সামাজিক অবস্থার উন্নয়নে সরকারি-বেসরকারি পর্যায়ে নানা ধরনের কর্মসূচি রয়েছে। এর অন্যতম হলো বৃদ্ধনিবাস। মূলত উন্নত দেশের ধারণা হলেও সাম্প্রতিককালে বাংলাদেশের মতো উন্নয়নশীল দেশেও ধীরে ধীরে এটি পরিচিতি পাচ্ছে। দেশের বিভিন্ন স্থানে সরকার ও বিভিন্ন এনজিওর পাশাপাশি ব্যক্তিগত উদ্যোগেও বৃদ্ধনিবাস গড়ে উঠছে। এ প্রতিষ্ঠানগুলো প্রবীণদের শারীরিক-মানসিক সুস্থতা ও আর্থ-সামাজিক নিরাপত্তা নিশ্চিতের ওপর জোর দেয়। উদ্দীপকের রবিউল আহসান তেমনই একটি বৃদ্ধনিবাসে বাবাকে পাঠিয়েছে। কাজের ব্যস্ততার কারণে তার পক্ষে সবসময় অবসরপ্রাপ্ত বাবার খোঁজ নেওয়া সম্ভব হয় না। প্রায়ই বিভিন্ন বিষয় নিয়ে বাবার সাথে ভুল বোঝাবুঝিও হয়। এক পর্যায়ে রবিউল আহসান তাই বাবাকে বেসরকারি একটি বিশেষায়িত প্রতিষ্ঠান অর্থাৎ বৃদ্ধনিবাসে পাঠিয়ে দেয়। প্রতিষ্ঠানটি রবিনের বাবার মতো প্রবীণদের থাকা, খাওয়া ও চিকিৎসার ব্যবস্থা করে। তাই বলা যায়, উদ্দীপকে ইঙ্গিতকৃত প্রতিষ্ঠান অর্থাৎ বৃদ্ধনিবাস প্রবীণকল্যাণ সমাজকর্মের কার্যক্রমের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত প্রবীণকল্যাণ সমাজকর্মের কার্যক্রম ফলপ্রসূ করে তুলতে একজন সমাজকর্মী অগ্রণী ভূমিকা পালন করতে পারেন। বার্ধক্যে ব্যক্তি যে ধরনের সমস্যার সম্মুখীন হন সে ব্যাপারে অনেক সময় পরিবার, সমাজ বা রাষ্ট্রের পূর্ণাঙ্গ ধারণা থাকে না। এতে করে প্রবীণদের প্রতি আমাদের করণীয় কী হতে পারে সে সম্পর্কেও সবার সঠিক ধারণা নেই। এজন্য সাধারণ মানুষকে এ ব্যাপারে সচেতন করে তোলা জরুরি। সমাজকর্মীরা এ ব্যাপারে সহায়ক ভূমিকা পালন করতে পারেন। কৃষিনির্ভর ও গ্রামপ্রধান বাংলাদেশে একসময় যৌথ পরিবার প্রথা প্রচলিত ছিল। সে সময় বয়স্ক ব্যক্তিরা পরিবার থেকেই প্রয়োজনীয় আর্থিক, মানসিক ও সামাজিক নিরাপত্তা পেতেন। এমনকি এটি একটি সামাজিক ঐতিহ্য হিসেবেও বিবেচিত হতো। শিল্প বিপ্লব পরবর্তী আধুনিক সমাজ এ ঐতিহ্য থেকে ধীরে ধীরে অনেকটাই সরে এসেছে। যা পুনরুদ্ধারে একজন সমাজকর্মী কার্যকর ভূমিকা রাখতে পারেন। এক্ষেত্রে তিনি বয়স্ক মানুষদের সমস্যা সমাধানে সামাজিক কার্যক্রম পদ্ধতি প্রয়োগের মাধ্যমে সরকারের ওপর চাপ সৃষ্টি করতে পারেন। আবার প্রবীণদের কল্যাণে কাজ করা বিভিন্ন বেসরকারি প্রতিষ্ঠানের সাথেও সংশ্লিষ্ট হতে পারেন। যেমন- বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান। এক্ষেত্রে প্রবীণদের নানা ধরনের শারীরিক ও মানসিক সমস্যা সমাধানে সরাসরি কাজ করার সুযোগ থাকে। অনেক সময় দেখা যায়, প্রবীণরা তাদের বয়সজনিত মূল্যবোধ বা পুরনো বদ্ধমূল ধারণার কারণে বিভিন্ন ধরনের মানসিক সমস্যার মুখোমুখি হন। এক্ষেত্রে তাদেরকেও সচেতন করে তুলতে হবে। সেইসাথে তারা যাতে পরিবারের অন্য সদস্যদের আদর্শ ও চিন্তাধারার সাথে খাপ খাইয়ে নিতে পারেন সে ধরনের পরিবেশ সৃষ্টির উদ্যোগ নিতে হবে। এ সমস্ত ক্ষেত্রে একজন প্রবীণকল্যাণ সমাজকর্মী নিজস্ব জ্ঞান, দক্ষতা ও কৌশলের প্রয়োগ ঘটাতে পারেন। সামগ্রিক আলোচনা থেকে তাই বলা যায়, প্রবীণকল্যাণ সমাজকর্মের কার্যক্রম ফলপ্রসূ করতে একজন সমাজকর্মীর ভূমিকা অপরিসীম।"
        }
      ]
    }
  ]
}