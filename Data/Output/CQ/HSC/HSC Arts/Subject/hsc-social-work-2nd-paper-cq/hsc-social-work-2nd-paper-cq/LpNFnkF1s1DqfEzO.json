{
  "title": "কুমিল্লা ভিক্টোরিয়া কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আগামী প্রজন্মকে সুস্থভাবে গড়ে তোলার জন্য খেলার মাঠ বাড়ানো জরুরি। খেলার মাঠের অভাবে শিশু কিশোরদের সুদ্ধভাবে বেড়ে ওঠার সুযোগও কমে যাচ্ছে। তারা অপরাধের দিকে ধাবিত হচ্ছে।",
      "tag": "CVC 25",
      "sub_questions": [
        {
          "label": "ক",
          "question": "‘Common Human Needs' গ্রন্থের লেখক কে?",
          "explanation": "‘Common Human Needs' গ্রন্থের লেখক শার্লট টোলে।"
        },
        {
          "label": "খ",
          "question": "",
          "explanation": "মানুষসহ যেকোনো প্রাণীর অস্তিত্ব রক্ষার জন্য ঘুম অপরিহার্য বলে ঘুমকে মৌলিক চাহিদা বলা হয়। মৌলিক চাহিদা হলো সে সকল চাহিদা যা মানুষসহ যেকোনো প্রাণীর অস্তিত্ব রক্ষা, দৈহিক বৃদ্ধি ও বিকাশের জন্য অপরিহার্য। একে জৈবিক বা দৈহিক চাহিদাও বলা হয়। এ চাহিদার প্রধান বৈশিষ্ট্য হচ্ছে, মানুষসহ সকল প্রাণীর বেঁচে থাকা এবং দৈহিক বৃদ্ধি ও বিকাশের জন্য এটি পূরণ আবশ্যক। খাদ্যের পাশাপাশি ঘুমও এরকম একটি মৌলিক চাহিদা যা মানুষের অভিত্বের জন্য আবশ্যক। তাই ঘুমকে মৌলিক চাহিদা বলা হয়।"
        },
        {
          "label": "গ",
          "question": "",
          "explanation": "উদ্দীপকে মৌল মানবিক চাহিদা চিত্তবিনোদনের অভাবে শিশুদের অপরাধী হওয়ার প্রবণতা বেড়ে যাচ্ছে। চিত্তবিনোদন মৌল মানবিক চাহিদাগুলোর মধ্যে অন্যতম। চিত্তবিনোদন বলতে বোঝায় একঘেয়েমি রোধ, দেহ ও মনের অবসন্নতা দূর করে সজীবতা ও প্রফুল্লতা স্যার করা। চিত্তবিনোদনকে দেহ ও মন উভয়ের খোরাক বলা হয়। শরীরের শক্তির জন্য যেমন খাদ্যের প্রয়োজন তেমনি মনের প্রশান্তি ও সুস্থতার জন্য বিনোদন প্রয়োজন। চিত্তবিনোদন মানুষের কর্মস্পৃহাকে পুনরুজ্জীবিত করে। সৃজনশীল কাজ ও গঠনমূলক চিন্তার খোরাক জোগায় নির্মল আনন্দ ও চিত্তবিনোদন। নির্মল আনন্দ ও আমোদ-প্রমোদ লাভের কার্যক্রম হলো বিনোদন। উদ্দীপকে খেলার মাঠের অভাবে শিশু-কিশোরদের সুস্থভাবে বেড়ে ওঠার সুযোগ কমে যাওয়ার কথা বলা হয়েছে। একইভাবে এর ফলে তারা অপরাধের দিকে ধাবিত হচ্ছে। উদ্দীপকের এ চিত্র মৌল মানবিক চাহিদা চিত্তবিনোদনের অভাবকে নির্দেশ করে। কেননা খেলাধুলা শিশুদের চিত্তবিনোদনের একটি প্রধান মাধ্যম। চিত্তবিনোদনের অভাবের ফলে শিশুরা অনেক ক্ষেত্রেই অপরাধের দিকে ধাবিত হয়। খেলাধুলা করতে না পেরে শিশুরা মোবাইলে আসক্ত হয়। সুস্থ বিনোদনের অভাবে অসুস্থ বিনোদনের পথে পা বাড়ায়। মাদকাসক্তি, মারামারি, দলগত শক্তি প্রদর্শন প্রভৃতির মধ্যে তারা জীবনের আনন্দ খুঁজে নেয়। এভাবে খেলাধুলাসহ সুস্থ বিনোদনের অভাবে শিশুদের অপরাধী হওয়ার প্রবণতা বেড়ে যাচ্ছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত মৌলিক মানবিক চাহিদা চিত্তবিনোদনের অপূরণজনিত প্রভাব অত্যন্ত নেতিবাচক। মানুষের দৈহিক ও মানসিক স্বাস্থ্য ঠিক রাখার জন্য চিত্তবিনোদনের বিকল্প নেই। প্রাত্যহিক জীবনে বিনোদনের নানারকম মাধ্যমের উপস্থিতি আছে। যেমন- টেলিভিশন দেখা, রেডিও শোনা, পত্রিকা পড়া, সিনেমা দেখা, বিভিন্ন স্থানে ঘুরতে যাওয়া, বই পড়া ইত্যাদি। চিত্তবিনোদন হলো মনের খোরাক। শিশুদের মানসিক বিকাশের জন্য চিত্তবিনোদনের কোনো বিকল্প নেই। কারণ এগুলো শিশুর মধ্যে শক্তি ও প্রেরণা যোগায়। বাঁধাধরা জীবনের একঘেয়েমি ও-অবসাদ দূর করতে মানুষের জীবনে চিত্তবিনোদন প্রয়োজন। মৌল মানবিক চাহিদা চিত্তবিনোদনের অভাবের প্রভাব অত্যন্ত নেতিবাচক। চিত্তবিনোদন মানুষের মানসিক, শারীরিক এবং সামাজিক সুস্থতা বজায় রাখার জন্য অত্যন্ত তাৎপর্যপূর্ণ। চিত্তবিনোদনের অভাবে মানসিক চাপ এবং উদ্বেগ সৃষ্টি হয়। এই চাপ এবং উদ্বেগ দীর্ঘ সময় ধরে চলতে থাকলে তা হতাশা, বিষণ্ণতা, মানসিক অবসাদ বা উদ্বেগজনিত বিভিন্ন রোগের দিকে নিয়ে যেতে পারে। চিত্তবিনোদনের অভাব মানুষের সৃজনশীলতা, উদ্যম এবং মনোযোগ হ্রাস করে। চিত্তবিনোদন সামাজিক সম্পর্ক গড়ে তুলতে সহায়তা করে। এর অভাবে ব্যক্তি অনেক ক্ষেত্রে সামাজিকভাবে বিচ্ছিন্ন হয়ে পড়ে। চিত্তবিনোদনের অভাবে মানুষের মানসিক ভারসাম্য বাধাগ্রস্ত হয়। এটি পারিবারিক ও ব্যক্তিগত সম্পর্কের ওপর খারাপ প্রভাব তৈরি করে। সর্বোপরি চিত্তবিনোদনের অভাব মানুষের জীবনে নানাভাবে নেতিবাচক প্রভাব ফেলে। পরিশেষে বলা যায়, মৌলিক মানবিক চাহিদা চিত্তবিনোদনের অপূরণজনিত প্রভাব অত্যন্ত নেতিবাচক।"
        }
      ]
    },
    {
      "number": "2",
      "uddipok": "রাশেদ সাহেব বদলি জনিত কারণে মেয়েকে নতুন স্কুলে ভর্তি করান। কিন্তু মেয়ে স্কুলে যেতে চায় না। কারণ তার স্কুলে অন্য সবার সাথে সমস্যা হচ্ছে। রাশেদ সাহেব একজন সমাজকর্মীর সহায়তায় উক্ত সমস্যাটি সমাধান করেন।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের জাতীয় প্রবীণ নীতি অনুযায়ী ৬০ বছর বা তদূর্ধ্ব বাস্তিরা প্রবীণ।"
        },
        {
          "label": "খ",
          "question": "সামাজিক সমস্যা বলতে কী বোঝ?",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "উদ্দীপকে রাশেদ সাহেব বিদ্যমান সমস্যাটি সমাধানে কোন শাখার সমাজকর্মীর সহায়তা নিয়েছেন? ব্যাখ্যা করো।",
          "explanation": "রাশেদ সাহেব বিদ্যমান সমস্যাটি সমাধানে বিদ্যালয় সমাজকর্মীর সহায়তা নিয়েছেন। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের। এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র-শিক্ষক-অভিভাবকের সমন্বয়ে কাজ করে। উদ্দীপকে রাশেদ সাহেবের মেয়ে স্কুলে যেতে চায় না। কারণ তার নতুন স্কুলে অন্য সবার সাথে সমস্যা হচ্ছে। বিদ্যালয়ে শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, রাশেদ সাহেব বিদ্যমান সমস্যা সমাধানে বিদ্যালয়, সমাজকর্মীর সহায়তা নিয়েছেন।"
        },
        {
          "label": "ঘ",
          "question": "",
          "explanation": "উদ্দীপকে বিদ্যালয় সমাজকর্মীর বহুমুখী দায়িত্ব রয়েছে। বিদ্যালয় সমাজকর্ম হলো সমাজকর্মের এমন একটি শাখা যার মাধ্যমে বিদ্যালয় সংক্রান্ত বিভিন্ন সমস্যা সমাধান করে শিক্ষার্থীর উন্নয়ন ঘটানো হয়। উদ্দীপকে রাশেদ সাহেবের মেয়ে নতুন স্কুলে ভর্তি হওয়ার পর স্কুলে যেতে অনীহা প্রকাশ করে। এক্ষেত্রে একজন সমাজকর্মী সমস্যা। সমাধানে গুরুত্বপূর্ণ দায়িত্ব পালন পারে। উদ্দীপকের রাশেদ সাহেবের মেয়ের সমস্যা সমাধানে সমাজকর্মী সমস্যাগ্রস্ত ব্যক্তি বা client এর সাথে সরাসরি কথা বলবে। পরিবারের সদস্য, সহপাঠী ও শিক্ষকদের সাথে বিদ্যালয় সমাজকর্মী কথা বলে তার সমস্যা সম্পর্কে পর্যাপ্ত তথ্য সংগ্রহ করবে। তথ্য সংগ্রহ করে সমস্যা সম্পর্কে সামগ্রিক ধারণা লাভ করে শিক্ষার্থীর সমস্যা চিহ্নিত করবে। সমস্যা চিহ্নিত হলে তা সমাধানে সাহায্যার্থী, সহপাঠী, স্কুল কর্তৃপক্ষ সকলের সহযোগিতা নিয়ে তা সমাধান করবে। এক্ষেত্রে সাহায্যার্থীর সাথে সমাজকর্মীকে পেশাগত সম্পর্ক স্থাপন ও পেশাগত মূল্যবোধ মেনে চলতে হবে। সমস্যা সমাধান প্রক্রিয়ায়' সাহায্যার্থীর স্কুলে না যাওয়ার ক্ষেত্রে বাধাগুলো চিহ্নিত করে তা নিরসনে, কাজ করবে। আলোচনা শেষে বলা যায়, সমাজকর্মী শিক্ষক, সহপাঠী ও স্কুল কর্তৃপক্ষের সাথে সাহায্যার্থীর সম্পর্ক উন্নয়নে ভূমিকা পালন করে সাহায্যার্থীকে স্কুলে খাপ খাওয়াতে সহায়তা করবে।"
        }
      ]
    },
    {
      "number": "3",
      "uddipok": "মানুষ যখন প্রবীণ অবস্থায় উপনীত হয় তখন তাদের প্রতি বিশেষ দৃষ্টি ও গুরুত্ব প্রদান করা সমাজ ও রাষ্ট্রের দায়িত্ব। তাদের শারীরিক, মানসিক, পারিবারিক, সাংস্কৃতিক তথা সার্বিক অবস্থার উন্নয়নের জন্য সমাজকর্মের একটি বিশেষ শাখা কাজ করে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "১৮ বছর বয়সের নিচে সকল মানুষ শিশু।"
        },
        {
          "label": "খ",
          "question": "",
          "explanation": "বাংলাদেশে চিকিৎসা সমাজকর্মের যাত্রা শুরু হয় ১৯৫৮ সালে। বাংলাদেশে ১৯৫৮ সালে জাতিসংঘ ও রেডক্রসের যৌথ প্রচেষ্টায় ঢাকা মেডিকেল কলেজ হাসপাতালে সর্বপ্রথম চিকিৎসা সমাজকর্মের যাত্রা শুরু হয়। ১৯৬১ সালে সরকারি কর্মসূচি হিসেবে সমাজসেবা পরিদপ্তরের আওতায় চট্টগ্রাম, রাজশাহী, মিটফোর্ড এবং বক্ষব্যাধি হাসপাতালে চিকিৎসা সমাজকর্ম চালু হয়। ১৯৮৪ সালে চিকিৎসা সমাজকর্ম হাসপাতাল সমাজসেবা নাম ধারণ করে।"
        },
        {
          "label": "গ",
          "question": "উদ্দীপকে সমাজকর্মের কোন শাখার কথা বলা হয়েছে? ব্যাখ্যা",
          "explanation": "নিম্নের অনুরূপ: উদ্দীপকে উল্লিখিত জনাব' 'ক' এর কল্যাণে সমাজকর্মের প্রবীণকল্যাণ সমাজকর্ম শাখার জ্ঞান প্রয়োগের সুযোগ রয়েছে। সমাজকর্মের যে শাখা প্রবীণদের কল্যাণে কাজ করে সেটিই প্রবীণকল্যাণ সমাজকর্ম। সাধারণত ৬০ বছরের বেশি বয়সীদের প্রবীণ হিসেবে চিহ্নিত করা হয়। এ সময় তারা বিভিন্ন ধরনের শারীরিক, মানসিক ও আর্থ-সামাজিক সমস্যায় ভোগেন। শারীরিক নানা ধরনের বাধা-বিপত্তি 'ছাড়াও দারিদ্র্য, অনাহার, অনাদর, অবহেলা, বিদ্রুপ বা কটাক্ষ, মানসিক নির্যাতন, প্রতারণা বা প্রবঞ্চনা, এ বয়সে অনেক প্রবীণকেই বিপর্যস্ত করে। এ ধরনের সমস্যা সমাধানের লক্ষ্যেই প্রবীণকল্যাণ সমাজকর্মের উৎপত্তি হয়েছে। এক্ষেত্রে প্রবীণ সমাজকর্মের পেশাদার প্রতিনিধিরা অত্যন্ত গুরুত্বপূর্ণ ভূমিকা রাখেন। উদ্দীপকে বলা হয়েছে, জনাব 'ক' সম্প্রতি চাকরি হতে অবসর গ্রহণ করেছেন। জীবনের প্রান্তিক পর্যায়ে এসে অন্যের উপর নির্ভরশীলতা তিনি অপছন্দ করেন। আত্মবিশ্বাস ও আত্মসম্মান নিয়ে বাঁচতে চান। এমন চিন্তা-ভাবনা থেকেই একজন সমাজকর্মীর সহযোগিতা কামনা করেন। এখানে প্রবীণকল্যাণ সমাজকর্মের প্রতি ইঙ্গিত করা হয়েছে। সমাজকর্মের যে বিশেষায়িত শাখার জ্ঞান, দক্ষতা এবং কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করে তাকে প্রবীণকল্যাণ সমাজকর্ম বলে। প্রবীণদের নানামুখী সমস্যা সমাধানের লক্ষ্যেই প্রবীণকল্যাণ সমাজকর্মের উদ্ভব হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত প্রবীণকল্যাণ সমাজকর্মের কার্যক্রম ফলপ্রসূ করে তুলতে একজন সমাজকর্মী অগ্রণী ভূমিকা পালন করতে পারেন। বার্ধক্যে একজন ব্যক্তি যে ধরনের সমস্যার সম্মুখীন হন সে ব্যাপারে অনেক সময় পরিবার, সমাজ বা রাষ্ট্রের পরিষ্কার ধারণা থাকে না। এতে করে প্রবীণদের প্রতি আমাদের করণীয় কী হতে পারে সে সম্পর্কেও সবার সঠিক ধারণা নেই। এজন্য সাধারণ মানুষকে এ ব্যাপারে সচেতন করে তোলা জরুরি। সমাজকর্মীরা এ ব্যাপারে সহায়ক ও গুরুত্বপূর্ণ ভূমিকা পালন করতে পারেন। কৃষিনির্ভর ও গ্রামপ্রধান বাংলাদেশে একসময় যৌথ পরিবার প্রথা প্রচলিত ছিল। সে সময় বয়স্ক ব্যক্তিরা পরিবার থেকেই প্রয়োজনীয় আর্থিক, মানসিক ও সামাজিক নিরাপত্তা পেতেন। এমনকি এটি একটি সামাজিক ঐতিহ্য হিসেবেও বিবেচিত হতো। শিল্পবিপ্লব পরবর্তী আধুনিক সমাজ এ ঐতিহ্য থেকে ধীরে ধীরে অনেকটাই সরে এসেছে। যা পুনরুদ্ধারে একজন সমাজকর্মী কার্যকর ভূমিকা রাখতে পারেন। এক্ষেত্রে তিনি বয়স্ক মানুষদের সমস্যা সমাধানে সামাজিক কার্যক্রম পদ্ধতি প্রয়োগের মাধ্যমে সরকারের ওপর চাপ সৃষ্টি করতে পারেন। আবার প্রবীণদের কল্যাণে কাজ করা বিভিন্ন বেসরকারি প্রতিষ্ঠানের সাথেও সংশ্লিষ্ট হতে পারেন। যেমন- বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান। এক্ষেত্রে প্রবীণদের নানা ধরনের শারীরিক ও মানসিক সমস্যা সমাধানে সরাসরি কাজ করার সুযোগ থাকে। অনেক সময় দেখা যায়, প্রবীণরা তাদের বয়সজনিত মূল্যবোধ বা পুরনো বদ্ধমূল ধারণার কারণে বিভিন্ন ধরনের মানসিক সমস্যার মুখোমুখি হন। এক্ষেত্রে তাদেরকেও সচেতন করে তুলতে হবে। সেইসাথে তারা যাতে-পরিবারের অন্য সদস্যদের আদর্শ ও চিন্তাধারার সাথে খাপ খাইয়ে নিতে পারেন সে ধরনের পরিবেশ সৃষ্টির উদ্যোগ নিতে হবে। এ-সমস্ত ক্ষেত্রে একজন প্রবীণকল্যাণ সমাজকর্মী নিজস্ব জ্ঞান, দক্ষতা ও কৌশলের প্রয়োগ ঘটাতে পারেন। সামগ্রিক আলোচনা থেকে তাই বলা যায়, প্রবীণকল্যাণ সমাজকর্মের কার্যক্রম ফলপ্রসূ করতে একজন সমাজকর্মীর ভূমিকা অপরিসীম ও অনস্বীকার্য।"
        }
      ]
    },
    {
      "number": "4",
      "uddipok": "",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "প্রবীণকল্যাণ হলো সমাজকর্ম অনুশীলনের একটি বিশেষায়িত শাখা, যেখানে প্রবীণ জনগোষ্ঠীর কল্যাণে কাজ করা হয়।"
        },
        {
          "label": "খ",
          "question": "",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যৌতুক প্রথা নামক সামাজিক সমস্যার কথা বলা হয়েছে। যৌতুক আদান-প্রদান একটি সামাজিক কুপ্রথা। বিয়ের সময় কন্যাপক্ষ, বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। আর এ প্রথা সামাজিক রেওয়াজে পরিণত হলে তাকে যৌতুক প্রথা বলে। যৌতুকের প্রধান শিকার আমাদের দেশের নারীরা। উদ্দীপকে বলা হয়েছে, জনাব 'ক' ৫ লক্ষ টাকার প্রত্যাশায় 'খ'-কে বিয়ে করে। বিয়ের ২ মাস পর 'ক' টাকা না পেয়ে 'খ'-কে মারধর করে। ফলে 'খ' বাবার বাড়ি চলে যায়। এখানে বাংলাদেশে প্রচলিত সামাজিক কুপ্রথা, যৌতুকের প্রতি ইঙ্গিত করা হয়েছে। ১৯৮০ সালের যৌতুক নিরোধ আইন অনুসারে, যৌতুক বলতে বিবাহের কোনো এক পক্ষ কর্তৃক অপর পক্ষকে বা অপর কোনো ব্যক্তিকে বিয়ের সময়, পূর্বে বা পরে উক্ত পক্ষগণের মধ্যে বিবাহের পণ্য হিসেবে প্রত্যক্ষ বা পরোক্ষভাবে প্রদত্ত বা প্রদান করতে সম্মত জামানতকে বোঝায়। তাই বলা যায়, উদ্দীপকে যৌতুক নামক সামাজিক। সমস্যাকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত সামাজিক সমস্যা তথা যৌতুক প্রথা সমস্যার সমাধানে একজন সমাজকর্মীর গুরুত্বপূর্ণ ভূমিকা রয়েছে।' যৌতুকের কারণে নারীরা শারীরিক ও মানসিক নির্যাতনের শিকার হন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকর্মী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলায় নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উল্লিখিত আলোচনা থেকে বোঝা যায়, যৌতুক প্রথা প্রতিরোধে একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ হলো United Nations Development Programme."
        },
        {
          "label": "খ",
          "question": "",
          "explanation": "নির্দিষ্ট বয়সের আগে বিয়ে হলে তাকে বাল্যবিবাহ বলে। বিবাহের প্রাথমিক শর্ত হলো ছেলে-মেয়ের বয়স। বাংলাদেশের প্রচলিত আইন অনুযায়ী ছেলের বয়স কমপক্ষে ২১ আর মেয়ের বয়স ১৮ বছর হতে হবে। কিন্তু বাস্তবে ছেলে ও মেয়ের প্রকৃত বয়সকে পাশ কাটিয়ে সামাজিকভাবে বিয়ে সম্পন্ন হয়। এক্ষেত্রে প্রাপ্তবয়স্ক হওয়ার আগে একজন ছেলে ও মেয়ের মধ্যে বিবাহ সম্পন্ন হলে তাকে বাল্যবিবাহ বলে। বাল্যবিবাহ এদেশের একটি সামাজিক সমস্যা। এটি ব্যক্তি, সমাজ তথা দেশের ওপর ক্ষতিকর প্রভাব ফেলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের '?' চিহ্নিত স্থান অটিজম সমস্যাকে ইঙ্গিত করছে। অটিজম হলো মস্তিষ্কের বিকাশজনিত একটি স্নায়বিক ও মানসিক সমস্যা। এ রোগের কারণে শিশুরা নিজেদেরকে চারপাশের পরিবেশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়, যা উদ্দীপকে উল্লিখিত হয়েছে। অটিজম আক্রান্ত শিশুরা অন্য শিশু বা ব্যক্তির সাথে মৌখিক ও অ-মৌখিক যোগাযোগের (Verbal and Non-Verbal Communication) ক্ষেত্রে প্রতিবন্ধকতার সম্মুখীন হয়। এ কথার অর্থ হলো, অটিস্টিকরা সাধারণ মানুষের মতো মৌখিক যোগাযোগে দক্ষ হয় না। অনেক ক্ষেত্রে তারা ইশারা-ইঙ্গিতে বা বিভিন্ন অঙ্গভঙ্গির মাধ্যমেও যোগাযোগ করতে পারে না। বেশিরভাগ অটিস্টিক শিশুই কথা বলার সময় কারো দিকে তাকায় না। এ শিশুদের আরেকটি লক্ষণ হলো- এরা সমবয়সী বন্ধু বা কারো সাথে সামাজিক সম্পর্ক স্থাপনে পারদর্শী নয়। সাধারণ শিশুদের মতো তারা অন্য শিশুদের সাথে মিশতে পারে না। ফলে সহজে কারো সাথে বন্ধুত্ব গড়ে ওঠে না। অটিস্টিক শিশুরা যে কোনো কাজ বারবার করতে থাকে। কেউ শরীর দোলায়, কেউ খেলনা নিয়ে একইভাবে বারবার সাজাতে থাকে। এভাবে তারা পুনরাবৃত্তিমূলক আচরণ করে। এ বিষয়গুলোই উদ্দীপকে নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উত্ত সমস্যা থেকে মুক্তির জন্য অটিস্টিক শিশুদের সহায়তা প্রদান এবং এ রোগ সম্পর্কে জনসচেতনতা সৃষ্টির মাধ্যমে একজন সমাজকর্মী ভূমিকা রাখতে পারেন। উদ্দীপকের ছকে অটিজমে আক্রান্ত শিশুর বৈশিষ্ট্য উল্লেখ করা হয়েছে। আমাদের সমাজে অধিকাংশ মানুষই অটিজম সম্পর্কে পর্যাপ্ত ধারণা রাখে না। এর ফলে অটিস্টিক শিশুদের সমাজে নানা ধরনের বৈষম্য ও প্রতিবন্ধকতার সম্মুখীন হতে হয়। অথচ বাড়তি যত্ন ও ভালোবাসা তাদের সমস্যা কাটিয়ে উঠতে সহায়তা করে। কিন্তু সামাজিকভাবে তারা উপেক্ষিত হয় এবং উপহাসের মুখে মানবেতর জীবনযাপন করে। তাই এ সমস্যা মোকাবিলায় একজন সমাজকর্মী জনসচেতনতা সৃষ্টিতে কাজ করতে পারেন। আবার অটিস্টিক শিশুদের সমস্যাগুলো কখনোই পুরোপুরি দূর করা সম্ভব নয়। এক্ষেত্রে নিবিড় পরিচর্যা ও যত্নের মাধ্যমে তার অক্ষমতা কমিয়ে আনা সম্ভব। এছাড়া যথাযথ সহযোগিতা ও বিশেষ শিক্ষা দিয়ে পরিণত বয়সে তাদেরকে আত্মনির্ভর করে তোলাও সম্ভব হয়। আর এক্ষেত্রে একজন সমাজকর্মী নানা' পদক্ষেপ নিতে পারেন। তাছাড়া সমাজকর্মীরা অটিস্টিক শিশুদের পুনর্বাসন, তাদের পক্ষে সামাজিক আন্দোলন গড়ে তোলা এবং বিশেষ শিক্ষা প্রতিষ্ঠান নির্মাণে ভূমিকা রাখতে পারেন। পরিশেষে বলা যায়, অটিজম সমস্যার সমাধানে সমাজকর্মীদের ভূমিকা অত্যন্ত ব্যাপক।"
        }
      ]
    },
    {
      "number": "6",
      "uddipok": "জনাব রিপন একজন সৎ ও বিনয়ী লোক। তার চাওয়া পাওয়া উৎস হলো তার সৃষ্টিকর্তা এবং বিশ্বাস করেন তিনি চাইলে রিপন ভালো থাকবে। তার কাছে সফলতার চাবিকাঠি হচ্ছে সততা ও পরিশ্রম।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি তার মৃত স্ত্রীর ছোট বোনকে বিবাহের মাধ্যমে যে বন্ধনে আবদ্ধ হয় তাকে সরোরেট বিবাহ বলে।"
        },
        {
          "label": "খ",
          "question": "",
          "explanation": "সামাজিক এজেন্সি বলতে কতগুলো সুনির্দিষ্ট আচার-আচরণ এবং কার্যপ্রণালির সমষ্টিকে বোঝায়। সামাজিক এজেন্সি সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পূরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে। মানুষের আচার-আচরণ নিয়ন্ত্রণ ও সামাজিক নিরাপত্তা বিধানের জন্য বিবাহ, পরিবার, ধর্ম, রাষ্ট্র ইত্যাদি সামাজিক প্রতিষ্ঠান কাজ করে।"
        },
        {
          "label": "গ",
          "question": "",
          "explanation": "উদ্দীপকে জনাব রিপনের জীবনে সামাজিক প্রতিষ্ঠান ধর্মের প্রভাব পরিলক্ষিত হচ্ছে। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয়। এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকে জনাব রিপন সৎ ও বিনয়ী লোক। তার চাওয়া-পাওয়ার উৎস হলো তার সৃষ্টিকর্তা। তার কাছে সফলতার চাবিকাঠি হচ্ছে সততা ও পরিশ্রম। এ থেকে বোঝা যায়, জনাব রিপন ধর্মে বিশ্বাসী, যা সামাজিক প্রতিষ্ঠান ধর্মকে ইঙ্গিত করে। এটি একটি প্রাচীন প্রতিষ্ঠান বা সংগঠন। ধর্ম মানুষকে সততা ও নিষ্ঠার শিক্ষা দেয়।"
        },
        {
          "label": "ঘ",
          "question": "",
          "explanation": "নৈতিক মূল্যবোধ গঠনে ইঙ্গিতকৃত সামাজিক প্রতিষ্ঠান ধর্ম গুরুত্বপূর্ণ ভূমিকা পালন করে। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভোগ করতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়। যাতে মানুষ আত্মবিশ্বাসী হয়ে সকল প্রকার অন্যায় ও অবিচারের। বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে বলা যায়, ধর্ম মানুষের মনে সৃষ্টিকর্তার ভয় সৃষ্টি করে। ফলে ব্যক্তি বিভিন্ন অপরাধমূলক কাজ থেকে বিরত থাকে। এভাবে ধর্ম সামাজিক সমস্যা প্রতিরোধে অগ্রণী ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "মৌল মানবিক চাহিদা ৬টি।"
        },
        {
          "label": "খ",
          "question": "",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে 'অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ‘?' চিহ্নিত স্থানে গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে ৷"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌঁছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকের ছকে রেডিও, টেলিভিশন, ইন্টারনেট সংবাদপত্র প্রভৃতি উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "8",
      "uddipok": "নারীর মর্যাদা সংরক্ষণ, অধিকার আদায়, পারিবারিক সুখ-শান্তি রক্ষা এবং এতিমদের উত্তরাধিকার প্রদানের লক্ষ্যে তৎকালীন পাকিস্তান সরকার একটি অধ্যাদেশ জারি করেন। যা মুসলিম নারীদের রক্ষাকবচ হিসেবে বিবেচিত।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "বিবাহের সর্বনিম্ন বয়স পুরুষের জন্য ২১ ও নারীর জন্য ১৮।"
        },
        {
          "label": "খ",
          "question": "",
          "explanation": "পরিবারের দুটি কার্যাবলি হলো সামাজিকীকরণ ও সামাজিক নিরাপত্তা। শিশুর সামাজিকীকরণের ক্ষেত্রে প্রধান ভূমিকা পালন করে পরিবার। শিশুকে সামাজিক জীবনের নিয়মকানুন, রীতিনীতি, আদর্শ, মূল্যবোধ ও দৃষ্টিভঙ্গি প্রভৃতি সম্পর্কে প্রাথমিক ধারণা দেয় পরিবার। একইভাবে পরিবার তার সদস্যদের দুর্ঘটনা, মানসিক দুর্বলতা ও বিভিন্ন বিপদ আপদে সুরক্ষা প্রদান করে।"
        },
        {
          "label": "গ",
          "question": "",
          "explanation": "উদ্দীপকে মুসলিম পারিবারিক অধ্যাদেশের কথা বলা হয়েছে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা,. অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। উদ্দীপকে নারীর মর্যাদা, সুরক্ষা ও অধিকার আদায়ের লক্ষ্যে একটি অধ্যাদেশের কথা বলা হয়েছে। উদ্দীপকের এই অধ্যাদেশ মুসলিম পারিবারিক আইন অধ্যাদেশ ১৯৬১ কে নির্দেশ করে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনীত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও'অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত থাকা অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এ আইন অনুসারে স্ত্রী চাহিবামাত্র দেনমোহর পরিশোধ করা বাধ্যতামূলক করা হয় এবং বাল্যবিবাহ নিষিদ্ধ করা হয়। সুতরাং তাই বলা যায়, উদ্দীপকে মুসলিম পারিবারিক আইনের ১৯৬১ এর কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: অধিকার ও নিরাপত্তা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "9",
      "uddipok": "স্বাধীনতার পর যুদ্ধবিধ্বস্ত বাংলাদেশের আর্থ-সামাজিক উন্নয়ন জরুরি হয়ে পড়ে। এ পরিপ্রেক্ষিতে সমাজসেবা কার্যক্রমকে গতিশীল করার লক্ষ্যে গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে ১৯৭৪ সালে কতিপয় কর্মসূচি গ্রহণের মধ্য দিয়ে সরকারি সমাজকল্যাণ কার্যক্রম শুরু করা হয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "USS-এর পূর্ণরূপ হলো- Urban Social Service"
        },
        {
          "label": "খ",
          "question": "",
          "explanation": "সমাজকর্মের যে কর্মসূচি চিকিৎসাক্ষেত্রে বাধাদানকারী উপাদানসমূহ দূরীকরণের মাধ্যমে অসুস্থ ব্যক্তিকে সুস্থ হতে সার্বিকভাবে সহায়তা করে, তাকে হাসপাতাল সমাজসেবা বলে। - হাসপাতাল সমাজসেবা হাসপাতাল সমাজকর্ম ও চিকিৎসা সমাজকর্ম নামেও পরিচিত। এটি আধুনিক সমাজকর্মের একটি গুরুত্বপূর্ণ সংযোজন। ১৮৮০ সালে ইংল্যান্ডের একটি মানসিক হাসপাতালে রোগীদের চিকিৎসা পরবর্তী দেখাশোনা করার মাধ্যমেই 'হাসপাতাল সমাজসেবা কার্যক্রমের সূত্রপাত ঘটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ । কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "১৯৭১ সালে স্বাধীনতা যুদ্ধে বিপর্যস্তদের মানসিক ও ত্রাণ সহায়তা প্রদানের লক্ষ্যে একটি সংস্থা প্রতিষ্ঠিত হয়। পরবর্তীতে সংস্থাটি \"Alleviation of Poverty and Empowerment of Poor\" স্লোগানকে ধারণ করে শিল্প, স্বাস্থ্য, পুষ্টি, দারিদ্র্য বিমোচন ও সাবলম্বিতা অর্জনে ক্ষুদ্রঋণসহ বিভিন্ন ক্ষেত্রে দীর্ঘমেয়াদি উন্নয়ন কর্মকাণ্ড পরিচালনার মাধ্যমে দেশের সর্ববৃহৎ বেসরকারি প্রতিষ্ঠানে পরিণত হয়েছে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "VGF-এর পূর্ণরূপ হলো-Vulnerable Group Feeding."
        },
        {
          "label": "খ",
          "question": "",
          "explanation": "সামাজিক সমস্যাসমূহ একে অন্যের ওপর নির্ভরশীল বলে সামাজিক সমস্যা আন্তঃসম্পর্কিত। সমাজের জটিল কাঠামোর কারণে সমস্যাগুলো পরস্পর সংযুক্ত হয়ে পড়ে। এরূপ অবস্থার জন্য সমাজের নির্দিষ্ট কোনো সামাজিক অবস্থাকে যেমন সামাজিক সমস্যা হিসেবে গণ্য করা হচ্ছে, তেমনি সেটি থেকেই প্রত্যক্ষ বা পরোক্ষভাবে আরও বহুবিধ সমস্যা সৃষ্টি হচ্ছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে সেগুলোর মধ্যে সর্ববৃহৎ হলো ব্র্যাক। ব্র্যাকের প্রতিষ্ঠাতা হলেন স্যার ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ-দুর্দশা দেখে তা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি বা 'Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালে ব্র্যাক (BRAC) নামে পরিচালিত হয়। উদ্দীপকে বলা হয়েছে, ১৯৭২ সালে স্যার ফজলে হাসান আবেদ একটি বেসরকারি সংগঠন প্রতিষ্ঠা করেন। সংস্থাটির উন্নয়ন স্লোগান হলো 'দারিদ্রদ্র্য দূরীকরণ এবং দরিদ্রদের ক্ষমতায়ন'। ঋণদান, শিক্ষা ও স্বাস্থ্য এই সংস্থার মূল কাজ। উদ্দীপকের এ সংস্থার স্লোগানটি মূলত বেসরকারি সংস্থা ব্র্যাককে নির্দেশ করে। উদ্দীপকে উল্লিখিত কার্যক্রমগুলো ব্র্যাক পরিচালনা করে। তাই বলা যায়, উদ্দীপকে বেসরকারি সমাজ উন্নয়ন সংস্থা ব্র্যাকের কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত প্রতিষ্ঠানে তথা ব্র্যাকের কার্যক্রমে সমাজকর্ম পদ্ধতি প্রয়োগ করা হয়। বাংলাদেশের দুস্থ, অসহায় মানুষের সুপ্ত ক্ষমতার বিকাশ এবং তাদের আত্মনির্ভরশীল করে গড়ে তোলার লক্ষ্যে ১৯৭২ সালে ব্র্যাক প্রতিষ্ঠিত হয়। উদ্দীপকের বর্ণনায় এ সংস্থাটিকেই নির্দেশ করা হয়েছে। শুরুতে এর কর্মপরিধি ঋণ প্রদান ও আদায়ের মধ্যে সীমাবদ্ধ ছিল। কিন্তু বর্তমানে সংস্থাটি শিক্ষা, স্বাস্থ্য, মানব সম্পদ উন্নয়ন, ঋণদান, আইনি সহায়তা সর্বোপরি পল্লি উন্নয়নে নিরলসভাবে কাজ করে যাচ্ছে। এটি একটি স্বেচ্ছাসেবী মানবসেবামূলক প্রতিষ্ঠান। তাই সমাজকর্মের দর্শন, মূল্যবোধ ও পদ্ধতি এখানে প্রয়োগ করা যায়। ব্র্যাকের ঋণদান কর্মসূচি দলীয় ভিত্তিতে পরিচালিত হয়। এখানে দল সমাজকর্মের প্রক্রিয়া ও কৌশলের প্রয়োগ দেখা যায়। এছাড়া এর আওতায়। গ্রামীণ নিরক্ষর, অজ্ঞ ও কুসংস্কারাচ্ছন্ন ব্যক্তিদের স্বাস্থ্য বিষয়ে সচেতনতা বৃদ্ধিতে সমষ্টি সমাজকর্মের পদ্ধতি প্রয়োগ করা যায়। ব্র্যাকের অন্যতম সফল কর্মসূচি হলো স্যালাইন তৈরি। পাশাপাশি আইনগত সহায়তা প্রদানেও ব্র্যাকের কর্মসূচি পরিচালিত হয়। সর্বোপরি সমষ্টি জনগণের জীবনমান উন্নয়নে ব্র্যাকের কার্যক্রম আজ বিশ্বব্যাপী প্রশংসিত। কারণ সমাজকর্ম যেমন সমস্যাগ্রস্ত দল ও সমষ্টি নিয়ে কাজ করে থাকে, তেমনিভাবে ব্র্যাকও সমাজের দরিদ্র, ভূমিহীন ও দুস্থদের উন্নয়নের লক্ষ্যে বিভিন্ন কর্মসূচি গ্রহণ করে। আর এসব কর্মসূচিতে সমাজকর্মের মৌলিক ও সহায়ক পদ্ধতি কার্যকর ভূমিকা রাখে। পরিশেষে বলা যায়, ব্র্যাকের কর্মসূচি যথাযথভাবে বাস্তবায়নের ক্ষেত্রে সমাজকর্ম পদ্ধতি প্রয়োগ করা হয়।"
        }
      ]
    },
    {
      "number": "11",
      "uddipok": "দ্বিতীয় বিশ্বযুদ্ধের পরিপ্রেক্ষিতে ইউরোপ ও চীনের শিশুদের জরুরি ভিত্তিতে খাদ্য, বস্ত্র এবং ঔষধ সরবরাহের লক্ষ্যে ১৯৪৬ সালের ১১ ডিসেম্বর একটি সংস্থা আত্মপ্রকাশ করে। ১৯৫৩ সালের ৬ অক্টোবর জাতিসংঘের সাধারণ পরিষদে এক প্রস্তাবের মাধ্যমে এটি জাতিসংঘের একটি বিশেষ সংস্থায় পরিণত হয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "ব্র্যাকের প্রতিষ্ঠাতা স্যার ফজলে হাসান আবেদ।"
        },
        {
          "label": "খ",
          "question": "",
          "explanation": "শহর সমাজসেবার দুটি উদ্দেশ্য হলো দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং বৃত্তিমূলক বিভিন্ন প্রশিক্ষণ প্রদান করা। - শহর এলাকায় বসবাসরত দরিদ্র দুস্থ লোকদের শহরের জীবনযাত্রার সাথে খাপ খাওয়াতে এবং আর্থ-সামাজিকভাবে তাদের স্বাবলম্বী করতে বিভিন্ন কর্মসূচি সম্পাদনা করা হয়। এমনকি তাদের বৃত্তিমূলক নানা ধরনের প্রশিক্ষণ দেওয়া হয় যাতে তারা নিজেদের দক্ষতা বৃদ্ধি করতে পারে এবং বিভিন্ন কাজে যুক্ত হতে পারে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}