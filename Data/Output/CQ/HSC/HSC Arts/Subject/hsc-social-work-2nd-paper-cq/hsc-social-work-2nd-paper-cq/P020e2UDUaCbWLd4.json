{
  "title": "মুন্সী আব্দুর রউফ কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সোহান রাজশাহী বিশ্ববিদ্যালয়ে সমাজকর্ম বিষয়ে লেখাপড়া করে। এবার বাড়িতে গিয়ে দেখে তার এলাকায় কিছু খাস জমিতে গৃহহীন ও ভূমিহীন মানুষদের জন্য সরকার আশ্রয়ণ প্রকল্পের অধীনে সুন্দর আধা-পাকা ঘর তৈরি করে দিয়েছে। এতে করে তার এলাকার গৃহহীন মানুষদের একটি মৌল মানবিক চাহিদা পূরণ হলো।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "'Common Human Needs' গ্রন্থের লেখক শার্লট টোলে।"
        },
        {
          "label": "খ",
          "question": "",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌল মানবিক চাহিদা বলা হয়। মৌল মানবিক চাহিদার মধ্যে রয়েছে- খাদ্য, বস্ত্র, বাসস্থান, শিক্ষা, চিকিৎসা ইত্যাদি। প্রতিটি মানুষের জন্যই এ চাহিদাগুলো পূরণ করা প্রয়োজন। এসব চাহিদার বেশিরভাগ পূরণ করা না গেলে নানা ধরনের সমস্যা দেখা দেয়। প্রকৃতপক্ষে মানবিক চাহিদাগুলো পূরণ না হলে সমাজে মানুষ মর্যাদার সাথে বসবাস করতে পারে না।"
        },
        {
          "label": "গ",
          "question": "",
          "explanation": "উদ্দীপকে সোহানের এলাকার দরিদ্র মানুষের মতো বাংলাদেশের অন্যান্য দরিদ্র মানুষ বাসস্থানের অভাবে মৌল মানবিক চাহিদা পূরণ করতে পারছে না। বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি। সেই সাথে এটি বিভিন্ন প্রাকৃতিক দুর্যোগ থেকে মানুষকে রক্ষা করার একটি মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন সহায়তা, গোপনীয়তা রক্ষার জন্য মানুষ বাসস্থান গড়ে তোলে। উদ্দীপকে বলা হয়েছে, সোহান বাড়ি ফেরার সময় খাস জমিতে আশ্রয়ণ প্রকল্প লক্ষ করে যা গৃহহীন, ভূমিহীন মানুষদের বাসস্থানের চাহিদা পূরণ করার লক্ষ্যে সরকারের গৃহীত একটি পদক্ষেপ। উক্ত প্রকল্পের মাধ্যমে উদ্দীপকের সোহানের এলাকায় বাসস্থান নামক মৌল মানবিক চাহিদা পূরণ হয়। উদ্দীপকের সোহানের এলাকার মতো বাংলাদেশের অন্যান্য এলাকার দরিদ্র মানুষ স্থায়ী বাসস্থানের অভাবে উক্ত মৌল মানবিক, চাহিদা পূরণ করতে পারছে না।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সোহানের এলাকার মতো দরিদ্র মানুষদের মৌল মানবিক চাহিদা পূরণে যে সরকারি কর্মসূচি নেওয়া হয়েছে তা বর্তমানে বেশ গুরুত্বপূর্ণ অবদান রাখছে। মৌলিক মানবিক চাহিদা হিসেবে বাসস্থানের গুরুত্ব অপরিসীম। বাসস্থানের কারণেই মানুষের প্রতি মানুষের পারস্পরিক সংহতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য ফিরে আসে অর আবাসস্থলে। সুষ্ঠু জীবনযাপন, সামাজিক নিরাপত্তা, পরিবার ব্যবস্থা, বিপদকালে সহায়তা, গোপনীয়তা রক্ষা এবং নির্দিষ্ট ঠিকানায় থাকতে হলে তাকে কোনো না কোনো আবাসস্থলে বসবাস করতে হয়। উদ্দীপকে উল্লিখিত সোহানের এলাকার তথা দরিদ্র মানুষদের মৌল মানবিক চাহিদা হিসেবে বাসস্থানের চাহিদা পূরণে সরকারের বেশ কয়েকটি পদক্ষেপ খুবই প্রশংসাজনক। দরিদ্র জনগোষ্ঠীর গৃহায়নের লক্ষ্যে সরকার ১৯৯৭-৯৮ সালে গৃহায়ন তহবিল গঠন করে। ভূমিহীন, গৃহহীন ছিন্নমূল পরিবারের লক্ষ্যে ১৯৯৭ সালে গ্রহণ করা হয় আশ্রয়ণ প্রকল্প। এ প্রকল্পের মাধ্যমে সরকার খাস জমিতে গৃহহীনদের জন্য বাসগৃহ নির্মাণ করছে। ১৯৯৭ সাল থেকে এ পর্যন্ত ৩,৬৪,৩৪৬টি পরিবারকে এ প্রকল্পের আওতায় পুনর্বাসন করা হয়। এরই ধারাবাহিকতায় ২০০২-২০১০ মেয়াদে আশ্রয়ণ প্রকল্প (ফেজ-২) গ্রহণ করা হয়। এর মাধ্যমে আরও ৫৮,৭০৩টি পরিবারকে পুনর্বাসন করা হয়। এছাড়াও আশ্রয়ণ-২ প্রকল্পের আওতায় ২.৫ লাখ গৃহহীন, ছিন্নমূল পরিবারের পুনর্বাসন করা হয়। ঢাকার বস্তির সমস্যা সমাধানের জন্য বাংলাদেশ কৃষি ব্যাংকের মাধ্যমে 'ঘরে ফেরা' কর্মসূচি গ্রহণ করা হয়। এর আওতাভুক্ত হয় ৬৫৬টি পরিবার। এছাড়াও সকলের জন্য আবাসন কর্মসূচি ৪১,৫৮১টি প্লট উন্নয়ন, ৩১,৫৩৩টি ফ্ল্যাট নির্মাণের জন্য ৪৯টি প্রকল্প বাস্তবায়ন করছে। গুচ্ছগ্রাম পুনর্বাসনের আওতায়ও আবাসনের কার্যক্রম গ্রহণ করা হয়। এছাড়াও দেশের অভ্যন্তরে এনজিও সংস্থা উপজেলা ভিত্তিক গৃহায়ন ঋণ কার্যক্রম বাস্তবায়ন করছে। উপরের আলোচনা থেকে বলা যায়, উদ্দীপকের সোহানের এলাকার মতো দরিদ্র মানুষদের বাসস্থানের চাহিদা পূরণে গৃহীত সরকারি কর্মসূচি গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "চলমান রাশিয়া-ইউক্রেন যুদ্ধের নেতিবাচক প্রভাব সারা বিশ্বের মতো বাংলাদেশেও পড়েছে। এর ফলে আমাদের নিত্য প্রয়োজনীয় সকল দ্রব্যের ব্যাপক মূল্য বৃদ্ধিতে সাধারণ দিনমজুর বশিরের মতো স্বল্প আয়ের পরিবারগুলো খাদ্য সংকট, স্বাস্থ্য ঝুঁকি, শিক্ষায় বাধাপ্রাপ্ত হয়ে দিনাতিপাত করছে। যদিও সরকার বিভিন্ন সহায়তার মাধ্যমে পরিস্থিতি উত্তোরণে প্রচেষ্টা চালাচ্ছে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়।"
        },
        {
          "label": "খ",
          "question": "",
          "explanation": "বস্ত্র ছাড়া মানুষের পক্ষে সভ্য সমাজে বসবাস করা সম্ভব নয় তাই বস্ত্রকে সভ্যতার বাহক বলা হয়। সুস্থ ও স্বাভাবিক জীবনযাপনের জন্য প্রয়োজনীয় চাহিদাগুলোই মানবিক চাহিদা। সামাজিক পরিচিতি ও মর্যাদা রক্ষার জন্য মানবিক বা সামাজিক চাহিদার গুরুত্ব অপরিসীম। বস্ত্র এ ধরনেরই একটি চাহিদা। বস্ত্র ছাড়া মানুষের পক্ষে সভ্য সমাজে থাকা সম্ভব নয়। পোশাক একদিকে লজ্জা নিবারণ করে মানুষকে সমাজে মর্যাদার সঙ্গে বাস করতে সাহায্য করে। অন্যদিকে প্রাকৃতিক দুর্যোগ এবং নানা ধরনের রোগজীবাণু থেকে রক্ষা করে। এসব কারণে বস্ত্রকে সভ্যতার বাহক বলা হয়।"
        },
        {
          "label": "গ",
          "question": "",
          "explanation": "উদ্দীপকে বশির মিয়ার খাদ্য, স্বাস্থ্য, শিক্ষা প্রভৃতি মৌল মানবিক চাহিদা পূরণ হচ্ছে না। 4 মানুষের শারীরিক ও মানসিক বিকাশ এবং সুন্দর ও স্বাভাবিক জীবনযাপনের জন্য যেসব চাহিদা পূরণ করা জরুরি সেগুলোই মৌল মানবিক চাহিদা। খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন ইত্যাদি হলো মৌল মানবিক চাহিদা। খাদ্য হলো সবচেয়ে প্রয়োজনীয় মৌলিক চাহিদা। মূলত মানুষের বেঁচে থাকা এবং শারীরিক ও মানসিক বিকাশের জন্য খাদ্যের গুরুত্ব অপরিসীম। বস্ত্র হলো মানুষের দ্বিতীয় গুরত্বপূর্ণ চাহিদা। এটি সভ্যতার প্রতীক। বস্ত্র ছাড়া মানুষ কোনো সভ্য সমাজে বাস করতে পারে না। অন্যদিকে সুন্দর জীবনযাপনের জন্য শিক্ষা অপরিহার্য। এটি মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ ও সামাজিক দায়িত্ব-কর্তব্য সম্পর্কে জ্ঞান দান করে। স্বাস্থ্যও মানুষের একটি গুরুত্বপূর্ণ মৌল মানবিক চাহিদা। মানুষের ব্যক্তিগত ও সামাজিক উন্নয়নের প্রধান সহায়ক হচ্ছে স্বাস্থ্য। উদ্দীপকে বলা হয়েছে, চলমান রাশিয়া-ইউক্রেন যুদ্ধের নেতিবাচক প্রভাব সারা বিশ্বের মতো বাংলাদেশেও পড়েছে। এর ফলে আমাদের নিত্য প্রয়োজনীয় সকল দ্রব্যের মূল্য বৃদ্ধিতে সাধারণ দিনমজুর বশিরের মতো স্বল্প আয়ের পরিবারগুলো খাদ্য সংকট, স্বাস্থ্য ঝুঁকি, শিক্ষায় বাধাপ্রাপ্ত হয়ে দিনাতিপাত করছে। যদিও সরকার বিভিন্ন সহায়তার মাধ্যমে পরিস্থিতি উত্তরণের প্রচেষ্টা চালাচ্ছে। এতে বোঝা যায়, রশিদ এর পরিবারে খাদ্য, স্বাস্থ্য, শিক্ষা প্রভৃতি মৌল মানবিক চাহিদা পূরণ হচ্ছে না।"
        },
        {
          "label": "ঘ",
          "question": "",
          "explanation": "জাউদ্দীপকের দিনমজুর বশিরসহ দেশের বিপুল জনগোষ্ঠীর মৌল মানবিক চাহিদা পূরণে সরকার অনেক গুরুত্বপূর্ণ পদক্ষেপ গ্রহণ করেছে। বাংলাদেশের জনগণের মৌলিক মানবিক চাহিদা পূরণে সরকার সুদূরপ্রসারী কিছু পদক্ষেপ গ্রহণ করেছে। সরকার খাদ্য ঘাটতি কমানোর জন্য ভূমিহীন ও প্রান্তিক কৃষকদের মাঝে কৃষিঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী কৃষি পরিকল্পনা অন্যতম। এছাড়া হতদরিদ্র স্কুলগামী ছাত্রছাত্রীদের জন্য রয়েছে School Feeding কর্মসূচি। জাতি-ধর্ম-বর্ণ নির্বিশেষে সবার বস্ত্র চাহিদা নিশ্চিত করার জন্য চেষ্টা করে যাচ্ছে। তবে প্রতিবছর উৎপাদন বাড়লেও তা দিয়ে জনসংখ্যার অনুপাতে সবার চাহিদা মেটানো কষ্টকর। তাই সরকারিভাবে এখনো কাপড় আমদানি করতে হয়। বাংলাদেশে বাসস্থান সমস্যা বেশ প্রকট। বিশেষ করে গ্রামীণ, ভূমিহীন ও দরিদ্র জনগোষ্ঠী এর ভুক্তভোগী। এ সমস্যা মোকাবিলা করার জন্য সরকার খাস জমির ওপর 'গুচ্ছ গ্রাম' নামে একটি প্রকল্প গ্রহণ করেছে। সকল নাগরিকের শিক্ষা সুনিশ্চিত করার লক্ষ্যে প্রাথমিক শিক্ষাকে অবৈতনিক ও বাধ্যতামূলককরণসহ, প্রথম থেকে দশম শ্রেণি পর্যন্ত বিনামূল্যে বই বিতরণ, মেয়েদের শিক্ষা ক্ষেত্রে আগ্রহী করে তোলার জন্য উপবৃত্তি চালু প্রভৃতি ব্যবস্থা গ্রহণ করেছে। সরকার প্রত্যেক নাগরিকের স্বাস্থ্যসেবা নিশ্চিত করার জন্য চিকিৎসা সেবা আধুনিকায়ন ও প্রসারের লক্ষ্যে বিগত এক দশক ধরে কাজ করে যাচ্ছে। যার ফলে প্রজনন হার হ্রাস, গড় আয়ু বৃদ্ধিসহ নবজাতক শিশু ও মাতৃমৃত্যু হার হ্রাসে উল্লেখযোগ্য অগ্রগতি এসেছে। চিত্তবিনোদন হলো মানুষের মনের খোরাক। তাই সরকারিভাবে বিনোদনের জন্য ক্রীড়া মন্ত্রণালয়, যুব উন্নয়ন অধিদপ্তরসহ সরকারি ও বেসরকারি বিভিন্ন সংস্থা খেলাধুলা, ক্রীড়া প্রতিযোগিতা ও নানাবিধ অনুষ্ঠান আয়োজনের মাধ্যমে জনগণের চিত্তবিনোদনের ব্যবস্থা করছে। বাংলাদেশ সরকার এদেশের দুস্থ ও অসহায় জনগণের কল্যাণে স্থায়ী বা সাময়িক নানা ধরনের নিরাপত্তামূলক কর্মসূচি গ্রহণ করেছে। উপরের আলোচনা থেকে বোঝা যায়, বাংলাদেশের বিপুল জনগোষ্ঠীর মৌল মানবিক চাহিদা পূরণে সরকার অনেক গুরুত্বপূর্ণ ব্যবস্থা গ্রহণ করেছে। সেই সার্থে'উক্ত পদক্ষেপগুলো বাস্তবায়নে আন্তরিক প্রচেষ্টা চালিয়ে যাচ্ছে।"
        }
      ]
    },
    {
      "number": "3",
      "uddipok": "ড. গফুরা নাসরিনের ৯ বছরের ছেলে সাজু ৩য় শ্রেণিতে পড়ে। সাজু তার সহপাঠীকে সহ্য করতে পারে না। এতে তার ক্লাসেও মন বসে না। সে সর্বদা অন্যমনস্ক থাকে। এটি তার পিতা-মাতা ও শিক্ষকরা বুঝতে পারে না কিন্তু বিদ্যালয়ের এক বিশেষ কর্মকর্তা এ সমস্যা অনুধাবন করে সহপাঠীর সাথে তার বন্ধুত্বের সম্পর্ক স্থাপন করে দেন।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "উদ্দীপকের বিশেষ কর্মকর্তা হলেন একজন বিদ্যালয় সমাজকর্মী।"
        },
        {
          "label": "খ",
          "question": "",
          "explanation": "বিদ্যালয় সমাজকর্ম বলতে সমাজকর্মের এমন শাখাকে বোঝায় যা শিক্ষার্থীদের সকল সমস্যা সমাধানের লক্ষ্যে কাজ করা হয়। বিদ্যালয় সমাজকর্মীরা বিদ্যালয়ে শিক্ষার্থীর উপযোগী পরিবেশ সৃষ্টি এবং তাদের শারীরিক ও মানসিক নিরাপত্তা নিশ্চিত করতে কাজ করেন। মূলত যেসব শিক্ষার্থী স্কুলে অমনোযোগী বা স্কুল থেকে ঝরে পড়ে নানা ধরনের অপরাধের সাথে জড়িয়ে পড়ে তাদেরকে স্কুলের পরিবেশ ও পড়াশোনার উপযোগী করে তোলার লক্ষ্যে বিদ্যালয় সমাজকর্মীরা কাজ করেন।"
        },
        {
          "label": "গ",
          "question": "",
          "explanation": "উদ্দীপকে নির্দেশিত বিদ্যালয় সমাজকর্মীর ভূমিকা অনেক। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। উদ্দীপকের সাজু ৩য় শ্রেণিতে পড়ে কিন্তু সে তার সহপাঠীদের সহ্য করতে পারে না। যার ফলে সে বিদ্যালয়ে সর্বদা অন্যমনস্ক থাকে। তার এসব সমস্যা সমাধানে বিদ্যালয়ের এক বিশেষ কর্মকর্তা কাজ করেন। পরবর্তীতে সহপাঠীদের সাথে তার বন্ধুত্বপূর্ণ সম্পর্ক গড়ে ওঠে এবং স্বাভাবিকভাবে সে পড়াশোনায় মনোযোগ দেয়। উদ্দীপকের এ তথ্য বিদ্যালয় সমাজকর্ম ইঙ্গিত করে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষিতে উদ্দীপকে অনুশীলনকৃত বিদ্যালয় সমাজকর্মের কার্যকারিতা পূর্বে তেমন ফলপ্রসূ হয়নি। তবে বর্তমান সময়ে এটি শিক্ষার্থীদের জন্য ইতিবাচক ভূমিকা রাখতে পারে। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণের জন্যই বিদ্যালয় সমাজকর্মের উদ্ভব ঘটে। বাংলাদেশেও এ উদ্দেশ্যে ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরূপ ফল না পাওয়ায় ১৯৮৪ সালে তা বন্ধ হয়ে যায়। 'অর্থাৎ বাংলাদেশের প্রেক্ষিতে এ পদ্ধতিটি তখনকার সময়ে কার্যকর ভূমিকা রাখতে পারেনি। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি উদ্দীপকে উল্লিখিত বিভিন্ন ধরনের সমস্যা মোকাবিলায় কার্যকর ভূমিকা রাখতে পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে অনুপাতে বিদ্যালয় ও শিক্ষক-শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ প্রশ্নসাপেক্ষ হলেও বর্তমান সময়ের প্রেক্ষাপটে তা ফলপ্রসূ হতে পারে।"
        }
      ]
    },
    {
      "number": "4",
      "uddipok": "বাংলাদেশে প্রাকৃতিক দুর্যোগ বৃদ্ধির কারণ হিসেবে 'বিশ্বব্যাপী উষ্ণতা বৃদ্ধি' উৎসমূল হিসেবে কাজ করছে। মানুষের জীবন জীবিকায় এটি নেতিবাচক প্রভাব ফেলে। এ প্রতিকূল অবস্থা থেকে উত্তরণে সমাজকর্মীরাও গুরুত্বপূর্ণ ভূমিকা পালন করতে পারে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "২ এপ্রিল বিশ্ব অটিজম সচেতনতা দিবস।"
        },
        {
          "label": "খ",
          "question": "",
          "explanation": "সামাজিক সমস্যাসমূহ একে অন্যের সাথে ঘনিষ্ঠভাবে সম্পর্কযুক্ত এবং একে অন্যের ওপর প্রত্যক্ষ বা পরোক্ষভাবে নির্ভরশীল। সমাজের জটিল কাঠামোর কারণে সমস্যাগুলো পরস্পর সংযুক্ত হয়ে পড়ে। এরূপ অবস্থার জন্য সমাজের নির্দিষ্ট কোনো সামাজিক অবস্থাকে যেমন সামাজিক সমস্যা হিসেবে গণ্য করা হচ্ছে, তেমনি সেটি থেকেই প্রত্যক্ষ বা পরোক্ষভাবে আরও বহুবিধ সমস্যা সৃষ্টি হচ্ছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপক'?' চিহ্নিত স্থানে জলবায়ু পরিবর্তন নামক সামাজিক সমস্যাকে ইঙ্গিত করা হয়েছে। বর্তমান বিশ্বে সবচেয়ে আলোচিত সামাজিক সমস্যা হলো জলবায়ু পরিবর্তন। এটি মূলত দীর্ঘ সময়ব্যাপী আবহাওয়ার অবস্থাগত পরিবর্তন। অর্থাৎ কোনো কারণে কোনো অঞ্চলের দীর্ঘ দিনের আবহাওয়ার গতি প্রকৃতির যদি পরিবর্তন হয় তাকেই জলবায়ু পরিবর্তন বলে। পৃথিবীর গড় তাপমাত্রা বৃদ্ধি, গ্রিন হাউজ গ্যাস উদগীরণ, বন উজাড়করণ, অপরিকল্পিত শিল্পায়ন প্রভৃতি জলবায়ু পরিবর্তনের প্রধান কারণ। জলবায়ু পরিবর্তনের ফলে বিশ্বব্যাপী উষ্ণতা বৃদ্ধি পাচ্ছে। এতে বিভিন্ন দেশে ঘূর্ণিঝড়, বন্যা, অতিবৃষ্টি, অনাবৃষ্টি, খরা, জলোচ্ছ্বাস ইত্যাদি দুর্যোগ বৃদ্ধি পাচ্ছে। ফলে কৃষি উৎপাদন ব্যাহত হওয়া, নদ-নদী শুকিয়ে যাওয়াসহ বিভিন্ন সমস্যা দেখা দিচ্ছে। আবার বৈশ্বিক উষ্ণতা বৃদ্ধি পাওয়া ও পৃথিবীর মেরু অঞ্চলের বরফ গলার কারণে সমুদ্রপৃষ্ঠের উচ্চতা বৃদ্ধি পাচ্ছে।উদ্দীপকের ছকে নদী শুকিয়ে যাওয়া, কৃষি উৎপাদন হ্রাস পাওয়া, বন উজাড় হওয়া ও সমুদ্রপৃষ্ঠের উচ্চতা বৃদ্ধি প্রভৃতি বিষয় উল্লেখ রয়েছে। এ বিষয়গুলো মূলত উপরে বর্ণিত সামাজিক সমস্যা জলব জলবায়ু পরিবর্তনের সাথে সম্পর্কিত। তাই বলা যায়, উদ্দীপকে '?' চিহ্নিত স্থানে জলবায়ু পরিবর্তনকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত সমস্যা অর্থাৎ জলবায়ু পরিবর্তনজনিত সমস্যা মোকাবিলায় একজন সমাজকর্মী গুরুত্বপূর্ণ ভূমিকা পালন করতে পারেন। কোনো কারণে কোনো অঞ্চলের দীর্ঘদিনের আবহাওয়ার অবস্থানগত পরিবর্তন ঘটলে তাকে জলবায়ু পরিবর্তন বলে। জলবায়ু পরিবর্তনের ফলে উদ্দীপকের ছকে নির্দেশিত নদী শুকিয়ে যাওয়া, কৃষি উৎপাদন হ্রাস, বন উজাড়করণ, সমুদ্রপৃষ্ঠের উচ্চতা বৃদ্ধি প্রভৃতি সমস্যা দেখা দেয়। এ ধরনের সমস্যা মোকাবিলায় একজন সমাজকর্মী বিভিন্ন পদক্ষেপ গ্রহণ করতে পারেন। জলবায়ুর পরিবর্তন মোকাবিলার ক্ষেত্রে একজন সমাজকর্মী জলবায়ুর ঝুঁকি এবং এতে মানুষের জীবন-জীবিকায় যে ক্ষতি হয় তা চিহ্নিত করতে পারেন। জলবায়ু পরিবর্তনের প্রভাব সম্পর্কে জনসাধারণকে সচেতন করতে বিভিন্ন সভা ও সেমিনারের ব্যবস্থা করতে পারেন। এছাড়াও তিনি জলবায়ুজনিত ঝুঁকি মোকাবিলায় বিভিন্ন সংস্থার মাঝে সমন্বয়কের ভূমিকা পালন করতে পারেন। একজন সমাজকর্মী জলবায়ু পরিবর্তনের জন্য দায়ী গ্রিন হাউজ গ্যাস সম্পর্কে জনগণকে অবগত করতে পারেন এবং এ গ্যাসসমূত্রে নিঃসরণ কমাতে জনসাধারণের মধ্যে সচেতনতা সৃষ্টি করতে পারেন। এ সকস গ্যাস কমাতে তিনি মানুষকে সামাজিক বনায়ন করতে উৎসাহিত করতে পারেন। জলবায়ু পরিবর্তনজনিত প্রাকৃতিক দুর্যোগে ক্ষয়ক্ষতি কমাতে প্রশিক্ষণ দিতে পারেন। এ প্রশিক্ষণে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতেও তিনি বিশেষ ভূমিকা পালন করতে পারেন। পরিশেষে বলা যায় যে, গণসচেতনতা বৃদ্ধির মাধ্যমে একজন সমাজকর্মী - জলবায়ু পরিবর্তনজনিত সমস্যা মোকাবিলায় বিশেষ অবদান রাখতে পারেন।"
        }
      ]
    },
    {
      "number": "5",
      "uddipok": "একটি চক্র এলাকায় দীর্ঘদিন যাবত অন্যের জমি দখল, নিরীহ লোকদের অত্যাচার ও নির্যাতন, যৌন হয়রানিসহ নানাবিধ অপরাধমূলক কর্মকাণ্ডের সাথে জড়িত। বিষয়টি স্থানীয় সংস্থার নজরে দেওয়ার জন্য এলাকার একজন যুবক একটি লিখিত অভিযাগ দাখিল করলে সংস্থাটি সরেজমিনে তদন্ত করে এর সত্যতা প্রমাণ পায় এবং চক্রটিকে শাস্তির আওতায় নিয়ে আসে। সংস্থার এমন কর্মকাণ্ডে এলাকাবাসী সন্তুষ্ট।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "সামাজিক প্রতিষ্ঠানের একটি বৈশিষ্ট্য হলো সর্বজনীন ও সর্বব্যাপী। সামাজিক প্রতিষ্ঠান নানাদিক থেকে বৈশিষ্ট্যমণ্ডিত। সমাজ গঠনের প্রথম থেকে শেষ পর্যায়ে প্রতিষ্ঠানের উপস্থিতি পরিলক্ষিত হয়। সব সময় এসব স্থানে প্রতিষ্ঠান বিদ্যমান থাকে। যেমন-পরিবার, ধর্ম, সম্পদ ইত্যাদি আদিম সমাজ থেকে বর্তমান পর্যন্ত বিদ্যমান আছে।"
        },
        {
          "label": "গ",
          "question": "",
          "explanation": "উদ্দীপকে আইন প্রয়োগকারী সংস্থাকে নির্দেশ করা হয়েছে। আইন প্রয়োগকারী সংস্থা বলতে ঐসব সংস্থাকে বোঝায়, যারা দেশে বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। এ সংস্থার সদস্যরা দেশের প্রচলিত আইনের প্রতিষ্ঠা এবং প্রয়োগের জন্য নিবেদিত প্রাণ। এর অন্তর্ভুক্ত হচ্ছে পুলিশের বিভিন্ন বাহিনী ও র‍্যাব। বৃহৎ অর্থে বিচার বিভাগের কাজও এর আওতাভুক্ত বলে বিবেচিত হয়। তবে সাধারণত পুলিশ বিভাগই আইন প্রয়োগের মূল সংস্থার দাবিদার। আইন প্রয়োগকারী সংস্থাকে জনগণের বন্ধু বা জনগণের সেবকও বলা হয়। জনগণ যাতে আইনের সুফল পায় এবং দেশের আইন-শৃঙ্খলা পরিস্থিতি স্বাভাবিক থাকে সে লক্ষ্যে এ সংস্থাগুলো ভূমিকা রাখে। উদ্দীপকে দেখা যায়, একটি চক্র এলাকায় দীর্ঘদিন যাবৎ বিভিন্ন অপরাধমূলক কর্মকান্ড ঘটাচ্ছে। অন্যের জমি দখল, নিরীহ লোকদের-অত্যাচার ও নির্যাতন। যৌন হয়রানিসহ বিভিন্ন অপরাধ তারা করছে। এদের এই কর্মকাণ্ডে আইন প্রয়োগকারী সংস্থা তদন্ত করে এবং এর সত্যতা খুঁজে পায়। পরবর্তীতে তাদের আইনের আওতায় নিয়ে আসে। ফলে এলাকাবাসী সন্তুষ্ট হয়। সুতরাং উদ্দীপকে উল্লেখিত সংস্থা বলতে আইন প্রয়োগকারী সংস্থাকেই নির্দেশ করে। কারণ দেশে আইনের শাসন প্রতিষ্ঠায় আইন প্রয়োগকারী সংস্থাই প্রধান ভূমিকা পালন করে এবং জনগণের নিরাপত্তার জন্য কাজ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সংস্থা তথা আইন প্রয়োগকারী সংস্থার সহায়তা দানে একজন সমাজকর্মী ভূমিকা রাখতে পারে। দেশের অভ্যন্তরীণ শান্তি ও শৃঙ্খলা রক্ষা, প্রচলিত আইনের প্রয়োগ এবং জনগণের জানমালের নিরাপত্তাবিধানের ব্যাপারে দায়িত্বপ্রাপ্ত সরকারি সংস্থাকে আইন প্রয়োগকারী সংস্থা বলা হয়। সমাজকর্মী হলেন পেশাদার সমাজকর্মে প্রশিক্ষণপ্রাপ্ত, দক্ষ, অভিজ্ঞতাসম্পন্ন ব্যক্তি, যিনি সেবা প্রদানকারী প্রতিষ্ঠানের প্রতিনিধি হিসেবে ব্যক্তি, দল ও সমষ্টিকে অভীষ্ট লক্ষ্য অর্জনে সহায়তা করেন। এক্ষেত্রে সমাজকর্মীর ভূমিকা হচ্ছে সক্ষমকারী, সমন্বয়কারী, সহায়তাকারী, পরিচালক প্রভৃতি। পেশাদার সমাজকর্মীগণ অন্যান্য পেশার মতো আইন প্রয়োগকারী সংস্থাকে তাদের কাজে সহায়তা করে থাকে। পুলিশের অন্যতম দায়িত্ব হলো অপরাধ সম্পর্কিত তথ্য, সংগ্রহ করে চার্জশিট প্রদান করা। একজন সমাজকর্মী অপরাধ সম্পর্কিত বহুমুখী তথ্য সংগ্রহ করে অপরাধ নিরূপণে পুলিশ বিভাগকে সহায়তা করে। এমনকি পুলিশের পরিকল্পনা বাস্তবায়ন, মূল্যায়ন, যোগাযোগ এবং সিদ্ধান্ত গ্রহণে আন্তঃসহযোগিতা অত্যন্ত গুরুত্বপূর্ণ। সমাজে বিভিন্ন অন্যায়-অবিচার, অপরাধ সংগঠিত হয়। একজন সমাজকর্মী ক্ষতিগ্রস্ত ব্যক্তির হয়ে বিভিন্ন আইন প্রয়োগকারী সংস্থার সাথে যোগাযোগ করে সংশ্লিষ্ট বিষয়ে প্রতিকার দাবি করতে পারে। একজন সমাজকর্মী বাল্যবিবাহ, শিশু ও নারী নির্যাতন, যৌন হয়রানি, মাদকাসক্তিসহ প্রভৃতি সম্পর্কে অভিযোগ তদন্ত করে যথাযথ ব্যবস্থা গ্রহণের জন্য আইন প্রয়োগকারী সংস্থার কাছে সমস্যাসংশ্লিষ্ট তথ্য উপস্থাপন করতে পারেন। পরিশেষে বলা যায়, একজন সমাজকর্মী সমাজে বহুমুখী কাজের মাধ্যমে মানুষকে সহায়তা করতে পারেন। উপযুক্ত পদ্ধতি ও কৌশলের মাধ্যমে আইন প্রয়োগকারী সংস্থার সহায়তাদানে সমাজকর্মী অবদান রাখতে পারেন।"
        }
      ]
    },
    {
      "number": "6",
      "uddipok": "রাজু ও রেশমা ভালোবেসে বিয়ে করে। সবকিছুই ঠিকঠাক চলছিলো। কিছু বিয়ের ২ বছর পর তাদের মধ্যে দাম্পত্য কলহ শুরু হয়। দুই পক্ষের অভিভাবক অনেক চেষ্টা করেও সমস্যার সমাধান করতে পারে না। একসময় তাদের বিবাহ বিচ্ছেদ ঘটে। রেশমা মোহরানার টাকা দাবি করে। কিন্তু রাজু মোহরানার টাকা দিতে অস্বীকৃতি জানায়। পরবর্তীতে বিষয়টি আদালত পর্যন্ত গড়ায়।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে যৌতুক নিরোধ আইন পাশ হয় ১৯৮০ সালে।"
        },
        {
          "label": "খ",
          "question": "",
          "explanation": "সমাল থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কুর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "",
          "explanation": "রাজু ও রেশমার সমস্যা যে সামাজিক আইনের মাধ্যমে সমাধান করা যেতে পারে সেটি হলো মুসলিম পারিবারিক আইন-১৯৬১। উদ্দীপকে বলা হয়েছে, রাজু ও রেশমা দম্পতির মধ্যে পারিবারিক কলহ শুরু হলে উভয় পক্ষের অভিভাবক বিষয়টি সমাধানের চেষ্টা করে ব্যর্থ হন। একসময় তাদের বিবাহ বিচ্ছেদ ঘটে। রাজু দেনমোহরের টাকা দিতে অস্বীকার করলে বিষয়টি আদালত পর্যন্ত গড়ায়। আর তাদের এই সমস্যা সমাধানে মুসলিম পারিবারিক আইনটি ভূমিকা রাখতে পারে। মুসলিম সমাজে নারীদের সম্মান ও মর্যাদা দেওয়া হলেও সামাজিক কুপ্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হতে। থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালের ১৫ জুলাই থেকে মুসলিম পারিবারিক আইন কার্যকর হয়। বাংলাদেশে বসবাসরত মুসলমানদের ১৯৬১ সালের মুসলিম পারিবারিক আইনের ধারাগুলো প্রযোজ্য। এই আইন অনুযায়ী প্রতিটি বিবাহ রেজিস্ট্রি হতে হবে। এই আইন অনুযায়ী প্রথম স্ত্রী বেঁচে থাকতে তার অমতে স্বামী দ্বিতীয় বিয়ে করতে পারবে না। বিয়ের চুক্তি বা নিকাহনামায় দেনমোহরের ঋণ পরিশোধের পদ্ধতি নির্দিষ্ট হারে উল্লেখ না থাকলে, দেনমোহরের সমস্ত টাকা স্ত্রী চাওয়ামাত্র স্বামী দিতে বাধ্য থাকবেন। এই আইন অনুযায়ী কোনো স্বামী তার স্ত্রীকে তালাক দিতে চাইলে স্বামীকে যথাশীঘ্র ইউনিয়ন পরিষদ বা পৌর চেয়ারম্যানের নিকট লিখিত নোটিশ দিতে হবে এবং অনুরূপ কপি স্ত্রীকেও দিতে হবে। এ আইনে বিয়ের জন্য একজন মুসলমান ছেলের বয়স ১৮ এবং মেয়ের বয়স ১৬ বছর নির্ধারণ করা ছিল। স্ত্রীর ভরণপোষণের ব্যর্থতা স্বামীর ইচ্ছাকৃত না হলেও তা ব্যর্থতা হিসেবে গণ্য হবে। এই আইন অনুযায়ী কোনো ব্যক্তির জীবিত অবস্থায় তার ছেলে মারা গেলে এবং মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে।"
        },
        {
          "label": "ঘ",
          "question": "",
          "explanation": "নিম্নের অনুরূপ: নারীর অধিকার ও নিরাপত্তা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "7",
      "uddipok": "১৯৭৪ সালে \"ব\" দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে একটি সরকারি কর্মসূচি গ্রহণ করা হয়। এ কর্মসূচির অধীনে বৃত্তিমূলক প্রশিক্ষণ, সুদমুক্ত 'ঋণ, মাতৃকেন্দ্র, সাক্ষরতা দান ইত্যাদি কার্যক্রম গ্রহণ করা হয়। সমাজসেবার এ সরকারি কর্মসূচিটি গ্রামের জনগণের দারিদ্র্য দূরীকরণে ভূমিকা রাখছে।",
      "tag": "BMARPC 25",
      "sub_questions": [
        {
          "label": "ক",
          "question": "UCD কী?",
          "explanation": "UCD হচ্ছে সমষ্টি উন্নয়নভিত্তিক শহর সমাজসেবা কার্যক্রম।"
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়।। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে বাংলাদেশের কোন সরকারি সমাজ উন্নয়ন কার্যক্রম। উল্লেখ করা হয়েছে? ব্যাখ্যা করো।",
          "explanation": "উদ্দীপকে বাংলাদেশ সরকারের গ্রামীণ সমাজসেবা কার্যক্রমের কথা উল্লেখ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকের সরকারি কর্মসূচি দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে বিভিন্ন কার্যক্রম গ্রহণ করে। এর মাঝে আছে বৃত্তিমূলক প্রশিক্ষণ, সুদমুক্ত ঋণদান, মাতৃকেন্দ্র, সাক্ষরতা দান ইত্যাদি, যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত কর্মসূচিটি \"বাংলাদেশের উন্নয়নের ক্ষেত্রে ভূমিকা রাখতে পারে\"- মতামত দাও।",
          "explanation": "উদ্দীপকে ইঙ্গিতকৃত কর্মসূচি অর্থাৎ গ্রামীণ সমাজসেবা কার্যক্রম বাংলাদেশের উন্নয়নের ক্ষেত্রে গুরুত্বপূর্ণ ভূমিকা রাখতে পারে। বাংলাদেশের গ্রামাঞ্চলের দরিদ্র ও অসুবিধাগ্রস্ত জনগোষ্ঠীকে সংগঠিত করে তাদের সুপ্ত প্রতিভার বিকাশ সাধন, দক্ষতা বৃদ্ধি, কর্মসংস্থানের সুযোগ সৃষ্টি করা এবং উন্নয়ন কর্মকাণ্ডে জনগণের অংশগ্রহণ নিশ্চিতের পাশাপাশি তাদের জীবনমান উন্নয়নে গ্রামীণ সমাজসেবা কর্মসূচি যথাযথ ভূমিকা পালন করে। এক্ষেত্রে গ্রামীণ জনগোষ্ঠীর জীবনমান উন্নয়নের জন্য নিজস্ব সম্পদ ব্যবহারের সুযোগ রয়েছে। আবার এ কার্যক্রমের মাধ্যমে বাংলাদেশের দরিদ্র ভূমিহীন কৃষক, বেকার, দরিদ্র মহিলাদের বিভিন্ন প্রশিক্ষণের মাধ্যমে উপার্জনক্ষম করে তোলা যায়। বিভিন্ন সংগঠন সৃষ্টির মাধ্যমে গ্রামীণ অর্থনীতির কাঠামো সুদৃঢ়করণ এবং কুটির শিল্পের প্রসারে সহায়তায় ভূমিকা পালন করতে পারে। দেশের সক্ষম দম্পতিদের পরিবার পরিকল্পনা বিষয়ে প্রশিক্ষণ এবং এ বিষয়ে উদ্বুদ্ধ করতে পারে। সেই সাথে গ্রাম থেকে নিরক্ষরতা ও অজ্ঞতা দূরীকরণ, প্রাতিষ্ঠানিক-অপ্রাতিষ্ঠানিক বিভিন্ন বিষয়ে শিক্ষা কর্মসূচি পরিচালনা, স্বাস্থ্য ও পরিষ্কার পরিচ্ছন্নতা বিষয়ে সচেতনতা সৃষ্টি এবং, শিশু, যুবক, মহিলা, প্রতিবন্ধী প্রভৃতির জন্য বাস্তবমুখী কর্মসূচি গ্রহণও গ্রামীণ সমাজসেবা কর্মসূচির অর্ন্তগত। পরিশেষে বলা যায়, বাংলাদেশে গ্রামীণ সমাজসেবা এদেশের উন্নয়নে উপরে আলোচিত উপায়ে ভূমিকা পালন করে।"
        }
      ]
    },
    {
      "number": "8",
      "uddipok": "কবির শহরাঞ্চলে বাস করে। সে তার এলাকায় একটি সরকারি প্রতিষ্ঠানে ড্রাইভিং ও মোটরসাইকেল চালনায় প্রশিক্ষণ গ্রহণ করে। এ প্রতিষ্ঠানটি রেডিও, টিভি, কম্পিউটার মেরামত, ইলেকট্রনিক্সের কাজ ইত্যাদি বিষয়েও প্রশিক্ষণ দিয়ে থাকে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক গঠিত হয় ১৯৭৬ সালে।"
        },
        {
          "label": "খ",
          "question": "",
          "explanation": "শহর সমাজসেবার দুটি উদ্দেশ্য হলো দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং বৃত্তিমূলক বিভিন্ন প্রশিক্ষণ প্রদান করা। শহর এলাকায় বসবাসরত দরিদ্র দুস্থ লোকদের শহরের জীবনযাত্রার সাথে খাপ খাওয়াতে এবং আর্থ-সামাজিকভাবে তাদের স্বাবলম্বী করতে বিভিন্ন কর্মসূচি সম্পাদনা করা হয়। এমনকি তাদের বৃত্তিমূলক নানা ধরনের প্রশিক্ষণ দেওয়া হয় যাতে তারা নিজেদের দক্ষতা বৃদ্ধি করতে পারে এবং বিভিন্ন কাজে যুক্ত হতে পারে।"
        },
        {
          "label": "গ",
          "question": "",
          "explanation": "উদ্দীপকে কবিরের প্রশিক্ষণ দেওয়া প্রতিষ্ঠানটি বাংলাদেশ সরকারের শহর সমাজসেবা কার্যক্রমের অন্তর্ভুক্ত। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। শহরাঞ্চলের দরিদ্র ও দুস্থ জনগোষ্ঠীর সমস্যার শেষ নেই। যেমন- অস্বাস্থ্যকর পরিবেশ, বেকারত্ব, পুষ্টিহীনতা, নিরক্ষরতা ইত্যাদি। এ সকল সমস্যার সমাধানে শহর সমাজসেবা প্রচেষ্টা চালিয়ে থাকে। শহর এলাকায় সমাজসেবা কার্যক্রমের আওতায় দুস্থ ও দরিদ্র লোকদের অর্থনৈতিকভাবে স্বাবলম্বী করতে নানা ধরনের প্রশিক্ষণ দেওয়া হয়। পাশাপাশি তাদের মধ্যে শিক্ষার প্রসারে বিভিন্ন কর্মসূচি গ্রহণ করা হয়। ফলে তারা সচেতন হয়ে ওঠে। উদ্দীপকে কবির শহরাঞ্চলে বাস করে। যে একটি প্রতিষ্ঠানের মাধ্যমে ড্রাইভিং ও মোটরসাইকেল চালনায় প্রশিক্ষণ গ্রহণ করে। এখানে শহর সমাজসেবা কার্যক্রমের প্রকাশ ঘটেছে। শহর সমাজসেবা কার্যক্রমের মাধ্যমে শহরের বেকারদের জন্য বিভিন্ন বৃত্তিমূলক প্রশিক্ষণের ব্যবস্থা করা হয়। উদ্দীপকে সেই বিষয়টিই তুলে ধরা হয়েছে। সুতরাং বলা যায়, উদ্দীপকে গৃহীত কার্যক্রম শহর সমাজসেবাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে শহর সমাজসেবার বৃত্তিমূলক প্রশিক্ষণ কার্যক্রমের কথা বলা হয়েছে। শহর সমাজসেবা একটি বহুমুখী কর্মসূচি। এর মূল উদ্দেশ্য হচ্ছে শহর এলাকায় বসবাসরত বঞ্চিত ও দরিদ্র শ্রেণির আর্থ-সামাজিক ও জীবনমানের উন্নয়ন নিশ্চিত করার মাধ্যমে সামঞ্জস্যপূর্ণ উন্নয়ন সাধন করা। এ কার্যক্রমের মাধ্যমে প্রকল্প এলাকার অজ্ঞ জনগণকে নানামুখী শিক্ষা প্রদান করা হয়। এ সকল শিক্ষার মধ্যে রয়েছে বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন, স্বাস্থ্য ও পুষ্টি বিষয়ে শিক্ষাদান ইত্যাদি। শহর সমাজসেবা কর্মসূচির ঋণদান কার্যক্রমের মাধ্যমে শহরের দরিদ্র জনগোষ্ঠীর আয়ের পথ সৃষ্টি করা হয়। এছাড়া শহর সমাজসেবার অন্যতম একটি কর্মসূচি হচ্ছে পরিবেশের উন্নয়ন। এক্ষেত্রে স্বেচ্ছাশ্রমের মাধ্যমে রাস্তাঘাট তৈরি, খাল খনন করা, পরিষ্কার-পরিচ্ছন্নতা অভিযান ইত্যাদি কার্যক্রম পরিচালনা করা হয়। আবার, স্বাস্থ্য বিষয়ে শহরবাসীদের সচেতনতা বৃদ্ধি করে ও প্রশিক্ষণ প্রদানের জন্য নানা ধরনের কর্মসূচি গ্রহণ করা যায়। এসব কর্মসূচির মধ্যে রয়েছে দাতব্য চিকিৎসালয় স্থাপন, রোগ প্রতিরোধমূলক টিকা ও ইনজেকশন প্রদান, মাতৃমঙ্গল ও শিশু স্বাস্থ্যকেন্দ্র স্থাপন, স্বাস্থ্য, শিক্ষা ও পুষ্টি কার্যক্রম ইত্যাদি। এছাড়া শহরের নিম্নবিত্তদের পরিবার পরিকল্পনা বিষয়ে প্রশিক্ষণ দান ও সচেতন করা, প্রজনন স্বাস্থ্য সম্পর্কে সচেতন করে তোলাও শহর সমাজসেবার অন্যতম উদ্দেশ্য। পরিশেষে বলা যায়, নানাবিধ উদ্দেশ্য নিয়ে শহর সমাজসেবা কার্যক্রম পরিচালিত হয়।"
        }
      ]
    },
    {
      "number": "9",
      "uddipok": "গ্রাম থেকে মানুষ ক্রমাগত শহরের দিকে ধাবিত হচ্ছে। এসব মানুষের সংখ্যা শহরে দিন দিন বৃদ্ধি পাচ্ছে। এত মানুষের নিরাপদ আবাস শহরে এখনো নিশ্চিত হয়নি। ফলে দরিদ্র শ্রেণির ঠাঁই হয়েছে শহরের আনাচে-কানাচে গড়ে ওঠা বস্তিতে। বস্তির জনজীবন যেমন কষ্টের তেমনি অনিরাপদ। এত সমস্যার মধ্যেও বস্তিবাসী দরিদ্র জনগোষ্ঠী সরকারের একটি প্রতিষ্ঠান থেকে বেশ কিছু সাহায্য সহযোগিতা পেয়ে থাকে। খেলার মাঠ, নিরাপদ পানি, বাচ্চাদের শিক্ষার জন্য বিভিন্ন পদক্ষেপ নিয়েছে প্রতিষ্ঠানটি।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "Mass শব্দের অর্থ গণ বা বৃহৎ জনগোষ্ঠী।"
        },
        {
          "label": "খ",
          "question": "",
          "explanation": "আইনশৃঙ্খলা বাহিনী বলতে ঐ সকল সংস্থাকে বোঝায়, যারা দেশের প্রচলিত আইন যথাযথ প্রয়োগ করে, নাগরিকদের নিরাপত্তা দেয় ও কল্যাণ নিশ্চিত করে। যেসব সংস্থার মাধ্যমে আইন বিভাগ কর্তৃক প্রণীত আইন সামাজিক ও রাষ্ট্রীয় শৃঙ্খলা বিধানে প্রয়োগ করা হয়, তাদেরকে আইনশৃঙ্খলা বাহিনী বলা হয়। এক্ষেত্রে যারা প্রাতিষ্ঠানিকভাবে আইনের প্রতি অনুগত থেকে সমাজের নিয়ম ও আদর্শ ভঙ্গকারীদের খুঁজে বের করে এবং শাস্তি প্রদান করে তাদেরকে আইনশৃঙ্খলা বাহিনী বলে।"
        },
        {
          "label": "গ",
          "question": "",
          "explanation": "নিম্নের অনুরূপ:  উদ্দীপকের শহর সমাজসেবা উন্নয়ন কার্যক্রমকে নির্দেশ করা হয়েছে। নিচে তা ব্যাখ্যা করা হলো :   শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নের জন্য সরকার শহর- সমাজসেবা আওতায় আনাম নানা রকম কার্যক্রম পরিচালনা করেন। জাতিসংঘের সহযোগিতায় বাংলাদেশ সরকার সর্বপ্রথম ঢাকা শহরে এ কর্মসূচি চালু করেন। শহরে বসবাসরত দরিদ্র ও দুস্থ জনগোষ্ঠীর বিভিন্ন সমস্যায় ভোগেন। এইসব সমস্যা সমাধানের শহর সমাজসেবা, বৃত্তিমূলক প্রশিক্ষণ প্রদান, শিক্ষামূলক কার্যক্রম, ঋণদান, পরিবেশন স্বাস্থ্য ও জনসংখ্যা বিষয়ক এবং বিনোদনমূলক বিভিন্ন কর্মসূচি পরিচালনা করে থাকেন।   উদ্দীপকে ঢাকাসহ প্রতিটি জেলা শহরে বসবাস সদসল্প আয়ের দরিদ্র জনগোষ্ঠীর উন্নয়নের স্বার্থে সমাজসেবা অধিদপ্তরের অধীনে একটি সেবামূলক কার্যক্রম বিদ্যমান। উক্ত কার্যক্রমের মাধ্যমে বৃত্তিমূলক প্রশিক্ষণ, পুষ্টি বিষয়ক শিক্ষাদান, পরিবার পরিকল্পনা সামগ্রী বিতরণসহ নানাবিদ কার্যক্রম পরিচালিত হচ্ছে। উল্লেখিত কর্মসূচি গুলোর মধ্যে শহর সমাজসেবা কার্যক্রমের সাথে সম্পূন্ন  সাদৃশ্যপূর্ণ রয়েছে।   সুতরাং বলা যায় যে, উদ্দীপকে উল্লিখিত বিষয়টি হলো সরকারি সমাজ উন্নয়নের অন্তর্ভুক্ত শহর সমাজসেবা কার্যক্রম কে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বস্তিবাসীর সমস্যা সমাধান এবং তাদের জীবনমান উন্নয়নে শহর সমাজসেবা কার্যক্রম অগ্রণী ভূমিকা পালন করে।নিচে তা মূল্যায়ণ করা হলো-  শহরের বঞ্চিত দরিদ্র ও বস্তিবাসীদের সার্বিক আর্থসামাজিক উন্নয়নের লক্ষ্যে USS প্রথমেই অর্থনৈতিক কার্যক্রম গ্রহণ করে। শিক্ষিত, অর্ধশিক্ষিত বেকার যুবক ও যুব নারী এবং মহিলাদের কুটিরশিল্পসহ বিভিন্ন ধরনের বৃত্তিমূলক প্রশিক্ষণ প্রদান করে। শিক্ষাবিষয়ক কার্যক্রমের মাধ্যমে অজ্ঞ ও নিরক্ষর জনগণকে শিক্ষিত করার জন্য বয়স্ক শিক্ষা কেন্দ্র, প্রাথমিক ও নৈশ বিদ্যালয় পরিচালনা, সাধারণ পাঠাগার স্থাপন, ধর্মীয় শিক্ষাদানের ব্যবস্থা ইত্যাদি কার্যক্রম পরিচালনা করে, যা তাদেরকে সমস্যা সম্পর্কে সচেতন, সম্পদের পরিচ্ছন্নতা ও বিশুদ্ধ পানীয় জলের প্রয়োজনীয়তার ব্যাপারে সচেতনতা তৈরির পাশাপাশি স্বেচ্ছাশ্রমের মাধ্যমে পরিবেশের উন্নয়ন ঘটায়। বস্তিবাসীদের জন্য স্বাস্থ্য ও জনসংখ্যাবিষয়ক কার্যক্রম পরিচালনার মাধ্যমে সুস্বাস্থ্য ও পরিবার পরিকল্পনা নিশ্চিত করে। শহরের মানুষের চিত্তবিনোদনের চাহিদা পূরণের লক্ষ্যে খেলার মাঠ, শিশুপার্ক স্থাপন, কমিউনিটি সেন্টার স্থাপনসহ অন্যান্য কার্যক্রমের ভূমিকা উল্লেখযোগ্য। পারিবারিক আয় বৃদ্ধির লক্ষ্যে ছোট উদ্যোগ গ্রহণের ক্ষেত্রে বিনা সুদে ঋণদান কর্মসূচিও গুরুত্বপূর্ণ এবং কার্যকর ভূমিকা রাখে। তাই বলা যায় যে, , বস্তিবাসীর সমস্যা সমাধানে সমাজসেবা অধিদপ্তর কর্তৃক পরিচালিত শহর সমাজসেবা কার্যক্রম গুরুত্বপূর্ণ ভূমিকা রাখে।"
        }
      ]
    },
    {
      "number": "10",
      "uddipok": "সুমনের বাবা একজন সরকারি কর্মকর্তা ছিলেন। তিনি সম্প্রতি অবসর গ্রহণ করে পেনশন সুবিধা পাচ্ছেন। সুমনের বাবা ভাবছেন এমন একটা পরিবেশে যেতে যেখানে তার বয়সি লোকজন আছেন, পর্যাপ্ত স্বাস্থ্যসেবা এবং নিরাপত্তার নিশ্চয়তা আছে। ইউরোপ, আমেরিকাতে বৃদ্ধদের সেবার জন্য এরকম পরিবেশ সরকারি এবং বেসরকারি পর্যায়ে নিশ্চিত করা হয়েছে। তবে বাংলাদেশে এই ব্যবস্থা আস্তে আস্তে জনপ্রিয় হয়ে উঠছে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ১৯৫৮ সালে চিকিৎসা সমাজকর্মের যাত্রা শুরু হয়।"
        },
        {
          "label": "খ",
          "question": "",
          "explanation": "সকল প্রবীণ ব্যক্তিই ছাভাবিক নিয়মে বিভিন্ন শারীরিক ও মানসিক সমস্যার সম্মুখীন হন। বার্ধক্য মানবজীবনের স্বাভাবিক পরিণতি। মানুষ শিশু থেকে বার্ধক্যে পৌঁছাবে এটাই প্রকৃতির নিয়ম। বার্ধক্যের বাস্তবতাকে অস্বীকার করার উপায় নেই। কারণ যেকোনো ব্যক্তিকে স্বাভাবিক নিয়মেই একদিন প্রবীণত্বকে বরণ করতে হয়।"
        },
        {
          "label": "গ",
          "question": "",
          "explanation": "উদ্দীপকের সুমনের বাবা বাংলাদেশ প্রবীণ হিতৈষী সংঘ ও জরা বিজ্ঞান প্রতিষ্ঠানে যাওয়ার চিন্তা করছেন। প্রবীণকল্যাণে এ প্রতিষ্ঠানটির গুরুত্বপূর্ণ ভূমিকা রয়েছে। বাংলাদেশ প্রবীণ হিতৈষী সংঘ প্রবীণদের মৌলিক মানবিক চাহিদা মেটাতে বিভিন্ন কার্যক্রম পরিচালনা করে। এক্ষেত্রে সংস্থাটি প্রবীণ সদস্যদের চিকিৎসার মাধ্যমে স্বাস্থ্য সেবা নিশ্চিত করে। স্বল্প মূল্যে চিকিৎসা দান, স্যাটেলাইট ক্লিনিক পরিচালনা, বিনামূল্যে ওষুধ প্রদান প্রভৃতি এ কার্যক্রমের অন্তর্ভুক্ত। প্রবীণদের আবাসন সুবিধা প্রদান এ সংগঠনের অন্যতম গুরুত্বপূর্ণ কাজ। এটি প্রবীণদের চিত্তবিনোদন দানের লক্ষ্যে বিভিন্ন জাতীয়, ধর্মীয়, সামাজিক ও সাংস্কৃতিক অনুষ্ঠানের আয়োজন করে থাকে। কর্মক্ষম প্রবীণ সদস্যদের কর্মসংস্থানের জন্য এ প্রতিষ্ঠানটি বিভিন্ন প্রশিক্ষণ, সেমিনার, ওয়ার্কশপ পরিচালনা করে। এটি প্রবীণদের নিয়ে বিভিন্ন গবেষণামূলক তথ্য ও প্রবন্ধ প্রকাশ করে থাকে। সংস্থাটি সদস্যদের জন্য পাঠাগার ও শিক্ষাসেবাও দিয়ে থাকে। উদ্দীপকের সুমনের বাবা সম্প্রতি অবসর গ্রহণ করে পেনশন সুবিধা পাচ্ছেন। তিনি এমন একটি প্রতিষ্ঠানে যাওয়ার কথা ভাবছেন যেখানে তার সমবয়সী লোকজন রয়েছেন। এছাড়া সেখানে পর্যাপ্ত স্বাস্থ্যসেবা ও নিরাপত্তা আছে, যা মূলত বাংলাদেশ প্রবীণ হিতৈষী সংঘ ও জরাবিজ্ঞান ' প্রতিষ্ঠানকে নির্দেশ করে।"
        },
        {
          "label": "ঘ",
          "question": "",
          "explanation": "প্রবীণ কল্যাণের জন্য বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠানকে বাংলাদেশে জনপ্রিয় করা প্রয়োজন বলে আমি মনে করি। প্রবীণ জনগোষ্ঠী সমাজে সম্মান ও শ্রদ্ধার পাত্র। তাদের মেধা, মনন ও কর্মময় জীবনের পথ বেয়েই সভ্যতা ও উন্নয়ন এগিয়ে চলছে। কিন্তু তাদের অধিকারগত প্রয়োজন মেটানোর মতো পারিবারিক, সামাজিক ও রাষ্ট্রীয় সক্ষমতা ক্রমেই গভীর সংকট ও তীব্র চ্যালেঞ্জের সম্মুখীন হয়ে পড়ছে। প্রবীণদের মান্য করা, গুরুত্ব দেওয়া, তাদের পরামর্শ নেওযা এবং দেখভাল করা ইত্যাদি ছিল এদেশের গৌরবোজ্জ্বল ঐতিহ্য। কিন্তু জনমিতিক 'পরিবর্তন, আন্তর্জাতিক স্থানান্তর, আধুনিকতায়, ভিন্ন সংস্কৃতির অনুপ্রবেশ ইত্যাদি নানা চাপে প্রবীণরা আজ অরক্ষিত, অসহায়, অভাবী, বিচ্ছিন্ন এবং নানামুখী বৈষম্য ও দুর্ব্যবহারের শিকার। তাই প্রবীণ ব্যক্তিদের যথাযথ মর্যাদা ও সম্মান প্রদানসহ তাদের 'শারীরিক ও মানসিক স্বস্তি নিশ্চিত করা আমাদের সবার নৈতিক দায়িত্ব ও কর্তব্য। দেশের বিদ্যমান আর্থিক ও, সামাজিক অবস্থার প্রেক্ষাপটে দেখা যায়, অনেক প্রবীণ ব্যক্তি অবনতিশীল স্বাস্থ্য, আর্থিক দৈন্য ও সামাজিক নিরাপত্তাহীনতায় ভুগে থাকেন। প্রবীণরা যাতে সুখ-শান্তি এবং মর্যাদার সাথে বাঁচতে পারেন সে লক্ষ্যে প্রয়োজনীয় পদক্ষেপ গ্রহণের প্রয়োজনীয়তাকে সামনে রেখে প্রতিষ্ঠিত হয়েছে বাংলাদেশ প্রবীণ হিতৈষী সংঘ। উপরের আলোচনা থেকে এটি সুস্পষ্টভাবে প্রতীয়মান হয় যে, প্রবীণদের কল্যাণের জন্য বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠানকে বাংলাদেশে জনপ্রিয় করে তোলা প্রয়োজন।"
        }
      ]
    },
    {
      "number": "11",
      "uddipok": "বিশ্বব্যাপী শিশুকল্যাণে আন্তর্জাতিক সহযোগিতার বাস্তব দৃষ্টান্ত হলো 'ক' নামক সংস্থাটি। সংস্থাটির বাস্তবায়িত কার্যক্রমের প্রভাবে বিশ্বব্যাপী নবজাতক এবং শিশু মৃত্যুহার হ্রাস ও আয়ুষ্কাল বৃদ্ধি, রোগ প্রতিষেধক ব্যবস্থা গ্রহণ প্রভৃতি ক্ষেত্রে বিপুল অগ্রগতি ঘটছে। এটি কাজের স্বীকৃতিস্বরূপ ১৯৬৫ সালে নোবেল শান্তি পুরস্কার লাভ করে। বাংলাদেশে শিশু স্বাস্থ্য রক্ষা ও নারীর ক্ষমতায়নে উক্ত সংস্থাটি বহুমুখী কার্যক্রম পরিচালনা করে আসছে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "UNICEF-এর পূর্ণরূপ হলো- United Nations Children's Emergency Fund |"
        },
        {
          "label": "খ",
          "question": "",
          "explanation": "টেকসই মানব উন্নয়নের লক্ষ্যে বিভিন্ন ক্ষেত্রে বিশ্বের প্রতিটি দেশের সামর্থ্য গড়ে তোলার উদ্দেশ্যে UNDP গঠন করা হয়। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব‍্যাপী দারিদ্র্য হ্রাস করা। সেইসাথে সংস্থাটি ২০৩০ সালের মধ্যে জাতিসংঘ ঘোষিত SDG লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যেসব দেশের শাসনকাঠামো তুলনামূলকভাবে দুর্বল সেসব দেশে গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের 'সংস্কার সাধন করা এর অন্যতম উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের ইঙ্গিতকৃত সংস্থাটি হলো ইউনিসেফ। দ্বিতীয় বিশ্বযুদ্ধের প্রেক্ষাপটে ইউনিসেফ-এর যাত্রা শুরু হয়। সে সময় ইউরোপের শিশুদের জরুরি ভিত্তিতে খাদ্য, বস্ত্র এবং ওষুধ সরবরাহের লক্ষ্যে ১৯৪৬ সালের ১১ ডিসেম্বর ইউনিসেফ আত্মপ্রকাশ করে। বর্তমানে এটি সারাবিশ্বের শিশুদের সার্বিক কল্যাণে কাজ করে যাচ্ছে। উদ্দীপকে ইউনিসেফের প্রতি ইঙ্গিত করা হয়েছে। কেননা ইউনিসেফ ১৯৬৫ সালে নোবেল শান্তি পুরস্কার লাভ করে। ইউনিসেফ সারা বিশ্বে যেসব লক্ষ্য ও উদ্দেশ্য নিয়ে কাজ করে যাচ্ছে সেগুলোর মধ্যে শিশু স্বাস্থ্যের উন্নতি, শিশু ও মহিলাদের জন্য পুষ্টিকর খাবার সরবরাহ করা এবং তাদের জন্য হাসপাতাল ও সদন নির্মাণ করা, তাদের চিকিৎসার ব্যবস্থা করা ইত্যাদি অন্যতম। সেইসাথে শিশুদের প্রাথমিক শিক্ষা নিশ্চিত করা, তাদের স্বাস্থ্যরক্ষায় বিদ্যালয়ে খাদ্য প্রকল্প চালু করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, এইডস এর ভয়াবহতা থেকে তাদের রক্ষা করা প্রভৃতি লক্ষ্য অর্জনে ইউনিসেফ কাজ করে যাচ্ছে। এছাড়াও লিঙ্গ বৈষম্য রোধে সহায়তা করা, বৃত্তিমূলক প্রশিক্ষণ ও শিক্ষা কার্যক্রম পরিচালনা এবং প্রাকৃতিক দুর্যোগ মোকাবিলায় পদক্ষেপ গ্রহণ করাও সংস্থাটির অন্যতম লক্ষ্য।"
        },
        {
          "label": "ঘ",
          "question": "",
          "explanation": "বাংলাদেশে শিশুদের শিক্ষা, স্বাস্থ্য, পুষ্টিসহ বিভিন্ন ক্ষেত্রের উন্নয়নে উদ্দীপকে ইঙ্গিতকৃত প্রতিষ্ঠান ইউনিসেফের ভূমিকা অত্যন্ত তাৎপর্যপূর্ণ। ইউনিসেফ হলো সারাবিশ্বের শিশুদের সার্বিক কল্যাণে নিয়োজিত একটি আন্তর্জাতিক সংস্থা। উদ্দীপকে চিত্র দ্বারা ইউনিসেফকে নির্দেশ করা হয়েছে। ১৯৭১ সালের ১৬ ডিসেম্বর বিজয় অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য ।বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে-স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং WHO-এর সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    }
  ]
}