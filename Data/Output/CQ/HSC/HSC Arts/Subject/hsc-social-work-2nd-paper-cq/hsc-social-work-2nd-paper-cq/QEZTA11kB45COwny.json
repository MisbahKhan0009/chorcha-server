{
  "title": "বিএএফ শাহীন কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "রফিক মিয়া তার দুই ছেলেমেয়ে ও স্ত্রী নিয়ে ফুটপাতে পলিথিনের ছাউনি দিয়ে ঘর বানিয়ে বসবাস করেন। সারাদিন টোকাইয়ের কাজ করে যা সে আয় করে তা দিয়ে তাদের চারজনের খাবার জোটাতে পারে না। ফলে তারা সকলেই শারীরিক ও মানসিক অসুস্থ থাকে। রফিক মিয়া তার দুই সন্তানকে স্কুলে ভর্তির ইচ্ছা থাকলেও অভাবের কারণে তা সম্ভব হয়ে উঠেনি।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "মানুষের মানবিক চাহিদাগুলোকে সামাজিক চাহিদা বলা হয়।"
        },
        {
          "label": "খ",
          "question": "",
          "explanation": "বেকারত্ব বাংলাদেশের একটি অন্যতম সামাজিক সমস্যা। সাধারণত কর্মহীনতাকেই বেকারত্ব বলা হয়। অর্থাৎ যখন কোন কর্মক্ষম ব্যক্তি বা ব্যক্তিবর্গ যোগ্যতা অনুযায়ী প্রচলিত মজুরির ভিত্তিতে কাজ করার ইচ্ছা থাকা সত্ত্বেও কাজ পায় না, তখন তাদের সেই অবস্থাকে বেকারত্ব বলে। সমাজের প্রতিটি ক্ষেত্রেই এর নেতিবাচক প্রভাব পরিলক্ষিত হয়। এটি নিজে একটি সমস্যা এবং সাথে সাথে আরও বহুবিধ সমস্যার জন্য দায়ী।"
        },
        {
          "label": "গ",
          "question": "",
          "explanation": "উদ্দীপকে মৌল মানবিক চাহিদা পূরণের অপ্রতুল দিকটি ফুটে উঠেছে। সুস্থ ও স্বাভাবিকভাবে বেঁচে থাকার জন্য মানুষের যে সকল চাহিদা পূরণ আবশ্যক সেগুলোকেই মৌল মানবিক চাহিদা বলা হয়। অন্যভাবে বলা যায়, মৌল মানবিক চাহিদা হলো মানুষের শারীরিক, মানসিক ও সামাজিক বিকাশ এবং সভ্য সমাজে বেঁচে থাকার প্রয়োজনীয় চাহিদাসমূহ। যেমন- খাদ্য, বস্ত্র, বাসস্থান, শিক্ষা, স্বাস্থ্য ও চিকিৎসা। মৌল মানবিক চাহিদাগুলো মানুষের জৈবিক ও সামাজিক চাহিদার সমন্বিত রূপ। উদ্দীপকে রফিক মিয়ার মৌল মানবিক চাহিদার অপূরিত দিকটি ফুটে উঠেছে। তিনি দুই ছেলেমেয়ে স্ত্রী নিয়ে ফুটপাতে থাকেন। চারজনের খাবার জোটাতে পারেন না এবং অসুস্থতা ও শিক্ষার ব্যয় বহন করা তার দ্বারা সম্ভব হয় না। এখানে দেখা যায়, তার পরিবারে বাসস্থান, খাদ্য, চিকিৎসা, শিক্ষা প্রভৃতি মৌল মানবিক চাহিদা পূরণ হচ্ছে না। সুতরাং বোঝা যায়, উদ্দীপকে রফিক মিয়ার পরিবারে মৌলিক মানবিক চাহিদা পূরণের অপ্রতুল অবস্থা বিরাজমান।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রফিক মিয়ার সমস্যাসমূহ মোকাবিলায় সরকার কর্তৃক গৃহিত পদক্ষেপগুলো অত্যন্ত গুরুত্বপূর্ণ। মৌলিক মানবিক চাহিদাগুলো পূরণে বাংলাদেশ সরকার বিভিন্ন পদক্ষেপ গ্রহণ করেছে। খাদ্য ঘাটতি পূরণ এবং ফসলের উৎপাদন বাড়ানোর জন্য সরকার ভূমিহীন ও প্রান্তিক কৃষকদের মাঝে কৃষিঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী কৃষি পরিকল্পনা গ্রহণ করেছে। চিত্তবিনোদনের চাহিদা পূরণে সরকারের পক্ষ থেকে শিল্প ও সাহিত্যের বিভিন্ন শাখায় উৎকর্ষ সাধনের জন্য পৃষ্ঠপোষকতা' প্রদান করা হচ্ছে। সরকার প্রণীত ২০১০ সালের শিক্ষানীতি ও তা বাস্তবায়ন এদেশের শিক্ষাব্যবস্থায় অভাবনীয় অগ্রগতি এনেছে। মুখস্থ নির্ভর গতানুগতিক শিক্ষাব্যবস্থার পরিবর্তে সৃজনশীল শিক্ষাব্যবস্থা চালু করা হয়েছে। বর্তমানে বস্ত্রখাতের উন্নয়নে বস্ত্র প্রযুক্তিবিদ ও বস্ত্রবিষয়ক জনশক্তির চাহিদা পূরণে সরকারের বস্ত্র দপ্তর ১১টি টেক্সটাইল ইঞ্জিনিয়ারিং কলেজ এবং ৪০টি ভোকেশনাল ইনস্টিটিউট পরিচালনা করছে। পাশাপাশি সমাজের দুস্থ ও দরিদ্র শ্রেণির চাহিদা পূরণের লক্ষ্যে সরকার পুরানো কাপড় আমদানিসহ বিশেষ ব্যবস্থা গ্রহণ করেছে। এদেশে গ্রামীণ ভূমিহীন ও দরিদ্রদের বাসস্থানের সংকট মোকাবিলায় সরকার খাস জমির ওপর 'গুচ্ছগ্রাম' প্রকল্প চালু করেছে। এছাড়া সরকার ভূমিহীন, গৃহহীন ও ছিন্নমূল পরিবার পুনর্বাসনের লক্ষ্যে ১৯৯৭ সালে আশ্রয়ণ প্রকল্প গ্রহণ করে। তাছাড়া সরকার দরিদ্র জনগোষ্ঠীর জন্য বিভিন্ন সামাজিক নিরাপত্তামূলক কর্মসূচি, যেমন- VGF, VGD, TR ও কাজের বিনিময়ে খাদ্য প্রভৃতি কর্মসূচি বাস্তবায়ন করছে। এছাড়াও হতদরিদ্র স্কুলগামী শিক্ষার্থীদের জন্য School Feeding কর্মসূচি, দরিদ্রদের জন্য খোলাবাজারে চাল, ডাল, আটা, তেল, পিঁয়াজ বিক্রি কর্মসূচি চালু করেছে। স্বাস্থ্যখাতে সরকার জাতীয় স্বাস্থ্য নীতি ও জাতীয় জনসংখ্যা নীতির অনুমোদন প্রদান করেছে। বিনামূল্যে চিকিৎসা সেবা প্রদান, সারাদেশে পুষ্টি কার্যক্রম গ্রহণ করেছে এবং বেসরকারি সংস্থার সাথে অংশীদারিত্বের ভিত্তিতে স্বাস্থ্যসেবা প্রদান করছে। উপরের আলোচনা থেকে বোঝা যায়, উদ্দীপকের সমস্যাসমূহ মোকাবিলায় সরকারের গৃহীত পদক্ষেপ গুরুত্বপূর্ণ ভূমিকা রাখছে।"
        }
      ]
    },
    {
      "number": "2",
      "uddipok": "জুবায়ের হোসেন একটি মানবাধিকার সংস্থার প্রধান। তিনি একটি অনুষ্ঠানের ভাষণকালে বলেন-বাংলাদেশ একটি উন্নয়নশীল দেশ হলেও এদেশের জনগণের মাছাপিছু গড় আয় সন্তোষজনক নয়। দেশের সামাজিক, অর্থনৈতিক ও রাজনৈতিক অবস্থা যেমন উন্নয়ন উপযোগী নয় তেমনি কৃষি এবং শিল্প উন্নয়নও প্রত্যাশিত নয়। আর্থ-সামাজিক বঞ্চনা এবং কর্মসংস্থানের অভাবকে এ ধরনের পরিস্থিতির জন্য দায়ী বলে তিনি মনে করেন।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "যে জৈব উপাদান গ্রহণের মাধ্যমে জীবদেহের গঠন, ক্ষয়পূরণ, বৃদ্ধি সাধন, অভ্যন্তরীণ ক্রিয়াকলাপ নিয়ন্ত্রণ, তাপ ও শক্তি উৎপাদন, রোগ প্রতিরোধ হয় তাকে খাদ্য বলে।"
        },
        {
          "label": "খ",
          "question": "",
          "explanation": "কিশোর অপরাধ একটি সামাজিক ব্যাধি। সাধারণত ১৩-১৮ বছর বয়সীদের কিশোর হিসেবে বিবেচনা করা হয়। এরা ধর্মীয় মূল্যবোধের অভাব, পারিবারিক শিক্ষার অভাব, অজ্ঞতা, সঙ্গদোষ প্রভৃতি কারণে বিভিন্ন ধরনের অপরাধমূলক কর্মকান্ডে জড়িত হয় তখন তাকে কিশোর অপরাধ বলে। কিশোর অপরাধের ফলে সামাজিক নিরাপত্তা হুমকীর মুখে পড়ে। এরা রাস্তায় মেয়েদের উত্ত্যক্ত করা, মদ্যপান, চুরি-ছিনতাই, মারপিট প্রভৃতি কর্মকাণ্ড ঘটিয়ে থাকে। বর্তমানে কিশোর গ্যাং এবং কিশোরদের বিভিন্ন সংগঠন মাথা চাড়া দিয়ে উঠেছে। কিশোর অপরাধ কমাতে পিতামাতাকে গুরুত্বপূর্ণ ভূমিকা রেখে কিশোরদের বিপদগামিতা হতে রক্ষা করতে হবে।"
        },
        {
          "label": "গ",
          "question": "",
          "explanation": "উদ্দীপকে জুবায়ের হোসেনের বক্তব্যে সামাজিক সমস্যার বিষয়টি প্রতিফলিত হয়েছে। সামাজিক সমস্যা বলতে সমাজ জীবনের অস্বাভাবিক অবস্থাকে বোঝায় যা আমাদের স্বাভাবিক জীবনযাত্রাকে ব্যাহত করে। সামাজিক সমস্যা সমাজ থেকে উদ্ভূত। এটি সমাজে একটি অস্বাভাবিক ও অনভিপ্রেত অবস্থা সৃষ্টি করে। সামাজিক সমস্যাগুলো পরস্পর সম্পর্কযুক্ত এবং সর্বজনীন। এগুলো সমাধানযোগ্য, উন্নয়নের পথে বাধা সৃষ্টিকারী এবং সম্মিলিতভাবে মোকাবিলা করতে হয়। উদ্দীপকে জুবায়ের হোসেনের বক্তব্যে বাংলাদেশের মাথাপিছু কম আয়, আর্থ-সামাজিক ও রাজনৈতিক অবনতি, অপর্যাপ্ত কৃষি ও শিল্প উন্নয়ন, বেকারত্ব প্রভৃতি বিষয় ফুটে উঠেছে। উক্ত বিষয়গুলো সামাজিক সমস্যার ইঙ্গিত দেয়। যার ফলে সৃষ্টি হয় ত্রুটিপূর্ণ সামাজিক কাঠামো, সমাজের বিভিন্ন অনাকাঙ্খিত পরিবর্তন, সম্পদের অসম বন্টন, রাজনৈতিক অস্থিতিশীলতা প্রভৃতি। তাই বলা যায়, উদ্দীপকের জুবায়ের হোসেনের বক্তব্য সামাজিক সমস্যারই প্রতিফলন।"
        },
        {
          "label": "ঘ",
          "question": "",
          "explanation": "উক্ত বিষয়ের ক্ষেত্রে অর্থাৎ সামাজিক সমস্যা মোকাবিলায় বেশ কিছু গুরুত্বপূর্ণ পদক্ষেপ নেওয়া যেতে পারে। সামাজিক সমস্যা মূলত সমাজ থেকেই সৃষ্টি হয়। সমাজে বসবাসকারী মানুষের পারস্পরিক ক্রিয়া-প্রতিক্রিয়া, সামাজিক উপাদান সমূহের সাথে সমাজস্থ মানুষের এবং সামাজিক উপাদান সমূহের পারস্পরিক মিথস্ক্রিয়া থেকেই সামাজিক সমস্যার উদ্ভব হয়। উদ্দীপকের সামাজিক সমস্যাগুলো সৃষ্টি হয় আর্থসামাজিক বঞ্চনা এবং কর্মসংস্থানের অভাবে। যেহেতু সামাজিক সমস্যা পরস্পর নির্ভরশীল তাই কর্মসংস্থানের অভাব থেকে আরও সামাজিক সমস্যার সৃষ্টি হয়ে থাকে। যেমন- বেকারত্ব, হতাশা, মাদকাসক্তি প্রভৃতি। এসব সমস্যার প্রভাব পড়ে দেশের অর্থনৈতিক, সামাজিক ও রাজনৈতিক ক্ষেত্রে। সামাজিক সমতার অভাব দেখা দেয় এবং মাথাপিছু গড় আয় কমে যায়। তাই উক্ত সমস্যাগুলো মোকাবিলা করতে কর্মসংস্থান সৃষ্টি করতে হবে। ফলে কমবে বেকারত্ব কমবে মাথাপিছু গড় আয় বৃদ্ধি পাবে। কৃষি ও শিল্প উন্নয়নে নজরদারি করতে হবে। অধিক উৎপাদন নিশ্চিত করতে হবে। দক্ষ জনগোষ্ঠী তৈরি করতে হবে। সামাজিক সুযোগের সমতা বিধান ও সামাজিক অপরাধ নির্মূল করতে হবে। সার্বিক আলোচনা থেকে বলা যায়, উদ্দীপকের সমস্যা সমাধানে অধিক উৎপাদন করতে হবে এবং সমাজ উন্নয়নে সকলের অংশগ্রহণ নিশ্চিত করতে দক্ষ জনগোষ্ঠী তৈরি করতে হবে। সুতরাং উপরের পদক্ষেপগুলো গ্রহণের মাধ্যমে উদ্দীপকের সমস্যা মোকাবিলা করা সম্ভব।"
        }
      ]
    },
    {
      "number": "3",
      "uddipok": "শফিক সাহেব সমাজকর্ম বিষয়ে উচ্চশিক্ষা নিয়ে বর্তমানে একটি বেসরকারি প্রতিষ্ঠানে কর্মরত। তিনি উক্ত প্রতিষ্ঠানে সমাজকর্মের একটি বিশেষ শাখায় জ্ঞান ও দক্ষতা প্রয়োগ করে উৎপাদন বৃদ্ধি, শ্রমিক-মালিক সম্পর্ক উন্নয়ন ও প্রতিষ্ঠানের অনুকূল পরিবেশ সৃষ্টি তে ভূমিকা রাখেন। তিনি সর্বদা শ্রমিকদের দক্ষতা বৃদ্ধি, সামঞ্জস্য বিধান, জীবনমান উন্নয়ন এবং শ্রম অসন্তোষ দূরীকরণ বিষয়কে প্রাধান্য দিয়ে থাকেন।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "বাংলাদেশে প্রথম ১৯৫৮ সালে চিকিৎসা সমাজকর্ম চালু হয়।"
        },
        {
          "label": "খ",
          "question": "",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "",
          "explanation": "শফিক সাহেব তার প্রতিষ্ঠানে সমাজকর্মের শিল্প সমাজকর্ম শাখার জ্ঞান প্রয়োগ করেন। শিল্প সমাজকর্ম পেশাদার সমাজকর্মের এমন একটি শাখা যার মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। উদ্দীপকে জনাব শফিক সাহেব সমাজকর্ম বিষয়ে সর্বোচ্চ শিক্ষা নিয়ে বর্তমানে বেসরকারি প্রতিষ্ঠানে কর্মরত। সেই প্রতিষ্ঠানে তিনি সমাজকর্মের বিশেষ শাখার জ্ঞান প্রয়োগ করে উৎপাদন বৃদ্ধি, শ্রমিক-মালিক সম্পর্ক উন্নয়ন প্রভৃতি সমস্যা সমাধান করেন। শফিক সাহেব দুই পক্ষের দ্বন্দ্ব নিরসনে ভূমিকা রাখেন। উদ্দীপকের এ বিষয়টি মূলত শিল্প সমাজকর্মের সাথেই সামঞ্জস্যপূর্ণ। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্পবিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের এ শাখার উদ্ভব হয়। এটি সমাজকর্মের সেই শাখা যে শাখায় সমাজকর্মীগণ তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক-মালিক সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প সমাজকর্মের মূল বিবেচ্য বিষয়।"
        },
        {
          "label": "ঘ",
          "question": "",
          "explanation": "উদ্দীপকের আলোকে উক্ত শাখা তথা শিল্প সমাজকর্মের ভূমিকা অপরিসীম। উদ্দীপকে দেখা যায়, একটি প্রতিষ্ঠানে সমাজ কর্মের শিল্প সমাজকর্ম শাখার প্রয়োগ করা হয়েছে। যার মাধ্যমে উক্ত প্রতিষ্ঠানের উৎপাদন বৃদ্ধি, শ্রমিক-মালিক সম্পর্ক উন্নয়ন এবং শ্রম অসন্তোষ দূরীকরণে কার্যকর পদক্ষেপ নেওয়া হয়ে থাকে। সাধারণত শিল্প কারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের শোষণের শিকার হচ্ছে। এ ধরনের টানাপোড়োন সামগ্রিক উৎপাদনে প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, বাংলাদেশে শিল্প শ্রমিকদের সমস্যা সমাধানে শিল্প সমাজকর্ম গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "শিল্প সমাজকর্মের যাত্রা শুরু হয় বিংশ শতাব্দির গোড়ার দিকে।"
        },
        {
          "label": "খ",
          "question": "",
          "explanation": "চিকিৎসা গ্রহণের পর রোগী হাসপাতাল থেকে সুস্থ হয়ে বাড়ি চলে যাওয়ার পর শুরু হয় হাসপাতাল সেবা পরবর্তী অনুসরণ। রোগীরা সুস্থ হয়ে বাড়ি গিয়ে পারিপার্শ্বিক অবস্থা ও নিয়মকানুন মেনে না চলার কারণে আবার অসুস্থ হয়ে হাসপাতালের দারস্থ হয়। তাই রোগীকে সুস্থ করে তোলার পাশাপাশি পরবর্তীতে আবার অসুস্থ না হতে সাহায্য করার জন্য সমাজকর্মীরা হাসপাতাল সেবা পরবর্তী অনুসরণে গুরুত্বারোপ করে থাকেন।"
        },
        {
          "label": "গ",
          "question": "",
          "explanation": "ছকের '?' স্থানটি একজন চিকিৎসা সমাজকর্মীকে নির্দেশ করে। একজন রোগীর চিকিৎসা গ্রহণ ও সুস্থ হওয়ার ক্ষেত্রে নানা ধরনের প্রতিবন্ধকতা সৃষ্টি হতে পারে। এসব প্রতিবন্ধকতা দূরীকরণে চিকিৎসা সমাজকর্মের গুরুত্বপূর্ণ ভূমিকা রয়েছে। এক্ষেত্রে একজন চিকিৎসা সমাজকর্মী সমাজকর্মের বিশেষ জ্ঞান, দক্ষতা ও কৌশল প্রয়োগ করে সমস্যার সমাধান করেন। উদ্দীপকের ছকে উল্লিখিত বিষয় অর্থাৎ রোগী, ডাক্তার, হাসপাতাল, রোগীর পরিবার এগুলোর সাথে সমন্বয় করে কাজ করে সমাজকর্ম শাখার চিকিৎসা সমাজকর্মের একজন সমাজকর্মী। এক্ষেত্রে একজন চিকিৎসা সমাজকর্মী রোগীকে হাসপাতালের পরিবেশে সামঞ্জস্যবিধান, চিকিৎসা উপকরণ সরবরাহ, ডাক্তার ও নার্সদের সাথে রোগীর সুসম্পর্ক তৈরি প্রভৃতি কাজ করে থাকে। এছাড়াও রোগীর পরিবারকে আশ্বস্ত করা ও রোগীকে পরিবার সম্পর্কে চিন্তামুক্ত রাখতেও একজন চিকিৎসা সমাজকর্মী ভূমিকা রাখেন। রোগ, রোগীর চিকিৎসা সহজ-সফল করে তোলা একই সাথে রোগীর দৈহিক, মানসিক, অর্থনৈতিক ও পারিবারিক ভাবে পুনর্বাসনের ব্যাপারে হাসপাতাল সমাজকর্মের গুরুত্ব অপরিসীম। তাই বলা যায় উদ্দীপকের উপাদানগুলো চিকিৎসা সমাজকর্মের সাথে সম্পর্কিত এবং একজন চিকিৎসা সমাজকর্মী হাসপাতাল পরিবেশে রোগী, ডাক্তার ও রোগীর পরিবারের মাঝে সমন্বয় সাধন করে রোগীর সঠিক কল্যাণে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "বাংলাদেশের রোগীর চিকিৎসায় এ ধরনের সমাজকর্মী অর্থাৎ চিকিৎসা সমাজকর্মীর ভূমিকা অত্যন্ত গুরুত্বপূর্ণ। সাধারণত চিকিৎসকরা যে কোনো রোগীর অসুস্থতার ধরনের ওপর গুরুত্ব দিয়ে চিকিৎসা করেন। কিন্তু পূর্ণাঙ্গ চিকিৎসা শুধু রোগ নির্ণয়ের ওপর নির্ভর করে না। এক্ষেত্রে রোগীর আর্থ-সামাজিক, পারিবারিক এবং মানসিক অবস্থাও বিবেচনায় আনতে হয়। একজন চিকিৎসা সমাজকর্মী মূলত এ বিষয়গুলো নিয়ে কাজ করেন। হাসপাতালে চিকিৎসা নিতে আসা রোগীদের কাছে এর পরিবেশ ও নিয়ম-কানুন সম্পূর্ণ অপরিচিত থাকে। ফলে প্রাথমিকভাবে অনেক রোগী হাসপাতালের পরিবেশের সাথে খাপ খাইয়ে নিতে পারেন না। এক্ষেত্রে চিকিৎসা সমাজকর্মী রোগীদের সহায়তা করতে পারেন। এছাড়া দারিদ্র্যের কারণে অনেক রোগীই চিকিৎসার ব্যয়ভার বহন করতে ব্যর্থ হন। এক্ষেত্রে সমাজকর্মীরা রোগীর জন্য অর্থ সাহায্যের ব্যবস্থা করতে পারেন। অনেক সময় রোগীরা চিকিৎসার জন্য প্রয়োজনীয় পরীক্ষা-নিরীক্ষা করাতে ভয় পান। এক্ষেত্রে সমাজকর্মী রোগীকে মানসিক সমর্থন দিয়ে সহজ-স্বাভাবিক করে তুলতে পারেন। এছাড়া রোগী সম্পর্কে যাবতীয় তথ্য (যেমন- ব্যক্তিগত, পারিবারিক, আর্থিক বিভিন্ন তথ্য, বন্ধুমহল কিংবা কর্মস্থলে তার অবস্থান, মানসিক হতাশা বা হীনমন্যতা ইত্যাদি) সংগ্রহ করে রোগ নির্ণয় ও চিকিৎসা প্রদানের ক্ষেত্রে চিকিৎসককে সহায়তা করতে পারেন। বাংলাদেশের চিকিৎসা ব্যবস্থায় একজন চিকিৎসা সমাজকর্মী বাংলাদেশের মানুষের আর্থ সামাজিক অবস্থা বিবেচনা করে সার্বিক সহযোগিতা করে থাকেন। রোগীর চিকিৎসা গ্রহণ করতে আসার সময় তাকে সম্পূর্ণভাবে সুস্থ হওয়া পর্যন্ত কার্যকর পদক্ষেপ নিয়ে থাকেন। তাই বলা যায়, বাংলাদেশের রোগীর চিকিৎসায় এ ধরনের সমাজকর্মীর ভূমিকা খুবই গুরুত্বপূর্ণ।"
        }
      ]
    },
    {
      "number": "5",
      "uddipok": "পিয়ালের বয়স দশ বছর। সে কারও সঙ্গে কথা বলে না। তার সাথে কেউ কথা বললে সে 'শুধু মাথা নাড়ায়। তার বাবা-মা তাকে স্কুলে পাঠায় না। কারণ সে অযথা সবার গায়ে থুথু ছিটায়। তবে সে অনেক সুন্দর ছবি আঁকতে পারে।",
      "tag": "BAFSC 24,All.B 16",
      "sub_questions": [
        {
          "label": "ক",
          "question": "গ্রিনহাউস ইফেক্ট কী?",
          "explanation": "মানুষের নেতিবাচক কর্মকাণ্ডের কারণে বায়ুমণ্ডলে বিশেষভাবে নির্দিষ্ট গ্রিনহাউস গ্যাসমূহের উত্তরোত্তর বৃদ্ধির ফলে তাপমাত্রা বাড়ার প্রক্রিয়াই হলো গ্রিনহাউস প্রতিক্রিয়া।"
        },
        {
          "label": "খ",
          "question": "জলবায়ু পরিবর্তনের দুটি কারণ ব্যাখ্যা করো।",
          "explanation": "জলবায়ু পরিবর্তনের দুটি কারণ হলো পৃথিবীর গড় তাপমাত্রা বৃদ্ধি এবং বনাঞ্চল ধ্বংস করা। পৃথিবীর গড় তাপমাত্রা বৃদ্ধি জলবায়ু পরিবর্তনের মূল কারণ। তাপমাত্রা বৃদ্ধির ফলে হিমবাহ গলে যাওয়া, সমুদ্রপৃষ্ঠের উচ্চতা বৃদ্ধি, অতিবৃষ্টি, ঘূর্ণিঝড় ইত্যাদি প্রাকৃতিক দুর্যোগ সংঘটিত হচ্ছে। অন্যদিকে নির্বিচারে বনাঞ্চল ধ্বংসের ফলে কার্বন-ডাই-অক্সাইডের পরিমাণ বৃদ্ধি পাচ্ছে যা গ্রিনহাউস ইফেক্টের জন্য দায়ী। ফলে প্রতিনিয়ত জলবায়ুর পরিবর্তন হচ্ছে।"
        },
        {
          "label": "গ",
          "question": "উদ্দীপকে পিয়ালের সমস্যাটি কী? ব্যাখ্যা করো।",
          "explanation": "উদ্দীপকে পিয়ালের সমস্যাটি হলো অটিজম। অটিজম হচ্ছে শিশুর বিকাশজনিত স্নায়বিক সমস্যা। চিকিৎসা বিজ্ঞানের পরিভাষায় একে অটিজম স্পেকট্রাম ডিজঅর্ডার বলে। শিশুর জন্মের ৩ বছরের মধ্যে এ রোগ দেখা যায়। এ রোগে আক্রান্ত হলে শিশুরা আত্মকেন্দ্রিক হয় এবং তাদের আচরণগত অস্বাভাবিকতা পরিলক্ষিত হয়। উদ্দীপকের পিয়ালের ক্ষেত্রেও অনুরূপ অস্বাভাবিকতা লক্ষ করা যায়। উদ্দীপকের পিয়াল নিজে যেমন কারও সাথে কথা বলে না, তেমনি কেউ তার সাথে কথা বললে সে উত্তর দেয় না। এ থেকে বোঝা যায়, সে আত্মকেন্দ্রিক। অটিজম আক্রান্ত শিশুরা পিয়ালের মতোই নিজেদেরকে গুটিয়ে নেয়। যার জন্য তারা সমাজে অন্যদের সাথে স্বাভাবিক আচরণ বা ক্রিয়া-প্রতিক্রিয়া করতে অক্ষম। যেমন- পিয়াল স্কুলে গিয়ে কারও সাথে মিশতে পারে না; বরং সবার গায়ে থুথু ছিটায়। তবে পিয়াল সুন্দর ছবি আঁকতে পারে। এটি অটিজম আক্রান্ত শিশুদের একটি বৈশিষ্ট্য। তাদের অনেকের ক্ষেত্রেই বিশেষ কোনো বিষয়ে দক্ষতা দেখা যায়। যেমন- কেউ পিয়ালের মতো ছবি আঁকতে পারে, কেউ সুন্দর গানের সুর অনুকরণ করতে পারে, কেউ বা মুখে মুখে বড় বড় যোগ-বিয়োগ করতে পারে প্রভৃতি। প্রকৃতপক্ষে প্রতিটি অটিস্টিক শিশুর মধ্যেই এরূপ উদ্ভাবনী ক্ষমতা ও দক্ষতা থাকে। সুতরাং পিয়ালের সমস্যাটির ধরন বিবেচনা করে তাকে একজন অটিস্টিক শিশু বলা যায়।"
        },
        {
          "label": "ঘ",
          "question": "তুমি কি মনে কর, পিয়ালের বাবা-মা তাকে স্কুলে না পাঠিয়ে সঠিক সিন্ধান্ত নিয়েছেন? যুক্তি দাও।",
          "explanation": "আমি মনে করি পিয়ালের বাবা-মা তাকে স্কুলে না পাঠিয়ে সঠিক সিন্ধান্ত নিয়েছেন। অটিজম আক্রান্ত শিশুরা ব্যক্তিগত ও সামাজিক জীবনে নানা ধরনের প্রতিবন্ধকতার সম্মুখীন হয়। এ কারণে বিদ্যালয়ে তারা স্বাভাবিক শিশুদের মতো পড়াশোনা করতে পারে না। প্রকৃতপক্ষে এ জন্য অটিস্টিক শিশুদের বিশেষ যত্নের প্রয়োজন হয়। সেই সাথে পড়াশোনার স্বার্থে তাদের জন্য বিশেষ সুবিধা সম্বলিত বিদ্যালয় বা প্রতিষ্ঠান গড়ে তোলা জরুরি। উদ্দীপকের পিয়ালের আচরণে অস্বাভাবিকতা দেখা যায়। তাই বিদ্যালয়ে গিয়ে সে অন্যদের সাথে খাপ খাইয়ে নিতে পারে না। মূলত অটিজম রোগে আক্রান্ত হওয়ার কারণেই এমনটি ঘটেছে। এ রকম পরিস্থিতিতে পিয়ালের বাবা-মা তাকে স্কুলে না পাঠানোর সিদ্ধান্ত নেন। তাদের সিদ্ধান্ত এ কারণেই যথার্থ যে, অটিস্টিক শিশুদের জন্য সাধারণ বিদ্যালয় অনুকূল নয়। কেননা, স্বাভাবিক শিশুদের মতো অটিস্টিক শিশুদের শারীরিক বা মানসিক বিকাশ ঘটে না। ফলে তারা বিদ্যালয়ের পরিবেশে আরও অসহায় বোধ করে। অবশ্য অটিজমের তীব্রতা কম হলে অনেক শিশু স্বাভাবিক লেখাপড়া করতে পারে। তবে পিয়ালের মতো শিশুদের জন্য বিশেষ সুযোগ-সুবিধা প্রয়োজন। অটিস্টিক শিশুদের সঠিক পরিচর্যার জন্য বর্তমানে স্বল্প পরিসরে হলেও কিছু প্রতিষ্ঠান গড়ে উঠছে। পরিশেষে বলা যায়, অটিজম আক্রান্ত শিশুদের যত্নে বিশেষ ব্যবস্থার কোনো বিকল্প নেই। এ জন্য তাদের উপযোগী প্রতিষ্ঠানের সংখ্যা বাড়ানো উচিত।"
        }
      ]
    },
    {
      "number": "6",
      "uddipok": "শিল্পোন্নত সমাজব্যবস্থায় আর্থিক সচ্ছলতা ও জীবনমানের উন্নয়নের জন্য মা-বাবা উভয়কেই কর্মক্ষেত্রে যেতে হয় বলে সন্তানেরা পিতামাতার পর্যাপ্ত সান্নিধ্য ও পরিচর্যা থেকে বঞ্চিত হয়। এমন বঞ্চনা ধীরে ধীরে হতাশায় রূপ নেয় এবং হতাশা থেকে মুক্তির উপায় হিসেবে মাদকে আসক্ত হয়ে পড়ে। আর মাদকাসক্তি পরিবার, সমাজ ও রাষ্ট্রে নিত্যনতুন সমস্যার উদ্ভব ঘটিয়ে সমাজকে অস্থির করে তোলে। পরিবার, পিতামাতার সচেতনতা, ধর্মীয় ও নৈতিক শিক্ষা, পর্যাপ্ত কর্মসংস্থান ও সামাজিক প্রতিষ্ঠান সমূহের দায়িত্বশীল ভূমিকাই এরূপ সমস্যা থেকে উত্তরণের উপায়।",
      "tag": "BAFSC 24",
      "sub_questions": [
        {
          "label": "ক",
          "question": "কত সালে অটিজম শনাক্ত করা হয়?",
          "explanation": "১৯৪৩ সালে অটিজম শনাক্ত করা হয়।"
        },
        {
          "label": "খ",
          "question": "বেকারত্বের ধারণা দাও।",
          "explanation": "বেকারত্ব বাংলাদেশের একটি অন্যতম সামাজিক সমস্যা। সাধারণত কর্মহীনতাকে বেকারত্ব বলা হয়। যখন কোন কর্মক্ষম লোক বা লোকসমষ্টি যোগ্যতা অনুযায়ী প্রচলিত মজুরির ভিত্তিতে কাজ করতে চায় অথচ কাজ পায় না, তখন সেই অবস্থাকে বেকারত্ব বলা হয়। সমাজের প্রতিটি ক্ষেত্রেই এর প্রভাব পরিলক্ষিত হয়। এটি নিজে একটি সমস্যা এবং আরও বহুবিধ সমস্যা সৃষ্টির জন্য দায়ীও বটে।"
        },
        {
          "label": "গ",
          "question": "উদ্দীপকের সামাজিক সমস্যার যেসব বৈশিষ্ট্যের উল্লেখ রয়েছে সেগুলো চিহ্নিত করে ব্যাখ্যা করো।",
          "explanation": "উদ্দীপকে ইঙ্গিতকৃত বৈশিষ্ট্যগুলো হলো মাদকাসক্তির। বর্তমান বিশ্বের সামাজিক সমস্যাগুলোর মধ্যে মাদকাসক্তি অন্যতম। মাদকাসক্তির বিভিন্ন কারণের মধ্যে রয়েছে সঙ্গদোষ ও মাদকের প্রতি কৌতূহল, মাদকদ্রব্যের সহজলভ্যতা, সামাজিক ও রাজনৈতিক অস্থিতিশীলতা, আকাশ সংস্কৃতির প্রভাব, বেকারত্ব, ধর্মীয় ও সামাজিক মূল্যবোধের অবক্ষয় প্রভৃতি। আবার অনেক ছেলে-মেয়ে ছোটবেলা থেকেই মা-বাবার আদর-স্নেহ থেকে বঞ্চিত হয়ে নেশা করতে করতে মাদকাসক্ত হয়ে পড়ে। উদ্দীপকে ইঙ্গিতকৃত বৈশিষ্ট্যগুলো হলো সাধারণত মাদকাসক্তের কারণ। উদ্দীপকে বলা হয়েছে পিতামাতার সান্নিধ্যের অভাব এবং হতাশাগ্রস্থ হওয়া যা পরবর্তীতে মাদকসক্তেরূপ লাভ করে। মাদকাসক্তের অন্যতম দুটি কারণ হলো হতাশা ও ব্যার্থতা এবং পিতামাতার স্নেহের অভাব। আর্থ সামাজিক অবস্থার অবনতির জন্য তরুণ সমাজ হতাশাগ্রস্থ হয় সেই হতাশা থেকে মুক্তি পেতে মাদক দ্রব্য গ্রহণ করে। আবার পিতামাতার স্নেহের অভাব সন্তানকে পিতা মাতা থেকে দূরে সরিয়ে দেয়। অনেক সন্তান ছোট বেলা থেকেই বিভিন্ন কারণে পিতা মাতা থেকে দূরে থাকে তারা পিতা মাতার স্নেহ থেকে বঞ্চিত হয়। ফলে হতাশা ও নিরাপত্তাহীনতায় ভোগে। তখন সঙ্গদোষ এবং অপরাধ সম্পর্কে অজ্ঞতা পারিবারিক শিক্ষা ও ধর্মীয় মূল্যবোধ প্রভৃতি কারণে মাদকাসক্ত হয়ে উঠে। যা উদ্দীপকের ক্ষেত্রে প্রযোজ্য। তাই বলা যায়, উদ্দীপকে ইঙ্গিতকৃত বৈশিষ্ট্যগুলো হলো মাদকাসক্তের অন্যতম কারণ।"
        },
        {
          "label": "ঘ",
          "question": "উদ্দীপকের আলোকে মাদকাসক্তি সমস্যা মোকাবিলার উপায়গুরো বিশ্লেষণ করো।",
          "explanation": "উদ্দীপকে আলোচিত মাদকাসক্তি মোকাবিলা করার উপায়গুলো খুবই কার্যকর ভূমিকা পালন করে। মাদকাসক্তি হলো মাদক দ্রব্যের প্রতি আসক্তি। এটি ব্যক্তি ও সমাজের জন্য ক্ষতিকর। মাদকাসক্তির বহুবিধ কারণের মাঝে অন্যতম হলো সঙ্গদোষ ও কৌতূহল, মাদক দ্রব্যের সহজলভ্যতা, অপসংস্কৃতি, হতাশা ও ব্যর্থতা, কর্মে বিফলতা, পিতামাতার স্নেহের অভাব প্রভৃতি। মাদকাসক্ত মোকাবিলায় পরিবারসহ সমাজকর্মী ভূমিকা পালন করে থাকে। উদ্দীপকে মাদকাসক্তি মোকাবিলায় যেসব উপায় বলা হয়েছে সেগুলো হলো- পরিবার, পিতামাতার সচেতনা, ধর্মীয় ও নৈতিক শিক্ষা, কর্মসংস্থানের অভাব দূর করা প্রভৃতি। এছাড়াও মাদকাসক্ত দূরীকরণে একজন সমাজকর্মী ভূমিকা পালন করে থাকে। সমাজকর্মী এক্ষেত্রে মাদকাসক্তির কুফল ও ভয়াবহতা সম্পর্কে সর্বসাধরণকে সচেতন করে তোলে। মাদকাসক্তি মোকাবিলায় অনুকূল পরিবেশ সৃষ্টি করে। তবে সবচেয়ে গুরুত্বপূর্ণ ভূমিকা পালন করে পরিবার। পরিবার থেকেই নৈতিক শিক্ষা ও সামাজিক মর্যাদা লাভ করার শিক্ষা পাওযা যায়। পিতামাতার সার্বক্ষণিক সান্নিধ্য সন্তানকে সুপথে নিয়ে আসে। ধর্মীয় ও নৈতিক শিক্ষা মাদকের কুফল ও প্রভাব সম্পর্কে ব্যক্তিকে সচেতন করে তোলে। ধর্মীয় মূল্যবোধ হলো সকল অপরাধমূলক কর্মকান্ডের সবচেয়ে বড় প্রতিবন্ধক। এছাড়া রয়েছে কর্মসংস্থানের সুযোগ সৃষ্টি যার ফলে আর্থ সামাজিক সমস্যা, হতাশা, বেকারত্ব দূর হয় যা মাদকাসক্ত দূরীকরণে ভূমিকা রাখে। পরিশেষে বলা যায়, মাদকাসক্তি মোকাবিলায় উদ্দীপকের উপায়গুলো গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "সায়রার বয়স মাত্র পনেরো। প্রবাসফেরত জলিলের সাথে পরিবারের সম্মতিতে বিবাহবন্ধনে আবদ্ধ হন সায়রা।",
      "tag": "BAFSC 24",
      "sub_questions": [
        {
          "label": "ক",
          "question": "সামাজিক সমস্যার একটি বৈশিষ্ট্য লেখ।",
          "explanation": "সামাজিক সমস্যার একটি বৈশিষ্ট্য হলো এটি অপ্রত্যাশিত বিষয়।"
        },
        {
          "label": "খ",
          "question": "জলবায়ু পরিবর্তন-এর একটি কারণ ব্যাখ্যা করো।",
          "explanation": "জলবায়ু পরিবর্তন বলতে ৩০ বছরে বার বার আবহাওয়ার পরিবর্তন হওয়াকে বোঝায়। জলবায়ু পরিবর্তনের অন্যতম কারণ হলো বিশ্বব্যাপী তাপমাত্রা বৃদ্ধি। জলবায়ু পরিবর্তনের ফলে পৃথিবীর তাপমাত্রা বেড়ে মারাত্মক বিপর্যয়ের সৃষ্টি করেছে। পৃথিবীর মোট জলভাগের ২ ভাগ আছে বরফ আকারে। ক্রমাগত তাপমাত্রা বৃদ্ধির ফলে বরফ গলে সমুদ্রপৃষ্ঠের উচ্চতা বেড়ে যাচ্ছে। যার ফলে উপকূলীয় এলাকা, নিচু দ্বীপ ও এলাকা ইত্যাদি ডুবে যাচ্ছে।"
        },
        {
          "label": "গ",
          "question": "উদ্দীপকে কোন সামাজিক সমস্যার ইঙ্গিত রয়েছে? ব্যাখ্যা করো।",
          "explanation": "উদ্দীপকে যে সামাজিক সমস্যার ইঙ্গিত রয়েছে সেটি হলো বাল্যবিবাহ। বাল্যবিবাহ একটি সামাজিক কু-প্রথা। বাংলাদেশে প্রচলিত আইন অনুযায়ী বিয়ের ক্ষেত্রে ছেলের বয়স কমপক্ষে ২১ বছর এবং মেয়ের বয়স কমপক্ষে ১৮ বছর হতে হবে। ছেলে ও মেয়ের বয়স যথাক্রমে ২১ ও ১৮ হওয়ার আগে যদি বিয়ে সম্পন্ন হয় তাহলে তা বাল্যবিবাহ হিসেবে গণ্য হবে। উদ্দীপকের সায়রার ক্ষেত্রেও তা লক্ষণীয়। উদ্দীপকে বলা হয়েছে, সায়রার বয়স মাত্র পনের বছর। প্রবাসফেরত জলিলের সাথে পরিবারের সম্মতিতে বিবাহ বন্ধনে আবদ্ধ হন সায়রা। উদ্দীপকের ঘটনার মাধ্যমে আমাদের দেশের বাল্যবিবাহের প্রতিচ্ছবি ফুটে উঠেছে। কারণ কোনো মেয়ের বয়স ১৮ বছর হওয়ার আগেই তাকে বিয়ে দেওয়া হলে সেটি বাল্যবিবাহ।"
        },
        {
          "label": "ঘ",
          "question": "উক্ত সমস্যা সমাধানে সমাজকর্মীদের ভূমিকা ব্যাখ্যা করো।",
          "explanation": "উক্ত সমস্যা মোকাবিলায় তথা বাল্যবিবাহ প্রতিরোধে একজন সমাজকর্মীর অনেক গুরুত্বপূর্ণ ভূমিকা রয়েছে। বাল্যবিবাহ কোনো সমাজেই কাম্য নয়। কোনো সমাজেই এটি ইতিবাচক প্রভাব ফেলে না। এটি এমন একটি সামাজিক সমস্যা, যা আরও নানামুখী সমস্যার জন্ম দেয়। এসব সমস্যার মোকাবিলায় একজন সমাজকর্মী উন্নয়নকর্মী ও পরিবর্তন প্রতিনিধি হিসেবে কাজ করেন। এক্ষেত্রে তিনি সমাজকর্মের মৌলিক ও সহায়ক পদ্ধতি ব্যবহারের মাধ্যমে বহুমুখী পদক্ষেপ গ্রহণের মাধ্যমে সমস্যা থেকে উত্তরণে কার্যকর ভূমিকা রাখেন। বাল্যবিবাহ প্রতিরোধে একজন সমাজকর্মী গুরুত্বপূর্ণ ভূমিকা রাখতে পারেন। তিনি বাল্যবিবাহের কুফল সম্পর্কে জনগণকে বিভিন্ন প্রচারণার মাধ্যমে সচেতন করে তুলতে পারেন। এছাড়া ব্যক্তি সমাজকর্ম পদ্ধতি প্রয়োগের মাধ্যমে বাল্যবিবাহ প্রদানকারী অভিভাবকদের বিরুদ্ধে প্রয়োজনীয় পদক্ষেপ গ্রহণ করতে পারেন। সেই সাথে স্থানীয় প্রশাসন, গ্রামের গণ্যমান্য ও ক্ষমতাবান ব্যক্তি ও যুবসমাজকে বাল্যবিবাহ প্রতিরোধে সচেতন করে তুলতে পারেন। এভাবে বাল্যবিবাহ প্রতিরোধ ও সমস্যার তীব্রতা হ্রাসে সমাজকর্মীরা গুরুত্বপূর্ণ ভূমিকা পালন করেন। উপরের আলোচনা থেকে তাই বলা যায়, উদ্দীপকে ইঙ্গিতকৃত সামাজিক সমস্যা বাল্যবিবাহ সমাধানে সমাজকর্মীরা অগ্রণী ভূমিকা রাখতে পারেন।"
        }
      ]
    },
    {
      "number": "8",
      "uddipok": "শিমা একজন সমাজসেবা অফিসার হওয়ায় বাংলাদেশ সরকারের বেশ কিছু লক্ষ্য নিয়ে কাজ শুরু করলেন। সেই লক্ষ্যগুলোর মাঝে রয়েছে-দরিদ্রদের জীবনমান উন্নয়ন এবং সেই লক্ষ্যে সুদমুক্ত ঋণ দান, বস্তির শিশুদের জন্য শিক্ষার ব্যবস্থা, পুষ্টিকর খাদ্য নিশ্চিতকরণ ইত্যাদি।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "ইউএনডিপি প্রতিষ্ঠিত হয় ১৯৬৫ সালে।"
        },
        {
          "label": "খ",
          "question": "",
          "explanation": "গ্রামীণ জনগণের সচেতনতা সৃষ্টির লক্ষ্যে পরিচালিত গ্রামীণ সমাজসেবার একটি কার্যক্রম হলো 'সচেতনতামূলক কার্যক্রম'। গ্রামীণ জনগোষ্ঠীর জীবনযাত্রার মান উন্নয়নে গ্রামীণ সমাজসেবা বিভিন্ন সচেতনতামূলক কর্মসূচি পরিচালনা করে থাকে। এ লক্ষ্যে গ্রামীণ সমাজ সেবা স্বাস্থ্য ও পরিষ্কার-পরিচ্ছন্নতা বিষয়ে সচেতনতা সৃষ্টি করে। গ্রামীণ জনগণের মধ্যে পুষ্টিগুণসম্পন্ন খাবার, বিশুদ্ধ পানির ব্যবহার, পরিবার পরিকল্পনা গ্রহণের সুবিধা ইত্যাদি সম্পর্কে সচেতন করে।"
        },
        {
          "label": "গ",
          "question": "",
          "explanation": "উদ্দীপকে শিমা শহর সমাজসেবা কার্যক্রম বাস্তবায়ন করে থাকেন। শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে বিভিন্ন বিষয়ে বৃত্তিমূলক প্রশিক্ষণের মাধ্যমে শহরের দরিদ্র ও দুস্থ জনগণকে স্বাবলম্বী হওয়ার জন্য যোগ্য করে গড়ে তোলা হয়। পরববর্তীতে ঋণদান কর্মসূচির মাধ্যমে তাদেরকে পুজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকান্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং 'পুষ্টি ও পরিষ্কার-পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। উদ্দীপকের কার্যক্রম দরিদ্রদের জীবনমান উন্নয়ন, সুদমুক্ত ঋণ দান, বস্তির শিশুদের শিক্ষার ব্যবস্থা, পুষ্টিকর খাদ্য নিশ্চিতকরণ প্রভৃতি কার্যক্রম মূলত শহর সমাজসেবা কার্যক্রমেরই অংশবিশেষ। যার মূল লক্ষ্য হলো শহর এলাকার সমস্যা সমাধান করে সুস্থ-সুন্দর নাগরিক জীবনযাত্রা প্রতিষ্ঠা করা। বিপন্ন পরিবেশে বসবাসরত শিশুদের স্বাস্থ্য, শিক্ষা ও পুষ্টিকর খাদ্য নিশ্চিতকরণ। বস্তিবাসী এবং শহরের সেবাদানকারী প্রতিষ্ঠান ও সংগঠনের মধ্যে সমন্বয়সাধন। প্রাথমিক চিকিৎসা ও পরিবার পরিকল্পনা সেবা প্রদানসহ শহর এলাকার সার্বিক উন্নয়নে উদ্দীপকের প্রতিষ্ঠানের কার্যক্রম ফলপ্রসূ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকের ইঙ্গিতকৃত প্রতিষ্ঠান তথা শহর সমাজসেবা কার্যক্রম বাস্তবায়নে স্থানীয় জনগণের ভূমিকা অনেক গুরুত্ব বহন করে। শহর সমাজসেবা মূলত আধুনিক যুগোপযোগী ও পেশাভিত্তিক সেবামূলক কর্মসূচি, যার দ্বারা টেকসই আর্থসামাজিক উন্নয়ন সম্ভব হয়। অন্যভাবে বলতে গেলে, শহর সমাজসেবা বলতে শহর এলাকায় সামঞ্জস্যপূর্ণ এমন এক উন্নয়নমূলক পদক্ষেপকে বোঝায়, যেখানে সরকার ও শহরের জনগণের যৌথ উদ্যোগে তাদের সমস্যা সমাধান, চাহিদা পূরণ ও উন্নয়ন ত্বরান্বিত হয়। শহর সমাজসেবা বাস্তবায়নে, শহর সমাজসেবা কর্মকর্তা ও সমাজকর্মী ভূমিকা পালন করে থাকে। তবে স্থানীয় জনগণের ভূমিকাও যথেষ্ট গুরুত্বপূর্ণ। স্থানীয় জনগণ শহরবাসী ও শহরের সমস্যাগ্রস্ত ব্যক্তিদের সাথে সমাজকর্মী ও শহর সমাজসেবা কর্মীর মাঝে সমন্বয় সাধন করে থাকে। এক্ষেত্রে সমস্যাগ্রস্ত ব্যক্তি বা দলকে শহর সমাজসেবার আওতাভুক্ত করে। তাদের সমস্যা ও সম্পদ নির্ণয় করে রিপোর্ট পেশ করতে পারে। বঞ্চিত বস্তিবাসীদেরকে উন্নয়নের অন্তর্ভুক্তকরণ। পারস্পরিক সৌহার্দ ও সহযোগিতামূলক সম্পর্ক স্থাপন করে। শহরের নতুন কোন সমস্যা 'সম্পর্কে সকলকে অবহিত ও সতর্ক করতে পারে। ব্যক্তি ও দলের পরিবেশ, শারীরিক মানসিক, আর্থিক অবস্থা বিবেচনা করে তাদের সর্বোচ্চ কল্যাণ সাধন করতে পারে। স্থানীয় জনগণের যৌথ প্রচেষ্টা ও সমবেত সিদ্ধান্তের মাধ্যমে সমস্যাগ্রস্তদের সার্বিক সহযোগিতা করা সম্ভব হয়ে উঠে। পরিশেষে বলা যায়, শহর এলাকায় সকলের অংশগ্রহণের মাধ্যমে সমস্যাগ্রস্ত ব্যক্তি, দলকে শহর সমাজসেবার আওতাভুক্তকরণ, সচেতনতা সৃষ্টি ও সার্বিক কল্যাণ সাধনে স্থানীয় জনগণ শহর সমাজসেবা কর্মসূচি ও সমাজকর্মীর মাঝে যোগসূত্র রচনা করে। সুতরাং উদ্দীপকের কার্যক্রম বাস্তবায়নে স্থানীয় জনগণের ভূমিকা কোন অংশে কম নয়।"
        }
      ]
    },
    {
      "number": "9",
      "uddipok": "বাংলাদেশে এখন আর ঋতু বৈচিত্রের স্বাদ পরিপূর্ণভাবে উপভোগ করা যায় না। কখনো অধিক বর্ষণ, কখনো খরা জনজীবনে দুর্ভোগ ডেকে আনছে প্রতি বছর পাহাড়ি ঢলে প্লাবিত হচ্ছে অনেক অঞ্চল। সর্বোপরি কল-কারখানার বিষাক্ত ধোয়া নির্মল আকাশকে করছে কলুষিত। নদী ভাঙনের কবলে পড়ে বিলীন হয়ে যাচ্ছে অনেকের আবাদী জমি।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সিএফসি হলো রেফ্রিজারেটর, এয়ারকন্ডিশনার, প্লাস্টিক ও পেইন্ট তৈরির কারখানা থেকে নির্গত একটি গ্যাস, যাকে ক্লোরোফ্লোরোকার্বন বলে।"
        },
        {
          "label": "খ",
          "question": "",
          "explanation": "উদ্ভিদ, প্রাণী ও অণুজীবসহ পৃথিবীর জীবসম্ভার, তাদের অন্তর্গত জিন ও সেগুলোর সমন্বয়ে গঠিত বাস্তুতন্ত্রকে জীববৈচিত্র্য বলে। জীববৈচিত্র্য মূলত জীবিত প্রজাতির বৈচিত্র্য এবং তাদের বাস করার জটিল পরিবেশতন্ত্রের আভাস দেয়। বিজ্ঞানীদের নানা হিসাব অনুযায়ী পৃথিবীতে ৩০ লক্ষ থেকে ৩ কোটির মতো বিভিন্ন প্রজাতির জীব বাস করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পরিবেশগত ভারসাম্যহীনতার মূল কারণ জলবায়ুর পরিবর্তন। বিশ্বব্যাপী ক্রমবর্ধমান জলবায়ু পরিবর্তনের ফলে বিভিন্ন স্থানে ঘন ঘন সাইক্লোন, জলোচ্ছ্বাস, খরা ইত্যাদি প্রাকৃতিক দুর্যোগ সংঘটিত হচ্ছে। সেইসাথে প্রকট হচ্ছে পরিবেশগত ভারসাম্যহীনতা; যার ইঙ্গিত উদ্দীপকে পাওয়া যায়। পৃথিবীব্যাপী তাপমাত্রা বৃদ্ধির অন্যতম কারণ হলো গ্রিনহাউস ইফেক্ট ও বিগত দুইশ বছরের প্রসারমান শিল্পের উন্নয়ন। পৃথিবীর জলবায়ু সূর্য থেকে পাওয়া শক্তির ওপর নির্ভর করে। আর পৃথিবীর বায়ুমণ্ডলে রয়েছে বিভিন্ন ধরনের গ্রিনহাউস গ্যাস। যেমন: কার্বন-ডাই-অক্সাইড, মিথেন, নাইট্রাস অক্সাইড ইত্যাদি। কিন্তু কলকারখানা ও যানবাহনের কালো ধোঁয়ার কারণে লাগামহীনভাবে গ্রিনহাউস গ্যাসের নিঃসরণ বাড়ছে। যার প্রভাব পড়ছে জলবায়ুর ওপর। এছাড়া বনাঞ্চল ধ্বংস এবং জীবাশা জ্বালানি ব্যবহারের জন্য বিগত কয়েক শতাব্দীতে বাতাসে কার্বন-ডাই-অক্সাইডের ঘনত্ব শতকরা প্রায় ১৫ ভাগ হারে বৃদ্ধি পেয়েছে। বনাঞ্চল ধ্বংসের প্রভাবে সবুজ উদ্ভিদ হ্রাস পাওয়ায় সালোকসংশ্লেষণের মাধ্যমে এ গ্যাস শোষণের মাত্রাও কমে যাচ্ছে। যার ফলে বাতাসে এর ঘনত্ব বৃদ্ধির সাথে পৃথিবীর বায়ুমণ্ডলে তাপের বৃদ্ধি ঘটছে। বাতাসে কার্বন-ডাই অক্সাইডের অর্থাৎ গ্রিনহাউস গ্যাস নিঃসরণ বৃদ্ধির প্রেক্ষাপটে জলবায়ুর পরিবর্তন ও বৈশ্বিক উষ্ণতা বৃদ্ধি পাচ্ছে। এর প্রভাবে বাংলাদেশের মতো জলবায়ুর ঝুঁকিতে থাকা দেশগুলোতে ঋতু বৈচিত্র্য হ্রাস পাচ্ছে, অসময়ের বৃষ্টি এবং খরা জনজীবনে ডেকে আনছে সীমাহীন দুর্ভোগ। তাই বলা যায়, উদ্দীপকে উল্লিখিত পরিবেশগত ভারসাম্যহীনতার কারণ জলবায়ু পরিবর্তন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিবেশগত ভারসাম্যহীনতার মূল কারণ জলবায়ু। পরিবর্তন। আর এ সমস্যা মোকাবিলায় একজন সমাজকর্মী গুরুত্বপূর্ণ ভূমিকা পালন করতে পারেন। জলবায়ু পরিবর্তনের কারণে ঝুঁকিপূর্ণ দেশগুলোর মধ্যে বাংলাদেশ সবচেয়ে বেশি বিপন্ন অবস্থায় আছে। এদেশের ভৌগোলিক অবস্থান, আর্থ- সামাজিক অবকাঠামো এবং প্রাকৃতিক সম্পদের ওপর অতি নির্ভরশীলতাকে এর মূল কারণ হিসেবে বিবেচনা করা হয়। যে কারণে অল্প সময়ের ব্যবধানে বন্যা, খরা, টর্নেডো, জলোচ্ছ্বাস, ঘূর্ণিঝড় ইত্যাদি প্রাকৃতিক দুর্যোগ ঘটতে দেখা যায়। এর ফলে এদেশের মানুষের জীবন-জীবিকায় আসছে পরিবর্তন, তাপমাত্রা বাড়ছে, অসময়ে বন্যা, জলোচ্ছ্বাস, টর্নেডো ইত্যাদির কারণে মানুষের স্বাভাবিক জীবনযাত্রা ব্যাহত হচ্ছে। নষ্ট হচ্ছে হাজার হাজার জমির ফসল, পানিতে লবণাক্ততা বৃদ্ধি পাচ্ছে, জীববৈচিত্র্যের ভারসাম্য কমে যাচ্ছে। তাই এ ধরনের সমস্যা মোকাবিলায় সরকারি ও বেসরকারি বিভিন্ন সংস্থার পাশাপাশি একজন সমাজকর্মী গুরুত্বপূর্ণ ভূমিকা পালন করতে পারেন। একজন সমাজকর্মী জলবায়ুর ঝুঁকি নিরূপণে কাজ করতে পারেন। জলবায়ু পরিবর্তন এবং এর প্রভাব বিষয়ে সাধারণ মানুষকে সচেতন করে তোলার জন্য তিনি বিভিন্ন সেমিনার, সিম্পোজিয়াম আয়োজন করতে পারেন। ভিডিও প্রদর্শনী; ইলেকট্রনিক্স ও প্রিন্ট মিডিয়ায় এ সম্পর্কে প্রচারণা চালাতেও সমাজকর্মী কাজ করতে পারেন। এছাড়াও সমাজকর্মীরা দুর্যোগজনিত ঝুঁকি মোকাবিলায় কাজ করছে এরকম সংস্থার মধ্যে সমন্বয়কের (Co-ordinator) ভূমিকা পালন করতে পারেন। আবার জলবায়ু বিপন্ন হওয়ার জন্য দায়ী গ্রিনহাউস গ্যাসের নিঃসরণ কমাতে সংশ্লিষ্ট ব্যক্তি ও প্রতিষ্ঠানের ওপর চাপ প্রয়োগ করা জরুরি। এক্ষেত্রে সমাজকর্মীরা সামাজিক কার্যক্রম (Social Action) গ্রহণের মাধ্যমে ভূমিকা রাখতে পারেন। এছাড়া সমাজকর্মীরা জলবায়ু পরিবর্তনজনিত ক্ষয়ক্ষতি কীভাবে কমানো যায় বা কীভাবে এ পরিস্থিতি কাটিয়ে ওঠা যায় সে বিষয়ে প্রশিক্ষণ কার্যক্রম পরিচালনা করতে পারেন। এজন্য তিনি ব্যক্তি, দল ও সমষ্টি পর্যায়ে সচেতনতামূলক বিভিন্ন কার্যক্রম গ্রহণ করতে পারেন। সেইসাথে তিনি এসব কার্যক্রমে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতে পারেন। সার্বিক আলোচনা থেকে বলা যায়, জলবায়ু পরিবর্তনের মতো সমস্যা সমাধান করা সম্ভব নয়। তবে যথাযথ পদক্ষেপের মাধ্যমে এর ক্ষয়ক্ষতির মাত্রা কমিয়ে আনা যেতে পারে। এক্ষেত্রে একজন সমাজকর্মী সহায়ক ভূমিকা রাখতে পারেন।"
        }
      ]
    },
    {
      "number": "10",
      "uddipok": "যে সকল সামাজিক প্রতিষ্ঠান সামাজিক জীবনকে গভীরভাবে প্রভাবিত করছে তার মধ্যে ধর্ম অন্যতম। ধর্ম সমাজসংস্কারে সাহায্য করে, সামাজিক ঐক্য ও শৃঙ্খলা রক্ষা করে, ভ্রাতৃত্ববোধ সাধন করে। সমাজকল্যাণের মূল চালিকাশক্তি ধর্মীয় মূল্যবোধ।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "দেশের প্রচলিত আইনের প্রতিষ্ঠা এবং প্রয়োগের জন্য যে সংগঠনগুলো নিবেদিত প্রাণ তাদের আইন প্রয়োগকারী সংস্থা বলা হয়।"
        },
        {
          "label": "খ",
          "question": "",
          "explanation": "ধর্ম মানুষের আচার-আচরণ নিয়ন্ত্রণের মাধ্যমে অপরাধমূলক কর্মকাণ্ড থেকে বিরত রাখে। ধর্মীয় বিশ্বাস অনুযায়ী ইহকালের কাজের ফলাফল পরকালে ভোগ করতে হয়। এক্ষেত্রে মন্দ কাজের জন্য শাস্তি দেওয়া হবে এবং ভালো কাজের জন্য পুরস্কার দেওয়া হবে, এ বিশ্বাস মানুষকে অপরাধমূলক কর্মকান্ড থেকে বিরত রাখে।"
        },
        {
          "label": "গ",
          "question": "",
          "explanation": "উদ্দীপকে ধর্মের ভূমিকা নিয়ে আলোচনা করা হয়েছে। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয় এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকের আলোকে, ধর্ম সামাজিক জীবনকে গভীরভাবে প্রভাবিত করে। ধর্ম সমাজ সংস্কারে সাহায্য করে, সামাজিক কুপ্রথা ও কুসংস্কার দূর করে। জাতীয় ঐক্য, শৃঙ্খলা ও ভ্রাতৃত্ববোধ প্রতিষ্ঠা করে। ধর্মের এসব ভূমিকার পেছনে দায়ী ধর্মীয় মূল্যবোধ। ধর্মের প্রতি বিশ্বাস থেকেই সাধারণত এসব হয়ে থাকে যার ফলে সমাজের সর্বাধিক কল্যাণ সাধিত হয়। তাই বলা যায়, উদ্দীপকে উল্লিখিত বিষয় তথা ধর্মের অবদান সমাজকল্যাণের মূল চালিকাশক্তি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সর্বশেষ উক্তি \"সমাজকল্যাণের মূল চালিকাশক্তি ধর্মীয় মূল্যবোধ\"- উক্তিটি যথার্থ। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভোগ করতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়; যাতে মানুষ আত্মবিশ্বাসী হয়ে সকল প্রকার অন্যায় ও অবিচারের বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় নিজেদের ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে বোঝা যায়, সমাজের বিভিন্ন সামাজিক সমস্যা সমাধান, সমাজের সর্বাধিক কল্যাণ ও সামাজিক সাম্য প্রতিষ্ঠায় ধর্মের ভূমিকা অনস্বীকার্য। যা উদ্দীপকের শেষোক্ত বাক্য তথা। 'সমাজকল্যাণের মূল চালিকাশক্তি ধর্মীয় মূল্যবোধ' এর সাথে সামঞ্জস্যপূর্ণতা এবং যথার্থতা প্রমাণ করে।"
        }
      ]
    },
    {
      "number": "11",
      "uddipok": "করিম তার গ্রামের একটি গরুর ফার্মে কাজ করে যা জনাব ফজলের নেতৃত্বে পরিচালিত হয়। এখানে কাজ করে করিমের মতো অসংখ্য যুবক অর্থ আয়ের উৎস খুঁজে নিয়েছে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "ব্র্যাক তার কার্যক্রম পরিচালনায় ৪টি বিষয়ের উপর গুরুত্ব আরোপ করে।"
        },
        {
          "label": "খ",
          "question": "ব্র্যাকের পরিচিতি ব্যাখ্যা করো।",
          "explanation": "১৯৭২ সালে স্যার ফজলে হাসান আবেদ ব্র্যাক প্রতিষ্ঠা করেন। এর উদ্দেশ্য হলো সমাজের সুবিধাবঞ্চিত, পিছিয়ে পড়া জনগোষ্ঠীর সার্বিক উন্নয়ন সাধন। গ্রামীণ জনগোষ্ঠীর কর্মসংস্থান সৃষ্টি ও তাদের উপার্জন বৃদ্ধির লক্ষ্যে ব্র্যাক ঋণ বিতরণ করে থাকে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা আছে তাদের মাঝে সর্ববৃহৎ হলো ব্র্যাক। দারিদ্র্য দূরীকরণ এবং দারিদ্র্যের ক্ষমতায়ন এই স্লোগানকে সামনে রেখে বর্তমানে বিশ্বের বিভিন্ন দেশে ব্র্যাকের কার্যক্রম চালু আছে।"
        },
        {
          "label": "গ",
          "question": "",
          "explanation": "করিমের মতো যুবকদের সহায়তা প্রদান উক্ত সংস্থা তথা ব্র্যাকের পল্লি উন্নয়ন কর্মসূচির আওতাভূক্ত। বাংলাদেশের সবচেয়ে বড় বেসরকারি সংস্থা হচ্ছে ব্র্যাক। দেশের সীমানা ছাড়িয়ে সংস্থাটি বিশ্বের বেশ কয়েকটি দেশে তার কার্যক্রম বিস্তৃত করেছে। দরিদ্র, ভূমিহীন ও পিছিয়ে পড়া জনগোষ্ঠীর আর্থ-সামাজিক উন্নয়নে সংস্থাটি বিভিন্ন কার্যক্রম পরিচালনা করছে। উদ্দীপকে দেখা যায়, করিম তার গ্রামের একটি গরুর ফার্মে কাজ করেন। জনাব ফজলের নেতৃত্বে পরিচালিত উক্ত প্রতিষ্ঠানটি করিমের মতো অসংখ্য যুবকের জন্য কর্মসংস্থানের ব্যবস্থা করেছে। যা পাঠ্যবইয়ের ব্র্যাক এর কার্যক্রমের আওতাভুক্ত। ব্র্যাক গ্রামীণ দরিদ্র জনগোষ্ঠীর মৌল মানবিক চাহিদা পূরণ ও কর্মসংস্থানের ব্যবস্থা করেছে। এছাড়াও ব্র্যাক পল্লি উন্নয়ন কর্মসূচি হিসেবে সামাজিক বনায়ন এ নার্সারি কর্মীদের প্রশিক্ষণ এবং বীজ প্রদান, মৎস্য চাষ, পশু পালন ও হাঁস-মুরগির খামার কার্যক্রম, হস্তশিল্প উন্নয়ন ও বাজারজাতকরণ কার্যক্রম গ্রহণ, ব্র্যাক এসব কার্যক্রম গ্রহণের মাধ্যমে দরিদ্র জনগোষ্ঠীর আর্থ সামাজিক উন্নয়ন ও কর্মসংস্থান বৃদ্ধিতে গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকের কার্যক্রম উক্ত সংস্থা তথা ব্র্যাকের কার্যক্রমের একটি অংশ মাত্র- উক্তিটি যৌক্তিক। বাংলাদেশের শহর ও গ্রামাঞ্চলের দরিদ্র, অসহায় ও দুস্থ মানুষের আর্থ- সামাজিক চাহিদা পূরণ এবং পরিবর্তিত অবস্থার সাথে সামঞ্জস্য বিধানে সহায়তার লক্ষ্য নিয়ে ব্র্যাক কাজ করছে। প্রথমদিকে সংস্থাটির কাজ শুধু ঋণদান কর্মসূচি পরিচালনার মধ্যে সীমাবদ্ধ থাকলেও বর্তমানে তা বিস্তৃতি পেয়েছে। এমনকি ব্র্যাক এখন সরকার ও অন্যান্য আন্তর্জাতিক সংস্থার সাথে যৌথভাবে নানা কর্মসূচি পালন করছে; যেমন- এটি বাংলাদেশ সরকার ও ইউনিসেফের সাথে সমন্বিত পুষ্টি কার্যক্রম পরিচালনা করছে। এছাড়া ব্র্যাকের কর্মসূচির মধ্যে শিক্ষা, স্বাস্থ্য, পুষ্টি, অর্থনৈতিক কর্মকাণ্ড তথা সচেতনতামূলক নানা ধরনের কার্যক্রম রয়েছে। ব্র্যাক পরিচালিত কার্যক্রমের অন্যতম হলো পল্লি উন্নয়নমূলক কর্মসূচি। এর মূল লক্ষ্য হলো গ্রামাঞ্চলের দরিদ্র মহিলা ও পুরুষদের সংগঠিত করার মাধ্যমে তাদের আর্থ-সামাজিক উন্নয়নে প্রচেষ্টা চালানো। এছাড়া ১৯৮৫ সালে মানিকগঞ্জের কয়েকটি গ্রামে পরীক্ষামূলকভাবে ২২টি স্কুল চালুর মাধ্যমে ব্র্যাকের শিক্ষা কার্যক্রম শুরু হয়। বর্তমানে দেশব্যাপী গ্রামের ভূমিহীন ও দরিদ্র শ্রেণির ছেলেমেয়েরা এ কার্যক্রমের আওতাভুক্ত। দুটি কর্মসূচির মাধ্যমে ব্র্যাক সাধারণ মানুষকে স্বাস্থ্যসেবা পৌঁছে দেওয়ার ক্ষেত্রে ভূমিকা রাখছে। একটি হলো ডায়রিয়াজনিত মৃত্যু প্রতিরোধে খাবার স্যালাইন সম্প্রসারণ কর্মসূচি, অন্যটি মা ও শিশু স্বাস্থ্য উন্নয়নমূলক কর্মসূচি। ব্র্যাক ইউনিয়ন স্বাস্থ্য ও পরিবারকল্যাণ কেন্দ্র এবং কমিউনিটি ক্লিনিক ব্যবস্থাপনার দায়িত্বও পালন করছে। তবে ব্র্যাকের সবচেয়ে বড় কর্মসূচি হলো ক্ষুদ্র ঋণদান কর্মসূচি। এর লক্ষ্য গ্রামাঞ্চলের দরিদ্র ও ভূমিহীন মানুষদের স্বাবলম্বী করা। সেইসাথে তারা বেকার যুবক ও যুব মহিলাদের জন্য কর্মসংস্থানের সুযোগও সৃষ্টি করছে। ব্র্যাকের কর্মসূচির নতুন সংযোজন হলো মানবাধিকার ও আইন সহায়তা কর্মসূচি। এছাড়াও প্রতিষ্ঠানটি বাণিজ্যিক হস্তশিল্প বাজারজাতকরণ, হাওর উন্নয়ন প্রকল্প, পল্লি উদ্যোগ প্রকল্প, গবেষণা ও মূল্যায়ন ইত্যাদি কার্যক্রম পরিচালনা করছে। উপরের আলোচনা থেকে তাই বলা যায়, উদ্দীপকের কার্যক্রমটি ব্র্যাকের কার্যক্রমের অংশবিশেষ মাত্র।"
        }
      ]
    }
  ]
}