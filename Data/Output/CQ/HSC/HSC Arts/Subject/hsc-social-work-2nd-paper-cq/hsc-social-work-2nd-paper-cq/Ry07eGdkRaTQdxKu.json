{
  "title": "নৌবাহিনী কলেজ, চট্টগ্রাম ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "জনাব রাইসুল করিম একজন প্রশাসনিক কর্মকর্তা। সময় পেলেই অবকাশ যাপনের জন্য তিনি ছেলে মেয়েদের নিয়ে বিভিন্ন স্থানে ঘুরতে যান। এতে ছেলেমেয়েদের মধ্যে প্রশান্তি বিরাজ করে এবং তাদের একঘেয়েমী ভাব দূর হয়।",
      "tag": "BNSCC 23",
      "sub_questions": [
        {
          "label": "ক",
          "question": "Common Human Needs গ্রন্থটির লেখক কে?",
          "explanation": "'Common Human Needs' গ্রন্থের লেখক বিখ্যাত মার্কিন সমাজকর্মী শার্লট টোলে (Charlotte Towle) ।"
        },
        {
          "label": "খ",
          "question": "মৌল-মানবিক চাহিদা হিসেবে বস্ত্রের গুরুত্ব লিখ।",
          "explanation": "বস্ত্রের ব্যবহার মানুষকে সভ্য ও শ্রেষ্ঠত্বের মর্যাদা দিয়েছে বলে বস্তুকে 'মৌল মানবিক চাহিদা বলা হয়। বস্ত্র মানব সভ্যতার ধারক ও বাহক হিসেবে' কাজ করে। বস্ত্রের ব্যবহার -মানুষের সামাজিকতা রক্ষা ও স্বাভাবিক জীবনযাত্রা নিশ্চিত করে। এছাড়া - বস্তু প্রতিকূল প্রাকৃতিক প্রভাব পরিবেশ থেকে রক্ষা করে। মানুষের সামাজিক সম্পর্ক রক্ষা করে স্বাভাবিক ও সভ্য জীবনযাত্রা অব্যাহত রেখেছে বলে বস্তুকে মৌল-মানবিক চাহিদার অন্তর্ভুক্ত করা হয়েছে। সর্বোপরি মানব-জীবনে বস্ত্রের গুরুত্ব অপরিসীম।"
        },
        {
          "label": "গ",
          "question": "উদ্দীপকে কোন মৌলিক মানবিক চাহিদা পূরণের বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে জনাব রাইসুল করিমের চিত্তবিনোদন নামক মৌলিক মানবিক চাহিদা পূরণের বিষয়টি প্রকাশ পেয়েছে। চিত্তবিনোদন হলো মানুষের মনের খোরাক। প্রতিটি মানুষের জীবনেই এর প্রয়োজন রয়েছে। বিশেষ করে শিশুদের সুষ্ঠু মানসিক বিকাশের জন্য চিত্তবিনোদনের কোনো বিকল্প নেই। খেলাধুলা, টিভি দেখা বা গল্প করার মতো বিনোদনমূলক কাজ শিশুর মধ্যে শক্তি ও প্রেরণা জোগায়। চিত্তবিনোদনের অভাব হলে শিশুদের মনে নেমে আসে অবসাদ। উদ্দীপকে জনাব রাইসুল করিম একজন প্রশাসনিক কর্মকর্তা। তিনি সময় পেলেই তার ছেলেমেয়েদের নিয়ে অবকাশ যাপনের জন্য ঘুরতে যান। যার ফলে তার ছেলেমেয়েদের মধ্যে প্রশান্তি কাজ করে এবং একঘেয়েমী দূর হয়। যেখানে জনাব রাইসুল তাদের চিত্তবিনোদনের অভাব পূরণ করেন। কারণ চিত্তবিনোদনের অভাবে জীবন একঘেয়েমী ও অবসাদগ্রন্থ হয়ে যায়। সুতরাং বলা যায় উদ্দীপকে ছেলেমেয়েদেরকে চিত্তবিনোদনের সুযোগ দেয়া হয়েছে যা একটি মৌল মানবিক চাহিদাকে নির্দেশ করে।"
        },
        {
          "label": "ঘ",
          "question": "মানব জীবনে উক্ত মৌলিক মানবিক চাহিদার প্রয়োজনীয়তা বিশ্লেষণ করো।",
          "explanation": "উদ্দীপকে চিত্তবিনোদন নামক মৌলিক চাহিদার বিষয়টি তুলে ধরা হয়েছে। মানব জীবনে চিত্তবিনোদনের প্রয়োজনীয়তা বিশ্লেষণ করা হলো- মানুষের দৈহিক ও মানসিক স্বাস্থ্য ঠিক রাখার জন্য চিত্তবিনোদনের বিকল্প নেই। প্রাত্যাহিক জীবনে বিনোদনের নানারকম মাধ্যমের উপস্থিতি আছে। যেমন- টেলিভিশন দেখা, রেডিও শোনা, পত্রিকা পড়া, সিনেমা দেখা, বিভিন্ন স্থানে ঘুরতে যাওয়া, বই পড়া ইত্যাদি। চিত্তবিনোদন হলো মনের খোরাক। শিশুদের মানবিক বিকাশের জন্য চিত্তবিনোদনের কোন বিকল্প নেই। কারণ এগুলো শিশুর মধ্যে শক্তি ও প্রেরণা যোগায়। বাধাধরা জীবনের একঘেয়েমি ও অবসাদ দূর করতে মানুষের জীবনে চিত্তবিনোদন প্রয়োজন। উদ্দীপকে জনাব রাইসুল করিম তার ছেলেমেয়েদের বিভিন্ন জায়গায় ঘুরতে নিয়ে যান। যা তার ছেলেমেয়েদের একঘেয়েমী দূর করতে সাহায্য করে। চিত্তবিনোদনের অভাব, হলে ব্যক্তি মানসিক ভাবে অসুস্থ হয়ে পড়বে। কাজে মন বসবে না, অবসাদগ্রন্থ লাগবে। এমনকি এক পর্যায়ে অসুস্থ হয়ে পড়বে। যা ব্যক্তিগত জীবনে নেতিবাচক প্রভাব ফেলবে। উপরের আলোচনা থেকে বলা যায়, মানুষের জীবনে চিত্তবিনোদনের প্রয়োজনীয়তা অনেক। সুস্থ জীবনযাপনের জন্য এটি গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "2",
      "uddipok": "নিমরাজ তালুকদার পাড়ার ছেলেদের সাথে মিশে বিদ্যালয়ে যাওয়ার প্রতি আগ্রহ হারিয়ে ফেলছে। পড়ার টেবিলে বসে পড়া রেখে মোবাইলে গেইম' খেলতে পছন্দ করে। প্রাক-মূল্যায়ন পরীক্ষার ফলাফলও সন্তোষজনক নয়। বিষয়টি সমাধানের জন্য নিমরাজ তালুকদারের বাবা একজন সমাজকর্মীর সহায়তা নেন।",
      "tag": "BNSCC 23",
      "sub_questions": [
        {
          "label": "ক",
          "question": "ক্লিনিক্যাল সমাজকর্ম কী?",
          "explanation": "ক্লিনিক্যাল সমাজকর্ম হলো সমাজকর্মের একটি বিশেষ শাখা যেখানে সাহায্যার্থীর সমস্যা (রোগ) নির্ণয় বা পরীক্ষা-নিরীক্ষা করে সমাধানের ব্যবস্থা গ্রহণ করার ক্ষেত্রে সাহায্য করা।"
        },
        {
          "label": "খ",
          "question": "শিল্প সমাজকর্ম বলতে কী বোঝায়?",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতা প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের লক্ষ্য।"
        },
        {
          "label": "গ",
          "question": "উদ্দীপকের সমস্যা মোকাবিলায় কোন শাখার জ্ঞান প্রয়োগের সুযোগ রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের কলেজের সমস্যা সমাধানে বিদ্যালয় সমাজকর্মের জ্ঞান প্রয়োগ করা যায়। বিদ্যালয় সমাজকর্ম সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলেমেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র, শিক্ষক, অভিভাবকের সমন্বয়ে কাজ করে। উদ্দীপকে দেখা যায়, কলেজে প্রথম পিরিয়ডের পর কিছু কিছু শিক্ষার্থী ক্লাস ফাঁকি দেয়। এ সমস্যাটি সমাধানের জন্য কলেজের অধ্যক্ষ মহোদয় পরামর্শ সভা ডাকেন। সভায় কলেজের সমাজকর্মের শিক্ষক সমাজকর্মের একটি শাখার জ্ঞান প্রয়োগ করে সমস্যার সমাধান করা যায় বলে মতামত দেন। মূলত উক্ত কলেজের মতো শিক্ষা প্রতিষ্ঠানের সমস্যা সমাধানে ওপরের বর্ণিত বিদ্যালয় সমাজকর্ম কাজ করে থাকে। তাই বলতে পারি উদ্দীপকের কলেজের সমস্যা সমাধানে বিদ্যালয় সমাজকর্মের জ্ঞান প্রয়োগ করা যায়।"
        },
        {
          "label": "ঘ",
          "question": "উদ্দীপকের সমস্যা মোকাবিলায় একজন সমাজকর্মীর ভূমিকা বিশ্লেষণ করো।",
          "explanation": "নিম্নের অনুরুপ: শিক্ষার্থীদের উন্নয়নে উক্ত শাখা অর্থাৎ বিদ্যালয় সমাজকর্মীর ভূমিকা অপরিসীম। বিদ্যালয় সমাজকর্ম হলো সমাজকর্মের এমন একটি শাখা যার মাধ্যমে বিদ্যালয় সংক্রান্ত বিভিন্ন সমস্যা সমাধান করে শিক্ষার্থীর উন্নয়ন ঘটানো হয়। উদ্দীপকে দেখা যায়, কলেজের কিছু শিক্ষার্থী প্রথম পিরিয়ডের পর ক্লাস ফাঁকি দেয়। শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম কাজ করে থাকে। বিদ্যালয় সমাজকর্ম হলো শিক্ষার্থীকেন্দিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্মী তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। অনেক সময় শিক্ষার্থীরা স্কুল পালিয়ে বিভিন্ন ধরনের অপরাধমূলক কাজে জড়িয়ে পড়ে। এসব সমস্যা সমাধানের জন্য একজন বিদ্যালয় সমাজকর্মী সহায়ক ভূমিকা রাখতে পারেন। তিনি সমস্যাগ্রস্ত শিক্ষার্থীদের অভিভাবক ও স্কুল কর্তৃপক্ষের সাথে বসতে পারেন। স্কুলের পরিবেশকে কীভাবে শিক্ষার্থীবান্ধব করে গড়ে তোলা যায় সে ব্যাপারে তিনি প্রয়োজনীয় সুপারিশ করতে পারেন। এছাড়া তিনি উচ্ছৃঙ্খল ও স্কুল পালানো শিক্ষার্থীদের আচরণ সংশোধনের ক্ষেত্রে ভূমিকা রাখতে পারেন। বিদ্যালয় সমাজকর্মীর এ ধরনের কার্যক্রমের ফলে শিক্ষার্থীদের বিদ্যালয় সংক্রান্ত সমস্যা দূর হয় তাদের উন্নয়ন ঘটে। উপরের আলোচনা থেকে বলা যায়, শিক্ষার্থীদের উন্নয়নে বিদ্যালয় সমাজকর্মী অগ্রণী ভূমিকা পালন করে।"
        }
      ]
    },
    {
      "number": "3",
      "uddipok": "সড়ক দুর্ঘটনায় মারাত্মক আহত নাবিলকে ঢাকা মেডিকেল কলেজে নিয় এলে জাহিদ মেডিকেলের আউটডোর থেকে শুরু করে ভর্তির যাবতীয় প্রক্রিয়া সম্পন্ন করেন। তাছাড়া ডাক্তারের সাথে যোগাযোগ, রক্ত সংগ্রহসহ বিভিন্ন বিষয়ে সাহায্য করেন ও প্রয়োজনীয় পরামর্শ দেন।",
      "tag": "BNSCC 23",
      "sub_questions": [
        {
          "label": "ক",
          "question": "শিল্প সমাজকর্মের একটি উদ্দেশ্য লিখ।",
          "explanation": "শিল্প সমাজকর্মের একটি উদ্দেশ্য হলো শ্রমিক ও মালিকের মধ্যে সুসম্পর্ক বজায় রাখা।"
        },
        {
          "label": "খ",
          "question": "প্রবীণকল্যাণ সমাজকর্ম বলতে কী বোঝায়?",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণকল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই প্রবীণকল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করে।"
        },
        {
          "label": "গ",
          "question": "উদ্দীপকে জাহিদের কর্মকাণ্ড সমাজকর্মের কোন শাখার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের জাহিদের কর্মকাণ্ড সমাজকর্মের 'চিকিৎসা সমাজকর্মের' সাথে সম্পর্কিত। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ওষুধ ও বিভিন্ন পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেই সাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে। চিকিৎসা সমাজকর্ম শাখা রোগীদের খাদ্য, বস্ত্র, ওষুধ ও চিকিৎসা উপকরণ দিয়ে সাহায্য করার পাশাপাশি মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের ক্ষুদ্রঋণ পেতে সাহায্য করাও চিকিৎসা সমাজকর্মের কার্যক্রমভুক্ত। উদ্দীপকের নাবিলকে সাহায্য করতে গিয়ে জাহিদ উল্লিখিত কাজগুলোই করেন। তাই বলা যায়, জাহিদের কার্যক্রম চিকিৎসা সমাজকর্মের ইঙ্গিত দেয়।"
        },
        {
          "label": "ঘ",
          "question": "উদ্দীপকের আলোকে উক্ত শাখার গুরুত্ব আলোচনা করো।",
          "explanation": "উদ্দীপকে ইঙ্গিতকৃত প্রবীণকল্যাণ সমাজকর্মের কার্যক্রম ফলপ্রসূ করে তুলতে একজন সমাজকর্মী অগ্রণী ভূমিকা পালন করতে পারেন। বার্ধক্যে একজন ব্যক্তি যে ধরনের সমস্যার সম্মুখীন হন সে ব্যাপারে অনেক সময় পরিবার, সমাজ বা রাষ্ট্রের পরিষ্কার ধারণা থাকে না। এতে করে প্রবীণদের প্রতি আমাদের করণীয় কী হতে পারে সে সম্পর্কেও সবার সঠিক ধারণা নেই। এজন্য সাধারণ মানুষকে এ ব্যাপারে সচেতন করে তোলা জরুরি। সমাজকর্মীরা এ ব্যাপারে সহায়ক ও গুরুত্বপূর্ণ ভূমিকা পালন করতে পারেন। কৃষিনির্ভর ও গ্রামপ্রধান বাংলাদেশে একসময় যৌথ পরিবার প্রথা প্রচলিত ছিল। সে সময় বয়স্ক ব্যক্তিরা পরিবার থেকেই প্রয়োজনীয় আর্থিক, মানসিক ও সামাজিক নিরাপত্তা পেতেন। এমনকি এটি একটি সামাজিক ঐতিহ্য হিসেবেও বিবেচিত হতো। শিল্পবিপ্লব পরবর্তী আধুনিক সমাজ এ ঐতিহ্য থেকে ধীরে ধীরে অনেকটাই সরে এসেছে। যা পুনরুদ্ধারে একজন সমাজকর্মী কার্যকর ভূমিকা রাখতে পারেন। এক্ষেত্রে তিনি বয়স্ক মানুষদের সমস্যা সমাধানে সামাজিক কার্যক্রম পদ্ধতি প্রয়োগের মাধ্যমে সরকারের ওপর চাপ সৃষ্টি করতে পারেন। আবার প্রবীণদের কল্যাণে কাজ করা বিভিন্ন বেসরকারি প্রতিষ্ঠানের সাথেও সংশ্লিষ্ট হতে পারেন। যেমন- বাংলাদেশ প্রবীণ হিতৈষী সংঘ ও জরাবিজ্ঞান প্রতিষ্ঠান। এক্ষেত্রে প্রবীণদের নানা ধরনের শারীরিক ও মানসিক সমস্যা সমাধানে সরাসরি কাজ করার সুযোগ থাকে। অনেক সময় দেখা যায়, প্রবীণরা তাদের বয়সজনিত মূল্যবোধ বা পুরনো বদ্ধমূল ধারণার কারণে বিভিন্ন ধরনের মানসিক সমস্যার মুখোমুখি হন। এক্ষেত্রে তাদেরকেও সচেতন করে তুলতে হবে। সেইসাথে তারা যাতে পরিবারের অন্য সদস্যদের আদর্শ ও চিন্তাধারার সাথে খাপ খাইয়ে নিতে পারেন সে ধরনের পরিবেশ সৃষ্টির উদ্যোগ নিতে হবে। এ সমস্ত ক্ষেত্রে একজন প্রবীণকল্যাণ সমাজকর্মী নিজস্ব জ্ঞান, দক্ষতা ও কৌশলের প্রয়োগ ঘটাতে পারেন। সামগ্রিক আলোচনা থেকে তাই বলা যায়, প্রবীণকল্যাণ সমাজকর্মের কার্যক্রম ফলপ্রসূ করতে একজন সমাজকর্মীর ভূমিকা অপরিসীম ও অনস্বীকার্য।"
        }
      ]
    },
    {
      "number": "4",
      "uddipok": "",
      "tag": "BNSCC 23",
      "sub_questions": [
        {
          "label": "ক",
          "question": "\"Analyzing Social-Problems\" গ্রন্থটির লেখক কে?",
          "explanation": "‘Analyzing Social Problems' গ্রন্থটির লেখক সি. এম. কেস।"
        },
        {
          "label": "খ",
          "question": "সামাজিক সমস্যার একটি কারণ ব্যাখ্যা করো।",
          "explanation": "সামাজিক সমস্যার একটি কারণ হলো অতিরিক্ত জনসংখ্যা। অতিরিক্ত জনসংখ্যার প্রভাবে যখন মানুষের মৌলিক মানবিক চাহিদা পূরণ সম্ভব হয় না, তখন চাহিদার অপূরণজনিত কারণে বিভিন্ন সমস্যার উদ্ভব হয়। অনুন্নত দেশে সীমিত শিল্পায়নের ফলে উৎপাদন যে হারে বৃদ্ধি পায়, সে তুলনায় জনসংখ্যা বৃদ্ধির হার অনেক বেশি হওয়ায় মানুষের সঠিক চাহিদা পূরণ ব্যাহত হয় যা বিভিন্ন সামাজিক সমস্যা সৃষ্টি করে। যেমন- বাংলাদেশে বেকারত্ব, দরিদ্রতা, স্বাস্থ্যহীনতা প্রভৃতিসহ অসংখ্য সমস্যার প্রধান কারণ হলো অতিরিক্ত জনসংখ্যা।"
        },
        {
          "label": "গ",
          "question": "উদ্দীপকে সামাজিক সমস্যার কোন বিষয়টিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক সমস্যার বৈশিষ্ট্যকে ইঙ্গিত করা হয়েছে। সামাজিক সমস্যা বলতে সমাজ জীবনের অস্বাভাবিক অবস্থাকে বোঝায় যা আমাদের স্বাভাবিক জীবনযাত্রাকে ব্যাহত করে। সামাজিক সমস্যা সমাজ থেকে উদ্ভূত। এটি সমাজে একটি অস্বাভাবিক ও অনভিপ্রেত অবস্থা সৃষ্টি করে। সামাজিক সমস্যাগুলো পরস্পর সম্পর্কযুক্ত এবং সর্বজনীন। সামাজিক সমস্যার ক্ষেত্রে একটি গুরুত্বপূর্ণ বৈশিষ্ট্য হলো এটি সমাজের অধিকাংশের জন্য ক্ষতিকর এবং একই সাথে সমাজের আদর্শ ও মূল্যবোধের পরিপন্থি। এছাড়া সামাজিক সমস্যার আরো কয়েকটি উল্লেখযোগ্য বৈশিষ্ট্য হলো- সামাজিক সমস্যা পরিবর্তনশীল। এটি পরিমাপযোগ্য এবং সমাধানযোগ্য, উন্নয়নের পথে বাধা সৃষ্টিকারী এবং এটি সম্মিলিতভাবে মোকাবিলা করতে হয়। উদ্দীপকে একটি বিষয়ের কথা বলা হয়েছে যা সমাজ থেকে সৃষ্ট। কেননা সামাজিক সমস্যাগুলো মূলত সমাজ থেকেই সৃষ্টি হয় এবং এটি পরিবর্তনশীল। কারণ সামাজিক পরিবর্তনের সাথে সাথে সামাজিক সমস্যার স্বরূপ ও প্রকৃতিতে ভিন্নতা আসে। আবার একটি পরস্পর নির্ভরশীল এবং সমাধানযোগ্য। কেননা একটি সমস্যা যেমন অন্য একটি সমস্যা থেকে উদ্ভব হয় তেমনি একই সমস্যা আরও অনেকগুলি সমস্যা সৃষ্টি করে এবং সামাজিক সমস্যা সমাধানযোগ্য। এসমাধানযোগ্য কোনো ঘটনা বা অবস্থা সামাজিক সমস্যার আওতাভূক্ত নয়। সুতরাং উপরিউক্ত বৈশিষ্ট্যের আলোকে বলা যায় উদ্দীপকে সামাজিক সমস্যার বৈশিষ্ট্যই দেখানো হয়েছে।"
        },
        {
          "label": "ঘ",
          "question": "উদ্দীপকে উল্লিখিত বিষয় ছাড়াও সামাজিক সমস্যার আরো বৈশিষ্ট্য বিদ্যমান রয়েছে? মতামত দাও।",
          "explanation": "উদ্দীপকে সামাজিক সমস্যার উল্লেখিত বিষয় ছাড়াও আরও বৈশিষ্ট্য বিদ্যমান। মন্তব্যটি যথার্থ। সামাজিক সমস্যা বলতে সমাজের অনাকাঙ্ক্ষিত অবস্থাকে নির্দেশ করে যা ব্যক্তি ও সমাজের অগ্রযাত্রাকে বাধাগ্রস্থ করে। একটি সমস্যা সামাজিক সমস্যা কিনা তা বিবেচনা করা হয় সামাজিক সমস্যার বৈশিষ্ট্যকে লক্ষ করে। সামাজিক সমস্যার অনেকগুলো বৈশিষ্ট্য রয়েছে। এর মধ্যে উল্লেখযোগ্য হলো এর ফলে সমাজের উল্লেখযোগ্য অংশের মাঝে অবাঞ্ছিত ও আপত্তিকর বিষয় লক্ষ করা যায়, যা পরিবর্তনের প্রয়োজন জনগণ অনুভব করে। দেশ-কাল, পাত্র ভেদে সামাজিক সমস্যার প্রকৃতি ও মাত্রা ভিন্ন হলেও এটি সর্বজনীন। সামাজিক সমস্যা সমাজ থেকেই উদ্ভূত হয়। এটিকে অস্বাভাবিক ও অনভিপ্রেত অবস্থা হিসেবে সকলেই বিবেচনা করে। একটি সামাজিক সমস্যা অন্য আরো অনেক ধরনের সামাজিক সমস্যার সাথে সম্পৃক্ত থাকে। ফলে সামাজিক সমস্যাগুলো পরস্পর সম্পর্কযুক্ত হিসেবে বিবেচিত হয়। সামাজিক সমস্যা পরিবর্তনশীল। অনেক সামাজিক সমস্যা বিলীন হয়ে যায়, আবার অনেক সামাজিক সমস্যার নতুন করে উৎপত্তি ঘটে। সামাজিক সমস্যা বিমূর্ত হলেও পরিসংখ্যানিক দৃষ্টিকোণ থেকে সামাজিক সমস্যা পরিমাপ করা যায়। এছাড়াও সামাজিক সমস্যার উল্লেখযোগ্য বৈশিষ্ট্য হলো এটি বিভিন্ন পদক্ষেপের মাধ্যমে সমাধানযোগ্য উন্নয়নের পথে বাধা সৃষ্টি করে এবং এটি সম্মিলিতভাবে মোকাবিলা করতে হয়। উদ্দীপকে সামাজিক সমস্যার ৩টি বৈশিষ্ট্য উল্লেখ করা হয়েছে যা সামাজিক সমস্যার সবগুলো বৈশিষ্ট্যকে প্রতিফলিত করে না। সামাজিক সমস্যার আরো অনেকগুলো বৈশিষ্ট্য রয়েছে যা উপরে আলোচনা করা হয়েছে। উপরিউক্ত আলোচনা থেকে বলা যায়, উদ্দীপকে সামাজিক সমস্যার সকল বৈশিষ্ট্য প্রতিফলিত হয়নি মন্তব্যটি যথার্থ।"
        }
      ]
    },
    {
      "number": "5",
      "uddipok": "রমিজ সরকারের ঘর আলোকিত করে জন্ম নেয় নিশান। নিশানের বয়স বাড়ার সাথে সাথে তার আচরণে কিছু বৈশিষ্ট্য প্রকাশ পায়। নিশানকে নাম ধরে ডাকলে সাড়া দেয়না, একই কাজ, বার বার করে, কারো সাথে সহজে মিশতে চায় না। নিশানকে নিয়ে পরিবারের সবাই উদ্বিগ্ন।",
      "tag": "BNSCC 23",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "নির্দিষ্ট সময়ের আগে বিয়ে হলে তাকে বাল্যবিবাহ বলে।"
        },
        {
          "label": "খ",
          "question": "মাদকাসক্তির একটি কারণ ব্যাখ্যা করো।",
          "explanation": "মাদকাসক্তির একটি কারণ হলো সঙ্গদোষ ও কৌতূহল। কোনো ব্যক্তিকে মাদকাসক্ত করতে সঙ্গদোষ ও কৌতূহল গুরুত্বপূর্ণ ভূমিকা রাখে। সাধারণত মাদকাসক্ত সঙ্গী বন্ধুবান্ধবকে মাদক গ্রহণে প্ররোচিত করে। আর কৌতূহলবশত তারাও মাদক গ্রহণ শুরু করে এবং একসময় মাদকাসক্ত হয়ে পড়ে। এভাবে সঙ্গদোষ ও কৌতূহলের কারণে মাদকাসক্তি সৃষ্টি হয়।"
        },
        {
          "label": "গ",
          "question": "উদ্দীপকে কোন সামাজিক সমস্যাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক সমস্যা অটিজমকে, ইঙ্গিত করা হয়েছে। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়বিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে - শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজম আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বারবার বলা ইত্যাদি। উদ্দীপকের নিশান একই কাজ বার বার করে, কারো সাথে সহজে মিশতে চায় না তার নাম ধরে ডাকলে সারা দেয় না। যা অটিজমে আক্রান্ত শিশুদের বৈশিষ্ট্য। তাই বলা যায়, নিশান অটিজমে আক্রান্ত।"
        },
        {
          "label": "ঘ",
          "question": "উদ্দীপকে ইঙ্গিতকৃত সামাজিক সমস্যার প্রভাব বিশ্লেষণ করো।",
          "explanation": "উদ্দীপকে ইঙ্গিতকৃত সামাজিক সমস্যা হলো অটিজম। অটিজম আমাদের দেশ তথা বিশ্বের জন্য একটি বড় ধরনের সমস্যা। উদ্দীপকের আবরারের আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তার মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "6",
      "uddipok": "সমাজজীবনে এমন 'একটি প্রতিষ্ঠানের অস্তিত্ব বিদ্যমান যেখানে কিছু বিশ্বাস ও কার্যাবলি দ্বারা মানব জীবনের নানাবিধ সমস্যা মোকাবিলা করার প্রচেষ্টা চালায়। প্রতিষ্ঠানটির অস্তিত্ব, প্রার্থনা, উৎসর্গ এবং অন্যান্য আচার অনুষ্ঠানের মাধ্যমে প্রকাশ পায়।",
      "tag": "BNSCC 23",
      "sub_questions": [
        {
          "label": "ক",
          "question": "যৌতুক কী?",
          "explanation": "সাধারণত বিয়ের সময় বরপক্ষকে কন্যাপক্ষ দাবিকৃত বা স্বেচ্ছায় যে উপহারসামগ্রী দিয়ে থাকে তাকে যৌতুক বলে।"
        },
        {
          "label": "খ",
          "question": "মাদকাসক্তি বলতে কী বোঝায়?",
          "explanation": "মাদকাসক্তি বলতে মাদকের প্রতি প্রবল আকর্ষণকে বোঝায়; যা ব্যক্তিকে শারীরিক ও মানসিকভাবে বিপর্যস্ত করে তোলে। মাদকাসক্তি একটি মনো-স্নায়বিক ও দৈহিক সমস্যা। এ ক্ষেত্রে কোনো ব্যক্তি বারবার মাদকদ্রব্য গ্রহণ করে। মূলত এ জাতীয় দ্রব্যের ওপর অতিরিক্ত নির্ভরশীলতার কারণে সে মাদক গ্রহণ থেকে বিরত থাকতে পারে না।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানের ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকে আরিফ সাহেবের মধ্যে যে সামাজিক প্রতিষ্ঠানের প্রতিচ্ছবি ফুটে উঠেছে তা হলো ধর্ম। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয়। এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকের আরিফ সাহেব এক অদৃশ্য সত্তায় আস্থাবান। তার সমস্ত কাজকর্মে এ আস্থা বা বিশ্বাসের ছাপ রয়েছে। মৃত্যুর পর পুরস্কারের আশায় তিনি আর্তমানবতার সেবায় কাজ করেন। আর পরকালে শাস্তির ভয়ে তিনি কোনো খারাপ কাজে জড়ান না। এ থেকে বোঝা যায়, আরিফ সাহেব ধর্মে বিশ্বাসী। যা সামাজিক প্রতিষ্ঠান ধর্মকেই ইঙ্গিত করে। এটি একটি প্রাচীন প্রতিষ্ঠান বা সংগঠন। মানবসমাজের সাথে ধর্মের সম্পর্ক অত্যন্ত নিবিড়।"
        },
        {
          "label": "ঘ",
          "question": "উদ্দীপকে ইঙ্গিতকৃত সামাজিক প্রতিষ্ঠানটি সামাজিক সমস্যা প্রতিরোধে কীভাবে ভূমিকা রাখছে? বিশ্লেষণ করো।",
          "explanation": "নিম্নের অনুরুপ: উদ্দীপকের আরিফ সাহেবের কার্যক্রমে যে সামাজিক প্রতিষ্ঠানের চিত্র ফুটে উঠেছে তা অর্থাৎ ধর্ম সামাজিক সমস্যা সমাধানে গুরুত্বপূর্ণ ভূমিকা রাখে। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভুগতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়। যাতে মানুষ আত্মবিশ্বাসী হয়ে সকল প্রকার অন্যায় ও অবিচারের বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে বলা যায়, ধর্ম মানুষের মনে সৃষ্টিকর্তার ভয় সৃষ্টি করে। ফলে ব্যক্তি বিভিন্ন অপরাধমূলক কাজ থেকে বিরত থাকে। এভাবে ধর্ম সামাজিক সমস্যা প্রতিরোধে অগ্রণী ভূমিকা পালন করে।"
        }
      ]
    },
    {
      "number": "7",
      "uddipok": "জেরিন ও তকির দুই ভাইবোন। শিশুকালে দাদা জীবিত অবস্থায় তাদের বাবা মারা গেলে নিকট আত্মীয়রা সম্পত্তির উত্তরাধিকার হতে বঞ্চিত করার চেষ্টা করে। একজন সমাজকর্মীর সহায়তায় প্রচলিত সামাজিক আইনের বিধান মোতাবেক জেরিন ও তকির সম্পত্তির উত্তরাধিকার লাভ করে।",
      "tag": "BNSCC 23",
      "sub_questions": [
        {
          "label": "ক",
          "question": "সামাজিক আইনের একটি প্রয়োজনীয় দিক উল্লেখ করো।",
          "explanation": "সামাজিক আইনের একটি প্রয়োজনীয় দিক হলো এটি সামাজিক সমস্যা নিরসনে কাজ করে।"
        },
        {
          "label": "খ",
          "question": "সামাজিক আইন ও সামাজিক সমস্যা পরস্পর সম্পর্কযুক্ত- ব্যাখ্যা করো।",
          "explanation": "সামাজিক আইন অপরাধমূলক সামাজিক সমস্যা নিরসনে শাস্তিমূলক বিধান প্রণয়নের মাধ্যমে ভূমিকা রাখে। আমাদের সমাজে নানা ধরনের সমস্যা রয়েছে। যেমন- বাল্যবিবাহ, যৌতুক, নারী নির্যাতন, কিশোর অপরাধ ইত্যাদি। এ সকল সমস্যা সমাজে বিশৃঙ্খলা ও অশান্তি সৃষ্টি করে। এ প্রেক্ষিতে সামাজিক আইন প্রণীত হয়। এবং এর মাধ্যমে উক্ত সমস্যাগুলোর প্রতিকার ও প্রতিরোধ করা রাষ্ট্রের পক্ষে সম্ভব হয়। এক্ষেত্রে সাম্য ও ন্যায়বিচার প্রতিষ্ঠায় সামাজিক আইনে সর্বাধিক গুরুত্ব দেওয়া হয়।"
        },
        {
          "label": "গ",
          "question": "উদ্দীপকের জেরিন ও তকির কোন সামাজিক আইনের বিধান মোতাবেক সম্পত্তির উত্তরাধিকার লাভ করে? ব্যাখ্যা করো।",
          "explanation": "উদ্দীপকের জেরিন ও তকির ১৯৬১ সালের মুসলিম পারিবারিক আইনের বিধান মোতাবেক সম্পত্তির উত্তরাধিকার লাভ করে। ১৯৬১ সালের, মুসলিম পারিবারিক আইন অত্যন্ত যুগান্তকারী আইন। আইনটি ১৯৬১ সালে তৎকালীন পাকিস্তান (বর্তমান বাংলাদেশ) আমলে কার্যকর হয়। এ আইনের মাধ্যমে নারী ও শিশুর স্বার্থ সংরক্ষিত হয়। এ আইনকে একাধারে শিশুকল্যাণ, নারীকল্যাণ ও নিরাপত্তামূলক সামাজিক আইন বলে। এ আইনের একটি গুরুত্বপূর্ণ ধারা হলো উত্তরাধিকার সংক্রান্ত ধারা, যার উল্লেখযোগ্য দিক হলো, 'শিশুর অধিকার রক্ষা তথা শিশুর উত্তরাধিকার নিশ্চিত করা। এ আইন বলে পিতৃহারা ছেলেমেয়েরা দাদার সম্পত্তির অধিকার পায়। ফলে শিশুর নিরাপত্তা নিশ্চিত হয় এবং শিশুও তার পিতা ও দাদার সম্পত্তির উপর অধিকার ফিরে পায়। উদ্দীপকে জেরিন ও তকির দুই ভাইবোন। তাদের বাবা মারা যাওয়ার পর সম্পত্তির উত্তরাধিকার থেকে তাদের বঞ্চিত করার চেষ্টা করা হয়। কিন্তু একজন সমাজকর্মীর চেষ্টায় প্রচলিত সামাজিক আইনের বিধান মোতাবেক তারা সম্পত্তির অধিকার ফিরে পায়। তারা ১৯৬১ সালের মুসলিম পারিবারিক আইনের আওতায় সম্পত্তির অধিকার ফিরে পায়। সুতরাং বলা যায়, জেরিন ও তকির ১৯৬১ সালের মুসলিম পারিবারিক আইনের উত্তরাধিকার সংক্রান্ত ধারার মাধ্যমে তাদের অধিকার ফিরে পায়।"
        },
        {
          "label": "ঘ",
          "question": "উদ্দীপকে ইঙ্গিতকৃত সামাজিক আইন প্রয়োগে সমাজকর্মীর ভূমিকা বিশ্লেষণ করো।",
          "explanation": "উদ্দীপকে ইঙ্গিতকৃত আইনটি হলো- মুসলিম পারিবারিক আইন- ১৯৬১। ১৯৬১ সালে মুসলিম পারিবারিক আইন প্রণীত হয়। নারী শিশুদের স্বার্থরক্ষায় এ আইনকে এক ধরনের রক্ষাকবচ হিসেবে চিহ্নিত করা হয়। এই আইনের অন্তর্ভুক্ত বিষয়গুলো ছিলো- বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, ভরণপোষণ, সন্তানদের উত্তরাধিকার ইত্যাদি। উদ্দীপকে জেরিন ও তকিরের উত্তরাধিকার সংক্রান্ত যে সমস্যাটি ছিলো, মোট এই আইনের মাধ্যমে সমাধান করা হয়। একজন সমাজকর্মী হিসেবে উক্ত আইন প্রয়োগে বিভিন্ন পদক্ষেপ গ্রহণ করতে পারেন। তিনি মানুষের মধ্যে সচেতনতা বোধ সৃষ্টি করতে পারেন। তিনি এই আইন সংশ্লিষ্ট বিষয়ে জনগণকে উদ্বুদ্ধ করতে বিভিন্ন প্রচার-প্রচারণা চালাতে পারেন। আইন প্রণয়ন করার জন্য সংশ্লিষ্ট কর্তৃপক্ষকে চাপ প্রয়োগ করতে পারেন। সমাজকর্মীরা এই আইন বিশেষজ্ঞদের তথ্যাদি ভুক্তভোগীদের সরবরাহের মাধ্যমে সাহায্য করতে পারেন। আইন প্রয়োগকারী সংস্থা এবং এজেন্সির সদস্য হিসেবে সমাজকর্মীরা আইন প্রয়োগে ভূমিকা রাখতে পারেন। পরিশেষে বলা যায়, বিভিন্ন কল্যাণমূলক কার্যক্রম, যেমন- শিশুকল্যাণ, নারীকল্যাণ এবং সমাজসেবা কার্যক্রম বাস্তবায়নে নিয়োজিত সামাজিক এজেন্সির প্রতিনিধি হিসেবে সমাজকর্মীদের উক্ত সামাজিক আইন প্রয়োগে প্রত্যক্ষ ভূমিকা রাখতে পারেন।"
        }
      ]
    },
    {
      "number": "8",
      "uddipok": "স্বাধীনতা পরবর্তী যুদ্ধবিধ্বস্ত বাংলাদেশের গ্রামীণ সমাজের উন্নয়নের লক্ষ্যে ১৯৭৪ সালে একটি সরকারি সমাজকল্যাণ কর্মসূচি চালু হয়। যেখানে ক্ষুদ্র ঋণদান, বৃত্তিমূলক কাজের প্রশিক্ষণসহ নানাবিধ কার্যক্রম বাস্তবায়িত হচ্ছে। বর্তমানে দেশের ৬৪ জেলায় এর কার্যক্রম বিস্তৃত।",
      "tag": "BNSCC 23",
      "sub_questions": [
        {
          "label": "ক",
          "question": "UCDP এর পূর্ণরূপ কী?",
          "explanation": "UCDP এর পূর্ণরূপ হলো Urban Community Development Project."
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে কোন সরকারি সমাজকল্যাণ কার্যক্রমকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বাংলাদেশ সরকারের গ্রামীণ সমাজসেবা কার্যক্রমের কথা উল্লেখ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সুমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকের সরকারি কর্মসূচি দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে বিভিন্ন কার্যক্রম গ্রহণ করে। এর মাঝে আছে বৃত্তিমূলক প্রশিক্ষণ, সুদমুক্ত ঋণদান, মাতৃকেন্দ্র, সাক্ষরতা দান ইত্যাদি, যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত কার্যক্রমে সমাজকর্ম পদ্ধতি প্রয়োগের দিকটি বিশ্লেষণ করো।",
          "explanation": "উদ্দীপকে ইঙ্গিতকৃত কর্মসূচি অর্থাৎ গ্রামীণ সমাজসেবা কার্যক্রমকে নির্দেশ করা হয়েছে। সমাজকর্ম একটি বৈজ্ঞানিক পদ্ধতিনির্ভর সাহায্যকারী পেশা। গ্রামীণ দরিদ্র জনগোষ্ঠীর আর্থ-সামাজিক উন্নয়নে গ্রামীণ সমাজসেবা কাজ করে থাকে। যেহেতু সমাজকর্মের সমষ্টি উন্নয়ন পদ্ধতি এখানে প্রয়োজন করা 'হয় এবং এর মাধ্যমে বিভিন্ন পদক্ষেপ ও কর্মসূচি গ্রহণ করা হয়। গ্রামীণ সমাজসেবা কার্যক্রম বাস্তবায়নে প্রকল্পভুক্ত গ্রামে যথাক্রমে দল ও কার্যদল গঠন করা হয়। এই প্রক্রিয়ায় দল সমাজকর্ম পদ্ধতির জ্ঞান, কৌশল ও দক্ষতা প্রয়োগের পর্যাপ্ত সুযোগ রয়েছে। গ্রামীণ সমাজসেবা সর্মসূচিতে সমাজকর্মের ব্যক্তি সমাজকর্ম পদ্ধতি সীমিত আকারে প্রয়োগ করা হয়। পরিবার পরিকল্পনায় মা ও শিশু স্বাস্থ্য উন্নয়নে সমাজকর্মীরা ব্যক্তি সমাজকর্মের পদ্ধতি ও কৌশল ব্যবহার করে থাকেন। আবার একজন সমষ্টি উন্নয়নকর্মী বিভিন্ন সাংগঠনিক কাঠামো তৈরিতে ভূমিকা রাখেন, যেমন- যুবকল্যাণ সমিতি, মাদার্স ক্লাব, বয়স্ক শিক্ষাকেন্দ্র, শিশু কল্যাণ কেন্দ্র ইত্যাদি। এমনকি কর্মসূচি প্রণয়ন ও বাস্তবায়নের ক্ষেত্রে একজন সমষ্টি উন্নয়নকর্মী গুরুত্বপূর্ণ ভূমিকা পালন করে থাকেন। গ্রামীণ সমাজসেবায় সমাজকর্মের সমন্বিত পদ্ধতির প্রয়োগ লক্ষণীয়। সার্বিক কার্যক্রমে সফলতা অর্জন ও জনগণের ভাগ্যোন্নয়নে ব্যক্তি, দল ও সমষ্টি সমাজকর্মের পাশাপাশি সমাজকর্মের গবেষণা, সামাজিক কার্যক্রম ও সমাজকল্যাণ প্রশাসন পদ্ধতির সফল প্রয়োগ করা যায়। পরিশেষে বলা যায়, গ্রামীণ সমাজসেবা কার্যক্রমের সফল বাস্তবায়নের ক্ষেত্রে সমাজকর্মের বিভিন্ন পদ্ধতি গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "9",
      "uddipok": "একটি চক্র এলাকায় দীর্ঘদিন যাবৎ অন্যের জমি দখল, নিরীহ লোকদের অত্যাচার ও নির্যাতন, যৌন হয়রানিসহ নানাবিধ অপরাধমূলক কর্মকাণ্ডের সাথে জড়িত। বিষয়টি স্থানীয় সংস্থার নজরে দেওয়ার জন্য এলাকার একজন যুবক একটি লিখিত অভিযোগ দাখিল করলে সংস্থাটি সরেজমিনে তদন্ত করে এর সত্যতা প্রমাণ পায় এবং চক্রটিকে শাস্তির আওতায় নিয়ে আসে। সংস্থার এমন কর্মকাণ্ডে এলাকাবাসী সন্তুষ্ট।",
      "tag": "BNSCC 23",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজিক প্রতিষ্ঠান।"
        },
        {
          "label": "খ",
          "question": "সামাজিক প্রতিষ্ঠানের একটি বৈশিষ্ট্য ব্যাখ্যা করো।",
          "explanation": "সামাজিক প্রতিষ্ঠানের একটি বৈশিষ্ট্য হলো সর্বজনীন ও সর্বব্যাপী। সামাজিক প্রতিষ্ঠান নানাদিক থেকে বৈশিষ্ট্যমণ্ডিত। সমাজ গঠনের প্রথম থেকে শেষ পর্যায়ে প্রতিষ্ঠানের উপস্থিতি পরিলক্ষিত হয়। সব সময় এসব স্থানে প্রতিষ্ঠান বিদ্যমান থাকে। যেমন-পরিবার, ধর্ম, সম্পদ ইত্যাদি আদিম সমাজ থেকে বর্তমান পর্যন্ত বিদ্যমান আছে।"
        },
        {
          "label": "গ",
          "question": "উদ্দীপকে কোন সংস্থাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে আইন প্রয়োগকারী সংস্থাকে নির্দেশ করা হয়েছে। আইন প্রয়োগকারী সংস্থা বলতে ঐসব সংস্থাকে বোঝায়, যারা দেশে বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। এ সংস্থার সদস্যরা দেশের প্রচলিত আইনের প্রতিষ্ঠা এবং প্রয়োগের জন্য নিবেদিত প্রাণ। এর অন্তর্ভুক্ত হচ্ছে পুলিশের বিভিন্ন বাহিনী ও র‍্যাব। বৃহৎ অর্থে বিচার বিভাগের কাজও এর আওতাভুক্ত বলে বিবেচিত হয়। তবে সাধারণত পুলিশ বিভাগই আইন প্রয়োগের মূল সংস্থার দাবিদার। আইন প্রয়োগকারী সংস্থাকে জনগণের বন্ধু বা জনগণের সেবকও বলা হয়। জনগণ যাতে আইনের সুফল পায় এবং দেশের আইন- শৃঙ্খলা পরিস্থিতি স্বাভাবিক থাকে সে লক্ষ্যে এ সংস্থাগুলো ভূমিকা রাখে। আইন প্রয়োগকারী সংস্থা দেশের মানুষের জানমালের নিরাপত্তা প্রদান করে। এছাড়া নানা ধরনের অপরাধমূলক কার্যক্রমের তদন্তের মাধ্যমে সন্দেহভাজন অপরাধী খুঁজে বের করা, অপরাধমূলক কার্যক্রম প্রতিরোধ, অপরাধীর বিচার কাজ সম্পন্ন ও শাস্তি প্রদানসহ নানা ধরনের কার্যক্রম পরিচালনা করে থাকে। যেকোনো দেশের সমস্যা সমাধান ও আইনের - শাসন প্রতিষ্ঠায় আইন প্রয়োগকারী সংস্থা প্রধান ভূমিকা পালন করে। উদ্দীপকে দেখা যায়, একটি চক্র এলাকায় দীর্ঘদিন যাবৎ বিভিন্ন অপরাধমূলক কর্মকাণ্ড ঘটাচ্ছে। অন্যের জমি দখল, নিরীহ লোকদের অত্যাচার ও নির্যাতন। যৌন হয়রানিসহ বিভিন্ন অপরাধ তারা করছে। এদের এই কর্মকান্ডে আইন 'প্রয়োগকারী সংস্থা তদন্ত করে এবং এর - সত্যতা খুঁজে পায়। পরবর্তীতে তাদের আইনের আওতায় নিয়ে আসে। ফলে এলাকাবাসী সন্তুষ্ট হয়। সুতরাং উদ্দীপকে উল্লেখিত সংস্থা বলতে আইন প্রয়োগকারী সংস্থাকেই নির্দেশ করে। কারণ দেশে আইনের শাসন -প্রতিষ্ঠায় আইন প্রয়োগকারী সংস্থাই প্রধান ভূমিকা পালন করে এবং জনগণের নিরাপত্তার জন্য কাজ করে।"
        },
        {
          "label": "ঘ",
          "question": "উক্ত সংস্থার সহায়তা দানে একজন সমাজকর্মীর ভূমিকা বিশ্লেষণ করো।",
          "explanation": "উদ্দীপকে উল্লিখিত সংস্থা তথা আইন প্রয়োগকারী সংস্থার সহায়তা দানে একজন সমাজকর্মী ভূমিকা রাখতে পারে। দেশের অভ্যন্তরীণ শান্তি ও শৃঙ্খলা রক্ষা, প্রচলিত আইনের প্রয়োগ এবং জনগণের জানমালের নিরাপত্তাবিধানের ব্যাপারে দায়িত্বপ্রাপ্ত সরকারি সংস্থাকে আইন প্রয়োগকারী সংস্থা বলা হয়। সমাজকর্মী হলেন পেশাদার সমাজকর্মে প্রশিক্ষণপ্রাপ্ত, দক্ষ, অভিজ্ঞতাসম্পন্ন ব্যক্তি, যিনি সেবা প্রদানকারী প্রতিষ্ঠানের প্রতিনিধি হিসেবে ব্যক্তি, দল ও সমষ্টিকে অভীষ্ট লক্ষ্য অর্জনে সহায়তা করেন। এক্ষেত্রে সমাজকর্মীর ভূমিকা হচ্ছে সক্ষমকারী, সমন্বয়কারী, সহায়তাকারী, পরিচালক প্রভৃতি। পেশাদার সমাজকর্মীগণ অন্যান্য পেশার মতো আইন প্রয়োগকারী সংস্থাকে তাদের কাজে সহায়তা করে থাকে। পুলিশের অন্যতম দায়িত্ব হলো অপরাধ সম্পর্কিত তথ্য সংগ্রহ করে চার্জশিট প্রদান করা। একজন সমাজকর্মী অপরাধ সম্পর্কিত বহুমুখী তথ্য সংগ্রহ করে অপরাধ নিরূপণে পুলিশ বিভাগকে সহায়তা করে। এমনকি পুলিশের পরিকল্পনা বাস্তবায়ন, মূল্যায়ন, যোগাযোগ এবং সিদ্ধান্ত গ্রহণে আন্তঃসহযোগিতা অত্যন্ত গুরুত্বপূর্ণ। সমাজে বিভিন্ন অন্যায়-অবিচার, অপরাধ সংগঠিত হয়। একজন সমাজকর্মী ক্ষতিগ্রস্ত ব্যক্তির হয়ে বিভিন্ন আইন প্রয়োগকারী সংস্থার সাথে যোগাযোগ করে সংশ্লিষ্ট বিষযে প্রতিকার দাবি করতে পারে। একজন সমাজকর্মী বাল্যবিবাহ, শিশু ও নারী নির্যাতন, যৌন হয়রানি, মাদকাসক্তিসহ প্রভৃতি সম্পর্কে অভিযোগ তদন্ত করে যথাযথ ব্যবস্থা গ্রহণের জন্য আইন প্রয়োগকারী সংস্থার কাছে সমস্যাসংশ্লিষ্ট তথ্য উপস্থাপন করতে পারেন। পরিশেষে বলা যায়, একজন সমাজকর্মী সমাজে বহুমুখী কাজের মাধ্যমে মানুষকে সহায়তা করতে পারেন। উপযুক্ত পদ্ধতি ও কৌশলের মাধ্যমে আইন প্রয়োগকারী সংস্থার সহায়তাদানে সমাজকর্মী অবদান রাখতে পারেন।"
        }
      ]
    },
    {
      "number": "10",
      "uddipok": "স্বাধীনতার পরবর্তী সময়ে সিলেটের শাল্লা গ্রামে যুদ্ধে ক্ষতিগ্রস্তদের ত্রাণ ও পুনর্বাসনের লক্ষ্যে ১৯৭২ সালে স্যার ফজলে হাজার আবেদ এর নেতৃত্বে যে সংস্থাটি গড়ে উঠেছিল কালের আবর্তে পৃথিবীর বৃহত্তম বেসরকারি উন্নয়ন সংস্থা হিসেবে বর্তমানে স্বীকৃত। সংস্থাটি শিক্ষা, স্বাস্থ্য পরিবেশ উন্নয়ন সহ নানাবিধ কার্যক্রম পরিচালনা করছে।",
      "tag": "BNSCC 23",
      "sub_questions": [
        {
          "label": "ক",
          "question": "গ্রামীণ ব্যাংক কী?",
          "explanation": "গ্রামীণ ব্যাংক হলো ক্ষুদ্রঋণ প্রদানকারী একটি স্বায়ত্তশাসিত ব্যাংক।"
        },
        {
          "label": "খ",
          "question": "বেসরকারি সমাজ উন্নয়ন কার্যক্রম বলতে কী বোঝায়?",
          "explanation": "বেসরকারি সমাজ উন্নয়ন কার্যক্রম বলতে বোঝায় ঐ সকল সমাজ সেবাকে সেগুলো স্বতঃস্ফূর্তভাবে জনগণের স্বাধীন ইচ্ছা ও নিজস্ব প্রচেষ্টায় সংগঠিত এবং পরিচালিত। বেসরকারি সমাজ উন্নয়ন সংস্থা ব্যক্তিমালিকানায় যা গোষ্ঠীমালিকানায় পরিচালিত হয়। এই সংগঠন মূলত সমাজসেবা বা কল্যাণমূলক কাজ করার লক্ষ্যে গড়ে ওঠে। যেমন- প্রশিকা, আশা, গ্রামীণ ব্যাংক, রেডক্রিসেন্ট সোসাইটি ইত্যাদি।"
        },
        {
          "label": "গ",
          "question": "উদ্দীপকে কোন বেসরকারি সমাজ উন্নয়ন কার্যক্রমকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে তার মধ্যে সর্ববৃহৎ হলো, ব্র্যাক। ব্র্যাকের প্রতিষ্ঠাতা হলেন স্যার ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধর সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ- দুর্দশা দেখে তা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা' গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি বা 'Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালে ব্র্যাক (BARC) নামে পরিচালিত হয়। উদ্দীপকে বলা হয়েছে, ১৯৭১ সালে স্বাধীনতা যুদ্ধে বিপর্যস্তদের মানবিক ও ত্রাণ সহায়তা প্রদানের লক্ষ্যে একটি সংস্থা গড়ে ওঠে। পরবর্তীতে এই সংস্থাটি শিক্ষা, স্বাস্থ্য, পরিবেশ উন্নয়নসহ নানাবিধ কার্যক্রম পরিচালনা করছে। যার জন্য বাংলাদেশ তথা পৃথিবীর বৃহত্তম বেরসরকারি উন্নয়ন সংস্থা হিসেবে বর্তমানে স্বীকৃত। উদ্দীপকের এ সংস্থাটির সাথে উপরে বর্ণিত ব্র্যাক-এর সাদৃশ্য পরিলক্ষিত হয়। প্রতিষ্ঠানটির মতো ব্র্যাকও দরিদ্র ও অসহায় জনগণের দুঃখ-দুর্দশা লাঘব ও জীবনমান উন্নয়নের জন্য শিক্ষা, স্বাস্থ্য ও পুষ্টি কর্মসূচিসহ ক্ষুদ্রঋণ দান ও বিভিন্ন অর্থনৈতিক কর্মকাণ্ড পরিচালনা করছে।"
        },
        {
          "label": "ঘ",
          "question": "উদ্দীপকে ইঙ্গিতকৃত সংস্থাটির কার্যক্রম বিশ্লেষণ করো।",
          "explanation": "উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। এ সংস্থাটি এদেশের দরিদ্র জনগোষ্ঠীর সামগ্রিক উন্নয়নের জন্য বিভিন্ন উদ্দেশ্য সামনে রেখে কাজ করে যাচ্ছে। ব্র্যাক হচ্ছে বাংলাদেশের দুস্থ, দরিদ্র, অসহায় জনগণের কল্যাণ ও আর্থ- সামাজিক উন্নয়নে তৃণমূল পর্যায়ে সম্প্রসারিত। একটি বৃহৎ বেসরকারি সংস্থা। এর প্রতিষ্ঠাতা স্যার ফজলে হাসান আবেদ। 'দারিদ্র্য দূরীকরণ এবং দরিদ্রদের ক্ষমতায়ন' এই স্লোগানকে সামনে রেখে বর্তমানে বিশ্বের বিভিন্ন দেশে ব্র্যাকের কার্যক্রম ছড়িয়ে পড়েছে। গ্রামাঞ্চলে দরিদ্র জনগোষ্ঠীর প্রয়োজন, চাহিদা এবং পরিবর্তিত অবস্থার সঙ্গে সামঞ্জস্য রেখে সামগ্রিক উন্নয়নের জন্য ব্র্যাক বেশ কিছু উদ্দেশ্য নির্ধারণ করেছ। ব্র্যাকের প্রধান উদ্দেশ্য হলো দরিদ্র জনগোষ্ঠীকে ব্র্যাকের লক্ষ্য দল (Target group) হিসেবে চিহ্নিত করে তাদের সচেতন করে তোলা; লক্ষ্যভুক্ত দরিদ্রদের নিয়ে কার্যকর সংগঠন গড়ে তোলার মাধ্যমে আর্থ-সামাজিক এবং রাজনৈতিক ক্ষেত্রে প্রত্যাশিত পরিবর্তন আনয়নে সহায়তা করা; গ্রামীণ দরিদ্রদের কর্মসংস্থান এবং উপার্জনের সুযোগ সৃষ্টির লক্ষ্যে সহজলভ্য ক্ষুদ্রঋণ বিতরণের ব্যবস্থা করা প্রভৃতি। এর পাশাপাশি ব্র্যাক নিরক্ষরতা দূরীকরণ, স্বাস্থ্য সচেতনতা সৃষ্টি, লক্ষ্যভুক্ত দরিদ্রদের ব্যবস্থাপনা দক্ষতা এবং নেতৃত্ব বিকাশের উদ্দেশ্যেও কাজ করে যাচ্ছে। এছাড়াও বিভিন্ন সমস্যা এবং গৃহীত কার্যক্রমের যথার্থতা যাচাইয়ের জন্য গবেষণা পরিচালনা এবং দরিদ্র জনগোষ্ঠীকে স্বনির্ভরতা অর্জনে সহায়তা করা ব্র্যাকের অন্যতম উদ্দেশ্য। আলোচনার ভিত্তিতে তাই বলা যায়, উদ্দীপকে নির্দেশিত প্রতিষ্ঠান ব্র্যাকের কর্মকান্ডে দারিদ্র্য দূরীকরণ এবং দরিদ্রদের ক্ষমতায়নসহ মানুষের আর্থ- সামাজিক উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "",
      "tag": "BNSCC 23",
      "sub_questions": [
        {
          "label": "ক",
          "question": "UNDP-এর পূর্ণরূপ কী?",
          "explanation": "UNDP-এর পূর্ণরূপ হলো 'United Nations Development Programme |"
        },
        {
          "label": "খ",
          "question": "আন্তর্জাতিক সংস্থা বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা নিজস্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "উদ্দীপকে \"?” চিহ্নিত স্থানে কোন আন্তর্জাতিক সংস্থাকে নির্দেশ করা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকে '?' চিহ্নিত স্থানে আন্তর্জাতিক সংস্থা ইউনিসেফকে ইঙ্গিত করা হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১১/১২/১৯৪৬, সদর দপ্তর যুক্তরাষ্ট্রের নিউইয়র্ক, শিক্ষা সহায়ক কর্মসূচি, জনপ্রিয় মিনা কার্টুন সম্প্রচার, শিশুদের পুষ্টি সুরক্ষা প্রদান। উদ্দীপকের এ তথ্যগুলো আন্তর্জাতিক সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে '?' চিহ্নিত স্থানে ইউনিসেফকে নির্দেশ করা হয়েছে। প্রতিষ্ঠার পর থেকে ইউনিসেফ বিশ্বের অসহায় শিশুদের রক্ষা, স্বাস্থ্য, পুষ্টি ইত্যাদি বিষয়ে কাজ করে যাচ্ছে। বিশেষ করে উন্নয়নশীল দেশে শিশুদের সার্বিক কল্যাণে এদের কার্যক্রম উল্লেখ করার মতো। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারাবিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশুকল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রমসহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত 'মিনা কার্টুন' বর্তমানে বহুল প্রশংসিত হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত সংস্থার কার্যক্রম বিশ্লেষণ করো।",
          "explanation": "উদ্দীপকে উল্লিখিত সংস্থাটি হলো ইউনিসেফ। নিম্নে এই সংস্থার কার্যক্রম বিশ্লেষণ করা হলো- সারাবিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৯৪৬ সালে ইউনিসেফ যাত্রা শুরু করে। এর সদরদপ্তর নিউইয়র্কে। সারাবিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের • অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা- কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমঙ্গল ও শিশুকল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}