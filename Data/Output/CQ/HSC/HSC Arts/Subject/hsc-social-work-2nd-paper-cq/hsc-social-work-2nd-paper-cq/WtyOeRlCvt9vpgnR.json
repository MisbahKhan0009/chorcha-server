{
  "title": "সম্মিলিত বোর্ড ২০১৫",
  "subtitle": "সমাজকর্ম (9)",
  "questions": [
    {
      "number": "1",
      "uddipok": "গার্মেন্টস কর্মী নাসরিন সাভারে ভাড়া বাসায় থাকে। নাসরিন ও তার স্বামী যে মজুরি পায় তা দিয়ে সংসার চালানো কষ্টসাধ্য। অন্যান্য শ্রমিকের মতো নাসরিন কর্তৃপক্ষের কাছে বেতন বৃদ্ধির দাবি জানায়। গার্মেন্টস শ্রমিকদের সংগঠনও এ দাবির সাথে একাত্মতা জানায়। নাসরিনের স্বামী হঠাৎ অসুস্থ হয়ে পড়লে তাকে হাসপাতালে ভর্তি করা হয়। হাসপাতালে পরিচালিত একটি বিশেষ কর্মসূচির মাধ্যমে নাসরিনের স্বামীর চিকিৎসায় সহায়তা করা হয়। এ কর্মসূচির মাধ্যমে রোগীকে বিনামূল্যে ঔষধ-পথ্যও সরবরাহ করা হয়।",
      "tag": "All.B 15",
      "sub_questions": [
        {
          "label": "ক",
          "question": "বিদ্যালয় সমাজকর্ম কী?",
          "explanation": "বিদ্যালয় সমাজকর্ম হলো সমাজকর্ম অনুশীলনের একটি বিশেষ শাখা, যেটি শিক্ষার্থী এবং বিদ্যালয়ের মাঝে সামঞ্জস্য বিধানের মাধ্যমে স্কুল কার্যক্রমকে ফলপ্রসূ করে তোলে।"
        },
        {
          "label": "খ",
          "question": "সাইকিয়াট্রিক সমাজকর্ম বলতে কী বোঝায়?",
          "explanation": "সাইকিয়াট্রিক সমাজকর্ম বলতে মানসিক স্বাস্থ্যসেবা প্রতিষ্ঠানে সমাজকর্ম অনুশীলনের বিশেষ পদ্ধতিকে বোঝায়। এ শাখা সাধারণত মানসিক স্বাস্থ্যসেবায় সমাজকর্মের জ্ঞান, তত্ত্ব ও দক্ষতা প্রয়োগের ক্ষেত্রে সহায়ক ভূমিকা রাখে। এক্ষেত্রে মানসিক রোগীদের চিকিৎসায় সাইকিয়াট্রিক সমাজকর্মীরা সামাজিক সেবা প্রদানের মাধ্যমে সহায়তা করে থাকেন।"
        },
        {
          "label": "গ",
          "question": "উদ্দীপকে উল্লেখিত নাসরিনের সমস্যা সমাধানে সমাজকর্মের কোন শাখা ভূমিকা পালন করতে পারে? ব্যাখ্যা করো।",
          "explanation": "উদ্দীপকের নাসরিনের সমস্যা সমাধানে শিল্প সমাজকর্ম ভূমিকা পালন করতে পারে। শিল্প সমাজকর্ম বলতে সমাজকর্ম অনুশীলনের বিশেষ শাখাকে বোঝায়। মূলত শিল্প কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের এ শাখা কাজ করে। কর্মক্ষেত্রে শ্রমিকদের বিভিন্ন আবেগীয় সমস্যা (যেমন- হতাশা, হীনমন্যতাবোধ), স্বাস্থ্যসেবা, সামাজিক ও পারিবারিক নিরাপত্তা নিশ্চিতকরণ ইত্যাদি ক্ষেত্রে শিল্প সমাজকর্ম সহায়তা করে। উদ্দীপকে উল্লেখিত নাসরিন ও তার স্বামী যে বেতন পান তা দিয়ে সংসার চালানো কষ্টকর। এজন্য অন্যান্য শ্রমিকদের মতো তারাও বেতন বৃদ্ধির জন্য মালিকপক্ষের কাছে দাবি জানান। তাদের এই সমস্যা সমাধানে শিল্প সমাজকর্মের ভূমিকা রয়েছে। কারখানার মালিকপক্ষের সাথে আলোচনার মাধ্যমে শিল্প সমাজকর্মীরা সমস্যা সমাধানের চেষ্টা করবেন। মূলত তিনি শ্রমিক প্রতিনিধিদের প্রয়োজনীয় পরামর্শ ও দিক নির্দেশনা দিয়ে থাকেন। এর মাধ্যমে তিনি শ্রমিক-মালিক দ্বন্দ্ব নিরসন ও শ্রমিকদের স্বার্থ রক্ষায় ভূমিকা রাখেন।"
        },
        {
          "label": "ঘ",
          "question": "উদ্দীপকে উল্লেখিত নাসরিনের সমস্যা এবং তার অসুস্থ স্বামীর সমস্যা সমাজকর্মের দুটি ভিন্ন ভিন্ন শাখার অন্তর্ভুক্ত- বিশ্লেষণ করো।",
          "explanation": "উদ্দীপকে নাসরিনের বেতন সমস্যা সমাধানে শিল্প সমাজকর্ম সহায়ক ভূমিকা পালন করতে পারে। আর চিকিৎসা সমাজকর্ম তার অসুস্থ স্বামীর রোগ পরিচর্যায় ভূমিকা রাখতে পারে। সমাজকর্ম অনুশীলনের বিশেষ একটি শাখা হলো শিল্প সমাজকর্ম। সাধারণত শ্রমিক ইউনিয়ন এবং নিয়োগকর্তার পৃষ্ঠপোষকতায় শিল্প সমাজকর্ম অনুশীলন করা হয়। কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে এ শাখা কাজ করে। তাই মালিক ও শ্রমিকপক্ষের মধ্যস্থতাকারী হিসেবে এ ধরনের সমাজকর্মীর ভূমিকা গুরুত্বপূর্ণ। উদ্দীপকে গার্মেন্টস কর্মী নাসরিনের কথা বলা হয়েছে। বেতন বৃদ্ধি নিয়ে তাদের কারখানায় বিদ্যমান অসন্তোষ দূর করতে একজন শিল্প সমাজকর্মী ভূমিকা রাখতে পারেন। অন্যদিকে চিকিৎসা সমাজকর্মের মাধ্যমে স্বাস্থ্য এবং চিকিৎসা ক্ষেত্রে সমাজকর্মের জ্ঞান ও দক্ষতা প্রয়োগ করা হয়। এ শাখার মাধ্যমে চিকিৎসা সংশ্লিষ্ট সুযোগ-সুবিধার পূর্ণ ব্যবহারে রোগীকে সহায়তা করা সম্ভব হয়। যেসব অর্থনৈতিক, সামাজিক ও আবেগীয় সমস্যা রোগীর চিকিৎসার ক্ষেত্রে বাধা সৃষ্টি করে সেগুলো দূর করার লক্ষ্যে চিকিৎসা সমাজকর্ম কাজ করে। উদ্দীপকে নাসরিনের অসুস্থ স্বামীর ক্ষেত্রে এর কার্যক্রম লক্ষণীয়। হাসপাতালে ভর্তির পর ওষুধ ও অন্যান্য সুবিধা পেতে চিকিৎসা সমাজকর্মের মাধ্যমে তাকে সহায়তা করা হয়। সামগ্রিক আলোচনার প্রেক্ষিতে তাই বলা যায়, উদ্দীপকের নাসরিন ও তার স্বামীর সমস্যা প্রকৃতিগতভাবে আলাদা। তাই তা সমাধানে সমাজকর্মের ভিন্ন দুটি শাখা কাজ করে।"
        }
      ]
    },
    {
      "number": "2",
      "uddipok": "গ্রামের কৃষক মফিজ উদ্দিনের চার ছেলে। সামান্য পৈতৃক জমিতে তিন ছেলেসহ চাষ-বাস করে কোনো রকমে জীবিকা নির্বাহ করেন। আর্থিক টানাপোড়েনের মধ্যেও অনেক আশা করে ছোট ছেলে কাসেমকে শিক্ষিত করেছেন। তবে কাসেম অনেক চেষ্টা করেও কর্মসংস্থানের ব্যবস্থা করতে পারছে না। এতে তার মধ্যে হতাশা কাজ করলেও চেষ্টা চালাচ্ছে লক্ষ্যে পৌছানোর।",
      "tag": "All.B 15",
      "sub_questions": [
        {
          "label": "ক",
          "question": "সামাজিক সমস্যা কী?",
          "explanation": "সামাজিক সম্পর্কের অস্বাভাবিকতাই হলো সামাজিক সমস্যা।"
        },
        {
          "label": "খ",
          "question": "সামাজিক সমস্যা সমাজ থেকে উদ্ভুত'-বক্তব্যটি দ্বারা কী বোঝায়?",
          "explanation": "সামাজিক সমস্যা সমাজ থেকে উদ্ভূত এ বক্তব্যটি সমস্যার সামাজিক কেন্দ্রস্থলকে বোঝায়। সামাজিক বিভিন্ন অবাঞ্ছিত অবস্থা ও বিশৃঙ্খলার কারণে সামাজিক সমস্যা দেখা দেয়। এটি সমাজের মানুষের জন্য একটি অস্বাভাবিক অবস্থা, যা তাদের স্বাভাবিক জীবনযাত্রা ব্যাহত করে। এটি সমাজের বাইরের কোনো অবস্থা নয়। বরং সমাজে বসবাসকারী মানুষ এ অবস্থা সৃষ্টির জন্য সম্পূর্ণরূপে দায়ী। তাই বলা হয়, সামাজিক সমস্যা সমাজ থেকে উদ্ভূত।"
        },
        {
          "label": "গ",
          "question": "উদ্দীপকে কাসেমের অবস্থাটি কোন সামাজিক সমস্যার ইঙ্গিত বহন করছে? ব্যাখ্যা করো।",
          "explanation": "জাউদ্দীপকে কাসেমের অবস্থা যে সামাজিক সমস্যার ইঙ্গিত বহন করছে তা হলো বেকারত্ব। সাধারণভাবে বেকারত্ব বলতে মানুষের কর্মহীনতাকে বোঝায়। অর্থাৎ কোনো ব্যক্তি যদি কোনো উৎপাদনশীল কাজের সাথে যুক্ত না থাকে তবে তার ওই অবস্থাকে বেকারত্ব হিসেবে গণ্য করা হয়। বাংলাদেশের প্রেক্ষিতে বেকারত্ব সামাজিক সমস্যাগুলোর মধ্যে অন্যতম। বাংলাদেশ উন্নয়নশীল দেশগুলোর মধ্যে অধিক জনসংখ্যার একটি দেশ। ফলে দেখা যায় এ দেশে ক্রমবর্ধমান শ্রমশক্তির সাথে সাথে বেকারের সংখ্যাও ক্রমশ বৃদ্ধি পেয়ে চলেছে। উদ্দীপকে দেখা যায়, গ্রামের কৃষক মফিজ উদ্দিনের চার ছেলে। আর্থিক টানাপোড়নের মধ্যেও অনেক আশা করে তিনি ছোট ছেলে কাসেমকে শিক্ষিত করেছেন। কিন্তু কাসেম অনেক চেষ্টা করেও কর্মসংস্থানের ব্যবস্থা করতে পারছে না। কাসেমের অবস্থা পাঠ্যবইয়ের বেকারত্ব ধারণার সাথে সাদৃশ্যপূর্ণ। কারণ নির্দিষ্ট বয়স সীমা, কাজ করার ইচ্ছা, সামর্থ্য ও যোগ্যতা থাকা সত্ত্বেও কাসেম কাজ পাচ্ছে না। অর্থাৎ কাসেম বেকার এবং তার এ অবস্থা হচ্ছে বেকারত্ব।"
        },
        {
          "label": "ঘ",
          "question": "উদ্দীপকে বর্ণিত কাসেমের অবস্থার পরিবর্তনে যে সব পদক্ষেপ কার্যকরী ভূমিকা পালন করতে পারে তা বিশ্লেষণ করো।",
          "explanation": "উদ্দীপকে বর্ণিত বেকার কাসেমের অবস্থার পরিবর্তনে যে সব পদক্ষেপ কার্যকরী ভূমিকা পালন করতে পারে তা বিশ্লেষণ করা হলো- দেশের প্রকৃত বেকারত্বের সংখ্যা নির্ধারণ, তাদের বয়স, বেকারত্বের ধরন, কারণ, শিক্ষাগত যোগ্যতা ও কারিগরি দক্ষতা অনুযায়ী বেকারত্বের শ্রেণিবিভাগ করে তাদের কর্মের জন্য সঠিক পরিকল্পনা প্রণয়ন করে সরকারিভাবে বেকারদের সহযোগিতা করতে হবে। এছাড়া শিক্ষা ব্যবস্থার দুর্বলতার কারণেই বেকারত্ব বৃদ্ধি পায়। এজন্য সমাজের মানুষকে শিক্ষা গ্রহণে উৎসাহী করে তার সুপ্ত প্রতিভার বিকাশ ঘটিয়ে একজন আত্মনির্ভরশীল মানুষ হিসেবে গড়ে তুলতে হবে। যার ফলে সমাজ থেকে বেকারত্বের সংখ্যা হ্রাস পাবে। আবার বেকারত্ব নিরসনের ক্ষেত্রে আয় উপার্জনমূলক কাজের জন্য ঋণের ব্যবস্থা করা উচিত। ফলে বেকাররা পুঁজির স্বল্পতা কাটিয়ে এবং চাকরির পেছনে না ছুটে আত্মকর্মসংস্থানের ব্যবস্থা করতে পারে। এছাড়া বেকারত্ব সৃষ্টির অন্যতম একটি কারণ হলো দ্রুত জনসংখ্যা বৃদ্ধি। কর্মের চেয়ে জনসংখ্যা বৃদ্ধি পেলেই বেকারত্ব সৃষ্টি হয়। এজন্য জনসংখ্যা বৃদ্ধি রোধে বিভিন্ন সচেতনতামূলক কর্মসূচি ও উদ্যোগ গ্রহণ করতে হবে। সেই সাথে প্রচলিত মূল্যবোধ বেকারত্বের জন্য অনেকটা দায়ী। অস্থিতিশীল রাজনীতি, স্বজনপ্রীতি, মেধার অবমূল্যায়ন ইত্যাদি কারণেও বেকারত্ব বৃদ্ধি পায়। এক্ষেত্রে রাজনৈতিক দলগুলোকে পরামর্শ প্রদান করে কার্যকর পদক্ষেপ গ্রহণে সহযোগিতা করতে হবে। উল্লিখিত পদক্ষেপগুলো গ্রহণ করতে পারলে কাসেমের মতো বেকারদের অবস্থার পরিবর্তন ঘটানো সম্ভব হবে।"
        }
      ]
    },
    {
      "number": "3",
      "uddipok": "নিচের আনুমানিক তথ্য সম্বলিত পাই চার্টটি পর্যবেক্ষণ করো এবং প্রশ্নগুলোর উত্তর দাও",
      "tag": "All.B 15",
      "sub_questions": [
        {
          "label": "ক",
          "question": "\"সামাজিক সম্পর্কের অস্বাভাবিকতাই সামাজিক সমস্যা\" উক্তিটি কারো",
          "explanation": "'সামাজিক সম্পর্কের অস্বাভাবিকতাই সামাজিক সমস্যা'- উক্তিটি এইচ, এ. ফেলপসের।"
        },
        {
          "label": "খ",
          "question": "সামাজিক সমস্যা পরিমাপযোগ্য- বিষয়টি বুঝিয়ে লেখো",
          "explanation": "সামাজিক সমস্যা পরিমাপযোগ্য। যে পরিস্থিতি পরিমাপ করা যাবে না তা সামাজিক সমস্যা নয়। এটা দৃষ্টিভজ্যিগত ও পরিসংখ্যানিক উভয় দিক থেকে পরিমাপযোগ্য হতে হবে। ধরা যাক, পাঁচ বছর পূর্বে বেকারত্বের হার ছিল ২০%। বর্তমানে তা ৩৫%। এটা পরিমাপ করে বলা যায়। সুতরাং এটি সামাজিক সমস্যা হিসেবে গণ্য হবে।"
        },
        {
          "label": "গ",
          "question": "বৃত্ত চিত্রে যে সামাজিক সমস্যার ইঙ্গিত রয়েছে তার মৌলিক কারণগুলো ব্যাখ্যা করো ।",
          "explanation": "বৃত্ত চিত্রে মাদকাসক্তি সমস্যার ইঙ্গিত রয়েছে। ইয়াবা, ফেনসিডিল, গাজা, এ্যালকোহল, প্যাথেড্রিন, হেরোইন এগুলো বিভিন্ন মাদকদ্রব্যের নাম যা বৃত্ত চিত্রে উল্লেখ করা হয়েছে। এ সকল মাদকের প্রতি আসক্তির কারণেই মানুষ মাদকাসক্ত হয়। দারিদ্রদ্র্য ও বেকারত্ব মাদকাসক্তির অন্যতম কারণ। দারিদ্র্যের কষাঘাতে মানুষের মাঝে নানা ধরনের হতাশা বিরাজ করে। এর ফলে সে মাদক গ্রহণ করে হতাশা থেকে মুক্তির আশায়। বেকারত্নের ক্ষেত্রেও কাজ কর্ম না পেয়ে যুব সম্প্রদায় মাদকাসক্ত হয়ে পড়ে। আকাশ সংস্কৃতির ফলে পাশ্চাত্যের অপসংস্কৃতি ও রীতিনীতি সমাজে অনুপ্রবেশ করেছে। ফলে এদেশের যুব সম্প্রদায়ের ছেলে-মেয়েরা ওই সকল সংস্কৃতি অনুকরণ করতে গিয়ে নানা ধরনের মাদকের প্রতি আসক্ত হয়ে পড়েছে। বন্ধুদের প্ররোচনায় আবার অনেক সময় কৌতূহলবশত অনেকে মাদকাসক্ত হয়ে পড়ে। রাজনৈতিক অস্থিতিশীলতাও মাদকাসক্তির জন্য দায়ী। প্রশাসনিক শিথিলতার কারণে প্রশাসনের অন্তরালে সর্বত্র চলে মাদকের কেনা-বেচা। এর ফলে মাদকাসক্তির হার বৃদ্ধি পায়।"
        },
        {
          "label": "ঘ",
          "question": "উদ্দীপকে ইঙ্গিতকৃত সমস্যার প্রভাব বিশ্লেষণ করো।",
          "explanation": "সমাজজীবনে মাদকাসন্তির প্রভাব মারাত্মক ও ভয়াবহ। বাংলাদেশের সামাজিক সমস্যাগুলোর অন্যতম হলো মাদকসন্তি। উদ্দীপকে উল্লেখিত ইয়াবা, হেরোইন, ফেনসিডিল, প্যাথেড্রিন, এ্যালকোহল, গাজা প্রভৃতি হলো মাদক দ্রব্য যা সেবনের ফলে মাদকাসক্তি সমস্যা সৃষ্টি হয়। নিয়মিত মাদক গ্রহণের ফলে মাদক গ্রহণকারী শারীরিক ও মানসিকভাবে মাদকের ওপর নির্ভরশীল হয়ে পড়ে। আর দীর্ঘদিন নির্ভরশীল থাকার কারণে তার মধ্যে নানা ধরনের উপসর্গ বা রোগ দেখা যায়। যেমন- ক্যান্সার, উচ্চ রক্তচাপ, স্মৃতিশক্তি লোপ, প্রজনন ক্ষমতা ও যৌন ক্ষমতা হ্রাস ইত্যাদি। এছাড়া মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়ুবিকভাবে দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। ফলে তার মধ্যে হতাশা ও নৈরাশ্য জন্ম নেয়। পরিবারের কোনো ব্যক্তি যদি মাদকাসক্ত হয় তাহলে সমগ্র পরিবারে তার প্রভাব পড়ে। এর ফলে দাম্পত্য কলহ, ঝগড়া, মারামারি, হত্যা পর্যন্ত হয়ে থাকে। অনেক ক্ষেত্রে ছেলে মা কিংবা বাবাকে প্রহার করতে দ্বিধা করে না। আবার অনেক ক্ষেত্রে পরিবারের উপার্জনক্ষম ব্যক্তি যদি মাদকাসক্ত হয় তাহলে সে পরিবার নিরাপত্তাহীনতার মধ্যে পড়ে যায়। একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তার দ্বারা কোনো উন্নয়নমূলক বা উৎপাদনমূলক কাজ করা সম্ভব হয় না। ফলে তার প্রভাব পড়ে আমাদের জাতীয় জীবনে। মাদকে আসক্ত হওয়ার কারণে অনেক সময় শিক্ষার্থীদের শিক্ষা জীবন ধ্বংস হয়ে যায়। মৃত্যু ঘটে সম্ভাবনাময় মেধাবী ছেলেমেয়ের উদ্ভাবনী শক্তির। উপরের আলোচনার প্রেক্ষিতে বলা যায়, আমাদের সমাজ জীবনে মাদকের প্রভাব অত্যন্ত ক্ষতিকর ও ভয়াবহ।"
        }
      ]
    },
    {
      "number": "4",
      "uddipok": "মি. করিম তার আদরের মেয়েকে রহিমের ছেলের সাথে বিয়ে দেন। বিয়ের সময় মি. করিম ছেলেকে একটি মোটর সাইকেল ও ৫০,০০০ টাকা দেয়ার প্রতিশ্রুতি দেন। কিন্তু মোটর সাইকেল দিতে পারলেও ৫০,০০০ টাকার মাত্র ১০,০০০ টাকা দিতে পারেন। বিয়ের ৬ মাসের মধ্যেই বাকি টাকা এনে দেয়ার জন্য রহিম পুত্রবধুর উপর চাপ প্রয়োগ করেন।",
      "tag": "All.B 15",
      "sub_questions": [
        {
          "label": "ক",
          "question": "বাংলাদেশে শুধুমাত্র মুসলিম নারী ও শিশুকল্যাণে প্রযোজ্য আইনের নাম কী?",
          "explanation": "বাংলাদেশে শুধুমাত্র মুসলিম নারী ও শিশু কল্যাণে প্রযোজ্য আইনের নাম হলো ১৯৬১ সালের মুসলিম পারিবারিক আইন।"
        },
        {
          "label": "খ",
          "question": "সামাজিক আইন বলতে কী বোঝায়?",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "উদ্দীপকে যে সমস্যার প্রতিফলন ঘটেছে তা ব্যাখ্যা করো।",
          "explanation": "উদ্দীপকে যৌতুক সমস্যার প্রতিফলন ঘটেছে। পাত্র-পাত্রী বিবাহ বন্ধনে আবদ্ধ হওয়ার সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছা বা অনিচ্ছাকৃতভাবে যে উপঢৌকন দিয়ে থাকে তাকে যৌতুক বলে। আর এই প্রথা সামাজিক রেওয়াজে পরিণত হলে তাকে যৌতুক প্রথা বলে। এখানে উপঢৌকন বলতে ঘরবাড়ি, জায়গা-জমি, নগদ অর্থ বা যেকোনো প্রকার আর্থিক সুবিধা ইত্যাদি বোঝানো হয়েছে। উদ্দীপকে দেখা যায়, মি. করিম তার আদরের মেয়েকে রহিমের ছেলের সাথে বিয়ে দেন। বিয়ের সময় মি. করিম ছেলেকে একটি মোটর সাইকেল ও ৫০,০০০ টাকা দেয়ার প্রতিশ্রুতি দেন। অর্থাৎ মি. করিম তার মেয়ের বিয়ের সময় যৌতুক দেন। কারণ বিয়ের সময় পাত্রপক্ষ বা কন্যাপক্ষ একে অন্যকে যে নগদ অর্থ বা অন্যান্য দ্রব্যাদি দেয় তাকে যৌতুক বলে।"
        },
        {
          "label": "ঘ",
          "question": "উদ্দীপকের সমস্যাটি মোকাবিলায় বাংলাদেশে প্রচলিত আইনটির যথার্থতা মূল্যায়ন করো",
          "explanation": "উদ্দীপকের সমস্যা অর্থাৎ যৌতুক প্রথা মোকাবিলায় বাংলাদেশে প্রচলিত যৌতুক নিরোধ আইন-১৯৮০ যথার্থ ভূমিকা রাখতে পারে। বাংলাদেশে যৌতুক প্রথার ভয়াবহতা থেকে নারীদের রক্ষা করার জন্য যৌতুক নিরোধ আইন-১৯৮০ প্রণয়ন করা হয়েছে। এ আইনের বিধান অনুযায়ী কোনো ব্যক্তি যৌতুক প্রদান বা গ্রহণ করলে অথবা প্রদান বা গ্রহণে সহায়তা করলে পাঁচ বছর মেয়াদী কারাদণ্ড, যা এক বছরের কম হবে না বা জরিমানা অথবা উভয়বিধ দণ্ডে দণ্ডনীয় হবে। আর যদি কোনো ব্যক্তি প্রত্যক্ষ বা পরোক্ষভাবে কনে বা বরের পিতা অথবা অভিভাবকের নিকট হতে যৌতুক দাবি করে তাহলে সে পাঁচ বছর মেয়াদ পর্যন্ত এবং এক বছর মেয়াদের কম নয় অথবা অর্থদণ্ডে অথবা উভয়বিধ দণ্ডে দণ্ডিত হবে। এ আইন বলবৎ হবার ফলে যৌতুক প্রদান বা গ্রহণের যেকোনো চুক্তি বাতিল বলে গণ্য হবে। যৌতুক নিরোধ আইন-১৯৮০ নারী সমাজের নিরাপত্তা ও কল্যাণে তাৎপর্যপূর্ণ ভূমিকা পালন করছে। এছাড়া আইনটি পারিবারিক সংহতি ও শৃঙ্খলা বজায় রাখার ক্ষেত্রে সহায়ক হচ্ছে। যদিও সামাজিক সচেতনতা ও আইন সম্পর্কে যথাযথ জ্ঞানের অভাবে বাস্তবে এ আইনের কার্যকারিতা ব্যাপকভাবে পরিলক্ষিত হয় না। তথাপি যৌতুক নিরোধের প্রথম আইনগত পদক্ষেপ হিসেবে বাংলাদেশে আলোচ্য আইনটি বিশেষ ভূমিকা রাখছে। আইনগত ভিত্তি থাকায় সমাজে যৌতুক প্রথা সম্পর্কে নেতিবাচক দৃষ্টিভঙ্গি গড়ে উঠেছে।"
        }
      ]
    },
    {
      "number": "5",
      "uddipok": "জনাব রহমান সমাজসেবা বিভাগের পরিচালকের দায়িত্বে থাকাকালীন লক্ষ করলেন আমাদের দেশে ১৯৫৫ সাল হতে শহরের ছিন্নমূল দরিদ্র, বস্তিবাসীর জন্য সরকারি সমাজসেবা কার্যক্রম থাকলেও গ্রামের মানুষের জন্য এ ধরনের কর্মসূচি নেই। সেজন্য তিনি গ্রামের অতিদরিদ্র নারী ও পুরুষের জন্য ক্ষুদ্রঋণ, বৃত্তিমূলক প্রশিক্ষণসহ বহুমুখী কর্মসূচি সমৃদ্ধ একটি কার্যক্রম গ্রহণ করলেন।",
      "tag": "All.B 15",
      "sub_questions": [
        {
          "label": "ক",
          "question": "সরকারি সমাজসেবা কার্যক্রম কী?",
          "explanation": "সরকারি বা রাষ্ট্রীয় উদ্যোগে গৃহীত ও বাস্তবায়িত সমাজসেবাকে সরকারি সমাজসেবা কার্যক্রম বলে।"
        },
        {
          "label": "খ",
          "question": "কিশোর আদালত বলতে কী বোঝায়?",
          "explanation": "কিশোর আদালত এমন একটি বিশেষায়িত আদালত, যেখানে ১৮ বছরের কম বয়সী শিশু বা কিশোরদের দ্বারা সংঘটিত অপরাধের বিচার হয়। এটি প্রচলিত আদালত থেকে আলাদা, কারণ এর মূল লক্ষ্য হলো কিশোরদের শাস্তি দেওয়া নয়, বরং তাদের সংশোধন ও পুনর্বাসন করা। কিশোর আদালত শিশুর মানসিক ও শারীরিক বিকাশের কথা মাথায় রেখে বিচার কার্যক্রম পরিচালনা করে, যাতে তাদের ভবিষ্যৎ নষ্ট না হয়।"
        },
        {
          "label": "গ",
          "question": "জনাব রহমান কোন বিশেষ সরকারি কর্মসূচি চালু করেন? ব্যাখ্যা করো।",
          "explanation": "জনাব রহমান গ্রামীণ সমাজসেবা কর্মসূচি চালু করেন। গ্রামীণ সমাজসেবা কার্যক্রম সমষ্টি উন্নয়নভিত্তিক কার্যক্রম। এটা গ্রাম উন্নয়নমূলক 'বহুমুখী প্রক্রিয়া'। গ্রামীণ আর্থ-সামাজিক উন্নয়নের জন্য এই প্রক্রিয়া পরিচালিত হয়। এক্ষেত্রে জনগণের নিজস্ব সম্পদ এবং সরকারি আর্থিক ও কারিগরি সহায়তায় সমষ্টির উন্নয়নে কর্মসূচি সম্পাদন করা হয়ে থাকে। গ্রামীণ জনগণের জীবনযাত্রার মান উন্নয়ন ও দারিদ্র্য বিমোচনই এর লক্ষ্য। উদ্দীপকে দেখা যায়, সমাজসেবা বিভাগের পরিচালক জনাব রহমান গ্রামের মানুষের আর্থ-সামাজিক উন্নয়নের লক্ষ্যে গ্রামের অতি দরিদ্র নারী ও পুরুষের জন্য ক্ষুদ্রঋণ, বৃত্তিমূলক প্রশিক্ষণসহ বহুমুখী কর্মসূচি সমৃদ্ধ একটি কার্যক্রম গ্রহণ করেন। জনাব রহমানের কার্যক্রমের সাথে পাঠ্যবইয়ের উল্লিখিত গ্রামীণ সমাজসেবা কার্যক্রমের সম্পূর্ণ সাদৃশ্য বিদ্যমান। কারণ গ্রামীণ সমাজসেবা কার্যক্রম গ্রামের মানুষের আর্থ- সামাজিক উন্নয়নে নানাবিধ কর্মসূচি গ্রহণ করে। সুতরাং বলা যায়, জনাব রহমান গ্রামীণ সমাজসেবা কর্মসূচি চালু করেন।"
        },
        {
          "label": "ঘ",
          "question": "উদ্দীপকে যে কার্যক্রমের আভাস পাওয়া যায় গ্রামীণ উন্নয়নে তার গুরুত্ব বিশ্লেষণ করো।",
          "explanation": "গ্রামীণ উন্নয়নে গ্রামীণ সমাজসেবা কার্যক্রমের ভূমিকা অত্যন্ত গুরুত্বপূর্ণ। গ্রামীণ নিম্ন আয়ের জনগণ বিশেষ করে বেকার ও অর্ধ-বেকারদেরকে বৃত্তিমূলক প্রশিক্ষণের মাধ্যমে ঋণ সংস্থানসহ কর্মসংস্থানের ব্যবস্থা করে গ্রামীণ সমাজসেবা কর্মসূচি। এর ফলে অনেকের আয়ের পথ সুগম হয়। গ্রামীণ জনগণের আর্থ-সামাজিক উন্নয়নের জন্য প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ-সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। গ্রামীণ সমাজসেবা কর্মসূচির আওতায় গ্রামীণ জনগণের মাঝে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা প্রাতিষ্ঠানিক ও অপ্রাতিষ্ঠানিক শিক্ষা চালু করে বয়স্ক ও ছেলেমেয়েদের স্বাক্ষরজ্ঞান, সাধারণ মৌলিক জ্ঞান ইত্যাদি বিষয়ে শিক্ষা দিয়ে থাকে। আবার সামাজিক সচেতনতা সৃষ্টির লক্ষ্যে সাধারণ শিক্ষার পাশাপাশি সামাজিক শিক্ষা, দলীয় আলোচনা, সভা-সমিতি, ছবি, মেলা ও প্রদর্শনীর ব্যবস্থা করে।উপরের আলোচনার প্রেক্ষিতে বলা যায়, গ্রামীণ সমাজসেবা কার্যক্রম গ্রামীণ উন্নয়নে গুরুত্বপূর্ণ ভূমিকা পালন করে যাচ্ছে।"
        }
      ]
    },
    {
      "number": "6",
      "uddipok": "নোবেল বিজয়ী অধ্যাপক 'ক' তার অধ্যাপনা জীবনের প্রথম দিকে দরিদ্রদের স্বাবলম্বী করার চিন্তা করেন। তিনি লক্ষ করলেন পুঁজির অভাবে গ্রামের মানুষ শ্রমের তুলনায় কম মজুরি পাচ্ছে। অধ্যাপক 'ক' একজন মহিলাকে কিছু পুঁজি দিয়ে সাহায্য করলেন। মহিলা পুঁজি কাজে লাগিয়ে পূর্বের চেয়ে বেশী আয় করতে সক্ষম হন। এভাবে অধ্যাপক 'ক' গ্রামের দরিদ্র ও ভূমিহীন মহিলা এবং পুরুষদের সংগঠিত করে ক্ষুদ্র ঋণ কার্যক্রম পরিচালনা করতে থাকেন। ধীরে ধীরে অধ্যাপক 'ক' এর মডেল সারা দেশে এমনকি বহির্বিশ্বে ছড়িয়ে পড়ে।",
      "tag": "All.B 15",
      "sub_questions": [
        {
          "label": "ক",
          "question": "BRAC এর প্রতিষ্ঠাতা কে?",
          "explanation": "BRAC এর প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "বেসরকারি সংস্থা বলতে কী বোঝায়?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সংস্থা বলে। বেসরকারি সংস্থাগুলো ব্যক্তি মালিকানায় বা গোষ্ঠী মালিকানায় পরিচালিত হয়ে থাকে। বেসরকারি সংস্থাগুলো স্বেচ্ছাপ্রণোদিত হয়ে কেন্দ্রীয় আইনে ও সংস্থায় নিবন্ধিত হয়ে সরকারের সাহায্যকারী প্রতিষ্ঠান হিসেবে দেশের অসহায়, দুস্থ মানুষের কল্যাণে কাজ করে থাকে।"
        },
        {
          "label": "গ",
          "question": "অধ্যাপক 'ক' প্রতিষ্ঠিত সংস্থাটি গ্রামীণ উন্নয়নে কোন নীতি অনুসরণ করে? ব্যাখ্যা করো",
          "explanation": "গ্রামীণ ব্যাংক গ্রামীণ উন্নয়নে স্বাবলম্বন নীতি অনুসরণ করে। অধ্যাপক 'ক' প্রতিষ্ঠিত সংস্থাটি হচ্ছে গ্রামীণ ব্যাংক। কারণ গ্রামীণ ব্যাংক দরিদ্র ও ভূমিহীন মহিলা এবং পুরুষদের সংগঠিত করে ক্ষুদ্র ঋণ কার্যক্রম পরিচালনা করে। বর্তমানে গ্রামীণ ব্যাংকের মডেল সারা দেশ ছাড়িয়ে বহির্বিশ্বে ছড়িয়ে পড়েছে; যা উদ্দীপকে বর্ণিত নোবেল বিজয়ী অধ্যায়ক 'ক' এর প্রতিষ্ঠিত সংস্থার সাথে সাদৃশ্যপূর্ণ। দারিদ্র্য বিমোচনমুখী ব্যাংকিং সেবাপ্রদানকারী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। এ ব্যাংকের উল্লেখযোগ্য সাফল্য হলো দারিদ্র্য বিমোচনে ক্ষুদ্রঋণ মডেল উদ্ভাবন। গ্রামীন ব্যাংক শিক্ষিত যুব সমাজকে চাকরি দিয়ে গ্রামে কাজ করার প্রবণতা সৃষ্টি করতে সক্ষম হয়েছে। বাংলাদেশের আর্থ সামাজিক উন্নয়নের অন্যতম প্রতিবন্ধক হলো বেকার সমস্যা। গ্রামীণ ব্যাংক শিক্ষিত বেকারত্ব এবং গ্রামবাংলার দরিদ্র পুরুষ ও মহিলা বেকারত্ব মোকাবিলায় গুরুত্বপূর্ণ ভূমিকা পালন করছে। দারিদ্র্য বিমোচনের মাধ্যমে গ্রামের দরিদ্র জনগোষ্ঠীকে স্বাবলম্বী করাই গ্রামীণ ব্যাংকের মূল উদ্দেশ্য।"
        },
        {
          "label": "ঘ",
          "question": "অধ্যাপক 'ক' প্রতিষ্ঠিত সংস্থাটির কার্যক্রম বাস্তবায়নে সমাজকর্ম পদ্ধতির প্রয়োগ সম্ভব- যথার্থতা যাচাই করো।",
          "explanation": "গ্রামীণ ব্যাংকের কার্যক্রম বাস্তবায়নে সমাজকর্ম পদ্ধতির প্রয়োগ সম্ভব। গ্রামীণ ব্যাংকের কার্যপরিধি বর্তমানে বিভিন্ন ক্ষেত্রে প্রসারিত হলেও এর অগ্রযাত্রা ক্ষুদ্রঋণ কর্মসূচি প্রবর্তনের মাধ্যমে। এ কর্মসূচির ক্ষেত্রে সমাজকর্ম পদ্ধতির কৌশল প্রয়োগ করা হয়। গ্রামীণ ব্যাংকের ঋণ প্রদান প্রক্রিয়ায় দল গঠন করা হয়। যা সমাজকর্মের দল সমাজকর্ম পদ্ধতির আওতাভুক্ত। এখানে নির্দিষ্ট সংখ্যক সদস্য নিয়ে দল গঠন করার মাধ্যমে তাদের মাঝে বিভিন্ন শর্ত সাপেক্ষে ঋণ প্রদান করা হয়। উল্লেখ্য, প্রতিটি দল পরিচালনা করার জন্য একজন দলীয় নেতা নির্বাচন করা হয়ে থাকে। যা দল সমাজকর্মের ক্ষেত্রে লক্ষ করা যায়। এছাড়াও দলের কোনো সদস্যের ব্যক্তিগত কোনো সমস্যা হলে সেক্ষেত্রে ব্যক্তি পর্যায়ে অর্থাৎ ব্যক্তি সমাজকর্ম পদ্ধতির বিভিন্ন প্রক্রিয়া অনুসরণ করা হয়ে থাকে। গ্রামীণ ব্যাংকের ঋণ প্রদানের টার্গেট গ্রুপ হলো ভূমিহীন, দুস্থ, প্রান্তিক চাষী। এরা সমাজের বঞ্চিত ও অসহায় একটি কমিউনিটি বা সমষ্টি। এজন্য সমষ্টি সমাজকর্মের প্রয়োগও এখানে পরোক্ষভাবে লক্ষ করা যায়। কারণ সমষ্টি উন্নয়ন হলো সমষ্টি জনগণের নিজস্ব সম্পদ ও বাহ্যিক বস্তুগত বা কারিগরি সাহায্যের মাধ্যমে তাদের উন্নয়ন করা। গ্রামীণ ব্যাংক পল্লি এলাকার দরিদ্র শ্রেণিকে তাদের নিজস্ব সম্পদ ও ব্যাংক ঋণের মাধ্যমে স্বাবলম্বী করার চেষ্টা করে সমাজকর্মের সহায়ক পদ্ধতিসমূহ গ্রামীণ ব্যাংকের ঋণদান কার্যক্রমে প্রয়োগ করে থাকে। উপরের আলোচনার প্রেক্ষিতে বলা যায়, গ্রামীণ ব্যাংকের কার্যক্রমে সমাজকর্মের ধারণা, পদ্ধতি, কৌশল প্রক্রিয়া প্রয়োগ হয়।"
        }
      ]
    },
    {
      "number": "7",
      "uddipok": "স্বাদশ শ্রেণির তুলির বাবা একটি আন্তর্জাতিক সংস্থার সদর দপ্তর নিউইয়র্ক (যুক্তরাষ্ট্র) শহরে চাকরি করেন। সংস্থাটি জাতি-ধর্ম- বর্ণ নির্বিশেষে শিশুদের স্বার্থ সংরক্ষণে কাজ করে। তাদের পুষ্টিসাধন, স্বাস্থ্য উন্নয়ন, তাদের মা'দের কল্যাণ, দুর্যোগের সময় জরুরি ত্রাণ বিতরণ ইত্যাদিতে সংস্থাটির বিশেষ দৃষ্টি রয়েছে। তুলির বাবা গত বছর বাংলাদেশে এসে সংস্থাটির কার্যক্রম তত্ত্বাবধান করে গেছেন।",
      "tag": "All.B 15",
      "sub_questions": [
        {
          "label": "ক",
          "question": "কে \"সেভ দ্য চিলড্রেন\" প্রতিষ্ঠা করেন?",
          "explanation": "ইংল্যান্ডের বিশিষ্ট সমাজসেবী ও শিক্ষক ইগলেনটাইন জেব 'সেভ দ্য চিলড্রেন' প্রতিষ্ঠা করেন।"
        },
        {
          "label": "খ",
          "question": "আন্তর্জাতিক সংগঠন বলতে কী বোঝায়?",
          "explanation": "আন্তর্জাতিক পর্যায়ে বিভিন্ন দেশের প্রতিনিধিদের সমন্বয়ে যে সংগঠন গড়ে ওঠে তাকে আন্তর্জাতিক সংগঠন বলে। মানবজাতিকে দারিদ্র্য, ক্ষুধা, রোগ, মহামারী, প্রাকৃতিক দুর্যোগ প্রভৃতি থেকে মুক্ত করে শান্তিপূর্ণ সমাজ প্রতিষ্ঠা করাই আন্তর্জাতিক সংগঠনের মূল লক্ষ্য। আন্তর্জাতিক সংগঠনের মধ্যে অন্যতম হলো- ফাও, ইউনিসেফ, রেডক্রিসেন্ট সোসাইটি, অক্সফাম, ইউএনডিপি প্রভৃতি।"
        },
        {
          "label": "গ",
          "question": "উদ্দীপকে বর্ণিত সংস্থাটিকে বিশ্বব্যাপী শিশুকল্যাণের স্থায়ী ভিত্তি বলা হয় কেন? ব্যাখ্যা করো।",
          "explanation": "উদ্দীপকে বর্ণিত সংস্থাটি হচ্ছে ইউনিসেফ। তুলির বাবার চাকরিরত আন্তর্জাতিক সংস্থাটি জাতি-ধর্ম-বর্ণ-নির্বিশেষে শিশুদের স্বার্থ সংরক্ষণে কাজ করে। এছাড়া সংস্থাটি শিশুদের পুষ্টিসাধন, স্বাস্থ্য উন্নয়ন, শিশুদের মায়েদের কল্যাণ, দুর্যোগের সময় জরুরি ত্রাণ বিতরণ প্রভৃতি কাজ করে থাকে যা ইউনিসেফের কার্যক্রমের সাথে সাদৃশ্যপূর্ণ। ইউনিসেফকে বিশ্বব্যাপী শিশু কল্যাণের স্থায়ী ভিত্তি বলা হয়। কারণ ১৯৪৬ সালের ১১ ডিসেম্বর প্রতিষ্ঠার পর থেকে ইউনিসেফ বিশ্বের অসহায় শিশুদের স্বাস্থ্য, পুষ্টি প্রভৃতি বিষয়ে কাজ করে যাচ্ছে। বিশেষ করে শিশুদের সার্বিক কল্যাণে এ সংস্থার কার্যক্রম উল্লেখ করার মতো যেসব লক্ষ্য নিয়ে ইউনিসেফ কাজ করে তার মধ্যে শিশু স্বাস্থ্যের উন্নতি করা; শিশু ও মহিলাদের জন্য হাসপাতাল ও সদন নির্মাণ করা; স্কুলগামী শিশুদের স্বাস্থ্য রক্ষার জন্য বিদ্যালয়ে খাদ্য প্রকল্প চালু করা; মা ও শিশুদের চিকিৎসার ব্যবস্থা করা; প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা; বৃত্তিমূলক প্রশিক্ষণ ও শিক্ষা কার্যক্রম পরিচালনা করা; ছেলে ও মেয়ে শিশুর মধ্যে বৈষম্য রোধকল্পে সহায়তা ও শিশুদের প্রাথমিক শিক্ষা নিশ্চিত করা; প্রাকৃতিক দুর্যোগ মোকাবিলার পদক্ষেপ গ্রহণ করা; শিশুদের এইচআইভি বা এইডস-এর ভয়াবহতা থেকে রক্ষা করা ইত্যাদি উল্লেখযোগ্য। এছাড়াও ইউনিসেফ যুদ্ধাহত শিশুদের পুনর্বাসন ও কল্যাণ কাজ করে থাকে। উপযুউক্ত বিষয়ের প্রেক্ষিতেই ইউনিসেফকে মূলত বিশ্বব্যাপী শিশুকল্যাণের স্থায়ী ভিত্তি বলা হয়।"
        },
        {
          "label": "ঘ",
          "question": "শিশুদের কল্যাণে উদ্দীপকে বর্ণিত সংস্থাটির কার্যক্রমের সাথে সাদৃশ্যপূর্ণ অন্যান্য সংস্থার কার্যক্রমও সমানভাবে গুরুত্বপূর্ণ 8",
          "explanation": "উদ্দীপকে বর্ণিত শিশুদের কল্যাণে নিয়োজিত সংস্থাটি হচ্ছে ইউনিসেফ। ইউনিসেফ-এর কাজ হচ্ছে শিশু স্বাস্থ্যের উন্নতি করা। শিশুদের জন্য পুষ্টিকর খাবার সংগ্রহ করা, স্কুলগামী শিশুদের চিকিৎসার ব্যবস্থা করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, ছেলে ও মেয়ে শিশুর মধ্যে বৈষম্য রোধকল্পে সহায়তা করা, শিশুদের প্রাথমিক শিক্ষা নিশ্চিত করা, শিশুদের এইচআইভি বা এইডস-এর ভয়াবহতা থেকে রক্ষা করা ইত্যাদি। ইউনিসেফ-এর এসব কার্যক্রমের সাথে সেভ দ্য চিলড্রেন এর কার্যক্রমের মিল রয়েছে। এ সংস্থাটি শিশুদের কল্যাণের জন্য যেসব কর্মসূচি গ্রহণ করেছে তার মাঝে ঝুঁকিপূর্ণ শিশু পরিবারকে স্বাভাবিক পর্যায়ে নিয়ে আসা। শিশুদের স্বাস্থ্যসেবাসহ পুষ্টিকর খাবার সরবরাহ। HIV/AIDS আক্রান্ত শিশু বা AIDS এ ঝুঁকিপূর্ণ শিশুদের রক্ষা করার ব্যবস্থা গ্রহণ করা, শিক্ষাবঞ্চিত শিশুদের শিক্ষা বিষয়ে প্রয়োজনীয় সহায়তা প্রদান করা, জরুরি অবস্থায় শিশুদের খাদ্যসহ প্রয়োজনীয় সাহায্য প্রদান, শিশুদেরকে দারিদ্র্যের কবল থেকে রক্ষা করা অন্যতম। \"সেভ দ্য চিলড্রেন\" শিশু পাচার, শিশুর অপব্যবহার, শিশু শোষণ বন্ধে পদক্ষেপ গ্রহণ করার পাশাপাশি পুষ্টিসম্মত খাবার প্রদান এবং এ বিষয়ে মাতাপিতাসহ সংশ্লিষ্টদের প্রশিক্ষণ প্রদানের সাথে শিশু রক্ষায় মাতাপিতা, পরিবার ও শিশু লালন- পালনকারীদের সহায়তায় \"সেভ দ্য চিলড্রেন\" করে আসছে। এছাড়া সেভ দ্য চিলড্রেন ৪-৬ বছরের শিশুদের জন্য শৈশব শিক্ষা কর্মসূচি পরিচালনা করে থাকে। পরিশেষে বলা যায়, উদ্দীপকে বর্ণিত শিশু কল্যাণের জন্য নিয়োজিত ইউনিসেফ-এর সাথে সেভ দ্য চিলড্রেন-এর কার্যক্রম সমানভাবে গুরুত্বপূর্ণ"
        }
      ]
    },
    {
      "number": "8",
      "uddipok": "আবদুল জব্বার তার পরিবারের একমাত্র উপার্জনশীল ব্যক্তি। পরিবারের ৫ জন সদস্যের মুখে খাবার ও শরীরে পরিধেয় সামগ্রী তুলে দিতে হিমশিম খাচ্ছেন। অন্যদিকে ২ জন স্কুলে যাবার উপযোগী মেয়েকে অভাবের কারণে স্কুলে পাঠানো সম্ভব হচ্ছে না। তাছাড়া স্ত্রী এক ধরনের। জটিল রোগে আক্রান্ত হলেও আবদুল জব্বার ডাক্তার ও ঔষধ-পথ্যের ব্যবস্থা করতে ব্যর্থ হচ্ছেন। সেজন্য তাকে অন্যের দ্বারস্থ হতে হচ্ছে।",
      "tag": "All.B 15",
      "sub_questions": [
        {
          "label": "ক",
          "question": "বাংলাদেশের মোট জাতীয় উৎপাদনের কত শতাংশ কৃষি খাত থেকে আসে",
          "explanation": "বাংলাদেশের মোট জাতীয় উৎপাদনের শতকরা ৪০ ভাগ আসে কৃষি খাত থেকে।"
        },
        {
          "label": "খ",
          "question": "মৌল মানবিক চাহিদা বলতে কী বোঝায়?",
          "explanation": "সুস্থ ও স্বাভাবিকভাবে বেঁচে থাকার জন্য মানুষের যে সকল চাহিদা পূরণ প্রয়োজন সেগুলোকেই মৌল মানবিক চাহিদা বলা হয়। মৌল মানবিক চাহিদা হলো মানুষের শারীরিক, মানসিক ও সামাজিক বিকাশ এবং সভ্য সমাজে বেঁচে থাকার জন্য প্রয়োজনীয় চাহিদাসমূহ। যেমন- খাদ্য, বস্ত্র, বাসস্থান, শিক্ষা, স্বাস্থ্য ও চিকিৎসা। এ চাহিদাগুলো মূলত মানুষের জৈবিক ও সামাজিক চাহিদার সমন্বিত রূপ।"
        },
        {
          "label": "গ",
          "question": "জব্বারের পরিবারে কোন কোন মৌল মানবিক চাহিদা অনুপস্থিত? ব্যাখ্যা করো।",
          "explanation": "জব্বারের পরিবারে খাদ্য, বস্ত্র, শিক্ষা ও স্বাস্থ্য এ চারটি মৌল মানবিক চাহিদা অনুপস্থিত। সাধারণত মানুষের সুস্থ ও স্বাভাবিকভাবে বেঁচে থাকার জন্য প্রয়োজনীয় চাহিদাগুলোকে মৌল মানবিক চাহিদা বলা হয়। খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন এ চাহিদার অন্তর্গত বিষয়। উদ্দীপকে জব্বারের পরিবারে খাবারের অপ্রতুলতা, পরিধেয় বস্ত্রের সংকট, অভাবের কারণে সন্তানদের স্কুলে না পাঠানো, জটিল রোগে আক্রান্ত স্ত্রীর চিকিৎসা করাতে না পারার বিষয়গুলো চিত্রায়িত হয়েছে। এ বিষয়গুলো মৌল মানবিক চাহিদা হিসেবে খাদ্য, বস্ত্র, শিক্ষা ও স্বাস্থ্যের অনুপস্থিতিকে নির্দেশ করছে। সুতরাং প্রশ্নানুযায়ী বলা যায়, জব্বারের পরিবারে খাদ্য, বস্ত্র, শিক্ষা ও স্বাস্থ্যের মতো মৌল মানবিক চাহিদার অনুপস্থিতি রয়েছে।চাহিদাগুলোকে মৌল মানবিক চাহিদা বলা হয়। খালা, এই ব্যালান্দার, শিক্ষা, স্বাস্থ্য ও চিত্তবিনোদন এ চাহিদার অন্তর্গত বিষয়। উদ্দীপকে জব্বারের পরিবারে খাবারের অপ্রতুলতা, পরিধেয় বস্ত্রের সংকট, অভাবের কারণে সন্তানদের স্কুলে না পাঠানো, জটিল রোগে আক্রান্ত স্ত্রীর চিকিৎসা করাতে না পারার বিষয়গুলো চিত্রায়িত হয়েছে। এ বিষয়গুলো যৌল মানবিক চাহিদা হিসেবে খাদ্য, বস্ত্র, শিক্ষা ও স্বাস্থ্যের অনুপস্থিতিতে নির্দেশ করছে। সুতরাং প্রশ্নানুযায়ী বলা যায়, জব্বারের পরিবারে খাদ্য, বস্ত্র, শিক্ষা ও স্বাস্থ্যের মতো মৌল মানবিক চাহিদার অনুপস্থিতি রয়েছে।"
        },
        {
          "label": "ঘ",
          "question": "জব্বারের পরিবারের বঞ্চিত চাহিদা পূরণের উপায়সমূহ তোমার পাঠ্যবইয়ের আলোকে বিশ্লেষণ করো।",
          "explanation": "জব্বারের পরিবারের বঞ্চিত চাহিদা পূরণে বাস্তবমুখী পদক্ষেপ গ্রহণ করা জরুরি। মানুষের স্বাভাবিকভাবে বেঁচে থাকার জন্য মৌল মানবিক চাহিদা পূরণ করা অপরিহার্য। এ চাহিদা পূরণ না হলে মানুষ ন্যায্য অধিকার থেকে বঞ্চিত হয়। এ অবস্থার উত্তরণে সরকারের পক্ষ থেকে বিভিন্ন ধরনের পদক্ষেপ গ্রহণ করা জরুরি। খাদ্য ঘাটতি পূরণের লক্ষ্যে গ্রামাঞ্চলের কৃষকদের মধ্যে সেচ সুবিধা, কৃষি ঋণ প্রদান, উন্নত ও অধিক ফলনশীল বীজ সরবরাহ, পতিত জমি উদ্ধারের ব্যবস্থা গ্রহণ করা উচিত। এছাড়া খাদ্য ঘাটতি দূর করার জন্য বিভিন্ন সামাজিক নিরাপত্তামূলক কর্মসূচিও প্রণয়ন করতে হবে। বস্ত্র চাহিদা পূরণের জন্য কাপড়ের উৎপাদন বাড়াতে হবে। এক্ষেত্রে সরকারের বস্তুনীতির সঠিক বাস্তবায়ন প্রয়োজন। দেশের সকল মানুষের শিক্ষা নিশ্চিত করার জন্য শিক্ষাকে অবৈতনিক ও বাধ্যতামূলক করতে হবে। এর পাশাপাশি শিক্ষা উপকরণও বিনামূল্যে সরবরাহ করতে হবে। শিক্ষার্জনে সবাইকে আগ্রহী করে তোলার জন্য বৃত্তি ও উপবৃত্তির ব্যবস্থা সর্বজনীন করতে হবে। এছাড়া শিক্ষা ব্যবস্থাকে যুগোপযোগী করতে শিক্ষানীতির যথার্থ প্রয়োগ জরুরি। বাংলাদেশের মতো উন্নয়নশীল দেশে চিকিৎসা সুবিধার ঘাটতি একটি বড় সমস্যা। এক্ষেত্রে সাধারণ মানুষের কাছে স্বাস্থ্যসেবা পৌঁছানোর জন্য সরকারকে কার্যকর পদক্ষেপ গ্রহণ করতে হবে। দরিদ্র জনগোষ্ঠীর জন্য বিনামূল্যে চিকিৎসার ব্যবস্থা করা, পরিবার পরিকল্পনা পদ্ধতি গ্রহণে জনসাধারণকে উৎসাহী করা, প্রত্যেক নাগরিকের জন্য স্বাস্থ্যসেবা নিশ্চিত করার ক্ষেত্রে চিকিৎসা সেবাকে আধুনিকায়ন ও প্রসারের জন্য কার্যকর পদক্ষেপ গ্রহণ করতে হবে। উপরিউক্ত পদক্ষেপসমূহের যথাযথ প্রয়োগের মাধ্যমে জব্বারের পরিবারের খাদ্য, বস্ত্র, শিক্ষা ও স্বাস্থ্য চাহিদা পূরণে গুরুত্বপূর্ণ ভূমিকা রাখা সম্ভব হবে।"
        }
      ]
    },
    {
      "number": "9",
      "uddipok": "শামীম ও শাহিদা ২০০৮ সালে বিবাহ বন্ধনে আবন্ধ হয়। তারা শহরে একটি বাসা ভাড়া করে বসবাস করতে থাকে। ২ বছর পর তাদের একটি কন্যা সন্তানের জন্ম হয়। শিশুটি পিতামাতার যত্নে বড় হতে থাকে। ৫ বছর পর শিশুটিকে পার্শ্ববর্তী স্কুলে ভর্তি করে দেয়া হয়।",
      "tag": "All.B 15",
      "sub_questions": [
        {
          "label": "ক",
          "question": "সামাজিক প্রতিষ্ঠান কী?",
          "explanation": "সামাজিক প্রতিষ্ঠান হলো কতগুলো প্রতিষ্ঠিত আচার আচরণ এবং কার্যপ্রণালি যেগুলো সুসংগঠিতভাবে পরিচালিত হয়।"
        },
        {
          "label": "খ",
          "question": "We feeling বলতে কী বোঝায়?",
          "explanation": "We feeling বলতে বোঝায় নিজের সাথে সমস্ত দলের সদস্যদের একাত্মতা অনুভব করা। দলের সদস্যদের প্রতি অন্তরঙ্গতা, নিবিড়তা, পারস্পরিক বিশ্বাস, সহানুভূতি ও সহযোগিতার আগ্রহ ও উৎসাহই 'We feeling' নামে পরিচিত। 'We feeling' এর কারণে দলের সদস্যরা একে অন্যকে কাছে টেনে নেয়। অন্যের সুখে সুখ বোধ করে, অন্যের দুঃখে দুঃখ অনুভব করে।"
        },
        {
          "label": "গ",
          "question": "শামীম ও শাহিদা যে সামাজিক প্রতিষ্ঠান গঠন করেছে তার কার্যক্রম ব্যাখ্যা করো।",
          "explanation": "শামীম ও শাহিদা পরিবার নামক সামাজিক প্রতিষ্ঠান গঠন করেছে। কারণ বিবাহ বন্ধনে আবদ্ধ হওয়ার মাধ্যমে মানুষ পরিবার গড়ে তোলে। পরিবারেই মানুষ সন্তানের জন্ম দেয় এবং লালন-পালন করে। পরিবারের মাধ্যমে মানুষ সামাজিক অনুমোদন ও স্বীকৃতির মাধ্যমে যৌন চাহিদা পূরণ করে। মানবসমাজে সন্তান জন্মদানের একমাত্র স্বীকৃত সংস্থা হলো পরিবার। পরিবার নিরবচ্ছিন্নভাবে সন্তানের অস্তিত্ব রক্ষায় সদ্য জাগ্রত থাকে এবং বংশের ধারা অব্যাহত রাখে। সন্তান যতদিন না স্বাবলম্বী হয় ততদিন পরিবার তাদের দায়িত্ব নিয়ে থাকে। এছাড়া সন্তানদের সমাজ উপযোগী করে গড়ে তোলার দায়িত্ব পরিবার পালন করে। মানব শিশুর সামাজিকীকরণে পরিবার অত্যন্ত গুরুত্বপূর্ণ ভূমিকা পালন করে। কেননা, পারিবারিক পরিবেশেই শিশু নিজেকে বৃহত্তর সমাজের উপযোগী করে গড়ে তোলে। পরিবারই শিশুর প্রাথমিক শিক্ষার ব্যবস্থা করে। পরিবারের প্রতিটি সদস্যের অর্থনৈতিক নিরাপত্তা প্রদানের ক্ষেত্রে পরিবারের ভূমিকা অত্যন্ত গুরুত্বপূর্ণ। এক্ষেত্রে পরিবার তার অন্তর্ভুক্ত সদস্যদের অর্থনৈতিক প্রয়োজন পূরণে সাধ্যমতো চেষ্টা করে। পরিবার শারীরিক ও মানসিক উভয় দিয় থেকেই তার সদস্যদের নিরাপত্তা প্রদান করে।"
        },
        {
          "label": "ঘ",
          "question": "উদ্দীপকে উল্লিখিত সামাজিক প্রতিষ্ঠানটির গুরুত্ব বিশ্লেষণ করো।",
          "explanation": "উদ্দীপকে উল্লিখিত সামাজিক প্রতিষ্ঠানটি হলো পরিবার। সমাজজীবনে পরিবারের ভূমিকা অত্যন্ত গুরুত্বপূর্ণ। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিত প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণেও এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে জৈবিক চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা পালন করে। পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে। পরিশেষে বলা যায়, সামাজিকীকরণ, ব্যক্তিত্ব গঠন, সামাজিক আদর্শ ও মূল্যবোধ গঠন, আচরণ নিয়ন্ত্রণ, মৌলিক মানবিক চাহিদা পূরণ প্রভৃতি কার্যাবলি সম্পাদন করে পরিবার গুরুত্বপূর্ণ ভূমিকা পালন করে থাকে।"
        }
      ]
    }
  ]
}