{
  "title": "দিনাজপুর, কুমিল্লা, চট্টগ্রাম, সিলেট, যশোর ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "বেকার স্বামী নিয়ে রোকেয়া অভাব-অনটনে দিন অতিবাহিত করে। জীবিকা নির্বাহ করতে তাকে গৃহকর্মীর কাজ করতে হয়। একদিন তার গৃহকর্তা ছেলেমেয়েরা স্কুলে যায় কিনা জানতে চাইলে সে জানায়, পাঁচ সন্তানকে দু'বেলা দু'মুঠো খাবারের সংস্থান ও অসুস্থ হলে স্বাস্থ্যসেবা প্রদান করা যেখানে সম্ভব হয় না সেখানে স্কুলে পাঠানো এক প্রকার বিলাসিতারই নামান্তর।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "সুস্থ ও স্বাভাবিক মানুষ হিসেবে সমাজবদ্ধ জীবনযাপনের জন্য যেসব চাহিদা পূরণ একান্ত অপরিহার্য সেগুলোই হলো মানবিক চাহিদা।"
        },
        {
          "label": "খ",
          "question": "",
          "explanation": "নির্মল আনন্দ ও আমোদ-প্রমোদ লাভের পন্থাই হলো বিনোদন। বিনোদনের মাধ্যমে মানুষের চিত্ত জাগ্রত হয়। তাই বিনোদনকে অনেক সময় চিত্তবিনোদন বলা হয়। চিত্তবিনোদন এমন এক কার্যক্রম, যা আনন্দ ও তৃপ্তিদায়ক অভিজ্ঞতা অর্জন এবং সৃজনশীল অনুভূতি প্রকাশের সুযোগ দান করে। চিত্তবিনোদনের মাধ্যমে মানুষের মনে আনন্দের সৃষ্টি হয় যা মানুষকে তৃপ্তি দানে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রোকেয়ার পরিবারের খাদ্য, চিকিৎসা এবং শিক্ষার মতো মৌলিক চাহিদাগুলো পূরণ হচ্ছে না। ব্যাখ্যা করা হলো- বেকার স্বামী ও পাঁচ সন্তানের জন্য জীবিকা নির্বাহ করতে রোকেয়াকে গৃহকর্মীর কাজ করতে হয়। তাতেও বেশ অভাব-অনটনের মধ্য দিয়েই পরিবার নিয়ে সে দিনাতিপাত করে। প্রথমত, রোকেয়ার পরিবারের খাদ্য ঘাটতি রয়েছে। খাদ্য হলো সেই জৈব উপাদান, যা গ্রহণের মাধ্যমে জীবদেহের গঠন, ক্ষয়পূরণ, বৃদ্ধি সাধন, তাপ ও শক্তি উৎপাদনের মাধ্যমে রোগ প্রতিরোধ ক্ষমতা স্বাভাবিক থাকে। খাদ্যহীন মানুষ স্বাস্থ্যহীনতায় ভোগে। দ্বিতীয়ত, রোকেয়ার কথায় তার পরিবারে চিকিৎসার অভাব পরিলক্ষিত হয়। সীমিত আয়ের মাধ্যমে সে তার সন্তানদের সুচিকিৎসা দিতে সক্ষম নয়। দৈহিক, মানসিক, সামাজিক ও আত্মিক মঙ্গলজনক অবস্থা নির্ভর করে স্বাস্থ্যের ওপর। তৃতীয়ত, রোকেয়ার ভাষ্য অনুযায়ী পাঁচ সন্তানকে দু'বেলা দু'মুঠো খাবারের সংস্থান এবং অসুস্থা হলে স্বাস্থ্যসেবা প্রদান করা যেখানে সম্ভব হয় না, সেখানে সন্তানদের স্কুলে পাঠানো এক প্রকার বিলাসিতারই নামান্তর। যদিও শিক্ষা সকলের জন্যই আবশ্যক। ব্যক্তি ও সমাজের উন্নতি নির্ভর করে শিক্ষার ওপর। তাই বলা যায়,  রোকেয়ার পরিবারের তার সন্তানদের খাদ্য, চিকিৎসা এবং শিক্ষার মতো মৌল মানবিক চাহিদাগুলো পূরণ হচ্ছে না।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত মৌল মানবিক চাহিদাগুলো পূরণে নানাবিধ অন্তরায় বিদ্যমান।নিচে এদের নেতিবাচক প্রভাবসমূহ বিশ্লেষণ করা হলো- ১.বাংলাদেশের জনগণের মৌল মানবিক চাহিদাগুলো পূরণে প্রধান অন্তরায় অধিক জনসংখ্যা। জনসংখ্যার তুলনায় আমাদের সম্পদ গীমিত। তাই সকলের চাহিদা পূরণ হয় না। ২. দারিদ্র্যের কারণে মৌল মানবিক চাহিদা পূরণে অনেকেই ব্যর্থ হয়। তাদের আয় কম হওয়ায় তারা দারিদ্র্যের দুষ্টচক্রে আবদ্ধ। ৩. বেকারত্বের কারণে জনগণের একটি বড় অংশ তাদের উপার্জন থেকে বঞ্চিত। ফলে তারা তাদের মৌল মানবিক চাহিদা পূরণে ব্যর্থ হয়ে বিভিন্ন অপরাধে জড়িয়ে পড়ে, যা সমাজে সমস্যা তৈরি করে। ৪. বাংলাদেশ ক্রমশ উন্নতির দিকে অগ্রসরমান হলেও কৃষিনির্ভরতা এখনও বিদ্যমান। কৃষিকাজে বিভিন্ন প্রভাবকের ফলে উৎপাদন ব্যাহত হয়। যেমন- খরা, অতিবৃষ্টি, ক্ষয়ক্ষতি বৃদ্ধির ফলে কৃষিনির্ভর পরিবারগুলো ব্যাপক আর্থিক সংকটের মধ্যে দিয়ে যায়। ফলে তারা তাদের চাহিদা পূরণ করতে পারে না। ৫. দ্রব্যমূল্যের ঊর্ধ্বগতির ফলে স্বল্প আয়ের মানুষকে তাদের জীবনযাপনে হিমশিম খেতে হয়। ৬. সম্পদ ও আয়ের অসম বণ্টনের ফলে সমাজের গরিবরা তাদের জীবনের সকল মৌল মানবিক চাহিদাপূরণ করতে পারে না। তাই বলা যায়, উদ্দীপকের মৌল মানবিক চাহিদাগুলো পূরণে আমাদের সমাজে বহু প্রতিবন্ধকতা রয়েছে।"
        }
      ]
    },
    {
      "number": "2",
      "uddipok": "একটি সামাজিক প্রতিষ্ঠান সমাজ সংস্কারে উদ্বুদ্ধ করে, সামাজিক ঐক্য ও শৃঙ্খলা রক্ষা করে এবং ভ্রাতৃত্ববোধ জাগ্রত করে। ওই প্রতিষ্ঠানের অনুপ্রেরণাই হলো সমাজকল্যাণের মূল চালিকাশক্তি।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "মুসলিম পারিবারিক আইন প্রণীত হয় ১৯৬১ সালে।"
        },
        {
          "label": "খ",
          "question": "",
          "explanation": "আইন প্রয়োগকারী সংস্থা বলতে ওইসব সংস্থাকে বোঝায় যারা দেশের বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। মানুষের জানমালের নিরাপত্তা, রক্ষা, অধিকার প্রতিষ্ঠা, অপরাধমূলক কার্যক্রম তদন্ত ও অপরাধী খুঁজে বের করা এবং অপরাধমূলক কার্যক্রম প্রতিরোধে আইন প্রয়োগকারী সংস্থা অত্যন্ত কার্যকর ভূমিকা পালন করে থাকে। দেশের জনগনের জানমালের নিরাপত্তা ও অধিকার রক্ষার জন্য বিভিন্ন আইন প্রণয়ন করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি মৌল ও সার্বজনীন প্রতিষ্ঠান ধর্মকে নির্দেশ করে, যা মানবকল্যাণে গুরুত্বপূর্ণ ভূমিকা রাখতে পারে। নিচে তা ব্যাখ্যা করা হলো- ধর্ম সমাজ সংস্কারে উদ্বুদ্ধ করে, সামাজিক ঐক্য ও শৃঙ্খলা রক্ষা করে, ভ্রাতৃত্ববোধ জাগ্রত করে, সামাজিক নিয়ন্ত্রণ করে, আর্তমানবতার সেবা ও জনকল্যাণ সাধন করে। সামাজিক সংস্কারের অন্যতম নিয়ামক হলো ধর্ম। সামাজিক সংহতি ও ঐক্য বজায় রাখার ক্ষেত্রে ধর্ম গুরুত্বপূর্ণ ভূমিকা পালন করে। ধর্মীয় বিশ্বাস মানুষকে সংযত ও সহনশীল হতে এবং অপরের সঙ্গে সম্প্রীতির সূত্রে আবদ্ধ হয়ে সামাজিক ঐক্যের আদর্শ রক্ষায় উৎসাহিত করে। ধর্মীয় প্রতিষ্ঠানগুলো সামাজিক মেলামেশায় গুরুত্বপূর্ণ কেন্দ্র। সমাজের বিভিন্ন শ্রেণির লোক নিজ নিজ ধর্মের প্রার্থনার জন্য তাদের উপাসনালয়ে সমবেত হয়। ধর্মীয় প্রতিষ্ঠানের মাধ্যমে এরূপ মেলামেশা মানুষের মধ্যে সহানুভূতি, সম্প্রীতি ও ভ্রাতৃত্ববোধ জাগ্রত করে। সামাজিক নিয়ন্ত্রণের সবচেয়ে গুরুত্বপূর্ণ ও কার্যকরী মাধ্যমও ধর্ম। এর মাধ্যমে মানুষকে সঠিক পথের দিশা দেওয়া যায়। তাই বলা যায় যে , সমাজ সংস্কার, সামাজিক ঐক্য ও শৃঙ্খলা রক্ষা সর্বোপরি মানবকল্যাণে ধর্ম সবচেয়ে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকের সর্বশেষ উক্তি হলো- ধর্মীয় অনুপ্রেরণাই সমাজকল্যাণের মূল চালিকা শক্তি। উক্তিটির সাথে আমি একমত। নিচে আমার উত্তরের স্বপক্ষে যুক্তি দেওয়া হলো-  মানবকল্যাণের চিরন্তন বাণী নিয়েই প্রতির সদর্যের আবির্ভাব। ধর্মীয় অনুশাসনের প্রেরণাতেই মানুষ অতীতকাল থেকে আর্তমানবতার সেবায় এগিয়ে এসেছে। আধুনিক সমাজকল্যাণ দর্শনের সর্বজনীন ভিত্তি হলো ধর্মীয় অনুশাসন ও প্রেরণা। ধর্মীয় শিক্ষা ও আদর্শে অনুপ্রাণিত হয়েই মানুষ মানবতার সেবায় নিজেকে নিয়োজিত করেছে। বিশ্বের বিভিন্ন ধর্মে সমাজসেবামূলক প্রথা-প্রতিষ্ঠান রয়েছে। যাকাত সাদকাহ, দান, দেবোত্তর প্রথা, চ্যারিটি প্রভৃতি ধর্মীয় প্রথা মানবকল্যাণে গুরুত্বপূর্ণ ভূমিকা পালন করে যাচ্ছে। ধর্মীয় অনুশাসনের প্রেরণাতেই এতিমখানা, লঙ্গরখানা, অনাথ আশ্রম, দাতব্য হাসপাতাল, শিক্ষাপ্রতিষ্ঠান প্রভৃতি প্রাতিষ্ঠানিক সেবাকর্মে মানুষ এগিয়ে এসেছে। আধুনিক সমাজকল্যাণের বিকাশে ধর্মীয় দর্শন এবং সমাজসেবামূলক ধর্মীয় প্রথা-প্রতিষ্ঠান গুরুত্বপূর্ণ ভূমিকা পালন করে। প্রাক-শিল্পযুগের ঐতিহ্যবাহী ধর্মীয় সমাজসেবামূলক প্রতিষ্ঠানের সংগঠিত রূপই আধুনিক সমাজকল্যাণ। আধুনিক যুগেও অপেশাদার সমাজসেবা কার্যক্রম প্রচলিত রয়েছে।তাই বলা যায়, ধর্মীয় অনুশাসন ও জীবন দর্শন সমাজকল্যাণের দিকনির্দেশক হিসেবে ভূমিকা পালন করছে।"
        }
      ]
    },
    {
      "number": "3",
      "uddipok": "লিপি ও আপন ভালো বন্ধু। পারিবারিক ও সামাজিক স্বীকৃতির মাধ্যমে তারা বিশেষ বন্ধনে আবদ্ধ হয়। তাদের মধ্যকার এ সামাজিক বন্ধনই সাধারণত স্থায়িভাবে সম্পর্ক প্রতিষ্ঠায় অগ্রণী ভূমিকা পালন করে।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "﻿ পরিবার হলো বিবাহের মাধ্যমে স্ত্রী-পুরুষের একত্রে বসবাস করার সমাজস্বীকৃত প্রতিষ্ঠান।"
        },
        {
          "label": "খ",
          "question": "",
          "explanation": "গণমাধ্যম হলো জনগণের মতামতের বাহন। গণমাধ্যম ব্যক্তি, প্রতিষ্ঠান বা সরকারের কাছে জনগণের মতকে পৌঁছে দিয়ে তাদের চিন্তাচেতনা, পছন্দ, অপছন্দ, সামাজিক বিভিন্ন বিষয়ে তাদের দৃষ্টিভঙ্গিকে প্রতিফলন ঘটায়। তাই গণমাধ্যমকে সমাজের দর্পন বলা হয়। গনমাধ্যম এমন এক ধরনের মাধ্যম যাদের সাহায্যে কোনো ব্যক্তি, প্রতিষ্ঠান কিংবা সরকারের কাছে দেশের সব খবর কিংবা জনগনের মতকে তুলে ধরা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিষয়টি সামাজিক প্রতিষ্ঠান বিবাহকে নির্দেশ করে।  স্থাপিত পারিবারিক ও স্বীকৃত বন্ধনটি হলো বিবাহ। কেননা পুরুষ ও স্ত্রীর মাঝে সামাজিক, আইনগত ও ধর্মীয় স্বীকৃতির মাধ্যমে যে চুক্তি সম্পন্ন হয় তাই হচ্ছে বিবাহ। বিবাহ এমন একটি সামাজিক প্রতিষ্ঠান, যা একজন পুরুষ ও একজন নারীকে একত্রে বসবাস করার চূড়ান্ত ক্ষমতা প্রদান করে। পরিবার গঠনের পূর্বশর্ত বিবাহ। বিবাহের মাধ্যমে দম্পতি পারিবারিক জীবনে প্রবেশ করে এবং সমাজস্বীকৃতভাবে সন্তান জন্মদানের অধিকার লাভ করে। আবার বিবাহ এমন একটি প্রতিষ্ঠান, যা সন্তান জন্মদানের পরও স্থায়ী থাকে। বিবাহ সমাজব্যবস্থাকে টিকিয়ে রাখতে সহায়তা করে।  তেমনি উদ্দীপকের লিপি ও আপন পারিবারিক ও সামাজিক স্বীকৃতির মাধ্যমে বিশেষ বন্ধনে আবদ্ধ হয়। তাদের মধ্যকার এ সামাজিক বন্ধনই সাধারণত স্থায়িভাবে সম্পর্ক প্রতিষ্ঠায় অগ্রণী ভূমিকা পালন করে। তাই বলা যায় , লিপি ও আপনের মধ্যে স্থাপিত বন্ধন, যা স্থায়ী সম্পর্ক প্রতিষ্ঠায় অগ্রণী ভূমিকা পালন করে থাকে, তা হচ্ছে বিবাহ।"
        },
        {
          "label": "ঘ",
          "question": "",
          "explanation": "উদ্দীপকে লিপি ও আপনের পারিবারিক ও সামাজিক স্বীকৃতির মাধ্যমে যে বিশেষ বন্ধনের কথা বলা হয়েছে, সেই প্রতিষ্ঠানটি হলো বিবাহ । \"সামাজিক সমস্যা প্রতিরোধে এবং নৈতিক অবক্ষয় রোধে উক্ত প্রতিষ্ঠানটির ভূমিকা অনন্য\"— উক্তিটি সমাজতাত্ত্বিক দৃষ্টিকোণ থেকে অত্যন্ত যৌক্তিক ও তাৎপর্যপূর্ণ। নিচে এর বিশ্লেষণ করা হলো। সামাজিক সমস্যা প্রতিরোধে বিবাহের ভূমিকা বিবাহ প্রথা সমাজকে বহুবিধ সমস্যা থেকে রক্ষা করে একটি স্থিতিশীল কাঠামো প্রদান করে। পরিবার গঠন ও স্থিতিশীলতা: বিবাহই পরিবার নামক সামাজিক প্রতিষ্ঠানের ভিত্তি তৈরি করে। একটি স্থিতিশীল পরিবার সমাজকে অপরাধ, অস্থিতিশীলতা এবং অন্যান্য বিশৃঙ্খলা থেকে রক্ষা করে। পরিবার তার সদস্যদের নিরাপত্তা ও অর্থনৈতিক নিশ্চয়তা প্রদান করে, যা দারিদ্র্য ও গৃহহীনতার মতো সমস্যা কমায়। দায়িত্ববোধ সৃষ্টি: বিবাহ নারী-পুরুষকে স্বামী-স্ত্রী এবং পরবর্তীতে পিতা-মাতার দায়িত্ব পালনে উৎসাহিত করে। এই দায়িত্ববোধ তাদের বেপরোয়া ও সমাজবিরোধী আচরণ থেকে বিরত রাখে। সন্তানের বৈধতা ও পরিচর্যা: বিবাহ প্রথা সন্তানের বৈধ পরিচয় নিশ্চিত করে এবং তাদের সঠিক প্রতিপালন ও সামাজিকীকরণের পরিবেশ তৈরি করে। এর ফলে শিশুরা বিপথগামী হওয়া থেকে রক্ষা পায় এবং সমাজের সুনাগরিক হিসেবে গড়ে ওঠে। নৈতিক অবক্ষয় রোধে বিবাহের ভূমিকা বিবাহ সমাজকে নৈতিক অবক্ষয়ের হাত থেকে রক্ষা করার জন্য একটি শক্তিশালী সামাজিক বর্ম হিসেবে কাজ করে। যৌন বিশৃঙ্খলা রোধ: বিবাহ যৌন আচরণের জন্য একটি সামাজিকভাবে স্বীকৃত ও নিয়ন্ত্রিত কাঠামো প্রদান করে। এটি অবাধ ও অনিয়ন্ত্রিত যৌন সম্পর্ককে নিরুৎসাহিত করে, যা এইডস (AIDS) এর মতো রোগ এবং অন্যান্য সামাজিক বিশৃঙ্খলা প্রতিরোধে সহায়তা করে। মূল্যবোধ ও নৈতিকতা শিক্ষা: পরিবারই হলো শিশুর প্রাথমিক শিক্ষাকেন্দ্র। বিবাহের মাধ্যমে গঠিত পরিবারে শিশুরা সততা, শ্রদ্ধা, সহনশীলতা এবং ত্যাগের মতো নৈতিক ও সামাজিক মূল্যবোধ সম্পর্কে শিক্ষা লাভ করে। এই সামাজিকীকরণ প্রক্রিয়া নৈতিক অবক্ষয় রোধে সবচেয়ে গুরুত্বপূর্ণ ভূমিকা পালন করে। মানসিক ও আবেগিক সুরক্ষা: বিবাহ স্বামী-স্ত্রীর মধ্যে মানসিক ও আবেগিক বন্ধন তৈরি করে, যা একাকীত্ব, হতাশা এবং মানসিক বিকৃতি থেকে মানুষকে রক্ষা করে। সুস্থ মানসিক স্বাস্থ্যসম্পন্ন মানুষ নৈতিকভাবে দৃঢ় থাকে। উপসংহার সুতরাং, বিবাহ কেবল দুটি ব্যক্তির ব্যক্তিগত মিলন নয়, এটি একটি শক্তিশালী সামাজিক প্রতিষ্ঠান। এটি পরিবার গঠনের মাধ্যমে সমাজকে স্থিতিশীল রাখে এবং নৈতিক মূল্যবোধের শিক্ষা দিয়ে সামাজিক অবক্ষয় প্রতিরোধ করে। একারণেই এর ভূমিকা সমাজে অনন্য ও অপরিহার্য।"
        }
      ]
    },
    {
      "number": "4",
      "uddipok": "করিম সাহেব তার বড় ছেলে মারা যাবার পর তার সম্পত্তি জীবিত সন্তানদের মধ্যে বণ্টন করেন। কিন্তু বড় ছেলের সন্তানদের তিনি কোনো সম্পদ প্রদান করেননি। এ ক্ষেত্রে তিনি দেশে প্রচলিত আইন ভঙ্গ করেন।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "দেনমোহর হলো নারীদের অধিকার এবং বিয়ের প্রধান শর্ত।"
        },
        {
          "label": "খ",
          "question": "",
          "explanation": "রাষ্ট্রীয় সার্বভৌম প্রণীত যেসব বিধিবিধান ও আইনকানুন সমাজজীবন। হতে অবাঞ্ছিত অবস্থা দূর করে সুন্দর, সুষ্ঠু ও প্রগতিশীল সমাজ গড়ে তুলতে প্রয়াস প্রায়, সেগুলোই সামাজিক আইন নামে পরিচিত। অর্থাৎ সামাজিক স্থিতিশীলতা ও সংহতি বজায় রাখা, সামাজিক ন্যায়বিচার প্রতিষ্ঠা ও সামাজিক সমস্যা দূর করার জন্য প্রণীত সরকারি আইনই সামাজিক আইন।"
        },
        {
          "label": "গ",
          "question": "",
          "explanation": "উদ্দীপকে মুসলিম পারিবারিক আইন ১৯৬১ সালের কথা বলা হয়েছে। নিচে উল্লেখযোগ্য ধারা গুলো বর্ণনা করা হলো- ১. বিবাহ রেজিস্ট্রেশন: মুসলিম আইন অনুসারে প্রতিটি বিবাহ রেজিস্ট্রেশন করতে হবে। সরকারি লাইসেন্স প্রাপ্ত ব্যক্তির মাধ্যমে রেজিস্ট্রি করলে উক্ত নিকাহ রেজিস্টার্ড বলে গণ্য হবে। ২. বিবাহের বয়স: এ আইনের মাধ্যমে ছেলেদের বয়স ২১ বছর এবং মেয়েদের ১৮ বছর হলে বিবাহযোগ্য বলে গণ্য করা হবে। ৩. দেনমোহর: এ আইন অনুসারে স্ত্রীর দেনমোহর পরিশোধ করা বাধ্যতামূলক করা হয়। ৪. দ্বিতীয় বিবাহ: এ আইনের মাধ্যমে দ্বিতীয় বিবাহের ওপর শর্তসাপেক্ষে বিধিনিষেধ আরোপ করা হয়। ৫. তালাক: এ আইনের প্রেক্ষিতে যদি কোনো স্বামী তার স্ত্রীকে তালাক দিতে চায় তাহলে ৯০ দিনের সময় দিতে হয় এবং চেয়ারম্যানকে নোটিশ পাঠিয়ে ১ কপি স্ত্রীকে দিতে হয়। ৬. ভরণপোষণ: এ আইনের মাধ্যমে স্বামী কর্তৃক স্ত্রীকে ভরণপোষণ দেওয়া বাধ্যতামূলক করা হয়। ৭. উত্তরাধিকার: এ আইনের মাধ্যমে উত্তরাধিকারপ্রাপ্তির সুনির্দিষ্ট রূপরেখা চিত্রায়িত করা হয়েছে।"
        },
        {
          "label": "ঘ",
          "question": "",
          "explanation": "মুসলিম পারিবারিক আইন ১৯৬১ সালে উত্তরাধিকার আইনের মাধ্যমে শিশুর কল্যাণ এবং নিরাপত্তার বিধান নিশ্চিত করা হয়েছে। নিচে আইনটি মূল্যায়ণ করা হলো- মুসলিম পারিবারিক আইনে কোনো ব্যক্তি জীবিত থাকলে তার পুত্র বা কন্যা মারা গেলে পুত্র বা কন্যার আবার সন্তানাদি থাকলে সম্পত্তি বণ্টনের সময় সম্পত্তির ভাগ পাবে; যা তিনি জীবিত থাকলে পেতেন। অর্থাৎ দাদা জীবিত থাকা অবস্থায় কারও পিতা মারা গেলে দাদার সম্পত্তি হতে নাতি-নাতনিদের বঞ্চিত করা যাবে না। উক্ত আইনের মাধ্যমে এতিম শিশুদের উত্তরাধিকার সূত্রে সম্পত্তির মালিকানা স্বীকার করে তাদের কল্যাণ এবং নিরাপত্তা দানের ব্যবস্থা করা হয়েছে। মুসলিম পারিবারিক আইন ১৯৬১ প্রণয়নের পূর্বে দাদা জীবিত থাকা অবস্থায় বাবা মারা গেলে দাদার সম্পত্তির ভাগ থেকে নাতি-নাতনিদের বঞ্চিত করা হতো। ১৯৬১ সালে প্রণীত মুসলিম পারিবারিক আইন এতিম শিশুদের উত্তরাধিকারের স্বীকৃতি দানের মাধ্যমে শিশুদের কল্যাণ ও ভবিষ্যৎ নিরাপত্তা নিশ্চিত হয়েছে। মুসলিম পারিবারিক আইন ১৯৬১ সালের উপযুক্ত কল্যাণকর অনেক দিক থাকলেও জনগণের সচেতনতার অভাবে বাস্তবে তা ততটা কার্যকর হয়ে উঠছে না। জনগণের সচেতনতা, দায়িত্বশীলতা ও সংশ্লিষ্ট কর্তৃপক্ষের সাহায্য-সহযোগিতার মাধ্যমে উক্ত আইন আরও ফলদায়ক হয়ে উঠবে।"
        }
      ]
    },
    {
      "number": "5",
      "uddipok": "সাথী তার পরিবারের সাথে শহরের বস্তিতে বসবাস করে। বস্তির লক্ষ্যভূক্ত জনগোষ্ঠীকে প্রশিক্ষণ ও বিভিন্ন ধরনের সহায়তা প্রদান করারজন্য সমাজসেবা অধিদপ্তর বিশেষ কার্যক্রম পরিচালনা করে আসছে।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "গ্রামীণ সমাজসেবার Target Group হলো গ্রামীণ জনগোষ্ঠী।"
        },
        {
          "label": "খ",
          "question": "",
          "explanation": "গ্রামীণ সমাজসেবা কার্যক্রম সমষ্টি উন্নয়নভিত্তিক কার্যক্রম। গ্রামীণ পুলি সমাজসেবা হচ্ছে গ্রামোন্নয়নের সেই বহুমুখী ও সমন্বিত প্রক্রিয়া, যার মাধ্যমে ভূমিহীন ও অসুবিধাগ্রস্ত জনগোষ্ঠীর সাংগঠনিক প্রতিভা, নেতৃত্ব প্রদান এবং উন্নয়ন প্রক্রিয়ার অংশগ্রহণের ক্ষমতা এমনভাবে বিকাশ সাধনের চেষ্টা করা হয়, যাতে সীমিত সম্পদের সর্বোত্তম ব্যবহার নিশ্চিত করে জনগণের সার্বিক কল্যাণ নিশ্চিত করা হয়।"
        },
        {
          "label": "গ",
          "question": "",
          "explanation": "উদ্দীপকে সরকারি সমাজ উন্নয়ন কার্যক্রম তথা শহর সমাজসেবা কার্যক্রমকে নির্দেশ করা হয়েছে। নিচে তা বর্ণনা করা হলো- শহর সমাজসেবা কার্যক্রম সমাজসেবা অধিদপ্তর কর্তৃক পরিচালিত এদেশের সমাজসেবা কার্যক্রমের মধ্যে সবচেয়ে প্রাচীন। মোহাজের সমস্যার হাত ধরেই সূচনা ঘটে শহর সমাজসেবা কার্যক্রমের। শহর এলাকায় বসবাসকারী জনগণের আর্থসামাজিক উন্নয়ন ঘটানো, জনমনে পারস্পরিক সৌহার্দ ও সম্প্রীতির মনোভাব সৃষ্টি করে শহর জীবনকে সুন্দর ও সাবলীল করে তোলার উদ্দেশ্যে পরিচালিত হয় শহর সমাজসেবা কার্যক্রম। এর মধ্যে বৃত্তিমূলক প্রশিক্ষণ কার্যক্রম, শিক্ষামূলক কার্যক্রম, বস্তির পরিবেশ, স্বাস্থ্যসেবা ও বিনোদনমূলক কার্যক্রম, জনসংখ্যাবিষয়ক কার্যক্রম ও ঋণ কার্যক্রম ইত্যাদি উল্লেখযোগ্য কর্মসূচি প্রশিক্ষণের মাধ্যমে কারিগরি দক্ষতা উন্নয়নের মাধ্যমে লক্ষভুক্ত জনগোষ্ঠীর জীবনমানের উন্নয়ন ঘটাতে চেষ্টা চালায় সমাজসেবা অধিদপ্তর। নিরক্ষরতা দূরীকরণ ও সামাজিক সচেতনতা বৃদ্ধির লক্ষ্যে নৈশ ও প্রাথমিক বিদ্যালয় স্থাপন করা হয়। বস্তি এলাকায় পরিচ্ছন্নতা ও পানীয় জলের সচেতনতা সৃষ্টি করা, সাংস্কৃতিক ও শিক্ষামূলক কর্মকাণ্ডে বস্তিবাসীকে যুক্ত করার মাধ্যমে অসামাজিক কার্যকলাপ থেকে তাদের পরিবেশকে সুন্দর রাখার প্রচেষ্টায় কর্মসূচি পালন করে সমাজসেবা অধিদপ্তর।"
        },
        {
          "label": "ঘ",
          "question": "",
          "explanation": "বস্তিবাসীর সমস্যা সমাধান এবং তাদের জীবনমান উন্নয়নে শহর সমাজসেবা কার্যক্রম অগ্রণী ভূমিকা পালন করে।নিচে তা মূল্যায়ণ করা হলো-  শহরের বঞ্চিত দরিদ্র ও বস্তিবাসীদের সার্বিক আর্থসামাজিক উন্নয়নের লক্ষ্যে USS প্রথমেই অর্থনৈতিক কার্যক্রম গ্রহণ করে। শিক্ষিত, অর্ধশিক্ষিত বেকার যুবক ও যুব নারী এবং মহিলাদের কুটিরশিল্পসহ বিভিন্ন ধরনের বৃত্তিমূলক প্রশিক্ষণ প্রদান করে। শিক্ষাবিষয়ক কার্যক্রমের মাধ্যমে অজ্ঞ ও নিরক্ষর জনগণকে শিক্ষিত করার জন্য বয়স্ক শিক্ষা কেন্দ্র, প্রাথমিক ও নৈশ বিদ্যালয় পরিচালনা, সাধারণ পাঠাগার স্থাপন, ধর্মীয় শিক্ষাদানের ব্যবস্থা ইত্যাদি কার্যক্রম পরিচালনা করে, যা তাদেরকে সমস্যা সম্পর্কে সচেতন, সম্পদের পরিচ্ছন্নতা ও বিশুদ্ধ পানীয় জলের প্রয়োজনীয়তার ব্যাপারে সচেতনতা তৈরির পাশাপাশি স্বেচ্ছাশ্রমের মাধ্যমে পরিবেশের উন্নয়ন ঘটায়। বস্তিবাসীদের জন্য স্বাস্থ্য ও জনসংখ্যাবিষয়ক কার্যক্রম পরিচালনার মাধ্যমে সুস্বাস্থ্য ও পরিবার পরিকল্পনা নিশ্চিত করে। শহরের মানুষের চিত্তবিনোদনের চাহিদা পূরণের লক্ষ্যে খেলার মাঠ, শিশুপার্ক স্থাপন, কমিউনিটি সেন্টার স্থাপনসহ অন্যান্য কার্যক্রমের ভূমিকা উল্লেখযোগ্য। পারিবারিক আয় বৃদ্ধির লক্ষ্যে ছোট উদ্যোগ গ্রহণের ক্ষেত্রে বিনা সুদে ঋণদান কর্মসূচিও গুরুত্বপূর্ণ এবং কার্যকর ভূমিকা রাখে। তাই বলা যায় যে, , বস্তিবাসীর সমস্যা সমাধানে সমাজসেবা অধিদপ্তর কর্তৃক পরিচালিত শহর সমাজসেবা কার্যক্রম গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "১৯৭১ সালে স্বাধীনতা যুদ্ধের সময় বিধ্বস্ত পরিবারগুলোকে সাহায্য করার জন্য একটি সংস্থা গড়ে ওঠে। যুদ্ধের ও যুদ্ধাহত পর সংস্থাটি নতুন রূপ লাভ করে। দুস্থ, অসহায় মানুষদেরকে সাহায্য দান করা এ সংস্থার অন্যতম প্রধান উদ্দেশ্য। বর্তমানে দেশে-বিদেশে এর কার্যক্রম পরিচালিত হচ্ছে।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "শাল্লা গ্রামটি সুনামগঞ্জে জেলায় অবস্থিত।"
        },
        {
          "label": "খ",
          "question": "",
          "explanation": "বেসরকারি সমাজ উন্নয়ন কার্যক্রম বলতে ওই সকল সমাজসেবাকে বোঝায়, যেগুলো স্বতঃস্ফূর্তভাবে জনগণের স্বাধীন ইচ্ছা ও প্রচেষ্টায় সংগঠিত ও পরিচালিত হয়। অর্থাৎ যেসব সমাজ উন্নয়ন কার্যক্রম অলাভজনক প্রতিষ্ঠান কর্তৃক জনস্বার্থে পরিচালিত হয় সেগুলো বেসরকারি সমাজ উন্নয়ন কার্যক্রম।বেসরকারি সমাজ উন্নয়ন কার্যক্রমে সরকারের কোনো হস্তক্ষেপ থাকেনা বলে স্বতঃস্ফূর্তভাবে জনগণের স্বাধীন ইচ্ছা ও প্রচেষ্টায় সংগঠিত ও পরিচালিত হয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত সংস্থার সাথে সামঞ্জস্যপূর্ণ প্রতিষ্ঠানটি হলো ব্র্যাক (BRAC)। নিচে তা নিরূপণ করা হলো- বাংলাদেশ স্বাধীনতার পর যুদ্ধবিধ্বস্ত দেশের নিঃস্ব মানুষের জন্য জরুরি ও তাৎক্ষণিক সাহায্য এবং পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে বেসরকারি সংস্থা BRAC- এর জন্ম হয়। সিলেটের শাল্লা নামক গ্রামে ব্র্যাকের কার্যক্রম শুরু হয়। শাল্লায় ত্রাণ ও পুনর্বাসন কর্মসূচি বাস্তবায়নের সময় ব্র্যাক গভীরভাবে লক্ষ করে যে, তার এ কর্মসূচি সাহায্য গ্রহীতার মাঝে নির্ভরশীলতা তৈরি করে। নতুন অভিজ্ঞতার প্রেক্ষাপটে সংস্থাটি কর্মসূচিতে পরিবর্তন সাধন করে। ভূমিহীন নারী-পুরুষ, প্রান্তিক চাষি, মৎস্যজীবী, তাঁতি ও অন্যান্য শ্রমজীবী দরিদ্র গোষ্ঠীকে লক্ষ্য নির্ধারণ করে ক্ষুদ্রঋণ, শিক্ষা, স্বাস্থ্যসেবা, আইনি সহায়তা, এলাকাভিত্তিক উন্নয়নের কার্যক্রম গ্রহণ করে স্লোগান নির্ধারণ করে- \"Aleviation of poverty and Empowerment of poor.\" অর্থাৎ দারিদ্র্য দূর এবং দরিদ্রদের ক্ষমতায়ন। তাই বলা যায় উদ্দীপকে উল্লিখিত তথ্যাবলি বেসরকারি সংস্থা ব্র্যাকের সাথে মিল রয়েছে ।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত প্রতিষ্ঠান ব্র্যাকের কার্যক্রমে সমাজকর্ম পদ্ধতির প্রয়োগ ঘটেছে। নিচে তা দেখানো হলো- এদেশের দুস্থ, অসহায় মানুষের সুপ্ত ক্ষমতার বিকাশ এবং তাদেরকে আত্মনির্ভরশীল করে গড়ে তোলার লক্ষ্য নিয়ে ১৯৭২ সালে ব্র্যাক প্রতিষ্ঠিত হয়। শুরুতে সংস্থাটির কর্মপরিধি ঋণ প্রদান এবং আদায়ের মধ্যে সীমাবদ্ধ থাকলেও বর্তমানে শিক্ষা, স্বাস্থ্য, মানবসম্পদ উন্নয়ন, ঋণ দান, আইনি সহায়তা, পল্লি উন্নয়নসহ বিভিন্ন ক্ষেত্রে নিরলসভাবে কাজ করে যাচ্ছে। যেহেতু এটি একটি স্বেচ্ছাসেবী মানবসেবামূলক প্রতিষ্ঠান, সেহেতু সমাজকর্মের দর্শন, মূল্যবোধ ও পদ্ধতি এখানে ব্যবহৃত হয়। ব্র্যাকের ঋণদান কর্মসূচি দলীয় ভিত্তিতে পরিচালিত হয়। এখানে দল সমাজকর্মের প্রক্রিয়া ও কৌশলের প্রয়োগ দেখা যায়। স্বাস্থ্য কর্মসূচির আওতায় গ্রামাঞ্চলের নিরক্ষর, অজ্ঞ ও কুসংস্কারাচ্ছন্ন ব্যক্তিদের স্বাস্থ্য বিষয়ে সচেতনতা বৃদ্ধিতে সমষ্টি সমাজকর্মের বিভিন্ন প্রক্রিয়া অনুসরণ করা হয়। শিক্ষার ক্ষেত্রে দল ও সমষ্টি সমাজকর্মের পদ্ধতি ও কৌশল ব্যবহৃত হয়। ব্র্যাকের অন্যতম একটি সফল কর্মসূচি হলো খাবার স্যালাইন তৈরি। গ্রাম এলাকায় জনগণকে স্যালাইন তৈরির প্রশিক্ষণ দিতে ব্যক্তিগত ও দলীয়ভাবে প্রচেষ্টা গ্রহণ করা হয়। এছাড়া অধিকারবঞ্চিত জনগণকে তাদের অধিকার প্রতিষ্ঠায় ব্যক্তি ও দলীয় দৃষ্টিভঙ্গির আলোকে আইনি সহায়তা প্রদান করা হয়। সর্বোপরি সমষ্টির জনগণের জীবনমান উন্নয়নে ব্র্যাকের কার্যক্রম আজ বিশ্বব্যাপী প্রশংসিত। মূলত সমাজকর্ম যেমন বিভিন্ন টার্গেট গ্রুপ নিয়ে কাজ করে থাকে, তেমনিভাবে ব্র্যাকও সমাজের দরিদ্র, ভূমিহীন ও দুস্থদের টার্গেট গ্রুপ হিসেবে বিভিন্ন কর্মসূচি গ্রহণ করে থাকে। আর এসব কর্মসূচিতে সমাজকর্মের মৌলিক ও সহায়ক পদ্ধতিগুলো ব্যবহৃত হয়।"
        }
      ]
    },
    {
      "number": "7",
      "uddipok": "বিশ্বব্যাপী শিশুদের রক্ষায় ১৯৪৬ সালে একটি স্বেচ্ছাসেবী সংগঠন গড়ে ওঠে। এই সংগঠন শিশুদের অধিকার রক্ষা, শিশু নির্যাতন, শিশু বঞ্চনা, শিশু মৃত্যুহার প্রভৃতি প্রতিরোধ ও জনগণের মধ্যে সচেতনতা সৃষ্টির লক্ষ্যে কাজ করে যাচ্ছে।",
      "tag": "CGWC 24,DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "UNDP-এর একটি লক্ষ্য হলো গণতন্ত্রকে শক্তিশালী করা।"
        },
        {
          "label": "খ",
          "question": "",
          "explanation": "একাধিক জাতির সমন্বয়ে গঠিত সংস্থা, যার কার্যক্রম একাধিক দেশে বিস্তৃত তাকে আন্তর্জাতিক সংস্থা বলে। অধ্যাপক কুইন্স রাইটের মতে, কতকগুলো সাধারণ উদ্দেশ্য ও লক্ষ্য বাস্তবায়নের জন্য বিভিন্ন স্বাধীন রাষ্ট্র নিয়ে গঠিত আন্তর্জাতিক এবং আঞ্চলিক সমাজের গঠন ও পরিচালনা ব্যবস্থাই হলো আন্তর্জাতিক সংস্থা। যেমন- জাতিসংঘ, ওআইসি, UNDP ইত্যাদি।"
        },
        {
          "label": "গ",
          "question": "",
          "explanation": "উদ্দীপকে প্রদত্ত কার্যক্রমের সাথে আন্তর্জাতিক সংস্থা ইউনিসেফের কার্যক্রমের সাদৃশ্য রয়েছে। ব্যাখ্যা করা হলো- দ্বিতীয় বিশ্বযুদ্ধের প্রেক্ষাপটে ইউরোপ এবং এশিয়ার বিভিন্ন, যুদ্ধাক্রান্ত দেশের শিশুদের জরুরি ভিত্তিতে খাদ্য, বস্ত্র, ওষুধ সরবরাহের জন্য ১৯৪৬ সালের ১১ ডিসেম্বর আন্তর্জাতিক শিশু তহবিল বা ইউনিসেফ (UNICEF) আত্মপ্রকাশ করে। পরবর্তীতে বিশ্বের অনুন্নত, স্বল্প উন্নত ও উন্নয়নশীল দেশগুলোর শিশুদের স্বাস্থ্য, শিক্ষা, পুষ্টিসহ সার্বিক কল্যাণে দীর্ঘমেয়াদি সহায়তাদানের লক্ষ্যে ইউনিসেফ কাজ করে যাচ্ছে।। শিশুদের পুষ্টির উন্নয়ন, শিশু স্বাস্থ্য সুরক্ষা, রোগ প্রতিরোধ ও শিশু মৃত্যুহার কমিয়ে এইচআইভি বা এইডসের ভয়াবহতা থেকে শিশুদের রক্ষা করা, ছেলে ও মেয়ে শিশুদের মধ্যে বৈষম্য রোধকল্পে সহায়তা, মা ও শিশু স্বাস্থ্য রক্ষায় হাসপাতাল ও সদন নির্মাণ, শিশুর প্রাথমিক শিক্ষা নিশ্চিত করা, স্কুলগামী শিশুদের স্বাস্থ্যরক্ষায় বিদ্যালয় খাদ্য প্রকল্প চালু করা, প্রাকৃতিক দুর্যোগ ও যুদ্ধবিধ্বস্ত দেশে শিশুদের পুনর্বাসনের ব্যবস্থা করাসহ শিশুকল্যাণমূলক অন্য সংস্থাগুলোকে গঠনমূলক পরিকল্পনা প্রণয়ন এবং অর্থনৈতিক ও কারিগরি সহায়তা প্রদান প্রভৃতির মাধ্যমে পৃথিবীর সকল শিশুর মৌলিক মানবিক চাহিদা পূরণে কার্যকর ব্যবস্থা গ্রহণে ইউনিসেফ দৃঢ অঙ্গীকারাবদ্ধ। তাই বলা যায় , উদ্দীপকে উল্লিখিত প্রতিষ্ঠানটি নারী ও শিশুকল্যাণমূলক সংস্থা ইউনিসেফ।"
        },
        {
          "label": "ঘ",
          "question": "",
          "explanation": "হ্যাঁ, আমি ও মনে করি উদ্দীপকে উল্লিখিত কার্যক্রমের মধ্যে ইউনিসেফের লক্ষ্য ও উদ্দেশ্যের পূর্ণ প্রতিফলন ঘটেনি। উক্তিটির যথার্থতা নিচে নিরুপন করা হলো- উদ্দীপকে সংস্থাটির শিশু সুরক্ষা ও নিরাপত্তাবিষয়ক চিত্র ফুটে উঠেছে। ইউনিসেফ শিশুকল্যাণ ছাড়াও নারী কল্যাণেও কাজ করে। এটি ১৯০টির বেশি দেশ ও অঞ্চলে শিশু ও নারীর কল্যাণমূলক কার্যক্রম পরিচালনা করছে। সংস্থাটি যেমন শিশু স্বাস্থ্য সুরক্ষায় পুষ্টিকর খাদ্য সরবরাহ নিশ্চিত করে, তেমনি মায়ের স্বাস্থ্য সুরক্ষায়ও পুষ্টিকর খাদ্যের সরবরাহ নিশ্চিত করে। কেননা, গর্ভবতী মায়ের পুষ্টির অভাবে শিশুরও পুষ্টির অভাব দেখা দেবে। ইউনিসেফ গর্ভবতী মা ও শিশুর কল্যাণে বিভিন্ন কার্যক্রম পরিচালনা করে। বিশ্বের মোট জনসংখ্যার প্রায় অর্ধেক নারী। এ বিপুলসংখ্যক নারী বিভিন্ন দিক থেকে পিছিয়ে আছে। মহিলাদের আর্থসামাজিক উন্নয়ন ও উপার্জনক্ষম করে গড়ে তোলার লক্ষ্যে ইউনিসেফ বিভিন্ন কার্যক্রম গ্রহণ করেছে। মহিলাদের দক্ষতা বৃদ্ধির জন্য বৃত্তিমূলক ও কারিগরি প্রশিক্ষণ প্রদান, সেলাই ও বুনন যন্ত্র এবং অন্যান্য উপকরণ সরবরাহ, নার্সিং প্রশিক্ষণ, দীর্ঘমেয়াদি পুনর্বাসন ইত্যাদি কার্যক্রম ইউনিসেফ বাংলাদেশেও পরিচালনা করে আসছে। বাংলাদেশের অধিকাংশ মানুষ দারিদ্র্যসীমার নিচে বসবাস করে। ফলে মা ও শিশুর যথাযথপরিচর্যার ভার বহন করা তাদের পক্ষে সম্ভব হচ্ছে না। তাই বলা যায় উদ্দীপকে উল্লিখিত কার্যক্রমের মধ্যে সংস্থাটির লক্ষ্য ও উদ্দেশ্যের পরিপূর্ণ প্রতিফলন ঘটেনি।"
        }
      ]
    },
    {
      "number": "8",
      "uddipok": "বুশরা নবম শ্রেণির ছাত্রী। নবম শ্রেণিতে তার পরীক্ষার ফলাফলে বিপর্যয় ঘটেছে। শিক্ষক বিষয়টি বুশরার বাবাকে অবহিত করেন। তিনি বিষয়টি নিয়ে একটি সমাজসেবা এজেন্সির শরণাপন্ন হন। কর্মকর্তা সমস্যাটি চিহ্নিত করে প্রয়োজনীয় ব্যবস্থা গ্রহণে উদ্যোগী হন।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "ক্লিনিক্যাল সমাজকর্ম হলো মানসিক ও সামাজিক সামঞ্জস্যহীনতা, বিকলাঙ্গতা অথবা আবেগীয় ও মানসিক ভারসাম্যহীনতার মতো অক্ষমতার প্রতিকার ও প্রতিরোধে সমাজকর্মের তত্ত্ব ও পদ্ধতির পেশাগত অনুশীলন।"
        },
        {
          "label": "খ",
          "question": "",
          "explanation": "প্রবীণকল্যাণ সমাজকর্ম হলো সমাজকর্ম অনুশীলনের বিশেষায়িত শাখা, যাতে প্রবীণ জনগোষ্ঠীর কল্যাণে সমাজকর্মের জ্ঞান, নীতি, দক্ষতা ও কৌশল প্রয়োগ করা হয়। অর্থাৎ প্রবীণকল্যাণের লক্ষ্যে গৃহীত সমাজসেবা কর্মসূচি বাস্তবায়ন, উন্নয়ন এবং ব্যবস্থাপনায় সমাজকর্মের জ্ঞান, নীতি ও দক্ষতার অনুশীলনই প্রবীণকল্যাণ সমাজকর্ম। সমাজকর্ম অভিধানের ব্যাখ্যা অনুযায়ী, প্রবীণকল্যাণ সমাজকর্ম হলো সমাজকর্মের বিশেষ অনুশীলনক্ষেত্র, যাতে প্রবীণ জনগোষ্ঠীর মনোসামাজিক চিকিৎসা, প্রবীণদের প্রয়োজনীয় সমাজসেবা কার্যক্রমের উন্নয়ন ও ব্যবস্থাপনা এবং প্রবীণ ব্যক্তিদের জন্য কর্মসূচি প্রণয়নের প্রতি বিশেষ গুরুত্ব দেওয়া হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত বুশরার সমস্যা সমাজকর্মের বিশেষায়িত শাখা বিদ্যালয় সমাজকর্মের মাধ্যমে সমাধান করা হয়েছে। ব্যাখ্যা করা হলো- পেশাদার সমাজকর্মের একটি প্রায়োগিক শাখা হলো বিদ্যালয় সমাজকর্ম। বিদ্যালয়ের শিক্ষার্থীদের সঠিক পথে পরিচালনা করা, ভবিষ্যৎ সুনাগরিক হিসেবে গড়ে তোলা এবং স্থিতিশীল সমাজ গঠনের প্রাথমিক ভিত্তি হিসেবে সমাজকর্মের এ শাখা কাজ করে। মূলত বিদ্যালয়ের পরিবেশের সাথে সামঞ্জস্য বিধানে সহায়তা করা সমাজকর্মের এই শাখার প্রধান লক্ষ্য। সাধারণত শিক্ষার্থীদের নেতিবাচক আচরণ, যেমন- স্কুল পালানো, পারস্পরিক বিদ্বেষমূলক মনোভাব, লেখাপড়ায় অমনোযোগিতা, বিশেষ দৈহিক, আবেগীয় বা আর্থিক সমস্যা প্রভৃতি সমাধানে বিদ্যালয় সমাজকর্ম কাজ করে অনেক সময় শিক্ষার্থী বিদ্যালয়ের নিয়মনীতির সাথে নিজেকে খাপ খাওয়াতে পারে না এবং পরীক্ষায় ভালো ফলাফল করতে পারে না। ফলে এক পর্যায়ে Dropout হয় বা ঝরে পড়ে। শিক্ষার্থীদের এ ধরনের কারণে ঝরে পড়ার হাত থেকে সমাজকর্মীরা উদ্ধার করে থাকেন। তই বলা যায় , বিদ্যালয় সমাজকর্মের মাধ্যমে বুশরার সমস্যার সমাধান করা হয়েছে।"
        },
        {
          "label": "ঘ",
          "question": "",
          "explanation": "শিক্ষার্থীদের কল্যাণে নিয়োজিত সমাজকর্মের একটি বিশেষ শাখা হলো বিদ্যালয় সমাজকর্ম। বাংলাদেশের প্রেক্ষিতে তা মূল্যায়ণ করা হলো- বিদ্যালয়ের শিক্ষার্থীদের শারীরিক, মানসিক, নৈতিক ও চারিত্রিক দিক বিকাশে সমাজকর্মের এ শাখা সহায়ক ভূমিকা পালন করে। বিদ্যালয়গামী ছাত্রছাত্রীদের ক্ষতিকর পারিপার্শ্বিকতার হাত থেকে রক্ষা এবং সেই সাথে স্কুল জীবনের সামগ্রিক কর্মকাণ্ডে অংশগ্রহণ নিশ্চিত করার মাধ্যমে তাদের সফল জীবনের ভিত্তি গড়ে তোলার ক্ষেত্রে এটি গুরুত্বপূর্ণ ভূমিকা পালন করে। শিক্ষার্থীর গৃহ, স্কুল, ও কমিউনিটিতে এমন অনেক সমস্যা রয়েছে, যেগুলো শিক্ষার্থীর স্কুল পরিবেশে খাপ খাওয়াতে নেতিবাচক প্রভাব বিস্তার করে। এসব সমস্যা মোকাবিলায় বিদ্যালয় সমাজকর্মী সাহায্য করে থাকেন। সমস্যাগ্রস্ত এবং প্রতিবন্ধী শিক্ষার্থীদের বিকাশে এবং সামাজিক পরিবেশগত তথ্যাদি সংগ্রহের ক্ষেত্রেসমাজকর্মীরা গুরুত্বপূর্ণ ভূমিকা পালন করেন। বিদ্যালয় সমাজকর্মীরা স্কুল ও সামাজিক এজেন্সির মধ্যে সংযোগকারী ভূমিকা পালন করেন। দুর্বল, অমনোযোগী ও কম মেধাসম্পন্ন শিক্ষার্থীদের যথাযথ যত্ন। দেওয়া শিক্ষক, অভিভাবক কারোর পক্ষে সম্ভব নয়। সেক্ষেত্রে সমাজকর্মীর প্রয়োজন রয়েছে।তাই বলা যায়, , উদ্দীপকে অনুশীলনকৃত সমাজকর্মের শাথাটির কার্যকারিতা বাংলাদেশ অনন্য।"
        }
      ]
    },
    {
      "number": "9",
      "uddipok": "রাসেল একাদশ শ্রেণির বার্ষিক পরীক্ষায় অকৃতকার্য হয়। এতে সে হতাশ হয়ে-পড়ে। সে খারাপ বন্ধুদের সাথে ইদানীং নেশা করছে।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "নারী নির্যাতন হলো নারী বা মহিলাদের প্রতি নৃশংস আচরণ।"
        },
        {
          "label": "খ",
          "question": "",
          "explanation": "সামাজিক আইন ও সমাজ সংস্কারের মধ্যে ঘনিষ্ঠ সম্পর্ক রয়েছে। সমাজকর্মের পরিপূর্ণতা আনয়নে সামাজিকআইন ও সমাজ সংস্কার উভয়ই সহায়তা করে। এরা আধুনিক সমাজকর্মের সহায়ক শক্তি হিসেবে বিবেচিত সমাজের কুপ্রথা দূরীকরণে সমাজ সংস্কার আন্দোলন পরিচালিত করে। সমাজে অবহেলিত শ্রেণির ওপর নির্যাতন বন্ধে সামাজিক আইন সমাজ সংস্কার কার্যক্রম পরিচালিত করে। সমষ্টিগত উদ্যোগ, জনমত গঠন, জনসমর্থন ও আন্দোলনের মাধ্যমে সামাজিক আইন ও সমাজ সংস্কারের উৎপত্তি। ফলে উৎপত্তিগত দিক থেকেও উভয়ের মধ্যে মিল রয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত রাসেলের কর্মকাণ্ডে মাদকাসক্তির ইঙ্গিত পাওয়া যায়। ব্যাখ্যা করা হলো- মাদকাসক্তি বলতে ড্রাগ বা মাদকদ্রব্যের প্রতি প্রবল আকর্ষণ ও আগ্রহকে বোঝায়, যা ক্রমশ ব্যক্তির শারীরিক ও মানসিক বিপর্যয় ডেকে আনে এবং ব্যক্তিকে অপরাধপ্রবণতার দিকেও নিয়ে যেতে পারে। মাদকাসক্তির মূল কারণ সঙ্গদোষ, কৌতূহল এবং হতাশা বা দুশ্চিন্তা, দারিদ্রা, বেকারত্ব এবং পরীক্ষায় অকৃতকার্য হলে মানুষ মুতাশায় নিমজ্জিত হয়। হতাশা ভুলে থাকতে মানুষ মাদকাসক্ত হয়ে পড়ে। সামাজিক ও রাজনৈতিক অস্থিতিশী মানুষ ফলে যুবকদের মধ্যে চরম অনিশ্চয়তা ও নিরাপত্তাহীনতার সৃষ্টি হয়। এমন সামাজিক অবক্ষয়ের ফলে তারা নেশার প্রতি আকৃষ্ট হয়। পিতামাতার স্নেহের অভাবে সন্তানরা হতাশা ও নিরাপত্তাহীনতায় ভোগে, যা মাদকাসক্তির অন্যতম কারণ হয়ে দাঁড়ায়। নেশাগ্রস্ত ও দুশ্চরিত্র একজন বন্ধুর প্রভাবেও মানুষ খুব সহজেই মাদকাসক্ত হয়ে পড়ে, যা তাকে শারীরিক, মানসিক ও নৈতিকভাবে চরম বিপর্যয়ের দিকে ঠেলে দেয়। তেমনি উদ্দীপকের রাসেল পরীক্ষায় অকৃতকার্য হয়ে হতাশায় মাদকাসক্ত হয়ে পরে।"
        },
        {
          "label": "ঘ",
          "question": "",
          "explanation": "উদ্দীপকের রাসেলের সমস্যা সমাধানে তথা মাদকাসক্তি দূরীকরণে একজন সমাজকর্মী গুরুত্বপূর্ণ ভূমিকা পালন করতে পারেন। নিচে তা বিশ্লেষণ করা হলো- ১. সমাজকর্মীরা মাদকাসক্তি মোকাবিলার জন্য সরকারি ও বেসরকারি কর্মসূচির মধ্যে সমন্বয় সাধন করে গতিশীলতা বৃদ্ধি ও কার্যকরণে ভূমিকা রাখতে পারেন। ২.বিভিন্ন সভা-সমিতি, সেমিনার, পথনাটক ইত্যাদির মাধ্যমে মাদকাসক্তির কুফল সম্পর্কে সচেতন করতে সমাজকর্মী ভূমিকা পালন করে থাকেন। ৩. সমাজকর্মীরা দল সমাজকর্ম পদ্ধতির দক্ষতা ও কৌশল প্রয়োগ করে মাদকাসক্তদের নিয়ে আত্মনির্ভরশীল দল গঠন করেন, যা মাদকাসক্তি নিরাময়ে অত্যন্ত গুরুত্বপূর্ণ ও কার্যকরী ভূমিকা পালন করেন। ৪. সমাজকর্মী মাদকাসক্তি দমনের জন্য এর কারণ, প্রকৃতি ইত্যাদি সম্পর্কে তথ্যাদি সংগ্রহ করে মাদক প্রতিরোধে অতি গুরুত্বপূর্ণ ভূমিকা পালন করে থাকেন। ৫.ধর্মীয় ও নৈতিক মূল্যবোধ জাগ্রতকরণে সমাজকর্মীরা প্রযোজনীয় ভূমিকা বা পদক্ষেপ নিতে পারেন। ৬. চিকিৎসার পর মাদকাসক্ত ব্যক্তি যেন সমাজে ও পরিবারে নিজেকে পুনর্বাসিত করতে পারে, সেক্ষেত্রে সমাজকর্মী কার্যকর ভূমিকা পালন করেন। মাদকাসক্তি সমস্যা মোকাবিলায় পারিবারিক পরিবেশকে সুসংহত করতে সমাজকর্মী প্রচেষ্টা চালান।তাই উপরিউক্ত আলোচনা থেকে বলা যায়, মাদকাসক্তি দূরীকরণে সমাজকর্মী গুরুত্বপূর্ণ ভূমিকা পালন করতে পারেন।"
        }
      ]
    },
    {
      "number": "10",
      "uddipok": "আরিফ সাহেব সমাজকর্ম বিষয়ে সর্বোচ্চ ডিগ্রি নিয়ে বর্তমানে একটি প্রতিষ্ঠানে কর্মরত। সেই প্রতিষ্ঠানে বেতন-ভাতা বৃদ্ধির দাবিতে মালিকপক্ষের সাথে শ্রমিকরা আলোচনা করে। মালিকপক্ষ শ্রমিকদের দাবি প্রত্যাখ্যান করে। এতে শ্রমিকরা ধর্মঘটে যায়। আরিফ দু'পক্ষের দ্বন্দ্ব নিরসনে ভূমিকা রাখে।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "১৯৫৮ সালে বাংলাদেশে প্রথম চিকিৎসা সমাজকর্ম চালু হয়।"
        },
        {
          "label": "খ",
          "question": "",
          "explanation": "শিক্ষাব্যবস্থাকে সাফল্যমন্ডিত করা এবং শিক্ষার্থীর সামগ্রিক উন্নয়নের লক্ষ্যে বিদ্যালয় সমাজকর্মের উৎপত্তি হয়। অনেক ছেলেমেয়ে নিজেকে বিদ্যালয়ের পরিবেশের সাথে খাপ খাওয়াতে পারে না। ফলে লেখাপড়ায় অমনোযোগী হয়ে ওঠে। এমনকি স্কুল পালিয়ে অপরাধমূলক কাজে জড়িয়ে পড়ে। পাঠে অমনোযোগিতা, নকল প্রবণতা, স্কুল পালানো প্রভৃতি সমস্যাগ্রস্ত ছেলেমেয়েদের অভিভাবক ও স্কুল কর্তৃপক্ষের সাথে সাক্ষাৎ করে তাদেরকে স্কুল পরিবেশের সাথে সামঞ্জস্য বিধানের জন্য বিদ্যালয় সমাজকর্ম প্রয়োজন।"
        },
        {
          "label": "গ",
          "question": "",
          "explanation": "উদ্দীপকের আরিফ সাহেব শিল্প সমাজকর্মের জ্ঞান প্রয়োগ করে দ্বন্দ্ব নিরসন করবেন। নিচে তা ব্যাখ্যা করা হলো- শিল্প প্রতিষ্ঠানের নানাবিধ সমস্যা মোকাবিলায় এবং শিল্পক্ষেত্রে কর্মীদের কল্যাণের জন্য শিল্প সমাজকর্ম কাজ করে। উদ্দীপকে মালিক-শ্রমিক শ্রেণির মজুরি বৃদ্ধিজনিত কারণে যে দ্বন্দ্বের সূত্রপাত হয়েছে, তা শিল্প সমাজকর্মের জ্ঞানের প্রয়োগ দ্বারা সমাধান করা। সম্ভব। একজন শিল্প সমাজকর্মী উদ্দীপকে উদ্ভূত পরিস্থিতিতে পরিস্থিতি নিয়ন্ত্রণে কাজ করবেন। সমাজকর্মী এক্ষেত্রে মালিক ও কর্তৃপক্ষের সাথে যোগাযোগ করে শ্রমিকদের ন্যায্য অধিকার ও পাওনা সম্পর্কে সচেতন করে থাকবেন। তাছাড়া শ্রমিক আন্দোলনে যে মালিক পক্ষেরই ক্ষতি বেশি তা বোঝাবেন। আবার শ্রমিকদের সাথে কথা বলে তাদের দক্ষতা ও উৎপাদন শক্তি বাড়ানোর পরামর্শ দিতে পারেন। এভাবে শিল্প সমাজকর্মের জ্ঞান প্রয়োগের মাধ্যমে উদ্ভূত পরিস্থিতির সমাধান করা সম্ভব। তাই বলা যায়,উদ্দীপকের মালিক-শ্রমিক দ্বন্দ্ব নিরসনে শিল্প সমাজকর্মের জ্ঞান প্রয়োগ গুরুত্বপূর্ণ ভূমিকা রাখতে পারে।"
        },
        {
          "label": "ঘ",
          "question": "",
          "explanation": "উদ্দীপকের ইঙ্গিতকৃত শাখায় একজন শিল্প সমাজকর্মী অত্যন্ত গুরুত্বপূর্ণ ভূমিকা পালন করতে পারেন। নিচে তা বিশ্লেষণ করা হলো- ১. শিল্প সমাজকর্মী মালিক পক্ষের সাথে আলোচনা করে সমঝোতা করতে মধ্যস্থতা করতে পারেন। ২. শ্রমিক আন্দোলন মালিক পক্ষের জন্য অধিক ক্ষতির কারণ তা মালিক পক্ষকে বোঝাতে পারেন। ৩. শ্রমিকদের দাবি দাওয়ার ন্যায্যতা যাচাই করে দেখতে পারেন। ৪. দাবি যৌক্তিক হলে শ্রমিক সংঘের মাধ্যমে দাবি আদায়ের ব্যবস্থা করতে পারেন। ৫. শ্রমিকদের দক্ষতা ও উৎপাদিকা শক্তি বাড়ানোর পরামর্শ দিতে পারেন। ৬. শ্রমিকদের ও মালিকদের শিল্প পরামর্শ দিতে পারেন। ৭. কর্মস্থলে সামঞ্জস্য আনার প্রচেষ্টা করতে পারেন। ৮. মালিক-শ্রমিক সম্পর্ক উন্নয়নে গুরুত্বপূর্ণ ভূমিকা রাখতে পারেন ইত্যাদি। উপরের আলোচনা থেকে বলা যায়, উদ্দীপকের অবস্থা থেকে উত্তরণের পথ সৃষ্টিতে শিল্প সমাজকর্মী গুরুত্বপূর্ণ ভূমিকা পালন করতে পারেন।"
        }
      ]
    },
    {
      "number": "11",
      "uddipok": "জনাব 'ক' ৫ লক্ষ টাকার প্রত্যাশায় 'খ' কে বিয়ে করে। বিয়ের ২ মাস পর 'ক' টাকা না পেয়ে ' খ ' কে মারধর করে। ফলে ' খ ' বাবার বাড়ি চলে যায়।",
      "tag": "DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "আইনের বিধান দ্বারা নির্ধারিত বয়সের পূর্বের বিয়েই বাল্যবিবাহ।"
        },
        {
          "label": "খ",
          "question": "",
          "explanation": "অটিজম সম্পর্কে সমাজের অধিকাংশ মানুষের ভ্রান্ত ধারণার কারণে এটিকে সামাজিক সমস্যা বলা হয়। আমাদের দেশে অটিজম সম্পর্কে সাধারণ জনগণের দৃষ্টিভঙ্গি অনেকটাই নেতিবাচক। অনেকেই এ রোগকে সৃষ্টিকর্তার অভিশাপ বলে মনে করেন। ফলে অটিজমে আক্রান্তদের সমাজে বসবাস করা অনেক কঠিন হয়ে পড়ে তাছাড়া অটিস্টিক শিশুরা সামাজিক যোগাযোগে অক্ষম। অনেক ক্ষেত্রে তাদেরকে অন্যের সাহায্য নিয়ে চলতে হয়। ফলে তাদেরকে বোঝা হিসেবে দেখা হয়। মূলত এসব কারণেই অটিজমকে একটি সামাজিক সমস্যা হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের সামাজিক সমস্যা যৌতুকের কথা বলা হয়েছে। নিচে তা ব্যাখ্যা করা হলো- বিয়ের সময় কিংবা বিয়ের আগে বা পরে বরপক্ষ অন্যায়ভাবে চাপ প্রয়োগের মাধ্যমে কন্যাপক্ষের কাছ থেকে যে অর্থসম্পদ আদায় করে তাকেই যৌতুক বলে। উদ্দীপকে জনাব 'ক' যে ৫ লক্ষ টাকার প্রত্যাশায় 'থ' কে বিয়ে করে তা মূলত যৌতুক। এই যৌতুক প্রথা বাংলাদেশের একটি অন্যতম সামাজিক সমস্যা। বাংলাদেশের জনসংখ্যার অর্ধেক নারী হওয়া সত্ত্বেও সমাজকাঠামো, অব্যবস্থা ও সামাজিক অনুশাসনের বেড়াজালে নারীরা নানামুখী সমস্যার শিকার হয়। আর যৌতুক হচ্ছে এদেশের নারী সমাজের জন্য ভয়াবহ ও নির্মম প্রথা, যা যুগ যুগ ধরে চলে আসছে। দারিদ্র্য যৌতুকের মতো কুপ্রথা বৃদ্ধির প্রধান কারণ। বেকারত্ব ও অর্থের অভাবও যৌতুক গ্রহণের পিছনে অন্যতম নিয়ামক হিসেবে কাজ করে। চেহারা, গায়ের রং, উচ্চতা ইত্যাদি কারণেও অনেক সময় কনেপক্ষ বরপক্ষকে যৌতুক দিতে বাধ্য হয়।উপরের আলোচনা থেকে বলা যায় , উদ্দীপকে বাংলাদেশের অন্যতম সামাজিক সমস্যা ও কুপ্রথা যৌতুকের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সামাজিক সমস্যাটির সমাধানে একজন সমাজকর্মী বহুমুখী ভূমিকা পালন করতে পারেন। নিচে তা বিশ্লেষণ করা হলো- ১. পেশাদার সমাজকর্মীগণ জনমত ও সচেতনতা সৃষ্টির উদ্দেশ্যে গ্রাম ও শহর উভয় পর্যায়ে সভা, সেমিনার, প্রশিক্ষণ, প্রচার ইত্যাদি কর্মসূচি পালন করতে পারেন। ২. সমাজকর্মীরা আনুষ্ঠানিক ও অনানুষ্ঠানিকভাবে নারী শিক্ষা কার্যক্রম গ্রহণ করতে পারেন। ৩. সমাজকর্মীরা দারিদ্র্য দূরীকরণ ও অর্থনৈতিক উন্নয়নের ক্ষেত্রে সংগঠক ও ব্যবস্থাপকের ভূমিকা পালন করতে পারেন। ৪. সমাজকর্মীগণ ধর্মীয় দৃষ্টিকোণ থেকেও যৌতুক প্রথার ব্যাপারে পরিবারগুলোকে নিরুৎসাহিত করতে পারেন। ৫. গণমাধ্যমে যৌতুক প্রথার ক্ষতিকর দিক তুলে ধরা এবং এর শাস্তির বিষয়ে মানুষকে সচেতন করে যৌতুকবিরোধী আন্দোলনকে বেগবান করতে সমাজকর্মী অত্যন্ত গুরুত্বপূর্ণ ভূমিকা পালন করতে পারেন। ৬. যৌতুকের কারণে হয়রানির শিকার নারীকে সমাজকর্মীরা আইনগত সহায়তা প্রদানে গুরুত্বপূর্ণ ভূমিকা রাখতে পারেন। ৭ সমাজকর্মীগণ বিভিন্ন সামাজিক কার্য পরিচালনার মাধ্যমে সামাজিক আন্দোলন গড়ে তুলতে প্রয়োজনীয় পদক্ষেপ গ্রহণ করতে পারেন। উপরের আলোচনা থেকে বলা যায়, সমাজকর্মীগণ নানাবিধ ভূমিকা পালনের মাধ্যমে যৌতুক সমস্যার সমাধান করতে পারেন।"
        }
      ]
    }
  ]
}