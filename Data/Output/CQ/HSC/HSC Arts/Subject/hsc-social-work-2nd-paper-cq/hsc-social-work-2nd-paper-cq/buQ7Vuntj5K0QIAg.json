{
  "title": "ঠাকুরগাঁও মহিলা কলেজ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "TGMC 23",
      "sub_questions": [
        {
          "label": "ক",
          "question": "মৌলিক চাহিদা কি?",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌলিক চাহিদা বলা হয়।"
        },
        {
          "label": "খ",
          "question": "বাংলাদেশে মৌ-মানবিক চাহিদার অপূরণজনিত যেকোন একটি সমস্যা ব্যাখ্যা করো।",
          "explanation": "বাংলাদেশে মৌলিক মানবিক চাহিদার অপূরণজনিত একটি সমস্যা হলো পুষ্টিহীনতা। ভালো স্বাস্থ্যের জন্য প্রয়োজন পুষ্টিকর খাবার। কিন্তু এদেশের দরিদ্র মানুষ বেশিরভাগ সময়ই পুষ্টিকর খাবারের সংস্থান করতে পারে না। একারণে তারা পুষ্টিহীনতায় ভোগে। ফলে তাদের মধ্যে রক্তশূন্যতা, চক্ষুরোগ, রাতকানা, রিকেটস ইত্যাদির মতো রোগ দেখা দেয়।"
        },
        {
          "label": "গ",
          "question": "উদ্দীপকের 'ক' চিহ্নিত স্থানে কী নির্দেশ করা হয়েছে? \"ক' এর অপূরণজনিত কারণেই উদ্দীপকের সমস্যাগুলো সৃষ্টি হয়েছে'- ব্যাখ্যা করো।",
          "explanation": "উদ্দীপকের 'ক' চিহ্নিত স্থান মৌলিক মানবিক চাহিদাকে নির্দেশ করে; আর এর অপূরণজনিত কারণে উদ্দীপকের মতো সমস্যাগুলোর সৃষ্টি হয়েছে। সমাজে মানুষের স্বাভাবিকভাবে ও মর্যাদার সঙ্গে বেঁচে থাকার জন্য তার মৌল মানবিক চাহিদাগুলো পূরণ করা অপরিহার্য। কিন্তু দারিদ্র্য, জনসংখ্যাধিক্য, রাজনৈতিক অস্থিতিশীলতা প্রভৃতি কারণে অনেকেই মৌল মানবিক চাহিদাগুলো পূরণ করতে পারে না। ফলে পুষ্টিহীনতা, স্বাস্থ্যহীনতা, অপরাধপ্রবণতা, নিরক্ষরতার মতো বিভিন্ন সমস্যার সৃষ্টি হয়। খাদ্যের অভাবে পুষ্টিহীনতা ও স্বাস্থ্যহীনতার মতো সমস্যা সৃষ্টি হয়। বস্ত্রের অভাবে মানুষ বিভিন্ন রোগে আক্রান্ত হতে পারে। চিকিৎসা করাতে না পারায় তারা স্বাস্থ্যহীনতায় ভুগবে এবং মানবেতর জীবনযাপন করতে বাধ্য হবে। শিক্ষার চাহিদা পূরণ না হওয়ায় মানুষ নিরক্ষর বা অজ্ঞ থেকে যাবে। গৃহহারা দরিদ্র অসংখ্য মানুষ কাজের সন্ধানে শহরে পাড়ি জমায়। এতে বস্তি সমস্যার সৃষ্টি হয়। আবার গ্রাম এলাকায়ও দেখা যায় ছোট একটি ঘরে ৫-৭ জন লোক বাস করে। ফলে বিভিন্ন রকমের সংক্রামক রোগ ও অপরাধ প্রবণতার উৎপত্তি ঘটছে। তাছাড়া অভাবের কারণে মানুষ অপরাধের দিকে ঝুঁকে পড়তে পারে। প্রকৃতপক্ষে মৌল মানবিক চাহিদা পূরণ না হলে যেকোনো মানুষের ক্ষেত্রে উল্লেখিত সমস্যাগুলো সৃষ্টি হতে পারে। কেননা, খাদ্যের চাহিদা পূরণ না হলে মারাত্মক পুষ্টিহীনতা দেখা দেয়। পাশাপাশি শিক্ষার সুযোগের অভাবে নিরক্ষরতা দেখা দেয় যা আবার পরবর্তী সময়ে জনসংখ্যাধিক্য, দারিদ্র্য, বেকারত্বসহ নানামুখী সংকট তৈরি করে। এ ধরনের পরিবারের সদস্যরা মৌল মানবিক চাহিদা পূরণের জন্য অনেক সময় অবৈধ পথ বেছে নেয়। ফলে সমাজে নৈরাজ্য ও বিশৃঙ্খলা দেখা দেয়।"
        },
        {
          "label": "ঘ",
          "question": "\"উক্ত বিষয়ের অপূরণজনিত সমস্যা দেশের উন্নয়নকে বাধাগ্রস্থ করে\"- উক্তিটি বিশ্লেষণ করো।",
          "explanation": "'উক্ত বিষয়ের অর্থাৎ মৌলিক মানবিক চাহিদার অপূরণজনিত সমস্যা দেশের উন্নয়নকে বাধাগ্রস্ত করে।' উক্তিটি যথার্থ। বাংলাদেশ এশিয়ার একটি দরিদ্রতম দেশ। যেখানে মানুষের মাথাপিছু আয় খুবই কম। প্রায় অধিকাংশ মানুষ দারিদ্র্যের আঘাতে জর্জরিত। এখানে মানুষ তাদের নিত্য চাহিদা তথা মৌলিক মানবিক চাহিদা পূরণ করতে ব্যর্থ হচ্ছে। ফলে তাদের মধ্যে দেখা দিচ্ছে অপুষ্টি ও স্বাস্থ্যহীনতা। দরিদ্রতার কারণে মানুষ দুবেলা দুমুঠো ভাত খেতে পারে না। ফলে তাদের মধ্যে অপুষ্টি দেখা দেয়, যা তাদের স্বাস্থ্যহীনতার অন্যতম কারণ। এ অবস্থায় চিকিৎসা করার মতো সামর্থ্যও তাদের থাকে না। নিরক্ষরতা ও অজ্ঞতার কারণে বেশিরভাগ মানুষ অধিক সন্তান জন্মদানসহ নানা সামাজিক সমস্যা সৃষ্টি করে। ফলে সৃষ্টি হয় বাসস্থানের সংকট, যা বস্তির অস্বাস্থ্যকর পরিবেশ সৃষ্টি করে। এমতাবস্থায় সেখানকার প্রতিকূল পরিবেশে বড় হয়ে কিশোররা হয় নৈতিকতা বিবর্জিত। ন্যূনতম মৌলিক চাহিদা পূরণ না হওয়ায় তারা হতাশায় ভোগে। এমতাবস্থায় দরিদ্রতা থেকে মুক্তির জন্য তারা চুরি, ছিনতাই, মাদক ব্যবসাসহ নানা অপরাধের সাথে জড়িয়ে পড়ে। এভাবে দেখা যায় যে, একমাত্র মৌলিক মানবিক চাহিদা পূরণ না হওয়ার কারণেই বাংলাদেশের উন্নয়ন বাধাগ্রস্ত হয়। এছাড়াও মৌল মানবিক চাহিদা পূরণ না হওয়ার কারণে বেকারত্ব, কর্মদক্ষতা লোপ, পরিবেশ দূষণ, নিরুদ্দেশ যাত্রা, পারিবারিক ভাঙন, নিরাপত্তাহীনতা, আত্মহত্যা ইত্যাদির প্রবণতা বৃদ্ধি পায়।"
        }
      ]
    },
    {
      "number": "2",
      "uddipok": "শরীফা 'বাংলাদেশ অর্থনৈতিক সমীক্ষা' পর্যালোচনা করে জানতে পারে যে, দেশে প্রতিবছর গড়ে প্রায় ১২ লাখ মেট্রিক টন খাদ্য আমদানি করতে হয়। দেশের শিক্ষার হার ৬২.৩%। দেশের ৮% লোক বস্তিতে, ৭% অন্যের বাড়িতে এবং ২২.৬% জরাজীর্ণ বাড়িতে বাস করে। দেশের শতকরা ৬০ ভাগ লোক প্রাথমিক স্বাস্থ্যসেবা থেকে বঞ্চিত।",
      "tag": "TGMC 23",
      "sub_questions": [
        {
          "label": "ক",
          "question": "সমাজবিজ্ঞানী শার্লট টোলে কোন গ্রন্থে ছয়টি মৌলিক মানবিক চাহিদার কথা বলেছেন?",
          "explanation": "মার্কিন সমাজবিজ্ঞানী শার্লট টোলে তাঁর 'Common Human Needs' গ্রন্থে ছয়টি মৌলিক মানবিক চাহিদার কথা উল্লেখ করেন।"
        },
        {
          "label": "খ",
          "question": "মৌলিক চাহিদা বলতে কী বোঝায়?",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌল মানবিক চাহিদা বলা হয়। মৌল মানবিক চাহিদার মধ্যে রয়েছে- খাদ্য, বস্ত্র, বাসস্থান, শিক্ষা, চিকিৎসা ইত্যাদি। প্রতিটি মানুষের জন্যই এ চাহিদাগুলো পূরণ করা প্রয়োজন। এসব চাহিদার বেশিরভাগ পূরণ করা না গেলে নানা ধরনের সমস্যা দেখা দেয়। প্রকৃতপক্ষে মানবিক চাহিদাগুলো পূরণ না হলে সমাজে মানুষ মর্যাদার সাথে বসবাস করতে পারে না।"
        },
        {
          "label": "গ",
          "question": "উদ্দীপকে শরীফার জানা তথ্যে বাংলাদেশের মৌলিক মানবিক চাহিদা পূরণের কোন অবস্থাকে নির্দেশ করে? ব্যাখ্যা করো।",
          "explanation": "উদ্দীপকে শরীফার জানা তথ্যে বাংলাদেশের মৌলিক মানবিক চাহিদার আংশিক পূরণ অবস্থাকে নির্দেশ করে। উদ্দীপকে দেখা যায়, শরীফা 'বাংলাদেশ অর্থনৈতিক সমীক্ষা' পর্যালোচনা করে জানতে পারে যে, দেশে প্রতিবছর গড়ে প্রায় ১২ লাখ মেট্রিক টন খাদ্য আমদানি করতে হয়। দেশের শিক্ষার হার ৬২.৩%। দেশের ৮% লোক বস্তিতে, ৭% অন্যের বাড়িতে এবং ২২.৬% জরাজীর্ণ বাড়িতে বাস করে। দেশের শতকরা ৬০ ভাগ লোক প্রাথমিক স্বাস্থ্যসেবা থেকে বঞ্চিত। এ থেকে বোঝা যায়, বাংলাদেশে মৌলিক মানবিক চাহিদাগুলো সামান্য পূরণ হচ্ছে। যা মৌলিক মানবিক চাহিদার অপূরণজনিত অবস্থাকে নির্দেশ করে। বিভিন্ন কারণে দেশের সামগ্রিক আর্থ-সামাজিক অবস্থা সন্তোষজনক নয়। এ অবস্থার উত্তরণে সরকার মৌলিক মানবিক চাহিদা পূরণের সর্বাত্মক প্রচেষ্টা চালিয়ে যাচ্ছে। খাদ্য মানুষের সবচেয়ে জরুরি মৌলিক চাহিদা। বেঁচে থাকার একমাত্র উপায় হলো খাদ্য। কিন্তু বাংলাদেশের মতো ঘনবসতিপূর্ণ দেশে জনগণের খাবারের চাহিদা প্রায়ই মেটানো সম্ভব হয় না। মানুষের দ্বিতীয় মৌলিক মানবিক চাহিদা হলো বস্ত্র। কিন্তু আর্থিক কারণে এদেশের সব শ্রেণি-পেশার মানুষের পক্ষে এ চাহিদা যথাযথভাবে পূরণ করা সম্ভব হচ্ছে না। বাসস্থান মানুষের আদিম মৌলিক চাহিদা। কিন্তু বাংলাদেশে জনসংখ্যা বৃদ্ধির ফলে বাসস্থানের সংকট বাড়ছে। বর্ধিত জনসংখ্যার আবাসন নিশ্চিতের জন্য বছরে সাড়ে তিন লাখ বসতবাড়ির প্রয়োজন, কিন্তু সে তুলনায় বাসস্থান বাড়ছে না। শিক্ষা জাতীয় উন্নয়নের অন্যতম মাধ্যম। সরকার গৃহীত বিভিন্ন পদক্ষেপের পরও অসংখ্য ছেলেমেয়ে লেখাপড়া করার সুযোগ থেকে বঞ্চিত হচ্ছে। মানুষের প্রয়োজনীয় মৌলিক চাহিদা অন্যতম হলো স্বাস্থ্য। এর অভাবে মানুষ জীবনধারণের জন্য প্রয়োজনীয় সুযোগ-সুবিধা। অর্জন করতে পারে না। বিশ্বব্যাংকের প্রতিবেদন অনুযায়ী, বাংলাদেশের -শতকরা ৬০ ভাগ লোক প্রাথমিক স্বাস্থ্যসেবার সুযোগ পায় না।"
        },
        {
          "label": "ঘ",
          "question": "বাংলাদেশে উদ্দীপকের মতো পরিস্থিতি সৃষ্টির জন্য দায়ী অন্তরায়গুলো বিশ্লেষণ করো।",
          "explanation": "বাংলাদেশে উদ্দীপকের মতো পরিস্থিতি সৃষ্টির জন্য অর্থাৎ মৌলিক মানবিক চাহিদা পূরণ না হওয়ার জন্য অনেকগুলো অন্তরায় রয়েছে। বিশ্বের অন্যতম ঘনবসতিপূর্ণ বাংলাদেশের সাধারণ মানুষের মৌলিক মানবিক চাহিদা পূরণের সাথে বেশ কিছু প্রতিবন্ধকতা লক্ষণীয়। বাংলাদেশের সব সমস্যার মূলে রয়েছে অধিক জনসংখ্যা। এ বাড়তি জনসংখ্যা দেশের মৌলিক মানবিক চাহিদা পূরণের ক্ষেত্রে সমস্যা সৃষ্টি করছে। ২০২০ সালের অর্থনৈতিক সমীক্ষা অনুসারে বর্তমানে দেশে দারিদ্র্যের হার ২০.৫%। দারিদ্র্যের কারণে দেশের মোট জনসংখ্যার একটি বিরাট অংশ ন্যূনতম মৌলিক' মানবিক চাহিদা পূরণ করতে পারছে না। বাংলাদেশে মৌলিক চাহিদা পূরণের অন্যতম প্রতিবন্ধকতা হচ্ছে প্রাকৃতিক দুর্যোগ। প্রাকৃতিক দুর্যোগ সংক্রান্ত প্রস্তুতি এবং দুর্যোগ পরবর্তী ক্ষয়ক্ষতি কাটিয়ে উঠতে সরকারকে প্রতি বছর বিপুল পরিমাণ অর্থ ব্যয় করতে হয়; যা মৌলিক মানবিক চাহিদা পূরণ পরিস্থিতিকে বিশেষভাবে ব্যাহত করছে। বেকারত্বের হার বৃদ্ধি পাওয়ার কারণে অর্থনৈতিক উন্নয়নে ধীর গতি আসছে। সেইসাথে বেকার যুবকরা বিভিন্ন ধরনের নেতিবাচক কাজেও জড়িয়ে পড়ছে। বাংলাদেশে কৃষি উৎপাদনের উপর মৌলিক মানবিক চাহিদা পূরণ বিশেষভাবে নির্ভরশীল। অথচ বন্যা, খরা, অতিবৃষ্টি, অনাবৃষ্টি এদেশের কৃষি উৎপাদনকে অস্থিতিশীল করে রাখে। আর কৃষি উন্নয়ন ব্যাহত হওয়ার কারণে মৌলিক মানবিক চাহিদা পূরণে প্রতিকূল অবস্থার সৃষ্টি হচ্ছে। এদেশে দ্রব্যমূল্য বৃদ্ধি একটি অদৃশ্য হাতের খেলা। কেননা, একশ্রেণির অসাধু কালোবাজারির কারণে দ্রব্যমূল্য সাধারণ মানুষের ধরাছোঁয়ার বাইরে চলে যায়। বাংলাদেশের মতো উন্নয়নশীল দেশের আর্থ-সামাজিক উন্নতি অনেকাংশেই রাজনৈতিক স্থিতিশীলতার উপর নির্ভরশীল। রাজনৈতিক অস্থিরতার জন্য যেকোনো ধরনের উন্নয়ন প্রকল্প বারবার বাধাগ্রস্ত হয়। যে কারণে স্বাভাবিক অর্থনৈতিক কার্যক্রম যেমন বাধা পায় তেমনি সরকারি ও বেসরকারি পর্যায়ে গৃহীত উন্নয়ন কর্মসূচিগুলো সঠিকভাবে বাস্তবায়িত হয় না। উপরের আলোচিত বিষয়গুলো ছাড়াও বাংলাদেশে মৌলিক মানবিক চাহিদা পূরণে আরো কিছু প্রতিবন্ধকতা রয়েছে। যেমন: জীবনবিমুখ দৃষ্টিভঙ্গি, আমলাতান্ত্রিক জটিলতা, অনুন্নত যোগাযোগ ব্যবস্থা, মুদ্রাস্ফীতি, ধর্মীয় ও সামাজিক কুসংস্কার, দক্ষ জনশক্তির সংকট, সম্পদ ও সঞ্চয়ের স্বল্পতা ইত্যাদি কারণে এদেশের মানুষের মৌলিক মানবিক চাহিদা পূরণ করা সম্ভব হয় না।"
        }
      ]
    },
    {
      "number": "3",
      "uddipok": "'সেভেন স্টার গার্মেন্টস' এর শ্রমিকরা তাদের বেতন, ভাতা, বোনাস প্রভৃতির দাবিতে বহুদিন যাবৎ আন্দোলন করে আসছে। দ্রুত এসব সমস্যার সমাধান হলে মালিক ও শ্রমিক কাউকেই আর্থিক ক্ষতির সম্মুখীন হতে হবে না।",
      "tag": "TGMC 23",
      "sub_questions": [
        {
          "label": "ক",
          "question": "কাদেরকে বিশেষ জনগোষ্ঠীর অন্তর্ভুক্ত করা হয়েছে?",
          "explanation": "অটিজমে আক্রান্তদেরকে বিশেষ জনগোষ্ঠীর অন্তর্ভুক্ত করা হয়েছে।"
        },
        {
          "label": "খ",
          "question": "অনুন্নত ও উন্নয়নশীল দেশে চিকিৎসা সমাজকর্মের গুরুত্ব বর্ণনা করো।",
          "explanation": "অনুন্নত ও উন্নয়নশীল দেশে চিকিৎসা সমাজকর্মের গুরুত্ব অপরিসীম। অনুন্নত ও উন্নয়নশীল দেশে জনসংখ্যার তুলনায় চিকিৎসক, নার্স ও অন্যান্য সুযোগ-সুবিধা পর্যাপ্ত নয়। আবার জনগণও চিকিৎসার সুযোগ- সুবিধা গ্রহণে অনেক ক্ষেত্রেই উদাসীন থাকে। তাছাড়া এ দেশগুলোতে রোগমুক্তির পর রোগীর আর্থ-সামাজিক পুনর্বাসনের কোনো ব্যবস্থাও করা যায় না। রোগীর অতীত ইতিহাস সম্পর্কে তথ্য সংগ্রহের সুযোগও অনেক সীমিত। এসব সমস্যা চিকিৎসা ক্ষেত্রে নেতিবাচক প্রভাব ফেলছে। এ অবস্থায় চিকিৎসা সমাজকর্মের ব্যাপক প্রসার ও বাস্তবায়ন সমস্যার ফলপ্রসূ সমাধান করতে পারে।"
        },
        {
          "label": "গ",
          "question": "উদ্দীপকের সমস্যা সমাধানের জন্য কোন সমাজকর্ম কাজ করে থাকে? ব্যাখ্যা করো।",
          "explanation": "উদ্দীপকে সমস্যা সমাধানে সমাজকর্মের যে শাখা কাজ করে তা হলো শিল্প সমাজকর্ম। শিল্প সমাজকর্ম সমাজকর্মের এমন একটি বিশেষায়িত ক্ষেত্র যেখানে শ্রমিক - শ্রেণির মানবিক ও সামাজিক চাহিদা পূরণ করার লক্ষ্যে বিভিন্ন পদক্ষেপ গ্রহণ করা হয়। এর উদ্দেশ্য হলো কর্মস্থলের পরিবেশের সাথে শ্রমিকদের অভিযোজনের ব্যবস্থা করা। এটি শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ-সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকে বলা হয়েছে, সেভেন স্টার গার্মেন্টসের শ্রমিকরা তাদের বেতন, ভাতা, বোনাস প্রভৃতির দাবিতে বহুদিন যাবৎ আন্দোলন করে আসছে। দ্রুত এসব সমস্যার সমাধান হলে মালিক ও শ্রমিক কাউকেই আর্থিক ক্ষতির সম্মুখীন হতে হবে না। উদ্দীপকের এ সমস্যা সমাধানে সমাজকর্মের বিশেষায়িত শাখা শিল্প সমাজকর্ম কাজ করে থাকে। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক - সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের মূল লক্ষ্য।"
        },
        {
          "label": "ঘ",
          "question": "উক্ত শাখায় একজন সমাজকর্মী কীরূপ ভূমিকা গ্রহণ করতে পারে? বিশ্লেষণ করো।",
          "explanation": "উদ্দীপকে উল্লিখিত শাখায় তথা শিল্প সমাজকর্মে একজন সমাজকর্মী মালিক-শ্রমিক বিরোধ নিরসনে গুরুত্বপূর্ণ ভূমিকা পালন করতে পারেন। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে যে সমস্ত সমাজকর্মীরা তাদের কর্মসম্পাদন করে থাকে তাদেরকে শিল্প সমাজকর্মী বলা হয়। তিনি সমাজকর্মের তাত্ত্বিক জ্ঞান অর্জনের পাশাপাশি শিল্পকারখানা, শ্রম আইন, কারখানা ব্যবস্থাপনা, ট্রেড ইউনিয়ন ইত্যাদি বিষয়ে জ্ঞান অর্জন করে থাকেন। সামগ্রিকভাবে তিনি সমাজকর্মের বিভিন্ন পদ্ধতি ও কৌশল প্রয়োজন অনুযায়ী কাজ করেন। যে কোনো শিল্প প্রতিষ্ঠান পরিচালনার কিছু সুনির্দিষ্ট বিধি-বিধান রয়েছে। শ্রম আইনে এ বিষয়ে বিস্তারিত আলোকপাত করা হয়েছে। এ প্রেক্ষিতে মালিক-শ্রমিক দ্বন্দ্বের সমাধানে শ্রম আইন অনুসারে প্রয়োজনীয় পদক্ষেপ গ্রহণে শিল্প সমাজকর্মী গুরুত্বপূর্ণ ভূমিকা রাখে। উদ্দীপকের সেভেন স্টার গার্মেন্টসে মালিক-শ্রমিক দ্বন্দ্ব সৃষ্টি হয়েছে। এখন শিল্প সমাজকর্মীরা এই দ্বন্দ্ব সৃষ্টির পেছনে বিদ্যমান কারণ চিহ্নিত করে প্রয়োজনীয় ব্যবস্থা নিতে পারেন। দ্বন্দ্বের কারণ চিহ্নিত করার পর তারা বিদ্যমান শ্রম আইনের আলোকে এর সমাধান নির্ধারণ করবেন। পরবর্তী ধাপে তারা মালিক ও শ্রমিক পক্ষের মধ্যে সেতুবন্ধন সৃষ্টির কাজ করবেন। তাদের সাথে আলোচনার মাধ্যমে সমস্যার প্রকৃতি ও কারণ তুলে ধরে সমাধানের পথ নির্দেশ করে দেবেন। এক্ষেত্রে মূলত শিল্প সমাজকর্মীরা দল সমাজকর্মের পদ্ধতির আলোকে সমস্যা সমাধানে কাজ করবেন। তারা রিতা গার্মেন্টসে বিদ্যমান দল বা সমষ্টিকে অর্থাৎ মালিক-শ্রমিক পক্ষকে পরামর্শ প্রদানের মাধ্যমে তাদের মধ্যে সমঝোতা সৃষ্টি করার চেষ্টা করবেন। এভাবে তারা আলোচ্য সমস্যার একটি যৌক্তিক সমাধান দিতে সমর্থ হবেন। পরিশেষে বলা যায়, উদ্দীপকের সমস্যা সমাধানে শিল্প সমাজকর্মের কর্মপদ্ধতি প্রয়োগের কোনো বিকল্প নেই।"
        }
      ]
    },
    {
      "number": "4",
      "uddipok": "জনাব রায়হান একজন পেশাদার সমাজকর্মী। তিনি সমাজকর্মের একটি বিশেষ শাখার জ্ঞান, দক্ষতা ও পদ্ধতি প্রয়োগ করে ব্যক্তি ও পরিবারের মনো-দৈহিক, সামাজকি নিষ্ক্রিয়তা, অক্ষমতা, জড়তা ইত্যাদি সমস্যা সমাধান ও প্রতিরোধে সাহায্য করে থাকেন।",
      "tag": "TGMC 23",
      "sub_questions": [
        {
          "label": "ক",
          "question": "Kline শব্দটির অর্থ কী?",
          "explanation": "Kline শব্দটির অর্থ শয্যা।"
        },
        {
          "label": "খ",
          "question": "বিদ্যালয় সমাজকর্মের প্রয়োজনীয়তা ব্যাখ্যা করো।",
          "explanation": "শিক্ষার্থীদের বিদ্যালয়ে নিয়মিতকরণ এবং শিক্ষার পরিবেশ নিশ্চিত করতে বিদ্যালয় সমাজকর্মের প্রয়োজন রয়েছে। বাংলাদেশের অধিকাংশ মানুষ এখনো দারিদ্র্যসীমার নিচে বাস করে। ফলে দারিদ্র্য, অশিক্ষা, কুসংস্কার, সামাজিক বিধিনিষেধ প্রভৃতি কারণে বাবা-মা সন্তানদের বিদ্যালয়ে পাঠাতে পারেন না। আবার যে সমস্ত ছেলে-মেয়ে বিদ্যালয়ে যায় তারাও বিদ্যালয় পরিবেশে খাপ খাইয়ে নিতে না পারা, পড়াশোনায় অমনোযোগিতা, সামাজিক প্রতিবন্ধকতা প্রভৃতি কারণে মাঝপথেই পড়ালেখা বন্ধ করে দেয়। এ সমস্ত সমস্যা সমাধানে বিদ্যালয় সমাজকর্মের বিকল্প নেই।"
        },
        {
          "label": "গ",
          "question": "জনাব রায়হান সমাজকর্মের কোন শাখায় কাজ করছেন? ব্যাখ্যা করো।",
          "explanation": "উদ্দীপকে জনাব রায়হান চিকিৎসা সমাজকর্ম শাখায় কাজ করেছেন। একজন রোগীর চিকিৎসা গ্রহণ ও সুস্থ হওয়ার ক্ষেত্রে নানা ধরনের প্রতিবন্ধকতা সৃষ্টি হতে পারে। এসব প্রতিবন্ধকতা দূরীকরণে চিকিৎসা সমাজকর্মের গুরুত্বপূর্ণ ভূমিকা রয়েছে। এক্ষেত্রে একজন চিকিৎসা সমাজকর্মী সমাজকর্মের বিশেষ জ্ঞান, দক্ষতা ও কৌশল প্রয়োগ করে সমস্যার সমাধান করেন। উদ্দীপকের রায়হান একজন পেশাদার সমাজকর্মী। তার কার্যাবলি পর্যালোচনা করে আমরা তাকে একজন চিকিৎসা সমাজকর্মী হিসেবে চিহ্নিত করতে পারি। তিনি ব্যক্তি ও পরিবারের মনো-দৈহিক সমস্যা, সামাজিক নিষ্ক্রিয়তা, অক্ষমতা, জড়তা ইত্যাদির সমাধান ও প্রতিরোধে সাহায্য করেন। এক্ষেত্রে তিনি সমাজকর্মের জ্ঞান ও দক্ষতাকে কালে লাগান যা চিকিৎসা সমাজকর্মীর কাজের অনুরূপ। চিকিৎসা সমাজকর্মীরা রোগী ও তার পরিবারকে নানাভাবে সহায়তা প্রদান করেন। এক্ষেত্রে তিনি রোগীর আর্থ-সামাজিক, মানসিক ও পারিবারিক অবস্থা বিবেচনায় রাখেন। ফলে তিনি সহজেই রোগীর মনো-দৈহিক সমস্যা সমাধানে সহায়তা করতে পারেন। অর্থাৎ রোগীকে মানসিকভাবে সবল করে তোলা এবং তার সঠিক চিকিৎসা নিশ্চিত করতে একজন চিকিৎসা সমাজকর্মী কার্যকর ভূমিকা পালন করেন। উদ্দীপকের জনাব রায়হানও নিজ দায়িত্ব পালন করার মাধ্যমে চিকিৎসা সমাজকর্মের প্রয়োগ ঘটাচ্ছেন।"
        },
        {
          "label": "ঘ",
          "question": "উদ্দীপকে উল্লিখিত জনাব রায়হানের অনুশীলনকৃত শাখার গুরুত্ব বাংলাদেশের প্রেক্ষিতে বিশ্লেষণ করো।",
          "explanation": "বাংলাদেশের প্রেক্ষিতে জনাব রায়হানের অনুশীলন শাখা অর্থাৎ চিকিৎসা সমাজকর্মের গুরুত্ব অপরিসীম। বাংলাদেশ একটি উন্নয়নশীল দেশ। আয়তনের তুলনায় এ দেশের জনসংখ্যা অনেক বেশি। যে কারণে স্বাস্থ্য ও চিকিৎসাখাতে সমস্যাও অনেক। আর এসব সমস্যা সমাধানে সমাজকর্মের বিশেষায়িত অনুশীলন শাখা চিকিৎসা সমাজকর্মের কোনো বিকল্প নেই। তাই বাংলাদেশে সমাজকর্মের এ শাখার বিস্তার ঘটানো প্রয়োজন। বাংলাদেশে জনসংখ্যা বৃদ্ধির তুলনায় চিকিৎসক, নার্স ও অন্যান্য সুযোগ- সুবিধা পর্যাপ্ত নয়। ফলে রোগীর সঙ্গে অবিচ্ছেদ্যভাবে সম্পর্কিত সামাজিক, মানসিক ও অন্যান্য প্রভাব বিস্তারকারী উপাদানের প্রতি দৃষ্টি দেওয়া চিকিৎসা সংশ্লিষ্ট সবার পক্ষে সম্ভব হয় না। আবার বাংলাদেশে দারিদ্র্য, নিরক্ষরতা, অজ্ঞতা ও কুসংস্কার প্রভৃতির নেতিবাচক প্রভাবের কারণে সাধারণ জনগণ রোগ-ব্যাধি ও তার চিকিৎসা সম্পর্কে সচেতন নয়। দরিদ্র জনগোষ্ঠী চিকিৎসার সুযোগ-সুবিধা গ্রহণে অনেক ক্ষেত্রেই উদাসীন থাকে। তাছাড়া আমাদের দেশে রোগমুক্তির পর রোগীর আর্থ-সামাজিক পুনর্বাসনের কোনো ব্যবস্থাও করা যায় না। রোগীর অতীত ইতিহাস সম্পর্কে তথ্য সংগ্রহের সুযোগও অনেক সীমিত। এসব সমস্যা বাংলাদেশের, চিকিৎসা ক্ষেত্রে নেতিবাচক প্রভাব ফেলছে। এ অবস্থায় চিকিৎসা সমাজকর্মের ব্যাপক প্রসার ও বাস্তবায়ন সমস্যার ফলপ্রসূ সমাধান করতে পারে। পরিশেষে বলা যায়, বাংলাদেশের প্রেক্ষিতে চিকিৎসা সমাজকর্মের প্রসার ও তার বাস্তবায়ন অত্যন্ত প্রয়োজনীয় একটি বিষয়।"
        }
      ]
    },
    {
      "number": "5",
      "uddipok": "শিল্পবিপ্লবের পর থেকে অতিমাত্রায় জীবাশ্ম জ্বালানি ব্যবহারের ফলে বায়ুমণ্ডলের ওজোনস্তর ক্ষয় ও আল্ট্রাভায়োলেট রশ্মির বর্ধিত হারে ভূ-পৃষ্ঠে অধিগ্রহণের কারণে তাপমাত্রা বৃদ্ধি প্রকৃতিতে এক বিশেষ পরিবর্তন এনেছে যা মানবজাতির অস্তিত্বকে হুমকির দিকে ঠেলে দিচ্ছে। পরিবেশ রক্ষায় মানুষের দায়িত্বশীল আচরণই পারে এই বিশেষ পরিবর্তনজনিত সমস্যার ভয়াবহতা থেকে মানবজাতিকে রক্ষা করতে।",
      "tag": "TGMC 23",
      "sub_questions": [
        {
          "label": "ক",
          "question": "'সামাজিক সম্পর্কের অস্বাভাবিকতই সামাজিক সমস্যা'- উক্তিটি কার?",
          "explanation": "\"সামাজিক সম্পর্কের অস্বাভাবিকতাই সামাজিক সমস্যা\"- উক্তিটি এইচ. এ. ফেলপ্স-এর।"
        },
        {
          "label": "খ",
          "question": "সামাজিক সমস্যা কেন পরিবর্তনশীল?",
          "explanation": "সময়ের পরিবর্তনের সাথে সাথে সমাজের পরিবর্তন ঘটার পাশাপাশি সামাজিক সমস্যাসমূহের স্বরূপ ও প্রকৃতিতেও পরিবর্তন সাধিত হয়। এছাড়া দেশ, সময়, সমাজ, সংস্কৃতিভেদেও সামাজিক সমস্যার পরিবর্তন সাধিত হয়। সতীদাহ প্রথা, বহুবিবাহ, দাসপ্রথা, যৌতুক প্রথা ইত্যাদি বিষয়গুলো এক এক সময়ে এক এক সমাজে প্রচলিত ছিল বলে বিষয়গুলোকে সমস্যা হিসেবে দেখা হতো না। কিন্তু বর্তমান সময়ে এ বিষয়সমূহ আমাদের দৃষ্টিতে সামাজিক সমস্যা হিসেবে বিবেচিত হচ্ছে।"
        },
        {
          "label": "গ",
          "question": "উদ্দীপকে ইঙ্গিতকৃত প্রকৃতির বিশেষ পরিবর্তনটি চিহ্নিত করে ব্যাখ্যা করো।",
          "explanation": "উদ্দীপকে ইঙ্গিতকৃত প্রকৃতির বিশেষ পরিবর্তনটি হলো জলবায়ুর পরিবর্তন। বৈশ্বিক জলবায়ু পরিবর্তনের ফলে যে সকল সমস্যা উদ্ভূত হচ্ছে তাই জলবায়ু পরিবর্তনজনিত সমস্যা। বর্তমান বিশ্বের অন্যতম প্রধান সমস্যা জলবায়ুর পরিবর্তনের ফলে উদ্ভূত পরিস্থিতি পরিবেশের বিপর্যয় ও পরিবর্তন। জলবায়ু পরিবর্তনের প্রভাবে পরিবেশ ব্যাপক, হুমকির মুখে পড়েছে এবং মানবজাতির অস্তিত্ব সংকটপূর্ণ হয়ে পড়েছে। জলবায়ু পরিবর্তনজনিত সমস্যা বলতে বারবার বন্যা, খরা, ঘূর্ণিঝড়ের প্রকোপ বৃদ্ধি, সমুদ্রের পানির উচ্চতা বৃদ্ধি, ভূমিক্ষয়, পাহাড় ধস, লবণাক্ততা বৃদ্ধি প্রভৃতি দুর্যোগকে বোঝায়। উদ্দীপকে বলা হয়েছে, শিল্পবিপ্লবের পর থেকে অতিমাত্রায় জীবাশ্ম জ্বালানি ব্যবহারের ফলে বায়ুমণ্ডলের ওজোনস্তর ক্ষয় ও আল্ট্রাভায়োলেট রশ্মির বর্ধিত হারে ভূপৃষ্ঠে অধিগ্রহণের কারণে তাপমাত্রা বৃদ্ধি প্রকৃতিতে এক বিশেষ পরিবর্তন এনেছে, যা মানবজাতির অস্তিত্বকে হুমকির দিকে ঠেলে দিচ্ছে। এখানে জলবায়ুর পরিবর্তনজনিত সমস্যাকে ইঙ্গিত করা হয়েছে। এর অন্যতম কারণ হলো গ্রিন হাউজ ইফেক্ট ও বিগত দুইশ বছরের প্রসারমান শিল্পের উন্নয়ন। কলকারখানা ও যানবাহনের কালো ধোঁয়ার কারণে লাগামহীনভাবে গ্রিন হাউস গ্যাসের নিঃসরণ বাড়ছে। যার প্রভাব পড়ছে জলবায়ুর ওপর। বিশ্বব্যাপী ক্রমবর্ধমান জলবায়ু পরিবর্তনের ফলে বিভিন্ন স্থানে ঘন ঘন সাইক্লোন, জলোচ্ছ্বাস, খরা ইত্যাদি প্রাকৃতিক দুর্যোগ সংঘটিত হচ্ছে। সেইসাথে প্রকট হচ্ছে পরিবেশগত ভারসাম্যহীনতা।"
        },
        {
          "label": "ঘ",
          "question": "তোমার পাঠ্যপুস্তকের আলোকে বিশেষ পরিবর্তনটির ক্ষতিকর প্রভাব আলোচনা করো।",
          "explanation": "উদ্দীপকে ইঙ্গিত করা বিশেষ পরিবর্তনটি অর্থাৎ জলবায়ুর পরিবর্তন পৃথিবীতে ভয়াবহ ক্ষতিকর প্রভাব ফেলছে। জলবায়ুর পরিবর্তনজনিত কারণে বিশ্বব্যাপী যে সমস্ত প্রভাব পড়তে পারে তা হলো জলবায়ু পরিবর্তনের ফলে বিশ্বব্যাপী ঋতু পরিবর্তন দেখা দিতে পারে। অনাবৃষ্টি, অতিবৃষ্টি ইত্যাদি এ পরিবর্তনের নিয়ামক হিসেবে কাজ করবে। জলবায়ু পরিবর্তনের ফলে বিশ্বের বিভিন্ন প্রান্তে বৃষ্টিপাত হ্রাস পাচ্ছে। এর ফলে খরা, মরুকরণ ও অনাবৃষ্টি দেখা দিচ্ছে। যা বিশ্বব্যাপী কৃষিব্যবস্থার ওপর মারাত্মক প্রভাব ফেলছে। জলবায়ু পরিবর্তনের ফলে বিশ্বব্যাপী প্রাকৃতিক দুর্যোগের সংখ্যাও বৃদ্ধি পাচ্ছে। বিগত কয়েক বছরে যুক্তরাষ্ট্রের উপকূলবর্তী অঞ্চল, ক্যারিবীয় অঞ্চল, দক্ষিণ এশিয়া, ইন্দোনেশিয়া প্রভৃতি অঞ্চলে বেশ কয়েকটি ভয়াবহ প্রাকৃতিক দুর্যোগের ঘটনা ঘটেছে। এর মধ্যে বাংলাদেশ প্রায় প্রতি বছরই কোনো না কোনো ঘূর্ণিঝড়ের কবলে পড়ছে। জলবায়ু পরিবর্তনের ফলে সমুদ্র স্তরের উচ্চতা বৃদ্ধি ও বিশ্বব্যাপী লবণাক্ততা বৃদ্ধি পেতে পারে। ইতোমধ্যে বাংলাদেশে এর প্রভাব শুরু হয়েছে। দেশের সমুদ্র উপকূলে লবণাক্ততা বৃদ্ধির ফলে কৃষিজমি নষ্ট হচ্ছে এবং সুপেয় পানির অভাব দেখা যাচ্ছে। জলবায়ুর পরিবর্তনের সবচেয়ে মারাত্মক প্রভাব পড়ছে বিশ্বব্যাপী জীববৈচিত্র্যের ওপর। বৈশ্বিক উষ্ণায়ন ও সমুদ্র স্তরের উচ্চতা বৃদ্ধির ফলে বিশ্বব্যাপী ম্যানগ্রোভ বনগুলো ধ্বংস হচ্ছে। অতিবৃষ্টি বা অনাবৃষ্টির ফলে জীবজগতে এর নানা প্রভাব পরিলক্ষিত হচ্ছে। ধ্বংস হচ্ছে জীববৈচিত্র্য যা ভবিষ্যৎ বিশ্বের জন্য সবচেয়ে বড় হুমকি। উপরের আলোচনার ভিত্তিতে বলা যায়, জলবায়ু পরিবর্তজনিত সমস্যা বিশ্বে নানাবিধ নেতিবাচক প্রভাব ফেলতে পারে।"
        }
      ]
    },
    {
      "number": "6",
      "uddipok": "সায়রার বয়স মাত্র পনেরো। প্রবাস ফেরত জলিলের সাথে পরিবারের সম্মতিতে বিবাহ হয় তার।",
      "tag": "TGMC 23",
      "sub_questions": [
        {
          "label": "ক",
          "question": "বিশ্ব পরিবেশ দিবস কত তারিখে পালিত হয়?",
          "explanation": "বিশ্ব পরিবেশ দিবস পালিত হয় ৫ জুন।"
        },
        {
          "label": "খ",
          "question": "যৌতুক একটি সামাজিক ব্যাধি- ব্যাখ্যা করো।",
          "explanation": "যৌতুক প্রথাকে একটি সামাজিক ব্যাধি হিসেবে চিহ্নিত করা হয়। বাংলাদেশের মতো উন্নয়নশীল দেশে যৌতুক প্রথা বিভিন্ন ধরনের সামাজিক সমস্যার সৃষ্টি করছে। ২০১৬ সালে এদেশে যৌতুকের জন্য নির্যাতনের শিকার হয়েছেন ২৩৯ জন নারী, মামলা হয়েছে ৯৫টি। এছাড়া একই কারণে ১২৬ জন নারীর ওপর শারীরিক নির্যাতন চালিয়ে তাদের হত্যা করা হয়। যৌতুক প্রথার কারণে বিভিন্ন সামাজিক সমস্যাও সৃষ্টি হয়। এর মধ্যে আছে- দারিদ্র্য, নারী উন্নয়নে প্রতিবন্ধকতা, বাল্যবিবাহ ও বহুবিবাহ, দাম্পত্য কলহ, পরিবারের মর্যাদাহানী, হত্যা ও আত্মহত্যা, ইত্যাদি। মূলত এ কারণেই যৌতুককে সামাজিক ব্যাধি বলা হয়।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতি ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরুপ: জাউদ্দীপকে যে সামাজিক সমস্যার ইঙ্গিত রয়েছে সেটি হলো বাল্যবিবাহ। বাল্যবিবাহ একটি সামাজিক কু-প্রথা। বাংলাদেশে প্রচলিত আইন অনুযায়ী বিয়ের ক্ষেত্রে ছেলের বয়স কমপক্ষে ২১ বছর এবং মেয়ের বয়স কমপক্ষে ১৮ বছর হতে হবে। ছেলে ও মেয়ের বয়স যথাক্রমে ২১ ও ১৮ হওয়ার আগে যদি বিয়ে সম্পন্ন হয় তাহলে তা বাল্যবিবাহ হিসেবে গণ্য হবে। উদ্দীপকের সায়রার ক্ষেত্রেও তা লক্ষণীয়। উদ্দীপকে বলা হয়েছে, সায়রার বয়স মাত্র পনের বছর। প্রবাসফেরত জলিলের সাথে পরিবারের সম্মতিতে বিবাহ বন্ধনে আবদ্ধ হন সায়রা। উদ্দীপকের ঘটনার মাধ্যমে আমাদের দেশের বাল্যবিবাহের প্রতিচ্ছবি ফুটে উঠেছে। কারণ কোনো মেয়ের বয়স ১৮ বছর হওয়ার আগেই তাকে বিয়ে দেওয়া হলে সেটি বাল্যবিবাহ।"
        },
        {
          "label": "ঘ",
          "question": "উক্ত সমস্যা মোকাবিলায় একজন সমাজকর্মীর ভূমিকা বিশ্লেষণ করো।",
          "explanation": "নিম্নের অনুরুপ: উক্ত সমস্যা মোকাবিলায় তথা বাল্যবিবাহ প্রতিরোধে একজন সমাজকর্মীর অনেক গুরুত্বপূর্ণ ভূমিকা রয়েছে। বাল্যবিবাহ কোনো সমাজেই কাম্য নয়। কোনো সমাজেই এটি ইতিবাচক প্রভাব ফেলে না। এটি এমন একটি সামাজিক সমস্যা, যা আরও নানামুখী সমস্যার জন্ম দেয়। এসব সমস্যার মোকাবিলায় একজন সমাজকর্মী উন্নয়নকর্মী ও পরিবর্তন প্রতিনিধি হিসেবে কাজ করেন। এক্ষেত্রে তিনি সমাজকর্মের মৌলিক ও সহায়ক পদ্ধতি ব্যবহারের মাধ্যমে বহুমুখী পদক্ষেপ গ্রহণের মাধ্যমে সমস্যা থেকে উত্তরণে কার্যকর ভূমিকা রাখেন। বাল্যবিবাহ প্রতিরোধে একজন সমাজকর্মী গুরুত্বপূর্ণ ভূমিকা রাখতে পারেন। তিনি বাল্যবিবাহের কুফল সম্পর্কে জনগণকে বিভিন্ন প্রচারণার মাধ্যমে সচেতন করে তুলতে পারেন। এছাড়া ব্যক্তি সমাজকর্ম পদ্ধতি প্রয়োগের মাধ্যমে বাল্যবিবাহ প্রদানকারী অভিভাবকদের বিরুদ্ধে প্রয়োজনীয় পদক্ষেপ গ্রহণ করতে পারেন। সেই সাথে স্থানীয় প্রশাসন, গ্রামের গণ্যমান্য ও ক্ষমতাবান ব্যক্তি ও যুবসমাজকে বাল্যবিবাহ প্রতিরোধে সচেতন করে তুলতে পারেন। এভাবে বাল্যবিবাহ প্রতিরোধ ও সমস্যার তীব্রতা হ্রাসে সমাজকর্মীরা গুরুত্বপূর্ণ ভূমিকা পালন করেন। উপরের আলোচনা থেকে তাই বলা যায়, উদ্দীপকে ইঙ্গিতকৃত সামাজিক সমস্যা বাল্যবিবাহ সমাধানে সমাজকর্মীরা অগ্রণী ভূমিকা রাখতে পারেন।"
        }
      ]
    },
    {
      "number": "7",
      "uddipok": "দাদা জীবিত থাকা অবস্থায় বাল্য বয়সে রফিকের বাবা মারা যায়। পরবর্তীতে রফিকের দাদার সম্পত্তি ভাগ বাটোয়ারার সময় তার চাচারা তাকে দাদার সম্পত্তি দিতে অস্বীকার করে। এ অবস্থায় রফিক কোনো দিশা না পেয়ে তার স্কুলের শিক্ষকের শরণাপন্ন হয়। রফিকের সকুলের শিক্ষক বলেন, ষাট এর দশকে প্রণীত একটি আইন দ্বারা মুসলমান সমাজের এ প্রথা রহিত করা হয়েছে। তিনি আরো বলেন, আইনটি মুসলিম সমাজের জন্য একটি মাইলফলকও।",
      "tag": "TGMC 23",
      "sub_questions": [
        {
          "label": "ক",
          "question": "বাংলাদেশে কত সালে নতুন করে বাল্যবিবাহ নিরোধ আইন প্রণয়ন করা হয়?",
          "explanation": "২০১৭ সালে বাংলাদেশে নতুনভাবে বাল্যবিবাহ নিরোধ আইন প্রণয়ন করা হয়েছে।"
        },
        {
          "label": "খ",
          "question": "সামাজিক আইনের গুরুত্ব ব্যাখ্যা করো।",
          "explanation": "সামাজিক সমস্যা দূর করে সমাজে শৃঙ্খলা ফিরিয়ে আনার ক্ষেত্রে সামাজিক আইনের গুরুত্ব অপরিসীম। সমাজ জীবনে সৃষ্ট অবাঞ্ছিত অবস্থা নিরসন, উন্নয়ন ও উন্নয়নের ক্ষেত্রে বাধাসমূহ দূর করা এবং সমাজের অবহেলিত মানুষদের স্বার্থ সংরক্ষণে সামাজিক আইন কাজ করে থাকে। সমাজে বিদ্যমান কুসংস্কার নিয়ন্ত্রণ ও প্রতিরোধে সামাজিক আইন গুরুত্বপূর্ণ। সেই সাথে সমাজে সাম্য ও ন্যায়বিচার প্রতিষ্ঠার ক্ষেত্রেও সামাজিক আইনের গুরুত্ব রয়েছে।"
        },
        {
          "label": "গ",
          "question": "উদ্দীপকে রফিকের শিক্ষক কোন আইনের কথা বলেছেন? উত্তরাধিকার নির্ণয়ে উক্ত আইনের বিধান আলোচনা করো।",
          "explanation": "উদ্দীপকে রফিকের শিক্ষক ১৯৬১ সালের মুসলিম পারিবারিক আইনের কথা বলেছে। উদ্দীপকে দেখা যায়, দাদা জীবিত থাকা অবস্থায় রফিকের বাবা মারা যাওয়ায় তার চাচা তাকে দাদার সম্পত্তির ভাগ দিতে অস্বীকার করে। এ অবস্থায় রফিক স্কুল শিক্ষকের শরণাপন্ন হয়। শিক্ষক বলেন যাটের দশকে প্রণীত একটি আইন দ্বারা মুসলমান সমাজের এ প্রথা রহিত করা হয়েছে। এখানে ১৯৬১ সালের মুসলিম পারিবারিক আইনের প্রতি ইঙ্গিত করা হয়েছে। মুসলিম সমাজে নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন নামে পরিচিত হয়। এই আইন অনুযায়ী কোনো ব্যক্তির জীবিত অবস্থায় তার ছেলে মারা গেলে এবং মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এই আইন প্রণয়নের আগে মৃত ছেলের সন্তানরা বাবার সম্পত্তির উত্তরাধিকার থেকে বঞ্চিত হতো। এই আইন অনুযায়ী কোনো ব্যক্তি যদি তার ১ জন জীবিত সন্তান ও মৃত পুত্রের ৩ সন্তান রেখে যায় তাহলে জীবিত সন্তান পাবে সমস্ত সম্পদের অর্ধেক অংশ আর মৃত পুত্রের সন্তানেরা পাবে বাকি অর্ধেক। এক্ষেত্রে প্রতিজন যদি পুত্র -সন্তান হয় তাহলে প্রত্যেকে পাবে ১ ৬ \\frac{১}{৬} ৬ ১ ​ + ১ ৬ \\frac{১}{৬} ৬ ১ ​ + ১ ৬ \\frac{১}{৬} ৬ ১ ​ = ১ ২ \\frac{১}{২} ২ ১ ​ অংশ। এভাবে কোনো মৃত ব্যক্তি যদি কন্যাও রেখে যায় তাহলে তারাও আনুপাতিক হারে সম্পত্তি পাবে।"
        },
        {
          "label": "ঘ",
          "question": "\"উক্ত আইনটি মুসলিম সমাজের জন্য মাইলফলকও\"- উক্তিটির যথার্থতা বিশ্লেষণ করো।",
          "explanation": "'উক্ত আইনটি অর্থাৎ ১৯৬১ সালের মুসলিম পারিবারিক আইন মুসলমান সমাজের জন্য একটি মাইলফলক।' উক্তিটি যথার্থ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও- শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে' কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় ১৯৬১ সালের মুসলিম পারিবারিক আইন মাইলফলক হিসেবে পরিচিত।"
        }
      ]
    },
    {
      "number": "8",
      "uddipok": "শামীম ও শাহিদা ২০০৮ সালে বিবাহ বন্ধনে আবদ্ধ হয়। তারা শহরে একটি বাসা ভাড়া করে বসবাস করতে থাকে। ২ বছর পর তাদের একটি কন্যা সন্তানের জন্ম হয়। শিশুটি পিতামাতার যত্নে বড় হতে থাকে। ৫ বছর পর শিশুটিকে পাশের স্কুলে ভর্তি করে দেওয়া হয়।",
      "tag": "TGMC 23",
      "sub_questions": [
        {
          "label": "ক",
          "question": "সামাজিক প্রতিষ্ঠান কী?",
          "explanation": "যে প্রতিষ্ঠান বা সংগঠন ব্যক্তিকে সমাজের কার্যকর ও বাঞ্ছিত সদস্য হিসেবে গড়ে তোলার চেষ্টা করে তাকে সামাজিক প্রতিষ্ঠান বলে।"
        },
        {
          "label": "খ",
          "question": "We feeling বলতে কী বোঝ?",
          "explanation": "We feeling বলতে বোঝায় একটি দলের সদস্যদের মধ্যে একাত্মবোধ ও আমরা অনুভূতি। একাত্মবোধ সাধারণত প্রাথমিক দল গঠনে প্রয়োজন হয়। মানুষের ব্যক্তিত্ব গঠনে প্রাথমিক দলের প্রভাব অপরিসীম। কারণ এর মাধ্যমে সমাজে মানুষের সম্পর্কের বহিঃপ্রকাশ ঘটে। এ দলের সদস্যদের মধ্যে প্রত্যক্ষ ও অন্তরঙ্গ সম্পর্ক এবং যোগাযোগ ও পরিচিতি বিদ্যমান থাকে। এছাড়া সদস্যদের মধ্যে একাত্মবোধ ও আমরা অনুভূতি অত্যন্ত প্রকট।"
        },
        {
          "label": "গ",
          "question": "শামীম ও শাহিদা যে সামাজিক প্রতিষ্ঠানটি গঠন করেছে তার কার্যক্রম ব্যাখ্যা করো।",
          "explanation": "উদ্দীপকের শামীম ও শাহিদা যে সামাজিক প্রতিষ্ঠানটি গঠন করেছে তা হলো পরিবার। উদ্দীপকে বলা হয়েছে, শামীম ও শাহিদা বিবাহ বন্ধনে আবদ্ধ হয়ে শহরে বসবাস করতে থাকে। বিবাহের ২ বছর পর তাদের একটি কন্যাসন্তান জন্ম হয় এবং শিশুটি পিতামাতার যত্নে বড় হতে থাকে। ৫ বছর পর শিশুটিকে পাশের স্কুলে ভর্তি করে দেওয়া হয়। এখানে সামাজিক প্রতিষ্ঠান পরিবারকে ইঙ্গিত করা হয়েছে। পরিবার হলো এমন একটি সংগঠন যেখানে স্বামী-স্ত্রী, পুত্র, কন্যা ও অন্যান্য পরিজন' একত্রে বসবাস করে। বিবাহ বন্ধনে আবদ্ধ হওয়ার পর স্বামী-স্ত্রী একত্রে বসবাস করার মাধ্যমে পরিবার গঠন করে। এটি সমাজের ক্ষুদ্রতম মৌলিক সংগঠন। এ সংগঠনকে কেন্দ্র করে মানবসমাজ গড়ে উঠেছে। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষা বিষয়ক কাজ ইত্যাদি। পারিবারিক পরিমণ্ডলে মানুষ ভালো কাজ, নৈতিকতা, মূল্যবোধ এবং অন্যায় থেকে বিরত থাকার শিক্ষা লাভ করে। কেবলমাত্র পরিবারই এর সদস্যদের সমাজে বসবাসের উপযোগী করে গড়ে তোলে। ধর্মীয় ও নৈতিক শিক্ষার মাধ্যমে ভালো কাজ করতে শেখায়। অন্যায়কে প্রশ্রয় না দেওয়া এবং অন্যায় থেকে বিরত থাকার শিক্ষা দেয়। এছাড়া পরিবার তার সদস্যদের প্রতিষ্ঠানিক শিক্ষার ব্যবস্থা করে, যা তাদেরকে সুনাগরিক হিসাবে গড়ে তোলে।"
        },
        {
          "label": "ঘ",
          "question": "উদ্দীপকে উল্লিখিত সামাজিক প্রতিষ্ঠানটির গুরুত্ব বিশ্লেষণ করো।",
          "explanation": "উদ্দীপকে উল্লিকিত সামাজিক প্রতিষ্ঠান পরিবারের গুরুত্ব অপরিসীম। সমাজের সবচেয়ে প্রাচীন সামাজিক প্রতিষ্ঠান হলো পরিবার যা বিাহের মাধ্যমে সৃষ্টি হয়। উদ্দীপকে 'ঢ' দ্বারা পরিবারকেই নির্দেশ করা হয়েছে। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিক প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু, সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা। পালন করে। পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে। পরিশেষে বলা যায়, সামাজিকীকরণ, ব্যক্তিত্ব গঠন, সামাজিক আদর্শ ও মূল্যবোধ গঠন, আচরণ নিয়ন্ত্রণ, মৌলিক মানবিক চাহিদা পূরণ প্রভৃতি কার্যাবলি সম্পাদন করে পরিবার গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "9",
      "uddipok": "তানভীর আহমেদ একজন সমাজকর্মী। তিনি বাংলাদেশ সরকারের একটি কর্মসূচি পর্যালোচনা করে দেখতে পান যে, এটি ১৯৫২ সালে যুক্তরাষ্ট্রের সহায়তায় V-AID নামে কার্যক্রম শুরু করলেও ১৯৫৯ সালে তা বন্ধ হয়ে যায়। ১৯৭৪ সালে কর্মসূচিটি পরে পুনরায় চালু করা হয়।",
      "tag": "TGMC 23",
      "sub_questions": [
        {
          "label": "ক",
          "question": "কত তারিখে আন্তর্জাতিক দুর্যোগ প্রশমন দিবস পালন করা হয়?",
          "explanation": "দুর্যোগ ব্যবস্থাপনা বিভাগের উদ্যোগে প্রতিবছর ১৩ অক্টোবর আন্তর্জাতিক দুর্যোগ প্রশমন দিবস পালিত হয়।"
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "তানভীর আহমেদের পর্যালোচনাকৃত বিষয়ের সাথে বাংলাদেশ সরকারের কোন কর্মসূচির মিল রয়েছে? ব্যাখ্যা করো।",
          "explanation": "তানভীর আহমেদের পর্যালোচনাকৃত বিষয়ের সাথে বাংলাদেশ সরকারের যে কর্মসূচির মিল রয়েছে তা হলো সরকারি সমাজসেবা কর্মসূচি। উদ্দীপকে বলা হয়েছে, তানভীর আহমেদ একজন সমাজকর্মী। তিনি বাংলাদেশের সরকারের একটি কর্মসূচি পর্যালোচনা করে দেখতে পান যে, এটি ১৯৫২ সালে যুক্তরাষ্ট্রের সহায়তায় V-AID নামে কার্যক্রম শুরু করলেও ১৯৫৯ সালে তা বন্ধ হয়ে যায়। ১৯৭৪ সালে কর্মসূচিটি পুনরায় চালু করা হয়। এখানে বাংলাদেশের সরকারি সমাজসেবা কর্মসূচির প্রতি ইঙ্গিত করা হয়েছে। যে সকল কার্যক্রম সরকারের প্রত্যক্ষ তত্ত্বাবধানে গৃহীত ও পরিচালিত হয় সেগুলোই সরকারি সমাজসেবা কার্যক্রম হিসেবে পরিচিত। বিভিন্ন ধরনের আর্থ-সামাজিক সমস্যায় জর্জরিত সমাজব্যবস্থায় জীবনমান উন্নয়নের কথা মাথায় রেখে বাংলাদেশে সরকারি সমাজসেবার ব্যাপক প্রসার লক্ষ করা যায়। বাংলাদেশে পণ্যাশের দশক থেকে সমাজকল্যাণমূলক কার্যক্রম তথা সমাজসেবামূলক কার্যক্রম পরিচালিত হয়ে আসছে। দেশের আর্থ-সামাজিক উন্নয়নে সরকারি সমাজসেবা কার্যক্রম পরিচালিত হয়। বাংলাদেশে সরকারি সমাজসেবা কর্মসূচির সূত্রপাত হয় ১৯৫৪ সালে ৪টি সরকারি এতিমখানা প্রতিষ্ঠার মাধ্যমে। বর্তমানে সমাজকল্যাণ মন্ত্রণালয়ের অধীনে সমাজসেবা অধিদপ্তরের মাধ্যমে সারাদেশে সরকারি সমাজসেবা কার্যক্রম অব্যাহত আছে। সরকারি সমাজসেবা কার্যক্রমের অধীনে সরকার পল্লী সমাজসেবা ও শহর সমাজসেবা কার্যক্রমের মাধ্যমে বিভিন্ন উন্নয়নমূলক কার্যক্রম বাস্তবায়ন করে যাচ্ছে। বয়স্ক ভাতা, মুক্তিযোদ্ধা ভাতা, প্রতিবন্ধী কল্যাণ কর্মসূচি, সামাজিক নিরাপত্তা প্রদান ও প্রশিক্ষণ কেন্দ্র স্থাপন প্রভৃতি সরকারি সমাজসেবার অন্তর্ভুক্ত। সরকারি সমাজসেবা দেশের আর্থ-সামাজিক উন্নয়নে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "উক্ত কর্মসূচির কতিপয় সুনির্দিষ্ট লক্ষ্য রয়েছে- বাখ্যা করো।",
          "explanation": "বাংলাদেশের সরকারি সমাজসেবা কর্মসূচির উদ্দেশ্য হলো- সামাজিক কল্যাণ, সুরক্ষা, ক্ষমতায়ন এবং উন্নয়নের মাধ্যমে বাংলাদেশের জনগণের জীবনমান উন্নয়ন। সরকারি সমাজসেবা কর্মসূচির উদ্দেশ্যগুলো গ্রামীণ সমাজসেবা এবং শহর সমাজসেবা কার্যক্রমের মাধ্যমে বাস্তবায়নের চেষ্টা করে থাকে। গ্রামীণ জনগোষ্ঠীর জীবনযাত্রার মান উন্নয়নে পরিচালিত গ্রামীণ সমাজসেবা কর্মসূচি কিছু উদ্দেশ্য নিয়ে কাজ করে থাকে। গ্রামীণ জনগোষ্ঠীর নিজস্ব সম্পদ ও সরকারের সহায়তার মাধ্যমে জীবনযাত্রার মান উন্নয়ন। বিভিন্ন সংগঠন সৃষ্টির মাধ্যমে জনগণকে সংগঠিত করা। গ্রামের দরিদ্র, ভূমিহীন কৃষক, বেকার, দরিদ্র মহিলাদের বিভিন্ন প্রশিক্ষণের মাধ্যমে উপার্জনক্ষম করে তোলা। গ্রামীণ অর্থনীতির কাঠামো সুদৃঢ় করার জন্য কুটির শিল্পের প্রসারে সহায়তা করা। নিরক্ষরতা ও অজ্ঞতা দূরীকরণে প্রাতিষ্ঠানিক ও অপ্রাতিষ্ঠানিক শিক্ষা কর্মসূচি পরিচালনা করা। স্বাস্থ্য ও পরিষ্কার- পরিচ্ছন্নতা বিষয়ে পরামর্শ ও সচেতনতা সৃষ্টি। সামগ্রিকভাবে গ্রামের সুবিধাবঞ্চিত লোকদের ভাগ্য উন্নয়ন করা। শহর এলাকায় বসবাসরত দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং আর্থ-সামাজিকভাবে তাদের স্বাবলম্বী করার লক্ষ্যে সরকারি প্রচেষ্টায় শহর সমাজসেবার নানা ধরনের কর্মসূচি সম্পাদন করা হয়। এ সমস্ত কার্যক্রমের ক্ষেত্রে শহর সমাজসেবা বেশ কিছু উদ্দেশ্যকে সামনে রেখে কাজ করে থাকে। শহর এলাকায় বসবাসরত দরিদ্র ও দুস্থদের সম্পদ, চাহিদা এবং প্রয়োজন চিহ্নিত করা এবং, এ সম্পর্কে তাদের সচেতন করে তোলা। বৃত্তিমূলক নানা ধরনের প্রশিক্ষণ দেওয়া। দরিদ্র ও উদ্বাস্তু জনগণের কর্মক্ষমতা বৃদ্ধির মাধ্যমে শহর এলাকার জীবনযাত্রার সাথে সামঞ্জস্য বিধান করা। নানা ধরনের অর্থনৈতিক কর্মকাণ্ড পরিচালনা করা; প্রাথমিক স্বাস্থ্য বিষয়ে সচেতন করা ও এ সম্পর্কিত প্রশিক্ষণ প্রদান করা; শহর এলাকায় বসবাসরত দরিদ্র ও দুস্থদের ব্যক্তিগত সম্পদ ও সরকারি সম্পদের সমন্বয় সাধন করে তাদের আর্থ-সামাজিক অবস্থার উন্নয়ন করা ও এ কর্মসূচির লক্ষ্য। আলোচনা শেষে বলা যায়, দেশের সর্বস্তরের জনগোষ্ঠীর সার্বিক উন্নয়ন করাই সরকারি সমাজসেবার মূল উদ্দেশ্য।"
        }
      ]
    },
    {
      "number": "10",
      "uddipok": "",
      "tag": "TGMC 23",
      "sub_questions": [
        {
          "label": "ক",
          "question": "সামাজিকীকরণ বলতে কী বোঝ?",
          "explanation": "শিশু জন্মের পর থেকে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাওয়ানোর প্রক্রিয়াই সামাজিকীকরণ।"
        },
        {
          "label": "খ",
          "question": "গণমাধ্যম কীভাবে জনমত তৈরি করে?",
          "explanation": "গণমাধ্যম কোনো একটি বিষয়ে গণসচেতনতা সৃষ্টির মাধ্যমে জনমত তৈরি করে। গণমাধ্যম বলতে সাধারণত সংবাদপত্র, রেডিও, চলচ্চিত্র ও টেলিভিশনকে বোঝায়। গণমাধ্যম বৃহৎ জনগোষ্ঠীর মধ্যে: যোগাযোগ স্থাপন করে। ফলে একটি নির্দিষ্ট বিষয়ে সকলের মধ্যে ক্রিয়া-প্রতিক্রিয়া সৃষ্টি হয়। বিষয়টি নিয়ে সকলেই জানতে, ভাবতে এবং সিদ্ধান্ত নিতে পারে। এভাবে সবার মধ্যে একটি যৌক্তিক ধারণা প্রতিষ্ঠার মাধ্যমে জনমত পঠিত হয়। গণমাধ্যম রাষ্ট্রের দর্পণ স্বরূপ। গণমাধ্যমগুলো শুধু যে সংবাদ পরিবেশন করে তা নয়, এটি জাতীয় সমস্যাদির ওপর মতামত ব্যক্ত করে জনগণের দৃষ্টি আকর্ষণ করে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানটিকে নির্দেশ করা হয়েছে? ব্যাখ্যা করো।",
          "explanation": "উদ্দীপকে যে সামাজিক প্রতিষ্ঠানটিকে নির্দেশ করা হয়েছে তা হলো ধর্ম। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয় এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকে উল্লেখ করা হয়েছে, প্রতীক, বিশ্বাস, পবিত্রতা, আচার-অনুষ্ঠান, অভিজ্ঞতা ও সংগঠন। এ বিষয়গুলো ধর্মের বৈশিষ্ট্যের সাথে সাদৃশ্যপূর্ণ। সুতরাং বলা যায় উদ্দীপকে নির্দেশিত বিষয়টি হলো সামাজিক প্রতিষ্ঠান ধর্ম। এটি মানুষের আচার-আচরণ, ক্রিয়াকলাপের মাধ্যমে প্রকাশ পায়। এটি দ্বন্দ্ব-সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি সমস্যা মোকাবিলায় ভূমিকা রাখে।"
        },
        {
          "label": "ঘ",
          "question": "সামাজিক সমসা প্রতিরোধে উক্ত প্রতিষ্ঠানটির ভূমিকা আলোচনা করো।",
          "explanation": "নিম্নের অনুরুপ: সামাজিক সমস্যা প্রতিরোধে সামাজিক প্রতিষ্ঠান ধর্মের ভূমিকা অপরিসীম। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভুগতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়; যাতে মানুষ আত্মবিশ্বাসী হয়ে সকল প্রকার অন্যায় ও অবিচারের বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় নিজেদের ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে তাই বলা যায়, ধর্ম মানুষের মনে সৃষ্টিকর্তার ভয় সৃষ্টি করে। ফলে ব্যক্তি বিভিন্ন অপরাধমূলক কাজ থেকে বিরত থাকে। এভাবে ধর্ম সামাজিক সমস্যা প্রতিরোধে অগ্রণী ভূমিকা পালন করে।"
        }
      ]
    },
    {
      "number": "11",
      "uddipok": "বিরাজপুর গ্রামের অনেক শিশু অকালে মৃত্যুবরণ করে। এছাড়া সন্তান জন্ম দিতে গিয়ে অনেক মা মৃত্যুবরণ করেন। এ সকল সমস্যা সমাধানে একটি আন্তর্জাতিক সংগঠন এগিয়ে আসে। সংগঠনটির কর্মীরা শিশু ও মাতৃমৃত্যুর হার হ্রাসে কার্যকরী ভূমিকা পালন করে যাচ্ছে।",
      "tag": "TGMC 23",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "N.G.O-এর পূর্ণরূপ হলো- Non Government Organization |"
        },
        {
          "label": "খ",
          "question": "ব্র্যাকের পল্লি উন্নয়ন কর্মসূচি ব্যাখ্যা করো।",
          "explanation": "ব্র্যাক মোট চারটি সমন্বিত পল্লি উন্নয়নমূলক কর্মসূচির মাধ্যমে এ কার্যক্রম পরিচালনা করে। ব্র্যাকের পল্লি উন্নয়ন কর্মসূচির মূল লক্ষ্য হলো গ্রামীণ তৃণমূল মহিলাদের সংগঠিত করা এবং মাঠকর্মীদের অভিজ্ঞতার মাধ্যমে এর কর্মকৌশল নির্ধারণ করা। ব্র্যাক এক্ষেত্রে দরিদ্রদের দলীয় ভিত্তিতে ঋণ প্রদান করে যাতে তারা তাদের জীবনমানের উন্নয়ন ঘটাতে পারে। এসব কর্মসূচি ৭টি অঞ্চলে বিভক্ত হয়ে পরিচালিত হচ্ছে। এছাড়া BRAC পরিচালিত সমন্বিত পল্লি উন্নয়ন কর্মসূচির মূল লক্ষ্য হলো ভূমিহীন মহিলা ও পুরুষদের সংগঠিত করার মাধ্যমে সার্বিক আর্থ-সামাজিক উন্নয়নে সহায়তা করা।"
        },
        {
          "label": "গ",
          "question": "উদ্দীপকে কোন সংগঠনের কথা বলা হয়েছে? শিশুদের নিরাপত্তা রক্ষায় উক্ত সংগঠনের ভূমিকা বর্ণনা করো।",
          "explanation": "উদ্দীপকে যে সংগঠনের কথা বলা হয়েছে তা হলো ইউনিসেফ; উত্ত সংগঠনটি শিশুদের নিরাপত্তা রক্ষায় গুরুত্বপূর্ণ ভূমিকা পালন করে। উদ্দীপকে বলা হয়েছে, বিরাজপুর গ্রামের অনেক শিশু অকালে মৃত্যুবরণ করে। এ ছাড়া সন্তান জন্ম দিতে গিয়ে অনেক মা মৃত্যুরবণ করেন। এসব সমস্যা সমাধানে একটি আন্তর্জাতিক সংগঠন এগিয়ে আসে। সংগঠনটির কর্মীরা শিশু ও মাতৃমৃত্যুর হার হ্রাসে কার্যকরী ভূমিকা পালন করে যাচ্ছে। এখানে বাংলাদেশে শিশু ও মাতৃকল্যাণে কাজ করা আন্তর্জাতিক সংগঠন ইউনিসেফের প্রতি ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের অধিকার সংরক্ষণ ও উন্নয়নে শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। ইউনিসেফ শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। এ সংস্থা শিশুদের স্বাস্থ্য সুরক্ষায় বিভিন্ন কার্যক্রম বাস্তবায়ন করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্যবিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল শান্তি পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        },
        {
          "label": "ঘ",
          "question": "উক্ত সংগঠনটির বাংলাদেশে পরিচালিত কার্যক্রমসমূহ আলোচনা করো।",
          "explanation": "উক্ত সংগঠন তথা ইউনিসেফ বাংলাদেশের নারী ও শিশুদের সুরক্ষাশ্র বহুবিদ কার্যক্রম পরিচালনা করে থাকে। ১৯৭১ সালের স্বাধীনতা অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষ ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুদ্ধ স্বাস্থ্যসেবায় ইউনিসেফের গৃহীত কর্মসূচিগুলো হচ্ছে-স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর, করতে ইউনিসেফ পুষ্টিকন্দ্র খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং বিশ্ব স্বাস্থ্যসংস্থার সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধনা নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    }
  ]
}