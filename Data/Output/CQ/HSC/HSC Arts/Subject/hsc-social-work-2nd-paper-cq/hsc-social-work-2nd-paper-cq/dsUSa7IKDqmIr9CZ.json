{
  "title": "যশোর সিটি কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "কামাল একজন ভূমিহীন কৃষক যার সংসারে অভাব অনটন লেগেই থাকে। অর্থাভাবে তিনি পরিবারের সদস্যদের মুখে ঠিকমতো খাবার যোগাতে পারেন না। পাশাপাশি তিনি তার ছেলেমেয়েদের বিদ্যালয়ে পাঠাতে পারেননি। তার ঘরে রয়েছে অসুস্থ স্ত্রী যার চিকিৎসা করাতে পারেননি।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌলিক মানিবক চাহিদা বলা হয়।"
        },
        {
          "label": "খ",
          "question": "",
          "explanation": "পরিবার গড়ে তোলার জন্য বাসস্থান আবশ্যক বলে বাসস্থানকে পরিবার গড়ে তোলার একমাত্র অবলম্বন বলা হয়। সুষ্ঠু পরিবার গঠন ও পরিচালনার জন্য প্রয়োজন বাসস্থান। নির্দিষ্ট বাসস্থান ছাড়া পরিবার গড়ে উঠতে পারে না। বাসস্থান মানে স্থায়ী আবাসন ব্যবস্থা। এ বাসস্থানকে আশ্রয় করেই পরিবার ও সমাজ গড়ে ওঠে। বাসস্থান না থাকলে পরিবারের কথা কল্পনাই করা যায় না। পরিবার ব্যবস্থার পটভূমি হলো বাসস্থান। এ কারণে একে পরিবার গড়ে তোলার একমাত্র অবলম্বন বলা হয়।"
        },
        {
          "label": "গ",
          "question": "উদ্দীপকের কামালের পরিবারে কোন কোন চাহিদা পূরণ হচ্ছে না? ব্যাখ্যা করো।",
          "explanation": "উদ্দীপকে কামালের পরিবারে খাদ্য, শিক্ষা ও চিকিৎসার চাহিদা পূরণ হচ্ছে না। সুস্থ ও স্বাভাবিক বেঁচে থাকার জন্য মানুষের যে সকল চাহিদা পূরণ আবশ্যক সেগুলোকেই মৌল মানবিক চাহিদা বলা হয়। অন্যভাবে বলা যায়, মৌল মানবিক চাহিদা হলো মানুষের শারীরিক, মানসিক ও সামাজিক বিকাশ এবং সভ্য সমাজে বেঁচে থাকার প্রয়োজনীয় চাহিদাসমূহ। যেমন- খাদ্য, বস্ত্র, বাসস্থান, শিক্ষা, স্বাস্থ্য ও চিকিৎসা। মৌল মানবিক চাহিদাগুলো মানুষের জৈবিক ও সামাজিক চাহিদার সমন্বিত রূপ। উদ্দীপকে বলা হয়েছে, ভূমিহীন কৃষক কামাল পরিবারের সদস্যদের ঠিকমতো খাবার যোগাতে পারেন না। অর্থাৎ তার পরিবারে মৌল মানবিক চাহিদা খাদ্যের অভাব রয়েছে। আবার তিনি ছেলে-মেয়েদের বিদ্যালয়ে পাঠাতে পারেন না। এখানে তার ছেলে-মেয়েদের শিক্ষার চাহিদা পূরণ হচ্ছে না। তিনি অসুস্থ স্ত্রীর চিকিৎসা করাতে পারছেন না। এখানে মৌল মানবিক চাহিদা চিকিৎসার অভাব রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত চাহিদাগুলো তথা খাদ্য, শিক্ষা ও চিকিৎসা চাহিদা 'পূরণের ক্ষেত্রে বিভিন্ন অন্তরায় রয়েছে। সমাজে মানুষের স্বাভাবিকভাবে ও মর্যাদার সাথে বেঁচে থাকার জন্য তার মৌল মানবিক চাহিদা পূরণ করা অপরিহার্য। কিন্তু দারিদ্র্য, জনসংখ্যাধিক্য, রাজনৈতিক অস্থিতিশীলতা, বেকারত্ব, প্রাকৃতিক দুর্যোগ প্রভৃতি কারণে প্রায় সময়ই বাংলাদেশের জনগণ মৌল মানবিক চাহিদা পূরণ করতে পারে না। ফলে পুষ্টিহীনতা, স্বাস্থ্যহীনতা, অপরাধ প্রবণতা, বস্তি সমস্যা, নিরক্ষরতার মতো বিভিন্ন সমস্যার সৃষ্টি হয়। খাদ্যের অভাব পূরণ না হওয়ার কারণ অনুন্নত কৃষি উৎপাদন ব্যবস্থা, প্রয়োজনীয় সার, কীটনাশক ও প্রযুক্তির অভাব এবং প্রাকৃতিক দুর্যোগ। দারিদ্র্য, পর্যাপ্ত সুযোগ-সুবিধার অভাব, শিক্ষা উপক্ররণের মূল্য বৃদ্ধি প্রভৃতি কারণে অনেক শিশু শিক্ষা অর্জন করতে পারছে না। দারিদ্র্য, অপর্যাপ্ত চিকিৎসা সেবা, চিকিৎসকের অভাব, ওষুধের উচ্চ মূল্য প্রভৃতি কারণে মৌল মানবিক চাহিদা চিকিৎসার অভারও পূরণ হচ্ছে না। পরিশেষে বলা যায়, আলোচিত বিষয়গুলো ছাড়া আরো মৌল মানবিক চাহিদা পূরণের অনেক অন্তরায় রয়েছে।'"
        }
      ]
    },
    {
      "number": "2",
      "uddipok": "'জামিল সাহেব ঢাকা শহরে স্বল্প বেতনে একটি চাকরি করেন। দুই ছেলে মেয়ে নিয়ে তার পরিবারের সদস্য সংখ্যা চারজন। সবাই মিলে একটি রুমে বসবাস করে। ছেলেমেয়েরা সবাই লেখাপড়া করে। কিন্তু আধুনিক বিনোদনের তেমন কোনো ব্যবস্থা তার পরিবারের নাই।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "মৌলিক মানবিক চাহিদা ৬টি।"
        },
        {
          "label": "খ",
          "question": "",
          "explanation": "মৌল মানবিক চাহিদা হিসেবে শিক্ষার গুরুত্ব অপরিসীম। . ব্যক্তির মননশীলতা বিকাশে শিক্ষার বিকল্প নেই। এটি এমন একটি প্রক্রিয়া যার মাধ্যমে মানুষের মধ্যে ইতিবাচক ও নেতিবাচক বিষয়ে সিদ্ধান্ত গ্রহণের ধারণা সুস্পষ্ট হয়। শিক্ষার আলোয় আলোকিত মানুষ যে কোনো ধরনের অন্যায় থেকে নিজেকে বিরত রাখে এবং ভালো কাজে নিয়োজিত হয়। শিক্ষা মানুষের মধ্যে মানবিক মূল্যবোধের জন্ম দেয়। সেইসাথে সে সামাজিক দায়িত্ব ও কর্তব্য সম্পর্কে সচেতন হয়। মোটকথা শিক্ষা মানুষকে আদর্শ নাগরিক হিসেবে গড়ে তুলতে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে জামিল সাহেবের পরিবারে চিত্তবিনোদনের অভাব রয়েছে। চিত্তবিনোদনের হলো মানুষের মনের খোরাক। প্রতিটি মানুষের জীবনেই এর প্রয়োজন রয়েছে। বিশেষ করে শিশুদের সুষ্ঠু মানসিক বিকাশের জন্য চিত্তবিনোদনের কোনো বিকল্প নেই। খেলাধুলা, টিভি দেখা বা গল্প করার মতো বিনোদনমূলক কাজ শিশুর মধ্যে শক্তি ও প্রেরণা জোগায়। চিত্তবিনোদনের অভাব হলে শিশুদের মনে নেমে আসে অবসাদ। উদ্দীপকের জামিল সাহেবের পরিবারে আধুনিক বিনোদনের তেমন কোনো ব্যবস্থা নেই। অর্থাৎ তিনি তার ছেলেমেয়েদেরকে চিত্তবিনোদনের সুযোগ দিতে পারছেন না। জামিল সাহেবের ছেলেমেয়ে দুটি পড়াশোনার চাপে এবং চিত্তবিনোদনের অভাবে অবসাদগ্রস্ত হতে পারে। বাঁধাধরা জীবনের একঘেয়েমি ও অবসাদ দূর করতে চিত্তবিনোদনের প্রয়োজন থাকলেও তারা তা থেকে বঞ্চিত হয়েছে। এর পরিণতি হিসেবে ক্লান্তি তাদের শরীর ও মনকে গ্রাস করে ফেলবে এবং তারা শেষ পর্যন্ত অসুস্থ হয়ে পড়বে।"
        },
        {
          "label": "ঘ",
          "question": "",
          "explanation": "শিল্পায়ন ও শহরায়নের ফলে উক্ত চাহিদা তথা চিত্তবিনোদনের সংকট দিন দিন বৃদ্ধি পাচ্ছে।'- কথাটি যথার্থ। মানুষের দৈহিক ও মানসিক স্বাস্থ্য ঠিক রাখার জন্য চিত্তবিনোদনের বিকল্প নেই। কিন্তু বাংলাদেশের মতো উন্নয়নশীল দেশে জীবিকার তাড়নায় ব্যস্ত মানুষের কাছে চিত্তবিনোদন অনেকটা বিলাসিতার মতো। তাছাড়া শিল্পায়ন ও নগরায়ণের ফলে নির্মল আনন্দ লাভের জন্য চিত্তবিনোদনের ব্যবস্থা সীমিত হয়ে এসেছে। এক সময় গ্রামগুলোতে নিয়মিত জারি, সারি ও বাউল গান, পুঁথিপাঠ, পালাগান প্রভৃতির আসর বসতো। কাবাডি, গোল্লাছুট, দাড়িয়াবান্দা, কানামাছি ইত্যাদি খেলাধুলার মাধ্যমে আমোদ-প্রমোদের ব্যবস্থা ছিল। এখন শিল্পায়ন ও শহরায়নের প্রভাবে এবং দৃষ্টিভঙ্গির পরিবর্তনের ফলে চিত্তবিনোদনের ব্যবস্থা প্রায় লোপ পেয়েছে। শহরের অবস্থা আরো খারাপ। খেলার মাঠ ও খোলা জায়গা দখল করে গড়ে উঠছে বড় বড় এপার্টমেন্ট ভবন। ফলে শহরে পার্ক, মাঠ, লেক, ঝিল আর থাকছে না। শিল্পায়নের ফলে স্বামী-স্ত্রী উভয়ে কর্মব্যস্ত থাকায় সন্তানদের পর্যান্ত সময় দিয়ে চিত্তবিনোদনের ব্যবস্থা করতে পারছে না। ফলে ছেলে-মেয়েরা ঘরবন্দি হয়ে পড়ছে। তারা ইন্টারনেট ও স্মার্ট ফোনে বিনোদন খুঁজতে গিয়ে সেগুলোতে আসক্ত হয়ে পড়ছে। এগুলো আমাদের যুবসমাজকে ধ্বংসের দিকে ঠেলে দিচ্ছে। ভিনদেশি আকাশ সংস্কৃতি বাংলার 'মার্জিত সমাজ ও মূল্যবোধকে ধ্বংস করে দিচ্ছে। শিল্পায়নের ফলে কর্মব্যস্ততা এবং শহরায়নের ফলে সৃষ্ট নানা সামাজিক সমস্যা চিত্তবিনোদনের চাহিদাকে দিন দিন সংকটপূর্ণ করে তুলছে। আলোচনা শেষে বলা যায়, শিল্পায়ন ও শহরায়নের ফলে চিত্তবিনোদনের সংকট দিন দিন বৃদ্ধি পাচ্ছে।"
        }
      ]
    },
    {
      "number": "3",
      "uddipok": "নাসির হোসেন সমাজকর্ম বিষয়ে সর্বোচ্চ ডিগ্রি অর্জন করেন। তার অর্জিত জ্ঞান সমাজকর্মের এমন এক শাখায় প্রয়োগ করতে চান, যেখানে একজন রোগীর চিকিৎসা গ্রহণে বিদ্যমান বাধা দূরীকরণে কাজ করা যায়। কোনো রোগীর পরিপূর্ণ সুস্থতা আনয়নে সমাজকর্মের এ শাখার গুরুত্ব অনস্বীকার্য।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "শিক্ষার্থীদের কল্যাণে সমাজকর্মের যে বিশেষ শাখা কাজ করে তাকে বিদ্যালয় সমাজকর্ম বলে।"
        },
        {
          "label": "খ",
          "question": "",
          "explanation": "মানসিকভাবে অসুস্থ ব্যক্তিদের জন্য সাইকিয়াট্রিক সমাজকর্ম গুরুত্বপূর্ণ। সাইকিয়াট্রিক সমাজকর্ম হলো সমাজকর্মের এমন একটি শাখা যার মাধ্যমে মানসিকভাবে সমস্যাগ্রস্থ মানুষের সমস্যা সমাধানে কাজ করা হয়। এ শাখার মাধ্যমে বিভিন্ন মানসিক সমস্যায় আক্রান্ত রোগীদের তত্ত্বাবধান, তাদের রোগের কারণ অনুসন্ধান, পর্যাপ্ত সেবা ও ওষুধ প্রদান, কাউন্সেলিং ইত্যাদি মানসিক সেবা প্রদান করা হয়। তাই মানসিকভাবে অসুস্থ ব্যক্তিদের জন্য সাইকিয়াট্রিক সমাজকর্ম গুরুত্বপূর্ণ।"
        },
        {
          "label": "গ",
          "question": "",
          "explanation": "নাসির হোসেন তার অর্জিত জ্ঞান সমাজকর্মের চিকিৎসা সমাজকর্ম শাখায় প্রয়োগ করতে চান। উদ্দীপকে বলা হয়েছে, নাসির হোসেন তার অর্জিত জ্ঞান ও দক্ষতাকে সমাজকর্মের এমন একটি শাখায় কাজে লাগাতে চান যা একজন রোগীর চিকিৎসা গ্রহণের সুযোগ-সুবিধাগুলো পেতে ও চিকিৎসা গ্রহণে বাধাগুলো দূর করতে সাহায্য করে। এমনকি কোনো রোগীর পরিপূর্ণ সুস্থতা আনয়নে সমাজকর্মের এ শাখা গুরুত্বপূর্ণ ভূমিকা রাখতে পারে। এ থেকে বোঝা যায় উদ্দীপকে চিকিৎসা' সমাজকর্মের প্রতি ইঙ্গিত করা হয়েছে। চিকিৎসা সমাজকর্মের অন্যতম উদ্দেশ্য হলো রোগীর আওতাধীন চিকিৎসার সুযোগ-সুবিধার পূর্ণতম ব্যবহারে সহায়তা করা। চিকিৎসা সমাজকর্ম শাখা রোগীদের খাদ্য, বস্ত্র, ওষুধ ও চিকিৎসা উপকরণ দিয়ে সাহায্য করার পাশাপাশি মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের আর্থিক সহায়তা পেতে সাহায্য করাও চিকিৎসা সমাজকর্মের কার্যক্রমভুক্ত। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা চিকিৎসা সমাজকর্মের কাজ। এছাড়াও দরিদ্র ও দুস্থ রোগীদের ওষুধ ও বিভিন্ন পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেই সাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে।।"
        },
        {
          "label": "ঘ",
          "question": "",
          "explanation": "নিম্নের অনুরূপ: রোগীর সার্বিক কল্যাণে উক্ত শাখা তথা চিকিৎসা সমাজকর্ম শাখা অত্যন্ত গুরুত্বপূর্ণ। চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র রোগী। দারিদ্র্যের কারণে তারা অনেকেই নিজেদের চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ রোগীকে আর্থিক সহযোগিতা করতে পারে। এ বিভাগ থেকে সাহায্যপ্রাপ্ত রোগীরা বেশিরভাগই নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন, সুযোগ-সুবিধা, সম্পর্কেও অজ্ঞ থাকেন। এক্ষেত্রে চিকিৎসা সমাজকর্মীরা রোগীদের প্রয়োজনীয় 'সুযোগ-সুবিধা গ্রহণে সহায়তা করেন। তাছাড়া চিকিৎসা নিতে আসা রোগীর কাছে হাসপাতালের পরিবেশ এবং নিয়ম-কানুন অপরিচিত থাকে। এক্ষেত্রে চিকিৎসা সমাজকর্মীরা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করেন। আবার অনেক রোগী গ্রাম থেকে শহরে চিকিৎসার জন্য আসেন। এসব ক্ষেত্রে রোগীদের হাসপাতালে ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা সমাজকর্মীরা সাহায্য করেন। এছাড়াও রোগ নির্ণয়ে প্রয়োজনীয় বিভিন্ন পরীক্ষা-নিরীক্ষা, যেমন- রক্তগ্রহণ, রক্ত পরীক্ষা, এক্স-রে, অস্ত্রোপাচার, সিটি স্ক্যান ইত্যাদি করাতে অনেক রোগী ভয় পায়। এ সময় রোগীদের মানসিকভাবে প্রস্তুত করার জন্য চিকিৎসা সমাজকর্মের গুরুত্ব রয়েছে। চিকিৎসা-পরবর্তী সময়ে অনেক রোগীর - পুনর্বাসনের প্রয়োজন হয়, সে ক্ষেত্রেও একজন চিকিৎসা সমাজকর্মী গুরুত্বারোপ করেন। অনেক রোগের ক্ষেত্রে রোগীকে চিকিৎসা পরবর্তী সময়েও বিশেষ নিয়ম-কানুন মেনে চলতে হয়। এ ব্যাপারেও চিকিৎসা সমাজকর্মী রোগীকে প্রয়োজনীয় দিকনির্দেশনা দিয়ে থাকেন। সার্বিক আলোচনার ভিত্তিতে বলা যায়, চিকিৎসার শুরু থেকে রোগীর সম্পূর্ণ - সুস্থ হওয়া পর্যন্ত সাধারণ চিকিৎসার পাশাপাশি চিকিৎসা সমাজকর্মের গুরুত্ব অপরিসীম।"
        }
      ]
    },
    {
      "number": "4",
      "uddipok": "সীমা ৪র্থ শ্রেণির একজন ছাত্রী। সে তার সহপাঠীর সাথে ভালোভাবে মিশতে পারে না। ক্লাসেও তার মন বসে না। সব সময় অন্যমনস্ক থাকে। কিন্তু সীমার শিক্ষক তার এ সমস্যা বুঝতে পারেন না। বিদ্যালয়ের এক বিশেষ কর্মকর্তা এ সমস্যা অনুধাবন করে সহপাঠীর সাথে সীমার বন্ধুত্বের সম্পর্ক স্থাপন করে দেন। ফলে সীমা স্বাভাবিকভাবে পড়াশোনায় ফিরে আসতে সক্ষম হয়েছে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "ক্লিনিক্যাল সমাজকর্ম হলো ব্যক্তি, পরিবার এবং দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন।"
        },
        {
          "label": "খ",
          "question": "",
          "explanation": "প্রবীণকল্যাণ সমাজকর্মের দুটি বৈশিষ্ট্য হলো সচেতনতা সৃষ্টিকারী ও সামঞ্জস্য বিধানকারী। প্রবীণকল্যাণ বিভিন্ন প্রচার-প্রচারণার মাধ্যমে প্রবীণদের প্রতি কর্তব্য পালনে সচেতনতা সৃষ্টি করে। সমাজ পরিবর্তনের সাথে সাথে মূল্যবোধ, ধ্যান-ধারণা, আচার-আচরণ ইত্যাদির পরিবর্তন হয়। কিন্তু প্রবীণরা পুরাতনকে আঁকড়ে ধরে বাঁচতে চায়। যার ফলে নতুন প্রজন্মের সাথে তাদের সমস্যা সৃষ্টি হয়। তাই প্রবীণকল্যাণ সমাজকর্ম দুই প্রজন্মের মন-মানসিকতার মধ্যে সামঞ্জস্য বিধান করে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা, কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকের রিয়াদ ক্লাসে অমনোযোগী। সে মাঝে মাঝে বিদ্যালয়ে যায় না.। এ সমস্যা সমাধানে শ্রেণিশিক্ষক সমাজকর্মীর সহায়তা নেয়। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে প্রতিফলিত সমাজকর্মের শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীকে সামঞ্জস্য বিধান ও মনোযোগ' সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা সম্পর্কে প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। বিদ্যালয় সমাজকর্ম শিক্ষাদান ও শিক্ষণ প্রক্রিয়ার উন্নয়নে ভূমিকা রাখে। শিক্ষার্থীদের সুনাগরিক হিসেবে গড়ে তোলার লক্ষ্যে কাজ করে। বিদ্যালয় জীবনে অনেক শিক্ষার্থী ব্যক্তিগত সম্পর্ক, আর্থিকসহ নানা ধরনের বাধার সম্মুখীন হয়। এ সকল সমস্যা সমাধানে বিদ্যালয় সমাজকর্ম ভূমিকা রাখে। এছাড়াও' বিদ্যালয় সমাজকর্ম শিক্ষার্থীদের সুপ্ত প্রতিভার বিকাশ, হীনম্মন্যতা দূরীকরণ, মনস্তাত্ত্বিক সমস্যা ও ইভটিজিং, ধূমপান ও মাদকাসক্ত সমস্যার সমাধান করে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, শিক্ষার্থীদের সার্বিক উন্নয়নে সমাজকর্মের বিশেষায়িত শাখা বিদ্যালয় সমাজকর্মের গুরুত্ব অত্যধিক।"
        }
      ]
    },
    {
      "number": "5",
      "uddipok": "রিফাত বাবা-মার একমাত্র সন্তান। বাবা-মা দুজনেই চাকরি করেন তাই সন্তানকে পর্যাপ্ত সময় দিতে পারেন না। এ নিয়ে রিফাতের অনেক অভিযোগ থাকলেও বাবা-মা গুরুত্ব দেন না। অন্য শিশুদের বাবা-মার সাথে দেখলে রিফাতের কান্না আসে। এরকম মানসিক অতৃপ্তি নিয়ে বড় হতে থাকা রিফাত এক সময় হতাশাগ্রস্ত হয়ে পড়ে। এ থেকে মুক্তি পেতে রিফাত মাদককে হাতিয়ার হিসেবে বেছে নেয়।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যা হলো এমন একটি প্রতিকূল পরিস্থিতি যা সমাজের অধিকাংশ মানুষের স্বাভাবিক জীবনযাত্রা ব্যাহত করে।"
        },
        {
          "label": "খ",
          "question": "",
          "explanation": "জলবায়ু পরিবর্তনের দুটি কারণ হলো পৃথিবীর গড় তাপমাত্রা বৃদ্ধি এবং সবুজ বনাঞ্চল ধ্বংস করা। পৃথিবীর গড় তাপমাত্রা বৃদ্ধি জলবায়ু পরিবর্তনের মূল কারণ। তাপমাত্রা বৃদ্ধির ফলে হিমবাহ গলে যাওয়া, সমুদ্রপৃষ্ঠের উচ্চতা বৃদ্ধি, অতিবৃষ্টি, ঘূর্ণিঝড় ইত্যাদি প্রাকৃতিক দুর্যোগ সংঘটিত হচ্ছে। অন্যদিকে নির্বিচারে সবুজ বনাঞ্চল ধ্বংসের ফলে কার্বন ডাই-অক্সাইডের পরিমাণ বৃদ্ধি পাচ্ছে যা গ্রিনহাউজ ইফেক্টের জন্য দায়ী। ফলে প্রতিনিয়ত জলবায়ুর পরিবর্তন হচ্ছে।'"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত রাসেলের কর্মকাণ্ডে মাদকাসক্তির ইঙ্গিত পাওয়া যায়। ব্যাখ্যা করা হলো- মাদকাসক্তি বলতে ড্রাগ বা মাদকদ্রব্যের প্রতি প্রবল আকর্ষণ ও আগ্রহকে বোঝায়, যা ক্রমশ ব্যক্তির শারীরিক ও মানসিক বিপর্যয় ডেকে আনে এবং ব্যক্তিকে অপরাধপ্রবণতার দিকেও নিয়ে যেতে পারে। মাদকাসক্তির মূল কারণ সঙ্গদোষ, কৌতূহল এবং হতাশা বা দুশ্চিন্তা, দারিদ্রা, বেকারত্ব এবং পরীক্ষায় অকৃতকার্য হলে মানুষ মুতাশায় নিমজ্জিত হয়। হতাশা ভুলে থাকতে মানুষ মাদকাসক্ত হয়ে পড়ে। সামাজিক ও রাজনৈতিক অস্থিতিশী মানুষ ফলে যুবকদের মধ্যে চরম অনিশ্চয়তা ও নিরাপত্তাহীনতার সৃষ্টি হয়। এমন সামাজিক অবক্ষয়ের ফলে তারা নেশার প্রতি আকৃষ্ট হয়। পিতামাতার স্নেহের অভাবে সন্তানরা হতাশা ও নিরাপত্তাহীনতায় ভোগে, যা মাদকাসক্তির অন্যতম কারণ হয়ে দাঁড়ায়। নেশাগ্রস্ত ও দুশ্চরিত্র একজন বন্ধুর প্রভাবেও মানুষ খুব সহজেই মাদকাসক্ত হয়ে পড়ে, যা তাকে শারীরিক, মানসিক ও নৈতিকভাবে চরম বিপর্যয়ের দিকে ঠেলে দেয়। তেমনি উদ্দীপকের রাসেল পরীক্ষায় অকৃতকার্য হয়ে হতাশায় মাদকাসক্ত হয়ে পরে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের রাসেলের সমস্যা সমাধানে তথা মাদকাসক্তি দূরীকরণে একজন সমাজকর্মী গুরুত্বপূর্ণ ভূমিকা পালন করতে পারেন। নিচে তা বিশ্লেষণ করা হলো- ১. সমাজকর্মীরা মাদকাসক্তি মোকাবিলার জন্য সরকারি ও বেসরকারি কর্মসূচির মধ্যে সমন্বয় সাধন করে গতিশীলতা বৃদ্ধি ও কার্যকরণে ভূমিকা রাখতে পারেন। ২.বিভিন্ন সভা-সমিতি, সেমিনার, পথনাটক ইত্যাদির মাধ্যমে মাদকাসক্তির কুফল সম্পর্কে সচেতন করতে সমাজকর্মী ভূমিকা পালন করে থাকেন। ৩. সমাজকর্মীরা দল সমাজকর্ম পদ্ধতির দক্ষতা ও কৌশল প্রয়োগ করে মাদকাসক্তদের নিয়ে আত্মনির্ভরশীল দল গঠন করেন, যা মাদকাসক্তি নিরাময়ে অত্যন্ত গুরুত্বপূর্ণ ও কার্যকরী ভূমিকা পালন করেন। ৪. সমাজকর্মী মাদকাসক্তি দমনের জন্য এর কারণ, প্রকৃতি ইত্যাদি সম্পর্কে তথ্যাদি সংগ্রহ করে মাদক প্রতিরোধে অতি গুরুত্বপূর্ণ ভূমিকা পালন করে থাকেন। ৫.ধর্মীয় ও নৈতিক মূল্যবোধ জাগ্রতকরণে সমাজকর্মীরা প্রযোজনীয় ভূমিকা বা পদক্ষেপ নিতে পারেন। ৬. চিকিৎসার পর মাদকাসক্ত ব্যক্তি যেন সমাজে ও পরিবারে নিজেকে পুনর্বাসিত করতে পারে, সেক্ষেত্রে সমাজকর্মী কার্যকর ভূমিকা পালন করেন। মাদকাসক্তি সমস্যা মোকাবিলায় পারিবারিক পরিবেশকে সুসংহত করতে সমাজকর্মী প্রচেষ্টা চালান।তাই উপরিউক্ত আলোচনা থেকে বলা যায়, মাদকাসক্তি দূরীকরণে সমাজকর্মী গুরুত্বপূর্ণ ভূমিকা পালন করতে পারেন।"
        }
      ]
    },
    {
      "number": "6",
      "uddipok": "দশ বছর বয়সি তানিম কারো সাথে কথা বলে না। তার সাথে কেউ কথা বললে সে মাথা নাড়ায়। তার বাবা-মা তাকে স্কুলে পাঠায় না। কারণ তানিম অযথা সবার সাথে মারামারি করতে যায়। তবে সে অনেক সুন্দর ছবি আঁকতে পারে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "মাদকাসক্তি হলো মাদক গ্রহণের জন্য দৈহিক ও মানসিকভাবে সৃষ্ট তীব্র নির্ভরশীলতা"
        },
        {
          "label": "খ",
          "question": "",
          "explanation": "সামাজিক সমস্যার দুটি বৈশিষ্ট্য হলো ক্রমাগত প্রতিক্রিয়া ও পারস্পরিক নির্ভরশীলতা এবং যৌথ প্রচেষ্টার প্রয়োজন অনুভূত হওয়া। সমাজের বিভিন্ন অংশ পরস্পর অবিচ্ছেদ্যভাবে সম্পর্কিত ও নির্ভরশীল। সমাজের একদিকে বিশৃঙ্খলা দেখা দিলে অন্যদিকের উপর এর প্রভাব পরিলক্ষিত হয়। আবার যে কোনো অস্বাভাবিক অবস্থাকে সামাজিক সমস্যা হিসেবে আখ্যায়িত করা যায় না, যতক্ষণ পর্যন্ত ঐ সমস্যা দূরীকরণের লক্ষ্যে যৌথ প্রচেষ্টার প্রয়োজনীয়তা অনুভব না হয়। যেমন- সতীদাহ প্রথা পূর্বে সমস্যা ছিল না কিন্তু যেদিন থেকে মানুষ এই অমানবিক কাজের বিরুদ্ধে সচেতন হলো তখন থেকে এটি সমস্যা হিসেবে বিবেচিত হয় এবং সমাধানে যৌথ প্রচেষ্টার প্রয়োজনীয়তা অনুভব হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে পিয়ালের সমস্যাটি হলো অটিজম। অটিজম হচ্ছে শিশুর বিকাশজনিত স্নায়ুবিক সমস্যা। চিকিৎসা বিজ্ঞানের পরিভাষায় একে অটিজম স্পেকট্রাম ডিজঅর্ডার বলে। শিশুর জনোর ৩ 'বছরের মধ্যে এ রোগ দেখা যায়। এ রোগে আক্রান্ত হলে শিশুরা আত্মকেন্দ্রিক হয় এবং তাদের আচরণগত অস্বাভাবিকতা পরিলক্ষিত হয়। উদ্দীপকের পিয়ালের ক্ষেত্রেও অনুরূপ অস্বাভাবিকতা লক্ষ করা যায়। উদ্দীপকের পিয়াল নিজে যেমন কারও সাথে কথা বলে না, তেমনি কেউ তার সাথে কথা বললে সে উত্তর দেয় না। এ থেকে বোঝা যায়, সে আত্মকেন্দ্রিক। অটিজম আক্রান্ত শিশুরা পিয়ালের মতোই নিজেদেরকে গুটিয়ে নেয়। যার জন্য তারা সমাজে অন্যান্যদের সাথে স্বাভাবিক আচরণ বা ক্রিয়া-প্রতিক্রিয়া করতে অক্ষম। যেমন- পিয়াল স্কুলে গিয়ে কারও সাথে মিশতে পারে না; বরং সবার গায়ে থুথু ছিটায়। তবে পিয়াল সুন্দর ছবি আঁকতে পারে। এটি অটিজম আক্রান্ত শিশুদের একটি বৈশিষ্ট্য। তাদের অনেকের ক্ষেত্রেই বিশেষ কোনো বিষয়ে দক্ষতা দেখা যায়। যেমন- কেউ পিয়ালের মতো ছবি আঁকতে পারে, কেউ সুন্দর গানের সুর অনুকরণ করতে পারে, কেউ বা মুখে মুখে বড় বড় যোগ-বিয়োগ করতে পারে প্রভৃতি। প্রকৃতপক্ষে প্রতিটি অটিস্টিক শিশুর মধ্যেই এরূপ উদ্ভাবনী ক্ষমতা ও দক্ষতা থাকে। সুতরাং পিয়ালের সমস্যাটির ধরন বিবেচনা করে তাকে একজন অটিস্টিক শিশু বলা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: আমি মনে করি পিয়ালের বাবা-মা তাকে স্কুলে না পাঠিয়ে সঠিক 'সিদ্ধান্ত নিয়েছেন। অটিজম 'আক্রান্ত শিশুরা ব্যক্তিগত ও সামাজিক জীবনে নানা ধরনের প্রতিবন্ধকতার সম্মুখীন হয়। এ কারণে বিদ্যালয়ে তারা স্বাভাবিক শিশুদের মতো 'পড়াশোনা করতে পারে না। প্রকৃতপক্ষে এ জন্য অটিস্টিক শিশুদের বিশেষ যত্নের প্রয়োজন হয়। সেই সাথে পড়াশোনার স্বার্থে তাদের জন্য বিশেষ সুবিধা সম্বলিত বিদ্যালয় বা প্রতিষ্ঠান গড়ে তোলা জরুরি। উদ্দীপকের পিয়ালের আচরণে অস্বাভাবিকতা দেখা যায়। তাই বিদ্যালয়ে গিয়ে সে অন্যান্যদের সাথে খাপ খাইয়ে নিতে পারে না। মূলত অটিজম রোগে আক্রান্ত হওয়ার কারণেই এমনটি ঘটেছে। এ রকম পরিস্থিতিতে পিয়ালের বাবা-মা তাকে স্কুলে না পাঠানোর সিদ্ধান্ত নেন। তাদের সিন্ধান্ত এ কারণেই যথার্থ যে, অটিস্টিক শিশুদের জন্য সাধারণ বিদ্যালয় অনুকূল নয়। কেননা, স্বাভাবিক শিশুদের মতো অটিস্টিক শিশুদের শারীরিক বা মানসিক বিকাশ ঘটে না। ফলে তারা বিদ্যালয়ের পরিবেশে আরও অসহায় বোধ করে। অবশ্য অটিজমের তীব্রতা কম হলে অনেক শিশু স্বাভাবিক লেখাপড়া করতে পারে। তবে পিয়ালের মতো শিশুদের জন্য বিশেষ সুযোগ-সুবিধা প্রয়োজন। অটিস্টিক শিশুদের সঠিক পরিচর্যার জন্য বর্তমানে স্বল্প পরিসরে হলেও কিছু প্রতিষ্ঠান গড়ে উঠছে। পরিশেষে বলা যায়, অটিজম আক্রান্ত শিশুদের যত্নে বিশেষ ব্যবস্থার কোনো বিকল্প নেই। এ জন্য তাদের উপযোগী প্রতিষ্ঠানের সংখ্যা বাড়ানো উচিত।"
        }
      ]
    },
    {
      "number": "7",
      "uddipok": "রাব্বির ক্লাসে দুইটি গুরুত্বপূর্ণ বিষয় আলোচনা করা হয়েছে। প্রথমটি মানুষের আচার-আচরণকে নিয়ন্ত্রণ ও সামাজিক নিরাপত্তা বিধানের ধারণা দেয়। দ্বিতীয়টি স্বেচ্ছায় বা কতিপয় সদস্য মিলে নির্দিষ্ট লক্ষ্য ও উদ্দেশ্য নিয়ে কাজ করে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "বিবাহ হলো প্রাপ্তবয়স্ক একজন নারী ও পুরুষের একত্রে বসবাস করার সামাজিক স্বীকৃতি।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান হলো দলগত কার্যকলাপের একটি স্বীকৃত রূপ। সামাজিক প্রতিষ্ঠানের ধারণা, গঠন পর্যালোচনা ও বিশ্লেষণ করলে এর কতিপয় বৈশিষ্ট্য লক্ষ করা যায়। বৈশিষ্ট্যগুলো হলো- প্রকৃতিগতভাবে সামাজিক, সর্বজনীন, চাহিদা ও প্রয়োজন থেকে সৃষ্ট স্থায়িত্ব, গতিশীলতা, সামাজিক স্বীকৃতি প্রভৃতি।"
        },
        {
          "label": "গ",
          "question": "",
          "explanation": "রাব্বির ক্লাসে আলোচিত প্রথম বিষয়টি দ্বারা সামাজিক প্রতিষ্ঠানের প্রতি ইঙ্গিত করা হয়েছে। সাধারণভাবে সামাজিক প্রতিষ্ঠান বলতে সামাজিক সংগঠনকে বোঝানো হয়। যদিও একটি নির্দিষ্ট কর্মপদ্ধতিকে সামাজিক প্রতিষ্ঠান হিসেবে চিহ্নিত করা যায়। ব্যাপক অর্থে, সমাজ অনুমোদিত কর্মপদ্ধতিসমূহ হলো সামাজিক প্রতিষ্ঠান। যার মাধ্যমে মানুষের বহুমুখী মানবিক প্রয়োজন পূরণের জন্য নানাবিধ কার্যক্রম সংগঠিত, পরিচালিত এবং সম্পাদিত হয়। যেমন-পরিবার একটি সংগঠন, আর পরিবারের উদ্দেশ্য সাধনের বিশেষ প্রতিষ্ঠান হলো বিবাহ নীতি, উত্তরাধিকার নীতি প্রভৃতি। সামাজিক প্রতিষ্ঠানগুলো মানুষের বিভিন্ন মৌলিক চাহিদা পূরণের মাধ্যম হিসেবে কাজ করে। সেইসাথে মানুষের আচার-আচরণ নিয়ন্ত্রণ এবং সামাজিক শৃঙ্খলা ও সংহতি বজায় রেখে সমাজকে নির্দিষ্ট লক্ষ্যে পরিচালনার কাজও করে। উদ্দীপকে রাব্বির ক্লাসে যে বিষয়গুলো নিয়ে আলোচনা হচ্ছিল তার মাঝে একটি মানুষের আচরণ নিয়ন্ত্রণ এবং সামাজিক নিরাপত্তা বিধান করে, যা সামাজিক প্রতিষ্ঠানকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দ্বিতীয় বিষয়টি স্বেচ্ছায় বা কতিপয় সদস্য মিলে নির্দিষ্ট লক্ষ্য ও উদ্দেশ্য নিয়ে কাজ করে থাকে। অর্থাৎ বিষয়টি সামাজিক সংস্থাকে 'নির্দেশ করছে। আর আমি মনে করি, সামাজিক সংস্থা আঞ্চলিক, জাতীয় ও আন্তর্জাতিক বিভিন্ন ধরনের হয়ে থাকে। সামাজিক সংস্থাগুলো এমন ধরনের প্রতিষ্ঠান যা স্বেচ্ছায় বা কতিপয় সদস্য মিলে নির্দিষ্ট লক্ষ্য ও উদ্দেশ্য নিয়ে কাজ করে থাকে। এগুলো সরকারি বা বেসরকারি উভয় ধরনের হয়ে থাকে। সরকারি সংস্থাগুলোর মধ্যে রয়েছে সামাজিক নিরাপত্তা দানকারী সংস্থা। যেমন- পুলিশ প্রশাসন, স্পেশাল ফোর্স, আর্মি, নেভি, এয়ারফোর্স ইত্যাদি। এছাড়া সরকারি স্বাস্থ্যসেবামূলক সংস্থার মধ্যে রয়েছে হাসপাতাল, কমিউনিটি ক্লিনিক, মানসিক স্বাস্থ্য কেন্দ্র ইত্যাদি। আবার বেসরকারি সংস্থার মধ্যে রয়েছে বাংলাদেশ পরিবার পরিকল্পনা সমিতি, রেডক্রিসেন্ট সোসাইটি, বাংলাদেশ ডায়াবেটিক সমিতি ইত্যাদি। আবার আন্তর্জাতিক সংস্থার মধ্যে রয়েছে ইউনিসেফ, আন্তর্জাতিক রেডক্রস, সেভ দ্যা চিলড্রেন ইত্যাদি। আঞ্চলিক বিভিন্ন লক্ষ্য-উদ্দেশ্যকে কেন্দ্র করেও বিভিন্ন সংস্থা গড়ে ওঠে; যেমন- সার্ক, সিরডাপ ইত্যাদি। তবে উদ্দীপকের আলোচনায় কেবলমাত্র মানবসেবায় নিয়োজিত সংস্থার কথা বলা হয়েছে। এসব এজেন্সি সামাজিক বিভিন্ন সমস্যা মোকাবিলা বা প্রতিরোধে কার্যক্রম পরিচালনা করে থাকে। এ সমস্ত সংস্থা স্বেচ্ছাপ্রণোদিত। হয়ে সংশ্লিষ্ট দেশের আইনের মাধ্যমে গঠিত হয়। সংস্থাগুলো পরিচালিত হয় সরকারি অনুদান, মানবহিতৈষী ব্যক্তিবর্গ ও বিভিন্ন সংস্থা বা বিদেশের অনুদানের মাধ্যমে। উপরিউক্ত আলোচনার প্রেক্ষিতে বলা যায়, সামাজিক প্রতিষ্ঠান আঞ্চলিক, জাতীয় ও আন্তর্জাতিক বিভিন্ন ধরনের হয়ে থাকে। বিষয়ক কার্যক্রমের আওতায় গ্রামীণ দরিদ্রদের পরিকল্পিত পরিবার গঠনের বিষয়ে প্রশিক্ষণ দান ও সচেতন করা, প্রজনন স্বাস্থ্য সম্পর্কে সচেতন করে তোলা ইত্যাদি কার্যক্রম পরিচালনা করা হয়। উপরের আলোচনা থেকে বলা যায়, উদ্দীপকের জনাব রহমানের কার্যক্রম গ্রামীণ সমাজসেবার অন্তর্ভুক্ত দুটি গুরুত্বপূর্ণ কার্যক্রম বৃত্তিমূলক প্রশিক্ষণ। প্রদান এবং জনসংখ্যা বিষয়ক কার্যক্রমকে প্রতিফলিত করেছে।"
        }
      ]
    },
    {
      "number": "8",
      "uddipok": "নাজমা তার বাবা-মার সাথে শহরের বস্তি এলাকায় বসবাস করে। বা স্তর পরিবেশ অত্যন্ত নোংরা। সেখানে বিশুদ্ধ পানীয় জলের অং তাব, অস্বাস্থ্যকর পরিবেশে নানারকম রোগ-বালাই লেগেই থাকে। অসচেতনতার ফলে অধিকাংশ দম্পতির অনেক সন্তান- তারা শিক্ষার আলো থেকে বঞ্চিত।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "গ্রামাঞ্চলের দুস্থ, দরিদ্র ও ভূমিহীনদের জীবনমানের উন্না এনে উপজেলা সমাজসেবা কর্তৃক পরিচালিত কর্মসূচিকে গ্রামীণ সমাজসেবা বলে।"
        },
        {
          "label": "খ",
          "question": "",
          "explanation": "কিশোর অপরাধীদের বিচারের জন্য গঠিত আদালতই কিশোর আদালত। কিশোর আদালত দেশের অন্যান্য আদালতের মতো নয়। এখানে কোনো শুনানি হয় না, বিচার প্রক্রিয়া পরিচালিত হয় ঘরোয় পরিবেশে। এ আদালতে বাদি-বিবাদি, আইনজীবী কেউ থাকে না।অপরাধীর আত্মীয় স্বজন একজন প্রবেশন অফিসার বা সমাজকর্মী এবং আদালত সংশ্লিষ্ট ব্যক্তিবর্গ উপস্থিত থাকে। এ আদালতে কোনো শাস্তিও প্রদান করা হয় না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত শহরের সমস্যার সমাধানে সরকারের শহর সমাজসেবা উন্নয়ন কার্যক্রম ব্যাপক ভূমিকা রাখতে পারে। উদ্দীপকে বলা হয়েছে, নাজমা বিধবা মায়ের সাথে শহরের বস্তিতে থাকে। সেখানে বিশুদ্ধ পানির অভাব, নোংরা অস্বাস্থ্যকর পরিবেশ থাকায় রোগবালাই লেগেই থাকে। এ রকম পরিস্থিতির উন্নয়নের জন্যই সমাজসেবা অধিদপ্তরের তত্ত্বাবধানে শহর সমাজসেবা কার্যক্রম চলমান রয়েছে। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষণ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে বিভিন্ন বিষয়ে বৃত্তিমূলক প্রশিক্ষণের মাধ্যমে শহরের দরিদ্র ও দুস্থ জনগণকে স্বাবলম্বী হওয়ার জন্য যোগ্য করে গড়ে তোলা হয়। পরববর্তীতে ঋণদান কর্মসূচির মাধ্যমে তাদেরকে পুঁজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকান্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং পুষ্টি ও পরিষ্কার-পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। এভাবে শহর সমাজসেবা কর্মসূচি তাদের জীবনে বহুমুখী উন্নয়নে ফলপ্রসূ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকের সমস্যা সমাধানে শহর সমাজসেব। কার্যক্রমের পরিবেশ উন্নয়নমূলক ও জনসংখ্যা বিষয়ক কার্যক্রম কার্যকর হতে পারে। এ কার্যক্রমটি ছাড়াও নানা সমস্যার সমাধানে শহর সমাজসেবার আরও কার্যক্রম রয়েছে। শহর এলাকায় বসবাসরত নিম্ন আয়ভুক্ত জনগণের আর্থ-সামাজিক: উন্নয়নে শহর সমাজসেবা নানা ধরনের কার্যক্রম গ্রহণ করে থাকে। শহরাঞ্চলের দরিদ্র ও দুস্থ জনগোষ্ঠীর সা নস্যার শেষ নেই। যেমন অস্বাস্থ্যকর পরিবেশ, বেকারত্ব, পুষ্টিহীনতা, নিরক্ষরতা ইত্যাদি। এ সকল সমস্যার সমাধানে শহর সমাজসেবা প্রচেষ্টা চালিয়ে থাকে। শহর এলাকায় সমাজসেবা কার্যক্রমের আর্থ এতায় দুস্থ ও দরিদ্র লোকদের অর্থনৈতিকভাবে স্বাবলম্বী করতে নানা ধরনের প্রশিক্ষণ (যেমন- বাঁশ ও বেতের কাজ, কার্পেট তৈরি, ইলেকট্রিক ও ওয়েন্ডিং, ড্রাইভিং, সাইকেল ও রিকশা মেরামত প্রভৃতি) দেওরো হয়। পাশাপাশি তাদের মধ্যে শিক্ষার প্রসারে বিভিন্ন কর্মসূচি (যেমন: বয়স্ক শিক্ষা, ধর্মীয় ও সামাজিক শিক্ষা, নৈশ বিদ্যালয় স্থাপন, স্বাস্থ্য ও পুষ্টি শিক্ষা প্রভৃতি) গ্রহণ করা হয়। ফলে তারা সচেতন হয়ে ওঠে। আবার দারিদ্র্য বিমোচনের জন্য শহর সমাজসেবা কর্মসূচির মাধ্যা এ ঋণ প্রদান করার ফলে তাদের আয়ের পথও সৃষ্টি হয়। তাছাড়া দুস এ ও দরিদ্রদের স্বাস্থ্য সম স্যার সমাধানে নানা ধরনের কার্যক্রম রয়েছে। শুধু তাই নয়, তাদের জন্য বিনোদনমূলক কার্যক্রম পরিচালনা করা ও শহর সমাজসেবা কর্মসূচির তাওতাভুক্ত। সুতরাং দেখা যাচ্ছে, শহর সমাজসেবা কার্যক্রমের পরিধি বেশ বিস্তৃত। উদ্দীপকের কার্যক্রম এক্ষেত্রে শহর সমাজসেবা কার্যক্রমেরই একটি অংশমাত্র। পারিশেষে বলা যায়, শহরের দুস্থ ও অসহায় জনগোষ্ঠীর সার্বিক কল্যাণ নিশ্চিত করতেই শহর সমাজসেবার আওতায় উল্লিখিত কার্যক্রমগুলো পরিচালিত হয়।"
        }
      ]
    },
    {
      "number": "9",
      "uddipok": "গ্রামের ছিন্নমূল ও অসহায় মানুষের আর্থ-সামাজিক উন্নয়নের জন্য ১৯৭৪ সালে একটি পরীক্ষামূলক কর্মসূচি বাস্তবায়ন করা হয়। বর্তমানে এই কর্মসূচি ৪৮৫টি উপজেলায় বিদ্যমান রয়েছে। এর লক্ষ্য ও উদ্দেশ্য হলো গ্রামে বসবাসরত জনগণের জীবনযাত্রার মান উন্নয়ন করা।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "সরকারি বা রাষ্ট্রীয় উদ্যোগে গৃহীত ও বাস্তবায়িত সমাজসেবামূলক কার্যক্রমকে সরকারি সমাজসেবা বলে।"
        },
        {
          "label": "খ",
          "question": "",
          "explanation": "শহর সমাজসেবার দুটি উদ্দেশ্য হলো দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং বৃত্তিমূলক বিভিন্ন প্রশিক্ষণ প্রদান করা। শহর এলাকায় বসবাসরত দরিদ্র দুস্থ লোকদের শহরের জীবনযাত্রার সাথে খাপ খাওয়াতে এবং আর্থ-সামাজিকভাবে তাদের স্বাবলম্বী করতে বিভিন্ন কর্মসূচি সম্পাদনা করা হয়। এমনকি তাদের বৃত্তিমূলক নানা ধরনের প্রশিক্ষণ দেওয়া হয় যাতে তারা নিজেদের দক্ষতা বৃদ্ধি করতে পারে এবং বিভিন্ন কাজে যুক্ত হতে পারে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে গ্রামীণ সমাজসেবা কর্মসূচির উল্লেখ করা হয়েছে; এর মাধ্যমে গ্রামাঞ্চলের দরিদ্র ও অসহায় জনগণের আর্থ-সামাজিক উন্নয়নে বিভিন্ন কার্যক্রম পরিচালনা করা হয়। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব্যবস্থা করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ- সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের। জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর বয়সী ছেলেমেয়েদের সাক্ষর জান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুঃস্থ জনগণের ভাগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত বাংলাদেশের ৪৮৫টি উপজেলায় বাস্তবায়িত কার্যক্রম হলো গ্রামীণ সমাজসেবা কর্মসূচি। গ্রামপ্রধান বাংলাদেশের আর্থ- সামাজিক উন্নয়নে এ কর্মসূচির কার্যকারিতা রয়েছে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে গ্রামীণ সমাজসেবা কর্মসূচি পরিচালিত হয়। এক্ষেত্রে গ্রামাঞ্চলের দারিদ্র্য হ্রাসের লক্ষ্যে সাধারণ মানুষকে শিক্ষাগ্রহণে উদ্বুদ্ধ করা, প্রশিক্ষণ ও মূলধন সরবরাহের মাধ্যমে এ সকল জনগোষ্ঠীকে স্বাবলম্বী করার জন্য ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ৪৮৫ টি উপজেলায় গ্রামীণ সমাজসেবা কর্মসূচি পরিচালনার উল্লেখ আছে। কিন্তু বর্তমানে দেশের ৪৮৯ টি উপজেলা এই কর্মসূচির আওতাভুক্ত এবং এর আওতায় উপকৃত পরিবারের সংখ্যা ২৪.৫ লক্ষ। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ, কর্মসূচি কাজ করে। পরিবার পরিকল্পনা পদ্ধতি গ্রহণে সাধারণ মানুষকে উদ্বুদ্ধ করা, বিভিন্ন বৃত্তিমূলক প্রশিক্ষণ দেওয়া, আত্মকর্মসংস্থানমূলক ব্যবস্থা গ্রহণের জন্য ঋণ, মূলধন দিয়ে সহায়তা করাও এ কর্মসূচির লক্ষ্য। এছাড়া এর মাধ্যমে স্বাস্থ্য ও পুষ্টিজ্ঞান, পরিষ্কার পরিচ্ছন্নতা সম্পর্কে ধারণা প্রদান, সামাজিক বনায়নসহ মা ও শিশুসেবা, নিরাপদ পানির ব্যবস্থা ইত্যাদি বিষয়ে শিক্ষা ও প্রশিক্ষণের ব্যবস্থা করা হয়। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "জনাব তুষার একজন সমাজসেবক। তিনি কক্সবাজার জেলায় Save Rohinga নামে একটি মানব হিতৈষী সংস্থা গড়ে তোলেন। এই সংস্থার উদ্দেশ্য রাখাইন থেকে আগত শরণার্থীদের মানবিক সাহায্য প্রদান। এ জন্য তিনি আন্তর্জাতিক বিভিন্ন সংস্থা থেকে অর্থ সংগ্রহ করে তার সংস্থা পরিচালনা করেন।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "নারী কল্যাণ সমিতি হলো একটি স্থানীয় সংস্থা।"
        },
        {
          "label": "খ",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলে। বেসরকারি সমাজ উন্নয়ন সংস্থা ব্যক্তিমালিকানায় যা গোষ্ঠীমালিকানায় পরিচালিত হয়। এই সংগঠন মূলত সমাজসেবা বা কল্যাণমূলক কাজ করার লক্ষ্যে গড়ে ওঠে। যেমন- প্রশিকা, আশা, গ্রামীণ ব্যাংক, রেডক্রিসেন্ট সোসাইটি ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরূপ: মিজান সাহেবের 'Save Rohinga' সংস্থার সাথে বাংলাদেশের বেসরকারি সংস্থা ব্র্যাকের সাদৃশ্য রয়েছে। বাংলাদেশের সবচেয়ে বড় বেসরকারি সংস্থা হচ্ছে ব্র্যাক। দেশের সীমানা ছাড়িয়ে সংস্থাটি বিশ্বের বেশ কয়েকটি দেশে তার কার্যক্রম বিস্তৃত করেছে। দরিদ্র, ভূমিহীন ও পিছিয়ে পড়া জনগোষ্ঠীর আর্থ-সামাজিক উন্নয়নে সংস্থাটি বিভিন্ন কার্যক্রম পরিচালনা করছে। উদ্দীপকের জনাব মিজানের 'Save Rohinga' এ সংস্থাটি ব্র্যাকেরই ইঙ্গিত দেয়। উদ্দীপকের মিজান সাহেব কক্সবাজার জেলায় 'Save Rohinga' নামে একটি মানব হিতৈষী সংস্থা গড়ে তোলেন। এর উদ্দেশ্য হচ্ছে মিয়ানমারের রাখাইন রাজ্য থেকে পালিয়ে আসা শরণার্থীদের জন্য মানবিক সাহায্যের ব্যবস্থা করা। এজন্য মিজান আন্তর্জাতিক বিভিন্ন সংস্থা থেকে অর্থ সংগ্রহ করেন। একই চিত্র ব্র্যাকের ক্ষেত্রে লক্ষ করা যায়। সংস্থাটির প্রতিষ্ঠাতা স্যার ফজলে হাসান আবেদ পেশায় একজন চার্টার্ড একাউন্ট্যান্ট ছিলেন। পেশাগত কাজের পাশাপাশি একজন সচেতন নাগরিক হিসেবে তিনি দরিদ্র, অসহায় ও দুস্থদের কল্যাণে আত্মনিয়োগ করেছিলেন। ১৯৭০ সালে বাংলাদেশে (তৎকালীন পূর্ব-পাকিস্তান) সংঘটিত প্রলয়ংকরী ঘূর্ণিঝড় ও জলোচ্ছ্বাসে ক্ষতিগ্রস্ত লোকজনের দুঃখ-দুর্দশা তাকে বিচলিত করে। এছাড়া ১৯৭১ সালে বাংলাদেশের মুক্তিযুদ্ধের সময় এদেশ থেকে অসংখ্য মানুষ শরণার্থী হিসেবে প্রতিবেশী দেশ ভারতে আশ্রয় নেয়। তাদের দুঃখ-দুর্দশা লাঘব এবং প্রয়োজনীয় ত্রাণ সাহায্য পৌঁছে দেওয়ার লক্ষ্যে তিনি 'Save Bangladesh' নামে একটি সংস্থা গড়ে তোলেন। যুদ্ধবিধ্বস্ত বাংলাদেশের ভেতরেও তাদের পুনর্বাসন কর্মসূচি ছিল। ফজলে হাসান আবেদের এই উদ্যোগের সম্প্রসারিত ও পরিবর্তিত রূপ হলো ব্র্যাক। তাই বলা যায়, উদ্দীপকের 'Save Rohinga' সংস্থার সাথে দেশের সবচেয়ে বড় এনজিও ব্র্যাকের মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত সংস্থা অর্থাৎ ব্র্যাকের কার্যক্রম বর্তমানে অনেক। বিস্তৃত রূপ লাভ করেছে। বাংলাদেশের শহর ও গ্রামাঞ্চলের দরিদ্র, অসহায় ও দুস্থ মানুষের আর্থ- সামাজিক চাহিদা পূরণ এবং পরিবর্তিত অবস্থার সাথে সামঞ্জস্য বিধানে সহায়তার লক্ষ্য নিয়ে ব্র্যাক কাজ করছে। প্রথমদিকে সংস্থাটির কাজ শুধু ঋণদান কর্মসূচি পরিচালনার মধ্যে সীমাবদ্ধ থাকলেও বর্তমানে তা বিস্তৃতি পেয়েছে। এমনকি ব্র্যাক এখন সরকার ও অন্যান্য আন্তর্জাতিক সংস্থার সাথে যৌথভাবে নানা কর্মসূচি পালন করছে; যেমন- এটি বাংলাদেশ সরকার ও ইউনিসেফের সাথে সমন্বিত পুষ্টি কার্যক্রম পরিচালনা করছে। এছাড়া ব্র্যাকের কর্মসূচির মধ্যে শিক্ষা, স্বাস্থ্য, পুষ্টি, অর্থনৈতিক কর্মকাণ্ড তথা সচেতনতামূলক নানা ধরনের কার্যক্রম রয়েছে। ব্র্যাক পরিচালিত কার্যক্রমের অন্যতম হলো পল্লি উন্নয়নমূলক কর্মসূচি। এর মূল লক্ষ্য হলো গ্রামাঞ্চলের দরিদ্র মহিলা ও পুরুষদের সংগঠিত করার মাধ্যমে তাদের আর্থ-সামাজিক উন্নয়নে প্রচেষ্টা চালানো। এছাড়া ১৯৮৫ সালে মানিকগঞ্জের কয়েকটি গ্রামে পরীক্ষামূলকভাবে ২২টি স্কুল চালুর মাধ্যমে ব্র্যাকের শিক্ষা কার্যক্রম শুরু হয়। বর্তমানে দেশব্যাপী গ্রামের ভূমিহীন ও দরিদ্র শ্রেণির ছেলেমেয়েরা এ কার্যক্রমের আওতাভুক্ত। দুটি কর্মসূচির মাধ্যমে ব্র্যাক সাধারণ মানুষকে স্বাস্থ্যসেবা পৌছে দেওয়ার ক্ষেত্রে ভূমিকা রাখছে। একটি হলো ডায়রিয়াজনিত মৃত্যু প্রতিরোধে খাবার স্যালাইন সম্প্রসারণ কর্মসূচি, অন্যটি মা ও শিশু স্বাস্থ্য উন্নয়নমূলক কর্মসূচি। ব্র্যাক ইউনিয়ন স্বাস্থ্য ও পরিবারকল্যাণ কেন্দ্র এবং কমিউনিটি ক্লিনিক ব্যবস্থাপনার দায়িত্বও পালন করছে। তবে ব্র্যাকের সবচেয়ে বড় কর্মসূচি, হলো ক্ষুদ্র ঋণদান কর্মসূচি। এর লক্ষ্য গ্রামাঞ্চলের দরিদ্র ও ভূমিহীন মানুষদের স্বাবলম্বী করা। সেইসাথে তারা বেকার যুবক ও যুব মহিলাদের জন্য কর্মসংস্থানের সুযোগও সৃষ্টি করছে। ব্র্যাকের কর্মসূচির নতুন সংযোজন হলো মানবাধিকার ও আইন সহায়তা কর্মসূচি। এছাড়াও প্রতিষ্ঠানটি বাণিজ্যিক হস্তশিল্প বাজারজাতকরণ, হাওর উন্নয়ন প্রকল্প, পল্লি উদ্যোগ প্রকল্প, গবেষণা ও মূল্যায়ন ইত্যাদি কার্যক্রম পরিচালনা করছে। সার্বিক আলোচনা থেকে তাই বলা যায়, স্বল্প পরিসরে শুরু হলেও ব্র্যাকের কার্যক্রম বর্তমানে বিস্তৃত রূপ লাভ করেছে।"
        }
      ]
    },
    {
      "number": "11",
      "uddipok": "বিশ্বব্যাপী অর্থনৈতিক ও সামাজিক উন্নয়নে আর্থিক ও কারিগরি সাহায্যদানকারী একটি সংস্থা, ১৯৬৬ সালের ১লা জানুয়ারিতে। গঠন করা হয়। বর্তমানে বিশ্বের ১৭৭টি দেশে এর কার্যক্রম রয়েছে। বাংলাদেশের উন্নয়নে এই সংস্থাটি বিভিন্ন প্রকল্প, যেমন- কৃষি, বনায়ন, বিদ্যুৎ, শিক্ষা ও প্রশিক্ষণ, অর্থনৈতিক পরিকল্পনা প্রভৃতি বাস্তবায়নে প্রত্যক্ষভাবে আর্থিক ও কারিগরি সহায়তা দিয়ে আসছে।",
      "tag": "JGCC 25",
      "sub_questions": [
        {
          "label": "ক",
          "question": "UCEP এর পূর্ণরূপ কী?",
          "explanation": "UCEP-এর পূর্ণরূপ হলো Underprevileged Children Educational Programme I"
        },
        {
          "label": "খ",
          "question": "ইউনিসেফের দুটি উদ্দেশ্য লেখো।",
          "explanation": "ইউনিসেফের দুটি উদ্দেশ্য হলো- শিশু স্বাস্থ্যের উন্নয়ন এবং মা ও শিশুর জন্য পুষ্টিকর খাবার সরবরাহ করা। প্রকৃতপক্ষে প্রতিষ্ঠার পর থেকেই ইউনিসেফ বিশ্বব্যাপী অসহায় শিশুদের কল্যাণে কাজ করে যাচ্ছে। এক্ষেত্রে শিশুদের স্বাস্থ্যের উন্নয়ন নিশ্চিত করার লক্ষ্যে সংস্থাটি বিভিন্ন ধরনের কর্মসূচি গ্রহণ করে। তাছাড়া মা ও শিশুদেরকে পুষ্টিহীনতা থেকে বাঁচাতে পুষ্টিকর খাবার সরবরাহের জন্য ও ইউনিসেফ কাজ করে।"
        },
        {
          "label": "গ",
          "question": "উদ্দীপকে ইঙ্গিতকৃত জাতিসংঘের বিশেষ সংস্থাটির উদ্দেশ্য, পাঠ্যবইয়ের আলোকে ব্যাখ্যা করো।",
          "explanation": "উদ্দীপকে ইঙ্গিতকৃত জাতিসংঘের বিশেষ সংস্থাটি হলো ইউএনডিপি (UNDP) । বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। এর পূর্ণ রূপ United Nations Development Programme। ১৯৬৫ সালের নভেম্বর মাসে এ সংস্থা গঠিত হলেও ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। এর সদর দপ্তর মার্কিন যুক্তরাষ্ট্রের নিউইয়র্কে অবস্থিত। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। সেইসাথে সংস্থাটি ২০৩০ 'সালের মধ্যে জাতিসংঘ ঘোষিত SDG (Sustainable Development Goals) লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যে সব দেশের শাসনকাঠামো তুলনামূলকভাবে দুর্বল সেসব দেশের গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের সংস্কার সাধন করা এর অন্যতম উদ্দেশ্য। এছাড়া বিভিন্ন প্রাকৃতিক দুর্যোগ মোকাবিলা করা এবং দুর্যোগ পরবর্তী সময়ে সহায়তা ও পরিবেশের উন্নয়নেও সংস্থাটি ভূমিকা রাখে। ইউএনডিপি বিশ্বব্যাপী মানবাধিকার সংরক্ষণ; নারীর ক্ষমতায়ন এবং উন্নয়নে নারীর অংশীদারিত্ব বৃদ্ধি; এবং বেকার যুবক-যুব মহিলাদের জন্য কর্মসংস্থান সৃষ্টির উদ্দেশ্যে কাজ করে যাচ্ছে। তাই বলা যায়, বিশ্বব্যাপী দারিদ্র্য বিমোচন ও আর্থ-সামাজিক উন্নয়নের উদ্দেশ্যে ইউএনডিপি বিভিন্ন কার্যক্রম পরিচালনা করছে।"
        },
        {
          "label": "ঘ",
          "question": "উদ্দীপকে বর্ণিত বিপন্ন মানুষের কল্যাণে গঠিত, সংগঠনটির ভূমিকা বাংলাদেশের সাপেক্ষে মূল্যায়ন করো।",
          "explanation": "উদ্দীপকের বর্ণিত বিপন্ন মানুষের কল্যাণে গঠিত সংগঠনটি হলো ইউএনডিপি এবং বাংলাদেশের প্রেক্ষিতে এর ভূমিকা অপরিসীম। ১৯৭২ সালের ৩১ জুলাই থেকে UNDP বাংলাদেশে তাদের কার্যক্রম পরিচালনা করছে। এদেশের দারিদ্র্য হ্রাস, শাসনব্যবস্থার উন্নয়ন, জলবায়ু পরিবর্তন, দুর্যোগ ব্যবস্থাপনাসহ জাতিসংঘের SDG-২০৩০ অর্জনে UNDP এবং তার উন্নয়ন সহযোগী সংস্থা যৌথভাবে কাজ করে যাচ্ছে। ইউএনডিপি বাংলাদেশে বিদ্যমান গণতান্ত্রিক ব্যবস্থাকে প্রাতিষ্ঠানিক রূপদান, শাসনব্যবস্থায় গতিশীলতা আনতে নির্বাচন কমিশনের উন্নয়ন, শাসনব্যবস্থার সাথে সংশ্লিষ্ট বিভিন্ন প্রতিষ্ঠান, যেমন- দুর্নীতি দমন কমিশন, সংসদ ও বিচারবিভাগের সংস্কার সাধনে বিভিন্ন প্রকল্প বাস্তবায়ন করে চলেছে। এর মধ্যে আছে- পুলিশ সংস্কার কার্যক্রম পরিচালনা; উপজেলা শাসন পরিচালনা প্রকল্প; বিচারব্যবস্থা সুদৃঢ়করণ প্রকল্প; ইউনিয়ন পরিষদ প্রশাসন প্রকল্প প্রভৃতি। দারিদ্র্য সমস্যা সমাধানে সরকার গৃহীত বিভিন্ন কর্মসূচিতে সহায়তা করার উদ্দেশ্যে চারটি বিষয়কে সামনে রেখে ইউএনডিপি কাজ করছে। এগুলো হলো- স্থানীয় মালিকানা, দক্ষতার উন্নয়ন, আয় ও কর্মসংস্থান সৃষ্টি এবং সামাজিক নিরাপত্তা। এছাড়া পরিবেশ ও জ্বালানি প্রকল্পের মাধ্যমে সংস্থাটি জ্বালানি ও পরিবেশ সুরক্ষা, জলবায়ু পরিবর্তন ও টেকসই উন্নয়নে ভূমিকা রাখছে। গ্রিনহাউজ গ্যাস নিয়ন্ত্রণে ইউএনডিপি মন্ট্রিল প্রোটোকলের আওতায় বাংলাদেশকে সহায়তা দিচ্ছে। এর বাইরে ইউএনডিপি বাংলাদেশে উদ্ভূত বিভিন্ন প্রাকৃতিক ও মানবসৃষ্ট দুর্যোগ মোকাবিলায় ভূমিকা রাখছে। বর্তমানে এক্ষেত্রে দুটি প্রকল্প চলছে, একটি CDMP-2 (Comprehensive Disaster Management Programme) অন্যটি Humanitarian Response Team। এছাড়া ১৯৯৭ সালে শান্তি চুক্তি স্বাক্ষরিত হওয়ার পর পার্বত্য চট্টগ্রামের তিনটি জেলার আদিবাসী ও বাঙালিদের আর্থ-সামাজিক উন্নয়নে সংস্থাটি পার্বত্য চট্টগ্রাম উন্নয়ন ও আস্থা অর্জন কর্মসূচি গ্রহণ করে। সার্বিক আলোচনা থেকে তাই বলা যায়, বাংলাদেশের সামগ্রিক উন্নয়ন সাধনের প্রচেষ্টায় সরকারের সংশ্লিষ্ট মন্ত্রণালয় ও অধিদপ্তর নির্ধারিত লক্ষ্যমাত্রা অর্জনে ইউএনডিপি এবং তার উন্নয়ন সহযোগী সংস্থাগুলো নিরলসভাবে কাজ করে যাচ্ছে। যে কারণে দেশের বিপন্ন মানুষের কল্যাণে সংস্থাটির ভূমিকা অপরিসীম।"
        }
      ]
    }
  ]
}