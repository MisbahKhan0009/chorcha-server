{
  "title": "আনন্দ মোহন কলেজ, ময়মনসিংহ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সারাদেশে বিশ্ববিদ্যালয়, মেডিকেল কলেজসহ অন্যান্য প্রতিষ্ঠানগুলোনে আসন সংখ্যা নির্ধারিত। সেক্ষেত্রে প্রতিবছর যত সংখ্যক শিক্ষার্থী এইচএসসি পরীক্ষায় পাশ করে তাদের অনেকেই পরবর্তীতে উচ্চ শিক্ষায় ভর্তির সুযোগ পায় না।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "জীবন রক্ষার জন্য মৌলিক মানবিক চাহিদা খাদ্য প্রয়োজন।"
        },
        {
          "label": "খ",
          "question": "",
          "explanation": "চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। চিত্তবিনোদন মানুষের মনের খোরাক। খাদ্য যেমন দেহের বৃদ্ধি ও বিকাশে সহায়তা করে, তেমনি চিত্তবিনোদনের ফলে কাজে উদ্দীপনা আসে। এটি। মানুষকে শক্তি ও প্রেরণা জোগায়, একঘেয়েমি দূর করে। ফলে কাজ করার নতুন শক্তি পাওয়া যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মৌল মানবিক চাহিদা হলো শিক্ষা যার গুরুত্ব অপরিসীম। মানুষের জীবনধারণ, শারীরিক প্রবৃদ্ধি, মানসিক বিকাশ এবং সভ্য সামাজিক জীবনযাপন ও তার উৎকর্ষ সাধনের জন্য যে চাহিদাগুলো পূরণ আবশ্যক, সেগুলোর সমষ্টিকে মৌলিক মানবিক চাহিদা বলা হয়। মৌল মানবিক চাহিদাগুলোর মধ্যে অন্যতম হলো শিক্ষা। শিক্ষা বলতে জ্ঞান ও জ্ঞানার্জনের প্রক্রিয়া দুটিকেই বোঝায়। শিক্ষা ছাড়া জগত ও জীবন সম্পর্কে পরিষ্কার ধারণা অর্জন করা সম্ভব নয়। শিক্ষাকে জাতির মেরুদণ্ড বলা হয়। নিজ দায়িত্ব ও কর্তব্য সম্পর্কে ধারণা লাভের জন্য মানুষকে শিক্ষা অর্জন করতে হবে। এছাড়া দেহ, মন ও আত্মার বিকাশ সাধনই হলো শিক্ষা। শিক্ষার মাধ্যমে একজন মানুষ ব্যক্তিত্ব গঠন, মানবিক মূল্যবোধ অর্জন, সামাজিক দায়িত্ব ও কর্তব্য সম্পর্কে সচেতন হয়। উদ্দীপকে দেখা যায়, সারাদেশে বিশ্ববিদ্যালয়, মেডিকেল কলেজসহ অন্যান্য প্রতিষ্ঠানগুলোতে আসন সংখ্যা নির্ধারিত। সেক্ষেত্রে প্রতিবছর যত সংখ্যক শিক্ষার্থী এইচএসসি পরীক্ষায় পাশ করে তাদের অনেকেই পরবর্তীতে উচ্চ শিক্ষায় ভর্তির সুযোগ পায় না। এ থেকে বোঝা যায়, এখানে মৌল মানবিক চাহিদা শিক্ষার অপ্রতুলতাকে নির্দেশ করা হয়েছে। অর্থাৎ উদ্দীপকে মৌল মানবিক চাহিদা শিক্ষার কথা বলা হয়েছে, যার গুরুত্ব ব্যাপক।"
        },
        {
          "label": "ঘ",
          "question": "",
          "explanation": "'বাংলাদেশে বিরাজমান উক্ত পরিস্থিতি অর্থাৎ শিক্ষার অপ্রতুলতার কারণ নানামুখী ও ব্যাপক'। বক্তব্যটি যথার্থ। অন্যান্য মৌলিক মানবিক চাহিদার মতো শিক্ষাক্ষেত্রেও বাংলাদেশের অবস্থা সন্তোষজনক নয়। দেশে শিক্ষার হার বাড়লে তা অত্যন্ত ধীরগতিতে সম্পন্ন হচ্ছে। এখনো দেশের শতকরা ২২.১ ভাগ লোক শিক্ষার আলো থেকে বঞ্চিত। ইউনিসেফের তথ্য অনুযায়ী, দেশের ৪০ ভাগ শিশু স্কুলে যাওয়ার সুযোগ থেকে বঞ্চিত। এর মূল কারণ হলো দারিদ্র্য। প্রয়োজনীয় সংখ্যক শিক্ষকের অভাবও শিক্ষার অপ্রতুলতার কারণ। জাতীয় শিক্ষানীতি ২০১০ অনুযায়ী শিক্ষক-শিক্ষার্থীর অনুপাত ১:৩০ বলা হলেও বর্তমানে এ অনুপাত ১:৪০। সুতরাং চাহিদা অনুযায়ী শিক্ষকের সংখ্যা অনেক কম। দেশে যে হারে জনসংখ্যা বাড়ছে সে হারে স্কুল, কলেজ, বিশ্ববিদ্যালয় ও শিক্ষা বর্তমানে উচ্চ শিক্ষার জন্য সরকারি ও বেসরকারি অনেক শিক্ষাপ্রতিষ্ঠান গড়ে উঠলেও তা প্রয়োজনের তুলনায় নিতান্ত কম। পাশাপাশি মানসম্মত শিক্ষাদানে অধিকাংশ প্রতিষ্ঠান তেমন কোনো অবদান রাখতে পারছে না। এ সকল কারণে অনেকে উচ্চ শিক্ষা গ্রহণে আগ্রহ হারিয়ে ফেলছে। রাজনৈতিক অস্থিতিশীলতাও শিক্ষার অপ্রতুলতার জন্য দায়ী। দেশের রাজনৈতিক অস্থিরতার কারণে উচ্চ শিক্ষার ভর্তি কার্যক্রম বিলম্বিত হয়। আবার দেশের অধিকাংশ সরকারি 'শিক্ষা প্রতিষ্ঠানে উচ্চশিক্ষা গ্রহণ করতে গিয়ে অনেক শিক্ষার্থী রাজনৈতিক দলের ছত্রছায়ায় নানারকম। অপরাধমূলক কর্মকাণ্ডে লিপ্ত হচ্ছে। এটিও উচ্চশিক্ষা গ্রহণের অনাগ্রহের আরো একটি কারণ। আলোচনা শেষে বলা যায়, বাংলাদেশে বিরাজমান শিক্ষার অপ্রতুলতার নানামুখী কারণ রয়েছে।"
        }
      ]
    },
    {
      "number": "2",
      "uddipok": "দুই বন্ধু রাজিব ও মিলন মৌল মানবিক চাহিদার বিষয়ে কথা বলছিলো। রাজিব বললো মানুষের এমন একটি চাহিদা আছে, সভ্য সমাজে বেঁচে থাকার জন্য যার খুব প্রয়োজন। এটি ছাড়া সমাজে চলা যায় না। এটি সভ্যতার ধারক ও বাহক।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "মৌলিক মানবিক চাহিদা ছয়টি।"
        },
        {
          "label": "খ",
          "question": "",
          "explanation": "মৌলিক মানবিক চাহিদা হিসেবে বাসস্থানের গুরুত্ব অপরিসীম। মানুষের বসবাসের স্থান বা ঘরবাড়িকে বাসস্থান বলে। সভ্য সমাজে নিরাপদে বসবাস করার জন্য বাসস্থান প্রয়োজন। বাসস্থান মানুষকে ঝড়, বৃষ্টিসহ নানাবিধ প্রতিকূল পরিস্থিতি থেকে রক্ষা করে। এছাড়া কর্মক্ষম ও সুস্থ থাকার জন্য প্রয়োজনীয় বিশ্রামের ব্যবস্থা বাসস্থানেই সম্ভব। সর্বোপরি মানুষের বেঁচে থাকা ও জীবনমানের উন্নয়নের জন্য বাসস্থানের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "উদ্দীপকে যে মৌল মানবিক চাহিদার প্রতি ইঙ্গিত করা হয়েছে তা হলো বস্ত্র। মানবজীবনের দ্বিতীয় গুরুত্বপূর্ণ চাহিদা হলো বস্ত্র। এটি সভ্যতার প্রতীক। এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা অসভ্য হিসেবে বিবেচনা করা হয়। তাই বস্তুকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্ত্র অপরিহার্য। উদ্দীপকে বলা হয়েছে, দুই বন্ধু রাজিব ও মিলন মৌল মানবিক চাহিদা নিয়ে - আলোচনার সময় রাজিব বলে মানুষের এমন একটি চাহিদা আছে সভ্য সমাজে বেঁচে থাকার জন্য যা খুবই প্রয়োজন। এটি ছাড়া সমাজে চলা যায় না। এটি সভ্যতার ধারক ও বাহক। এ মৌল মানবিক চাহিদা ওপরে বর্ণিত বস্ত্রের সাথে হুবহু সাদৃশ্যপূর্ণ। বস্ত্র একদিকে যেমন ব্যক্তিকে লজ্জা নিবারণের মাধ্যমে সমাজে বাঁচতে সাহায্য করে, অন্যদিকে নানা ধরনের রোগ থেকেও রক্ষা করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের মৌল মানবিক চাহিদা খাদ্য, বস্ত্র, বাসস্থান শিক্ষা প্রভৃতি পূরণের জন্য সরকার নানা পদক্ষেপ গ্রহণ করেছে। খাদ্য, বস্ত্র, বাসস্থান, শিক্ষা, স্বাস্থ্য' ও চিত্তবিনোদন হলো মানুষের ছয়টি মৌল মানবিক চাহিদা। সুস্থভাবে জীবনযাপনের জন্য এই চাহিদাগুলো পূরণ হওয়া অত্যাবশ্যক। উদ্দীপকে দেখা যায়, কৃষক করিম মিয়া ঘূর্ণিঝড় সিত্রাং এর আঘাতে ক্ষতিগ্রস্ত হওয়ায় পরিবারের সদস্যদের খাদ্য, বস্ত্র, বাসস্থান, শিক্ষা প্রভৃতি চাহিদা পূরণ করতে পারছে না। বাংলাদেশ সরকার এদেশের মানুষের এসব চাহিদা পূরণের লক্ষ্যে বিভিন্ন পদক্ষেপ গ্রহণ করেছে। খাদ্য ঘাটতি পূরণ এবং ফসল উৎপাদন বাড়ানোর জন্য সরকার ভূমিহীন ও প্রান্তিক কৃষকদের মাঝে কৃষি ঋণ প্রদান, সেচ সুবিধা উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী উদ্যোগ গ্রহণ করেছে। বর্তমানে বস্ত্রখাতের উন্নয়নে বস্ত্র প্রযুক্তিবিদ ও বস্ত্রবিষয়ক জনশক্তির চাহিদা পূরণে সরকারের বস্ত্র দপ্তর ১১টি টেক্সটাইল ইঞ্জিনিয়ারিং কলেজ এবং ৪০টি ভোকেশনাল ইনস্টিটিউট পরিচালনা করছে। পাশাপাশি সমাজের দুস্থ ও দরিদ্র শ্রেণির চাহিদা পূরণের লক্ষ্যে সরকার পুরনো কাপড় আমদানিসহ বিশেষ ব্যবস্থা গ্রহণ করেছে। এদেশে গ্রামীণ ভূমিহীন ও দরিদ্রদের বাসস্থানের সংকট মোকাবিলায় সরকার খাস জমির ওপর 'গুচ্ছগ্রাম' প্রকল্প চালু করেছে। এছাড়া সরকার ভূমিহীন, গৃহহীন ও ছিন্নমূল পরিবার পুনর্বাসনের লক্ষ্যে ১৯৯৭ সালে আশ্রয়ণ প্রকল্প গ্রহণ করে। তাছাড়া সরকার দরিদ্র জনগোষ্ঠীর জন্য বিভিন্ন সামাজিক নিরাপত্তামূলক কর্মসূচি, যেমন- VGF, VGD, TR ও কাজের বিনিময়ে খাদ্য প্রভৃতি কর্মসূচি বাস্তবায়ন করছে। এছাড়াও হতদরিদ্র স্কুলগামী শিক্ষার্থীদের জন্য School Feeding কর্মসূচি, দরিদ্রদের জন্য খোলাবাজারে চাল, ডাল, আটা, তেল, পিঁয়াজ বিক্রি কর্মসূচি চালু করেছে। এছাড়া সরকার প্রণীত ২০১০ সালের শিক্ষানীতি ও তার বাস্তবায়ন এদেশের শিক্ষা ব্যবস্থায় অভাবনীয় প্রগতি এনেছে। উপরের আলোচনা থেকে বলা যায়, উদ্দীপকে উল্লিখিত মৌল মানবিক চাহিদা পূরণে সরকারের গৃহীত উদ্যোগসমূহ গুরুত্বপূর্ণ ভূমিকা পালন করছে।"
        }
      ]
    },
    {
      "number": "3",
      "uddipok": "জনাব শফিক একজন সমাজকর্মী। তিনি মালিক-শ্রমিক দ্বন্দ্ব নিরসনে কাজ করেন। শ্রমিকের ন্যায্য অধিকার আদায়ে তিনি সহায়তা করেন।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ঢাকা মেডিকেল কলেজ হাসপাতালে সর্বপ্রথম চিকিৎসা সমাজকর্ম শুরু হয়।"
        },
        {
          "label": "খ",
          "question": "",
          "explanation": "শিক্ষার্থীদের কল্যাণে নিয়োজিত সমাজকর্মের একটি বিশেষ শাখা হলো বিদ্যালয় সমাজকর্ম। বিদ্যালয়ের শিক্ষার্থীদের শারীরিক, মানসিক, নৈতিক ও চারিত্রিক দিকের বিকাশে সমাজকর্মের এ শাখা সহায়ক ভূমিকা পালন করে। ছাত্রজীবন প্রস্তুতির জীবন, যার উপর নির্ভর করে ভবিষ্যৎ জীবনের সাফল্য ও ব্যর্থতা। বিদ্যালয়গামী ছাত্রছাত্রীদের ক্ষতিকর পারিপার্শ্বিকতার হাত থেকে রক্ষা এবং সেই সাথে স্কুল জীবনের সামগ্রিক কর্মকাণ্ডে অংশগ্রহণ নিশ্চিত করার মাধ্যমে তাদের সফল জীবনের ভিত্তি গড়ে তোলার ক্ষেত্রে বিদ্যালয় সমাজকর্মের গুরুত্ব অরিসীম।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে। শিল্প সমাজকর্ম পেশাদার সমাজকর্মের এমন একটি শাখা যার মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা, সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের, এ শাখার উদ্ভব হয়। এটি সমাজকর্মের সেই শাখা যে শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক- মালিক সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প-সমাজকর্মের মূল বিবেচ্য বিষয়। উদ্দীপকে সমাজকর্মী জনাব আলম মালিক-শ্রমিক দ্বন্দ্ব নিরসনে কাজ করেন। শ্রমিকদের ন্যায্য আদায়ে তিনি সহায়তা করেন। উদ্দীপকে জনাব আলমের কাজটি শিল্প সমাজকর্মকে নির্দেশ করে। জনাব আলম মালিক- শ্রমিক দ্বন্দ্ব নিরসন ও শ্রমিকের ন্যায্য অধিকার আদায়ে শিল্প সমাজকর্মের জ্ঞান প্রয়োগ করেছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: শ্রমিক ও শিল্পের সার্বিক কল্যাণে শিল্প সমাজকর্মীর ভূমিকা অত্যধিক। সাধারণত শিল্পকারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের দ্বারা শোষণের শিকার হচ্ছে। এ ধরনের টানাপোড়েন সামগ্রিক উৎপাদনে. প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা • অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকেদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, শ্রমিক ও শিল্পের সার্বিক পরিবেশ উন্নয়নে শিল্প সমাজকর্মীর ভূমিকা অত্যন্ত কার্যকর।"
        }
      ]
    },
    {
      "number": "4",
      "uddipok": "R তিন বছরের শিশু। তাকে নাম ধরে ডাকলে সাড়া দেয়। না। সে একই কাজ বার বার করে এবং চোখে চোখ রেখে তাকায় না। সে একাকী থাকতে পছন্দ করে।",
      "tag": "AMC 25",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "১৮ বছর বয়সের পূর্বের যেকোনো বিবাহকে বাল্যবিবাহ বলা হয়।"
        },
        {
          "label": "খ",
          "question": "সামাজিক সমস্যার একটি বৈশিষ্ট্য ব্যাখ্যা করো।",
          "explanation": "সামাজিক সমস্যার একটি বৈশিষ্ট্য হলো সমাজ ভেদে সামাজিক সমস্যার স্বরূপ ও প্রকৃতি আলাদা হয়ে থাকে। মূল্যবোধ, দৃষ্টিভঙ্গি, সমাজ কাঠামো ইত্যাদি কারণে সমাজভেদে সামাজিক সমস্যার মধ্যে ভিন্নতা লক্ষণীয়। যেমন- আমেরিকান সমাজে যে অবস্থাকে দারিদ্র্য বলে তা আমাদের সমাজে কোনো সমস্যাই না। তাছাড়া আমাদের দেশে বিবাহ বহির্ভূত সম্পর্ককে সামাজিক সমস্যা হিসেবে ভাবা হলেও পাশ্চাত্যের অনেক দেশেই তা খুবই স্বাভাবিক ঘটনা। তাই মূল্যবোধ, দৃষ্টিভঙ্গি, সমাজ কাঠামো ইত্যাদি পার্থক্যের কারণে সমাজভেদে সামাজিক সমস্যা বিভিন্ন হয়ে থাকে।"
        },
        {
          "label": "গ",
          "question": "R-এর আচরণে কোন সামাজিক সমস্যার প্রকাশ ঘটেছে? ব্যাখ্যা করো।",
          "explanation": "এর আচরণে সামাজিক সমস্যা অটিজমের প্রকাশ ঘটেছে। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়ুবিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বার বার বলা ইত্যাদি। উদ্দীপকে তিন বছর বয়সি শিশু R নাম ধরে ডাকলে সাড়া দেয় না, সে একই কাজ বার বার করে এবং চোখে চোখ রেখে তাকায় না, সে একাকী থাকতে পছন্দ করে, যা অটিজমে আক্রান্ত শিশুদের বৈশিষ্ট্য। তাই বলা যায়, শিশু R-অটিজমে আক্রান্ত।"
        },
        {
          "label": "ঘ",
          "question": "সমাজজীবনে উক্ত সমস্যার প্রভাব বর্ণনা করো।",
          "explanation": "সমাজ জীবনে অটিজমের প্রভাব অত্যন্ত নেতিবাচক। অটিজম আমাদের দেশ তথা বিশ্বের জন্য একটি 'বড় ধরনের সমস্যা। উদ্দীপকের শিশু 'R' এর আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তাদের মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "5",
      "uddipok": "বিশ্বাস, প্রতীক, পবিত্রতা, আচার অনুষ্ঠান, অভিজ্ঞতা, সংগঠন।",
      "tag": "AMC 25",
      "sub_questions": [
        {
          "label": "ক",
          "question": "পরিবার কী?",
          "explanation": "পরিবার হলো মোটামুটি স্থায়ী এমন একটি সংঘ যেখানে স্বামী-স্ত্রী তাদের সন্তান-সন্ততিসহ বা সন্তান-সন্ততি ছাড়া একত্রে বাস করে।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পূরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিক প্রতিষ্ঠান হিসেবে ধর্মকে ইঙ্গিত করা হয়েছে। নিম্নে তা ব্যাখ্যা করা হলো :   ধর্ম একটি মৌল ও সর্বজনীন সামাজিক প্রতিষ্ঠান। ধর্ম হচ্ছে এক বিশেষ শক্তি যা মানুষের সমগ্র জীবনকে ধারন এবং পরিচালনা করে। স্রষ্টার প্রতি বিশ্বাস এবং কিছু বিধি-বিধান মেনে চলা যা মানুষের আচার-আচরণকে নিয়ন্ত্রণ করে ও পরিচালনা করে। এই বিশ্বাস মানুষের চেয়ে অধিকতর শক্তিসম্পন্ন অতিপ্রাকৃত শক্তিকে কেন্দ্র করে আবর্তিত হয়। উদ্দীপকে উল্লিখিত সামাজিক প্রতিষ্ঠানটিরও প্রধান দিকই হলো বিশ্বাস।  ধর্ম মানুষের আচার-আচরণ এবং কার্যকলাপেও প্রতিফলিত হয়। যেমন মিথ্যা কথা বলা, অন্যায় অবিচার করা, দায়িত্বে অবহেলা করা ইত্যাদি বিষয়ে ধর্মীয় বিধান আছে যার ফলে মানুষ ধর্মীয় বিশ্বাসের ফলে এসব নেতিবাচক বিষয়ে উদ্বুদ্ধ হয় না। উদ্দীপকের সামাজিক প্রতিষ্ঠানটির অস্তিত্বও মানুষের আচার-আচরণ, ক্রিয়াকলাপের মাধ্যমেও প্রকাশ পায়।   সকল ধর্মেরই মূল ভিত্তি শান্তি। দাঙ্গা-হাঙ্গামা, অপরাধ, অন্যায় অত্যাচার ইত্যাদি নেতিবাচক কর্মকান্ড সকল ধর্মেই নিষিদ্ধ। এছাড়াও যৌতুকের বিষয়েও ধর্মে কঠিন বিধিনিষেধ রয়েছে। যার ফলে ধর্মীয় বিশ্বাস থেকে মানুষ এই সকল কর্মকান্ড পড়তে উদ্বুদ্ধ হয় না। উদ্দীপকের সামাজিক প্রতিষ্ঠানটিও দ্বন্দ্ব-সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি সমস্যা মোকাবেলায় ভূমিকা রাখছে।   তাই বলা যায়, উদ্দীপকে সামাজিক প্রতিষ্ঠান হিসেবে ধর্মকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপকে ইঙ্গিতকৃত সামাজিক প্রতিষ্ঠান তথা ধর্মের ভূমিকা নিম্নে বিশ্লেষণ করা হলো:   ধর্ম বলতে অতিপ্রাকৃত মহাশক্তিতে বিশ্বাসকে বুঝায়। ধর্মীয় অনুশাসন মানুষের আচার-আচরণ এবং সমাজব্যবস্থাকে বিশেষভাবে নিয়ন্ত্রণ করে। এই নিয়ন্ত্রণের কারণে মানুষ সাধারণত বিভিন্ন অন্যায় এবং নেতিবাচক কর্মকাণ্ড উদ্বুদ্ধ হয় না মিথ্যা কথা বলা, দায়িত্ব পালনে অবহেলা করা, চুরি করা, মানুষের মনে কষ্ট দেওয়া ইত্যাদি মূল্যবোধ পরিপন্থী কাজ ধর্মবিরোধী কর্মকাণ্ড হিসেবে চিহ্নিত। যার জন্য মানুষ তুলনামূলক কম এসব কাজে উদ্বুদ্ধ হয়।   সমাজ জীবনে যে সকল সমস্যা সৃষ্টি হয় তা প্রতিরোধে ধর্মের নিয়ন্ত্রণ মূলক ভূমিকা রয়েছে। ধর্ম মানবজীবনের সব দিক নিয়ন্ত্রণ করতে চায়। জন্ম থেকে মৃত্যু পর্যন্ত এবং মৃত্যু থেকে পরবর্তী জীবন সম্পর্কে ধর্মে বিধান আছে। যার ফলে ধর্ম মানবজীবন ও প্রকৃতির ধারাকে নিয়ন্ত্রণ করে। ইহকালের কাজের ফলাফল পরলোকে ভুগতে হয় এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায় অনাচার নিয়ন্ত্রণে ধর্মীয় বিশ্বাসের ভূমিকা গুরুত্বপূর্ণ।   তাই বিশ্লেষণপূর্বক বলা যায়, সামাজিক সমস্যা প্রতিরোধে উদ্দীপকে ইঙ্গিতকৃত সামাজিক প্রতিষ্ঠান তথা ধর্মের ভূমিকা"
        }
      ]
    },
    {
      "number": "6",
      "uddipok": "বিবাহের বয়স → দেনমোহর → বিবাহ রেজিস্ট্রিকরণ→ উত্তরাধিকার",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "মানুষের বাহ্যিক আচার-আচরণ নিয়ন্ত্রণের লক্ষ্যে রাষ্ট্রীয় সার্বভৌম কর্তৃপক্ষ কর্তৃক প্রণীত এবং অনুমোদিত নিয়ম-কানুনকে আইন বলে।"
        },
        {
          "label": "খ",
          "question": "",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে রাষ্ট্র কর্তৃক প্রণীত আইনই সামাজিক আইন। সমাজে বিদ্যমান সামাজিক কুপ্রথা দূর করা, সমাজের অবহেলিত নিপীড়িত, শোষিত ও বঞ্চিত শ্রেণির স্বার্থ সংরক্ষণ করার উদ্দেশ্যে সামাজিক আইন প্রণীত হয়। এছাড়াও সামাজিক উন্নয়ন জোরদার করা, সামাজিক ন্যায় বিচার প্রতিষ্ঠা করা, সামাজিক ঐক্য ও ভারসাম্য প্রতিষ্ঠা করা প্রভৃতি সামাজিক আইন প্রণয়নের উদ্দেশ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মুসলিম পারিবারিক আইনের কথা বলা হয়েছে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। হকে ১৯৬১ সালের মুসলিম পারিবারিক আইনের ৩টি গুরুত্বপূর্ণ ধারা উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনীত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত থাকা অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এ আইন অনুসারে স্ত্রী চাহিবামাত্র দেনমোহর পরিশোধ করা বাধ্যতামূলক করা হয় এবং বাল্যবিবাহ নিষিদ্ধ করা হয়। সুতরাং তাই বলা যায়, উদ্দীপকে মুসলিম পারিবারিক আইনের ১৯৬১ এর কথা বলা হয়েছে।"
        },
        {
          "label": "ঘ",
          "question": "",
          "explanation": "নারী ও শিশুর স্বার্থ রক্ষায় ১৯৬১ সালের মুসলিম পারিবারিক আইন অত্যন্ত গুরুত্বপূর্ণ। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। ১৯৬১ সালের মুসলিম পারিবারিক আইন শিশুদের সামাজিক নিরাপত্তা নিশ্চিত করার ক্ষেত্রে ব্যাপক সুযোগ এনে দিয়েছে। আইন অনুযায়ী কোনা ব্যক্তির জীবিত অবস্থায় তার ছেলে বা মেয়ে মারা গেলে এবং মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এই আইন প্রণয়নের আগে মৃত ছেলে বা মেয়ের সন্তানরা বাবা বা মায়ের সম্পত্তির উত্তরাধিকার থেকে বঞ্চিত হতো। এই আইন অনুযায়ী কোনো ব্যক্তি যদি তার ১ জন জীবিত সন্তান ও মৃত পুত্রের ৩ সন্তান রেখে যায় তাহলে জীবিত সন্তান পাবে সমস্ত সম্পদের অর্ধেক অংশ আর মৃত পুত্রের সন্তানেরা পাবে বাকি অর্ধেক। পিতৃহীন ও এতিম ছেলেমেয়ের স্বার্থরক্ষার জন্য এই আইন কার্যকর ভূমিকা পালন করছে। মূলত বাংলাদেশের মুসলিম সমাজব্যবস্থায় ১৯৬১ সালের মুসলিম পারিবারিক আইন শিশুর কল্যাণার্থে নিরাপত্তা সেফগার্ড হিসেবে পরিচিত। P পরিশেষে বলা যায়, বাংলাদেশে নারী ও শিশুর স্বার্থ রক্ষায় ১৯৬১ সালের মুসলিম পারিবারিক আইন অত্যন্ত তাৎপর্যপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "গ্রামের ছিন্নমূল ও অসহায় মানুষের আর্থ-সামাজিক উন্নয়নের জন্য ১৯৭৪ সালে একটি পরীক্ষামূলক কর্মসূচি বাস্তবায়ন করা হয়, যা বর্তমানে ৪৮৫টি উপজেলায় বিদ্যমান রয়েছে। এর লক্ষ্য ও উদ্দেশ্য গ্রামে বসবাসরত জনগণের জীবনমান উন্নয়ন করা।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "মুসলিম পারিবারিক আইন ১৯৬১ সালে প্রণীত।"
        },
        {
          "label": "খ",
          "question": "",
          "explanation": "চিকিৎসাক্ষেত্রে সমাজকর্মের জ্ঞান, দক্ষতা, কৌশল ও পদ্ধতি প্রয়োগ করাকে চিকিৎসা সমাজকর্ম বলে। সমাজকর্মের অন্যতম শাখা হলো চিকিৎসা সমাজকর্ম। এটি সমাজকর্মের এমন একটি প্রায়োগিক শাখা, যার মাধ্যমে চিকিৎসা ও স্বাস্থ্যক্ষেত্রে সমাজকর্মের জ্ঞান, কৌশল, পদ্ধতি প্রয়োগ করে রোগীর সমস্যাসমূহ চিহ্নিত করে তা সমাধানে সহায়তা করা হয়। অন্যভাবে বলা যায়, স্বাস্থ্য ও চিকিৎসা ক্ষেত্রে সমাজকর্ম পদ্ধতি ও দর্শনের যে বাস্তব প্রয়োগ করা হয় তাই চিকিৎসা সমাজকর্ম।"
        },
        {
          "label": "গ",
          "question": "",
          "explanation": "উদ্দীপকে গ্রামীণ সমাজসেবা কর্মসূচির উল্লেখ করা হয়েছে; এর মাধ্যমে গ্রামাঞ্চলের দরিদ্র ও অসহায় জনগণের আর্থ-সামাজিক উন্নয়নে বিভিন্ন কার্যক্রম পরিচালনা করা হয়। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব্যবস্থা করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ-সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর বয়সী ছেলেমেয়েদের সাক্ষর জ্ঞান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুঃস্থ জনগণের ভাগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে।"
        },
        {
          "label": "ঘ",
          "question": "",
          "explanation": "নিম্নের অণুরূপ: গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা; সেলাই, ব্লক-বাটিক, সামাজিক বনায়ন ইত্যাদিতে। ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "8",
      "uddipok": "কবির শহর এলাকায় বসবাস করে। সে তার এলাকায় একটি সরকারি প্রতিষ্ঠানে ড্রাইভিং ও মোটর সাইকেল চালনায় প্রশিক্ষণ গ্রহণ করে। এ প্রতিষ্ঠান রেডিও, টিভি, কম্পিউটার মেরামত, ইলেকট্রনিক্সের কাজ ইত্যাদি বিষয়েও প্রশিক্ষণ দিয়ে থাকে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক ১৯৭৬ সালে গঠিত হয়।"
        },
        {
          "label": "খ",
          "question": "",
          "explanation": "গ্রামীণ সমাজসেবা হচ্ছে সমষ্টি উন্নয়ন পদ্ধতির ওপর ভিত্তিশীল একটি গ্রাম উন্নয়নমূলক কর্মসূচি। গ্রামীণ সমাজসেবা একটি বহুমুখী উন্নয়ন প্রক্রিয়া। যার মাধ্যমে গ্রামীণ জনগণের নিজস্ব সম্পদ ও সামর্থ্যের সদ্ব্যবহার করে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে কবিরের প্রশিক্ষণ দেওয়া প্রতিষ্ঠানটি বাংলাদেশ সরকারের শহর সমাজসেবা কার্যক্রমের অন্তর্ভুক্ত। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। শহরাঞ্চলের দরিদ্র ও দুস্থ জনগোষ্ঠীর সমস্যার শেষ নেই। যেমন- অস্বাস্থ্যকর পরিবেশ, বেকারত্ব, পুষ্টিহীনতা, নিরক্ষরতা ইত্যাদি। এ সকল সমস্যার সমাধানে শহর সমাজসেবা প্রচেষ্টা চালিয়ে থাকে। শহর এলাকায় সমাজসেবা কার্যক্রমের আওতায় দুস্থ ও দরিদ্র লোকদের অর্থনৈতিকভাবে স্বাবলম্বী করতে নানা ধরনের প্রশিক্ষণ দেওয়া হয়। পাশাপাশি তাদের মধ্যে শিক্ষার প্রসারে বিভিন্ন কর্মসূচি গ্রহণ করা হয়। ফলে তারা সচেতন হয়ে ওঠে। উদ্দীপকে কবির শহরাঞ্চলে বাস করে। যে একটি প্রতিষ্ঠানের মাধ্যমে ড্রাইভিং ও মোটরসাইকেল চালনায় প্রশিক্ষণ গ্রহণ করে। এখানে শহর সমাজসেবা কার্যক্রমের প্রকাশ ঘটেছে। শহর সমাজসেবা কার্যক্রমের মাধ্যমে শহরের বেকারদের জন্য বিভিন্ন বৃত্তিমূলক প্রশিক্ষণের ব্যবস্থা করা হয়। উদ্দীপকে সেই বিষয়টিই তুলে ধরা হয়েছে। সুতরাং বলা যায়, উদ্দীপকে গৃহীত কার্যক্রম শহর সমাজসেবাকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে শহর সমাজসেবার বৃত্তিমূলক প্রশিক্ষণ কার্যক্রমের কথা বলা হয়েছে। শহর সমাজসেবা একটি বহুমুখী কর্মসূচি। এর মূল উদ্দেশ্য হচ্ছে শহর এলাকায় বসবাসরত বঞ্চিত ও দরিদ্র শ্রেণির আর্থ-সামাজিক ও জীবনমানের উন্নয়ন নিশ্চিত করার মাধ্যমে সামঞ্জস্যপূর্ণ উন্নয়ন সাধন করা। এ কার্যক্রমের মাধ্যমে প্রকল্প এলাকার অজ্ঞ জনগণকে নানামুখী শিক্ষা প্রদান করা হয়। এ সকল শিক্ষার মধ্যে রয়েছে বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন, স্বাস্থ্য ও পুষ্টি বিষয়ে শিক্ষাদান ইত্যাদি। শহর সমাজসেবা কর্মসূচির ঋণদান কার্যক্রমের মাধ্যমে শহরের দরিদ্র জনগোষ্ঠীর আয়ের পথ সৃষ্টি করা হয়। এছাড়া শহর সমাজসেবার অন্যতম একটি কর্মসূচি হচ্ছে পরিবেশের উন্নয়ন। এক্ষেত্রে স্বেচ্ছাশ্রমের মাধ্যমে রাস্তাঘাট তৈরি, খাল খনন করা, পরিষ্কার-পরিচ্ছন্নতা অভিযান ইত্যাদি কার্যক্রম পরিচালনা করা হয়। আবার, স্বাস্থ্য বিষয়ে শহরবাসীদের সচেতনতা বৃদ্ধি করে ও প্রশিক্ষণ প্রদানের জন্য নানা ধরনের কর্মসূচি গ্রহণ করা যায়। এসব কর্মসূচির মধ্যে রয়েছে দাতব্য চিকিৎসালয় স্থাপন, রোগ প্রতিরোধমূলক টিকা ও ইনজেকশন প্রদান, মাতৃমঙ্গল ও শিশু স্বাস্থ্যকেন্দ্র স্থাপন, স্বাস্থ্য, শিক্ষা ও পুষ্টি কার্যক্রম ইত্যাদি। এছাড়া শহরের নিম্নবিত্তদের পরিবার পরিকল্পনা বিষয়ে প্রশিক্ষণ দান ও সচেতন করা, প্রজনন স্বাস্থ্য সম্পর্কে সচেতন করে তোলাও শহর সমাজসেবার অন্যতম উদ্দেশ্য। পরিশেষে বলা যায়, নানাবিধ উদ্দেশ্য নিয়ে শহর সমাজসেবা কার্যক্রম পরিচালিত হয়।"
        }
      ]
    },
    {
      "number": "9",
      "uddipok": "আরিফ তার গ্রামের একটি দুগ্ধ খামারে কাজ করে। তার চাচাতো বোন কোহিনূর ঢাকা শহরে আড়ং নামের প্রতিষ্ঠানের বিক্রয়কর্মী হিসেবে কাজ করে। উভয় প্রতিষ্ঠান প্রয়াত ফজলে হাসান আবেদের নেতৃত্বে প্রতিষ্ঠিত হয়েছিলো।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ হলো- United Nations Development Programme."
        },
        {
          "label": "খ",
          "question": "",
          "explanation": "অটিজম হলো জীবনব্যাপী অক্ষমতা যা একজন ব্যক্তিকে তার চারপাশের মানুষের সাথে যোগাযোগ তৈরি করার ক্ষেত্রে বাধা দেয়। অটিজমের দুটি লক্ষণ হলো- ১. একই ধরনের বা সীমাবদ্ধ কিছু কাজ বা আচরণের পুনরাবৃত্তি, ২. একই রুটিনে চলার প্রবণতা।"
        },
        {
          "label": "গ",
          "question": "",
          "explanation": "নিম্নের অনুরূপ: রহিম বেসরকারি সমাজ উন্নয়ন সংস্থা ব্র্যাকে কাজ করেন। বর্তমানে বাংলাদেশে যেসব বেসরকারি সমাজ উন্নয়ন সংস্থা কাজ করছে তাদের মধ্যে সর্ববৃহৎ ব্র্যাক। এই সংস্থা শুধু বাংলাদেশে নয় বরং বিশ্বের অনেক দেশেই সফলতার সাথে বিভিন্ন কার্যক্রম পরিচালনা করছে। ব্র্যাকের প্রতিষ্ঠাতা হলেন স্যার ফজলে হাসান আবেদ। দরিদ্রদের গ্রুপভিত্তিক ঋণপ্রদান, প্রাথমিক স্বাস্থ্য পরিচর্যা, শিশু ও বয়স্কদের জন্য অনানুষ্ঠানিক শিক্ষা, ব্যবহারিক শিক্ষা, দক্ষতা ও উন্নয়নভিত্তিক প্রশিক্ষণ প্রদান প্রভৃতি কার্যক্রমের মাধ্যমে ব্র্যাক দারিদ্র্য বিমোচন ও আর্থ-সামাজিক উন্নয়নে সাফল্যের স্বাক্ষর রেখে চলেছে। বর্তমানে ব্র্যাক হস্তশিল্প দ্রব্য, দুগ্ধজাত পণ্য, খাদ্যদ্রব্য, পোশাকসহ বিভিন্ন পণ্য বিক্রির জন্য 'আড়ং' নামে বিক্রয়কেন্দ্র চালু করেছে। উদ্দীপকের রহিম সাহেব যে প্রতিষ্ঠানে কাজ করেন তার প্রতিষ্ঠাতা স্যার ফজলে হাসান আবেদ। প্রতিষ্ঠানটি ক্ষুদ্র ঋণদান কার্যক্রম, উপানুষ্ঠানিক শিক্ষা, স্যালাইন তৈরি প্রশিক্ষণ, নিরাপদ সড়ক কার্যক্রম পরিচালনা করছে এবং তাদের 'আড়ং' নামে একটি বিক্রয় কেন্দ্রও রয়েছে। প্রতিষ্ঠানটি বিশ্বজুড়ে সমাদৃত। উদ্দীপকের এসব তথ্য থেকে বোঝা যায়, রহিম সাহেব ব্র্যাক নামক বেসরকারি সংস্থায় কাজ করেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: দরিদ্র জনগোষ্ঠীর আর্থ-সামাজিক উন্নয়নে উত্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীৱনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "10",
      "uddipok": "জনাব আশরাফ আলী তার গ্রামে একটি সংস্থা গড়ে তোলেন। এ প্রতিষ্ঠানের মাধমে তিনি গ্রামের দরিদ্র লোকদের আত্মকর্মসংস্থানের জন্য বিনা জামানতে ক্ষুদ্র ঋণ প্রদান করে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "ব্র্যাকের প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "",
          "explanation": "মাদকাসক্তি বলতে মাদকের প্রতি প্রবল আকর্ষণকে বোঝায়; যা ব্যক্তিকে শারীরিক ও মানসিকভাবে বিপর্যস্ত করে তোলে। মাদকাসক্তি একটি মনো-স্নায়বিক ও দৈহিক সমস্যা। এ ক্ষেত্রে কোনো ব্যক্তি বারবার মাদকদ্রব্য গ্রহণ করে। মূলত এ জাতীয় দ্রব্যের ওপর অতিরিক্ত নির্ভরশীলতার কারণে সে মাদক গ্রহণ থেকে বিরত থাকতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বেসরকারি সমাজ উন্নয়ন সংস্থা গ্রামীণ ব্যাংকের সমাজ উন্নয়ন কার্যক্রমকে ইঙ্গিত করা হয়েছে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে ব্যাংকের একটি শাখার কার্যক্রম পরিচালিত হয়।. গ্রামীণ ব্যাংকের কার্যক্রমকে দুই ভাগে ভাগ করা যায়। যেমন-১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি 'কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: গ্রামীণ আর্থ-সামাজিক উন্নয়নে উদ্দীপকে ইঙ্গিতকৃত প্রতিষ্ঠানের তথা গ্রামীণ ব্যাংকের ভূমিকা অত্যন্ত গুরুত্বপূর্ণ এবং অনস্বীকার্য। বাংলাদেশের অর্থনীতিকে দ্রুত উচ্চ অবস্থানে নিয়ে যেতে হলে দেশের সর্বস্তরের জনগণকে অর্থনৈতিক কর্মকাণ্ডে সংশ্লিষ্ট করতে হবে। কর্মক্ষম সকল নাগরিকের জন্য কর্মসংস্থানের সুযোগ সৃষ্টি ছাড়া এটি সম্ভব নয়। আর এক্ষেত্রে উদ্দীপকে উল্লিখিত আর্থিক প্রতিষ্ঠানের কার্যক্রম একটি অনুকরণীয় দৃষ্টান্ত। গ্রামীণ ব্যাংকের আদলে গড়ে ওঠা উদ্দীপকের আর্থিক প্রতিষ্ঠানটি মূলত একটি ক্ষুদ্রঋণ লগ্নিকারী বেসরকারি প্রতিষ্ঠান। প্রতিষ্ঠানটি মূলত দুস্থ, অসহায়, নারী, ভূমিহীন এবং প্রায় ভূমিহীনদের জামানতমুক্ত ঋণ দিয়ে থাকে। ফলে দরিদ্রশ্রেণির জনগণ নিজেদেরকে স্বাবলম্বী করে তুলতে সক্ষম হচ্ছে এবং তাদের জীবনমানের উন্নয়ন ঘটাতে পারছে। প্রকৃতপক্ষে তাদের আর্থিক অবস্থার উন্নতির ফলে দেশের সার্বিক অর্থনৈতিক পরিস্থিতির ইতিবাচক পরিবর্তন সাধিত হচ্ছে। উদ্দীপকের আর্থিক প্রতিষ্ঠানটির কার্যক্রমের আরেকটি গুরুত্বপূর্ণ দিক হলো ঋণের সুষ্ঠু ব্যবহারের তদারকি। অর্থাৎ বণ্টিত ঋণ যেন অপচয় না হয় এবং সুষ্ঠুভাবে ব্যবহৃত হয় সেজন্য প্রতিষ্ঠানটি সক্রিয় ও কার্যকর ভূমিকা পালন করে। উল্লিখিত আলোচনা থেকে বলা যায়, উদ্দীপকের প্রতিষ্ঠানের কার্যক্রম আমাদের দেশের অর্থনীতির উন্নয়নে অত্যন্ত গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "সিমরান একজন শিক্ষিকা। তার একমাত্র মেয়ে তাবিয়া মীনা কার্টুনের ভক্ত। তিনি মেয়েকে বলেন মীনা কার্টুন একটি আন্তর্জাতিক সংস্থার বিশেষ। কার্যক্রমের অংশ যেখানে নারী শিক্ষার গুরুত্ব দেখানো হয়। তাছাড়া সংস্থাটি বাংলাদেশে আরো বহু কার্যক্রম পরিচালনা করছে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "অটিজম হলো জীবনব্যাপী অক্ষমতা যা একজন ব্যক্তিকে তার চারপাশের মানুষের সাথে যোগাযোগ তৈরি করার ক্ষেত্রে বাধা দেয়।"
        },
        {
          "label": "খ",
          "question": "",
          "explanation": "বিশ্বব্যাপী জাতিসংঘের যে অঙ্গ-সংগঠনগুলো উন্নয়নমূলক কার্যক্রম পরিচালনা করছে সেগুলোর মধ্যে ইউএনডিপি অন্যতম। ইউএনডিপির অন্যতম দুটি উদ্দেশ্য হলো- ১. বিশ্বের সদস্য রাষ্ট্রসমূহ বিশেষ করে উন্নয়নশীল দেশসমূহের দারিদ্র্য হ্রাস করা; এবং' ২. গণতান্ত্রিক সরকার ব্যবস্থা শক্তিশালী করার লক্ষ্যে বিভিন্ন প্রতিষ্ঠানের সংস্কার করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের নারী ও শিশুদের উন্নয়নে ইউনিসেফের কার্যক্রমের ভূমিকা অপরিসীম। ইউনিসেফ হলো সারাবিশ্বের শিশুদের সার্বিক কল্যাণে নিয়োজিত একটি। আন্তর্জাতিক সংস্থা। উদ্দীপকে চিত্র দ্বারা ইউনিসেফকে নির্দেশ করা হয়েছে। ১৯৭১ সালের ১৬ ডিসেম্বর বিজয় অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে-স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং WHO-এর সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন-প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে, থাকে। তাছাড়া ইউনিসেফের অন্যান্য কর্মসূচির, মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। পরিশেষে বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশের নারী ও শিশুদের কল্যাণে কার্যকর ও ফলপ্রসূ ভূমিকা রাখছে।"
        }
      ]
    }
  ]
}