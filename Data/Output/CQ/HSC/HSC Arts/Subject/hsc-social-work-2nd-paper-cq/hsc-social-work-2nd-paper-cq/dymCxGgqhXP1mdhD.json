{
  "title": "চট্টগ্রাম কলেজ ২০২৪",
  "subtitle": "সমাজবিজ্ঞান (6)",
  "questions": [
    {
      "number": "1",
      "uddipok": "১৮৩৯ সালে ফ্রান্সে একটি সামাজিক বিজ্ঞানের জন্ম হলেও বাংলাদেশে ১৯৫৭ সালে বিকাশ লাভ করে। ঢাকা বিশ্ববিদ্যালয়ের একজন অধ্যাপকের পরিশ্রমের ফলে এটি সম্ভব হয়। আর সেজন্য তাঁকে এ বিজ্ঞানটির বাংলাদেশের জনক বলে অভিহিত করা হয়। একটি সুখী ও সমৃদ্ধশালী বাংলাদেশ গড়ার জন্য এ সামাজিক বিজ্ঞানটির অধ্যয়ন অত্যন্ত জরুরি।",
      "tag": "MB, RB, DIN.B, CTG.B, SB, BB 22,RB, CB, CTG.B, BB 18",
      "sub_questions": [
        {
          "label": "ক",
          "question": "\"The Positive Philosophy' গ্রন্থটি কার লেখা?",
          "explanation": "'The Positive Philosophy' গ্রন্থটি সমাজবিজ্ঞানের জনক ফরাসি দার্শনিক অগাস্ট কোঁতের লেখা।"
        },
        {
          "label": "খ",
          "question": "নবান্ন উৎসব কী? বুঝিয়ে লেখো।",
          "explanation": "বাংলাদেশে বছরের প্রধান শস্য সংগ্রহকে কেন্দ্র করে যে উৎসব পালন করা হয় তাকে নবান্ন উৎসব বলা হয়। নবান্ন শব্দের অর্থ 'নতুন অন্ন'। নতুন আমন ধান কাটার পর সে ধান থেকে প্রস্তুত চালের প্রথম রান্না উপলক্ষ্যে এ উৎসবের আয়োজন করা হয়। সাধারণত অগ্রহায়ণ মাসে এ উৎসব উদযাপিত হয়। তবে কোনো কোনো অন্যলে পৌষ ও মাঘ মাসেও নবান্ন উৎসবের আয়োজন করা হয়। এ সময় নতুন ফসল কৃষিজীবী মানুষের মনে আনন্দ এনে দেয়। এ আনন্দের প্রতিফলন ঘটে পৌষ পিঠে, দুধ পিঠে, পিঠাপুলি প্রভৃতির অকৃপণ বিতরণের মধ্য দিয়ে।"
        },
        {
          "label": "গ",
          "question": "উদ্দীপকে কোন অধ্যাপকের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বাংলাদেশের সমাজবিজ্ঞানের জনক ড. এ. কে. নাজমুল করিমের কথা বলা হয়েছে। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। উল্লেখ্য যে, ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে The Dynamics of Bangladesh Society', সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উদ্দীপকে বলা হয়েছে, ঢাকা বিশ্ববিদ্যালয়ের একজন অধ্যাপকের পরিশ্রমের ফলে ১৯৫৭ সালে বাংলাদেশে সমাজবিজ্ঞান বিকাশ লাভ করে। এ কারণে তাকে বাংলাদেশের সমাজবিজ্ঞানের জনক বলা হয়। আলোচিত এ ব্যক্তির সঙ্গে ড. এ. কে. নাজমুল করিমের সাদৃশ্য রয়েছে, যা উল্লিখিত আলোচনায় ফুটে উঠেছে। তাই বলা যায়, উদ্দীপকে অধ্যাপক ড. এ. কে. নাজমুল করিমের কথা বলা হয়েছে।"
        },
        {
          "label": "ঘ",
          "question": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞানটির পঠন-পাঠন অত্যন্ত জরুরি— মতামত দাও।",
          "explanation": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞান তথা সমাজবিজ্ঞানের পঠন-পাঠন অত্যন্ত জরুরি। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এ সব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না । উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "অনেক ঐতিহাসিক ঘটনার পরিণতি আমাদের মুক্তিযুদ্ধ। যার নায়ক বঙ্গবন্ধু শেখ মুজিবুর রহমান। তাঁর সংগ্রামী জীবনে তিনি যুক্তরাষ্ট্রীয় সরকার ব্যবস্থা, আধা-সামরিক বাহিনী, অভিন্ন মুদ্রা ব্যবস্থা ইত্যাদি দারি লাহোরে বিরোধী দলগুলোর এক সম্মেলনে উত্থাপন করেন। যা বাঙালির স্বাধিকার আন্দোলনের 'ম্যাগনাকার্টা' নামে পরিচিত।",
      "tag": "CTG.C 24",
      "sub_questions": [
        {
          "label": "ক",
          "question": "লাহোর প্রস্তাব কত সালে উত্থাপিত হয়?",
          "explanation": "লাহোর প্রস্তাব ১৯৪০ সালে উত্থাপিত হয়।"
        },
        {
          "label": "খ",
          "question": "জাতীয়তাবাদ বলতে কী বোঝায়?",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল. বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "উদ্দীপকে উল্লেখিত দাবির সঙ্গে তোমার পঠিত কোন আন্দোলনের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত দাবির সঙ্গে আমার পঠিত ১৯৬৬ সালে সংঘটিত ছয় দফা আন্দোলনের সাদৃশ্য রয়েছে। ১৯৬৬ সালের ফেব্রুয়ারি মাসে লাহোরে অনুষ্ঠিত বিরোধী দলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান নির্যাতিত বাঙালির পক্ষে যে ঐতিহাসিক ছয় দফা দাবি পেশ করেন তা বাংলার 'মুক্তির সনদ' বা 'ম্যাগনাকার্টা' হিসেবে খ্যাত। ছয় দফায় বলা হয়, লাহোর প্রস্তাবের ভিত্তিতে পাকিস্তানের জন্য সত্যিকার একটি যুক্তরাষ্ট্রীয় শাসনতন্ত্র প্রণয়ন করতে হবে এবং দেশের দুই অখালের মধ্যে সহজে বিনিময়যোগ্য দুটি পৃথক মুদ্রা থাকবে। উক্ত মুদ্রার পরিচালনার ক্ষমতা থাকবে আঞ্চলিক সরকারের হাতে। আখালিক সরকারের হাতে সব প্রকার ট্যাক্স ও কর ধার্য ও আদায় করার ক্ষমতা থাকবে। তবে কেন্দ্রের ব্যয় নির্বাহের জন্য নির্দিষ্ট পরিমাণ অর্থ ফেডারেল ব্যাংকে জমা দেওয়া হবে। এতে আরও বলা হয়, সব প্রকার বৈদেশিক চুক্তি ও সহযোগিতার ব্যাপারে আঞ্চলিক সরকার দায়িত্ব পালন করবে। তবে যুক্তরাষ্ট্রীয় সরকারের বৈদেশিক মুদ্রার চাহিদা যুক্তিযুক্ত হারে উভয় আখালিক সরকার কর্তৃক মেটানো হবে। তাছাড়া নিরাপত্তার জন্য আঞ্চলিক সরকার স্বীয় কর্তৃত্বাধীন আধা সামরিক বাহিনী গঠন ও পরিচালনা করতে পারবে। উদ্দীপকে বলা হয়েছে, বঙ্গবন্ধু শেখ মুজিবুর রহমান যুক্তরাষ্ট্রীয় সরকার ব্যবস্থা, আধা সামরিক বাহিনী, অভিন্ন মুদ্রা ব্যবস্থা ইত্যাদি দাবি লাহোরে বিরোধী দলগুলোর এক সম্মেলনে উত্থাপন করেন, যা বাঙালির স্বাধিকার আন্দোলনের 'ম্যাগনাকার্টা' নামে পরিচিত। এসব তথ্য উপরে আলোচিত ছয় দফা দাবির সাথে সাদৃশ্যপূর্ণ। সুতরাং বলা যায়, উদ্দীপকের দাবিগুলো ছয় দফা আন্দোলনকেই নির্দেশ করছে।"
        },
        {
          "label": "ঘ",
          "question": "আমাদের মুক্তিযুদ্ধে উক্ত আন্দোলনের প্রভাব বিশ্লেষণ করো।",
          "explanation": "আমাদের মুক্তিযুদ্ধে উদ্দীপকে উল্লেখিত আন্দোলন তথা ছয় দফা আন্দোলনের গুরুত্ব অপরিসীম। ১৯৬৬ সালের ছয় দফা আন্দোলনের মাধ্যমে বাঙালিরা পশ্চিম পাকিস্তানের ঔপনিবেশিক শাসন থেকে মুক্তির আকাঙ্ক্ষা ব্যক্ত করে। এই আন্দোলন প্রমাণ করে যে, পূর্ব পাকিস্তান কেবল একটি প্রদেশ নয়; এটি একটি স্বতন্ত্র ভৌগোলিক অঞ্চল। বাংলাদেশের স্বাধীনতা আন্দোলনের পথ সুগমকরণে ৬ দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ১৯৬৯ সালের জানুয়ারি মাসে পূর্ব পাকিস্তানের ছাত্রলীগ ও ছাত্র ইউনিয়নের দুটি দল এবং জাতীয় ছাত্র ফেডারেশনের একাংশ ঐক্যবদ্ধ হয়ে একটি সর্বদলীয় ছাত্র সংগ্রাম পরিষদ গঠন করে। এ পরিষদ ৬ দফা কর্মসূচিকে অন্তর্ভুক্ত করে ১১ দফা কর্মসূচি ঘোষণা এবং এবং মওলানা আবদুল হামিদ খান ভাসানীর নেতৃত্বে ১৯৬৯ সালের ঐতিহাসিক আগরতলা মামলার বিরুদ্ধে এক দুর্বার আন্দোলন গড়ে তোলে। এ গণঅভ্যুত্থানে পূর্ব পাকিস্তানের গণমানুষের বিজয় অর্জিত হয়। পরবর্তীতে এ আন্দোলনের পথ ধরে বীর বাঙালি মুক্তি সংগ্রামে উদ্বুদ্ধ হয়। ১৯৭১ সালের ৭ মার্চ ঢাকার রেসকোর্স ময়দানে বাংলাদেশকে স্বাধীন করার জন্য বঙ্গবন্ধু মুক্তির সংগ্রামের উদাত্ত আহ্বান জানান। ২৬ মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। তার নির্দেশে বাঙালিরা মুক্তির সংগ্রামে ঝাঁপিয়ে পড়ে। শুরু হয় স্বাধীনতা সংগ্রাম। এ যুদ্ধে সফল হয় বাঙালি জাতি। এর ফলে আমরা অর্জন করি স্বাধীন সার্বভৌম বাংলাদেশ। পরিশেষে বলা যায়, বাংলাদেশের মুক্তিযুদ্ধে ঐতিহাসিক ছয় দফা আন্দোলনের গুরুত্ব অপরিসীম। এ আন্দোলনের মাধ্যমে বাঙালি জাতীয়তাবাদ পূর্ণতা লাভ করে। ছয় দফা ছিল পূর্ব বাংলার মধ্যবিত্ত শ্রেণির আশা-আকাঙ্ক্ষার প্রতীক। ছয় দফাকে বাঙালি জনসাধারণের মুক্তির সনদ এবং বাংলার অধিকার প্রতিষ্ঠার নিশ্চিত পদক্ষেপ হিসেবে বিবেচনা করা হয়। ছয় দফা শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার ছিনিয়ে আনার হাতিয়ার। ছয় দফা মুসলমান, হিন্দু, খ্রিষ্টান, বৌদ্ধদের সমন্বয়ে গঠিত বাঙালি জাতির বৈশিষ্ট্য প্রকাশের এবং আত্মনির্ভরশীলতা অর্জনের চাবিকাঠি।"
        }
      ]
    },
    {
      "number": "3",
      "uddipok": "দৃশ্যপট-১: বাঙালির অধিকার আদায়ের প্রথম সংগ্রাম এটি। ভাষার দাবীতে ১৪৪ ধারা ভঙ্গ করে মিছিল করে ছাত্র জনতা। অতঃপর পুলিশের নির্বিচারে গুলিবর্ষণে শহিদ হয় তাদের কয়েকজন। দৃশ্যপট-২: ঐতিহাসিক নির্বাচনে বঙ্গবন্ধুর নেতৃত্বে আওয়ামী লীগ জাতীয় পরিষদে ১৬৭ এবং প্রাদেশিক পরিষদে ২৮৮ আসন লাভ করে নিরঙ্কুশ বিজয় অর্জন করে।'",
      "tag": "CTG.C 24",
      "sub_questions": [
        {
          "label": "ক",
          "question": "The Positive Philosophy' গ্রন্থের লেখক কে?",
          "explanation": "'The Positive Philosophy' গ্রন্থের লেখক ফরাসি দার্শনিক অগাস্ট কোঁৎ।"
        },
        {
          "label": "খ",
          "question": "অসহযোগ আন্দোলন বলতে কী বোঝ?",
          "explanation": "সরকারের সাথে জনসাধারণের অসহযোগিতামূলক আন্দোলনকে 'অসহযোগ আন্দোলন' নামে অভিহিত করা হয়। সরকারকে যাবতীয় বিষয়ে অসহযোগিতা করা অসহযোগ আন্দোলনের মূল কর্মসূচি। ভারতবর্ষে মহাত্মা গান্ধী সর্বপ্রথম অসহযোগ আন্দোলন করেন। বাংলাদেশের ইতিহাসে ১৯৭১ সালে বঙ্গবন্ধু শেখ মুজিবুর রহমানের নেতৃত্বে সংঘটিত অসহযোগ আন্দোলন বিশেষভাবে উল্লেখযোগ্য। তাঁর নেতৃত্বে বাঙালি জনসাধারণ ১৯৭১ সালের ২ মার্চ থেকে ২৫ মার্চ পর্যন্ত পাকিস্তানি শাসকগোষ্ঠীর বিরুদ্ধে অসহযোগ আন্দোলন সংঘটিত করে।"
        },
        {
          "label": "গ",
          "question": "উদ্দীপকের দৃশ্যপট-১ বাংলাদেশের কোন ঐতিহাসিক ঘটনার প্রতিফলন? ব্যাখ্যা করো।",
          "explanation": "উদ্দীপকের দৃশ্যপট-১ বাংলাদেশের ইতিহাসের অন্যতম ঐতিহাসিক ঘটনা ভাষা আন্দোলনের প্রতিফলন। ভাষা আন্দোলন ছিল পাকিস্তানি শাসকগোষ্ঠীর বিরুদ্ধে বাঙালির প্রথম গর্জে ওঠা। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। পাকিস্তানের ৫৬.৪০ জনগণের মাতৃভাষা ছিল বাংলা। অন্যদিকে উর্দু ছিল মাত্র ৩.২৭ ভাগ লোকের ভাষা। পাকিস্তানি শাসকগোষ্ঠী সংখ্যাগরিষ্ঠ জনগণের ভাষা বাংলাকে উপেক্ষা করে সংখ্যালঘিষ্ঠ জনগণের ভাষা উর্দুকে রাষ্ট্রভাষা হিসেবে প্রতিষ্ঠার প্রচেষ্টা চালায়। এ অন্যায়ের প্রতিবাদে ভাষা আন্দোলনের সূত্রপাত হয়। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। শহিদ হন সালাম, বরকত, জব্বার প্রমুখ। উদ্দীপকের দৃশ্যপট-১-এ বলা হয়েছে, বাঙালির অধিকার আদায়ের প্রথম সংগ্রাম এটি। ভাষার দাবিতে ১৪৪ ধারা ভঙ্গ করে মিছিল করে ছাত্র জনতা। অতঃপর পুলিশের নির্বিচারে গুলিবর্ষণে শহীদ হয় তাদের কয়েকজন। এসব তথ্য ভাষা আন্দোলনের নানা তথ্যের অনুরূপ। সুতরাং বলা যায়, দৃশ্যপট-১ ভাষা আন্দোলনকেই ফুটিয়ে তুলছে।"
        },
        {
          "label": "ঘ",
          "question": "স্বাধীন বাংলাদেশের অভ্যূদয়ে দৃশ্যপট-২-এর গুরুত্ব বিশ্লেষণ করো।",
          "explanation": "উদ্দীপকের দৃশ্যপট-২ ১৯৭০ সালের পাকিস্তানের সাধারণ নির্বাচনকে নির্দেশ করছে। বাংলাদেশের অভ্যুদয়ে এ নির্বাচন ও নির্বাচন পরবর্তী ঘটনাপ্রবাহ মূল ভূমিকা পালন করেছিল। পাকিস্তানের প্রথম সাধারণ নির্বাচনের ফলাফল ছিল অভূতপূর্ব। এ ফলাফল পাকিস্তানের রাজনীতিতে বৈপ্লবিক পরিবর্তন সূচিত করে। নির্বাচনের ফলাফল বিশ্লেষণে দেখা যায়, জাতীয় পরিষদে পূর্ব পাকিস্তানে ১৬৯টি আসনের মধ্যে ১৬৭টি আসন পায় বঙ্গবন্ধুর আওয়ামী লীগ। কিন্তু পশ্চিম পাকিস্তানে এ দল কোনো আসন পায়নি। আবার জুলফিকার আলী ভুট্টোর নেতৃত্বে পিপিপি পশ্চিম পাকিস্তানে বেশি আসন লাভ করলেও পূর্ব পাকিস্তানে তারা কোনো আসন পায়নি। জাতীয় ও প্রাদেশিক পরিষদের নির্বাচনের এই ফলাফল বাঙালিদের স্বাধিকারের দাবি এবং রাজনৈতিক ঐক্যকে সুদৃঢ় ভিত্তির উপর দাঁড় করায়। বাঙালিরা আত্মপ্রত্যয়ে উদ্দীপ্ত হয়ে ওঠে এবং পরবর্তী পরিস্থিতি মোকাবিলা করার জন্য নিজেদেরকে আত্মবলীয়ান করে তোলে। পশ্চিম পাকিস্তানভিত্তিক বৃহৎ পুঁজি ও সামরিক আমলাতন্ত্রের দৌরাত্ম্যকে বাঙালি জনগণ প্রত্যাখ্যান করে। নির্বাচনের ফলাফলে দেখা যায়, পাকিস্তানের এক অংশ আরেক অংশকে সমর্থন করে না। ফলে উভয় অঞ্চলের জনগণের মধ্যে একটি অসহযোগিতামূলক মনোভাবের সৃষ্টি হয়, যা পরবর্তীতে বাংলাদেশ সৃষ্টিতে মন্ত্রের মতো কাজ করে। এ নির্বাচনের মাধ্যমে প্রমাণ হয়ে যায়, পূর্ব ও পশ্চিম পাকিস্তানের জনগণ কেবল ভৌগোলিক নয়, সেই সাথে আদর্শিক ও চেতনাগত দিক থেকে ও সম্পূর্ণ ভিন্ন প্রকৃতির। ১৯৭০ সালের সাধারণ নির্বাচনে আওয়ামী লীগ প্রাদেশিক ও জাতীয় পরিষদে ছয় দফা ও ১১ দফার ভিত্তিতে নিরঙ্কুশ বিজয় লাভ করে। কিন্তু পাকিস্তানি শাসকগোষ্ঠী ক্ষমতা হস্তান্তরে গড়িমসি শুরু করলে বঙ্গবন্ধু ৭ মার্চের ঐতিহাসিক ভাষণে মুক্তিসংগ্রামের আহ্বান জানান। অবশেষে ২৬ মার্চ বঙ্গবন্ধুর স্বাধীনতা ঘোষণার প্রেক্ষিতে আপামর বাঙালি মুক্তিযুদ্ধে ঝাঁপিয়ে পড়ে। দীর্ঘ নয় মাস রক্তক্ষয়ী যুদ্ধের মাধ্যমে ১৬ ডিসেম্বর বাঙালি চূড়ান্ত বিজয় এবং লাল-সবুজের পতাকা লাভ করে। পরিশেষে বলা যায়, বাংলাদেশের স্বাধীনতা অর্জনে পটভূমি তৈরিতে ১৯৪৭ সাল থেকে শুরু করে বিভিন্ন ঘটনা প্রভাবক হিসেবে কাজ করলেও মূলত ১৯৭০ সালের সাধারণ নির্বাচন প্রত্যক্ষ ভূমিকা রেখেছিল।"
        }
      ]
    },
    {
      "number": "4",
      "uddipok": "রায়হান একটি বই পড়ে জানতে পারে, বিকাশের প্রথম পর্যায়ে মানুষ ফলমূল সংগ্রহ ও শিকারের মাধ্যমে জীবিকা নির্বাহ করত। খাদ্যের প্রয়োজনে বিভিন্ন স্থানে ঘুরে বেড়াত। পরবর্তীতে একটি বিশেষ উদ্ভাবন তাদের সামগ্রিক জীবন ব্যবস্থাকে পরিবর্তন করে দেয়। তারা খাদ্য উৎপাদন শুরু করে এবং গ্রাম গড়ে তোলে।",
      "tag": "CTG.C 24",
      "sub_questions": [
        {
          "label": "ক",
          "question": "মানুষ প্রথম কখন লোহা আবিষ্কার করে?",
          "explanation": "খ্রিষ্টপূর্ব ১৫০০ অব্দে মানুষ প্রথম লোহা আবিষ্কার করে।"
        },
        {
          "label": "খ",
          "question": "প্রত্নতত্ত্ব বলতে কী বোঝা?",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ, স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, 'প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।' সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকে বর্ণিত প্রথম পর্যায় কোন প্রত্নতাত্ত্বিক যুগকে নির্দেশ করে? আলোচনো করো।",
          "explanation": "উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগকে নির্দেশ করছে। প্রাচীন প্রস্তর যুগ মানব ইতিহাসের সব থেকে দীর্ঘতম যুগ। খ্রিষ্টপূর্ব পাঁচ- ছয় লক্ষ বছর থেকে শুরু হয়ে খ্রিষ্টপূর্ব ১০ হাজার বছর পর্যন্ত এ যুগ স্থায়ী হয়। সাধারণ অর্থে প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। যেমনটি উদ্দীপকে বলা হয়েছে। উদ্দীপকের শিক্ষক বলেছেন, মানুষ প্রথম পর্যায়ে ফলমূল সংগ্রহ ও পশু শিকার করে জীবনধারণ করত। এ কারণে সে এক স্থান থেকে অন্য স্থানে ঘুরে বেড়াতো। যা উপরে বর্ণিত প্রাচীন প্রস্তর যুগকেই নির্দেশ করে। এ যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। উপরের আলোচনার পরিপ্রেক্ষিতে তাই বলা যায়, উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগের ইঙ্গিতবহ।"
        },
        {
          "label": "ঘ",
          "question": "উদ্দীপকে উল্লেখিত বিশেষ উদ্ভাবনটি আধুনিক সভ্যতার ভিত্তি- বিশ্লেষণ করো।",
          "explanation": "উদ্দীপকে বিশেষ উদ্ভাবন দ্বারা কৃষির উদ্ভাবনকে বোঝানো হয়েছে, যা মানবসভ্যতার বিকাশে বিশেষ ভূমিকা রেখেছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা হাতের তৈরি কিংবা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত, শিল্পকে কেন্দ্র করে গড়ে উঠলো বাজার। কৃষির পাশাপাশি তারা অকৃষিজ পেশায় নিয়োজিত হতে শুরু করলো যা এক সময় নগর সভ্যতার বিকাশ ঘটাতে থাকে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি। মালিকানার একটি ধরন গড়ে উঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য জীবনের সূত্রপাত ঘটে। আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে তাই বলা যায়, মানব সভ্যতার বিকাশে নব্যপ্রস্তর যুগের এই কৃষি উদ্ভাবনের ভূমিকাকে কোনোভাবেই অস্বীকার করার উপায় নেই।"
        }
      ]
    },
    {
      "number": "5",
      "uddipok": "শীতের ছুটিতে রফিক তার নানা বাড়ি ময়মনসিংহে বেড়াতে গিয়ে একটি ক্ষুদ্র নৃগোষ্ঠীর দেখা পায়। সোহান উক্ত নৃগোষ্ঠীর জীবনাচার দেখে অবাক হয়। কারণ তাদের পরিবারের সবকিছু নারীরা নিয়ন্ত্রণ করে। এমনকি বিবাহের পরে স্বামী স্ত্রীর বাড়িতে স্থায়ীভাবে চলে যায়।",
      "tag": "CTG.C 24",
      "sub_questions": [
        {
          "label": "ক",
          "question": "নৃগোষ্ঠী কাকে বলে?",
          "explanation": "নৃ-গোষ্ঠী বলতে একটি সাধারণ সাংস্কৃতিক বৈশিষ্ট্যসম্পন্ন জনগোষ্ঠীকে বোঝায়, যাদের জীবন-জীবিকা পদ্ধতি ও সামাজিক রীতি- নীতি একইরকম।"
        },
        {
          "label": "খ",
          "question": "জুম চাষ কাকে বলে?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "উদ্দীপকটি কোন ক্ষুদ্র নৃগোষ্ঠীকে নির্দেশ করে? ব্যাখ্যা করো।",
          "explanation": "উদ্দীপকটি গারো ক্ষুদ্র নৃ-গোষ্ঠীকে নির্দেশ করে। গারোরা বাংলাদেশের অন্যতম ক্ষুদ্র নৃগোষ্ঠী। গারোরা অধিকাংশ বৃহত্তর ময়মনসিংহ অঞ্চলে বসবাস করেন। তারা বাঙালিদের থেকে ভিন্নভাবে পরিবার গঠন করেন। গারো পরিবার মাতৃসূত্রীয় অর্থাৎ গারোদের মধ্যে সম্পত্তি ও বংশ নাম মাতৃধারায় মাতা থেকে মেয়েতে বর্তায়। গারো দম্পতি স্ত্রীর বাবার গৃহে বসবাস করে অর্থাৎ সেখানে মাতৃবাস নীতি অনুসরণ করা হয়। গারো সমাজের প্রায় সব ক্ষেত্রে মায়ের কর্তৃত্ব বজায় থাকে। উদ্দীপকের রফিক ময়মনসিংহে বেড়াতে গিয়ে যে ক্ষুদ্র নৃ-গোষ্ঠীকে দেখে তাদের পরিবারের সবকিছু নারীরা নিয়ন্ত্রণ করে। এমনকি বিবাহের, পরে স্বামী স্ত্রীর বাড়িতে স্থায়ীভাবে চলে যায়। এসব তথ্য গারো ক্ষুদ্র নৃ- গোষ্ঠীর বিভিন্ন বৈশিষ্ট্যের সাথে সাদৃশ্যপূর্ণ। সুতরাং বলা যায়, উদ্দীপকটি গারো ক্ষুদ্র নৃগোষ্ঠীকে নির্দেশ করছে।"
        },
        {
          "label": "ঘ",
          "question": "রফিকের সমাজকাঠামো ও উত্ত ক্ষুদ্র নৃগোষ্ঠীর সমাজকাঠামো ভিন্ন ধরনের- বিশ্লেষণ করো।",
          "explanation": "রফিকের সমাজকাঠামো তথা বাঙালিদের সমাজকাঠামো এবং উদ্দীপক দ্বারা নির্দেশিত গারো নৃ-গোষ্ঠীর সমাজকাঠামো ভিন্ন ধরনের- বক্তব্যটি যথার্থ। গারো নৃগোষ্ঠী ও বাঙালির জীবনধারা এবং সংস্কৃতির মধ্যে নানা ধরনের পার্থক্য বিদ্যমান। প্রথমত, গারো সমাজ ব্যবস্থা মাতৃসূত্রীয়, কিন্তু বাঙালি সমাজ ব্যবস্থা পিতৃসূত্রীয়। গারো সমাজে সম্পত্তি মায়ের মৃত্যুর পর পরিবারের কনিষ্ঠ কন্যা লাভ করে। অন্যদিকে বাঙালি সমাজে পিতার পর সাধারণত পুত্র সন্তানরা সম্পত্তির উত্তরাধিকার লাভ করে। দ্বিতীয়ত, গারোদের নিজস্ব ভাষা রয়েছে, যা মান্দি নামে পরিচিত। এ ভাষার কোনো লিখিত বর্ণমালা নেই। অন্যদিকে বাঙালির বাংলা ভাষার সমৃদ্ধ বর্ণমালা রয়েছে। তৃতীয়ত, বাঙালি সংস্কৃতিতে বিবাহোত্তর পিতৃবাসের প্রাধান্য থাকলেও গারো সমাজে মাতৃবাস নীতি অনুসরণ করা হয়। চতুর্থত, বাংলাদেশের বাঙালিদের সংখ্যাগরিষ্ঠের ধর্ম ইসলাম হলেও গারোদের অধিকাংশই ধর্মান্তরিত খ্রিষ্টান। উপরের আলোচনার প্রেক্ষিতে বলা যায়, সমাজ ব্যবস্থা, ধর্ম, ভাষা, সম্পত্তির উত্তরাধিকার প্রভৃতি দিক থেকে গারো ও রাঙালি সমাজের মধ্যে মৌলিক পার্থক্য বিদ্যমান।"
        }
      ]
    },
    {
      "number": "6",
      "uddipok": "সোহান জানতে পারে বাংলাদেশে একটি ক্ষুদ্র নৃগোষ্ঠী আছে, যাদের বিশ্বাস পৃথিবী সৃষ্টির মূলে নৃত্যের অবদান আছে। তাই তাদের সমাজে নৃত্য বিশেষ প্রসিদ্ধ। তারা মৈথেয়ী ভাষায় কথা বলে।",
      "tag": "CTG.C 24",
      "sub_questions": [
        {
          "label": "ক",
          "question": "সাঁওতালরা কোন নৃগোষ্ঠীর অন্তর্ভুক্ত?",
          "explanation": "সাঁওতালরা আদি অস্ট্রেলীয় নৃ-গোষ্ঠীর অন্তর্ভুক্ত।"
        },
        {
          "label": "খ",
          "question": "চাকমা অর্থনীতির বর্ণনা দাও।",
          "explanation": "চাকমাদের অর্থনীতি কৃষিনির্ভর। ঐতিহ্যগতভাবে চাকমারা জুম চাষের ওপর নির্ভরশীল। চাকমাদের জুমে ধান ছাড়াও তিল, কুমড়া, মিষ্টি কুমড়া, চিনার, ভুট্টা, বেগুন, আদা, হলুদ ইত্যাদি ফসল চাষ করা হয়। বর্তমানে তাদের মধ্যে অনেকেই জুম চাষের পরিবর্তে রাবার চাষ করে অর্থোপার্জন করে। তাছাড়া তারা বাঁশ ও বেত দিয়ে সুন্দর সুন্দর ঝুঁড়ি, ফাঁদ, পাখা, চিরুনি, বাঁশি এবং বাদ্যযন্ত্র তৈরি করে বাজারে বিক্রির মাধ্যমে জীবিকা নির্বাহ করে। নতুন ভূমিনীতি অনুযায়ী চাকমাদেরকে ব্যক্তি মালিকানায় জমি বরাদ্দ না দেওয়ায় তাদের অনেকেই সমতল ও নিচু ভূমিতে হালচাষের মাধ্যমে ধান চাষ করে।"
        },
        {
          "label": "গ",
          "question": "উদ্দীপকে কোন ক্ষুদ্র নৃগোষ্ঠীর কথা বলা হয়েছে? ব্যাখ্যা করো।",
          "explanation": "উদ্দীপকে মণিপুরি ক্ষুদ্র নৃ-গোষ্ঠীর কথা বলা হয়েছে। বাংলাদেশের অন্যতম ক্ষুদ্র নৃগোষ্ঠী হচ্ছে মণিপুরি ক্ষুদ্র নৃগোষ্ঠী। মণিপুরিদের সংস্কৃতির সবচেয়ে উল্লেখযোগ্য অংশ হলো তাদের নৃত্য ও সংগীত। বিশেষ করে তাদের নৃত্য সমধিক পরিচিত ও প্রসিদ্ধ। বিভিন্ন উৎসব-অনুষ্ঠানে তারা নানা ধরনের নৃত্য পরিবেশন করে থাকে। নাচের সাথে সাথে তারা লোকগীতিও পরিবেশন করে। তাদের নৃত্যের মধ্যে 'লাইহারাউবা' সবচেয়ে বেশি আলোচিত ও প্রসিদ্ধ। মণিপুরিরা বিশ্বাস করে, পৃথিবী সৃষ্টির মূলে রয়েছে নৃত্য। গোত্র বিভাগ অনুসারে মণিপুরিদের মধ্যে ২টি ভাষা প্রচলিত। যথা- ক. বিষ্ণুপ্রিয়া ভাষা ও খ. মৈতৈ ভাষা। উদ্দীপকে বলা হয়েছে, বাংলাদেশে একটি ক্ষুদ্র নৃগোষ্ঠী আছে, যাদের বিশ্বাস পৃথিবী সৃষ্টির মূলে নৃত্যের অবদান আছে। তাই তাদের সমাজে নৃত্য বিশেষ প্রসিদ্ধ। এছাড়া তারা মৈথেয়ী ভাষায় কথা বলে। এসব তথ্য ও পূর্বোক্ত আলোচনার ভিত্তিতে বলা যায়, উদ্দীপক দ্বারা মণিপুরি ক্ষুদ্র নৃ-গোষ্ঠীর প্রতি ইঙ্গিত করা হয়েছে।"
        },
        {
          "label": "ঘ",
          "question": "উক্ত নৃগোষ্ঠীর সামাজিক ও সাংস্কৃতিক জীবনের বর্ণনা দাও।",
          "explanation": "উদ্দীপক দ্বারা নির্দেশিত মণিপুরি ক্ষুদ্র নৃ-গোষ্ঠীর সামাজিক ও সাংস্কৃতিক জীবন বৈচিত্র্যপূর্ণ। মণিপুরি ক্ষুদ্র নৃগোষ্ঠীর সামাজিক ব্যবস্থা পিতৃতান্ত্রিক। সন্তানের পরিচয় ও সম্পত্তির উত্তরাধিকার পিতার সূত্রে নির্ধারণ হয়। ছেলেরা সম্পত্তির অংশ সমানভাবে পেলেও মেয়েরা পিতার সম্পত্তি পায় না। তাদের মধ্যে বহির্বিবাহ ব্যবস্থা প্রচলিত। বাংলাদেশে বসবাসরত নানা ক্ষুদ্র নৃগোষ্ঠীর মধ্যে মণিপুরিরা সাংস্কৃতিক ঐতিহ্যে সমৃদ্ধ এক অনন্য জনগোষ্ঠী হিসেবে পরিচিত। তারা আদি- মঙ্গোলীয় নৃগোষ্ঠীর অন্তর্ভুক্ত এবং বৌদ্ধধর্মাবলম্বী। তাদের সংস্কৃতির অন্যতম বৈশিষ্ট্য হলো নৃত্যগীত পরিবেশনা। নৃত্য তাদের কাছে খুবই পবিত্র বিষয়। তারা বিশ্বাস করে, নৃত্যের গুণেই সংসারে সব কাজে সফলতা আসে। মণিপুরি নৃত্যের অন্যতম হলো লাইহারাউবা, যা দেবতার সন্তুষ্টি সাধনের জন্য পরিবেশিত হয়। এ নৃত্য চৈত্র মাসের শেষে ও বৈশাখের শুরুতে পক্ষকালব্যাপী অনুষ্ঠিত হয়। এছাড়াও তাদের সমাজে রাসনৃত্য, চোংবী নৃত্যসহ আরও অনেক নৃত্য পরিবেশিত হয়ে থাকে। নৃত্যে ব্যবহৃত মণিপুরিদের পোশাক অত্যন্ত রুচিশীল ও দৃষ্টিনন্দন।"
        }
      ]
    },
    {
      "number": "1",
      "uddipok": "বছির সাহেব একজন ধনী কৃষক। গত ইউনিয়ন পরিষদ নির্বাচনে সে চেয়ারম্যান নির্বাচিত হয়েছে। তার একমাত্র ছেলে শিহাব লেখাপড়া শেষ করে ঢাকায় শিক্ষকতা করেন।",
      "tag": "CTG.C 24",
      "sub_questions": [
        {
          "label": "ক",
          "question": "গ্রামীণ সমাজ কী?",
          "explanation": "গ্রামীণ সমাজ বলতে এমন এক জনসমষ্টিকে বোঝায়, যারা একটি সাধারণ ঐতিহ্য, প্রথা, রীতিনীতি, জীবনপ্রণালি ও সাধারণ সংস্কৃতির দ্বারা উদ্বুদ্ধ হয়ে একত্রে বসবাস করে।"
        },
        {
          "label": "খ",
          "question": "সামাজিক স্তরবিন্যাস বলতে কী বোঝ?",
          "explanation": "সামাজিক স্তরবিন্যাস হচ্ছে সমাজের অভ্যন্তরে বিদ্যমান ব্যক্তি, গোষ্ঠী ও সামাজিক শ্রেণির ক্রমানুযায়ী অবস্থান। স্তরবিন্যাস বলতে বোঝায় যেখানে স্তরগুলো সজ্জিত, ও বিন্যস্ত। অতএব সামাজিক স্তরবিন্যাস বলতে সমাজে বিভিন্ন গোষ্ঠী বা শ্রেণির উঁচু-নিচু অবস্থান বা-বিন্যাস ব্যবস্থাকে বোঝায়।"
        },
        {
          "label": "গ",
          "question": "উদ্দীপকে বছির সাহেবের গ্রামীণ ক্ষমতা কাঠামোতে অবস্থানের জন্য কোন উপাদান দায়ী? ব্যাখ্যা করো।",
          "explanation": "উদ্দীপকের বছির সাহেবের গ্রামীণ ক্ষমতা কাঠামোতে অবস্থানের জন্য ভূমির মালিকানা উপাদান দায়ী। গ্রামীণ ক্ষমতা কাঠামোর অন্যতম স্বাধীন উপাদান ভূমি মালিকানা। বৃহৎ ভূমির মালিকানা মানে বর্গাচাষী ও দিনমজুরদের একটি বৃহৎ অংশের -ওপর নিয়ন্ত্রণ। তাছাড়া ভূমি থেকে 'লব্ধ উদ্বৃত্ত অর্থ আয়ের অন্যান্য পথও খুলে দেয়। ভূমি একটি পরিবারের সামাজিক অবস্থান নিশ্চিত করে। যে পরিবারের প্রচুর জমি আছে সে পরিবারের সন্তানেরা উচ্চশিক্ষার জন্য শহরে আসতে পারে এবং উঁচু সামাজিক অবস্থানসম্পন্ন পরিবারের সাথে বৈবাহিক সম্পর্কও স্থাপন করতে পারে; যা তাদের পরিবারের সামাজিক অবস্থাকেও উন্নত করে। উদ্দীপকের বছির সাহেব ধনী কৃষক। গত ইউনিয়ন পরিষদ নির্বাচনে তিনি চেয়ারম্যান নির্বাচিত হয়েছেন। তার একমাত্র ছেলে শিহাব লেখাপড়া শেষ করে ঢাকায় শিক্ষকতা করেন। পূর্বোক্ত আলোচনার প্রেক্ষিতে এটা সুস্পষ্ট যে, ভূমির মালিকানা উপাদানের জন্যই বছির সাহেব গ্রামীণ ক্ষমতা কাঠামোতে শক্তিশালী অবস্থানে অবস্থান করছেন।"
        },
        {
          "label": "ঘ",
          "question": "বছির সাহেব ও শিহাবের বসবাসরত সমাজের মধ্যে পার্থক্য বিদ্যমান বিশ্লেষণ করো।",
          "explanation": "উদ্দীপকে শিহাব সাহেবের প্রতিনিধিত্বকারী সমাজ অর্থাৎ, শহুরে সমাজের সাথে বছির সাহেবের সমাজ অর্থাৎ, গ্রামীণ সমাজের তুলনামূলক আলোচনা নিম্নরূপ- গ্রাম সমাজে অর্থনীতির ভিত্তি হলো ভূমি এবং অধিকাংশ মানুষই কৃষিভিত্তিক পেশানির্ভর। অল্প কিছু ব্যবসায়ী বা চাকরিজীবী লক্ষণীয় হলেও পেশার বৈচিত্র্য দেখা যায় কম। অন্যদিকে শহরে অকৃষিভিত্তিক এবং শিল্পমুখী পেশা গ্রহণের প্রবণতা বেশি। শহরে শ্রমবিভাজনও দৃশ্যমান। গ্রামীণ সমাজের ভিত্তি গড়ে ওঠে অধিবাসীদের রক্তের সম্পর্কের ওপর, অন্যদিকে শহরে সামাজিক সম্পর্কের পরিধি বিস্তৃত, জটিল ও বৈচিত্র্যময়। গ্রামীণ সমাজের রাজনীতি পরিবার দ্বারা প্রভাবিত হলেও স্থানীয় পঞ্চায়েত এবং ইউনিয়ন কাউন্সিলের প্রাধান্যও লক্ষণীয়। অন্যদিকে শহুরে সমাজে রাজনীতির চর্চা বেশি হয়ে থাকে এবং তা জাতীয় রাজনীতির সাথেই বেশি যুক্ত থাকে। গ্রামীণ সমাজে সাংস্কৃতিক জীবনে বস্তুগত ও অবস্তুগত উভয় দিক থেকে পার্থক্য দেখা যায় এবং শিক্ষার হারও তুলনামূলকভাবে কম। গ্রামীণ শিক্ষাব্যবস্থা সরকারনির্ভর। অন্যদিকে, শহর সমাজে শিক্ষার হার তুলনামূলকভাবে বেশি এবং সাংস্কৃতিক জীবনে শহরবাসীর মানসিকতা ও বুচির ছাপ দেখা যায়। তাই বলা যায়, শিহাব সাহেবের প্রতিনিধিত্বকারী সমাজের সাথে বছির সাহেবের গ্রামীণ সমাজের তুলনামূলক মৌলিক পার্থক্য দৃশ্যমান।"
        }
      ]
    },
    {
      "number": "2",
      "uddipok": "নিচের উদ্দীপকটি পড়ে প্রশ্নগুলোর উত্তর দাও: গ্রামের ধনী গৃহস্থ আবদুল মজিদের দুই ছেলে দুই মেয়ের সংসার। তার দুই মেয়ে উপজেলার কলেজ থেকে ডিগ্রি পাস করে স্বামী সংসার নিয়ে সুখে আছেন। দুই ছেলে বিশ্ববিদ্যালয় থেকে পাস করে সরকারি চাকরি করছেন।",
      "tag": "CTG.C 24",
      "sub_questions": [
        {
          "label": "ক",
          "question": "ইভটিজিং কী? -",
          "explanation": "ইভটিজিং বলতে যেকোনো ধরনের আচরণ দ্বারা নারীদের উত্যক্ত করাকে বোঝায়।"
        },
        {
          "label": "খ",
          "question": "সংস্কৃতি একটি জীবনপ্রণালি'- বুঝিয়ে লেখো।",
          "explanation": "সংস্কৃতি একটি জীবনপ্রণালি কেননা এটি সমাজ জীবনের আচার- অনুষ্ঠান, শিল্পকলা, কাব্য, নিয়মনীতি, ধ্যানধারণা ইত্যাদির সমন্বয়ে গঠিত। আমরা জানি, সংস্কৃতি মানুষের সামাজিক জীবন সংশ্লিষ্ট কার্যপ্রণালিকে পরিচালিত করে। সমাজের সদস্য হিসেবে মানুষের অর্জিত জ্ঞান, বিশ্বাস, কলা, নৈতিকতা, আইন, প্রথা এবং অন্যান্য অভ্যাস ও দক্ষতা সবই সংস্কৃতির অন্তর্ভুক্ত। আর এ জন্যই বলা হয় যে, সংস্কৃতি একটি জীবনপ্রণালি।"
        },
        {
          "label": "গ",
          "question": "উদ্দীপকে আবদুল মজিদের ছেলে-মেয়ের মধ্যে কোনো পার্থক্য পরিলক্ষিত হয় কি? ব্যাখ্যা করো।",
          "explanation": "হ্যাঁ, উদ্দীপকের আবদুল মজিদের ছেলে-মেয়ের মধ্যে জেন্ডারের ভিত্তিতে সৃষ্ট পার্থক্য পরিলক্ষিত হয়। জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়। জেন্ডারের ভিত্তিতে সমাজজীবনে বিভিন্ন বৈষম্য সৃষ্টি হয়। এসব বৈষম্যের মধ্যে জন্মগত, সম্পত্তির উত্তরাধিকারে, শিক্ষা ক্ষেত্রে, শ্রমমূল্যে, চাকরি ক্ষেত্রে ইত্যাদি উল্লেখযোগ্য। পিতৃতান্ত্রিক সমাজে অধিকাংশ পরিবারে একটি পুত্র সন্তানকে যেমন আনন্দের সাথে পরিবারের সদস্য হিসেবে গ্রহণ করা হয়, কন্যা সন্তানের ভাগ্যে তেমনটি জোটে না। কন্যা সন্তান জন্মের সাথে সাথে পরিবারের সদস্যরা তার ভবিষ্যৎ নিয়ে দুর্ভাবনায় পড়ে যান। কন্যা সন্তানের সাথে নানা ধরনের আচরণে তাদের এ দুর্ভাবনার বহিঃপ্রকাশ ঘটে। এজন্যই দেখা যায়, পুত্র সন্তানের শিক্ষার জন্য সর্বোচ্চ চেষ্টা করা হলেও পরিবারের খরচ কমাতে মেয়েদের অল্প বয়সে বিয়ে দেওয়া হয়। উদ্দীপকের আবদুল মজিদের মেয়েরা তার ছেলেদের তুলনায় শিক্ষা ক্ষেত্রে কম সুবিধা পেয়েছে। আবদুল মজিদ সাহেব মেয়েদেরকে উপজেলার কলেজে পড়িয়েছেন। এমনকি ডিগ্রি পাস করার পর মেয়েদের আর না 'পড়িয়ে বিয়ে দিয়ে দিয়েছেন। কিন্তু ছেলেদের পড়িয়েছেন বিশ্ববিদ্যালয়ে। তারা সর্বোচ্চ ডিগ্রি লাভ করে সরকারি চাকরিও করছে। অথচ আবদুল মজিদের মেয়েদেরও বিশ্ববিদ্যালয়ে পড়ানোর সামর্থ ছিল। ছেলে ও মেয়ের মধ্যে এই যে পার্থক্য, এটা সৃষ্টি হয়েছে কেবলই জেন্ডারের কারণে।"
        },
        {
          "label": "ঘ",
          "question": "আমাদের সমাজে আর কোন কোন ক্ষেত্রে এ ধরনের পার্থক্য দেখা যায়? উল্লেখ করো।",
          "explanation": "আমাদের সমাজে প্রায় সব ক্ষেত্রে জেন্ডারের ভিত্তিতে সৃষ্ট পার্থক্য লক্ষ করা যায়। পিতৃতান্ত্রিক সমাজে জন্ম নেয়া সন্তানের ক্ষেত্রে জেন্ডার বৈষম্য চোখে পড়ে। যেমন- একটি পুত্রসন্তান পরিবারের সদস্যরা যেরূপ আনন্দচিত্তে ও আগ্রহভরে তাকে নিয়ে নানান রঙিন স্বপ্ন দেখে, একটি কন্যাসন্তান হলে ঠিক তদ্রূপ বিষাদঘন চিত্তে তারা কন্যাটির ভবিষ্যৎ নিয়ে দুর্ভাবনায় পড়ে। 'সম্পত্তির বণ্টনের ক্ষেত্রেও জেন্ডারের ভিত্তিতে সৃষ্ট পার্থক্য লক্ষ করা যায়। বেশিরভাগ নারীই ভালো বোন সাজতে গিয়ে পৈত্রিক সম্পত্তি ভাইদের দিয়ে দেয়। এছাড়াও অনেক সময় দেখা যায়, নারীরা যে সম্পত্তি পায়, তা ছেলেরা প্রতারণার মাধ্যমে নিজেদের নামে লিখে নেয়। জেন্ডারের ভিত্তিতে খাদ্য পরিবেশনায় পারিবারিক স্তরে পার্থক্য বা বৈষম্য পরিলক্ষিত হয়। যেমন- পরিবারে খাবার পরিবেশনকালে ছেলে ও মেয়ে একত্রে উপস্থিত থাকলেও অনেক ক্ষেত্রে দেখা যায় ছেলেকে উত্তম খাদ্য পরিবেশন করা হয়। বাংলাদেশ তথা তৃতীয় বিশ্বের উন্নয়নশীল দেশসমূহে একজন পুরুষ দিন-রাতের যেকোনো সময়ে যেমন বাইরে চলাফেরা করতে পারে তেমনি যেকোনো জায়গায় বা অনুষ্ঠানে বিনা বাধায় অংশগ্রহণ করতে পারে। কিন্তু মহিলাদেরকে বিভিন্ন ক্ষেত্রে নিষেধাজ্ঞার কবলে পড়তে হয়। বাংলাদেশের মতো উন্নয়নশীল দেশে জেন্ডার বিশেষে একজন শ্রমিকের শ্রমমূল্যের ব্যবধান পরিলক্ষিত হয়। এখানে বিভিন্ন পেশায় নিয়োজিত নারীরা পুরুষের তুলনায় স্বল্পমূল্যে কাজ করতে বাধ্য হয়। উদাহরণস্বরূপ বলা যায়, একজন গার্মেন্টস পুরুষ কর্মী ও নারী কর্মীর বেতনের অনেক পার্থক্য পরিলক্ষিত হয়। চাকরির ক্ষেত্রে মহিলাকোটা বিদ্যমান থাকলেও বাংলাদেশে এ ক্ষেত্রে জেন্ডার বৈষম্য চোখে পড়ে। পিতৃতান্ত্রিক সমাজ হওয়ায় সকল কর্মক্ষেত্রে পুরুষরা অগ্রাধিকার পায়। এছাড়া অনেক কাজে মেয়েদের নিরুৎসাহিত করা হয়। যেমন- নিরাপত্তাকর্মী, নৈশপ্রহরী, ড্রাইভার, হেলপার ইত্যাদি পেশায় নারীদের অংশগ্রহণ খুব কম। উপরের আলোচনার পরিসমাপ্তিতে বলা যায়, সমাজজীবনের প্রায় প্রতিটি ক্ষেত্রে নারী ও পুরুষের মধ্যে জেন্ডারের ভিত্তিতে সৃষ্ট বৈষম্য বা পার্থক্য পরিলক্ষিত হয়।"
        }
      ]
    },
    {
      "number": "3",
      "uddipok": "নিচের উদ্দীপকটি পড়ে প্রশ্নগুলোর উত্তর দাও। শহরের বিত্তশালী আজিজ সাহেবের পাঁচ ছেলে মেয়ে সবাই পরিবার নিয়ে বিদেশে থাকেন। আজিজ সাহেব এবং মিসেস আজিজ গৃহ পরিচারিকা নিয়ে ছেলে-মেয়ে নাতি নাতনি বিহীন নিঃসঙ্গ জীবনযাপন করছেন।",
      "tag": "CTG.C 24",
      "sub_questions": [
        {
          "label": "ক",
          "question": "বেকারত্ব কী?",
          "explanation": "শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার এবং তার কর্মহীন অবস্থাকে বেকারত্ব বলে।"
        },
        {
          "label": "খ",
          "question": "'নিরক্ষরতা একটি সামাজিক সমস্যা'- বুঝিয়ে লেখো।",
          "explanation": "প্রকৃতিগত দিক থেকে নিরক্ষরতা অন্যতম সামাজিক সমস্যা। সামাজিক সমস্যার প্রকৃতি পর্যবেক্ষণ করে এর তিনটি বৈশিষ্ট্য পরিলক্ষিত হয়। যথা- ১. সমাজের সাথে সংশ্লিষ্ট বিষয় ২. সমাজের অধিকাংশ মানুষের কাছে অনাকাঙ্ক্ষিত ৩. যৌথ প্রচেষ্টার মাধ্যমে সমাধান সম্ভব। নিরক্ষরতা সমস্যার প্রকৃতি বিশ্লেষণ করে আমরা সামাজিক সমস্যার এই তিনটি বৈশিষ্ট্যই খুঁজে পাই। সুতরাং নিশ্চিতভাবেই বলা যায় যে, নিরক্ষরতা একটি সামাজিক সমস্যা।"
        },
        {
          "label": "গ",
          "question": "উদ্দীপকটি তোমার পাঠ্যবইয়ের কোন সমস্যাটি ইঙ্গিত করেছে? ব্যাখ্যা করো।",
          "explanation": "নিম্নের অনুরূপঃ উদ্দীপকের রফিক সাহেব বার্ধক্য সমস্যার শিকার হয়েছেন। সাধারণভাবে বার্ধক্য দ্বারা বয়োবৃদ্ধিকে বোঝানো হয়। বার্ধক্য হলো জীবনচক্রের একটি স্বাভাবিক পরিণতি। জাতিসংঘ ও বাংলাদেশ উভয়ের নীতি অনুযায়ী ৬০ বছর বা তার বেশি বয়সী মানুষ প্রবীণ হিসেবে স্বীকৃত। আর প্রবীণরা যে সকল সামাজিক, অর্থনৈতিক, মনস্তাত্ত্বিক সমস্যার সম্মুখীন হন তাই বার্ধক্য সমস্যা। বার্ধক্য সমস্যা সৃষ্টির অন্যতম কারণ হলো অর্থনৈতিক নির্ভরশীলতা। এদেশের অধিকাংশ পিতামাতা সারাজীবনের আয় ও সঞ্চিত সম্পদ সন্তানের লেখাপড়া বা প্রতিষ্ঠার পেছনে ব্যয় করেন। ফলে তারা বৃদ্ধাবস্থায় নিজের চলার জন্য কোনো সঞ্চয় করতে পারেন না এবং ক্রমশ সন্তানের ওপর নির্ভরশীল হয়ে পড়েন। আর সন্তান ঠিকমতো দেখাশোনা না করলে প্রবীণ পিতামাতারা নানাবিধ সমস্যায় পতিত হন। যেমনটি উদ্দীপকেও ফুটে উঠেছে। উদ্দীপকের রফিক সাহেবের বর্তমান বয়স ৬৫ বছর। পাঠ্যবইয়ের তথ্য অনুযায়ী বয়সের দিক থেকে রফিক সাহেব বার্ধক্যে উপনীত হয়েছেন। তার সন্তানরা স্বাবলম্বী হলেও কেউ বৃদ্ধ বাবার ভরণ-পোষণ করেন না এবং খোঁজখবরও রাখেন না। অর্থাৎ তিনি বার্ধক্যজনিত বিভিন্ন সমস্যার সম্মুখীন হয়েছেন। উপরের আলোচনার প্রেক্ষিতে আমরা তাই বলতে পারি, রফিক সাহেব বার্ধক্য সমস্যার শিকার হয়েছেন।"
        },
        {
          "label": "ঘ",
          "question": "উক্ত সমস্যার জন্য বিশ্বায়নই দায়ী- তুমি কি একমত? ব্যাখ্যা করো।",
          "explanation": "উদ্দীপকে বর্ণিত সমস্যা তথা বার্ধক্য সমস্যার জন্য বিশ্বায়নই দায়ী- এ বক্তব্যের সাথে আমি দ্বিমত পোষণ করছি। বিশ্বায়ন হলো কোনো কিছুর স্থানিক থেকে বৈশ্বিক রূপ লাভ করা। বিশ্বায়নের ফলে মানুষের কর্ম, পেশা নির্বাচন, দক্ষতা অর্জন ইত্যাদি ক্ষেত্রে ঐতিহ্যগত ধারণাগুলো ক্রমাগতভাবে বদলে যাচ্ছে। পাশাপাশি বিশ্বায়নের ফলে অনেক পরিবর্তন এসেছে যা মানুষ ও সমাজকে নতুন ধরনের ঝুঁকির মধ্যে ফেলে দিয়েছে। বস্তুত বিশ্বায়নের ফলে ব্যক্তির মধ্যে ব্যক্তিস্বাতন্ত্র্যের জন্ম' হচ্ছে। ফলে অনেক সময়ই দেখা যায়, ব্যক্তি পরিবার থেকে অনেকটা বিচ্ছিন্ন হয়ে নিজস্ব জীবনধারা গড়ে তুলছে। সুতরাং কোনো ব্যক্তির বার্ধক্য অবস্থায় সন্তানদের মধ্যে ব্যক্তিস্বাতন্ত্র্যবাদী মনোভাব বেশি থাকলে ওই ব্যক্তি বার্ধক্য সমস্যায় পড়তে পারেন। অর্থাৎ বার্ধক্য সমস্যা সৃষ্টির জন্য বিশ্বায়ন একটি কারণ হিসেবে কখনো কখনো ভূমিকা রাখে। তবে বার্ধক্য সমস্যার জন্য কেবল বিশ্বায়ন দায়ী নয়। বরং এর পিছনে আরও অনেক কারণ ভূমিকা রাখে। বাংলাদেশে বৃদ্ধদের কর্মসংস্থান নেই বললেই চলে। ফলে তারা চরম দারিদ্র্য ও আর্থিক অসচ্ছলতার শিকার হয়। গ্রাম বাংলার দরিদ্র বৃদ্ধরা পরিচিত এলাকার কারণে ভিক্ষা করতে পারে না। ফলে এই শ্রেণির বৃদ্ধরা শহরে এসে ভিক্ষাবৃত্তি করে মানবেতর জীবনযাপন করে। স্বাস্থ্যহীনতা ও পুষ্টিহীনতা বার্ধক্যের অন্যতম প্রধান সমস্যা। উপার্জন না থাকায় ক্রয় ক্ষমতার অভাবে খাদ্য গ্রহণ ও চিকিৎসা নিতে বৃদ্ধরা অক্ষম। আর্থিক উপার্জন না থাকায় বৃদ্ধরা পারিবারিক ও সামাজিকভাবে উপেক্ষা, অনাদর, অবহেলা-বঞ্চনার শিকার হন। ফলে তারা মানসিকভাবে বিপর্যস্ত হয়ে পড়েন ও নিজেদেরকে অপ্রয়োজনীয় বোঝা মনে করেন। বৃদ্ধদের চিত্তবিনোদন ও সময় কাটানোর সুযোগ-সুবিধা খুবই কম। বর্তমান পরিবর্তিত সমাজ ব্যবস্থায় পরিবারের সবাই ব্যস্ত থাকে। বৃদ্ধদের সাথে সময় কাটানোর মতো সময় কারো নেই। ফলে তারা একাকিত্ব অনুভব করেন। বৃদ্ধরা প্রায় সময় নিরাপত্তাহীনতায় ভোগেন, সরকারিভাবে তেমন কোনো প্রতিষ্ঠান গড়ে 'না ওঠায় তারা সব সময় নিজেদেরকে অসহায় মনে করেন। উপরের আলোচনায় সুস্পষ্ট, কেবল বিশ্বায়নের কারণে বার্ধক্য সমস্যার সৃষ্টি হয় না, বরং এর পিছনে আরও নানাবিধ কারণ ভূমিকা রাখে। আর এ কারণে আমি প্রশ্নোক্ত বক্তব্যের সাথে দ্বিমত পোষণ করছি।"
        }
      ]
    },
    {
      "number": "4",
      "uddipok": "বাংলাদেশের পল্লি অঞ্চলের অধিবাসীদের জীবনমান উন্নয়নের জন্য কুমিল্লায় একটি প্রতিষ্ঠান গড়ে ওঠে। এটি কৃষি উন্নয়নে ব্যাপক উন্নতি সাধনের মাধ্যমে পল্লির জীবনমানের উন্নয়ন ঘটায়।",
      "tag": "CTG.C 24",
      "sub_questions": [
        {
          "label": "ক",
          "question": "জলবায়ু কী?",
          "explanation": "জলবায়ু হচ্ছে কোনো ভৌগোলিক অঞ্চলের দীর্ঘদিনের তথা ৩০-৩৫ বছরের গড় আবহাওয়া।"
        },
        {
          "label": "খ",
          "question": "'বেকারত্ব মাদকাসক্তির অন্যতম কারণ'- ব্যাখ্যা করো।",
          "explanation": "মাদকাসক্তির অন্যতম কারণ হিসেবে বেকারত্ব ভূমিকা রাখে। সীমিত কর্মসংস্থানের কারণে কাজ করার ইচ্ছা থাকা সত্ত্বেও এ দেশের লক্ষ লক্ষ মানুষ বেকার জীবনযাপন করছে। বেকারত্ব তাদের মনে সৃষ্টি করছে হতাশা ও নৈরাশ্য। এ হতাশা ও নৈরাশ্য ভুলে থাকার জন্য অনেকেই মাদকাসক্ত হয়ে পড়ে। এছাড়া অনেক বেকার যুবক বেকারত্ব ঘুচাতে মাদক ব্যবসায় জড়িয়ে পড়ার পাশাপাশি নিজেও মাদকাসক্ত হয়ে পড়ে। বস্তুত কিছু ব্যতিক্রম ছাড়া এটা দেখা যায় না যে, উপার্জনমূলক কাজে জড়িত ব্যক্তি মাদক গ্রহণ করছে। এজন্য সমাজবিজ্ঞানীরা মাদকাসক্তির অন্যতম কারণ হিসেবে বেকারত্বকে চিহ্নিত করেন।"
        },
        {
          "label": "গ",
          "question": "উদ্দীপকে কোন প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে বাংলাদেশ পল্লি উন্নয়ন একাডেমি (BARD)-এর কথা বলা হয়েছে। পল্লি অঞ্চলের উন্নয়নের জন্য তৎকালীন পাকিস্তান সরকার ১৯৫৯ সালে কুমিল্লায় পল্লি উন্নয়ন একাডেমি স্থাপন করেন। এ একাডেমির প্রতিষ্ঠাতা পরিচালক হিসেবে যোগদান করেন কুমিল্লা মডেলের রূপকার বিশিষ্ট সমাজবিজ্ঞানী ড. আখতার হামিদ খান। বাংলাদেশের স্বাধীনতার পর এ সংস্থা 'বাংলাদেশ পল্লি উন্নয়ন একাডেমি' নামে পরিচিতি লাভ করে। সামাজিক উন্নয়নে এ সংস্থার গৃহীত কর্মসূচিগুলো হলো- কৃষি উন্নয়ন, বাংলাদেশ পল্লি উন্নয়ন বোর্ড এবং পল্লি কর্মসূচিসহ পল্লি উন্নয়নে নিয়োজিত উচ্চপদস্থ কর্মকর্তা ও কর্মচারীদের প্রশিক্ষণ দান। এছাড়া পল্লি অঞ্চলে' বিভিন্ন সমস্যা দূরীকরণ এবং উন্নয়নের জন্য ব্যাপক গবেষণা ও জরিপ কাজ চালানো ছাড়াও পল্লি জনগণকে সুসংগঠিত করে, যাতে তারা নিজেদের সমস্যা নিজেরাই সমাধান করতে সক্ষম হয়। পল্লি উন্নয়নে বিশেষ অবদান রাখার জন্য এ সংস্থাটি ১৯৮৬ সালে স্বাধীনতা পদক লাভ করে। উদ্দীপকে বলা হয়েছে, বাংলাদেশের পল্লি অঞ্চলের অধিবাসীদের জীবনমান উন্নয়নের জন্য কুমিল্লায় একটি প্রতিষ্ঠান গড়ে ওঠে। এটি কৃষি উন্নয়নে ব্যাপক উন্নতি সাধনের মাধ্যমে পল্লির জীবনমানের উন্নয়ন ঘটায়। পূর্বোক্ত আলোচনার প্রেক্ষিতে বলা যায়, উদ্দীপকের এসব তথ্য বাংলাদেশ পল্লি উন্নয়ন একাডেমিকে নির্দেশ করেছে।"
        },
        {
          "label": "ঘ",
          "question": "পল্লি অঞ্চলের আর্থ-সামাজিক উন্নয়নে উক্ত প্রতিষ্ঠানের ভূমিকা মূল্যায়ন করো।",
          "explanation": "বাংলাদেশের পল্লি অঞ্চলের আর্থ-সামাজিক উন্নয়নে উদ্দীপক দ্বারা নির্দেশিত প্রতিষ্ঠান তথা বাংলাদেশ পল্লি উন্নয়ন একাডেমি তাৎপর্যপূর্ণ ভূমিকা পালন করছে। বাংলাদেশ পল্লি উন্নয়ন একাডেমির কর্মসূচিগুলো হলো- কৃষি উন্নয়ন, বাংলাদেশ পল্লি উন্নয়ন বোর্ড এবং পল্লি কর্মসূচিসহ পল্লি উন্নয়নে নিয়োজিত উচ্চপদস্থ কর্মকর্তা ও কর্মচারীদের প্রশিক্ষণ দান। পল্লি অঞ্চলে বিভিন্ন সমস্যা দূরীকরণ এবং উন্নয়নের জন্য ব্যাপক গবেষণা ও জরিপ কাজ চালানো। পল্লির জনগণকে সুসংগঠিত করা যাতে নিজেদের সমস্যা নিজেরাই সমাধান করতে সক্ষম হয়। প্রাথমিক সাফল্য অর্জনের পর পল্লি উন্নয়ন একাডেমির পরিচালনায় ১৯৬০ সালে 'কুমিল্লা সমবায় সমিতি' চালু করা হয়। কুমিল্লা সমবায় সমিতির অন্যতম কর্মসূচি ছিল, কৃষকদের নিজস্ব সংগঠন গড়ে তোলা, মূলধন গঠন এবং ঋণদান করা। স্বাধীনতার পর কুমিল্লা সমবায় সমিতির কর্মসূচি সারাদেশে ছড়িয়ে দেওয়ার জন্য ১৯৭২ সালে গঠন করা হয় 'বাংলাদেশ পল্লি উন্নয়ন বোর্ড'। এ প্রতিষ্ঠানের আওতায় পরবর্তী সময়ে দেশব্যাপী নানা উন্নয়ন কর্মসূচি গ্রহণ করা হয়। পল্লি উন্নয়ন একাডেমির সফলতায় উদ্বুদ্ধ হয়ে একে একে বেসরাকরি বিভিন্ন উন্নয়ন সংস্থা প্রতিষ্ঠিত হতে থাকে। এসব সংস্থার মধ্যে ব্র্যাক ১৯৭২ সালে, আশা ১৯৭৮ সালে, প্রশিকা ১৯৭৬ সালে এবং গ্রামীণ ব্যাংক ১৯৮৩ সালে প্রতিষ্ঠিত হয়। এসব সংস্থা ক্ষুদ্রঋণ কর্মসূচি প্রবর্তনের ক্ষেত্রে পল্লি উন্নয়ন একাডেমি অনুসৃত নীতি ও পদ্ধতি অনুসরণ করে। শুধু তাই নয়, অন্যান্য সামাজিক উন্নয়নের ক্ষেত্রেও প্রতিষ্ঠানগুলো পল্লি উন্নয়ন একাডেমিকে অনুসরণ করে। উপরের আলোচনার পরিসমাপ্তিতে বলা যায়, পল্লি অঞ্চলের আর্থ-সামাজিক উন্নয়নে 'বাংলাদেশ পল্লি উন্নয়ন একাডেমি' নিজে কাজ করার পাশাপাশি অন্যান্য সংস্থার পথপ্রদর্শক হিসেবেও গুরুত্বপূর্ণ ভূমিকা পালন করে যাচ্ছে।"
        }
      ]
    },
    {
      "number": "1",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "সোমপুর বিহার কোন জেলায় অবস্থিত?",
          "explanation": "সোমপুর বিহার নওগাঁ জেলায় অবস্থিত।"
        },
        {
          "label": "খ",
          "question": "সিন্ধু সভ্যতার নগর পরিকল্পনা বর্ণনা করো।",
          "explanation": "সিন্ধু সভ্যতার নগর পরিকল্পনা ছিল সুষম ও সুসংগঠিত পরিকল্পনার প্রতিরূপ। সিন্ধু সভ্যতায় নগরের রাস্তাগুলো ছিল বেশ প্রশস্ত অর্থাৎ ৩ থেকে ১০ মিটার পর্যন্ত বিস্তৃত, যা বেশ দূরের ব্যবধানে পরস্পরকে ছেদ করে আয়তকাররূপ নিয়েছে। এছাড়া ছোট ছোট গলি রাস্তা ছিল। রাস্তায় নিয়মিত দূরত্বে ল্যাম্পপোস্টের ব্যবস্থাও চালু ছিল। নগরের ভবনগুলো ছিল পোড়ানো ইটের তৈরি। সিন্ধু সভ্যতায় স্বাস্থ্যকর নাগরিক পরিবেশ সৃষ্টি করতে প্রয়োজনীয় গোসলখানা, পয়ঃপ্রণালি, পৌরসভা, সুশৃঙ্খল প্রশাসন, উন্নত সাংস্কৃতিক প্রতিষ্ঠান, শক্তিশালী কেন্দ্রীয় সরকার, খাজনা আদায় প্রথা তথা নগর জীবনের প্রয়োজনীয় সুযোগ-সুবিধা বিদ্যমান ছিল।"
        },
        {
          "label": "গ",
          "question": "উদ্দীপকের নিদর্শনসমূহ বাংলাদেশের কোন প্রত্নতাত্ত্বিক স্থানকে নির্দেশ করে? ব্যাখ্যা করো।",
          "explanation": "নিম্নের অনূরুপঃ উদ্দীপকে বাংলাদেশের অন্যতম প্রত্নতাত্ত্বিক স্থান ময়নামতিকে নির্দেশ করা হয়েছে। প্রাচীন বাংলার সমতট অঞ্চলের বৌদ্ধ সভ্যতার অন্যতম প্রত্নতাত্ত্বিক নিদর্শন কুমিল্লার ময়নামতি। বাংলাদেশের প্রাচীন বৌদ্ধ ধ্বংসাবশেষের সবচেয়ে বেশি সংগ্রহ এখানেই পাওয়া গেছে। কুমিল্লা শহর থেকে প্রায় ৮ কি.মি দক্ষিণ-পশ্চিমে ময়নামতি অবস্থিত। ময়নামতি মূলত কতকগুলো ছোট পাহাড়ের সমন্বিত রূপ। এখানে আবিষ্কৃত প্রত্নস্থলের মধ্যে উল্লেখযোগ্য হলো- শালবন বিহার, আনন্দ বিহার, ভোজ বিহার, কৌটিলা মুড়া, রূপবান মুড়া, চারপত্র মুড়া, চণ্ডী মুড়া প্রভৃতি। উদ্দীপকের ছকে শালবন বিহার, আনন্দ বিহার ও কৌটিলা মুড়া উল্লেখ করা হয়েছে। পূর্বোক্ত আলোচনা হতে বোঝা যায়, এগুলো ময়নামতি নামক প্রত্নতাত্ত্বিক স্থানে আবিষ্কৃত বিভিন্ন প্রত্নস্থল। তাই বলা যায়, উদ্দীপক দ্বারা ময়নামতি প্রত্নতাত্ত্বিক স্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লেখিত নিদর্শনসমূহের সমাজ ঐতিহাসিক গুরুত্ব বিশ্লেষণ করো।",
          "explanation": "উদ্দীপকের ধ্বংসাবশেষ তথা ময়মনামতি প্রত্নস্থানের ধ্বংসাবশেষসমূহের সামাজিক ও ঐতিহাসিক গুরুত্ব অপরিসীম। ময়নামতিতে আবিষ্কৃত নানা প্রত্নতাত্ত্বিক নিদর্শন থেকে প্রাচীন বাংলার ধর্মীয় ও সামাজিক জীবনের চিত্র ফুটে ওঠে। এখানে আবিষ্কৃত নিদর্শনগুলো থেকে সহজেই অনুমেয় যে, অতীতে এ অঞ্চলকে কেন্দ্র করে একটি সমৃদ্ধ সভ্যতা গড়ে উঠেছিল। ময়নামতির শালবন বিহার, আনন্দ বিহার, কৌটিলা মুড়া, চারপত্র মুড়া ইত্যাদি প্রত্নস্থল থেকে প্রাপ্ত নিদর্শন থেকে আমরা জানতে পেরেছি, এ অঞ্চলে কয়েকশত বছর যাবত বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার এক স্বর্ণযুগ কেটেছে। ময়নামতির বৌদ্ধ সভ্যতার যুগে সমাজ ও সংস্কৃতি ছিল প্রধানত ধর্ম প্রভাবিত। এখানে প্রাপ্ত স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তর ভাস্কর্য, তামারপাত্র ও দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজজীবন ও সভ্যতার এক জীবন্ত চিত্র তুলে ধরে। তখনকার সমাজে মুদ্রা অর্থনীতির প্রচলন শুরু হয়েছিল। ভূমিতে ব্যক্তি মালিকানার নিদর্শন পাওয়া গিয়েছে। অর্থাৎ সমাজে একটি সুদক্ষ প্রশাসন ব্যবস্থা চালু ছিল। মুদ্রার প্রচলন এবং ব্যক্তিগত ভূমি মালিকানা থাকার অর্থ সমাজে অসমতার অস্তিত্ব ছিল। বস্তুত এ দেশে সামাজিক ইতিহাস রচনায়। ময়নামতিতে আবিষ্কৃত' নানা নিদর্শন বিশেষ অবদান রেখেছে। উপরের আলোচনার প্রেক্ষিতে বলা যায়, কোনো দেশের প্রাচীন সামাজিক-সাংস্কৃতিক ইতিহাস সেদেশের প্রত্নতাত্ত্বিক নিদর্শনের মাধ্যমে সহজেই অনুধাবন করা যায়। এমনিভাবে ময়নামতিতে প্রাপ্ত নিদর্শনগুলোও বাংলাদেশের সমাজ ও সভ্যতার ইতিহাসের অন্যতম উৎস হিসেবে গুরুত্বপূর্ণ ভূমিকা রাখছে।"
        }
      ]
    }
  ]
}