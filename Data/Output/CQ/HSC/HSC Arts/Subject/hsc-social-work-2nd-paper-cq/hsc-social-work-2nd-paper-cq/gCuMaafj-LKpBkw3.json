{
  "title": "সরকারি এডওয়ার্ড কলেজ ২০২৪",
  "subtitle": "সমাজবিজ্ঞান (10)",
  "questions": [
    {
      "number": "1",
      "uddipok": "",
      "tag": "GECP 24",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' গ্রন্থটি কার লেখা?",
          "explanation": "আমেরিকান সমাজবিজ্ঞানী অগবার্নের মতানুযায়ী সংস্কৃতির ধরনসমূহ হচ্ছে, বস্তুগত সংস্কৃতি ও অবস্তুগত সংস্কৃতি।"
        },
        {
          "label": "খ",
          "question": "'সংস্কৃতি একটি জীবনপ্রণালি'- বুঝিয়ে লেখো।",
          "explanation": "সংস্কৃতি একটি জীবনপ্রণালি কেননা এটি সমাজ জীবনের আচার- অনুষ্ঠান, শিল্পকলা, কাব্য, নিয়মনীতি, ধ্যানধারণা ইত্যাদির সমন্বয়ে গঠিত। আমরা জানি, সংস্কৃতি মানুষের সামাজিক জীবন সংশ্লিষ্ট কার্যপ্রণালিকে পরিচালিত করে। সমাজের সদস্য হিসেবে মানুষের অর্জিত জ্ঞান, বিশ্বাস, কলা, নৈতিকতা, আইন, প্রথা এবং অন্যান্য অভ্যাস ও দক্ষতা সবই সংস্কৃতির অন্তর্ভুক্ত। আর এ জন্যই বলা হয় যে, সংস্কৃতি একটি জীবনপ্রণালি।"
        },
        {
          "label": "গ",
          "question": "উদ্দীপকে'?' চিহ্নিত স্থানের ক্ষেত্রে কোন বিজ্ঞানটি যথাযথ? ব্যাখ্যা করো।",
          "explanation": "ছকে '?' চিহ্নিত স্থানের ক্ষেত্রে সমাজবিজ্ঞান শাস্ত্রটি যথাযথ। উদ্দীপকের ছকে উল্লেখিত ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক অজিত কুমার সেন, অধ্যাপক এ কে নাজমুল করিম, ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস এবং ড. পেরি বেসাইনি বাংলাদেশে সমাজবিজ্ঞান শাস্ত্রের বিকাশে গুরুত্বপূর্ণ ভূমিকা রেখেছিলেন। বাংলাদেশে সমাজবিজ্ঞান শিক্ষাদানের আনুষ্ঠানিক সূচনা হয় ঢাকা বিশ্ববিদ্যালয়ে। ১৯২৫-২৬ শিক্ষাবর্ষে প্রথম ঢাকা বিশ্ববিদ্যালয়ের দর্শন বিভাগের নীতিশাস্ত্র এবং মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানো শুরু হয়। পরবর্তীতে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞানের পাঠ দান শুরু করা হয়। এ সময় রাষ্ট্রবিজ্ঞান বিভাগের সমাজবিজ্ঞান কোর্সটির দায়িত্ব অর্পিত হয় বিভাগের রিডার অধ্যাপক অজিত কুমার সেনের হাতে। ১৯৫২ সালে অধ্যাপক অজিত কুমার সেন কলকাতা চলে যাওয়ায় সমাজবিজ্ঞান কোর্সটি পড়ানোর দায়িত্ব অধ্যাপক ড. এ কে নাজমুল করিমের ওপর ন্যস্ত হয়। ১৯৫৪ সালে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ক্লদ লেভি স্ট্রস বাংলাদেশে সমাজবিজ্ঞান ও নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসলে অধ্যাপক ড. এ কে নাজমুল করিম এবং অধ্যাপক অজিত কুমার সেন তার সাথে দেখা করেন এবং ঢাকা বিশ্ববিদ্যালয়ে স্বতন্ত্র সমাজবিজ্ঞান বিভাগ প্রতিষ্ঠায় ইউনেস্কোর সাহায্য-সহযোগিতা কামনা করেন। এরই ফলশ্রুতিতে ক্লদ লেভি স্ট্রসের সক্রিয় আগ্রহ ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান' নামে স্বতন্ত্র বিভাগ চালু হয়। স্বতন্ত্র বিভাগ প্রতিষ্ঠার পর ১৯৫৭ সালে সমাজবিজ্ঞান বিভাগের প্রথম অধ্যক্ষ হিসেবে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ড. পেরি বেসাইনিকে নিযুক্ত করা হয়। তিনি ১৯৫৮ সাল পর্যন্ত এ দায়িত্ব পালন করেন। এ সময় তিনি সমাজবিজ্ঞানের কার্যকর একটি সিলেবাস প্রণয়ন করেন। উপরের আলোচনার প্রেক্ষিতে সুস্পষ্ট যে, ছকে উল্লেখিত শিক্ষাবিদরা বাংলাদেশে সমাজবিজ্ঞান শাস্ত্রের প্রতিষ্ঠায় গুরুত্বপূর্ণ অবদান রেখেছেন। সুতরাং নিশ্চিতভাবেই বলা যায় যে, ছকে '?' চিহ্নিত স্থানে সমাজবিজ্ঞান শাস্ত্রটি যথাযথ।"
        },
        {
          "label": "ঘ",
          "question": "বাংলাদেশে উন্ত বিজ্ঞানের বিকাশে উদ্দীপকে বর্ণিত কোন ব্যক্তির অবদান সর্বাধিক? তোমার উত্তরের সপক্ষে যুক্তি দাও।",
          "explanation": "প্রশ্নে উক্ত বিজ্ঞান বলতে সমাজবিজ্ঞানকে বোঝানো হয়েছে। বাংলাদেশে সমাজবিজ্ঞানের বিকাশে ছকে বর্ণিত ব্যক্তিদের মধ্যে ঢাকা বিশ্ববিদ্যালয়ের অধ্যাপক এ কে নাজমুল করিমের অবদান সর্বাধিক। বাংলাদেশে সর্বপ্রথম সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে অধ্যাপক ড. এ কে নাজমুল করিমের অবদান অনস্বীকার্য। ১৯৫৪ সালে ফরাসি ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক ক্লদ লেভি স্ট্রস বাংলাদেশ সফরে আসার পর অধ্যাপক ড. এ কে নাজমুল করিম এবং অধ্যাপক অজিতকুমার সেন তার সাথে দেখা করে ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার বিষয়ে ইউনেস্কোর সহযোগিতা কামনা করেন। এরই প্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সর্বপ্রথম 'সমাজবিজ্ঞান' নামে একটি বিভাগ প্রতিষ্ঠিত হয়। ১৯৫৮ সালে অধ্যাপক ড. এ কে নাজমুল করিম সমাজবিজ্ঞান বিভাগের বিভাগীয় প্রধানের দায়িত্ব গ্রহণ করেন। ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র অধ্যাপক ড. এ কে নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম হলেন প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan, Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সমাদৃত। তার লিখিত অন্যান্য গ্রন্থের মধ্যে রয়েছে 'The Dynamics of Bangladesh Society', 'সমাজবিজ্ঞান সমীক্ষণ' ইত্যাদি। বস্তুত অধ্যাপক ড. এ কে নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন- পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে আমরা বলতে পারি যে, ছকে উল্লেখিত চারজন শিক্ষাবিদই বাংলাদেশে সমাজবিজ্ঞান পাঠের প্রাতিষ্ঠানিক বিকাশে অবদান রাখলেও অধ্যাপক ড. এ কে নাজমুল করিম সর্বাধিক ভূমিকা রেখেছেন।"
        }
      ]
    },
    {
      "number": "2",
      "uddipok": "১৮৩৯ সালে ফ্রান্সে একটি সামাজিক বিজ্ঞানের জন্ম হলেও বাংলাদেশে ১৯৫৭ সালে বিকাশ লাভ করে। ঢাকা বিশ্ববিদ্যালয়ের একজন অধ্যাপকের পরিশ্রমের ফলে এটি সম্ভব হয়। আর সেজন্য তাঁকে এ বিজ্ঞানটির বাংলাদেশের জনক বলে অভিহিত করা হয়। একটি সুখী ও সমৃদ্ধশালী বাংলাদেশ গড়ার জন্য এ সামাজিক বিজ্ঞানটির অধ্যয়ন অত্যন্ত জরুরি।",
      "tag": "MB, RB, DIN.B, CTG.B, SB, BB 22,RB, CB, CTG.B, BB 18",
      "sub_questions": [
        {
          "label": "ক",
          "question": "\"The Positive Philosophy' গ্রন্থটি কার লেখা?",
          "explanation": "'The Positive Philosophy' গ্রন্থটি সমাজবিজ্ঞানের জনক ফরাসি দার্শনিক অগাস্ট কোঁতের লেখা।"
        },
        {
          "label": "খ",
          "question": "নবান্ন উৎসব কী? বুঝিয়ে লেখো।",
          "explanation": "বাংলাদেশে বছরের প্রধান শস্য সংগ্রহকে কেন্দ্র করে যে উৎসব পালন করা হয় তাকে নবান্ন উৎসব বলা হয়। নবান্ন শব্দের অর্থ 'নতুন অন্ন'। নতুন আমন ধান কাটার পর সে ধান থেকে প্রস্তুত চালের প্রথম রান্না উপলক্ষ্যে এ উৎসবের আয়োজন করা হয়। সাধারণত অগ্রহায়ণ মাসে এ উৎসব উদযাপিত হয়। তবে কোনো কোনো অন্যলে পৌষ ও মাঘ মাসেও নবান্ন উৎসবের আয়োজন করা হয়। এ সময় নতুন ফসল কৃষিজীবী মানুষের মনে আনন্দ এনে দেয়। এ আনন্দের প্রতিফলন ঘটে পৌষ পিঠে, দুধ পিঠে, পিঠাপুলি প্রভৃতির অকৃপণ বিতরণের মধ্য দিয়ে।"
        },
        {
          "label": "গ",
          "question": "উদ্দীপকে কোন অধ্যাপকের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বাংলাদেশের সমাজবিজ্ঞানের জনক ড. এ. কে. নাজমুল করিমের কথা বলা হয়েছে। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। উল্লেখ্য যে, ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে The Dynamics of Bangladesh Society', সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উদ্দীপকে বলা হয়েছে, ঢাকা বিশ্ববিদ্যালয়ের একজন অধ্যাপকের পরিশ্রমের ফলে ১৯৫৭ সালে বাংলাদেশে সমাজবিজ্ঞান বিকাশ লাভ করে। এ কারণে তাকে বাংলাদেশের সমাজবিজ্ঞানের জনক বলা হয়। আলোচিত এ ব্যক্তির সঙ্গে ড. এ. কে. নাজমুল করিমের সাদৃশ্য রয়েছে, যা উল্লিখিত আলোচনায় ফুটে উঠেছে। তাই বলা যায়, উদ্দীপকে অধ্যাপক ড. এ. কে. নাজমুল করিমের কথা বলা হয়েছে।"
        },
        {
          "label": "ঘ",
          "question": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞানটির পঠন-পাঠন অত্যন্ত জরুরি— মতামত দাও।",
          "explanation": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞান তথা সমাজবিজ্ঞানের পঠন-পাঠন অত্যন্ত জরুরি। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এ সব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না । উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "3",
      "uddipok": "",
      "tag": "GECP 24,DB, DIN.B, SB, JB 18",
      "sub_questions": [
        {
          "label": "ক",
          "question": "নবোপলীয় বিপ্লব কী?",
          "explanation": "নব্যপ্রস্তর যুগের মানুষ কর্তৃক প্রকৃতিকে আয়ত্ত্বে এনে নিজের খাদ্য নিজে উৎপাদন করাই 'নবোপলীয় বিপ্লব'"
        },
        {
          "label": "খ",
          "question": "\"চাকার আবিষ্কার সভ্যতা বিকাশের অন্যতম ভিত্তি”- ব্যাখ্যা করো।",
          "explanation": "মানব সভ্যতার বিকাশে চাকার উদ্ভাবন এক মাইলফলক। চাকা আবিষ্কারের ফলে যাতায়াত, পণ্য পরিবহন, ব্যবসা-বাণিজ্য বৃদ্ধি পায় ও শ্রম বিভাগ প্রসারিত হয়। শুধু যানবাহনের ক্ষেত্রে নয়, চাকা শিল্পকর্মেও নতুন ধারা প্রবর্তন করেছিল। বিশেষ করে চাকা ব্যবহারের ফলে মৃৎশিল্পে যুগান্তকারী পরিবর্তন আসে। চাকা আবিষ্কারের ফলে 'পৃথিবীর বিভিন্ন অঞ্চলে যাতায়াত করা সহজ হয়। ফলে বিভিন্ন জাতির মধ্যে ভাবের আদান- প্রদান, ব্যবসা-বাণিজ্য বৃদ্ধি পায়। এসব কারণে চাকার আবিষ্কারকে সভ্যতা বিকাশের অন্যতম ভিত্তি হিসেবে গণ্য করা হয়।"
        },
        {
          "label": "গ",
          "question": "উদ্দীপকের প্রত্নতাত্ত্বিক নিদর্শনসমূহ বাংলাদেশের কোন প্রত্নতাত্ত্বিক স্থানকে নির্দেশ করছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'পাহাড়পুর' নামক প্রত্নতাত্ত্বিক স্থানের কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির -উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরীর মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "\"উদ্দীপকের নিদর্শনসমূহ বাংলাদেশের সামাজিক ইতিহাসকে ধারণ করে\"- ব্যাখ্যা করো।",
          "explanation": "নিম্নের অনুরূপঃ বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। প্রত্নতাত্ত্বিক নিদর্শন কোনো দেশ কিংবা জাতির ইতিহাসের অন্যতম গুরুত্বপূর্ণ উৎস বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস মূলত প্রত্নতাত্ত্বিক নিদর্শনসমূহ বিশ্লেষণের মাধ্যমেই জানা যায়। একইভাবে বাংলাদেশের বিভিন্ন প্রত্নস্থান যেমন- মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা- নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালান। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির, সোমপুর বিহার, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারুকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম বিশেষ গুরুত্বের দাবিদার ছিল। পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায়, তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তাম্রলিপি ও শিলালিপিতে উৎকীর্ণ ভূমি ক্রয়-বিক্রয়, ভূমিদান ইত্যাদির দলিল থেকে মনে করা যেতে পারে যে, ভূসম্পত্তিতে ব্যক্তিগত মালিকানা ছিল। উপরের আলোচনা থেকে স্পষ্টভাবে প্রতীয়মান হয় যে, উদ্দীপকে উল্লেখিত পাহাড়পুরের নিদর্শনসমূহ বিশ্লেষণ করে তদানীন্তন বাংলাদেশের সামাজিক ইতিহাসের একটি চিত্র তথা তৎকালীন সামাজিক ইতিহাস রচনা করা যায়।"
        }
      ]
    },
    {
      "number": "4",
      "uddipok": "ধীরেন চন্দ্র তার জীবিকার প্রয়োজনে হাঁস-মুরগি, গরু-ছাগল লালন-পালন করে। এর পাশাপাশি তার নিজস্ব জমিতে ধান, গম, ভুট্টাসহ বিভিন্ন ফসল উৎপাদন করে। এটাই তার পেশা। তার স্ত্রী সংসারের কাজের ফাঁকে স্বামী ও সন্তানের মঙ্গল কামনায় বিভিন্ন দেবতার উপাসনা করে যা তার কাছে খুবই পছন্দের কাজ।",
      "tag": "GECP 24",
      "sub_questions": [
        {
          "label": "ক",
          "question": "চাকার আবিষ্কার হয় কোন যুগে?",
          "explanation": "নব্যপ্রস্তর যুগে চাকার আবিষ্কার হয়।"
        },
        {
          "label": "খ",
          "question": "ময়নামতি প্রত্নতাত্ত্বিক নিদর্শনে কোন ধর্মের প্রভাব পরিলক্ষিত হয়? বুঝিয়ে লেখো।",
          "explanation": "ময়নামতির প্রত্নতাত্ত্বিক নিদর্শনে বৌদ্ধ ধর্মের প্রভাব পরিলক্ষিত হয়। শালবন বিহার ময়নামতিতে খনন কাজের ফলে প্রাপ্ত নিদর্শনসমূহের অন্যতম। মূলত এটি একটি বৌদ্ধ বিহার যেখানে ১১৫টি কক্ষের সন্ধান পাওয়া যায় যা পূজা অর্চনার ক্ষেত্রে ব্যবহৃত হতো। এছাড়াও প্রাপ্ত অন্যান্য ধ্বংসাবশেষ যেমন- কৌটিলা মুড়া, আনন্দ বিহার থেকে প্রাপ্ত নিদর্শনসমূহের ধর্মীয় তাৎপর্য দেখে মনে হয়, তৎকালীন সময়ে এ অঞ্চলে -শাসকরা বৌদ্ধধর্মের শক্তিশালী পৃষ্ঠপোষক ছিল এবং বৌদ্ধধর্মের ব্যাপ্তি ও প্রসারে সমাজপতিরা কাজ করেছিল।"
        },
        {
          "label": "গ",
          "question": "উদ্দীপকে ধীরেন চন্দ্রের স্ত্রীর পছন্দের কাজটির সাথে সিন্ধু সভ্যতার সমাজজীবনের কোন দিকটির মিল লক্ষ করা যায়? ব্যাখ্যা করো।",
          "explanation": "উদ্দীপকে ধীরেন চন্দ্রের স্ত্রীর পছন্দের কাজটির সাথে সিন্ধু সভ্যতার সমাজজীবনের ধর্মীয় দিকটির মিল লক্ষ করা যায়। সিন্ধু সভ্যতার ধর্মবিশ্বাস সম্পর্কে সুস্পষ্ট ধারণা পাওয়া যায় না। কেননা, এখানে কোনো মন্দির বা মঠের চিহ্ন পাওয়া যায়নি। তবে তাদের মধ্যে যে ধর্মবিশ্বাস ছিল সে বিষয়ে কোনো সন্দেহ নেই। সিন্ধু সভ্যতার বিভিন্ন স্থান থেকে প্রাপ্ত পোড়ামাটির মূর্তি থেকে বোঝা যায়, তাদের ধর্মীয় জীবনে মূর্তি পূজার প্রভাব ছিল। প্রাপ্ত মূর্তিসমূহ ছিল মূলত নারী মূর্তি যা থেকে ধারণা করা হয় তাদের মধ্যে মাতৃপূজার প্রচলন ছিল। এছাড়াও প্রাপ্ত সিলমোহর থেকে বোঝা যায় তারা বিভিন্ন দেবতার পূজা করত। উদ্দীপকে দেখা যায়, ধীরেন চন্দ্রের স্ত্রী তার স্বামী ও সন্তানের মঙ্গল কামনায় বিভিন্ন দেবতার উপাসনা করে থাকে। যা উপরে আলোচিত সিন্ধু সভ্যতার ধর্মীয় জীবনের সাথে সামঞ্জস্যপূর্ণ।"
        },
        {
          "label": "ঘ",
          "question": "\"ধীরেন চন্দ্রের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি\"- তুমি কি একমত? উত্তরের সপক্ষে যুক্তি তুলে ধরো।",
          "explanation": "'ধীরেন চন্দ্রের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি'- বক্তব্যটির সাথে আমি একমত। সিন্ধু সভ্যতা নগরকেন্দ্রিক হলেও অধিকাংশ মানুষ গ্রামে থাকত। কৃষিই ছিল তাদের প্রধান পেশা। অর্থাৎ সিন্ধু সভ্যতার অর্থনীতির ভিত্তি হলো কৃষি। বৃহৎ শস্যাগার সভ্যতার কৃষি সমৃদ্ধির প্রমাণ। সিন্ধু নদের বন্যার জল জমিকে উর্বর করত, সেই উর্বর জমিতে তারা গম, যব, মুগ, মসুর, তিল প্রভৃতি শস্য চাষ করত। কৃষিকাজের পাশাপাশি সিন্ধু সভ্যতার জনগণ পশুপালন করত। তারা মেষ, গরু, ছাগল, প্রভৃতি গৃহপালিত পশু লালন-পালন করত। মূলত সিন্ধু সভ্যতার অর্থনৈতিক ব্যবস্থা ছিল কৃষি ও পশুপালন নির্ভর। উদ্দীপকে উল্লিখিত ধীরেন চন্দ্র জীবিকার প্রয়োজনে বিভিন্ন ধরনের গৃহপালিত পশু পালন করেন। পাশাপাশি নিজস্ব জমিতে ধান, গম, ভুট্টাসহ বিভিন্ন চাষ করে থাকেন যা উপরে আলোচিত সিন্ধু সভ্যতার অর্থনৈতিক ব্যবস্থার সাথে সাদৃশ্যপূর্ণ। পরিশেষে বলা যায়, ধীরেন চন্দ্রের পেশা সিন্ধু সভ্যতার অর্থনৈতিক ব্যবস্থার প্রতিচ্ছবি বক্তব্যটি যথার্থ।"
        }
      ]
    },
    {
      "number": "5",
      "uddipok": "নিচের উদ্দীপকটি পড়ো এবং প্রশ্নগুলোর উত্তর দাও: নৃগোষ্ঠী বসবাসরত এলাকার নাম দৈহিক বৈশিষ্ট্য ধর্ম A কক্সবাজার, পটুয়াখালী, বরগুনা, বরিশাল নাক কিছুটা চ্যাপ্টা, চুল কালো, দেহের রং ফরসা বৌদ্ধ ধর্মাবলম্বী B বান্দরবান, খাগড়াছড়ি, রাঙামাটি, কক্সবাজার মঙ্গোলীয় নৃগোষ্ঠীর অন্তর্ভুক্ত সনাতন ধর্মাবলম্বী C বান্দরবান, কক্সবাজার, পটুয়াখালী, খাগড়াছড়ি গায়ের রং বাদামি, সুঠাম দেহের অধিকারী বৌদ্ধ",
      "tag": "GECP 24",
      "sub_questions": [
        {
          "label": "ক",
          "question": "চাটচি শব্দের অর্থ কী?",
          "explanation": "'চাটচি' শব্দের অর্থ হলো 'গোত্র'।"
        },
        {
          "label": "খ",
          "question": "নৃগোষ্ঠীর ধারণা ব্যাখ্যা করো।",
          "explanation": "সাধারণত নৃগোষ্ঠী বলতে মানব প্রজাতির এমন এক উপবিভাগকে বোঝায় যার সদস্যরা উত্তরাধিকার সূত্রে একই দৈহিক বৈশিষ্ট্য অর্জন করে। নৃগোষ্ঠী ইংরেজি প্রতিশব্দ হলো 'Race'। শব্দটি ইতালিয়ান শব্দ 'Race' থেকে এসেছে যার অর্থ 'শিরোনাম।' অনেক সমাজবিজ্ঞানী ও নৃতাত্ত্বিক নৃগোষ্ঠীর ইংরেজি প্রতিশব্দ হিসেবে 'Ethnic Group' ব্যবহার করেন। নৃগোষ্ঠী নিজস্ব সংস্কৃতির অধিকারী। তারা এ ধরনের নির্দিষ্ট এলাকায় বসবাস করে। তাদের জীবন একই ধরনের সামাজিক আচার-আচরণ, প্রথা, বিশ্বাস, বিচারব্যবস্থা, রীতিনীতি ও মূল্যবোধ দ্বারা পরিচালিত।"
        },
        {
          "label": "গ",
          "question": "দৃশ্যমান ছকের 'A' নির্দেশিত নৃগোষ্ঠীর পরিচয় এবং সামাজিক ও সাংস্কৃতিক জীবনধারা ব্যাখ্যা করো।",
          "explanation": "দৃশ্যমান ছকের 'A' নির্দেশিত নৃগোষ্ঠীটি হলো রাখাইন। বাংলাদেশের কক্সবাজার, পটুয়াখালী, বরগুনা, বরিশাল অঞ্চলে রাখাইন নৃগোষ্ঠীর সদস্যরা বসবাস করে। তাদের নাক কিছুটা চ্যাপ্টা, চুল কালো, দেহের রং ফর্সা এবং তারা বৌদ্ধ ধর্মাবলম্বী। উদ্দীপকের ছকের 'A' নৃগোষ্ঠীর মধ্যেও অনুরূপ বৈশিষ্ট্য দেখা যায়। তাই বলা যায়, ছকের 'A' নৃগোষ্ঠী বাংলাদেশের বসবাসকারী অন্যতম ক্ষুদ্র নৃগোষ্ঠী রাখাইনকে নির্দেশ করে। নৃতাত্ত্বিক দৃষ্টিকোণ থেকে রাখাইনদের অধিকাংশই মঙ্গোলীয় জনগোষ্ঠীর লোক। তাদের নাক কিছুটা চ্যাপ্টা, মুখমণ্ডল গোলাকার দেহে নাক কিছুটা চ্যাপ্টা, মুখমণ্ডল গোলাকার দেহের রং ফর্সা, কারো কারো দেহের রং ঈষৎ শ্যামলা, চুল কালো কিন্তু সোজা, দেহের উচ্চতা প্রায় মাঝারি ধরনের। সাধারণত রাখাইন সমাজের দানশীল ও নেতাদের নামে পাড়ার নামকরণ করা হয়। রাখাইনদের মধ্যে সামাজিক কোনো অপরাধ সংঘটিত হলে মাতব্বর গণ্যমান্য ব্যক্তিদের মতামত নিয়ে বিচার করেন। রাখাইনরা বৌদ্ধ ধর্মের আদর্শে বিশ্বাসের পাশাপাশি ভাগ্যে চরম বিশ্বাসী এবং জড়বাদের প্রতি ভক্তিশ্রদ্ধা পোষণ করে। তাদের ধর্মীয় অনুষ্ঠানের মধ্যে রয়েছে সাম্প্রোপোয়া, চা-পেং পোয়ে, ওয়া-ছো, কাটিং পোয়ে ইত্যাদি। রাখাইনদের মাতৃভাষা মারমা ভাষার অনুরূপ। ভাত, মাছ, ডাল ও সবজি তাদের প্রধান খাদ্য। তারা শুকরের মাংস খেতে খুব পছন্দ করে। সান্দ্রে তাদের সবচেয়ে বড় সামাজিক উৎসব, যা তিন দিন ধরে উদ্যাপিত হয়। রাখাইন সমাজ কৃষিনির্ভর এবং নারী পুরুষ উভয়ে কৃষি কাজে অংশ নেন। তারা গাঢ়, উজ্জ্বল বর্ণ এবং বিভিন্ন নকশা সমৃদ্ধ পোশাক পরতে পছন্দ করে। পুরুষরা সাধারণত ফতুয়ার সাথে লুঙ্গি 'এবং নারীরা নাবিং, বেদাই এনজ্যি, পোছোপেইন ইত্যাদি পরেন। রাখাইনরা মাচার উপর ঘর তৈরি করে বসবাস করেন।"
        },
        {
          "label": "ঘ",
          "question": "দৃশ্যমান হকের 'B' ও' নির্দেশিত নৃগোষ্ঠীর সামাজিক ও সাংস্কৃতিক জীবনধারার তুলনামূলক বিশ্লেষণ করো।",
          "explanation": "দৃশ্যমান ছকের 'B' হলো চাকমা নৃগোষ্ঠী ও 'C' হলো মারমা জনগোষ্ঠী। চাকমা জনগোষ্ঠীর অধিকাংশ সদস্য বাংলাদেশের পার্বত্য জেলাসমূহে (বান্দরবান, রাঙামাটি, খাগড়াছড়ি) বসবাস করে। চাকমাদের দেহে ৮৪.৫ ভাগ মঙ্গোলীয় বৈশিষ্ট্য বিদ্যমান। তারা প্রধানত বৌদ্ধ ধর্মাবলম্বী হলেও তাদের মধ্যে সনাতন ধর্মের বৈশিষ্ট্য লক্ষ্য করা যায়। এ থেকে বোঝা যায় ছকের 'B' চাকমা ক্ষুদ্র নৃগোষ্ঠীকে ইঙ্গিত করেছে। অন্যদিকে মারমারা রাঙামাটি, বান্দরবান, কক্সবাজার ও পটুয়াখালী জেলায় বাস করে। তারা বৌদ্ধ ধর্ম অনুসরণ করে। এ প্রেক্ষিতে বলা যায়, ছকের 'C' মারমা ক্ষুদ্র নৃগোষ্ঠীকে ইঙ্গিত করছে। চাকমা ও মারমা দুটি ভিন্ন নৃগোষ্ঠীর হলেও তাদের সামাজিক ও সংস্কৃতিক জীবনধারার মধ্যে বেশ মিল রয়েছে। চাকমা ও মারমা পরিবার পিতৃতান্ত্রিক। উভয় সমাজেই পিতার সূত্র ধরে সন্তানদের পরিচয় নির্ণয় হয়। চাকমারা সাধারণত মাটি থেকে প্রায় ছয় ফুট উঁচুতে ঘর তৈরি করে সেখানে বসবাস, করে। মারমারাও সাধারণত ৪/৬ ফুট প্লাটফর্মের উপর ঘর তৈরি করে। চাকমা ও মারমদের প্রধান খাদ্যদ্রব্য হলো ভাত, মাছ মাংস সবজি। উভয় নৃগোষ্ঠী মোরগ ও শূকরের মাংস খায়। চাকমা পুরুষদের মতো মারমা পুরুষরাও ধূতি পরেন। চাকমাদের প্রধান সামাজিক উৎসব হলো বিজু। তারা চৈত্র মাসের শেষ দুদিন এবং বৈশাখ মাসের প্রথম দিনসহ মোট তিনদিন বিজু উৎসব পালন করে। মারমাদের প্রধান সামাজিক উৎস সাংগ্রামাই। চৈত্র মাসের শেষ দু'দিন এবং বৈশাখ মাসের প্রথম দিনসহ মোট তিন দিন এ উৎসব উদযাপন করা হয়। চাকমা ও মারমা উভয় সমাজের প্রধান পেশা কৃষি। উভয় নৃগোষ্ঠীই জুম চাষের ওপর নির্ভরশীল। চাকমা ও মারমা সমাজে কেউ মারা গেলে মৃতদেহ দাহ করার মাধ্যমে অন্ত্যোষ্টিক্রিয়া সম্পন্ন করা হয়। চাকমা ও মারমা নৃগোষ্ঠীর সামাজিক ও সাংস্কৃতিক জীবনধারা পর্যালোচনা করলে দেখা যায়, তাদের মধ্যে দুই একটি ব্যতীক্রম থাকলে মৌলিক কোনো পার্থক্য নেই।"
        }
      ]
    },
    {
      "number": "6",
      "uddipok": "বার্ষিক বনভোজনে কুয়াকাটা যায় রাইমা। সেখানে সে একটি ক্ষুদ্র নৃগোষ্ঠীর জনগণকে দেখতে পায়, যারা পটুয়াখালী জেলায় অধিক সংখ্যায় বাস করছে। তাদের সমাজব্যবস্থা পূর্ণগণতান্ত্রিক। তাদের নেতা নির্বাচিত হয় পুরুষদের ভোটের মাধ্যমে। নির্বাচনে নারীরা অংশগ্রহণ করতে পারে না।",
      "tag": "GECP 24",
      "sub_questions": [
        {
          "label": "ক",
          "question": "",
          "explanation": "নৃগোষ্ঠী হচ্ছে এমন একটি মানব সম্প্রদায় যারা বংশ পরম্পরায় কিছু সাধারণ ও অভিন্ন দৈহিক বৈশিষ্ট্য ধারণ করে থাকে।"
        },
        {
          "label": "খ",
          "question": "জুম চাষ বলতে কী বোঝায়?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "উদ্দীপকে রাইমা কোন ক্ষুদ্র নৃগোষ্ঠীর জনগণকে দেখতে পায়? ব্যাখ্যা করো।",
          "explanation": "উদ্দীপকে উল্লেখিত তথ্যানুসারে রাইনা রাখাইন ক্ষুদ্র নৃগোষ্ঠীর জনগণকে দেখতে পায়। বাংলাদেশের উপকূলীয় অঞ্চলে বসবাসরত অন্যতম ক্ষুদ্র নৃগোষ্ঠী হচ্ছে। রাখাইন। রাখাইনদের আদিনিবাস ছিল বর্তমান মিয়ানমারের অন্তর্ভুক্ত আরাকান রাজ্যে। অষ্টাদশ শতকে (আনুমানিক ১৭৪০-১৭৯৯ সাল) আরাকান রাজ্যের রাজনৈতিক অস্থিরতার কারণে রাখাইনদের অনেকেই স্বদেশ ত্যাগ করে বাংলাদেশের উপকূলীয় অঞ্চলে (যেমন- বরিশাল, বরগুনা, পটুয়াখালী, কক্সবাজার) বসতি স্থাপন করে। ঐতিহ্যবাহী ও স্বকীয় জীবনধারার অধিকারী রাখাইনদের জীবনপ্রণালি বৈচিত্র্যপূর্ণ। রাখাইনরা প্রধানত মঙ্গোলীয় নৃগোষ্ঠীভুক্ত। তাদের পরিবার ব্যবস্থা পিতৃতান্ত্রিক এবং অর্থনীতি মূলত কৃষি নির্ভর। রাখাইনদের সমাজব্যবস্থা পূর্ণ গণতান্ত্রিক। তারা তাদের নেতা নির্বাচনের ক্ষেত্রে গণতান্ত্রিক প্রক্রিয়া অনুসরণ করে। প্রাপ্তবয়স্ক পুরুষ সদস্যদের ভোটে রাখাইনদের নেতা নির্বাচিত হন। তবে এক্ষেত্রে মহিলারা ভোট দিতে পারেন না। উদ্দীপকের রাইনা বনভোজনে পটুয়াখালীর কুয়াকাটা গিয়ে যে ক্ষুদ্র- নৃগোষ্ঠীর সমাজব্যবস্থা সম্পর্কে জানতে পারে তা উপরে আলোচিত রাখাইন নৃগোষ্ঠীর সাথে সাদৃশ্যপূর্ণ। সুতরাং এ কথা নিঃসন্দেহে বলা যায় যে, রাইনা - রাখাইন নামক ক্ষুদ্র নৃগোষ্ঠীর জনগণকে দেখতে পেয়েছে।"
        },
        {
          "label": "ঘ",
          "question": "উক্ত নৃগোষ্ঠীর বিবাহ ব্যবস্থার সাথে কি আধুনিক সমাজে বিবাহ ব্যবস্থার সাদৃশ্য বিদ্যমান রয়েছে? বিশ্লেষণ করো।",
          "explanation": "হ্যাঁ, আমি মনে করি, উদ্দীপক দ্বারা নির্দেশকৃত নৃগোষ্ঠী তথা রাখাইন এবং আধুনিক সমাজ বা বাঙালিদের বিবাহ ব্যবস্থার মধ্যে সামান্য ব্যতিক্রম ছাড়া অধিকাংশ ক্ষেত্রেই সাদৃশ্য বিদ্যমান। রাখাইনদের মতে, বিয়ে হচ্ছে ধর্ম পালনের অনিবার্য শর্ত। রাখাইনদের মধ্যে চাচাতো, ফুফাতো, খালাতো ভাই-বোনের বিয়ে নিষিদ্ধ হলেও মামাতো ভাই-বোনের বিয়ে বৈধ। তবে সাধারণত এ ধরনের বিয়ে করার বিষয়ে নিরুৎসাহিত করা হয়। অতীতে রাখাইন ছেলে-মেয়েরা পরিবারের পছন্দের পাত্রী বা পাত্রকেই বিবাহ করত। কিন্তু ইদানীং শিক্ষার প্রসার এবং যুগের দাবির প্রেক্ষিতে বয়ঃপ্রাপ্ত রাখাইন ছেলে-মেয়েরা অভিভাবকদের সম্মতি নিয়ে নিজেদের পছন্দমতো পাত্র বা পাত্রীকে বিয়ে করছে। রাখাইন সমাজে সাধারণত মেয়ের বাড়িতে বিবাহ অনুষ্ঠান সম্পন্ন হয়। বিয়ের আগে বর ও কনের বাড়িতে বিয়েকে কেন্দ্র করে তৈরি হয় পিঠা ও মজাদার খাবার। বর আসার পথে সুন্দর করে গেট সাজানো হয়। বসার জন্য প্যান্ডেল নির্মিত হয়ে থাকে। দূর থেকে আত্মীয়-পরিজনের আগমনে আনন্দঘন হয়ে ওঠে বাড়ির পরিবেশ। বর আসার পর বরের কাছ থেকে দক্ষিণা আদায়সহ বিভিন্ন রীতি-রেওয়াজ পালন করা হয়। আহার পর্ব শেষে কনেকে সাজিয়ে আনা হয়। এরপর একজন বৌদ্ধ ভিক্ষু বা ঠাকুর বর-কনের সুখী জীবন কামনা করে 'মঙ্গলসূত্র' পাঠ করেন। সবশেষে একজন বয়স্ক মহিলা বর ও কনের হাতে হাত মিলিয়ে দেন। অন্যদিকে, বাঙালি মুসলিম বা হিন্দু সমাজে পিতৃসূত্রীয় কিংবা মাতৃসূত্রীয় কাজিনদের সাথে বিবাহে কোনো নিষেধাজ্ঞা নেই, যেমনটা রাখাইন সমাজে দেখা যায়। বর্তমানে আধুনিক বা বাঙালি সমাজেও ছেলে-মেয়েরা অভিভাবকদের সম্মতিক্রমে নিজেদের পছন্দমতো পাত্রী বা পাত্রের সাথে বিবাহ বন্ধনে আবদ্ধ হয়। বাঙালিদের বিবাহ অনুষ্ঠানও কনের বাড়িতেই সম্পন্ন হয়ে থাকে। তবে বাঙালিদের মতো রাখাইন সমাজে বিবাহ পরবর্তী ভোজের আয়োজন করা হয় না। সুতরাং এ ধরনের দু'একটি ব্যতিক্রম ছাড়া বিবাহের প্রস্তাব, বিয়ের বাড়ি সজ্জিতকরণ, বরের আগমন প্রভৃতি ক্ষেত্রে আধুনিক সমাজে যে ধরনের আচার-অনুষ্ঠান পালিত হয়, তার সাথে রাখাইনদের বিবাহব্যবস্থার অনেকাংশেই মিল পাওয়া যায়।"
        }
      ]
    },
    {
      "number": "7",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও।",
      "tag": "GECP 24",
      "sub_questions": [
        {
          "label": "ক",
          "question": "উয়ারী-বটেশ্বর বাংলাদেশের কোন জেলায় অবস্থিত?",
          "explanation": "উয়ারী-বটেশ্বর বাংলাদেশের নরসিংদী জেলার বেলাব উপজেলায় অবস্থিত।"
        },
        {
          "label": "খ",
          "question": "'সাংস্কৃতিক ব্যবধান' বলতে কী বোঝ?",
          "explanation": "বস্তুগত ও অবস্তুগত সংস্কৃতির মধ্যে সৃষ্ট পার্থক্যকে সাংস্কৃতিক ব্যবধান হিসেবে চিহ্নিত করা যায়। সমাজবিজ্ঞানী অগবার্নের মতে; প্রযুক্তিবিদ্যার ব্যাপক পরিবর্তনের ফলে বস্তুগত সংস্কৃতির যত দ্রুত ও স্বাচ্ছন্দ্যে পরিবর্তন সূচিত হয়, অবস্তুগত সংস্কৃতিতে তত দ্রুত পরিবর্তন সূচিত হয় না। ফলে উভয় সংস্কৃতির মধ্যে অসম পরিবর্তনজনিত অসংগতি দেখা দেয়। এটাই সাংস্কৃতিক ব্যবধান।"
        },
        {
          "label": "গ",
          "question": "উদ্দীপকের ধারাক্রম কীসের ইঙ্গিত বহন করে? ব্যাখ্যা করো।",
          "explanation": "উদ্দীপকের ধারাক্রম বাংলাদেশের স্বাধীনতা লাভের ধারাবাহিক ইতিহাসকে ইঙ্গিত করে। বাঙালি জীবন ও বাংলাদেশের স্বাধীনতা যুদ্ধের প্রেক্ষাপটে ভাষা আন্দোলনের ভূমিকা রেনেসাঁর মতোই তাৎপর্যপূর্ণ ও সুদূরপ্রসারী। বায়ান্নর ভাষা আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস। ১৯৫২, সালের মহান ভাষা আন্দোলনে বাংলা ভাষাভাষী কতিপয় মানুষের প্রাণ উৎসর্গের মধ্য দিয়ে ১৯৫৬ সালের পাকিস্তান সংবিধানে বাংলা রাষ্ট্রীয়ভাষার মর্যাদা লাভ করে। ১৯৫৪ সালের ১০ মার্চ পাকিস্তানের সাধারণ নির্বাচনে পূর্ববাংলায় যুক্তফ্রন্ট সংখ্যাগরিষ্ঠতা অর্জন করে সরকার গঠন করে। কিন্তু পাকিস্তান শাসকগোষ্ঠী বাঙালির এই আধিপত্য মেনে নিতে পারেনি। পরবর্তীতে ১৯৬৬ সালের ছয় দফাভিত্তিক আন্দোলনে জাতীয় জীবনের অধিকার প্রতিষ্ঠার দাবি উচ্চারিত হয়। ১৯৬৯ সালের গণঅভ্যুত্থানের মধ্য দিয়ে আইয়ুব খানের পতনের মাধ্যমে যে বিজয় অর্জিত হয়েছিল তা বাঙালি জাতিকে অনেক বেশি আত্মবিশ্বাসী করে তোলে। ১৯৭০ সালের নির্বাচনে অভূতপূর্ব সাফল্য লাভ করে আওয়ামী লীগ। কিন্তু পাকিস্তান শাসকগোষ্ঠী ক্ষমতা হস্তান্তরে টালবাহানা শুরু করে। অবশেষে ১৯৭১ সালের ২৬ মার্চ প্রথম প্রহরে বঙ্গবন্ধু স্বাধীনতা ঘোষণা করেন। শুরু হয় মুক্তিযুদ্ধ। দীর্ঘ নয় মাস রক্তক্ষয়ী যুদ্ধের ফলে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। উপরের আলোচনার প্রেক্ষিতে নিঃসন্দেহে বলা যায় যে, উদ্দীপকের ধারাক্রম বাংলাদেশের স্বাধীনতা লাভের ইতিহাসকে ইঙ্গিত করে।"
        },
        {
          "label": "ঘ",
          "question": "উদ্দীপকের কোন ঘটনাটি বাংলার মুক্তির সনদ হিসেবে পরিচিত এবং কেন? যুক্তি দাও।",
          "explanation": "উদ্দীপকে বর্ণিত ধারাক্রমের ছয় দফা আন্দোলনের ঘটনাটি বাংলার মুক্তির সনদ হিসেবে পরিচিত। ১৯৬৬ সালের ফেব্রুয়ারি মাসে লাহোরে অনুষ্ঠিত বিরোধী দলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান নির্যাতিত বাঙালির পক্ষে যে ঐতিহাসিক ছয় দফা দাবি পেশ করেন তা বাংলার মুক্তির সনদ হিসেবে খ্যাত। ছয় দফায় বলা হয়, লাহোর প্রস্তাবের ভিত্তিতে পাকিস্তানের জন্য সত্যিকার একটি যুক্তরাষ্ট্রীয় শাসনতন্ত্র প্রণয়ন করতে হবে এবং দেশের দুই অঞ্চলের মধ্যে সহজে বিনিময়যোগ্য দুটি পৃথক মুদ্রা থাকবে। উক্ত মুদ্রার পরিচালনার ক্ষমতা থাকবে আঞ্চলিক সরকারের হাতে। আঞ্চলিক সরকারের হাতে সব প্রকার ট্যাক্স ও কর ধার্য ও আদায় করার ক্ষমতা থাকবে। তবে কেন্দ্রের ব্যয় নির্বাহের জন্য নির্দিষ্ট পরিমাণ অর্থ ফেডারেল ব্যাংকে জমা দেওয়া হবে। এতে আরও বলা হয়, সব প্রকার বৈদেশিক চুক্তি ও সহযোগিতার ব্যাপারে আঞ্চলিক সরকার দায়িত্ব পালন করবে। তবে যুক্তরাষ্ট্রীয় সরকারের বৈদেশিক মুদ্রার চাহিদা যুক্তিযুক্ত হারে উভয় আঞ্চলিক সরকার কর্তৃক মেটানো হবে। তাছাড়া নিরাপত্তার জন্য আঞ্চলিক সরকার স্বীয় কর্তৃত্বাধীন আধা সামরিক বাহিনী গঠন ও পরিচালনা করতে পারবে। উপরিউক্ত আলোচনা থেকে বলা যায়, বাঙালি জাতীয়তাবাদের বিকাশ এবং পরবর্তীকালে বাংলাদেশের স্বাধীনতা আন্দোলনের পথ সুগমকরণে ৬ দফা কর্মসূচির গুরুত্বের কারণে একে বাংলার 'মুক্তির সনদ' বলা হয়।"
        }
      ]
    },
    {
      "number": "8",
      "uddipok": "নিচের উদ্দীপকটি পড়ো এবং প্রশ্নগুলোর উত্তর দাও। গণসূর্যের মঞ্চ কাঁপিয়ে, কবি শোনালেন তার অমর কবিতাখানি, এবারের সংগ্রাম আমাদের মুক্তির সংগ্রাম, এবারের সংগ্রামে স্বাধীনতার সংগ্রাম। সেই থেকে স্বাধীনতা শব্দটি আমাদের।",
      "tag": "GECP 24",
      "sub_questions": [
        {
          "label": "ক",
          "question": "ছয় দফা দিবস কত তারিখে?",
          "explanation": "ছয় দফা দিবস ৭ জুন।"
        },
        {
          "label": "খ",
          "question": "নবান্ন উৎসব কী? বুঝিয়ে লেখো।",
          "explanation": "বাংলাদেশে বছরের প্রধান শস্য সংগ্রহকে কেন্দ্র করে যে উৎসব পালন করা হয় তাকে নবান্ন উৎসব বলা হয়। নবান্ন শব্দের অর্থ 'নতুন অন্ন'। নতুন আমন ধান কাটার পর সে ধান থেকে প্রস্তুত চালের প্রথম রান্না উপলক্ষ্যে এ উৎসবের আয়োজন করা হয়। সাধারণত অগ্রহায়ণ মাসে এ উৎসব উদ্‌যাপিত হয়। তবে কোনো কোনো অঞ্চলে পৌষ ও মাঘ মাসেও নবান্ন উৎসবের আয়োজন করা হয়। এ সময় নতুন ফসল কৃষকের মনে আনন্দ এনে দেয়। এ আনন্দের প্রতিফলন ঘটে পৌষ পিঠে, দুধ পিঠে, পিঠাপুলি প্রভৃতির অকৃপণ বিতরণের মধ্যদিয়ে।"
        },
        {
          "label": "গ",
          "question": "উদ্দীপকে কোন ভাষণের কথা বলা হয়েছে? ব্যাখ্যা করো।",
          "explanation": "উদ্দীপকে বঙ্গবন্ধু শেখ মুজিবুর রহমান প্রদত্ত ১৯৭১ সালের ৭ মার্চের ঐতিহাসিক ভাষণের কথা বলা হয়েছে। বঙ্গবন্ধু শেখ মুজিবুর রহমান মুক্তিযুদ্ধ শুরুর প্রাক্কালে ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যানে) এক ঐতিহাসিক ভাষণ দেন। এ ভাষণে তিনি পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ও বাঙালির রাজনৈতিক ইতিহাসের পটভূমি তুলে ধরেন। বঙ্গবন্ধুর বক্তব্যের মূল বিষয় ছিল চারটি। যথা- ১. চলমান সামরিক আইন প্রত্যাহার, ২. সৈন্যদের। ব্যারাকে ফিরিয়ে নেওয়া, ৩. গণহত্যার তদন্ত করা ও ৪. নির্বাচিত প্রতিনিধিদের কাছে ক্ষমতা হস্তান্তর করা। এর বাইরে আরও বেশকিছু দাবি বঙ্গবন্ধু তার ভাষণের মাধ্যমে উত্থাপন করেন। এ ভাষণের চূড়ান্ত পর্যায়ে তিনি স্বাধীনতাযুদ্ধের প্রস্তুতির ইঙ্গিত দিয়ে ঘোষণা করেন, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" বঙ্গবন্ধুর ঐ ভাষণ সময়োপযোগিতা, একটি জাতির ওপর প্রভাব, বক্তব্যের ভাষা ইত্যাদি কারণে সমকালীন বিশ্বের ইতিহাসে বিশেষ গুরুত্বের দাবিদার। সম্প্রতি তা বিশ্বের ইতিহাসের অন্যতম গুরুত্বপূর্ণ দলিল হিসেবে জাতিসংঘের তালিকায়ও স্থান পেয়েছে। সুতরাং উদ্দীপকে উল্লেখিত পংক্তিগুলো দিয়ে ঐতিহাসিক ৭ মার্চের ভাষণের কথাই বলা হয়েছে।"
        },
        {
          "label": "ঘ",
          "question": "বাংলাদেশের অভ্যুদয়ের ক্ষেত্রে উদ্দীপকে উল্লেখিত ভাষণটির তাৎপর্য বিশ্লেষণ করো।",
          "explanation": "বাংলাদেশের অভ্যুদয়ের ক্ষেত্রে উদ্দীপকে নির্দেশিত ভাষণ তথা ৭ মার্চের ঐতিহাসিক ভাষণ গুরুত্বপূর্ণ ভূমিকা রাখে। ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) বঙ্গবন্ধু এক ঐতিহাসিক ভাষণে স্বাধীনতার ডাক দেন। পাকিস্তানি শাস্কদের আচরণে হতাশ হয়ে তিনি অসহযোগ আন্দোলনের - আহ্বান জানান। বঙ্গবন্ধুর, ভাষণের পরদিন থেকেই সারা দেশে - স্বাধীনতাকামী মানুষের আন্দোলন শুরু হয়ে যায়। বঙ্গবন্ধুর নির্দেশ অনুসারে স্কুল-কলেজ, অফিস-আদালত, কলকারখানা সব বন্ধ হয়ে যায়। জনগণ সরকারকে খাজনা-ট্যাক্স দেওয়া বন্ধ করে দেয়। স্পষ্টতই মুক্তিযুদ্ধের প্রস্তুতির আহ্বান জানিয়ে বঙ্গবন্ধু তার ভাষণে বলেন, \" প্রত্যেক মহল্লায়, ইউনিয়নে আওয়ামী লীগের নেতৃত্বে সংগ্রাম কমিটি গড়ে তুলুন। যার হাতে যা আছে তাই নিয়ে প্রস্তুত থাকুন। মনে রাখবেন, রক্ত যখন দিয়েছি রক্ত আরও দেব, এ দেশের মানুষকে মুক্ত করে ছাড়বে, ইনশাআল্লাহ।\" এ ভাষণে উদ্বুদ্ধ হয়েই ২৬ মার্চ পরবর্তী সময়ে আপামর বাঙালি মুক্তিযুদ্ধে ঝাঁপিয়ে পড়ে। মুক্তিযুদ্ধ চলাকালে 'স্বাধীন বাংলা বেতার কেন্দ্র' থেকে নিয়মিতভাবে 'বজ্রকণ্ঠ' শিরোনামে ৭ মার্চের ভাষণ প্রচার করা হতো, যা মুক্তিযোদ্ধাদের জন্য অপরিসীম অনুপ্রেরণার উৎস ছিল। এ ভাষণের মূলমন্ত্রে উজ্জীবিত হয়ে বাঙালি দীর্ঘ ৯ মাস রক্তক্ষয়ী লড়াই, ৩০ লক্ষ শহিদের রক্ত ও দুই লক্ষ মা-বোনের সম্ভ্রমের বিনিময়ে ১৯৭১ সালের ১৬ ডিসেম্বর পায় কাঙ্ক্ষিত বিজয়। উপরের আলোচনার পরিসমাপ্তিতে বলা যায়, বঙ্গবন্ধুর ৭ মার্চের ভাষণ ছিল বাঙালি জাতির মুক্তির আলোর দিশারী স্বরূপ। কার্যত এ ভাষণের চেতনায় উদ্বুদ্ধ হয়েই লড়াইয়ে ঝাঁপিয়ে পড়ে বাঙালি। অভ্যুদয় ঘটে স্বাধীন বাংলাদেশের।"
        }
      ]
    },
    {
      "number": "9",
      "uddipok": "নিচের উদ্দীপকটি পড়ো এবং প্রশ্নগুলোর উত্তর দাও: পায়রা নদীর পাড়ের রতন মিয়া নদীর করালগ্রাসে সর্বস্ব হারিয়ে স্ত্রী-সন্তানকে নিয়ে ঢাকায় এসে রিকশা চালায় আর তার স্ত্রী গার্মেন্টসে চাকরি নেয়।",
      "tag": "GECP 24",
      "sub_questions": [
        {
          "label": "ক",
          "question": "ঘর-বাড়ি সংস্কৃতির কোন ধরনের উপাদান?",
          "explanation": ""
        },
        {
          "label": "খ",
          "question": "\"বাংলাদেশের শহরে জনসংখ্যার ঘনত্ব বেশি\"- কথাটি বুঝিয়ে দাও।",
          "explanation": ""
        },
        {
          "label": "গ",
          "question": "উদ্দীপকের রতন মিয়ার ঢাকা আসার কারণ ব্যাখ্যা করো।",
          "explanation": ""
        },
        {
          "label": "ঘ",
          "question": "বর্তমান সময়ে বাংলাদেশের মানুষের শহরমুখী প্রবণতার পরিবর্তনশীল ধারা- আলোচনা করো।",
          "explanation": ""
        }
      ]
    },
    {
      "number": "10",
      "uddipok": "খুলনা বিভাগের জেলা শহরের একটি প্রাইভেট কোম্পানিতে চাকুরি করেন করিম সাহেব। সম্প্রতি এই জেলা শহরে অনেক কলকারখানা গড়ে উঠেছে। শহরের বাইরের মানুষ এখন আর চাষাবাদে পূর্বের মতো আগ্রহী নয়। ইটের তৈরি বাড়িঘরে প্রায় মানুষ বসবাস করছে। বিগত দশ বছরের তুলনায় মানুষের জীবনযাত্রার মান বৃদ্ধি পেয়েছে।",
      "tag": "GECP 24",
      "sub_questions": [
        {
          "label": "ক",
          "question": "Ageism শব্দের অর্থ কী?",
          "explanation": "পূনর্বিন্যাসকৃত সিলেবাস বহির্ভুত"
        },
        {
          "label": "খ",
          "question": "টেকসই উন্নয়ন বলতে কী বোঝ?",
          "explanation": "পূনর্বিন্যাসকৃত সিলেবাস বহির্ভুত"
        },
        {
          "label": "গ",
          "question": "উদ্দীপকে শহরের সামাজিক পরিবর্তনে যে উপাদানটি লক্ষ করা যায় তা ব্যাখ্যা করো।",
          "explanation": "পূনর্বিন্যাসকৃত সিলেবাস বহির্ভুত"
        },
        {
          "label": "ঘ",
          "question": "উদ্দীপকে কলকারখানার ব্যাপক বিস্তার কৃষিক্ষেত্র ছাড়াও আর কোন কোন ক্ষেত্রে প্রভাব বিস্তার করছে বলে তুমি মনে কর? মতামত দাও।",
          "explanation": "পূনর্বিন্যাসকৃত সিলেবাস বহির্ভুত"
        }
      ]
    },
    {
      "number": "1",
      "uddipok": "বাংলাদেশকে অনুন্নত, দেশ থেকে মধ্যম আয়ের দেশে উন্নীত করার যে প্রচেষ্টা চলছে সে প্রচেষ্টায় বেসরকারি সংস্থাগুলোর মধ্যে একটি ২০০৬ সালে শান্তিতে নোবেল। পুরস্কার লাভ করে।",
      "tag": "GECP 24",
      "sub_questions": [
        {
          "label": "ক",
          "question": "'NGO-র পূর্ণরূপ কী?",
          "explanation": "NGO-এর পূর্ণরূপ হলো 'Non Governmental Organization'."
        },
        {
          "label": "খ",
          "question": "'সামাজিক উন্নয়ন অর্থ মানুষের সামগ্রিক উন্নয়ন'- ব্যাখ্যা করো।",
          "explanation": "যখন মানুষের জীবনের সবক্ষেত্রে উন্নতি ঘটে তখনই সামাজিক উন্নয়ন সংঘটিত হয়। যখন সমাজের সাধারণ মানুষের শিক্ষা, স্বাস্থ্য, পুষ্টি, অভ্যাস, ধ্যান-ধারণা, ন আচার-আচরণ সব ক্ষেত্রেই ইতিবাচক পরিবর্তন আসে এবং এর সাথে সাথে জনগণের আয়ুষ্কাল, ভোগের পরিমাণ, রাজনৈতিক সচেতনতা, সিদ্ধান্ত গ্রহণ ক্ষমতা বৃদ্ধি পায়, পাশাপাশি শিশু ও মাতৃমৃত্যুর হার, বেকারত্ব হ্রাস পায় তখনই সামাজিক উন্নয়ন হয়েছে বলে মনে করা হয়। অর্থাৎ মানুষের পুরো জীবনযাপন পদ্ধতিকে কেন্দ্র করেই সামাজিক উন্নয়ন সংঘটিত হয়। - এজন্যই বলা হয়, সামাজিক উন্নয়ন অর্থ মানুষের সামগ্রিক উন্নয়ন।"
        },
        {
          "label": "গ",
          "question": "উদ্দীপকে উল্লিখিত নোবেলজয়ী সংস্থা কোনটি? ব্যাখ্যা করো।",
          "explanation": "উদ্দীপকে উল্লেখিত নোবেলজয়ী সংস্থা হলো গ্রামীণ ব্যাংক। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ ইউনুসের নেতৃত্বে যাত্রা শুরু করে। সংস্থাটি গঠনের প্রধান উদ্দেশ্য ছিল গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর 'ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকাণ্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করেছে। উদ্দীপকে বলা হয়েছে, বাংলাদেশে কর্মরত বেসরকারি সংস্থার মধ্যে একটি ২০০৬ সালে শান্তিতে নোবেল পুরস্কার লাভ করে। উপরের আলোচনায় সুস্পষ্ট যে, পুরস্কারপ্রাপ্ত সংস্থাটি গ্রামীণ ব্যাংক।"
        },
        {
          "label": "ঘ",
          "question": "\"বাংলাদেশকে মধ্যম আয়ের দেশে উন্নীত করার প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ”- তুমি কি এ বক্তব্যের সাথে একমত? উত্তরের সপক্ষে যুক্তি দাও।",
          "explanation": "হ্যাঁ, আমি এ বিষয়ে একমত যে, বাংলাদেশকে মধ্যম আয়ের দেশে উন্নীত করার প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ। বর্তমানে বাংলাদেশ উন্নয়নশীল দেশের স্তরে অবস্থান করছে। এ স্তর থেকে মধ্যম আয়ের দেশে উত্তরণে সরকারি সংস্থার পাশাপাশি বেসরকারি সংস্থা উল্লেখযোগ্য ভূমিকা রাখছে। এ সংস্থাগুলো দেশের উন্নয়নে সরকারের পাশাপাশি নানামুখী পদক্ষেপ গ্রহণ করে। যেমন- একটি দেশের উন্নয়নে সবচেয়ে গুরুত্বপূর্ণ ভূমিকা রাখে দক্ষ ও যোগ্য মানবসম্পদ। দক্ষ মানবসম্পদ তৈরিতে বেসরকারি সংস্থাগুলো বিভিন্নভাবে ভূমিকা রাখে। এ লক্ষ্যে সংস্থাগুলো পুরুষ ও মহিলাদের সংগঠিত করে তাদের নিয়ে দল গঠন, সচেতনতা বৃদ্ধি কার্যক্রম, ব্যক্তিগত ও পারিবারিক স্বাস্থ্য উন্নয়ন, প্রশিক্ষণ দানসহ বহুবিধ কার্যক্রম পরিচালনা করে। দারিদ্র্য দূরীকরণেও বেসরকারি সংস্থার কার্যক্রম বিশেষ গুরুত্বের দাবিদার। এ জন্য সংস্থাগুলো গ্রামাঞ্চলে ভূমিহীন ও গরীব কৃষকদের মধ্যে গ্রুপ অথবা সমবায় ধরনের সংগঠন গড়ে তুলে তাদেরকে ঋণ প্রদান ও তাদের জন্য কর্মসংস্থানের ব্যবস্থা করছে'। এছাড়াও সংস্থাগুলো দেশের উন্নয়নে কৃষি উন্নয়ন কার্যক্রম, গ্রাম ও শহর উন্নয়ন, নারীর ক্ষমতায়নসহ নানাবিধ কর্মকাণ্ড পরিচালনা করে উন্নয়নশীল থেকে মধ্যম আয়ের দেশে পরিণত হওয়ার বিষয়ে গুরুত্বপূর্ণ ভূমিকা পালন করছে। উপরের আলোচনা শেষে এ কথা নিঃসন্দেহে বলা যায় যে, বাংলাদেশকে মধ্যম আয়ের দেশে পরিণত করতে বেসরকারি সংস্থার ভূমিকা অস্বীকার করা যাবে না। কারণ এ সংস্থাগুলো সরকারের পাশাপাশি দেশের সার্বিক উন্নয়নে নিরলস কাজ করে যাচ্ছে।"
        }
      ]
    }
  ]
}