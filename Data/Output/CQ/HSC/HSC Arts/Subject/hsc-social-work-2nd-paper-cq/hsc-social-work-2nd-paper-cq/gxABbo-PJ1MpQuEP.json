{
  "title": "ময়মনসিংহ, রাজশাহী, দিনাজপুর, চট্টগ্রাম,সিলেট, বরিশাল ২০২২",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মুক্তিযুদ্ধে ক্ষতিগ্রস্তদের সাহায্যার্থে মানবদরদি জনাব চৌধুরী একটি সাহায্য সংস্থা প্রতিষ্ঠা করেন। পরবর্তীতে সংস্থাটি 'দারিদ্র্য' দূরীকরণ এবং দরিদ্রদের ক্ষমতায়ন' এই স্লোগানকে ধারণ করে স্বাবলম্বী নীতিকে মিশন করে শিক্ষা, স্বাস্থ্য, পুষ্টিসেবাসহ দুস্থ-অসহায়দের মাঝে। ক্ষুদ্র ঋণ বিতরণ করেন। এর ফলে এটি সামাজিক বৈষম্য দূরীকরণে প্রচেষ্টারত দেশের বৃহৎ বেসরকারি প্রতিষ্ঠানে পরিণত হয়েছে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "পাত্র-পাত্রী বিবাহ বন্ধনে আবদ্ধ হওয়ার সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছা বা অনিচ্ছাকৃতভাবে যে উপঢৌকন দিয়ে থাকে তাকে যৌতুক বলে।"
        },
        {
          "label": "খ",
          "question": "",
          "explanation": "শিল্প সমাজকর্ম (Industrial Social Work) বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতা প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের লক্ষ্য।"
        },
        {
          "label": "গ",
          "question": "",
          "explanation": "জনাব চৌধুরীর সাহায্য সংস্থার সাথে বাংলাদেশের বেসরকারি সাহায্য সংস্থা ব্র্যাকের মিল রয়েছে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে তার মধ্যে সর্ববৃহৎ হলো ব্র্যাক। ব্র্যাকের প্রতিষ্ঠাতা হলেন' স্যার ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ-দুর্দশা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি' বা 'Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালে ব্র্যাক (BRAC) নামে পরিচালিত হয়। উদ্দীপকে উল্লিখিত সংস্থাটির সাথে উপরে বর্ণিত ব্র্যাক-এর সাদৃশ্য পরিলক্ষিত হয়। প্রতিষ্ঠানটির মতো ব্র্যাকও দরিদ্র ও অসহায় জনগণের দুঃখ-দুর্দশা লাঘব ও জীবনমান উন্নয়নের জন্য শিক্ষা, স্বাস্থ্য ও পুষ্টি কর্মসূচিসহ ক্ষুদ্রঋণ দান ও বিভিন্ন অর্থনৈতিক কর্মকাণ্ড পরিচালনা করছে। মুক্তিযুদ্ধে ক্ষতিগ্রস্তদের সাহায্যার্থে মানবদরদি জনাব চৌধুরী একটি সাহায্য সংস্থা প্রতিষ্ঠা করেন। পরবর্তীতে প্রতিষ্ঠানটির স্লোগান 'দারিদ্র্য দূরীকরণ এবং দারিদ্র্যের ক্ষমতায়ন'-কে ধারণ ও স্বাবলম্বী নীতিকে মিশন করে শিক্ষা, স্বাস্থ্য, পুষ্টি সেবাসহ দুস্থ ও অসহায়দের মাঝে ক্ষুদ্র ঋণ বিতরণ করেন।"
        },
        {
          "label": "ঘ",
          "question": "",
          "explanation": "উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। এ সংস্থাটি এদেশের দরিদ্র জনগোষ্ঠীর সামগ্রিক উন্নয়নের জন্য বিভিন্ন উদ্দেশ্য সামনে রেখে কাজ করে যাচ্ছে। ব্র্যাক হচ্ছে বাংলাদেশের দুস্থ, দরিদ্র, অসহায় জনগণের কল্যাণ ও আর্থ-সামাজিক উন্নয়নে তৃণমূল পর্যায়ে সম্প্রসারিত একটি বৃহৎ বেসরকারি সংস্থা। এর প্রতিষ্ঠাতা স্যার ফজলে হাসান আবেদ। যুদ্ধে ক্ষতিগ্রস্তদের ত্রাণ ও পুনর্বাসন কার্যক্রমের মাধ্যমে ১৯৭২ সালে সিলেটের শাল্লা গ্রামে এর যাত্রা শুরু হয়। 'দারিদ্র্য দূরীকরণ এবং দারিদ্র্যের ক্ষমতায়ন' এই স্লোগানকে সামনে রেখে বর্তমানে বিশ্বের বিভিন্ন দেশে ব্র্যাকের কার্যক্রম ছড়িয়ে পড়েছে। উদ্দীপকে জনাব চৌধুরীর প্রতিষ্ঠিত সাহায্য সংস্থা প্রতিষ্ঠানটি ব্র্যাককেই নির্দেশ করছে। গ্রামাঞ্চলের দরিদ্র জনগোষ্ঠীর প্রয়োজন, চাহিদা এবং পরিবর্তিত অবস্থার সঙ্গে সামঞ্জস্য রেখে সামগ্রিক উন্নয়নের জন্য ব্র্যাক বেশ কিছু উদ্দেশ্য নির্ধারণ করেছে। ব্র্যাকের প্রধান উদ্দেশ্য হলো দরিদ্র জনগোষ্ঠীকে ব্র্যাকের লক্ষ্য দল (Target group) হিসেবে চিহ্নিত করে তাদের সচেতন করে তোলা; লক্ষ্যভুক্ত দরিদ্রদের নিয়ে কার্যকর সংগঠন গড়ে তোলার মাধ্যমে আর্থ-সামাজিক এবং রাজনৈতিক ক্ষেত্রে প্রত্যাশিত পরিবর্তন আনয়নে সহায়তা করা; গ্রামীণ দরিদ্রদের কর্মসংস্থান এবং উপার্জনের সুযোগ সৃষ্টির লক্ষ্যে সহজলভ্য ক্ষুদ্রঋণ বিতরণের ব্যবস্থা কর প্রভৃতি। এর পাশাপাশি ব্র্যাক নিরক্ষরতা দূরীকরণ, স্বাস্থ্য সচেতনতা সৃষ্টি, লক্ষ্যভুক্ত দরিদ্রদের ব্যবস্থাপনা দক্ষতা এবং নেতৃত্ব বিকাশের উদ্দেশ্যেও কাজ করে যাচ্ছে। এছাড়াও বিভিন্ন সমস্যা এবং গৃহীত কার্যক্রমের যথার্থতা যাচাইয়ের জন্য গবেষণা পরিচালনা এবং দরিদ্র জনগোষ্ঠীকে স্বনির্ভরতা অর্জনে সহায়তা করা ব্র্যাকের অন্যতম উদ্দেশ্য। সুতরাং সার্বিক আলোচনার ভিত্তিতে বলা যায়, উদ্দীপকে নির্দেশিত প্রতিষ্ঠান ব্র্যাকের কর্মকাণ্ডে দারিদ্র্য দূরীকরণ এবং দরিদ্রদের ক্ষমতায়ন স্লোগানটির প্রতিফলন রয়েছে।"
        }
      ]
    },
    {
      "number": "2",
      "uddipok": "জনি নগদ ২ লক্ষ টাকা নিয়ে মনিকে বিয়ে করে। ৬ মাস ১. পর ব্যবসা করার উদ্দেশ্যে জনি শ্বশুরের কাছে ৩ লক্ষ টাকা দাবি। করে। মনির বাবা এতে হার্ট এটাকে মারা যায় এবং মনি নির্যাতনের শিকার হয়।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হলো অতিপ্রকৃত মহাশক্তিতে বিশ্বাস যা সমাজ ও মানুষের জীবন ধারাকে প্রত্যক্ষ ও পরোক্ষভাবে নিয়ন্ত্রণ করে।"
        },
        {
          "label": "খ",
          "question": "সামাজিক আইন বলতে কী বোঝ?",
          "explanation": "সমাজে বিদ্যমান অবাঞ্চিত অবস্থা দূর করতে রাষ্ট্রীয় সার্বভৌম কর্তৃপক্ষ যেসব আইন প্রণয়ন করে সেগুলোই সামাজিক আইন হিসেবে পরিচিত। সামাজিক আইনগুলো জনস্বার্থ সংশ্লিষ্ট কাজ করে বলে তা সমাজকল্যাণ আইন হিসেবেও পরিচিত হয়। সমাজের দুর্বল, অসহায় ও অনগ্রসর জনগোষ্ঠীকে কেন্দ্র করে বেশিরভাগ সামাজিক আইন প্রণীত হয়, 'যেমন- যৌতুক নিরোধ আইন-১৯৮০; শিশু আইন-১৯৭৪ ইত্যাদি।"
        },
        {
          "label": "গ",
          "question": "উদ্দীপকে উল্লিখিত মনির সমস্যাটির কারণ ব্যাখ্যা করো।",
          "explanation": "উদ্দীপকে উল্লিখিত মনির সমস্যাটির তথা যৌতুক প্রথার বেশকিছু কারণ রয়েছে। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন -বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। উদ্দীপকের জনি নগদ ২ লক্ষ টাকা নিয়ে মনিকে বিয়ে করে। ৬ মাস পর ব্যবসা করার উদ্দেশ্যে জনি শ্বশুরের কাছে ৩ লক্ষ টাকা দাবি করে। এ থেকে বোঝা যায়, উদ্দীপকের মনির সমস্যাটি হলো যৌতুক প্রথা। বাংলাদেশের প্রচলিত। সমাজব্যবস্থার মাঝেই যৌতুকের কারণগুলো বিদ্যমান। সামাজিক রীতি-নীতি, মূল্যবোধ, সম্পদের অসম বণ্টন ব্যবস্থা ইত্যাদির পার্শ্বপ্রতিক্রিয়া হিসেবে যৌতুক বর্তমানে তীব্র সামাজিক সমস্যার রূপ নিয়েছে। অনেকক্ষেত্রে যৌতুক দেওয়াকে একটি সামাজিক মর্যাদার বিষয় হিসেবেও বিবেচনা করা হয়। বিশেষ করে উচ্চবিত্ত পরিবারের বংশমর্যাদা ও আভিজাত্য ফুটিয়ে তুলতে কন্যাপক্ষ বরপক্ষকে মোটা অঙ্কের যৌতুক প্রদান করে। এছাড়া আমাদের সমাজে এখনো নারীদের যথাযথ মর্যাদা ও সম্মান দেওয়া হয় না। ফলে পুরুষদের শ্রেষ্ঠত্ববোধ এবং নারীদের নিম্ন সামাজিক মর্যাদা যৌতুকের কারণ হয়ে দাঁড়ায়। এমনকি পরিবারের অর্থনৈতিক দুরবস্থা কাটাতে লোভের বশবর্তী হয়েও অনেক সময় যৌতুকের আদান-প্রদান চলে। উল্লিখিত কারণগুলো ছাড়াও যৌতুক প্রথার অন্যান্য কারণের মধ্যে আছে নারীর পরনির্ভরশীলতা, সামাজিক সচেতনতার অভাব, সম্পত্তির অধিকার, যুব সমাজের আত্মমর্যাদার অভাব প্রভৃতি। এ সমস্ত কারণ যৌতুক প্রথার বিস্তারকে বেগবান করছে।"
        },
        {
          "label": "ঘ",
          "question": "মনির সমস্যার সমাধানে একজন সমাজকর্মীর ভূমিকা কী হতে পারে? আলোচনা করো।",
          "explanation": "মনির সমস্যা সমাধানে অর্থাৎ যৌতুক প্রথা মোকাবিলায় একজন সমাজকর্মী গুরুত্বপূর্ণ ভূমিকা রাখতে পারেন। যৌতুকের কারণে নারীরা শারীরিক ও মানসিক নির্যাতন সহ্য করেন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও, বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকর্মী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলায় নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উল্লিখিত আলোচনা থেকে বোঝা যায়, যৌতুক প্রথা প্রতিরোধে একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "ঘূর্ণিঝড় আইলা'র আঘাতে বাগেরহাট জেলার কয়েকটি গ্রাম লণ্ডভণ্ড হয়ে যায়। ফলে গ্রামবাসী মানবেতর জীবনযাপন করতে থাকে। তাদের করুণ অবস্থা অবলোকন করে 'সূর্যের হাসি' নামক সংস্থা এগিয়ে আসে। সংস্থাটি সমাজের যুবকদের নিয়ে বহুবিধ সমাজকল্যাণমূলক কার্যক্রম পরিচালনা করে। যেমন: ত্রাণ বিতরণ, ঔষধ সরবরাহ, খাদ্য-বস্ত্র প্রদান, আহতদের চিকিৎসা, মৃতদেহ সৎকার, বাসগৃহ নির্মাণ প্রভৃতি। ফলে সমাজের মানুষ অনেকটা স্বস্তি ফিরে পায়।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "UNDP-এর সদর দপ্তর মার্কিন যুক্তরাষ্ট্রের নিউইয়র্কে।"
        },
        {
          "label": "খ",
          "question": "",
          "explanation": "ক্ষুদ্রঋণ বলতে গ্রামের দরিদ্র নারী ও পুরুষদের জামানতবিহীন স্বল্প পরিমাণে প্রদত্ত ঋণকে বোঝায়। প্রধানত পল্লি এলাকায় বিদ্যমান আর্থ-সামাজিক ভারসাম্যহীনতা কমিয়ে আনার উদ্দেশ্যে ক্ষুদ্রঋণ কর্মসূচি প্রবর্তন করা হয়। এ ঋণের পরিমাণ সাধারণত ১,০০০ থেকে ১০,০০০ টাকা পর্যন্ত হয়। দরিদ্র জনগোষ্ঠী বিশেষত দুস্থ মহিলাদের মধ্যে দলগতভাবে ঋণ প্রদানের কর্মসূচি হিসেবে এটি চালু করা হয়। গ্রামীণ ব্যাংক একটি পরীক্ষামূলক প্রকল্প হিসেবে ১৯৭৬ সালে সর্বপ্রথম এ কর্মসূচি চালু করে।"
        },
        {
          "label": "গ",
          "question": "",
          "explanation": "উদ্দীপকের কার্যক্রম আন্তর্জাতিক সংস্থা রেডক্রিসেন্ট সোসাইটির সাথে সামঞ্জস্যপূর্ণ। ১৮৫৯ সালে ইতালির সলফেরিনো গ্রামে ফ্রান্স এবং অস্ট্রিয়ার মধ্যে সংঘটিত ভয়াবহ যুদ্ধের প্রেক্ষাপটে রেডক্রিসেন্ট সোসাইটি প্রতিষ্ঠিত হয়। এ যুদ্ধে উভয় পক্ষের বহু সৈন্য আহত এবং নিহত হয়। সে সময় সুইজারল্যান্ডের অধিবাসী স্যার হেনরি ডুনান্ট যুদ্ধাহত সৈন্যদের সেবায় একটি সংস্থা গঠনের আহ্বান জানান। এরই ধারাবাহিকতায় এবং তার সদিচ্ছা ও অক্লান্ত পরিশ্রমের ফলে ১৮৬৩ সালের অক্টোবর মাসে জন্মলাভ করে রেডক্রিসেন্ট সোসাইটি। বর্তমানে সংস্থাটি বিশ্বের বিভিন্ন দেশে ত্রাণ ও পুনর্বাসন, দুর্যোগ মোকাবিলায় পদক্ষেপ গ্রহণ, স্বাস্থ্য ও প্রশিক্ষণসহ বিভিন্ন সহযোগিতামূলক কার্যক্রম পরিচালনা করছে। উদ্দীপকে দেখা যায়, ঘূর্ণিঝড় আইলার আঘাতে বাগেরহাট জেলার কয়েকটি গ্রাম লণ্ডভণ্ড হয়ে যায়। ফলে গ্রামবাসী মানবেতর জীবন-যাপন করতে থাকে। তাদের অবস্থা দেখে 'সূর্যের হাসি' নামক সংস্থা এগিয়ে আসে। সংস্থাটি সমাজের যুবকদের নিয়ে নানামুখী সমাজকল্যাণমূলক কার্যক্রম - পরিচালনা করে। যেমন- ত্রাণ বিতরণ, ঔষধ সরবরাহ, খাদ্য-বস্ত্র প্রদান, আহতদের চিকিৎসা, মৃতদেহ সৎকার, বাসগৃহ নির্মাণ প্রভৃতি। এতে বোঝা যায়, উদ্দীপকের সংস্থাটির কার্যক্রম আন্তর্জাতিক সংস্থা রেডক্রিসেন্ট সোসাইটির সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "আর্তমানবতার সেবায় উদ্দীপকে ইঙ্গিতকৃত সংস্থা তথা রেডক্রিসেন্ট সোসাইটির ভূমিকা অত্যন্ত গুরুত্বপূর্ণ। যুদ্ধ, বন্যা, জলোচ্ছ্বাস, ঘূর্ণিঝড় ইত্যাদি দুর্যোগময় মুহূর্তে রেডক্রিসেন্ট সোসাইটি কতগুলো নিয়মিত কার্যক্রম পরিচালনা করে। এসব কার্যক্রমের মাধ্যমে রেডক্রিসেন্ট সোসাইটি বাংলাদেশে দুর্যোগ মোকাবিলা ও আর্থ- সামাজিক উন্নয়নে গুরুত্বপূর্ণ ভূমিকা পালন করে যাচ্ছে। বন্যা, খরা, ঘূর্ণিঝড় প্রভৃতি প্রাকৃতিক দুর্যোগের সময় উদ্ভূত বিরূপ পরিস্থিতি মোকাবিলা করার জন্য রেডক্রিসেন্ট সোসাইটি নানা ধরনের ত্রাণ সহায়তা প্রদান করে। আবার সাধারণ মানুষের স্বাস্থ্যের মান ও চিকিৎসা ব্যবস্থার উন্নয়নে প্রতিষ্ঠানটি নিরলসভাবে কাজ করে যাচ্ছে। এক্ষেত্রে প্রতিষ্ঠানটি প্রাথমিক স্বাস্থ্য ও রক্তদান কর্মসূচি পরিচালনা করে থাকে। জরুরি সম্পূরক খাদ্য সংস্থান নামে রেডক্রিসেন্ট সোসাইটি তাদের খাদ্য কর্মসূচি পরিচালনা করে। উদ্বাস্তু, অসহায় ও দরিদ্র পরিবারের মধ্যে খাদ্য বিতরণ এ কর্মসূচির অন্যতম লক্ষ্য। এছাড়া কিশোর ও যুবকদের মধ্যে মানবতাবোধ জাগিয়ে তোলা এবং তাদের দায়িত্বশীল নাগরিক হিসেবে গড়ে তোলার জন্য বাংলাদেশের মাধ্যমিক ও কলেজ পর্যায়ের শিক্ষার্থীদের যুব রেডক্রিসেন্ট কার্যক্রমে যোগদানে উদ্বুদ্ধ করা হয়। ১৯৭৫ সাল থেকে সংস্থাটি বাংলাদেশে এ কার্যক্রম চালিয়ে আসছে। এ প্রতিষ্ঠানটি ঢাকায় একটি এতিমখানাও পরিচালনা করছে। এখানে ১০০ এতিমের রক্ষণাবেক্ষণ, লালন-পালন ও পুনর্বাসনের ব্যবস্থা রয়েছে। সার্বিক আলোচনার প্রেক্ষিতে বলা যায়, বাংলাদেশের ত্রাণ ও পুনর্বাসন কার্যক্রম পরিচালনায় রেডক্রিসেন্ট সমিতির ভূমিকা দিন দিন বৃদ্ধি পাচ্ছে। রেডক্রিসেন্ট সোসাইটি সরকার গৃহীত বিভিন্ন ত্রাণ ও পুনর্বাসনমূলক কার্যক্রমে সহায়ক ও পরিপূরক ভূমিকা পালন করছে।"
        }
      ]
    },
    {
      "number": "4",
      "uddipok": "তাজরিন ফ্যাশনে শ্রমিক ধর্মঘটের কারণে কাজ বন্ধ। আছে। শ্রমিকদের অন্যতম দাবি হচ্ছে বোনাস ও কর্মপরিবেশ উন্নয়ন। এ পরিস্থিতির অবসানে নিয়োগপ্রাপ্ত একজন কর্মকর্তা মালিক ও শ্রমিক পক্ষের সাথে বিস্তারিত আলোচনা করে উভয়ের মাঝে বিরোধ নিষ্পত্তি করেন। এভাবে কাজের সুষ্ঠু পরিবেশ গড়ে ওঠে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ক্লিনিক্যাল শব্দের ব্যুৎপত্তি লেখো।",
          "explanation": "ক্লিনিক্যাল শব্দের ব্যুৎপত্তি হয়েছে গ্রিক শব্দ Kline থেকে।"
        },
        {
          "label": "খ",
          "question": "সাইকিয়াট্রিক সমাজকর্ম কাকে বলে?",
          "explanation": "মানসিকভাবে অসুস্থ ব্যক্তির সমস্যা সম্পর্কে জানা এবং সে অনুযায়ী চিকিৎসা প্রদানই হলো সাইকিয়াট্রিক বা মনোচিকিৎসা সমাজকর্ম। সাইকিয়াট্রিক সমাজকর্ম মানসিক হাসপাতাল পরিবেশে মানসিক স্বাস্থ্য সেবাদানের ক্ষেত্রে কাজ করে থাকে। মানসিক ভারসাম্যহীনতা, বিভিন্ন ধরনের মানসিক রোগের চিকিৎসায় একজন সাইকিয়াট্রিক চিকিৎসক'বা মনোচিকিৎসককে প্রয়োজনীয় সহায়তাদানকারী হিসেবে মনোচিকিৎসা সমাজকর্মী কাজ করেন। মনোচিকিৎসা সমাজকর্মীকে সমাজকর্ম পেশায় জ্ঞান ও দক্ষতা অর্জনের পাশাপাশি বিশেষায়িত ক্ষেত্র হিসেবে মানসিক রোগীর স্বাস্থ্যসেবার উপর বিশেষ ডিগ্রি, কোর্স, প্রশিক্ষণ বা পিএইচডি ডিগ্রিপ্রাপ্ত হতে হয়।"
        },
        {
          "label": "গ",
          "question": "উদ্দীপকে সমাজকর্মের কোন শাখার পরিচয় পাওয়া যায়? এর প্রকৃতি ব্যাখ্যা করো।",
          "explanation": "উদ্দীপকে সমাজর্মের শিল্প সমাজকর্ম শাখার পরিচয় পাওয়া যায়। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ- সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। 4 উদ্দীপকে বলা হয়েছে, তাজরিন ফ্যাশনে শ্রমিক ধর্মঘটের কারণে কাজ বন্ধ আছে। শ্রমিকদের অন্যতম দাবি হচ্ছে বোনাস ও কর্মপরিবেশ উন্নয়ন। এ পরিস্থিতির অবসানে নিয়োগপ্রাপ্ত একজন কর্মকর্তা মালিক ও শ্রমিক পক্ষের সাথে বিস্তারিত আলোচনা করে উভয়ের মাঝে বিরোধ নিষ্পত্তি করেন। এভাবে কাজের সুষ্ঠু পরিবেশ গড়ে ওঠে। উদ্দীপকের এসব তথ্য সমাজকর্মের বিশেষায়িত শাখা শিল্প সমাজকর্মকে নির্দেশ করে। সুতরাং বলা যায়, উদ্দীপকে সমাজকর্মের অন্যতম শাখা শিল্প সমাজকর্ম অনুশীলনের মাধ্যমে শ্রমিকদের দাবি বাস্তবায়ন করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত কর্মকর্তা বিরোধ নিরসনে যে ভূমিকা পালন করতে পারে তা বিশ্লেষণ করো।",
          "explanation": "উদ্দীপকে উল্লিখিত কর্মকর্তা তথা শিল্প সমাজকর্মী মালিক-শ্রমিক বিরোধ নিরসনে গুরুত্বপূর্ণ ভূমিকা পালন করতে পারেন। যে কোনো শিল্প প্রতিষ্ঠান পরিচালনার কিছু সুনির্দিষ্ট বিধি-বিধান রয়েছে। শ্রম আইনে এ বিষয়ে বিস্তারিত আলোকপাত করা হয়েছে। এ প্রেক্ষিতে মালিক-শ্রমিক দ্বন্দ্বের সমাধানে শ্রম আইন অনুসারে প্রয়োজনীয় পদক্ষেপ গ্রহণে শিল্প সমাজকর্ম গুরুত্বপূর্ণ ভূমিকা রাখে। উদ্দীপকের সমস্যার ক্ষেত্রে একজন শিল্প সমাজকর্মীর কার্যকর ভূমিকা গ্রহণ ফলপ্রসূ হবে। উদ্দীপকের তাজরিন ফ্যাশনে মালিক-শ্রমিক দ্বন্দ্ব সৃষ্টি হয়েছে। এখন শিল্প সমাজকর্মীরা এই দ্বন্দ্ব সৃষ্টির পেছনে বিদ্যমান কারণ চিহ্নিত করে প্রয়োজনীয় ব্যবস্থা নিতে পারেন। দ্বন্দ্বের কারণ চিহ্নিত করার পর তারা বিদ্যমান শ্রম আইনের আলোকে এর সমাধান নির্ধারণ করবেন। পরবর্তী ধাপে তারা মালিক ও শ্রমিক পক্ষের মধ্যে সেতুবন্ধন সৃষ্টির কাজ করবেন। তাদের সাথে আলোচনার মাধ্যমে সমস্যার প্রকৃতি ও কারণ তুলে ধরে সমাধানের পথ নির্দেশ করে দেবেন। এক্ষেত্রে মূলত শিল্প সমাজকর্মীরা দল সমাজকর্মের পদ্ধতির আলোকে সমস্যা সমাধানে কাজ করবেন। তারা তাজরিন ফ্যাশনে বিদ্যমান দল বা সমষ্টিকে অর্থাৎ মালিক-শ্রমিক পক্ষকে পরামর্শ প্রদানের মাধ্যমে তাদের মধ্যে সমঝোতা সৃষ্টি করার চেষ্টা করবেন। এভাবে তারা আলোচ্য সমস্যার একটি যৌক্তিক সমাধান দিতে সমর্থ হবেন। পরিশেষে বলা যায়, উদ্দীপকের সমস্যা সমাধানে শিল্প সমাজকর্মের কর্মপদ্ধতি প্রয়োগের কোনো বিকল্প নেই।"
        }
      ]
    },
    {
      "number": "5",
      "uddipok": "সুশিক্ষিত আমজাদ সাহেব একটি আর্থিক প্রতিষ্ঠান গড়ে তোলেন। এ প্রতিষ্ঠান থেকে দরিদ্রদের মাঝে বিনা জানামতে ঋণ প্রদান করা হয়। দলীয়ভিত্তিতে এ ঋণ প্রদান করা হয়, ঋণ তদারকি করা এবং সঠিকভাবে আদায় নিশ্চিত করা হয়। ঋণগ্রহীতারা কেবল এর সদস্য নয় বরং মালিকও।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "ব্র্যাকের প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "",
          "explanation": "মাদকাসক্তি বলতে মাদকের প্রতি প্রবল আকর্ষণকে বোঝায়; যা ব্যক্তিকে শারীরিক ও মানসিকভাবে বিপর্যস্ত করে তোলে। মাদকাসক্তি একটি মনো-স্নায়বিক ও দৈহিক সমস্যা। এ ক্ষেত্রে কোনো ব্যক্তি বারবার মাদকদ্রব্য গ্রহণ করে। মূলত এ জাতীয় দ্রব্যের ওপর অতিরিক্ত নির্ভরশীলতার কারণে সে মাদক গ্রহণ থেকে বিরত থাকতে পারে না।"
        },
        {
          "label": "গ",
          "question": "",
          "explanation": "উদ্দীপকে আমজাদ সাহেবের প্রতিষ্ঠানের বৈশিষ্ট্যের সাথে বাংলাদেশের গ্রামীণ ব্যাংকের উদ্দেশ্য ও কার্যক্রমের সামঞ্জস্য রয়েছে। যেকোনো দেশের সার্বিক অর্থনৈতিক উন্নয়নের জন্য দরিদ্র, ভূমিহীন জনগোষ্ঠী ও নারীদের অর্থনৈতিক অবস্থার উন্নয়ন অন্যতম পূর্বশর্ত। আর এ বিষয়টিকে প্রাধান্য দিয়ে গ্রামীণ ব্যাংক বাংলাদেশে কার্যক্রম পরিচালনা শুরু করে। অনুরূপ লক্ষ্যমাত্রা ও কার্যক্রম উদ্দীপকের আমজাদ সাহেবের আর্থিক প্রতিষ্ঠানটির ক্ষেত্রেও লক্ষণীয়। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। এটি গ্রামীণ দরিদ্র ও ভূমিহীনদের ঋণ প্রদানের মাধ্যমে তাদের জীবনমান উন্নয়নে কাজ করে থাকে। এর অন্যতম লক্ষ্য হলো বিনা জামাতে ঋণ প্রদান করা, যাতে মহাজনের হাত থেকে তারা রক্ষা পায় এবং স্বাবলম্বী হয়ে ওঠে। গ্রামীণ দরিদ্র, ভূমিহীন, প্রান্তিক কৃষক, পুরুষ ও মহিলাকে জামানতমুক্ত ঋণ প্রদান করার পাশাপাশি ঋণের তদারকি এবং তাদেরকে সঞ্চয়মুখী করে তুলতেও গ্রামীণ ব্যাংক কাজ করে। গ্রামীণ ব্যাংক থেকে ঋণগ্রহীতারা কেবল - ব্যাংকের মক্কেলই নয়, তারা ব্যাংকের মালিক এবং ব্যবস্থাপনায় সক্রিয়ভাবে অংশ নিয়ে থাকে। সুতরাং দেখা যাচ্ছে, উদ্দীপকে উল্লিখিত প্রতিষ্ঠানটির মতো গ্রামীণ ব্যাংকের লক্ষ্য, উদ্দেশ্য ও কার্যক্রম একই ধারায় প্রবাহিত হওয়ায় প্রতিষ্ঠান দুটি সম্পূর্ণ সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "আমজাদ সাহেবের প্রতিষ্ঠানটির কার্যক্রম বাংলাদেশের আর্থ- সামাজিক প্রেক্ষাপটে অত্যন্ত প্রশংসনীয়। বাংলাদেশের অর্থনীতিকে মানসম্পন্ন অবস্থানে নিয়ে যেতে হলে' দেশের সর্বস্তরের জনগণকে অর্থনৈতিক কর্মকাণ্ডে সংশ্লিষ্ট করতে হবে। কর্মক্ষম সকল নাগরিকের জন্য কর্মসংস্থানের সুযোগ সৃষ্টি ছাড়া এটি সম্ভব নয়। আর এক্ষেত্রে উদ্দীপকে উল্লিখিত আমজাদ সাহেবের আর্থিক প্রতিষ্ঠানের কার্যক্রম একটি অনুকরণীয় দৃষ্টান্ত। গ্রামীণ ব্যাংকের আদলে গড়ে ওঠা আমজাদ সাহেবের আর্থিক প্রতিষ্ঠানটি মূলত একটি ক্ষুদ্রঋণ লগ্নিকারী বেসরকারি প্রতিষ্ঠান। তার প্রতিষ্ঠানটি মূলত দুস্থ, অসহায় নারী, ভূমিহীন এবং প্রায় ভূমিহীনদের জামানতমুক্ত ঋণ দিয়ে থাকে। ফলে দরিদ্রশ্রেণির জনগণ নিজেদেরকে স্বাবলম্বী করে তুলতে সক্ষম হচ্ছে এবং তাদের জীবনমানের উন্নয়ন ঘটাতে পারছে। প্রকৃতপক্ষে তাদের আর্থিক অবস্থার উন্নতির ফলে দেশের সার্বিক অর্থনৈতিক পরিস্থিতির ইতিবাচক পরিবর্তন সাধিত হচ্ছে। আমজাদ সাহেবের আর্থিক প্রতিষ্ঠানটির কার্যক্রমের আরেকটি গুরুত্বপূর্ণ দিক হলো ঋণের সুষ্ঠু ব্যবহারের তদারকি। অর্থাৎ বণ্টিত ঋণ যেন অপচয় না হয় এবং সুষ্ঠুভাবে ব্যবহৃত হয় সেজন্য প্রতিষ্ঠানটি সক্রিয় ভূমিকা পালন করে।' এর ফলে সর্বোচ্চ উপযোগিতা অর্জিত হয়। উপরের আলোচনা থেকে বলা যায়, আমজাদ সাহেবের প্রতিষ্ঠানের কার্যক্রম আমাদের দেশের অর্থনীতির উন্নয়নে অত্যন্ত সহায়ক।"
        }
      ]
    },
    {
      "number": "6",
      "uddipok": "পলাশ একটি বিদ্যালয়ের নবম শ্রেণির ছাত্র। তার বাবা। চাকরির কারণে বাসা রেখে অন্যত্র অবস্থান করেন। পলাশের মাও গার্মেন্টসে চাকরি করেন এবং দিনের বেশিরভাগ সময়, বাসার বাইরে অবস্থান করেন। ফলে সঙ্গদোষে পলাশ লেখাপড়ায় অমনোযোগী হয়ে পড়ে। বিষয়টি সমাধানের জন্য পলাশের বাবা তার জন্য একটি সমাজকর্ম কর্মসূচির সহায়তা নেন।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "চিত্তবিনোদন কী?",
          "explanation": "চিত্তবিনোদন বলতে প্রতিদিনের কাজের একঘেঁয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চয় করাকে বোঝায়।"
        },
        {
          "label": "খ",
          "question": "ক্লিনিক্যাল সমাজকর্ম বলতে কী বোঝায়?",
          "explanation": "ক্লিনিক্যাল সমাজকর্ম বলতে ব্যক্তি, পরিবার এবং দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন করাকে বোঝায়। সমাজকর্মের এ শাখায় মানুষের সমস্যাগুলোকে ক্ষুদ্র আঙ্গিকে বিশ্লেষণ করা হয়। সাধারণত শারীরিক ও মানসিক বিভিন্ন সমস্যা, যেমন- প্রিয়জনের মৃত্যু, পারিবারিক দ্বন্দ্ব, দাম্পত্যকলহ, বিবাহবিচ্ছেদ, চাকরি হারানো ইত্যাদির ফলে মানুষের স্বাভাবিক জীবনযাত্রায় ব্যাপক পরিবর্তন আসে। এক্ষেত্রে ক্লিনিক্যাল সমাজকর্মের জ্ঞান ও দক্ষতা প্রয়োগ করে সাহায্যার্থীকে সাইকোথেরাপি এবং পরামর্শ সেবার মাধ্যমে সাহায্য দেওয়া হয়।"
        },
        {
          "label": "গ",
          "question": "উদ্দীপকটিতে সমাজকর্মের কোন শাখার কথা উল্লেখ করা হয়েছে? ব্যাখ্যা করো।",
          "explanation": "উদ্দীপকটিতে সমাজকর্মের বিদ্যালয় সমাজকর্ম শাখার উল্লেখ করা হয়েছে। সমাজকর্মের বিশেষায়িত শাখাগুলোর বিদ্যালয় সমাজকর্ম অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষা প্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকে বলা হয়েছে, পলাশ একটি বিদ্যালয়ের নবম শ্রেণির ছাত্র। তার বাবা চাকরির কারণে অন্যত্র অবস্থান করেন। তার মাও গার্মেন্টসে চাকরি করায় দিনের বেশিরভাগ সময় বাইরে থাকেন। ফলে সঙ্গদোষে পলাশ লেখাপড়ায় অমনোযোগী হয়ে পড়ে। বিষয়টি সমাধানের জন্য পলাশের বাবা ছেলের জন্য একটি সমাজকর্ম কর্মসূচির সহায়তা নেন। সাধারণত বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকের পলাশের সমস্যা সমাধানে বিদ্যালয় সমাজকর্মের সহায়তা নেওয়া হয়েছে।"
        },
        {
          "label": "ঘ",
          "question": "লেখাপড়ায় মনোযোগ বৃদ্ধি ও বিদ্যালয়ের পরিবেশ উন্নয়নে উক্ত শাখার কার্যক্রমের মূল্যায়ন করো।",
          "explanation": "লেখাপড়ায় মনোযোগ বৃদ্ধি ও বিদ্যালয়ের পরিবেশ উন্নয়নে উত্ত শাখা তথা বিদ্যালয় সমাজকর্মের জ্ঞান ও কৌশল ব্যবহার করে বিদ্যালয় সমাজকর্মী গুরুত্বপূর্ণ কার্যক্রম পরিচালনা করে থাকেন। একজন পেশাদার হিসেবে বিদ্যালয় সমাজকর্মী শিক্ষাক্ষেত্রে বিদ্যমান আন্তঃব্যক্তিক সমস্যা সমাধানে সহায়তা করেন। একজন বিদ্যালয় সমাজকর্মীর প্রধান ভূমিকা হলো গৃহ-স্কুল-কমিউনিটির মধ্যে সংযোগকারী হিসেবে কাজ করা। এছাড়া তিনি পরিবর্তন প্রতিনিধি হিসেবেও কাজ করতে পারেন। তিনি গৃহ-স্কুল এবং কমিউনিটির মধ্যে অপরিহার্য সংযোগকারী হিসেবে সেবা প্রদান করে থাকেন। সমাজকর্মী সমস্যাগ্রস্ত প্রত্যেক ছাত্র- ছাত্রীকে ব্যক্তিগত, দলীয় এবং পারিবারিকভাবে উপযুক্ত পরামর্শ প্রদান করে স্বাভাবিক অবস্থায় ফিরিয়ে আনতে পারেন। এছাড়া তারা স্কুলের অমনোযোগী, উচ্ছৃঙ্খল ও স্কুল পালানো ছাত্র-ছাত্রীদের তালিকা করে তাদের উন্নয়নে প্রয়োজনীয় ব্যবস্থা গ্রহণ করতে পারেন। ছাত্র-ছাত্রীদের সম্পর্কে তথ্য গ্রহণ করার জন্য বিদ্যালয় সমাজকর্মী শিক্ষক, অভিভাবক, ছাত্র-ছাত্রীর সহপাঠীর কাছ থেকে তথ্য সংগ্রহ করতে, পারেন। এছাড়া বিদ্যালয় পরিবেশকে শিক্ষার্থীদের কাছে আনন্দময় এবং চিত্তাকর্ষক, করে তুলতে তাদের জন্য চিত্তবিনোদনের ব্যবস্থা গ্রহণ করতে পারেন। শিশুরা যাতে শারীরিক ও মানসিক নির্যাতনের শিকার না হয় সেজন্য পরিবার, স্কুল, সমষ্টির প্রত্যেক সদস্যকে সচেতন করে তুলতে তিনি 'কাজ করতে পারেন। মূলত ছাত্র-ছাত্রীর কল্যাণে এবং তাদের লেখাপড়ার সফল সমাপ্তির ক্ষেত্রে স্কুল সমাজকর্মীকে একজন অনুঘটকের ভূমিকা পালন করতে হয়। উল্লেখ্য যে, নিজে অপরিবর্তিত থেকে অন্যের পরিবর্তন ঘটায় তাকে অনুঘটক বলা হয়। সামগ্রিক-আলোচনার ভিত্তিতে বলা যায়, বিদ্যালয় সমাজকর্ম শিক্ষার্থীদের মনোযোগ বৃদ্ধি ও বিদ্যালয়ের পরিবেশ উন্নয়নসহ নানারকম গুরুত্বপূর্ণ কর্মকাণ্ড পরিচালনা করে থাকে।"
        }
      ]
    },
    {
      "number": "7",
      "uddipok": "",
      "tag": "ISCM 24,MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হচ্ছে অতিপ্রাকৃত মহাশক্তিতে বিশ্বাস যা সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে।"
        },
        {
          "label": "খ",
          "question": "অটিজম কেন সামাজিক সমস্যা?",
          "explanation": "অটিজম আক্রান্ত ব্যক্তিরা অন্যের সাথে অর্থপূর্ণ সম্পর্ক গড়ে তুলতে অক্ষম বলে এটিকে সামাজিক সমস্যা হিসেবে ধরা হয়। অটিজম আমাদের দেশ তথা বিশ্বের জন্য একটি বড় ধরনের সমস্যা। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। এসব অসুবিধার কারণে অটিজম একটি সামাজিক সমস্যা।"
        },
        {
          "label": "গ",
          "question": "ছকে প্রশ্নবোধক (?) চিহ্ন দ্বারা কোন বিষয়কে ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে সামাজিক সমস্যা প্রতিরোধের মাধ্যম হিসেবে গণমাধ্যমকে উল্লেখ করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সাধারণ, অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের কাঠামোতে সামাজিক সমস্যা প্রতিরোধের মাধ্যম হিসেবে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "সামাজিক সমস্যা মোকাবিলায় উদ্দীপকে ইঙ্গিতকৃত বিষয়টির ভূমিকা বিশ্লেষণ করো।",
          "explanation": "নিম্নের অনুরূপঃ উদ্দীপকে নির্দেশিত প্রতিষ্ঠান গণমাধ্যমের মাধ্যমে আমাদের সমাজে বিদ্যমান বিভিন্ন সামাজিক সমস্যা দূর করা সম্ভব। আমাদের সমাজে জনসংখ্যা সমস্যা, কুসংস্কার, বাল্যবিবাহ, যৌতুক, মাদকাসক্তি, দুর্নীতি, নারী নির্যাতন প্রভৃতিসহ বিভিন্ন সামাজিক সমস্যা বিদ্যমান। এ সমস্যাগুলো আমাদের সামাজিক উন্নয়নের পথে প্রতিবন্ধকতা সৃষ্টি করে। আর এসব সামাজিক সমস্যা সম্পর্কে গণসচেতনতা ও জনমত সৃষ্টির মাধ্যমে গণমাধ্যম সমস্যা মোকাবিলায় গুরুত্বপূর্ণ ভূমিকা পালন করতে পারে। উদ্দীপকের কাঠামোতে সংবাদপত্র, টেলিভিশন, চলচ্চিত্র, বেতার, স্যাটেলাইট, ইন্টারনেট প্রভৃতির উল্লেখ রয়েছে। গণমাধ্যম হিসেবে বিভিন্ন সংবাদপত্র ও ম্যাগাজিন সামাজিক সমস্যা প্রতিরোধে গুরুত্বপূর্ণ ভূমিকা পালন করে থাকে। সমাজের কোনো অসংগতি, অপকর্ম, বিভিন্ন অপরাধ, দুর্নীতি ইত্যাদি বিষয়ে তথ্যভিত্তিক সংবাদ প্রকাশের ক্ষেত্রে বিভিন্ন সংবাদপত্র গুরুত্বপূর্ণ ভূমিকা পালন করে। টেলিভিশন সবচেয়ে গুরুত্বপূর্ণ ও জনপ্রিয় গণমাধ্যম। বিনোদনমূলক নানা অনুষ্ঠানের পাশাপাশি সমাজের নানারকম অপরাধমূলক কার্যকলাপের সচিত্র প্রতিবেদন, অনুসন্ধানমূলক তথ্য উপস্থাপনে টেলিভিশন চ্যানেলগুলোর অবদান অনস্বীকার্য। এসব সংবাদের ফলে সরকারি বা বেসরকারি পর্যায়ে সংশ্লিষ্ট সমস্যা সমাধান বা প্রতিরোধে বিভিন্ন কর্মসূচি গ্রহণ করা হয়, যাঁ সমস্যা সমাধানে সহায়ক ভূমিকা রাখে। উদাহরণস্বরূপ ইটিভি (ETV)-এর 'একুশের চোখ', ইন্ডিপেন্ডেন্ট টেলিভিশনের 'তালাশ', যমুনা টেলিভিশনের ৩৬০° প্রভৃতি অনুষ্ঠানের কথা বলা যায়। বেতার গণমাধ্যম হিসেবে নানা ধরনের তথ্যমূলক সংবাদ, যাত্রা, নাটক, আলোচনা, বক্তৃতা প্রচার করে যা শ্রোতাদের মধ্যে ইতিবাচক পরিবর্তন নিয়ে আসে। এছাড়া সামাজিক, পারিবারিক, রাষ্ট্রীয় বিভিন্ন গুরুত্বপূর্ণ ইস্যু নিয়ে চলচ্চিত্র তৈরি করা হয়। বিশেষ করে অপরাধমূলক যেসব চলচ্চিত্র তৈরি হয়ে থাকে সেগুলো সাধারণ জনগণকে ভালো কাজে উৎসাহিত করার পাশাপাশি খারাপ কাজ থেকে দূরে সরিয়ে রাখে। সামাজিক সমস্যা প্রতিরোধে বিভিন্ন প্রকাশনা সংস্থার ভূমিকাও কম নয়। যেকোনো সমাজবিরোধী বিষয়ে লেখকের বক্তব্যও সামাজিক পরিবর্তনে বড় ভূমিকা পালন করে। এভাবে গণমাধ্যম বিভিন্ন সামাজিক সমস্যা সমাধানে ভূমিকা রাখতে পারে। উপরের আলোচনা থেকে তাই বলা যায়, আমাদের সমাজে বিদ্যমান জনসংখ্যা সমস্যা, বাল্যবিবাহ, কুসংস্কার, নারী নির্যাতন, যৌতুক, কিশোর অপরাধ, দুর্নীতিসহ প্রায় সব সমস্যা সম্পর্কে অনুসন্ধান চালানো, এগুলোর বিরুদ্ধে জনমত গঠন, সমস্যা মোকাবিলায় করণীয় প্রভৃতি প্রচারের মাধ্যমে গণমাধ্যম সামাজিক সমস্যা সমাধানে ভূমিকা রাখে।"
        }
      ]
    },
    {
      "number": "8",
      "uddipok": "অল্প শিক্ষিত দবির ময়মনসিংহ শহরে বসবাস করে। অভাবের তাড়নায় সে রিকশা চালিয়ে কোনো রকমে স্ত্রী এবং ২ ছেলে ও ১ মেয়ের মুখে অন্ন তুলে দিতে পেরেছে। কিন্তু ছেলেমেয়েদের স্কুলে পাঠাতে ব্যর্থ হয়েছে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "অপুষ্টি কী?",
          "explanation": "অপুষ্টি হলো খাদ্যের গুণগত ও পরিমাণর্গত ভারসাম্যহীনতার ফলে সৃষ্ট নেতিবাচক পরিস্থিতি।"
        },
        {
          "label": "খ",
          "question": "বেসরকারি সংস্থা বলতে কী বোঝ?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "দবিরের পরিবারের অপূরিত মৌল মানবিক চাহিদাসমূহের। বিবরণ দাও।",
          "explanation": "উদ্দীপকের দবিরের পরিবারে অপূরিত মৌল মানবিক চাহিদাগুলো হলো শিক্ষা, স্বাস্থ্য ও চিত্তবিনোদন। মানুষের শারীরিক ও মানসিক বিকাশ এবং সুন্দর ও স্বাভাবিক জীবন যাপনের জন্য যেসব চাহিদা পূরণ করা জরুরি সেগুলোই মৌল মাানবিক 'চাহিদা। যেমন- খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন ইত্যাদি। এর মধ্যে যে কোনো একটি চাহিদা পূরণ না হলে মানুষের স্বাভাবিক বিকাশ বাধাগ্রস্ত হয়। উদ্দীপকে দেখা যায়, অল্পশিক্ষিত দবির ময়মনসিংহ শহরে বসবাস করে। অভাবের তাড়নায় সে রিকশা চালিয়ে কোনো রকমে স্ত্রী এবং ২ ছেলে ও ১ মেয়ের মুখে অন্ন তুলে দিতে পেরেছে। কিন্তু ছেলেমেয়েদের স্কুলে পাঠাতে - ব্যর্থ হয়েছে। এ থেকে বোঝা যায়, দবির অনেক কষ্টে পরিবারের খাদ্য ও বাসস্থানের চাহিদা পূরণ করতে পারলেও শিক্ষা, স্বাস্থ্য ও চিত্তবিনোদনের চাহিদা একদমই পূরণ করতে পারছে না। সামাজিক জীব হিসেবে মানুষের সুন্দর জীবন-যাপনের জন্য শিক্ষা অপরিহার্য। এটি মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ ও সামাজিক দায়িত্ব- কর্তব্য সম্পর্কে সচেতন করে তোলে। এছাড়া স্বাস্থ্যও মানুষের একটি গুরুত্বপূর্ণ মৌল মানবিক চাহিদা। মানুষের ব্যক্তিগত ও সামাজিক উন্নয়নের প্রধান সহায়ক হচ্ছে স্বাস্থ্য। খাদ্য যেমন দেহের বৃদ্ধি ও বিকাশে সহায়তা করে, তেমনি চিত্তবিনোদনের ফলে কাজে উদ্দীপনা আসে। এটি মানুষকে কাজ করার শক্তি ও প্রেরণা জোগায়, একঘেয়েমি দূর করে। ফলে কাজ করার নতুন প্রেরণা পাওয়া যায়। কিন্তু দবিরের পরিবারে খাদ্য, বস্ত্র ও বাসস্থানের চাহিদা কোনোমতে পূরণ হলেও শিক্ষা, স্বাস্থ্য ও চিত্তবিনোদনের মতো মৌল মানবিক চাহিদাগুলো একেবারেই পূরণ করা সম্ভব হচ্ছে না।"
        },
        {
          "label": "ঘ",
          "question": "দবিরের অপূরিত মৌল মানবিক চাহিদাসমূহের প্রভাব বিশ্লেষণ করো।",
          "explanation": "মানবজীবনে দবিরের অপূরিত মৌল মানবিক চাহিদাসমূহের অত্যন্ত গুরুত্বপূর্ণ প্রভাব রয়েছে। সামাজিকভাবে উন্নত জীবনযাপনের জন্য মানুষকে যেসব মৌলিক চাহিদা পূরণ করতে হয় তার মধ্যে শিক্ষা অন্যতম। শিক্ষার মাধ্যমেই একজন মানুষ তার জীবন ও জগৎ সম্পর্কে সুস্পষ্ট ধারণা লাভ করতে পারে। এটি মনুষ্যত্ব অর্জনের একমাত্র উপায়। শিক্ষাই পারে মানুষের সুপ্ত প্রতিভার বিকাশ ঘটাতে। এর মাধ্যমে ব্যক্তিত্ব গঠন, মানবিক মূল্যবোধ অর্জনের পাশাপাশি সামাজিক দায়িত্ব সম্পর্কে সচেতন হওয়া যায়। চিত্তবিনোদন আরেকটি মৌলিক মানবিক চাহিদা। এটি মানুষের মনের খোরাক জোগায়। এর ফলে কাজে উদ্দীপনা আসে। কর্মব্যস্ততার কারণে মানুষের জীবন মাঝে মাঝে একঘেয়ে হয়ে ওঠে। তখন চিত্তবিনোদনমূলক অনুষ্ঠান মানুষের মনকে চাঙ্গা করে। ক্লান্তি দূর করে নতুন নতুন কাজের প্রেরণা জোগায়। প্রাপ্তবয়স্ক ব্যক্তিই শুধু নয় শিশু, কিশোরদের ক্ষেত্রেও চিত্তবিনোদনের ইতিবাচক ভূমিকা বিদ্যমান। ইদানীং সামাজিক নিরাপত্তাকেও মৌল মানবিক চাহিদা হিসেবে বিবেচনা করা হয়। যান্ত্রিক ও ভোগবাদী এই যুগে মানুষের প্রতি মানুষের সহানুভূতির পরিমাণ অনেকটাই কমে এসেছে। তাই অসহায় ও বিপদগ্রস্ত মানুষের সহায়তায় রাষ্ট্রীয় ব্যবস্থাপনায় সামাজিক নিরাপত্তার প্রয়োজনীয়তা অপরিসীম। সার্বিক আলোচনা থেকে বোঝা যায়, সুস্থ ও স্বাভাবিক জীবনযাপনের জন্য মৌল মানবিক চাহিদাগুলোর প্রভাব গুরুত্বপূর্ণ।"
        }
      ]
    },
    {
      "number": "9",
      "uddipok": "নাজমা বিধবা মায়ের সাথে শহরের বস্তিতে থাকে। সেখানে বিশুদ্ধ পানির অভাব, নোংরা, অস্বাস্থ্যকর পরিবেশ থাকায় রোগবালাই লেগেই থাকে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "",
          "explanation": "গ্রামাঞ্চলের দুস্থ, দরিদ্র, ভূমিহীনদের জীবনমানের উন্নয়নে উপজেলা সমাজসেবা কর্তৃক পরিচালিত কর্মসূচিকেই গ্রামীণ সমাজসেবা বলা হয়।"
        },
        {
          "label": "খ",
          "question": "",
          "explanation": "প্রবীণ বা বয়স্কদের জীবনমান উন্নয়নে যে কাজ করা হয় অকে প্রবীণকল্যাণ বলা হয়। বর্তমানে প্রবীণদের বিশেষ জনগোষ্ঠী হিসেবে বিবেচনা করা হয়। তাই সবচেয়ে ঝুঁকিপূর্ণ জনগোষ্ঠী হিসেবে প্রবীণ কল্যাণের প্রতি বিশেষ গুরুত্ব দেওয়া হচ্ছে। এ প্রেক্ষিতেই প্রবীণকল্যাণ ধারণাটির উদ্ভব হয়েছে। প্রবীণকল্যাণ হলো সমাজকর্মের সেই বিশেষায়িত শাখা যাতে প্রবীণ জনগোষ্ঠীর কল্যাণে সমাজকর্মের জ্ঞান, নীতি, দক্ষতা ও কৌশল প্রয়োগ করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শহরের সমস্যার সমাধানে সরকারের শহর সমাজসেবা উন্নয়ন কার্যক্রম ব্যাপক ভূমিকা রাখতে পারে। উদ্দীপকে বলা হয়েছে, নাজমা বিধবা মায়ের সাথে শহরের বস্তিতে থাকে। সেখানে বিশুদ্ধ পানির অভাব, নোংরা অস্বাস্থ্যকর পরিবেশ থাকায় রোগবালাই লেগেই থাকে। এ রকম পরিস্থিতির উন্নয়নের জন্যই সমাজসেবা অধিদপ্তরের তত্ত্বাবধানে শহর সমাজসেবা কার্যক্রম চলমান রয়েছে। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষণ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে বিভিন্ন বিষয়ে বৃত্তিমূলক প্রশিক্ষণের মাধ্যমে শহরের দরিদ্র ও দুস্থ জনগণকে স্বাবলম্বী হওয়ার জন্য যোগ্য করে গড়ে তোলা হয়। পরববর্তীতে ঋণদান কর্মসূচির মাধ্যমে তাদেরকে পুঁজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকান্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং পুষ্টি ও পরিষ্কার-পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। এভাবে শহর সমাজসেবা কর্মসূচি তাদের জীবনে বহুমুখী উন্নয়নে ফলপ্রসূ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শহরের সমস্যার সমাধানে একজন শহর সমাজকর্মী গুরুত্বপূর্ণ ভূমিকা পালন করে থাকেন। শহর সমাজসেবা একটি বহুমুখী কর্মসূচি। এর মূল উদ্দেশ্য হচ্ছে শহর এলাকায় বসবাসরত বঞ্চিত ও দরিদ্র শ্রেণির আর্থ-সামাজিক ও জীবনমানের উন্নয়ন নিশ্চিত করার মাধ্যমে সামঞ্জস্যপূর্ণ উন্নয়ন সাধন করা। এ কার্যক্রমের মাধ্যমে প্রকল্প এলাকার অজ্ঞ জনগণকে নানামুখী শিক্ষা প্রদান করা হয়। এ সকল শিক্ষার মধ্যে রয়েছে বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন, স্বাস্থ্য ও পুষ্টি বিষয়ে শিক্ষা দান ইত্যাদি। শহর সমাজসেবার কর্মসূচিগুলো যথাযথভাবে বাস্তবায়নে একজন সমাজকর্মীর ভূমিকা অত্যন্ত গুরুত্বপূর্ণ। শহর এলাকার দরিদ্র জনগণের জন্য গৃহীত কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে একজন শহর সমাজকর্মী দুস্থ ও দরিদ্র লোকদের বিভিন্ন বিষয়ে প্রশিক্ষণ দিয়ে তাদের আত্মকর্মসংস্থানের ব্যবস্থা করে থাকে। একজন শহর সমাজকর্মী প্রকল্প এলাকার অজ্ঞ জনগণকে নানামুখী শিক্ষা প্রদানের মাধ্যমে তাদেরকে সচেতন করে তোলেন। শহর সমাজসেবা কর্মসূচির মধ্যে পরিবেশের উন্নয়ন একটি অন্যতম কাজ। শহরের বস্তি এলাকায় পরিচ্ছন্নতা ও বিশুদ্ধ পানীয় জলের প্রয়োজনীয়তা সম্পর্কে জনগণের মধ্যে সচেতনতা সৃষ্টিতে সমাজকর্মী কাজ করে থাকেন। একজন শহর সমাজকর্মী স্বাস্থ্য বিষয়ে শহরবাসীর মধ্যে সচেতনতা সৃষ্টির জন্য প্রয়োজনীয় প্রশিক্ষণ দিয়ে থাকেন। উল্লিখিত আলোচনার ভিত্তিতে বলা যায়, শহরের সমস্যা সমাধানে একজন শহর সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "সুমন ও মর্জিনা স্বামী-স্ত্রী। পারিবারিক কলহের একপর্যায়ে সুমন মর্জিনাকে তিন তালাক দেয়। মর্জিনা দিশেহারা হয়ে বাপের বাড়িতে চলে যায়।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "রোগী কল্যাণ সমিতি কী?",
          "explanation": "রোগীদের কল্যাণের উদ্দেশ্যে যে সমিতি গঠিত ও পরিচালিত হয় তাকে রোগী কল্যাণ সমিতি বলা হয়।"
        },
        {
          "label": "খ",
          "question": "বিদ্যালয় সমাজকর্ম বলতে কী বোঝ?",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয়ের পরিবেশের সাথে নিজেকে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "১৯৬১ সালের মুসলিম পারিবারিক আইনের কোন বিষয়টি উদ্দীপকে লঙ্ঘিত হয়েছে? ব্যাখ্যা করো।",
          "explanation": "উদ্দীপকে ১৯৬১ সালের মুসলিম পারিবারিক আইনে উল্লিখিত তালাক সংক্রান্ত ধারার লঙ্ঘন দেখা যায়। মুসলিম সমাজে নারীদের সম্মান ও মর্যাদা দেওয়া হলেও সামাজিক কু-প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হতে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালের ১৫ জুলাই থেকে মুসলিম পারিবারিক আইন কার্যকর হয়। এই আইনের অন্তর্ভুক্ত বিষয়গুলো হলো- বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, বিবাহের বয়স, ভরণপোষণ, বিবাহ ব্যতীত অন্য কোনোভাবে বিবাহবিচ্ছেদ, সন্তানদের উত্তরাধিকার ইত্যাদি। উদ্দীপকে বলা হয়েছে, সুমন তার স্ত্রী মর্জিনাকে পারিবারিক কলহের এক পর্যায়ে তিন তালাক দেয়। এখানে মুসলিম পারিবারিক আইনের তালাক সংক্রান্ত ধারা লঙ্ঘিত হয়েছে। ১৯৬১ সালের মুসলিম পারিবারিক আইন অনুযায়ী মুখে কয়েকবার তালাক উচ্চারণ করলেই তালাক হয় না। এই আইন অনুযায়ী কোনো স্বামী তার স্ত্রীকে তালাক দিতে চাইলে স্বামীকে যথাশীঘ্র ইউনিয়ন পরিষদ বা পৌর চেয়ারম্যানের নিকট লিখিত নোটিশ দিতে হবে এবং অনুরূপ কপি স্ত্রীকেও দিতে হবে। এ ধারা ভঙ্গ করলে স্বামীকে সর্বাধিক এক বছর কারাভোগ অথবা পাঁচ হাজার টাকা জরিমানা বা উভয় দণ্ডে দণ্ডিত করা হবে। উল্লেখ্য, স্ত্রী গর্ভবতী হলে নোটিশ প্রদানের ৯০ দিনের পূর্বে তালাক কার্যকর হবে না। তবে নোটিশ পাওয়ার ৩০ দিনের মধ্যে চেয়ারম্যান উভয়ের মধ্যে পুনর্মিলন ঘটানোর চেষ্টা' করবেন। যদি না পারেন তাহলে ৯০ দিন পর তালাক কার্যকর হবে। কিন্তু সুমন এগুলোর কোনো কিছুই মানে নি। তাই বলা যায়, সুমনের মৌখিক তালাক ১৯৬১ সালের মুসলিম পারিবারিক আইনের সুস্পষ্ট লঙ্ঘন।"
        },
        {
          "label": "ঘ",
          "question": "উদ্দীপকে উল্লিখিত মর্জিনার সমস্যা সমাধানে সংশ্লিষ্ট আইনের ভূমিকা বিশ্লেষণ করো।",
          "explanation": "উদ্দীপকে উল্লিখিত মর্জিনার সমস্যা সমাধানে ১৯৬১ সালের মুসলিম পারিবারিক আইনটি গুরুত্বপূর্ণ ভূমিকা রাখতে পারে। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। উদ্দীপকের তালাকপ্রাপ্ত মর্জিনা ১৯৬১ সালের মুসলিম পারিবারিক আইনের মাধ্যমেই তার অধিকার ফিরে পেতে পারে। বাংলাদেশে তার মতো মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। সুতরাং উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন এক সেফগার্ড হিসেবে পরিচিত।"
        }
      ]
    },
    {
      "number": "11",
      "uddipok": "গ্রামের মেয়ে শিমু সেলাই প্রশিক্ষণ নিয়ে সরকারি কর্মসূচির ভাওতায় সুদমুক্ত ঋণে সেলাই মেশিন ক্রয় করেছে। বাড়িতে বসে জামাকাপড় তৈরি করে সে বিভিন্ন দোকানে এগুলো সরবরাহ করে। এর মাধ্যমে সে জীবিকা নির্বাহ করে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "UNICEF এর পূর্ণরূপ কী?",
          "explanation": "UNICEF এর পূর্ণরূপ হলো-United Nations Children's Fund."
        },
        {
          "label": "খ",
          "question": "হাসপাতাল সমাজসেবা বলতে কী বোঝ?",
          "explanation": "সমাজকর্মের যে কর্মসূচি চিকিৎসাক্ষেত্রে বাধাদানকারী উপাদানসমূহ দূরীকরণের মাধ্যমে অসুস্থ ব্যক্তিকে সুস্থ হতে সার্বিকভাবে সহায়তা করে, তাকে হাসপাতাল সমাজসেবা বলে। হাসপাতাল সমাজসেবা হাসপাতাল সমাজকর্ম ও চিকিৎসা সমাজকর্ম নামেও পরিচিত। এটি আধুনিক সমাজকর্মের একটি গুরুত্বপূর্ণ সংযোজন। ১৮৮৩ সালে ইংল্যান্ডের একটি মানসিক হাসপাতালে রোগীদের চিকিৎসা পরবর্তী দেখাশোনা করার মাধ্যমেই হাসপাতাল সমাজসেবা কার্যক্রমের সূত্রপাত ঘটে।"
        },
        {
          "label": "গ",
          "question": "উদ্দীপকে ইঙ্গিতকৃত কর্মসূচি কোনটি? ব্যাখ্যা করো।",
          "explanation": "উদ্দীপকে ইঙ্গিতকৃত কর্মসূচিটি হলো গ্রামীণ সমাজসেবা কার্যক্রম। গ্রামীণ সমাজসেবা সমষ্টি উন্নয়নকেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামাঞ্চলের ক্ষুদ্র, প্রান্তিক, কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামের মেয়ে শিমু সেলাই প্রশিক্ষণ নিয়ে সরকারি কর্মসূচির আওতায় সুদমুক্ত ঋণে সেলাই মেশিন ক্রয় করেছে। বাড়িতে বসে জামাকাপড় তৈরি করে সে বিভিন্ন দোকানে সরবরাহ করে। এর মাধ্যমে তার জীবিকা নির্বাহ হয়। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল রয়েছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রমকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত কর্মসূচির সীমাবদ্ধতাসমূহ বিশ্লেষণ করো।",
          "explanation": "উদ্দীপকে উল্লিখিত কর্মসূচির তথা গ্রামীণ সমাজসেবা কর্মসূচির বেশ কিছু সীমাবদ্ধতা রয়েছে। গ্রামীণ সমাজসেবা হলো একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। স্যামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক, কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। গ্রামীণ জনগোষ্ঠীর সার্বিক উন্নয়নের লক্ষ্যে গ্রামীণ সমাজসেবা কর্মসূচি পরিচালিত হলেও এর বেশ কিছু সীমাবদ্ধতা বা প্রতিবন্ধকতা রয়েছে। গ্রামীণ সমাজসেবার কর্মপরিসর অনুযায়ী এর জনবল তুলনামূলকভাবে কম। যার ফলে এ কর্মসূচির সুফল দরিদ্র জনগোষ্ঠীর মাঝে যথাযথভাবে পৌঁছে দেওয়া সম্ভব হয় না। গ্রামীণ সমাজসেবার মূল উদ্দেশ্যে হলো গ্রামের দরিঞ্জ, ভূমিহীন, বেকার ও দৃদ্ধ মখিনাদের পুঁজি সামন্যা সমাধানে বাঘায্য করা। এজন্য এ কর্মসূচির আওতায় পল্লী এলাকায় সুদমুক্ত ঋণ কার্যক্রম চালু করা হয়েছে। কিন্তু দায়িড্রপ্রাপ্ত কর্মকর্তাদের গাফিলতির বা অসাধুতার কারণে এ সেবাটি প্রকৃত সাগ্যপ্রার্থীর কাছে পৌছে না। এছাড়া দরিদ্র জনগোষ্ঠীকে আর্থিকভাবে সাবলম্বী করতে বিভিন্ন সচেতনতামূলক কার্যক্রম পরিচালনা করা হয়। কিন্তু অনেকসময় তারা উত্ত কার্যক্রম অনুসরণ করে না। আবার বিভিন্ন সাধাধ্য-সহয়োগিতা প্রদানের ক্ষেত্রে অস্বচ্ছতা দেখা যায়। যে কারণে প্রকৃত সাহায্যাদী উত্ত সেবা থেকে বঞ্চিত হয়। উল্লিখিত আলোচনার ভিত্তিতে বলা যায় যে, গ্রামীণ সমাজসেবা কর্মসূচি পল্লী অঞ্চলের জনগোষ্ঠীর উন্নয়ন পরিচালিত হলেও কিছু সীমাবদ্ধয়ার কারণে এর সুফল যথাযথভাবে ভোগ করা সম্ভব হচ্ছে না।"
        }
      ]
    }
  ]
}