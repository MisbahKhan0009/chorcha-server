{
  "title": "ঢাকা সিটি কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "Towle এর মৌল মানবিক চাহিদা কয়টি? ",
          "explanation": "Towle এর মৌল মানবিক চাহিদা ছয়টি।"
        },
        {
          "label": "খ",
          "question": "চিত্তবিনোদন বলতে কী বোঝায়? ",
          "explanation": "চিত্রবিনোদন বলতে বোঝায় মানুষের মনের খোরাক। চিত্রবিনোদনের মাধ্যমে মানুষের মনে আসে আনন্দ। প্রতিদিনের জীবনে মানুষ এত বেশি ব্যস্ত থাকে, যে মাঝে মধ্যে কাজে চলে আসে একঘেয়েমি, যার ফলে কাজে আর মন বসে না। তখন চিত্রবিনোদন মানুষের ক্লান্তি দূর করে নতুন কাজ করা শক্তি জোগায়। তাই মানুষের জীবনে মৌল মানবিক চাহিদা হিসেবে চিত্রবিনোদনের গুরুত্ব অপরিসীম।"
        },
        {
          "label": "গ",
          "question": "উদ্দীপকে কোন ধরনের মৌলিক মানিক মানবিক চাহিদার অপূরণজনিত সমস্যাকে ইঙ্গিত করা হয়েছে? ব্যাখ্যা কর। ",
          "explanation": "উদ্দীপকে মৌলিক মানবিক চাহিদার শিক্ষার অপূরণজনিত সমস্যাকে ইঙ্গিত করা হয়েছে। নিচে তা ব্যাখ্যা করা হলো :   মানুষের জীবনে মৌলিক মানবিক চাহিদা গুলোর গুরুত্ব অপরিসীম। মানুষকে সমাজে বাস করতে গিয়ে বেশ কিছু মৌল মানবিক চাহিদা পূরণ করতে হয়। যেসব চাহিদাগুলো পূরণ আবশ্যক সেগুলোর সমষ্টিকে মৌলিক মানবিক চাহিদা বলা হয়। আর মানুষের জীবনে মৌলিক মানবিক চাহিদাগুলোর মধ্যে অন্যতম হলো শিক্ষা। শিক্ষার মাধ্যমে মানুষ জ্ঞান অর্জন করে। শিক্ষার মাধ্যমে একজন মানুষের প্রতিভার বিকাশ ঘটিয়ে তার ব্যক্তিত্ব গঠ, মানবিক জ্ঞান অর্জন, সামাজিক দায়িত্ব এবং কর্তব্য সম্পর্কে সচেতন করে। আর মানুষের জীবনে মৌলিক মানবিক চাহিদা গুলো পূরণ না হলে সেই নেতিবাচক বিভিন্ন কাজে জড়িয়ে পড়ে।   উদ্দীপকে ছকের উল্লেখিত নিরক্ষতা, অজ্ঞত, কুসংস্কার শব্দগুলো দ্বারা মৌলিক মানবিক চাহিদা শিক্ষার অপূরণজনিত সমস্যা কে ইঙ্গিত করা হয়েছে। আর শিক্ষার অভাবে সমাজে অজ্ঞতা, নিরক্ষত, বেকারত্ব, দারিদ্র্যসহ বিভিন্ন রকম সমস্যা সৃষ্টি হয়। কারণ শিক্ষার মাধ্যমে মানুষের মনুষ্যত্বের বিকাশ ঘটে। শিক্ষা ছাড়া মানুষ তার জীবনে ও জগৎ সম্পর্কে সুস্পষ্ট ধারণা অর্জন করতে পারে না। এমন নিজের দায়িত্ব ও কর্তব্য সম্পর্কে ধারণা লাভ করার জন্য মানুষকে শিক্ষা অর্জন করতে হয়। তাই শিক্ষাকে জাতির মেরুদন্ড বলা হয়। সুতরাং বলা যায় যে, উদ্দীপকে মৌলিক মানবিক চাহিদার শিক্ষার অপূরণজনিত সমস্যাকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত মৌলিক মানবিক চাহিদা পূরণের ক্ষেত্রে বাংলাদেশ সরকারের গৃহীত পদক্ষেপ বিশ্লেষণ কর। ",
          "explanation": "উদ্দীপকে ইঙ্গিতকৃত শিক্ষার চাহিদা পূরণের ক্ষেত্রে বাংলাদেশ সরকারের বিভিন্ন রকম গুরুত্বপূর্ণ পদক্ষেপ   গ্রহণ করেছে। নিচে তা ব্যাখ্যা করা হলো :   সরকারিভাবে গৃহীত বিভিন্ন উদ্যোগ শিক্ষা বিস্তারকে বেগবান করেছে। যুগপযোগী একটি শিক্ষানীতি প্রণয়ন ও তার বাস্তবায়ন এদেশের শিক্ষা ক্ষেত্রে অভাবনীয় পরিবর্তনের এনেছে। এই নীতির আলোকে এই শিক্ষাবর্ষের সকল পাঠ্যপুস্তুকে এক অমূল পরিবর্তন এনেছে। এবং যোগ করা হয়েছে নতুন নতুন বিষয়বস্তু। মুখস্ত নির্ভর গতানুগতিক শিক্ষা ব্যবস্থার পরিবর্তনের সৃজনশীল ব্যবস্থা চালু করা হয়েছে। এছাড়াও রেজিস্টার্ড বেসরকারি প্রাথমিক বিদ্যালয়কে কার্যক্রমে সরকারিকরণ করা হয়েছে। এরপরও দেশে প্রয়োজনে তুলনায় শিক্ষা প্রতিষ্ঠানের সংকট রয়েছে। প্রাথমিক শিক্ষা কার্যক্রমে নারীদের অংশগ্রহণ বৃদ্ধি করার জন্য ৬০% মহিলা শিক্ষক নিয়োগ সিদ্ধান্ত গ্রহণ করা হয়েছে। এমনকি প্রাথমিক স্তরের ছাত্র-ছাত্রী ভর্তির সংখ্যা দিন দিন বৃদ্ধি পাচ্ছে। কারণ প্রাথমিক বিদ্যালয় পর্যায়ে বিভিন্ন সুযোগ-সুবিধা প্রদানের ফলে এর সংখ্যা ক্রমাগত বাড়ছে। এবং কোভিড মহামারীর মধ্যে শিক্ষার্থীদের পড়াশোনা অব্যাহত রাখার লক্ষ্যে সরকার বাংলাদেশ টেলিভিশনের মাধ্যমে প্রাথমিক পর্যায়ে পাঠ্য সম্প্রচার কার্যক্রম ঘরে বসে শিখি বাস্তবায়ন করা হয়েছে। প্রাথমিক স্তরে সকল শ্রেণীতে শতভাগ নতুন বই প্রদান করা হচ্ছে। কারণ শিক্ষাই  পারে মানুষের সুপ্ত প্রতিভার বিকাশ ঘটিয়ে তাকে প্রকৃত মানুষ হিসেবে গড়ে তুলতে। সুতরাং বলা যায় যে, উদ্দীপকে উল্লেখিত সমাজে শিক্ষার্থীদের শিক্ষার চাহিদা পূরণের ক্ষেত্রে বাংলাদেশ সরকারের বিভিন্ন রকম গুরুত্বপূর্ণ পদক্ষেপ   গ্রহণ করেছে।"
        }
      ]
    },
    {
      "number": "2",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "জীবন রক্ষার জন্য মৌল মানবিক চাহিদা খাদ্য প্রয়োজন।"
        },
        {
          "label": "খ",
          "question": "",
          "explanation": "পৃথিবীতে বেঁচে থাকা এবং শারীরিক বৃদ্ধি ও মানসিক বিকাশ ঘটাতে খাদ্যের প্রয়োজন আছে। মানবজীবনের সবচেয়ে প্রথম ও প্রয়োজনীয় মৌলিক চাহিদা হলো খাদ্য। খাদ্য বলতে ঐসব বস্তু বা দ্রব্যকে বোঝায় যা শরীরে হজম হয় এবং শরীরের বৃদ্ধি ও কর্মশক্তি যোগানে সাহায্য করে। খাবার না খেলে মানুষের স্বাভাবিক জ্ঞান ও বুদ্ধি লোপ পায়। খাদ্য ছাড়া মানুষ বাঁচতে পারে না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মৌল মানবিক চাহিদা বস্তুকে ইঙ্গিত করা হয়েছে। মানবজীবনের দ্বিতীয় গুরুত্বপূর্ণ চাহিদা হলো বস্তু। এটি সভ্যতার প্রতীক। এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা অসভ্য হিসেবে বিবেচনা করা হয়। তাই বস্তুকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্তু অপরিহার্য। উদ্দীপকের ছকে মৌল মানবিক চাহিদার বৈশিষ্ট্য হিসেবে সভ্যতার প্রতীক ও বাহক, নৈতিক চরিত্র গঠন ও প্রকৃতির প্রতিকূলতা থেকে রক্ষার কথা বলা হয়। উদ্দীপকের এ মৌল মানবিক চাহিদা ওপরে বর্ণিত বন্ত্রের সাথে হুবহু সাদৃশ্যপূর্ণ। তাই বলা যায়, উদ্দীপকে বস্তুকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশে উক্ত মৌল মানবিক চাহিদা অর্থাৎ বস্ত্রসহ অন্যান্য মৌল মানবিক চাহিদা পরিপূরণের ক্ষেত্রে বিভিন্ন প্রতিবন্ধকতা লক্ষ করা যায়। বাংলাদেশে বিরাজমান যে কোনো সামাজিক সমস্যার মূলে রয়েছে অধিক জনসংখ্যা। বাড়তি জনসংখ্যার কারণে মৌল মানবিক চাহিদা পূরণের ক্ষেত্রে সমস্যা দেখা দেয়। লক্ষণীয় যে, বাংলাদেশে এখনও অসংখ্য মানুষ দারিদ্র্যসীমার নিচে বসবাস করছে। স্বাভাবিকভাবেই দারিদ্র্যের কারণে তারা ন্যূনতম মৌলিক চাহিদাগুলো পূরণ করতে পারে না। উদ্দীপকে মৌল মানবিক চাহিদা হিসেবে বস্তুকে ইঙ্গিত করা হয়েছে। বাংলাদেশে বজ্রসহ অন্যান্য মৌল মানবিক চাহিদা পূরণের ক্ষেত্রে বিভিন্ন অন্তরায় বিদ্যমান। ভৌগোলিক অবস্থানগত কারণে বাংলাদেশ বিশ্বের মধ্যে দুর্যোগপ্রবণ দেশ হিসেবে পরিচিত। বন্যা, খরা, জলোচ্ছ্বাস, টর্নেডো, ঘূর্ণিঝড় প্রভৃতি প্রাকৃতিক দুর্যোগ এদেশে প্রায়ই আঘাত হানে। সেই সাথে বেকার সমস্যা ও নির্ভরশীল জনসংখ্যার হার দেশে ক্রমান্বয়ে বৃদ্ধি পাচ্ছে। ফলে অধিকাংশ মানুষের মৌল মানবিক চাহিদা পূরণ করা সম্ভব হচ্ছে না। বাংলাদেশের ৭০-৮০ ভাগ লোক এখনও প্রত্যক্ষ বা পরোক্ষভাবে কৃষির ওপর নির্ভরশীল। অথচ তাদের চাষাবাদ পদ্ধতি অনুন্নত। এর ফলে প্রত্যাশিত ফলন না পাওয়ায় মৌল চাহিদা পূরণে সমস্যার সৃষ্টি হয়। তাছাড়া ধনী-দরিদ্রের বৈষম্যের হার অনেক বেশি। ফলে দরিদ্র লোকজন ন্যূনতম মৌলিক চাহিদা পূরণ করতে পারে না। এছাড়াও দ্রব্যমূল্য বৃদ্ধির কারণে নিম্ন আয়ের লোকজনের জীবনযাপন কষ্টকর হয়ে পড়ে। কেননা, দ্রব্যমূল্য বাড়লেও মানুষের আয় আশানুরূপ হারে বাড়ে না। এছাড়া রাজনৈতিক. অস্থিতিশীলতা, জীবনবিমুখ দৃষ্টিভঙ্গি, ধর্মীয় ও সামাজিক কুসংস্কার, দক্ষ জনশক্তির সংকট, সম্পদ ও সঞ্চয়ের স্বয়তা প্রভৃতি কারণে এদেশের মানুষের মৌল মানবিক চাহিদা পূরণ করা সম্ভব হয় না। পরিশেষে বলা যায়, উল্লিখিত কারণগুলো বাংলাদেশে মৌল মানবিক চাহিদা পূরণে অন্তরায় হিসেবে কাজ করছে।"
        }
      ]
    },
    {
      "number": "3",
      "uddipok": "রায়হান বর্তমানে ক্লাসে অমনোযোগী। সে মাঝে মাঝে বিদ্যালয়েও যায় না। শ্রেণি শিক্ষক বিষয়টি উপলব্ধি করে একজন সমাজকর্মীর সাথে পরামর্শ করেন। এখন সে পড়াশোনায় মনোযোগী এবং প্রতিদিন বিদ্যালয়ে আসে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "বাংলাদেশ ঢাকা মেডিকেল কলেজ হাসপাতালে প্রথম চিকিৎসা সমাজকর্ম চালু হয়।"
        },
        {
          "label": "খ",
          "question": "",
          "explanation": "চিকিৎসা সমাজকর্ম বলতে সমাজকর্মের সে শাখাকে বোঝায় যেটি হাসপাতাল পরিবেশে স্বাস্থ্য সমস্যা ও রোগ নিরাময়ে কাজ করে। মূলত চিকিৎসা সমাজকর্ম সমাজকর্মের এমন একটি বিশেষায়িত শাখা যে শাখায় বিশেষজ্ঞ সমাজকর্মীগণ হাসপাতালে নিযুক্ত হয়ে চিকিৎসা গ্রহণকারী রোগীদের ক্ষেত্রে যথাসম্ভব সকল প্রতিবন্ধকতা দূর করে চিকিৎসা ব্যবস্থাকে পরিপূর্ণ ও কার্যকর করে। যেসব সমস্যা রোগীর রোগ নিরাময়ে বাধা দেয় সেগুলো চিহ্নিত করে তা সমাধানে চিকিৎসক ও রোগীকে সম্ভাব্য সব ধরনের সহায়তা দেওয়াই হাসপাতাল সমাজকর্মের মূল লক্ষ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা, কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকের রিয়াদ ক্লাসে অমনোযোগী। সে মাঝে মাঝে বিদ্যালয়ে যায় না.। এ সমস্যা সমাধানে শ্রেণিশিক্ষক সমাজকর্মীর সহায়তা নেয়। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে প্রতিফলিত সমাজকর্মের শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীকে সামঞ্জস্য বিধান ও মনোযোগ' সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা সম্পর্কে প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। বিদ্যালয় সমাজকর্ম শিক্ষাদান ও শিক্ষণ প্রক্রিয়ার উন্নয়নে ভূমিকা রাখে। শিক্ষার্থীদের সুনাগরিক হিসেবে গড়ে তোলার লক্ষ্যে কাজ করে। বিদ্যালয় জীবনে অনেক শিক্ষার্থী ব্যক্তিগত সম্পর্ক, আর্থিকসহ নানা ধরনের বাধার সম্মুখীন হয়। এ সকল সমস্যা সমাধানে বিদ্যালয় সমাজকর্ম ভূমিকা রাখে। এছাড়াও' বিদ্যালয় সমাজকর্ম শিক্ষার্থীদের সুপ্ত প্রতিভার বিকাশ, হীনম্মন্যতা দূরীকরণ, মনস্তাত্ত্বিক সমস্যা ও ইভটিজিং, ধূমপান ও মাদকাসক্ত সমস্যার সমাধান করে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, শিক্ষার্থীদের সার্বিক উন্নয়নে সমাজকর্মের বিশেষায়িত শাখা বিদ্যালয় সমাজকর্মের গুরুত্ব অত্যধিক।"
        }
      ]
    },
    {
      "number": "4",
      "uddipok": "জনাব সাজ্জাদ একজন সমাজকর্মী। তিনি মালিক-শ্রমিক দ্বন্দ্ব নিরসনে কাজ করেন। শ্রমিকের ন্যায্য অধিকার আদায়ে তিনি সহায়তা করেন।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সমাজকর্মের শাখাসমূহকে মূলত দুই ভাগে ভাগ করা যায়।"
        },
        {
          "label": "খ",
          "question": "",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণ কল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, অনাহার, অবহেলা, মানসিক নির্যাতন, 'প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই প্রবীণ কল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান। করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে। শিল্প সমাজকর্ম পেশাদার সমাজকর্মের এমন একটি শাখা যার মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা, সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের, এ শাখার উদ্ভব হয়। এটি সমাজকর্মের সেই শাখা যে শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক- মালিক সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প-সমাজকর্মের মূল বিবেচ্য বিষয়। উদ্দীপকে সমাজকর্মী জনাব আলম মালিক-শ্রমিক দ্বন্দ্ব নিরসনে কাজ করেন। শ্রমিকদের ন্যায্য আদায়ে তিনি সহায়তা করেন। উদ্দীপকে জনাব আলমের কাজটি শিল্প সমাজকর্মকে নির্দেশ করে। জনাব আলম মালিক- শ্রমিক দ্বন্দ্ব নিরসন ও শ্রমিকের ন্যায্য অধিকার আদায়ে শিল্প সমাজকর্মের জ্ঞান প্রয়োগ করেছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: শ্রমিক ও শিল্পের সার্বিক কল্যাণে শিল্প সমাজকর্মীর ভূমিকা অত্যধিক। সাধারণত শিল্পকারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের দ্বারা শোষণের শিকার হচ্ছে। এ ধরনের টানাপোড়েন সামগ্রিক উৎপাদনে. প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা • অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকেদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, শ্রমিক ও শিল্পের সার্বিক পরিবেশ উন্নয়নে শিল্প সমাজকর্মীর ভূমিকা অত্যন্ত কার্যকর।"
        }
      ]
    },
    {
      "number": "5",
      "uddipok": "বাগ্নি তিন বছরের শিশু। তাকে নাম ধরে ডাকলে সাড়া দেয় না, সে একই কাজ বার বার করে এবং চোখে চোখ রেখে তাকায় না, সে একাকী থাকতে পছন্দ করে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "অপ্রাপ্তবয়স্ক ছেলে-মেয়ের মধ্যে অথবা অপ্রাপ্তবয়স্ক মেয়ে বা ছেলের সাথে প্রাপ্তবয়স্ক ছেলের বা মেয়ের বিবাহ সম্পন্ন হলে তাকে বাল্যবিবাহ বলা হয়।"
        },
        {
          "label": "খ",
          "question": "",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "",
          "explanation": "নিম্নের অনুরূপ: এর আচরণে সামাজিক সমস্যা অটিজমের প্রকাশ ঘটেছে। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়ুবিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বার বার বলা ইত্যাদি। উদ্দীপকে তিন বছর বয়সি শিশু R নাম ধরে ডাকলে সাড়া দেয় না, সে একই কাজ বার বার করে এবং চোখে চোখ রেখে তাকায় না, সে একাকী থাকতে পছন্দ করে, যা অটিজমে আক্রান্ত শিশুদের বৈশিষ্ট্য। তাই বলা যায়, শিশু R-অটিজমে আক্রান্ত।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজ জীবনে অটিজমের প্রভাব অত্যন্ত নেতিবাচক। অটিজম আমাদের দেশ তথা বিশ্বের জন্য একটি 'বড় ধরনের সমস্যা। উদ্দীপকের শিশু 'R' এর আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তাদের মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "6",
      "uddipok": "নিচের আনুমানিক তথ্য সংবলিত পাই চার্টটি পর্যবেক্ষণ করো এবং' প্রশ্নগুলোর উত্তর দাও।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "ইংরেজি Problem শব্দটি গ্রিক ভাষা হতে উদ্ভূত।"
        },
        {
          "label": "খ",
          "question": "",
          "explanation": "বাল্যবিবাহ বলতে অপ্রাপ্তবয়স্ক ছেলে ও মেয়ের বিবাহকে বোঝায়। সাধারণত বয়সকে বিয়ের মাপকাঠি ধরে বাল্যবিবাহ ধারণাটিকে ব্যাখ্যা করা হয়। জাতিসংঘ সর্বজনীন শিশু অধিকার সনদ এবং বাংলাদেশের জাতীয় শিশু নীতিতে ১৮ বছরের কম বয়সী সবাইকে শিশু হিসেবে ধরা হয়। সে দৃষ্টিকোণ থেকে ১৮ বছরের নিচের কোনো ছেলে বা মেয়ের বিয়ে বাল্যবিবাহ হিসেবে গণ্য হবে। বর্তমানে বাংলাদেশে বিয়ের বয়স ছেলেদের ক্ষেত্রে ২১ এবং মেয়েদের জন্য ১৮ বছর নির্ধারণ করা হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: বৃত্ত চিত্রে মাদকাসক্তি সমস্যার ইঙ্গিত রয়েছে। ইয়াবা, ফেনসিডিল, গাজা, এ্যালকোহল, প্যাথেড্রিন, হেরোইন এগুলো বিভিন্ন মাদকদ্রব্যের নাম যা বৃত্ত চিত্রে উল্লেখ করা হয়েছে। এ সকল মাদকের প্রতি আসক্তির কারণেই মানুষ মাদকাসক্ত হয়। দারিদ্রদ্র্য ও বেকারত্ব মাদকাসক্তির অন্যতম কারণ। দারিদ্র্যের কষাঘাতে মানুষের মাঝে নানা ধরনের হতাশা বিরাজ করে। এর ফলে সে মাদক গ্রহণ করে হতাশা থেকে মুক্তির আশায়। বেকারত্নের ক্ষেত্রেও কাজ কর্ম না পেয়ে যুব সম্প্রদায় মাদকাসক্ত হয়ে পড়ে। আকাশ সংস্কৃতির ফলে পাশ্চাত্যের অপসংস্কৃতি ও রীতিনীতি সমাজে অনুপ্রবেশ করেছে। ফলে এদেশের যুব সম্প্রদায়ের ছেলে-মেয়েরা ওই সকল সংস্কৃতি অনুকরণ করতে গিয়ে নানা ধরনের মাদকের প্রতি আসক্ত হয়ে পড়েছে। বন্ধুদের প্ররোচনায় আবার অনেক সময় কৌতূহলবশত অনেকে মাদকাসক্ত হয়ে পড়ে। রাজনৈতিক অস্থিতিশীলতাও মাদকাসক্তির জন্য দায়ী। প্রশাসনিক শিথিলতার কারণে প্রশাসনের অন্তরালে সর্বত্র চলে মাদকের কেনা-বেচা। এর ফলে মাদকাসক্তির হার বৃদ্ধি পায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজজীবনে মাদকাসন্তির প্রভাব মারাত্মক ও ভয়াবহ। বাংলাদেশের সামাজিক সমস্যাগুলোর অন্যতম হলো মাদকসন্তি। উদ্দীপকে উল্লেখিত ইয়াবা, হেরোইন, ফেনসিডিল, প্যাথেড্রিন, এ্যালকোহল, গাজা প্রভৃতি হলো মাদক দ্রব্য যা সেবনের ফলে মাদকাসক্তি সমস্যা সৃষ্টি হয়। নিয়মিত মাদক গ্রহণের ফলে মাদক গ্রহণকারী শারীরিক ও মানসিকভাবে মাদকের ওপর নির্ভরশীল হয়ে পড়ে। আর দীর্ঘদিন নির্ভরশীল থাকার কারণে তার মধ্যে নানা ধরনের উপসর্গ বা রোগ দেখা যায়। যেমন- ক্যান্সার, উচ্চ রক্তচাপ, স্মৃতিশক্তি লোপ, প্রজনন ক্ষমতা ও যৌন ক্ষমতা হ্রাস ইত্যাদি। এছাড়া মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়ুবিকভাবে দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। ফলে তার মধ্যে হতাশা ও নৈরাশ্য জন্ম নেয়। পরিবারের কোনো ব্যক্তি যদি মাদকাসক্ত হয় তাহলে সমগ্র পরিবারে তার প্রভাব পড়ে। এর ফলে দাম্পত্য কলহ, ঝগড়া, মারামারি, হত্যা পর্যন্ত হয়ে থাকে। অনেক ক্ষেত্রে ছেলে মা কিংবা বাবাকে প্রহার করতে দ্বিধা করে না। আবার অনেক ক্ষেত্রে পরিবারের উপার্জনক্ষম ব্যক্তি যদি মাদকাসক্ত হয় তাহলে সে পরিবার নিরাপত্তাহীনতার মধ্যে পড়ে যায়। একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তার দ্বারা কোনো উন্নয়নমূলক বা উৎপাদনমূলক কাজ করা সম্ভব হয় না। ফলে তার প্রভাব পড়ে আমাদের জাতীয় জীবনে। মাদকে আসক্ত হওয়ার কারণে অনেক সময় শিক্ষার্থীদের শিক্ষা জীবন ধ্বংস হয়ে যায়। মৃত্যু ঘটে সম্ভাবনাময় মেধাবী ছেলেমেয়ের উদ্ভাবনী শক্তির। উপরের আলোচনার প্রেক্ষিতে বলা যায়, আমাদের সমাজ জীবনে মাদকের প্রভাব অত্যন্ত ক্ষতিকর ও ভয়াবহ।"
        }
      ]
    },
    {
      "number": "7",
      "uddipok": "সোনাদিয়া গ্রামের পঞ্চম শ্রেণির ছাত্র পরশ। সে তার বন্ধুদের জানায়, তার দাদা, মা-বাবা, ভাই-বোন মিথ্যা কথা বলে না। তারা তাকে শিখিয়েছেন-অপরাধ করা পাপ। বড়দের দেখলে সালাম দিতে হয়। আরও শিখিয়েছেন বিয়ের সময় যৌতুক নেওয়া, অল্প বয়সে বিয়ে করা ও ইভটিজিং প্রভৃতিকে ঘৃণা করতে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "ধর্ম হলো অতিপ্রাকৃত মহাশক্তিতে বিশ্বাস যা সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে।"
        },
        {
          "label": "খ",
          "question": "",
          "explanation": "গণমাধ্যম বলতে যোগাযোগের উপায় বা মাধ্যমকে বোঝায়, যা দিয়ে সর্বস্তরের জনগণের কাছে প্রয়োজনীয় তথ্য পৌঁছানো সম্ভব হয়। গণমাধ্যম হলো একটি একমুখী যোগাযোগ প্রক্রিয়া। সাধারণত, মানুষের কর্মকাণ্ড, চিন্তা-চেতনা ও ঘটে যাওয়া বিভিন্ন ঘটনার তথ্য বেশিরভাগ মানুষের কাছে পৌছানোর প্রক্রিয়াকেই গণমাধ্যম বলে। গণমাধ্যমের উদাহরণ হলো- সংবাদপত্র, রেডিও, টেলিভিশন, চলচ্চিত্র ইত্যাদি।"
        },
        {
          "label": "গ",
          "question": "",
          "explanation": "উদ্দীপকে শিশুটির আচরণ নিয়ন্ত্রণে পরিবার নামক প্রতিষ্ঠান ভূমিকা রাখছে। পরিবারের কার্যাবলি ব্যাপক ও বিস্তৃত। উদ্দীপকের শিশু পরশ দাদা, মা-বাবা, ভাই-বোনের সাথে বসবাস করে যারা মিথ্যা কথা বলেন না। সেই সাথে তারা পরশকে শিখিয়েছেন অপরাধ করা পাপ, বড়দের দেখলে সালাম দিতে, যৌতুক নেওয়া, অল্প বয়সে বিয়ে করা ও ইভটিজিং প্রভৃতিকে ঘৃণা করতে। এগুলো মূলত পরিবারের কাজ। তাই বলা যায়, পরিবার নামক প্রতিষ্ঠানটি উদ্দীপকের শিশুর আচরণ নিয়ন্ত্রণে ভূমিকা রাখছে। সমাজে মানুষের পরিচিতি, মর্যাদা ও ভূমিকা নির্ধারণে মৌলিক প্রতিষ্ঠান হিসেবে পরিবারের ভূমিকা অপরিসীম। সামাজিক সমস্যা প্রতিরোধ ও নিয়ন্ত্রণের পাশাপাশি পরিবার শিশুর সুষ্ঠু সামাজিকীকরণের ব্যবস্থা করে। যা তাকে একজন সমাজ উপযোগী মানুষ হিসাবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্মের পর বাবা-মায়ের পরিচিতির প্রেক্ষিতে শিশু আরোপিত মর্যাদার অধিকারী হয়। ফলে সে অধিকার ও মর্যাদা সম্পর্কে শৈশব থেকেই' সচেতন হয়। এছাড়া পরিবারের সদস্যরা শিশুদেরকে সমাজ অনুমোদিত বহুমুখী আচরণের শিক্ষাও দেয়। পরিবার শিশু, প্রবীণ, অক্ষম এবং বেকার সদস্যদের ন্যূনতম মৌলিক চাহিদা পূরণের নিশ্চয়তা দিয়ে থাকে। এছাড়া যৌন হয়রানি ও নিপীড়ন, জঙ্গিবাদ, সন্ত্রাস, অপুষ্টি, অপরাধ, নারী ও শিশু নির্যাতন এবং মানসিক সমস্যা প্রতিরোধেও পরিবার যথেষ্ট ভূমিকা পালন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে এবং নৈতিক অবক্ষয় রোধে পরিবার অনন্য ভূমিকা পালন করে। পরিবার হলো সমাজের আদি ও মৌলিক প্রতিষ্ঠান। পরিবার গঠনের মাধ্যমে মানুষ সমাজ এবং ধর্মীয় স্বীকৃত পন্থায় যৌন বাসনা চরিতার্থ মাধ্যমে মানুষ ফলে নারী ও পুরুষের নৈতিক অবক্ষয় রোধ করা যায়। এছাড়াও জন্মের পর একজন শিশুকে লালন-পালন করে আদর্শ নাগরিক হিসেবে গড়ে তোলার দায়িত্ব পরিবারের। শিশুকাল থেকে একটি শিশু সমাজের রীতিনীতি, আচার-ব্যবহার, নিয়মকানুন, অভ্যাস প্রভৃতি পরিবার থেকে শিক্ষা লাভ করে। পরিবার একদিকে যেমন তার সদস্যদের অর্থনৈতিক নিরাপত্তা নিশ্চিত করে, অন্যদিকে পরিবার অর্থনৈতিক কাজের মূলকেন্দ্র হিসেবেও দায়িত্ব পালন করে। বর্তমানে শিক্ষা দেওয়ার যাবতীয় দায়িত্ব গ্রহণ করেছে শিক্ষা প্রতিষ্ঠান। তবুও আচার-ব্যবহার, নিয়মানুবর্তিতা, নৈতিকতা ও ধর্মীয় শিক্ষা শিশুরা পরিবারেই লাভ করে। পরিবার তার সদস্যদের শারীরিক ও মানসিক নিরাপত্তা প্রদানের ক্ষেত্রে গুরুত্বপূর্ণ ভূমিকা পালন করে। যদিও বিনোদন ব্যবস্থায় নানা প্রযুক্তি, যান্ত্রিকতা এসেছে, তথাপি মানসিক আনন্দের জন্য আজও পরিবারকেই সবচেয়ে বড় বিনোদন কেন্দ্র ধরা হয়। তাই বলা যায় যে, সামাজিক সমস্যা প্রতিরোধ এবং নৈতিক অবক্ষয় রোধে পরিবার অনন্য ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "Social Legislation এর বাংলা প্রতিশব্দ হলো সামাজিক আইন।"
        },
        {
          "label": "খ",
          "question": "",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের সামগ্রিক কল্যাণে রাষ্ট্র কর্তৃক নানা ধরনের, আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনতে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "",
          "explanation": "নিম্নের অনুরূপ: ছকে প্রশ্নবোধক চিহ্নিত স্থানে 'মুসলিম পারিবারিক আইন, ১৯৬১ এর নাম লিখলে এ্যারো ছকগুলো হবে তার ধারা। কয়েক দশক আগে স্থানীয় মুসলমান সমাজে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ আইনি অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং সম্পত্তিতে উত্তরাধিকার নিশ্চিত করার লক্ষ্যে ১৯৬১ সালে 'মুসলিম পারিবারিক আইন' কার্যকর করে। ছকে ১৯৬১ সালের মুসলিম পারিবারিক আইনের চারটি গুরুত্বপূর্ণ ধারার উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। ছকের সালিশি কাউন্সিল গঠন সম্পর্কিত ধারাটি বিভিন্ন পারিবারিক সমস্যা সমাধানে ভূমিকা রাখে। ইউনিয়ন পরিষদের চেয়ারম্যানের নেতৃত্বে এই সালিশি পরিষদ গঠিত হয়। এই পরিষদ স্ত্রীর খোরপোশ ও দেনমোহর আদায়ে সালিশি কার্যক্রম চালায়। স্ত্রীর প্রয়োজন ও চাহিদা অনুযায়ী ভরণপোষণ স্বামী দিতে না পারলে সালিশি পরিষদ স্ত্রীর আবেদনের পরিপ্রেক্ষিতে ভরণপোষণের অর্থের পরিমাণ নির্দিষ্ট করে দেয়। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। সুতরাং ছকে ১৯৬১ সালের মুসলিম পারিবারিক আইনের এ ধারাগুলোই দেখানো হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ছকে প্রশ্নবোধক চিহ্নিত স্থানে 'মুসলিম পারিবারিক আইন, ১৯৬১ এর নাম লিখলে এ্যারো ছকগুলো হবে তার ধারা। কয়েক দশক আগে স্থানীয় মুসলমান সমাজে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ আইনি অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং সম্পত্তিতে উত্তরাধিকার নিশ্চিত করার লক্ষ্যে ১৯৬১ সালে 'মুসলিম পারিবারিক আইন' কার্যকর করে। ছকে ১৯৬১ সালের মুসলিম পারিবারিক আইনের চারটি গুরুত্বপূর্ণ ধারার উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। ছকের সালিশি কাউন্সিল গঠন সম্পর্কিত ধারাটি বিভিন্ন পারিবারিক সমস্যা সমাধানে ভূমিকা রাখে। ইউনিয়ন পরিষদের চেয়ারম্যানের নেতৃত্বে এই সালিশি পরিষদ গঠিত হয়। এই পরিষদ স্ত্রীর খোরপোশ ও দেনমোহর আদায়ে সালিশি কার্যক্রম চালায়। স্ত্রীর প্রয়োজন ও চাহিদা অনুযায়ী ভরণপোষণ স্বামী দিতে না পারলে সালিশি পরিষদ স্ত্রীর আবেদনের পরিপ্রেক্ষিতে ভরণপোষণের অর্থের পরিমাণ নির্দিষ্ট করে দেয়। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। সুতরাং ছকে ১৯৬১ সালের মুসলিম পারিবারিক আইনের এ ধারাগুলোই দেখানো হয়েছে।"
        }
      ]
    },
    {
      "number": "9",
      "uddipok": "গ্রামীণ হতদরিদ্র, সুবিধাবঞ্চিত ও অসুবিধাগ্রস্ত জনগোষ্ঠীর সার্বিক উন্নয়নের লক্ষ্যে ১৯৭৪ সালে একটি সরকারি কর্মসূচি গ্রহণ করা হয়। উক্ত কর্মসূচির আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "USS-এর পূর্ণরূপ হলো- Urban Social Service ।"
        },
        {
          "label": "খ",
          "question": "",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা; সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "তানজীম সাহেব যে প্রতিষ্ঠানে কাজ করেন সেটি বিশ্বজুড়ে সমাদৃত। স্যার ফজলে হাসান আবেদ। এটি প্রতিষ্ঠা করেন। 'আড়ং' নামক একটি বিক্রয় কেন্দ্র রয়েছে এ সংস্থার। এছাড়া সংস্থাটি ঋণদান কার্যক্রম, উপ-আনুষ্ঠানিক শিক্ষা, খাবার স্যালাইন তৈরি প্রশিক্ষণ, নিরাপদ সড়ক কার্যক্রম পরিচালনা করছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক ১৯৮৩ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "এনজিও NGO এর পূর্ণরূপ হলো- Non-Governmental Organization বেসরকারি উদ্যোগে পরিচালিত দৃশ্যত বিভিন্ন সেবামূলক কর্মকাণ্ডে নিয়োজিত প্রতিষ্ঠানকে এনজিও বলা হয়। অন্যভাবে বলা যায়, সরকার কর্তৃক প্রতিষ্ঠিত নয়, তবে সরকারি আইন দ্বারা নিয়ন্ত্রিত ও পরিচালিত কল্যাণমূলক ও মানবতাবোধে উদ্বুদ্ধ হয়ে প্রতিষ্ঠিত সংস্থাই হলো এনজিও। বাংলাদেশে দারিদ্র্য বিমোচন, নারীর ক্ষমতায়ন, কৃষি উন্নয়ন, শিক্ষা বিস্তার, স্বাস্থ্যসেবা প্রভৃতি ক্ষেত্রে এনজিওর ভূমিকা অনন্য। ব্র্যাক, গ্রামীণ ব্যাংক, আশা প্রভৃতি বাংলাদেশের জাতীয় এনজিও।"
        },
        {
          "label": "গ",
          "question": "",
          "explanation": "জনাব তানজীম বেসরকারি সমাজ সংস্থা ব্র্যাকে কাজ করেন, যার কতগুলো লক্ষ্য ও উদ্দেশ্য রয়েছে। উদ্দীপকের তানজীমের কর্মরত সংস্থাটির প্রতিষ্ঠাতা স্যার ফজলে হাসান আবেদ। এছাড়া সংস্থাটি ঋণদান কার্যক্রম, উপ-আনুষ্ঠানিক শিক্ষা, খাবার স্যালানি তৈরি প্রশিক্ষণ, নিরাপদ সড়ক কার্যক্রম পরিচালনা করছে এবং আড়ং নামে এর একটি বিক্রয়কেন্দ্র রয়েছে। উদ্দীপকের এসব তথ্য থেকে বোঝা যায়, জনাব তানজীম ব্র্যাক নামক বেসরকারি সমাজ সংস্থায় কাজ করেন। গ্রামাঞ্চলের দরিদ্র জনগোষ্ঠীর প্রয়োজন, চাহিদা এবং পরিবর্তিত অবস্থার সঙ্গে সামঞ্জস্য রেখে সামগ্রিক উন্নয়নের জন্য ব্র্যাক বেশ কিছু উদ্দেশ্য নির্ধারণ করেছে। ব্র্যাকের প্রধান উদ্দেশ্য হলো দরিদ্র জনগোষ্ঠীকে ব্র্যাকের লক্ষ্য দল (Target group) হিসেবে চিহ্নিত করে তাদের সচেতন করে তোলা। লক্ষ্যভুক্ত দরিদ্রদের, নিয়ে কার্যকর সংগঠন গড়ে তোলার' মাধ্যমে আর্থ-সামাজিক এবং রাজনৈতিক ক্ষেত্রে প্রত্যাশিত পরিবর্তন আনয়নে সহায়তা করা। গ্রামীণ দরিদ্রদের কর্মসংস্থান এবং উপার্জনের সুযোগ সৃষ্টির লক্ষ্যে সহজলভ্য ক্ষুদ্রঋণ বিতরণের ব্যবস্থা করা প্রভৃতি। এর পাশাপাশি ব্র্যাক নিরক্ষরতা দূরীকরণ, স্বাস্থ্য সচেতনতা সৃষ্টি, লক্ষ্যভুক্ত দরিদ্রদের ব্যবস্থাপনা দক্ষতা এবং নেতৃত্ব বিকাশের উদ্দেশ্যেও কাজ করে যাচ্ছে। এছাড়াও বিভিন্ন সমস্যা এবং গৃহীত কার্যক্রমের যথার্থতা যাচাইয়ের জন্য। গবেষণা পরিচালনা এবং দরিদ্র জনগোষ্ঠীকে স্বনির্ভরতা অর্জনে সহায়তা করা ব্র্যাকের অন্যতম উদ্দেশ্য।"
        },
        {
          "label": "ঘ",
          "question": "",
          "explanation": "নিম্নের অণুরূপ: দরিদ্র জনগোষ্ঠীর আর্থ-সামাজিক উন্নয়নে উক্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। - বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে।ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে' কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।."
        }
      ]
    },
    {
      "number": "11",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "আন্তর্জাতিক সংগঠন বা সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে।"
        },
        {
          "label": "খ",
          "question": "",
          "explanation": "টেকসই মানব উন্নয়নের লক্ষ্যে বিভিন্ন ক্ষেত্রে বিশ্বের প্রতিটি দেশের সামর্থ্য গড়ে তোলার উদ্দেশ্যে UNDP গঠন করা হয়। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। সেইসাথে সংস্থাটি ২০৩০ সালের মধ্যে জাতিসংঘ ঘোষিত SDG লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যেসব দেশের শাসনকাঠামো তুলনামূলকভাবে দুর্বল সেসব দেশে গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের সংস্কার সাধন করা এর অন্যতম উদ্দেশ্য।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অণুরূপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}