{
  "title": "ঢাকা, ময়মনসিংহ, রাজশাহী, বরিশাল ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হলো অতিপ্রাকৃত শক্তির প্রতি বিশ্বাস।"
        },
        {
          "label": "খ",
          "question": "বাল্যবিবাহের একটি কারণ ব্যাখ্যা করো।",
          "explanation": "বাল্যবিবাহের একটি ঝরণ হলো শিক্ষার অভাব। বাল্যবিবাহের অন্যতম একটি কারণ হলো আমাদের দেশের মানুষের মধ্যে শিক্ষার অভাব। শিক্ষর অভাবের ফলে পরিবার তাদের দায়িত্ব সম্পর্কে সচেতন থাকে না। বাল্যবিবাহের নেতিবাচক প্রভাব সম্পর্কে পরিবার অজ্ঞ থাকে। পড়াশোনার সাথে সম্পৃক্ত না থাকায় বাবা-মায়েরা তাদের কন্যাকে অল্প বয়সে বিয়ে দিয়ে দেন।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উপহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "সামাজিক সমস্যা প্রতিরোধে উক্ত প্রতিষ্ঠানের ভূমিকা বিশ্লেষণ করো।",
          "explanation": "সামাজিক সমস্যা প্রতিরোধে উদ্দীপক নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিং, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "2",
      "uddipok": "রিয়াদ বর্তমানে ক্লাসে অমনোযোগী। সে মাঝে মাঝে বিদ্যালয়েও যায় না। শ্রেণিশিক্ষক বিষয়টি উপলব্ধি করে একজন সমাজকর্মীর সাথে পরামর্শ করে। এখন সে পড়াশোনায় মনোযাগী এবং প্রতিদিন বিদ্যালয়ে আসে।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "বাংলাদেশে কোন হাসপাতালে প্রথম চিকিৎসা সমাজকর্ম চালু হয়?",
          "explanation": "বাংলাদেশে ঢাকা মেডিকেল কলেজ হাসপাতালে প্রথম চিকিৎসা সমাজকর্ম চালু হয়।"
        },
        {
          "label": "খ",
          "question": "প্রবীণকল্যাণের একটি উদ্দেশ্য ব্যাখ্যা করো।",
          "explanation": "প্রবীণকল্যাণের একটি উদ্দেশ্য হলো প্রবীণদের জীবনমান উন্নয়ন করা। প্রবীণকল্যাণ প্রবীণদের জীবনমান উন্নয়নের উদ্দেশ্যে কাজ করে। সমাজে প্রায়ই প্রবীণরা নিগ্রহের শিকার হয়। পরিবার, সমাজ বা রাষ্ট্র অনেক ক্ষেত্রে প্রবীণদের স্বাস্থ্যসহ অন্যান্য মৌলিক অধিকার ও দেখভাল করে না। তাই প্রবীণকল্যাণ প্রবীণদের স্বাস্থ্য, আবাসন অংশগ্রহণ ও চিত্তবিনোদনসহ বিভিন্ন ব্যবস্থা গ্রহণ করে প্রবীণদের জীবনমান উন্নয়নের লক্ষ্যে কাজ করে।"
        },
        {
          "label": "গ",
          "question": "উদ্দীপকে সমাজকর্মের কোন বিশেষায়িত শাখার জ্ঞান প্রয়োগ করা হয়েছে? ব্যাখ্যা করো।",
          "explanation": "উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা, কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকের রিয়াদ ক্লাসে অমনোযোগী। সে মাঝে মাঝে বিদ্যালয়ে যায় না.। এ সমস্যা সমাধানে শ্রেণিশিক্ষক সমাজকর্মীর সহায়তা নেয়। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "উক্ত শাখার গুরুত্ব বিশ্লেষণ করো।",
          "explanation": "উদ্দীপকে প্রতিফলিত সমাজকর্মের শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীকে সামঞ্জস্য বিধান ও মনোযোগ' সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা সম্পর্কে প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। বিদ্যালয় সমাজকর্ম শিক্ষাদান ও শিক্ষণ প্রক্রিয়ার উন্নয়নে ভূমিকা রাখে। শিক্ষার্থীদের সুনাগরিক হিসেবে গড়ে তোলার লক্ষ্যে কাজ করে। বিদ্যালয় জীবনে অনেক শিক্ষার্থী ব্যক্তিগত সম্পর্ক, আর্থিকসহ নানা ধরনের বাধার সম্মুখীন হয়। এ সকল সমস্যা সমাধানে বিদ্যালয় সমাজকর্ম ভূমিকা রাখে। এছাড়াও' বিদ্যালয় সমাজকর্ম শিক্ষার্থীদের সুপ্ত প্রতিভার বিকাশ, হীনম্মন্যতা দূরীকরণ, মনস্তাত্ত্বিক সমস্যা ও ইভটিজিং, ধূমপান ও মাদকাসক্ত সমস্যার সমাধান করে গুরুত্বপূর্ণ ভূমিকা রাখতে পারে। উপরের আলোচনা থেকে তাই বলা যায়, শিক্ষার্থীদের সার্বিক উন্নয়নে সমাজকর্মের বিশেষায়িত শাখা বিদ্যালয় সমাজকর্মের গুরুত্ব অত্যধিক।"
        }
      ]
    },
    {
      "number": "3",
      "uddipok": "",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "জীবন রক্ষার জন্য কোন মৌল মানবিক চাহিদার প্রয়োজন?",
          "explanation": "জীবন রক্ষার জন্য মৌল মানবিক চাহিদা খাদ্য প্রয়োজন।"
        },
        {
          "label": "খ",
          "question": "মৌলিক মানবিক চাহিদা হিসেবে চিকিৎসার গুরুত্ব লেখো।",
          "explanation": "মৌলিক মানবিক চাহিদা হিসেবে চিকিৎসার গুরুত্ব অত্যধিক। চিকিৎসা একটি গুরুত্বপূর্ণ মৌলিক মানবিক চাহিদা। মানবজীবনে সুস্থতা এক অমূল্য সম্পদ। বলা হয় স্বাস্থ্যই সুখের মূল। বিভিন্ন সময় মানুষ অসুস্থ হয়। অসুস্থতা দূর করার প্রয়োজন সুচিকিৎসা। মৌল মানবিক চাহিদা চিকিৎসা ছাড়া সুস্থভাবে বেঁচে থাকা ও দৈনন্দিন কাজ ভালোভাবে করা সম্ভব হয় না। তাই মৌল মানবিক চাহিদা হিসেবে চিকিৎসার গুরুত্ব অত্যধিক।"
        },
        {
          "label": "গ",
          "question": "উদ্দীপকে কোন মৌলিক মানবিক চাহিদাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে মৌল মানবিক চাহিদা বস্তুকে ইঙ্গিত করা হয়েছে। মানবজীবনের দ্বিতীয় গুরুত্বপূর্ণ চাহিদা হলো বস্তু। এটি সভ্যতার প্রতীক। এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র ছাড়া কোনো মানুষ সভ্য সমাজে বসবাস করতে পারে না। বস্ত্রহীন মানুষের স্বাভাবিক জীবনযাত্রা ব্যাহত হয়। উদাহরণস্বরূপ বলা যায়, কোনো মানুষ বস্ত্রহীন অবস্থায় বাড়িতে থাকলে বা বাইরে গেলে তাকে মানসিক ভারসাম্যহীন বা অসভ্য হিসেবে বিবেচনা করা হয়। তাই বস্তুকে মানবসভ্যতার ধারক ও বাহক বলা হয়। আবার প্রকৃতির প্রতিকূল অবস্থা থেকে নিজেদের রক্ষার জন্যও মানব জীবনে বস্তু অপরিহার্য। উদ্দীপকের ছকে মৌল মানবিক চাহিদার বৈশিষ্ট্য হিসেবে সভ্যতার প্রতীক ও বাহক, নৈতিক চরিত্র গঠন ও প্রকৃতির প্রতিকূলতা থেকে রক্ষার কথা বলা হয়। উদ্দীপকের এ মৌল মানবিক চাহিদা ওপরে বর্ণিত বন্ত্রের সাথে হুবহু সাদৃশ্যপূর্ণ। তাই বলা যায়, উদ্দীপকে বস্তুকে নির্দেশ করা হয়েছে।"
        },
        {
          "label": "ঘ",
          "question": "উক্ত মৌলিক মানবিক চাহিদার বর্তমান পরিস্থিতি আলোচনা করো।",
          "explanation": "মৌল মানবিক চাহিদা বস্ত্রের বর্তমান পরিস্থিতির আশানুরূপ নয়। মানুষের দ্বিতীয় মৌলিক মানবিক চাহিদা হলো বস্তু। এটি সভ্যতার নিদর্শন। সামাজিকতা রক্ষা এবং প্রাকৃতিক বিভিন্ন প্রতিকূলতা থেকে নিজেকে বাঁচানোর জন্য বস্ত্রের প্রয়োজন হয়। কিন্তু আর্থিক কারণে এদেশের সব শ্রেণি-পেশার মানুষের পক্ষে এ চাহিদা পূরণ করা সম্ভব হচ্ছে না। ১৯৭১ সালের স্বাধীনতা সংগ্রামের সময় বস্তু খাতে যে ক্ষতি হয়- তা পরবর্তীতে স্থায়ী রূপ লাভ করে। ত্রুটিপূর্ণ বজ্রনীতি, বস্ত্রশিল্পের জাতীয়করণের ফলে সৃষ্ট অনিয়ম, দুর্নীতি, অদক্ষ ও ব্যবস্থাপনা, প্রতিকূল পরিবেশ, দুর্ঘটনা, উৎপাদন হ্রাস ইত্যাদি বাংলাদেশের বস্তু সমস্যাকে তীব্র করে তুলেছে। পরিসংখ্যান ব্যুরোর হিসাব মতে, বছরে মাথাপিছু বস্ত্রের চাহিদা হলো ১০ মিটার। এ হিসাব অনুযায়ী বাংলাদেশে বার্ষিক বস্ত্রের চাহিদার পরিমাণ প্রায় ১৫১ কোটি মিটার। তৈরি পোশাক শিল্পের জন্য প্রয়োজন ২৫০ কোটি মিটার। অর্থাৎ মোট চাহিদা হচ্ছে ৪০১ কোটি মিটার। অথচ বস্ত্রখাতে মোট উৎপাদন প্রায় ৩০০ কোটি মিটার। ফলে বর্তমানে দেশে 'বস্ত্র ঘাটতির পরিমাণ হলো প্রায় ১০১ কোটি মিটার। অন্য এক হিসাবে জানা যায়, বর্তমানে বাংলাদেশে মাথাপিছু পুরনো কাপড়ের ব্যবহার ০.৩ মিটার এবং নতুন কাপড় ১৫.৭ মিটার। বস্ত্রখাতে সাধারণ মানুষের ব্যয়ের - পরিমাণ আয়ের মাত্র ১০ শতাংশ। উপরের তথ্য থেকে বাংলাদেশে বস্ত্রের সরবরাহ চাহিদার তুলনায় নিতান্তই কম হওয়ার বিষয়টি স্পষ্ট হয়ে ওঠে। যদি ব্যষ্টিক পর্যায়ে বস্ত্রের বাস্তব অবস্থা ব্যাখ্যা করা যায়, তাহলে আরো হতাশাজনক চিত্র পাওয়া যাবে। বস্ত্র খাতে, আমাদের দেশের উৎপাদনে সাফল্য থাকলেও বার্ষিক গড় কাপড়ের চাহিদা অনুযায়ী অভ্যন্তরীণ চাহিদা পূরণ হচ্ছে না। বস্ত্রের চাহিদা 'পূরণে প্রতি বছর প্রচুর পরিমাণ পুরাতন কাপড় বিদেশ থেকে আমদানি করা হচ্ছে। বন্ত্রের অভাবে একদিকে অসংখ্য দরিদ্র ও দুস্থ মানুষ শীত ও গ্রীষ্মকালে প্রতিকূল পরিবেশে মানবেতর জীবনযাপন করছে। অন্যদিকে বস্ত্রের চাহিদা পূরণের জন্য বিদেশি পুরাতন কাপড় জনস্বাস্থ্যের প্রতি হুমকি সৃষ্টি করছে। উপরের আলোচনা থেকে বলা যায়, বস্ত্র খাতে 'বৈপ্লবিক পরিবর্তন ঘটলেও দরিদ্র মানুষের বস্ত্রের চাহিদা পূরণ হচ্ছে না, যা নানা সমস্যা সৃষ্টি করছে।"
        }
      ]
    },
    {
      "number": "4",
      "uddipok": "'X' একটি সামাজিক আইন। আইনটি বাংলাদেশের নারীদের নিরাপত্তা রক্ষাকবচ হিসেবে পরিচিত। এই আইনটিতে দেনমোহর, বালাক, বাল্যবিবাহ ইত্যাদি সংক্রান্ত ধারা রয়েছে।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "Social Legislation' এর বাংলা প্রতিশব্দ কী?",
          "explanation": "Social Legislation' এর বাংলা প্রতিশব্দ সামাজিক আইন।।"
        },
        {
          "label": "খ",
          "question": "সামাজিক আইনের একটি উদ্দেশ্য ব্যাখ্যা করো।",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। সমাজে বিদ্যমান কুপ্রথা দূর করা সামাজিক আইনের অন্যতম উদ্দেশ্য। সামাজিকভাবে এমন বহু কুসংস্কার বা কুপ্রথার প্রচলন দেখা যায়, যা সামগ্রিক আর্থ-সামাজিক উন্নয়নের পথে বিরাট বাধা সৃষ্টি করে। এ প্রতিবন্ধকতা দূর করার লক্ষ্যে সামাজিক আইন প্রণয়ন করা হয়। যেমন- হিন্দু বিধবা বিবাহ প্রচলন ও সতীদাহ প্রথা উচ্ছেদের জন্য আইন প্রণয়ন করা হয়েছে।"
        },
        {
          "label": "গ",
          "question": "উদ্দীপকে কোন সামাজিক আইনের কথা বলা হয়েছে? ব্যাখ্যা করো।",
          "explanation": "উদ্দীপকে মুসলিম পারিবারিক আইনের কথা বলা হয়েছে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। হকে ১৯৬১ সালের মুসলিম পারিবারিক আইনের ৩টি গুরুত্বপূর্ণ ধারা উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনীত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহ বিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত থাকা অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এ আইন অনুসারে স্ত্রী চাহিবামাত্র দেনমোহর পরিশোধ করা বাধ্যতামূলক করা হয় এবং বাল্যবিবাহ নিষিদ্ধ করা হয়। সুতরাং তাই বলা যায়, উদ্দীপকে মুসলিম পারিবারিক আইনের ১৯৬১ এর কথা বলা হয়েছে।"
        },
        {
          "label": "ঘ",
          "question": "উক্ত আইনের ভূমিকা মূল্যায়ন করো।",
          "explanation": "১৯৬১ সালের মুসলিম পারিবারিক আইনটি নারীর অধিকার ও নিরাপত্তা রক্ষায় অত্যন্ত গুরুত্বপূর্ণ ভূমিকা রাখে। সামাজিক কুপ্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "5",
      "uddipok": "R তিন বছরের শিশু। তাকে নাম ধরে ডাকলে সাড়া দেয়। না। সে একই কাজ বার বার করে এবং চোখে চোখ রেখে তাকায় না। সে একাকী থাকতে পছন্দ করে।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "১৮ বছর বয়সের পূর্বের যেকোনো বিবাহকে বাল্যবিবাহ বলা হয়।"
        },
        {
          "label": "খ",
          "question": "সামাজিক সমস্যার একটি বৈশিষ্ট্য ব্যাখ্যা করো।",
          "explanation": "সামাজিক সমস্যার একটি বৈশিষ্ট্য হলো সমাজ ভেদে সামাজিক সমস্যার স্বরূপ ও প্রকৃতি আলাদা হয়ে থাকে। মূল্যবোধ, দৃষ্টিভঙ্গি, সমাজ কাঠামো ইত্যাদি কারণে সমাজভেদে সামাজিক সমস্যার মধ্যে ভিন্নতা লক্ষণীয়। যেমন- আমেরিকান সমাজে যে অবস্থাকে দারিদ্র্য বলে তা আমাদের সমাজে কোনো সমস্যাই না। তাছাড়া আমাদের দেশে বিবাহ বহির্ভূত সম্পর্ককে সামাজিক সমস্যা হিসেবে ভাবা হলেও পাশ্চাত্যের অনেক দেশেই তা খুবই স্বাভাবিক ঘটনা। তাই মূল্যবোধ, দৃষ্টিভঙ্গি, সমাজ কাঠামো ইত্যাদি পার্থক্যের কারণে সমাজভেদে সামাজিক সমস্যা বিভিন্ন হয়ে থাকে।"
        },
        {
          "label": "গ",
          "question": "R-এর আচরণে কোন সামাজিক সমস্যার প্রকাশ ঘটেছে? ব্যাখ্যা করো।",
          "explanation": "এর আচরণে সামাজিক সমস্যা অটিজমের প্রকাশ ঘটেছে। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়ুবিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বার বার বলা ইত্যাদি। উদ্দীপকে তিন বছর বয়সি শিশু R নাম ধরে ডাকলে সাড়া দেয় না, সে একই কাজ বার বার করে এবং চোখে চোখ রেখে তাকায় না, সে একাকী থাকতে পছন্দ করে, যা অটিজমে আক্রান্ত শিশুদের বৈশিষ্ট্য। তাই বলা যায়, শিশু R-অটিজমে আক্রান্ত।"
        },
        {
          "label": "ঘ",
          "question": "সমাজজীবনে উক্ত সমস্যার প্রভাব বর্ণনা করো।",
          "explanation": "সমাজ জীবনে অটিজমের প্রভাব অত্যন্ত নেতিবাচক। অটিজম আমাদের দেশ তথা বিশ্বের জন্য একটি 'বড় ধরনের সমস্যা। উদ্দীপকের শিশু 'R' এর আচরণগত বৈশিষ্ট্যগুলো অটিজম নামক সামাজিক সমস্যাকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তাদের মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "6",
      "uddipok": "জিল্লুর রহমান মনে করেন লেখাপড়া ছাড়া জীবনে উন্নতি করা যায় না। তাই সে তার সন্তানদের পড়াশোনার ব্যাপারে খুব সচেতন।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "Common Human Needs' গ্রন্থের লেখক কে?",
          "explanation": "Common Human Needs' গ্রন্থের লেখক শার্লট টোলে।"
        },
        {
          "label": "খ",
          "question": "চিত্তবিনোদনকে কেন মৌল মানবিক চাহিদা বলা হয়?",
          "explanation": "চিত্তবিনোদনের মাধ্যমে সৃজনশীল কাজ ও গঠনমূলক চিন্তার খোরাক তৈরি হয় বলে চিত্তবিনোদনকে মৌল মানবিক চাহিদা বলা হয়। চিত্তবিনোদন হচ্ছে অবসরকালীন সময়কে অর্থবহ করে তোলার উপায়, যা মানুষের কর্মস্পৃহাকে জাগিয়ে তোলে। এর ফলে সময় অর্থবহ হয়ে ওঠে, মানুষের ক্লান্তি দূর হয় এবং কাজে নতুন উদ্যম ফিরে আসে। তাই চিত্তবিনোদনকে মৌল মানবিক চাহিদা বলা হয়।"
        },
        {
          "label": "গ",
          "question": "জিল্লুর রহমান কোন মৌল মানবিক চাহিদাকে গুরুত্ব দেন? ব্যাখ্যা করো।",
          "explanation": "জিল্লুর রহমান মৌল মানবিক চাহিদা শিক্ষাকে গুরুত্ব দেন। শিক্ষা অন্যতম মৌল 'মানবিক চাহিদা। দেহ, মন ও আত্মার যুগপৎ বিকাশ সাধনই হলো শিক্ষা। সাধারণত বয়স বৃদ্ধির সাথে সাথে পর্যবেক্ষণ ও লেখাপড়ার মাধ্যমে-শিশু জ্ঞান অর্জন শুরু করে। শিক্ষা ছাড়া সে জীবন ও জগৎ সম্পর্কে পরিষ্কার ধারণা অর্জন করতে পারে না। তাই শিক্ষাকে জাতির মেরুদণ্ড বলা হয়। শিক্ষাই পারে মানুষের সুপ্ত প্রতিভার বিকাশ ঘটাতে। এর মাধ্যমে একজন মানুষ ব্যক্তিত্ব গঠন, মানবিক মূল্যবোধ অর্জন, সামাজিক দায়িত্ব ও কর্তব্য সম্পর্কে সচেতন হয়। সেই সাথে এর মাধ্যমে প্রয়োজনীয় জ্ঞান ও দক্ষতা অর্জন করে জীবিকা উপার্জনে সক্ষম হয়ে ওঠে। শিক্ষার অভাবে অজ্ঞতা, নিরক্ষরতা, বেকারত্ব, দারিদ্র্য, পুষ্টিহীনতাসহ বিভিন্ন সমস্যার সৃষ্টি হয়। উদ্দীপকে জিল্লুর রহমান মনে করেন লেখাপাড়া ছাড়া জীবনে উন্নতি করা যায় না। তাই সে তার সন্তানদের পড়াশোনার ব্যাপারে খুব সচেতন। এখানে জিল্লুর রহমানের মৌল মানবিক চাহিদা শিক্ষার প্রতি গুরুত্ব প্রদানের চিত্র ফুটে উঠেছে। শিক্ষা প্রকৃত অর্থেই জীবনে উন্নতির চাবিকাঠি। শিক্ষার মাধ্যমে প্রয়োজনীয় জ্ঞান ও দক্ষতা অর্জন করে জীবিকা উপার্জনে সক্ষম হওয়া যায়। এর মাধ্যমে মানুষের সুপ্ত প্রতিভার বিকাশ ঘটে। তাই বলা যায়, জিল্লুর রহমান মৌল মানবিক চাহিদা শিক্ষাকে গুরুত্ব প্রদান করেন।"
        },
        {
          "label": "ঘ",
          "question": "উক্ত মৌলিক মানবিক চাহিদার অপূরণজনিত সমস্যা বিশ্লেষণ করো।",
          "explanation": "মৌল মানবিক চাহিদা শিক্ষার অপূরণজনিত সমস্যা ব্যাপক ও বিস্তৃত। শিক্ষা মৌল মানবিক চাহিদাগুলোর অন্যতম। শিক্ষার মাধ্যমে মানুষ মূল্যবোধ, দৃষ্টিভঙ্গি, ব্যক্তিত্ব গঠন, সামাজিক ভূমিকা সম্পর্কে সচেতনতা অর্জন করে। ফলে মানুষ বিভিন্নমুখী সমস্যা সম্পর্কে সচেতন হয়ে ওঠে। স্বাবলম্বী হয়ে ওঠার পাশাপাশি সে বিভিন্ন বিষয়ে জ্ঞান ও দক্ষতা অর্জন করে। কিন্তু শিক্ষার অভাবে মানুষ নিরক্ষর ও অজ্ঞ থাকে। ফলে সমাজে কুসংস্কার বৃদ্ধি পায়। অজ্ঞতার কারণে তারা সমাজের উন্নয়নে ভূমিকা পালনে ব্যর্থ হয়। অশিক্ষিত জনগোষ্ঠী অনেক ক্ষেত্রে সাম্প্রদায়িক চিন্তা লালন করে ও ধর্মীয় বিদ্বেষ ছড়ায়। একইভাবে মৌল মানবিক শিক্ষার অপূরণজনিত কারণে অশিক্ষিত জনগোষ্ঠী জনসংখ্যা বৃদ্ধির কুফল সম্পর্কে সচেতন থাকে না। এর ফলে অধিক সন্তানের জন্ম দেয়, যা দেশের জনসংখ্যা বৃদ্ধি করে। এছাড়া নিরক্ষর ব্যক্তি কাজের সংস্থানে পিছিয়ে থাকে। ফলে সমাজে বেকারত্ব, ভিক্ষাবৃত্তি বৃদ্ধি পায়। এতে দারিদ্র্যের মাত্রাও বেড়ে যায়। দারিদ্র্যের কারণে তারা সঠিকভাবে তাদের খাদ্যের চাহিদা পূরণে ব্যর্থ হয়। এর ফলে দেখা দেয় পুষ্টিহীনতা। অশিক্ষিত জনগোষ্ঠী স্বাস্থ্য সম্পর্কে সচেতন থাকে না। এতে স্বাস্থ্য ঝুঁকি তৈরি হয়। সর্বোপরি শিক্ষার অভাবে সমাজের অগ্রযাত্রা বাধাগ্রস্ত হয়, ভবিষ্যৎ প্রজন্ম হুমকির মুখে পড়ে, সামাজিক বৈষম্য বৃদ্ধি পায়। উপরের আলোচনা শেষে তাই বলা যায়, মৌল মানবিক চাহিদা শিক্ষার অপূরণজনিত সমস্যা ব্যাপক ও বিস্তৃত।"
        }
      ]
    },
    {
      "number": "7",
      "uddipok": "",
      "tag": "DCC 24,DB, MB, RB, BB 23",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ হলো United Nations Development Programme."
        },
        {
          "label": "খ",
          "question": "",
          "explanation": "UNDP এর একটি উদ্দেশ্য হলো দারিদ্র্য বিমোচন। UNDP বিশ্বের সদস্য রাষ্ট্রসমূহ বিশেষ করে উন্নয়নশীল দেশসমূহের দারিদ্র্য হ্রাস করার উদ্দেশ্যে কাজ করে যাচ্ছে। এ উদ্দেশ্য অর্জনে UNDP অর্থনৈতিক সুযোগ-সুবিধা ও সম্পদ বৃদ্ধি এবং সরবরাহ নিশ্চিত করে দেশগুলোর উন্নয়ন কৌশল নির্ধারণে সহায়তা করে থাকে। সংস্থাটি দারিদ্র্য দূরীকরণের লক্ষ্যে পাইলট প্রজেক্টে অনুদান দেয় এবং নারীদের উন্নয়নে সরকার ও জনগণকে ভূমিকা পালনে উদ্বুদ্ধ করে তোলে। সেইসাথে এটি সরকারের সাথে NGO-এর কার্যক্রমের সমন্বয় সাধনে সহায়তা দেয়।"
        },
        {
          "label": "গ",
          "question": "",
          "explanation": "উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "8",
      "uddipok": "জনাব আলম একজন সমাজকর্মী। তিনি মালিক-শ্রমিক দ্বন্দ্ব নিরসনে কাজ করেন। শ্রমিকের ন্যায্য অধিকার আদায়ে তিনি সহায়তা করেন।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "প্রবীণকল্যাণের ইংরেজি প্রতিশব্দ কী?",
          "explanation": "প্রবীণকল্যাণের ইংরেজি প্রতিশব্দ Geriatric Welfare."
        },
        {
          "label": "খ",
          "question": "চিকিৎসা সমাজকর্মীর একটি কাজ ব্যাখ্যা করো।",
          "explanation": "চিকিৎসা সমাজকর্মীর একটি কাজ হলো রোগী ভর্তিতে সহায়তা করা। দূর-দূরান্ত থেকে যেসব রোগী হাসপাতালে আসে তারা ভালোভাবে হাসপাতালের নিয়মকানুন জানে না। তাছাড়া হাসপাতালে ভর্তি সংক্রান্ত নিয়মাবলি ও সুযোগ-সুবিধা ভালোভাবে বুঝতে পারে না। এমন অনেক রোগী আছে, যাদের আপনজন ও আত্মীয়স্বজন বা অভিভাবক হিসেবে কেউ নেই। সমাজকর্মী উক্ত রোগীদের হাসপাতালে ভর্তির ব্যাপারে যাবতীয় সাহায্য ও সহযোগিতা-করেন।"
        },
        {
          "label": "গ",
          "question": "উদ্দীপকে সমাজকর্মের কোন শাখার জ্ঞান প্রয়োগ করা হয়েছে? ব্যাখ্যা করো।",
          "explanation": "উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে। শিল্প সমাজকর্ম পেশাদার সমাজকর্মের এমন একটি শাখা যার মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা, সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের, এ শাখার উদ্ভব হয়। এটি সমাজকর্মের সেই শাখা যে শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক- মালিক সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প-সমাজকর্মের মূল বিবেচ্য বিষয়। উদ্দীপকে সমাজকর্মী জনাব আলম মালিক-শ্রমিক দ্বন্দ্ব নিরসনে কাজ করেন। শ্রমিকদের ন্যায্য আদায়ে তিনি সহায়তা করেন। উদ্দীপকে জনাব আলমের কাজটি শিল্প সমাজকর্মকে নির্দেশ করে। জনাব আলম মালিক- শ্রমিক দ্বন্দ্ব নিরসন ও শ্রমিকের ন্যায্য অধিকার আদায়ে শিল্প সমাজকর্মের জ্ঞান প্রয়োগ করেছেন।"
        },
        {
          "label": "ঘ",
          "question": "উক্ত শাখায় সমাজকর্মীর ভূমিকা বিশ্লেষণ করো।",
          "explanation": "শ্রমিক ও শিল্পের সার্বিক কল্যাণে শিল্প সমাজকর্মীর ভূমিকা অত্যধিক। সাধারণত শিল্পকারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের দ্বারা শোষণের শিকার হচ্ছে। এ ধরনের টানাপোড়েন সামগ্রিক উৎপাদনে. প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক, শ্রমিকের পেশাগত এ দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা • অনুযায়ী কাজের ক্ষেত্র নির্বাচন, শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকেদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। তাই বলা যায়, শ্রমিক ও শিল্পের সার্বিক পরিবেশ উন্নয়নে শিল্প সমাজকর্মীর ভূমিকা অত্যন্ত কার্যকর।"
        }
      ]
    },
    {
      "number": "9",
      "uddipok": "'M' একটি সরকারি সমাজ উন্নয়ন সংস্থা। এটি পল্লি এলাকার জনগণকে প্রশিক্ষণ ও ঋণদান করে থাকে। এছাড়া শিশুদের সুপ্ত প্রতিভা বিকাশে ভূমিকা রাখছে।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "",
          "explanation": "USS এর পূর্ণরূপ হলো- Urban Social Service."
        },
        {
          "label": "খ",
          "question": "",
          "explanation": "শহর সমাজসেবার একটি উদ্দেশ্য হলো বৃত্তিমূলক প্রশিক্ষণ দেওয়া। শহর এলাকার দরিদ্র ও বস্তিতে বসবাসরত জনগোষ্ঠীর জীবনমান উন্নয়নে শহর সমাজসেবা বৃত্তিমূলক প্রশিক্ষণ প্রদান করে। ইলেকট্রিক ও ওয়েন্ডিং, ড্রাইভিং, সাইকেল ও রিকশা মেরামত প্রভৃতি বৃত্তিমূলক প্রশিক্ষণের অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে সরকারি সমাজ উন্নয়ন সংস্থা গ্রামীণ সমাজসেবা কার্যক্রমের কথা বলা হয়েছে। গ্রামীণ সমাজসেবা সমষ্টি উন্নয়নকেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামাঞ্চলের ক্ষুদ্র ও প্রান্তিক কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে পল্লি এলাকার জনগণকে প্রশিক্ষণ, ঋণদান ও শিশুদের সুপ্ত প্রতিভার বিকাশে 'M' নামক একটি সরকারি সমাজ উন্নয়ন সংস্থা ভূমিকা রাখছে। উদ্দীপকের এই সংস্থাটি হলো গ্রামীণ সমাজসেবা। গ্রামীণ সমাজসেবা গ্রামীণ নিম্ন আয়ের জনগণ বিশেষ করে বেকার ও অর্ধবেকারদের বৃত্তিমূলক বিভিন্ন প্রশিক্ষণ যেমন- সেলাই, গরু মোটাতাজাকরণ, সবজি চাষ, মোটর সাইকেল মেরামত ও কম্পিউটার প্রশিক্ষণ প্রদান করে। একইভাবে কর্মসংস্থান সৃষ্টির লক্ষ্যে সুদমুক্ত ঋণ প্রদান করে। এছাড়াও সম্পূরক কার্যক্রমের অংশ হিসেবে শিশুদের শারীরিক, মানসিক, সামাজিক উন্নয়ন ও সুপ্ত প্রতিভা বিকাশে গ্রামীণ সমাজসেবা কাজ করে। তাই বলা যায়, উদ্দীপকে গ্রামীণ সমাজসেবার কথা বলা হয়েছে।"
        },
        {
          "label": "ঘ",
          "question": "",
          "explanation": "পল্লি দারিদ্র্য বিমোচনে উত্ত সংস্থা অর্থাৎ গ্রামীণ সমাজসেবার ভূমিকা অপরিসীম নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্র ব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুগ্ধ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণগ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "১৯৭২ সালে স্যার ফজলে হাসান আবেদ একটি বেসরকারি সংগঠন প্রতিষ্ঠা করেন। সংস্থাটির উন্নয়ন স্লোগান হলো- দারিদ্র্য দূরীকরণ এবং দরিদ্রদের ক্ষমতায়ন। ঋণদান, শিক্ষা ও স্বাস্থ্য এই সংস্থার মূল কাজ।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক ২০০৬ সালে নোবেল পুরস্কার পান।"
        },
        {
          "label": "খ",
          "question": "",
          "explanation": "গ্রামীণ ব্যাংকের একটি উদ্দেশ্য হলো সাংগঠনিক কাঠামো তৈরির মাধ্যমে ভূমিহীন জনগোষ্ঠীকে জামানতবিহীন আর্থিক সাহায্য প্রদান করা। গ্রামাঞ্চলের দরিদ্র, ভূমিহীন পুরুষ ও মহিলাদের ঋণদানের জন্য একটি বিশেষ অর্থ লগ্নিকারী স্বায়ত্তশাসিত প্রতিষ্ঠান হলো গ্রামীণ ব্যাংক। এক্ষেত্রে সংস্থাটি ভূস্বামী ও মহাজনদের শোষণমুক্ত হয়ে দরিদ্র জনগোষ্ঠীর আত্মকর্মস্থানের ওপর জোর দেয়। এতে করে তারা স্বাবলম্বী হয়ে উঠতে পারে। মূলত এ লক্ষ্যেই সংস্থাটি জামানতবিহীন ঋণ প্রদান কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে সেগুলোর মধ্যে সর্ববৃহৎ হলো ব্র্যাক। ব্র্যাকের প্রতিষ্ঠাতা হলেন স্যার ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ-দুর্দশা দেখে তা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি বা 'Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালে ব্র্যাক (BRAC) নামে পরিচালিত হয়। উদ্দীপকে বলা হয়েছে, ১৯৭২ সালে স্যার ফজলে হাসান আবেদ একটি বেসরকারি সংগঠন প্রতিষ্ঠা করেন। সংস্থাটির উন্নয়ন স্লোগান হলো 'দারিদ্র্য দূরীকরণ এবং দরিদ্রদের ক্ষমতায়ন'। ঋণদান, শিক্ষা ও স্বাস্থ্য এই সংস্থার মূল কাজ। উদ্দীপকের এ সংস্থার স্লোগানটি মূলত বেসরকারি সংস্থা ব্র্যাককে নির্দেশ করে। উদ্দীপকে উল্লিখিত কার্যক্রমগুলো ব্র্যাক 'পরিচালনা করে। তাই বলা যায়, উদ্দীপকে বেসরকারি সমাজ উন্নয়ন সংস্থা ব্র্যাকের কথা বলা হয়েছে।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে ব্র্যাকের ভূমিকা বিস্তৃত ও বৈচিত্র্যমুখী। বিশ্বের সর্ববৃহৎ বেসরকারি সমাজ উন্নয়ন সংস্থা ব্র্যাক। প্রতিষ্ঠার পর থেকে ব্র্যাক আর্থ-সামাজিক উন্নয়নে তাৎপর্যপূর্ণ ভূমিকা পালন করছে। ব্র্যাক গ্রামীণ ভূমিহীন, দুস্থ, দরিদ্র ও অনগ্রসর জনগোষ্ঠী উন্নয়নে পল্লি উন্নয়ন কর্মসূচির আওতায় সেচ, মৎস্য চাষ, পশুপালন, 'হাঁস-মুরগির খামার, কুটির শিল্প ও গ্রামীণ প্রশিক্ষণ কার্যক্রম পরিচালনা করছে। আত্মকর্মসংস্থান সৃষ্টিতে ব্র্যাক স্বল্প সুদে ঋণ প্রদান করছে। শিক্ষা বিস্তারে ব্র্যাক উপ-আনুষ্ঠানিক প্রাথমিক শিক্ষা, ব্যবহারিক শিক্ষা ও ব্র‍্যাক বিশ্ববিদ্যালয়ের মাধ্যমে উচ্চশিক্ষা কার্যক্রম পরিচালনা করছে। গ্রাম-ও শহর এলাকার দরিদ্র অসহায় শ্রেণির মানুষের জন্য ব্র্যাক খাবার স্যালাইন কর্মসূচি, মা ও শিশু স্বাস্থ্য কার্যক্রমসহ বিভিন্ন পর্যায়ের স্বাস্থ্য কর্মসূচি পরিচালনা করছে। 'ব্র্যাক ব্যাংকে'র মাধ্যমে ব্ল‍্যাক গ্রামীণ ভূমিহীন, দুস্থ ও দরিদ্র শ্রেণিকে আর্থিক সেবাদানে ভূমিকা রখেছে। হস্তশিল্প উন্নয়ন ও বাজারজাতকরণ কার্যক্রমের মাধ্যমে কুটির শিল্পের প্রসার ও কর্মসংস্থান সৃষ্টিতে অবদান রাখছে। এছাড়াও ব্র্যাক মানব সম্পদ উন্নয়ন, দুর্যোগ, পরিবেশ ও জলবায়ুজনিত কার্যক্রম, জেন্ডার সমতা ও গবেষণা কার্যক্রম পরিচালনার মাধ্যমে আর্থ-সামাজিক উন্নয়নে অগ্রণী ভূমিকা পালন করছে। উপরের আলোচনা থেকে তাই বলা যায়, আর্থ-সামাজিক উন্নয়নের মাধ্যমে বেসরকারি সমাজ উন্নয়ন সংস্থা ব্র্যাক গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "S বন্ধুদের সাথে মিশে কৌতূহলবশত প্রথমে ধূমপান তারপর অন্যান্য নেশাজাতীয় দ্রব্যের প্রতি অতিমাত্রায় নির্ভরশীল হয়ে পড়ে। বিষয়টির তার বাবা জানতে পারলে তাকে একটি নিরাময় কেন্দ্রে ভর্তি করেন।",
      "tag": "DB, MB, RB, BB 23",
      "sub_questions": [
        {
          "label": "ক",
          "question": "আইন অনুযায়ী যৌতুকের সর্বনিম্ন পরিমাণ কত?",
          "explanation": "আইন অনুযায়ী যৌতুকের সর্বনিম্ন পরিমাণ পাঁচশত টাকা।"
        },
        {
          "label": "খ",
          "question": "সামাজিক সমস্যার একটি কারণ ব্যাখ্যা করো।",
          "explanation": "সামাজিক সমস্যার একটি কারণ হলো অতিরিক্ত জনসংখ্যা। অতিরিক্ত জনসংখ্যার প্রভাবে যখন মানুষের মৌলিক মানবিক চাহিদা পূরণ সম্ভব হয় না, তখন মৌল মানবিক চাহিদা অপূরণজনিত কারণে বিভিন্ন সমস্যার উদ্ভব হয়। অনুন্নত দেশে সীমিত শিল্পায়নের ফলে উৎপাদন যে হারে বৃদ্ধি পায়, সে তুলনায় জনসংখ্যা বৃদ্ধির হার অনেক বেশি হওয়ায় মানুষের মৌলিক চাহিদা পূরণ ব্যাহত হয় যা বিভিন্ন সামাজিক সমস্যা সৃষ্টি করে। যেমন- বাংলাদেশে বেকারত্ব, দরিদ্রতা, স্বাস্থ্যহীনতা প্রভৃতিসহ অসংখ্য সমস্যার প্রধান কারণ হলো অতিরিক্ত জনসংখ্যা।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতিচ্ছবি ফুটে উঠেছে? ব্যাখ্যা করো।",
          "explanation": "উদ্দীপকে সামাজিক সমস্যা মাদকাসক্তির প্রতিচ্ছবি ফুটে উঠেছে। বর্তমান সমাজে বিদ্যমান, সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি হলো মাদকদ্রব্যের প্রতি আসক্তি। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী, মাদকাসক্তি বলতে দৈহিক ও মানসিকভাবে মাদকদ্রব্যের ওপর নির্ভরশীল ব্যক্তি বা অভ্যাসবশত মাদকদ্রব্য ব্যবহারকারীকে বোঝায়। মাদকাসক্তি কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে 'S' বন্ধুদের সাথে মিশে কৌতূলবশত নেশাজাতীয় দ্রব্যের প্রতি অতিমাত্রায় নির্ভরশীল হয়ে পড়ে। এতে বিষয়টি তার বাবা জানলে তাকে একটি নিরাময় কেন্দ্রে ভর্তি করেন। এতে বোঝা যায়, উদ্দীপকের 'S' মাদকাসক্তি নামক সামাজিক সমস্যায় পতিত হয়েছে। তাই বলা যায়, উদ্দীপকে সামাজিক সমস্যা মাদকাসক্তি প্রতিচ্ছবি ফুটে উঠেছে।"
        },
        {
          "label": "ঘ",
          "question": "উক্ত সমস্যার প্রভাব বিশ্লেষণ করো।",
          "explanation": "সামাজিক সমস্যা মাদকাসক্তির প্রভাব অত্যন্ত নেতিবাচক। বর্তমান বিশ্বের যে সকল সমস্যা সমাজের স্বাভাবিক অবস্থাকে বিশৃঙ্খল করে তুলছে, মাদকাসক্তি তার মধ্যে অন্যতম। তরুণ সমাজের এক বিরাট অংশ ক্রমাগত মাদক গ্রহণের কারণে অদক্ষ ও অকর্মণ্য গোষ্ঠীতে পরিণত হচ্ছে। মাদকের ধ্বংসাত্মক প্রভাবে বাংলাদেশের গোটা সমাজ তথা ব্যক্তিগত, দলীয়, সামাজিক ও জাতীয় জীবন বিপর্যস্ত হয়ে পড়ছে। অকাল মৃত্যু, পারিবারিক ভাঙন, বিবাহ বিচ্ছেদ, চুরি, ডাকাতি, ছিনতাই, ধর্ষণ, অপহরণের মতো সমস্যা বাড়ছে। কেউ নিয়মিত মাদক গ্রহণ করলে সে ক্রমান্বয়ে শারীরিক ও মানসিকভাবে মাদকের ওপর নির্ভরশীল হয়ে পড়ে। মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়ুবিকভাবেও দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। যার ফলে হতাশা ও নৈরাশ্য জন্ম নেয়। একজন মাদকাসক্ত ব্যক্তি তার চাহিদা মেটানোর জন্য যেকোনো নেতিবাচক কাজ করতেও দ্বিধাবোধ করে না। এছাড়া পরিবারের কোনো সদস্য যদি মাদকাসক্ত হয় তাহলে সমগ্র পরিবারের ওপর তার নেতিবাচক প্রভাব পড়ে। এর ফলে দাম্পত্য কলহ, ঝগড়া, মারামারি, হত্যার মতো ঘটনাও ঘটে। মাদকাসক্ত ব্যক্তির পক্ষে সামাজিক রীতিনীতি মেনে চলা সম্ভব হয় না। কেননা সে তখন শারীরিক ও মানসিকভাবে অবসাদগ্রস্ত থাকে। মোটকথা, একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তাকে দিয়ে কোনো উন্নয়নমূলক বা উৎপাদনমূলক কাজ করা সম্ভব হয় না। যার প্রভাব দেশের আর্থ-সামাজিক উন্নয়নের ওপর পড়ে।"
        }
      ]
    }
  ]
}