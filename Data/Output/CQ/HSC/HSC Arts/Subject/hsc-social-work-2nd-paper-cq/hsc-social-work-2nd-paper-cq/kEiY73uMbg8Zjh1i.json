{
  "title": "রাজশাহী কলেজ ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "VGF-এর পূর্ণরূপ Vulnerable Group Feeding |"
        },
        {
          "label": "খ",
          "question": "",
          "explanation": "চিত্তবিনোদন বলতে প্রতিদিনের কাজের একঘেঁয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। চিত্তবিনোদন মানুষের মনের খোরাক। খাদ্য যেমন দেহের বৃদ্ধি ও বিকাশে সহায়তা করে, তেমনি চিত্তবিনোদনের ফলে কাজে উদ্দীপনা আসে। এটি মানুষকে শক্তি ও প্রেরণা জোগায়, একঘেয়েমি দূর করে। ফলে কাজ করার নতুন প্রেরণা পাওয়া যায়।"
        },
        {
          "label": "গ",
          "question": "",
          "explanation": "উদ্দীপকে মৌলিক মানবিক চাহিদাকে কেন্দ্র করে সমস্যা সৃষ্টি হয়েছে। সমাজে মানুষের স্বাভাবিকভাবে ও মর্যাদার সঙ্গে বেঁচে থাকার জন্য তার মৌল মানবিক চাহিদাগুলো পূরণ করা অপরিহার্য। কিন্তু দারিদ্র্য, জনসংখ্যাধিক্য, রাজনৈতিক অস্থিতিশীলতা প্রভৃতি কারণে অনেকেই মৌল মানবিক চাহিদাগুলো পূরণ করতে পারে না। ফলে পুষ্টিহীনতা, স্বাস্থ্যহীনতা, অপরাধপ্রবণতা, নিরক্ষরতার মতো বিভিন্ন সমস্যার সৃষ্টি হয়। খাদ্যের অভাবে পুষ্টিহীনতা ও স্বাস্থ্যহীনতার মতো সমস্যা সৃষ্টি হয়। বস্ত্রের অভাবে মানুষ বিভিন্ন রোগে আক্রান্ত হতে পারে। চিকিৎসা করাতে না পারায় তারা স্বাস্থ্যহীনতায় ভুগবে এবং মানবেতর জীবনযাপন করতে বাধ্য হবে। শিক্ষার চাহিদা পূরণ না হওয়ায় মানুষ নিরক্ষর বা অজ্ঞ থেকে যাবে। গৃহহারা দরিদ্র অসংখ্য মানুষ কাজের সন্ধানে শহরে পাড়ি জমায়। *এতে বস্তি সমস্যার সৃষ্টি হয়। আবার গ্রাম এলাকায়ও দেখা যায় ছোট একটি ঘরে ৫-৭ জন লোক বাস করে। ফলে বিভিন্ন রকমের সংক্রামক রোগ ও অপরাধ প্রবণতার উৎপত্তি ঘটছে। তাছাড়া মৌলিক মানবিক চাহিদার অপূরণজনিত কারণে পরিবারের সদস্যদের মধ্যে সম্পর্কের মারাত্মক অবনতিসহ সম্পর্ক দুর্বল ও ছিন্ন হয়, পরিবার ভেঙে যায় এবং তারা নিরাপত্তাহীনতায় ভোগে। উদ্দীপকে অপুষ্টি, স্বাস্থ্যহীনতা, অজ্ঞতা, বস্তি সমস্যা, কিশোর অপরাধ ও - সামাজিক নিরাপত্তাহীনতার কথা বলা হয়েছে। যেহেতু মৌলিক মানবিক চাহিদার অপূরণজনিত কারণে এসব সমস্যার সৃষ্টি হয়, সেহেতু বলা যায়, উদ্দীপকে মৌলিক মানবিক চাহিদাকে কেন্দ্র করে উল্লিখিত সমস্যা সৃষ্টি হয়েছে।\""
        },
        {
          "label": "ঘ",
          "question": "",
          "explanation": "'উক্ত বিষয়ের অর্থাৎ মৌলিক মানবিক চাহিদার অপূরণজনিত সমস্যা দেশের উন্নয়নকে বাধাগ্রস্ত করে।' উক্তিটি যথার্থ। বাংলাদেশ এশিয়ার একটি দরিদ্র দেশ। যেখানে মানুষের মাথাপিছু আয় খুবই কম। প্রায় অধিকাংশ মানুষ দারিদ্র্যের আঘাতে জর্জরিত। এখানে মানুষ তাদের নিত্য চাহিদা তথা মৌলিক মানবিক চাহিদা পূরণ করতে ব্যর্থ হচ্ছে। ফলে তাদের মধ্যে দেখা দিচ্ছে অপুষ্টি ও স্বাস্থ্যহীনতা। দরিদ্রতার কারণে, মানুষ দুবেলা দুমুঠো ভাত খেতে পারে না। ফলে তাদের মধ্যে অপুষ্টি দেখা দেয়, যা তাদের স্বাস্থ্যহীনতার অন্যতম কারণ। এ অবস্থায় চিকিৎসা করার মতো সামর্থ্যও তাদের থাকে না। নিরক্ষরতা ও অজ্ঞতার কারণে বেশিরভাগ মানুষ অধিক সন্তান জন্মদানসহ নানা সামাজিক সমস্যা সৃষ্টি করে। ফলে সৃষ্টি হয় বাসস্থানের সংকট, যা বস্তির অস্বাস্থ্যকর পরিবেশ সৃষ্টি করে। এমতাবস্থায় সেখানকার প্রতিকূল পরিবেশে বড় হয়ে কিশোররা হয় নৈতিকতা বিবর্জিত। ন্যূনতম মৌলিক চাহিদা পূরণ না হওয়ায় তারা হতাশায় ভোগে। এমতাবস্থায় দরিদ্রতা থেকে মুক্তির জন্য তারা চুরি, ছিনতাই, মাদক ব্যবসাসহ নানা অপরাধের সাথে জড়িয়ে পড়ে। এভাবে দেখা যায় যে, একমাত্র মৌলিক মানবিক চাহিদা পূরণ না হওয়ার কারণেই বাংলাদেশের উন্নয়ন বাধাগ্রস্ত হয়। এছাড়াও মৌল মানবিক চাহিদা পূরণ না হওয়ার কারণে বেকারত্ব, কর্মদক্ষতা লোপ, পরিবেশ দূষণ, নিরুদ্দেশ যাত্রা, পারিবারিক ভাঙন, নিরাপত্তাহীনতা, আত্মহত্যা ইত্যাদির প্রবণতা বৃদ্ধি পায়। উপরের আলোচনার ভিত্তিতে বলা যায়, মৌলিক মানবিক চাহিদার অপূরণজনিত সমস্যার কারণে দেশের উন্নয়ন বাধাগ্রস্ত হয়।"
        }
      ]
    },
    {
      "number": "2",
      "uddipok": "চিত্র-১: সম্প্রতি একটি পোশাক কারখানার শ্রমিকরা তাদের স্বল্প মজুরি, অস্বাস্থ্যকর পরিবেশ, নিরাপত্তাহীনতা প্রভৃতি কারণে আন্দোলন শুরু করেছে। চিত্র-২: সমাজের অপুষ্টিজনিত ও স্বাস্থ্য সমস্যা মোকাবিলায় মাঝগাঁও ইউনিয়নে কমিউনিটি হাসপাতাল কাজ করে যাচ্ছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "১৯০৫ সালে চিকিৎসা সমাজকর্মের সর্বপ্রথম প্রয়োগ শুরু হয়।"
        },
        {
          "label": "খ",
          "question": "",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের মূল লক্ষ্য।"
        },
        {
          "label": "গ",
          "question": "",
          "explanation": "উদ্দীপকের চিত্র-১ এ সমাজকর্মের শিল্প সমাজকর্ম শাখার চিত্র ফুটে উঠেছে। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ-সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকের চিত্র-১ এ বলা হয়েছে, সম্প্রতি একটি পোশাক কারখানার শ্রমিকরা স্বল্প মজুরি, অস্বাস্থ্যকর পরিবেশ, নিরাপত্তাহীনতা প্রভৃতি কারণে আন্দোলন শুরু করেছে। অর্থাৎ চিত্র-১ এ শিল্প কারখানার সমস্যা প্রতিফলিত হয়েছে। যেহেতু শিল্প সমাজকর্ম শিল্প প্রতিষ্ঠানের সাথে সংশ্লিষ্ট বিভিন্ন সমস্যা নিয়ে কাজ করে, সেহেতু বলা যায়, উদ্দীপকের চিত্র-১ এ শিল্প সমাজকর্ম শাখার চিত্রে ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে চিত্র-২ এর সমস্যা সমাধানে সমাজকর্মের চিকিৎসা সমাজকর্ম শাখাটি ভূমিকা রাখতে পারে। উদ্দীপকের চিত্র-২ এ দেখা যায়, সমাজের অপুষ্টিজনিত ও স্বাস্থ্য সমস্যা মোকাবিলায় মাঝগাঁও ইউনিয়নে কমিউনিটি হাসপাতাল কাজ করছে। আর এ কাজে চিকিৎসা সমাজকর্মের ভূমিকা অত্যন্ত গুরুত্বপূর্ণ। কেননা চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র রোগী। দারিদ্র্যের কারণে তারা অনেকেই নিজেদের চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ রোগীকে আর্থিক সহযোগিতা করতে পারে। এ বিভাগ থেকে সাহায্যপ্রাপ্ত রোগীরা বেশিরভাগই নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন সুযোগ-সুবিধা সম্পর্কেও অজ্ঞ থাকেন। এক্ষেত্রে চিকিৎসা সমাজকর্মীরা রোগীদের প্রয়োজনীয় সুযোগ-সুবিধা গ্রহণে সহায়তা করেন। তাছাড়া চিকিৎসা নিতে আসা রোগীর কাছে হাসপাতালের পরিবেশ এবং নিয়ম-কানুন অপরিচিত থাকে। এক্ষেত্রে চিকিৎসা সমাজকর্মীরা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করেন। আবার অনেক রোগী গ্রাম থেকে শহরে চিকিৎসার জন্য আসেন। এসব ক্ষেত্রে রোগীদের হাসপাতালে ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা সমাজকর্মীরা সাহায্য করেন। এছাড়াও রোগ নির্ণয়ে প্রয়োজনীয় বিভিন্ন পরীক্ষা-নিরীক্ষা, যেমন- রক্তগ্রহণ, রক্ত পরীক্ষা, এক্স-রে, অস্ত্রোপচার, সিটি স্ক্যান ইত্যাদি করাতে অনেক রোগী ভয় পায়। এ সময় রোগীদের মানসিকভাবে প্রস্তুত করার জন্য চিকিৎসা সমাজকর্মের গুরুত্ব রয়েছে। চিকিৎসা-পরবর্তী সময়ে অনেক রোগীর পুনর্বাসনের প্রয়োজন হয়, সে ক্ষেত্রেও একজন চিকিৎসা সমাজকর্মী গুরুত্বারোপ করেন। অনেক রোগের ক্ষেত্রে রোগীকে চিকিৎসা পরবর্তী সময়েও বিশেষ নিয়ম-কানুন মেনে চলতে হয়। এ ব্যাপারেও চিকিৎসা সমাজকর্মী রোগীকে প্রয়োজনীয় দিকনির্দেশনা দিয়ে থাকেন। সার্বিক আলোচনার ভিত্তিতে বলা যায়, চিকিৎসার শুরু থেকে রোগীর সম্পূর্ণ সুস্থ হওয়া পর্যন্ত চিকিৎসা সমাজকর্মের গুরুত্ব। অপরিসীম।"
        }
      ]
    },
    {
      "number": "3",
      "uddipok": "'ক' ’খ’ ১৯০৫ সালে ডা. রিচার্ড সি. ক্যাবট এর উদ্যোক্তা ১৯০৭ সালে হর্টন এ শাখায় নিয়োগ পান বাংলাদেশে ১৯৫৪ সালে এর যাত্রা শুরু হয় পাবনায় একটি হাসপাতাল গড়ে ওঠে ডাক্তার, রোগী ও তার পরিবারের সাথে যোগাযোগ স্থাপন মানসিক অসুস্থতা, ভ্রান্তি বা ব্যক্তিত্বের অস্বাভাবিকতার সমাধানে নিয়োজিত",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ১৯৬৯ সালে বিদ্যালয় সমাজকর্ম চালু হয়।"
        },
        {
          "label": "খ",
          "question": "",
          "explanation": "মানসিকভাবে অসুস্থ ব্যক্তির সমস্যা সম্পর্কে জানা এবং সে অনুযায়ী চিকিৎসা প্রদানই হলো সাইকিয়াট্রিক বা মনোচিকিৎসা সমাজকর্ম। সাইকিয়াট্রিক সমাজকর্ম মানসিক হাসপাতাল পরিবেশে মানসিক স্বাস্থ্য সেবাদানের ক্ষেত্রে কাজ করে থাকে। মানসিক ভারসাম্যহীনতা, বিভিন্ন ধরনের মানসিক রোগের চিকিৎসায় একজন সাইকিয়াট্রিক চিকিৎসক বা মনোচিকিৎসককে প্রয়োজনীয় সহায়তাদানকারী হিসেবে মনোচিকিৎসা সমাজকর্মী কাজ করেন। মনোচিকিৎসা সমাজকর্মীকে সমাজকর্ম পেশায় জ্ঞান ও দক্ষতা অর্জনের পাশাপাশি দিনোয়িত ক্ষেত্র হিসেবে মানসিক রোগীর স্বাস্থ্যসেবার উপর বিশেষ ডিগ্রি, কোর্স, প্রশিক্ষণ বা পিএইচডি ডিগ্রিপ্রাপ্ত হতে হয়।"
        },
        {
          "label": "গ",
          "question": "",
          "explanation": "উদ্দীপকের 'খ' সালের প্রত্যয়টি হলো সাইকিয়াট্রিক সমাজকর্ম। সাইকিয়াট্রিক সমাজকর্ম হলো সমাজকর্মের এমন একটি শাখা যার মাধ্যমে মানসিকভাবে সমস্যাগ্রস্ত মানুষের সমস্যা সমাধানে কাজ করা হয়। এ শাখার মাধ্যমে বিভিন্ন মানসিক সমস্যায় আক্রান্ত রোগীদের তত্ত্বাবধান, তাদের রোগের কারণ অনুসন্ধান, পর্যাপ্ত সেবা ও ওষুধ প্রদান, কাউন্সেলিং ইত্যাদি মানসিক সেবা প্রদান করা হয়। ১৯০৬ সালে আমেরিকার ম্যানহাটন স্টেট হাসপাতালে সর্বপ্রথম সমাজকর্মীরা এ ধরনের কাজ শুরু করেন। সাইকিয়াট্রিক সমাজকর্মী হিসেবে ১৯০৭ সালে আমেরিকার নিউইয়র্ক সিটি হাসপাতালে প্রথম নিয়োগ পান এলিজাবেথ হর্টন। আর বাংলাদেশে মানসিক সেঝ প্রদানের জন্য ১৯৫৭ সালে পাবনায় প্রতিষ্ঠিত হয় পাবনা মানসিক হাসপাতাল। উদ্দীপকের 'খ' স্থানের প্রত্যয়ের সাথে সম্পর্কিত বিষয়গুলো ১৯০৭ সালে হর্টন এ শাখায় নিয়োগপ্রাপ্ত হন, পাবনায় একটি হাসপাতাল গড়ে ওঠে, মানসিক অসুস্থতা, ভ্রান্তি বা ব্যক্তিত্বের অস্বাভাবিকতার সমাধানে নিয়োজিত। এ বিষয়গুলো সমাজকর্মের বিশেষায়িত শাখা সাইকিয়াট্রিক সমাজকর্মের সাথে সংশ্লিষ্ট। তাই বলা যায়, উদ্দীপকের 'খ' স্থানের প্রত্যয়টি হলো সাইকিয়াট্রিক সমাজকর্ম।"
        },
        {
          "label": "ঘ",
          "question": "",
          "explanation": "উদ্দীপকের 'ক' এর কার্যক্রম তথা চিকিৎসা সমাজকর্মের কার্যক্রম 'ফলপ্রসূ করার জন্য সমাজকর্মী অনুঘটকের ভূমিকা পালন করেন-উক্তিটির সাথে আমি একমত। উদ্দীপকের 'ক' চিকিৎসা সমাজকর্মকে নির্দেশ করে। কেননা চিকিৎসা সমাজকর্মে সমাজকর্মী ডাক্তার, রোগী ও তার পরিবারের সাথে যোগাযোগ স্থাপন করেন বা অনুঘটকের ভূমিকায় অবতীর্ণ হন। চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র রোগী। দারিদ্র্যের কারণে তারা অনেকেই নিজেদের চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ রোগীকে আর্থিক সহযোগিতা করতে পারে। এ বিভাগ থেকে সাহায্যপ্রাপ্ত রোগীরা বেশিরভাগই নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন সুযোগ-সুবিধা সম্পর্কেও অজ্ঞ থাকেন। এক্ষেত্রে চিকিৎসা সমাজকর্মীরা রোগীদের প্রয়োজনীয় সুযোগ-সুবিধা গ্রহণে সহায়তা করেন। তাছাড়া চিকিৎসা নিতে আসা রোগীর কাছে হাসপাতালের পরিবেশ এবং নিয়ম-কানুন অপরিচিত থাকে। এক্ষেত্রে চিকিৎসা সমাজকর্মীরা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করেন। সার্বিক আলোচনার ভিত্তিতে বলা যায়, চিকিৎসার শুরু থেকে রোগীর সম্পূর্ণ সুস্থ হওয়া পর্যন্ত চিকিৎসা সমাজকর্মী অত্যন্ত গুরুত্বপূর্ণ ভূমিকা পালন করেন।"
        }
      ]
    },
    {
      "number": "4",
      "uddipok": "'ক' এর বয়স দশ বছর। সে কারো সঙ্গে কথা বলে না। তার সাথে কেউ কথা বললে শুধু মাথা নাড়ায়। তার বাবা-মা তাকে স্কুলে পাঠায় না। কারণ সে অযথা সবার গায়ে থুথু ছিটায়। তবে সে অনেক সুন্দর ছবি আঁকতে পারে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "১ ডিসেম্বর বিশ্ব এইডস দিবস।"
        },
        {
          "label": "খ",
          "question": "",
          "explanation": "সামাজিক সমস্যার একটি কারণ হলো অতিরিক্ত জনসংখ্যা। অতিরিক্ত জনসংখ্যার প্রভাবে যখন মানুষের মৌলিক মানবিক চাহিদা পূরণ সম্ভব হয় না, তখন মৌল মানবিক চাহিদা অপূরণজনিত কারণে বিভিন্ন সমস্যার উদ্ভব হয়। অনুন্নত দেশে সীমিত শিল্পায়নের ফলে উৎপাদন যে হারে বৃদ্ধি পায়, সে তুলনায় জনসংখ্যা বৃদ্ধির হার অনেক বেশি হওয়ায় মানুষের মৌলিক চাহিদা পূরণ ব্যাহত হয় যা বিভিন্ন সামাজিক সমস্যা সৃষ্টি করে। যেমন- বাংলাদেশে বেকারত্ব, দরিদ্রতা, স্বাস্থ্যহীনতা প্রভৃতিসহ অসংখ্য সমস্যার প্রধান কারণ হলো অতিরিক্ত জনসংখ্যা।"
        },
        {
          "label": "গ",
          "question": "",
          "explanation": "নিম্নের অনুরুপ: উদ্দীপকে পিয়ালের সমস্যাটি হলো অটিজম। অটিজম হাচ্ছে শিশুর বিকাশজনিত স্নায়ুবিক সমস্যা। চিকিৎসা বিজ্ঞানের পরিভাষায় একে অটিজম স্পেকট্রাম ডিজঅর্ডার বলে। শিশুর জনোর ৩ - 'বছরের মধ্যে এ রোগ দেখা যায়। এ রোগে আক্রান্ত হলে শিশুরা আত্মকেন্দ্রিক হয় এবং তাদের আচরণগত অস্বাভাবিকতা পরিলক্ষিত হয়। উদ্দীপকের পিয়ালের ক্ষেত্রেও অনুরূপ অস্বাভাবিকতা লক্ষ করা যায়। উদ্দীপকের পিয়াল নিজে যেমন কারও সাথে কথা বলে না, তেমনি কেউ তার সাথে কথা বললে সে উত্তর দেয় না। এ থেকে বোঝা যায়, সে আত্মকেন্দ্রিক। অটিজম আক্রান্ত শিশুরা পিয়ালের মতোই নিজেদেরকে গুটিয়ে নেয়। যার জন্য তারা সমাজে অন্যান্যদের সাথে স্বাভাবিক আচরণ বা ক্রিয়া-প্রতিক্রিয়া করতে অক্ষম। যেমন- পিয়াল স্কুলে গিয়ে কারও সাথে মিশতে পারে না; বরং সবার গায়ে থুথু ছিটায়। তবে পিয়াল সুন্দর ছবি আঁকতে পারে। এটি অটিজম আক্রান্ত শিশুদের একটি বৈশিষ্ট্য। তাদের অনেকের ক্ষেত্রেই বিশেষ কোনো বিষয়ে দক্ষতা দেখা যায়। যেমন- কেউ পিয়ালের মতো ছবি আঁকতে পারে, কেউ সুন্দর গানের সুর অনুকরণ করতে পারে, কেউ বা মুখে মুখে বড় বড় যোগ-বিয়োগ করতে পারে প্রভৃতি। প্রকৃতপক্ষে প্রতিটি অটিস্টিক শিশুর মধ্যেই এরূপ উদ্ভাবনী ক্ষমতা ও দক্ষতা থাকে। সুতরাং পিয়ালের সমস্যাটির ধরন বিবেচনা করে তাকে একজন অটিস্টিক শিশু বলা যায়।"
        },
        {
          "label": "ঘ",
          "question": "",
          "explanation": "নিম্নের অনুরুপ: আমি মনে করি পিয়ালের বাবা-মা তাকে স্কুলে না পাঠিয়ে সঠিক সিদ্ধান্ত নিয়েছেন। অটিজম 'আক্রান্ত শিশুরা ব্যক্তিগত ও সামাজিক জীবনে নানা ধরনের প্রতিবন্ধকতার সম্মুখীন হয়। এ কারণে বিদ্যালয়ে তারা স্বাভাবিক শিশুদের মলে 'শড়াশোনা করতে পারে না। প্রকৃতপক্ষে এ জন্য অটিস্টিক শিশুদের বিশেষ যত্নের প্রয়োজন হয়। সেই সাথে পড়াশোনার স্বার্থে তাদের জন্য বিশেষ সুবিধা সম্বলিত বিদ্যালয় বা প্রতিষ্ঠান গড়ে তোলা জরুরি। উদ্দীপকের পিয়ালের আচরণে অস্বাভাবিকতা দেখা যায়। তাই বিদ্যালয়ে গিয়ে সে অন্যান্যদের সাথে খাপ খাইয়ে নিতে পারে না। মূলত অটিজম রোগে আক্রান্ত হওয়ার কারণেই এমনটি ঘটেছে। এ রকম পরিস্থিতিতে পিয়ালের বাবা-মা তাকে স্কুলে না পাঠানোর সিদ্ধান্ত নেন। তাদের সিন্ধান্ত এ কারণেই যথার্থ যে, অটিস্টিক শিশুদের জন্য সাধারণ বিদ্যালয় অনুকূল নয়। কেননা, স্বাভাবিক শিশুদের মতো অটিস্টিক শিশুদের শারীরিক বা মানসিক বিকাশ ঘটে না। ফলে তারা বিদ্যালয়ের পরিবেশে আরও অসহায় বোধ করে। অবশ্য অটিজমের তীব্রতা কম হলে অনেক শিশু স্বাভাবিক লেখাপড়া করতে পারে। তবে পিয়ালের মতো শিশুদের জন্য বিশেষ সুযোগ-সুবিধা প্রয়োজন। অটিস্টিক শিশুদের সঠিক পরিচর্যার জন্য বর্তমানে স্বল্প পরিসরে হলেও কিছু প্রতিষ্ঠান গড়ে উঠছে। পরিশেষে বলা যায়, অটিজম আক্রান্ত শিশুদের যত্নে বিশেষ ব্যবস্থার কোনো বিকল্প নেই। এ জন্য তাদের উপযোগী প্রতিষ্ঠানের সংখ্যা বাড়ানো উচিত।"
        }
      ]
    },
    {
      "number": "5",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "Malnutrition-এর অর্থ অপুষ্টি।"
        },
        {
          "label": "খ",
          "question": "",
          "explanation": "বায়ুমণ্ডলে ক্ষতিকর গ্যাস বেড়ে যাওয়ার ফলে, তাপমাত্রা বৃদ্ধি পাওয়াকে গ্রিন হাউজ ইফেক্ট বলে। কাঁচের তৈরি গ্রিন হাউজে তাপ প্রবেশ করতে পারে কিন্তু বের হতে পারে না। কার্বন ও নাইট্রোজেন ভিত্তিক গ্যাসও পৃথিবীর চারপাশে এ রকম অদৃশ্য আবরণ তৈরি করে। এ আবরণ ভেদ করে তাপ প্রবেশ করলেও তা বের হতে পারে না। ফলে বায়ুমণ্ডলের তাপমাত্রা বৃদ্ধি পায়। এ ঘটনা গ্রিন হাউজ ইফেক্ট নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের আলোচনায় যে বিষয়টি প্রতিফলিত হয়েছে তা হলো সামাজিক সমস্যা। সামাজিক সমস্যা বলতে সমাজজীবনের অস্বাভাবিক অবস্থাকে বোঝায় যা আমাদের স্বাভাবিক জীবনযাত্রাকে ব্যাহত করে। সামাজিক সমস্যা সমাজ থেকে উদ্ভূত। এটি সমাজে একটি অস্বাভাবিক ও অনভিপ্রেত অবস্থা সৃষ্টি করে। সামাজিক সমস্যাগুলো পরস্পর সম্পর্কযুক্ত এবং সর্বজনীন। সামাজিক সমস্যা সমাজের অধিকাংশের জন্য ক্ষতিকর এবং একই সাথে সমাজের আদর্শ ও মূল্যবোধের পরিপন্থী। উদ্দীপকে বলা হয়েছে নদীভাঙনের ফলে মজিদের পরিবারের সমস্ত সম্পত্তি নদীতে বিলীন হয়ে যায়। ফলে তাদের আর্থিক অবস্থা 'খারাপ হয়ে যায় এবং পরিবারের অনেকেই শিক্ষার সুযোগ থেকে বঞ্চিত হয়। তার ছোট ভাইয়েরা অনেকেই বেকারত্বের কারণে মাদকাসক্তি ও নানা ধরনের অপরাধে জড়িয়ে পড়ছে। এখানে মজিদের পরিবারের মাধ্যমে সামাজিক সমস্যার ইঙ্গিত করা হয়েছে। সামাজিক সমস্যা মূলত প্রতিকূল পরিস্থিতিকে নির্দেশ করে যা সমাজের বেশির ভাগ মানুষের ওপর নেতিবাচক প্রভাব ফেলে।"
        },
        {
          "label": "ঘ",
          "question": "",
          "explanation": "'প্রত্যেকটি সামাজিক সমস্যার মধ্যে আন্তঃসম্পর্ক বিদ্যমান'- এ বিষয়টির সাথে আমি একমত। সমাজের প্রতিটি উপাদান যেমন পারস্পরিকভাবে সম্পর্কিত, একইভাবে সামাজিক সমস্যাগুলো প্রত্যক্ষ বা পরোক্ষভাবে একে অন্যের সাথে সম্পর্কিত। তাই সমাজের কোনো কাঠামোর মধ্যে অসঙ্গতি দেখা দিলে তার প্রতিক্রিয়া সব ক্ষেত্রে লক্ষ করা যায়। আবার সামাজিক সমস্যার ক্ষেত্রেও পারস্পরিক নির্ভরশীলতা থাকায় একটি সমস্যা আরও বিভিন্ন ধরনের সমস্যার জন্ম দেয়। যেমন- নিরক্ষরতার কারণে পুষ্টিহীনতা দেখা দেয়। আবার পুষ্টিহীনতাও নিরক্ষরতা সৃষ্টির ক্ষেত্রে ভূমিকা পালন করে। অর্থাৎ সমাজের সমস্যাগুলো একটি আরেকটির সাথে সম্পর্কিত। দারিদ্র্যও, একটি স্বীকৃত সামাজিক সমস্যা। এর প্রভাবে বেকারত্ব, নিরক্ষরতা ও জনসংখ্যা সমস্যার উদ্ভব হয়। কেননা দরিদ্র জনগোষ্ঠী কর্ম উপযোগী কোনো শিক্ষা গ্রহণ করতে পারে না; ফলে তারা কাজ পায় না। যে পরিবারে বেকারের হার বেশি সাধারণত সে পরিবারে মৌলিক চাহিদা পূরণ করতে গিয়ে উপার্জনকারীকে হিমশিম খেতে হয়। এ সমস্যা নিরক্ষরতা বৃদ্ধিতেও ভূমিকা পালন করে। নিরক্ষরতা বা অজ্ঞতার কারণে জনসংখ্যা বৃদ্ধি পায় ফলে নিরক্ষর জনগোষ্ঠীর মধ্যে দরিদ্র হওয়ার প্রবণতা বেশি লক্ষ করা যায়। তাছাড়া বেকার শ্রেণির লোকদের মধ্যে নিরক্ষরতার হার সবচেয়ে বেশি। ওপরের আলোচনা থেকে বোঝা যায়, প্রতিটি সামাজিক সমস্যা কোনো না কোনোভাবে একে অন্যের কারণে সৃষ্টি হয়ে থাকে অর্থাৎ সবগুলো সামাজিক সমস্যার মাঝেই আন্তঃসম্পর্ক বিদ্যমান।"
        }
      ]
    },
    {
      "number": "6",
      "uddipok": "'ক' ভালোবেসে 'খ' কে বিবাহ করেছে। বিয়ের কিছুদিন পর থেকে সে যৌতুকের দাবিতে স্ত্রী 'খ' কে অত্যাচার করে। সামান্য ব্যাপারে সে তার স্ত্রীকে মারধর করে। এসব দেখে তাদের সন্তানরা মানসিকভাবে ভেঙে পড়েছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "\"Religion is a belief in spiritual beings\" উক্তিটি এডওয়ার্ড বার্নেট টেইলরের।"
        },
        {
          "label": "খ",
          "question": "",
          "explanation": "ধর্মের একটি প্রভাব হলো সামাজিক সমস্যা প্রতিরোধ। ধর্মীয় বিশ্বাস মানুষের আচার-আচরণ নিয়ন্ত্রণ করে সামাজিক সমস্যা প্রতিরোধে ভূমিকা রাখে। ধর্মীয় বিশ্বাস মানুষের ব্যক্তিগত ও সামাজিক আচার-আচরণকে নির্দিষ্ট আদর্শ ও নীতিবোধের প্রতি বিশেষভাবে প্রভাবিত করে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গে বা নরকে যেতে হয়, এরূপ ধর্মীয় বিশ্বাস মানুষকে অসৎ কাজ ও পাপাচার থেকে বিরত রাখে। ফলে সমাজ বহু অন্যায়, অনাচার তথা সামাজিক সমস্যা থেকে মুক্ত থাকে।"
        },
        {
          "label": "গ",
          "question": "",
          "explanation": "উদ্দীপকে 'ক' ও 'খ' এর পরিবার যৌতুক ও নারী নির্যাতন সামাজিক সমস্যা সমাধানে ব্যর্থ। -যৌতুক নামক সামাজিক সমস্যা একটি সামাজিক কুপ্রথা, যার উৎপত্তি পরিবার থেকে। আবার পরিবার থেকেই এর মূলোৎপাটন করা সম্ভব। প্রতিটি পরিবার যদি মনে করে তারা যৌতুক দেওয়া ও নেওয়া থেকে বিরত থাকবে, তাহলে এ সমস্যার মূলোৎপাটন করা সম্ভব হবে। আবার নারী নির্যাতনও অন্যতম একটি সামাজিক সমস্যা। শারীরিক, মানসিক ও সামাজিক দুর্বলতার সুযোগ নিয়ে কোনো ব্যক্তি বা সমষ্টি কর্তৃক নারীর ওপর দৈহিক ও মানসিকভাবে নিপীড়ন চালানো হলো নারী নির্যাতন। অর্থাৎ নারীর ইচ্ছার বিরুদ্ধে মর্যাদা হানিকর কোনো কিছু করাকে নারী নির্যাতন বলা হয়। উদ্দীপকে লক্ষ করা যায়, 'ক' ভালোবেসে 'খ' কে বিয়ে করে। এখানে 'ক' এর আচরণে অন্যতম দুটি সামাজিক সমস্যা যৌতুক ও নারী নির্যাতনের চিত্র ফুটে উঠেছে। আর এ দুটি সামাজিক সমস্যা নিরসনের জন্য 'ক' ও 'খ' এর পরিবার থেকে কোনো পদক্ষেপ গ্রহণ করা হয়নি। তাই বলা যায়, উদ্দীপকে 'ক' ও 'খ' এর পরিবার অন্যতম দুটি সামাজিক সমস্যা যৌতুক ও নারী নির্যাতন প্রতিরোধে ব্যর্থ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'ক' এবং 'খ' এর পরিবারের পারিবারিক ভূমিকা পালনে সমাজকর্মী তার পেশাগত জ্ঞান, দক্ষতা ও অভিজ্ঞতাকে কাজে লাগিয়ে হস্তক্ষেপ বা গুরুত্বপূর্ণ ভূমিকা পালন করতে পারেন। উদ্দীপকের 'ক' ও 'খ' এর পরিবার অন্যতম দুটি সামাজিক সমস্যা যৌতুক এবং নারী নির্যাতন সমস্যা সমাধানে ব্যর্থ। এক্ষেত্রে তাদের পরিবারের ভূমিকা উন্নয়নে ব্যক্তিগত পর্যায়ের ভূমিকার ক্ষেত্রে সমাজকর্মী বিবাহিত দম্পতি ও পরিবারের যেসব সদস্য সঠিক ভূমিকা পালন করতে পারছেন না তাদের জন্য পৃথক পৃথক কাউন্সিলিং-এর ব‍্যবস্থা করেন। এক্ষেত্রে ব্যক্তিকে শিক্ষার মাধ্যমে মানসিকতার পরিবর্তন, দক্ষতা কাজে লাগানোর ক্ষমতা এবং ব্যক্তিত্বের উন্নয়ন ঘটানো হয়। দলগত পর্যায়ে সমাজকর্মী পরিবারের ভূমিকা উন্নয়নে সকল সদস্যকে একসাথে নিয়ে কাউন্সিলিং-এর ব্যবস্থা করতে পারেন। যা সাধারণত Family Group Work-এর অংশ। এক্ষেত্রে সমাজকর্মী সমগ্র পরিবারটিকে একটি দল হিসেবে বিবেচনা করেন। সেইসাথে তিনি পরিবারের সদস্যদের যথাযথ ভূমিকা পালনে সাহায্য করার জন্য দল সমাজকর্মের কৌশলগুলো প্রয়োগ করতে পারেন। অন্যদিকে সমষ্টিগত পর্যায়ে পরিবারের ভূমিকা উন্নয়নে সমাজকর্মী বিভিন্ন সভা, সেমিনার, টেলিভিশন, রেডিও এবং প্রিন্ট মিডিয়ার মাধ্যমে পরিবারের সঠিক ভূমিকা পালনের প্রয়োজনীয়তা সম্পর্কে সচেতন করতে পারেন। উপরের আলোচনার ভিত্তিতে বলা যায়, পরিবারের ভূমিকা উন্নয়নে সমাজকর্মীর ব্যক্তিগত, দলগত ও সমষ্টিগত পর্যায়ের হস্তক্ষেপ বা ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "RAB এর পূর্ণরূপ- Rapid Action Battalion"
        },
        {
          "label": "খ",
          "question": "",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এসব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই মূল্যবোধ। মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুন্দর করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উপহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপক নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিং, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "8",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "বাংলাদেশে শুধুমাত্র মুসলিম নারী ও শিশুকল্যাণে প্রযোজ্য আইনের নাম কী?",
          "explanation": "বাংলাদেশে শুধুমাত্র মুসলিম নারী ও শিশুকল্যাণে প্রযোজ্য আইনের নাম ১৯৬১ সালের মুসলিম পারিবারিক আইন।"
        },
        {
          "label": "খ",
          "question": "",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিক সংখ্যক লোকের অবাঞ্ছিত ও আপত্তিকর আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথা পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "",
          "explanation": "নিম্নের অনুরুপ: উদ্দীপকে মুসলিম পারিবারিক আইন ১৯৬১ সালের কথা বলা হয়েছে। নিচে উল্লেখযোগ্য ধারা গুলো বর্ণনা করা হলো- ১. বিবাহ রেজিস্ট্রেশন: মুসলিম আইন অনুসারে প্রতিটি বিবাহ রেজিস্ট্রেশন করতে হবে। সরকারি লাইসেন্স প্রাপ্ত ব্যক্তির মাধ্যমে রেজিস্ট্রি করলে উক্ত নিকাহ রেজিস্টার্ড বলে গণ্য হবে। ২. বিবাহের বয়স: এ আইনের মাধ্যমে ছেলেদের বয়স ২১ বছর এবং মেয়েদের ১৮ বছর হলে বিবাহযোগ্য বলে গণ্য করা হবে। ৩. দেনমোহর: এ আইন অনুসারে স্ত্রীর দেনমোহর পরিশোধ করা বাধ্যতামূলক করা হয়। ৪. দ্বিতীয় বিবাহ: এ আইনের মাধ্যমে দ্বিতীয় বিবাহের ওপর শর্তসাপেক্ষে বিধিনিষেধ আরোপ করা হয়। ৫. তালাক: এ আইনের প্রেক্ষিতে যদি কোনো স্বামী তার স্ত্রীকে তালাক দিতে চায় তাহলে ৯০ দিনের সময় দিতে হয় এবং চেয়ারম্যানকে নোটিশ পাঠিয়ে ১ কপি স্ত্রীকে দিতে হয়। ৬. ভরণপোষণ: এ আইনের মাধ্যমে স্বামী কর্তৃক স্ত্রীকে ভরণপোষণ দেওয়া বাধ্যতামূলক করা হয়। ৭. উত্তরাধিকার: এ আইনের মাধ্যমে উত্তরাধিকারপ্রাপ্তির সুনির্দিষ্ট রূপরেখা চিত্রায়িত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরুপ:  নারী অধিকার ও নিরাপত্তা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। নিম্নে তা ব্যাখ্যা করা হলো :   সামাজিক কু-প্রথা ও নেতিবাচক দৃষ্টিভঙ্গির কারণে এ দেশে বহুবিবাহ তালাক ভরণপোষন, উত্তরাধিকার ইত্যাদি বিষয়ে বেশ অসামঞ্জস্যপূর্ণ অবস্থা বিরাজমান ছিল। এই অবস্থা মোকাবিলায় তৎকালীন পাকিস্তান সরকার নারী মর্যাদা রক্ষা, অধিকার আদায় এবং পারিবারিক সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৮ ই অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিত পায়।   ১৯৬১ সালের মুসলিম পারিবারিক আইনের মাধ্যমে নারীরা তাদের অধিকার ফিরে পায়। বাংলাদেশ মুসলিম নারীদের স্বার্থরক্ষায় আইন নিরাপত্তাকবচ হিসেবে কাজ করে। এ আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ-সবিধা এনে দিয়েছেন। এ আইন প্রণয়ের আগে কোন স্বামী মুখে তালা উচ্চারণ করলে তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনের ব্যর্থ হলে দেনমোহর এবং ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্টির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এনে দিয়েছে। এবং স্বামীর দ্বিতীয় বিয়ে করা এবং স্ত্রীকে তালাক দেওয়ার উপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলে মেয়েদের স্বার্থরক্ষার জন্য এই আইন কার্যক্রম ভূমিকা পালন করে।   সুতরাং বলা যায় যে, উদ্দীপকে উল্লেখিত ছকের মাধ্যমে বাংলাদেশের সমাজ ব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেভগার্ড হিসেবে পরিচিত।"
        }
      ]
    },
    {
      "number": "9",
      "uddipok": "গ্রামীণ হতদরিদ্র, সুবিধাবঞ্চিত ও অসুবিধাগ্রস্ত জনগোষ্ঠীর সার্বিক উন্নয়নের লক্ষ্যে ১৯৭৪ সালে একটি সরকারি কর্মসূচি গ্রহণ করা হয়। উক্ত কর্মসূচির আওতায় বৃত্তিমূলক প্রশিক্ষণ, সামাজিক শিক্ষা ইত্যাদি কার্যক্রম বাস্তবায়িত হচ্ছে",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "UCDP এর পূর্ণরূপ হলো- Urban Community Development Project |"
        },
        {
          "label": "খ",
          "question": "",
          "explanation": "কিশোর-কিশোরীর অপরাধের বিচার কার্যকাল সম্পন্ন হওয়া পর্যন্ত যেখানে তাদের আটক রাখা হয় তাকে কিশোর হাজত বা আটক নিবাস বলা হয়। দেশের প্রতিটি কিশোর-কিশোরী উন্নয়ন কেন্দ্রে একটি করে আটক নিবাস রয়েছে। তাছাড়া ১৯৭৪ সালের শিশু আইনের ২০নং ধারা অনুযায়ী সরকার আটক নিবাস প্রতিষ্ঠা ও তত্ত্বাবধান করতে পারে। প্রাপ্তবয়স্ক অপরাধীর দ্বারা কিশোর অপরাধীরা যাতে প্রভাবিত ও হয়রানির শিকার না হয় এজন্য তাদেরকে আলাদা রাখা হয়। কিশোর হাজতে কিশোর-কিশোরীদের শিশুসুলভ এবং স্বাস্থ্যসম্মত পরিবেশে থাকা-খাওয়ার ব্যবস্থা করা হয়।"
        },
        {
          "label": "গ",
          "question": "",
          "explanation": "নিম্নের অনুরুপ: উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক। প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরুপ: গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা; সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "যোল সিদ্ধান্ত হলো গ্রামীণ ব্যাংকের বিশেষ একটি ব্যবস্থা। ঋণ গ্রহীতাদের সামাজিক ও সাংগঠনিক দিকে উন্নত করার প্রচেষ্টা স্বরূপ এই ব্যবস্থাটি নেওয়া হয়। গ্রামীণ ব্যাংক থেকে ঋণ নেওয়ার সময় ঋণগ্রহীতাকে এই 'ঘোল সিদ্ধান্ত' পালনের অঙ্গীকার করতে হয়। এগুলোর মাঝে আছে পরিবার ছোট রাখা, সন্তানকে লেখাপড়া করানো, যৌতুকবিহীন বিয়ে, স্বাস্থ্যসম্মত পায়খানা ব্যবহার, বিশুদ্ধ পানি পান, সবজি চাষ, যৌথ উদ্যোগে সামাজিক কাজ করা, পরিষ্কার পরিচ্ছন্ন থাকা ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরুপ: উদ্দীপকে বেসরকারি সমাজ উন্নয়ন সংস্থা গ্রামীণ ব্যাংকের সমাজ উন্নয়ন কার্যক্রমকে ইঙ্গিত করা হয়েছে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে ব্যাংকের একটি শাখার কার্যক্রম পরিচালিত হয়।. গ্রামীণ ব্যাংকের কার্যক্রমকে দুই ভাগে ভাগ করা যায়। যেমন-১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি 'কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "",
          "explanation": "নিম্নের অনুরুপ: হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি। নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকান্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেইসাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারী হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য রিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "11",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "UNDP-এর পূর্ণরূপ United Nations Development Programme I"
        },
        {
          "label": "খ",
          "question": "",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক - পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট - সোসাইটি ইত্যাদি। এসব সংস্থা নিজয় নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "",
          "explanation": "নিম্নের অনুরুপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরুপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}