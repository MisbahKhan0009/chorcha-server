{
  "title": "ঢাকা সিটি কলেজ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "ফরিদা পারভীন একাদশ শ্রেণির একজন শিক্ষার্থী। পড়ালেখার পাশাপাশি অবসর সময়ে সে টেলিভিশন দেখে, গল্পের বই পড়ে এবং খেলাধুলা করে। যা তাঁর মানসিক বিকাশ ও সামাজিকীকরণের জন্য অত্যন্ত গুরুত্বপূর্ণ।",
      "tag": "DCC 23",
      "sub_questions": [
        {
          "label": "ক",
          "question": "সামাজবিজ্ঞানী Towle লিখিত গ্রন্থের নাম কী?",
          "explanation": "সামাজবিজ্ঞানী Towle লিখিত গ্রন্থের নাম Common Human Needs."
        },
        {
          "label": "খ",
          "question": "চিত্তবিনোদন বলতে কী বোঝ?",
          "explanation": "চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। চিত্তবিনোদন মানুষের মনের খোরাক। খাদ্য যেমন দেহের বৃদ্ধি ও বিকাশে সহায়তা করে, তেমনি চিত্তবিনোদনের ফলে কাজে উদ্দীপনা আসে। এটি মানুষকে শক্তি ও প্রেরণা জোগায়, একঘেয়েমি দূর করে। ফলে মানুষ কাজ করার জন্য নতুন নতুন প্রেরণা লাভ করে।"
        },
        {
          "label": "গ",
          "question": "উদ্দীপকে যে চাহিদার প্রতি ইঙ্গিত করা হয়েছে তাঁর তাৎপর্য উল্লেখ করো।",
          "explanation": "উদ্দীপকে মৌল মানবিক চাহিদা চিত্তবিনোদনের প্রতি ইঙ্গিত করা হয়েছে। শিল্পায়নভিত্তিক সমাজব্যবস্থায় গুরুত্বপূর্ণ মৌলিক চাহিদা হিসেবে চিত্তবিনোদন স্বীকৃত। চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। খেলাধুলা করা, গান শোনা, টেলিভিশন দেখা ইত্যাদি চিত্তবিনোদনের অন্যতম মাধ্যম। উদ্দীপকের ফরিদা পারভীন পড়ালেখার পাশাপাশি অবসর সময়ে টেলিভিশন দেখে, গল্পের বই পড়ে, খেলাধুলা করে। আর এ বিষয়গুলো চিত্তবিনোদনেরই অংশ। এজন্য বলা যায়, উদ্দীপকে চিত্তবিনোদনকে নির্দেশ করা হয়েছে। মানবজীবনে চিত্তবিনোদন অত্যন্ত তাৎপর্যপূর্ণ। চিত্তবিনোদনের ফলে কাজে উদ্দীপনা আসে। এটি মানুষকে কাজ করার শক্তি ও প্রেরণা জোগায়, একঘেয়েমি দূর করে। ফলে কাজ করার নতুন প্রেরণা পাওয়া যায়। দৈনন্দিন জীবনে মানুষ এত বেশি ব্যস্ত থাকে যে, মাঝে মাঝে কাজের প্রতি বিরক্তি চলে আসে। যখন কাজে মন বসে না তখনই নির্মল চিত্তবিনোদনের দরকার হয়, যা ক্লান্তি দূর করে নতুনভাবে কাজ করার উদ্যম জোগায়। এজন্য শুধু প্রাপ্তবয়স্ক ব্যক্তিই নয় শিশু, কিশোর ও যুবকদের জন্যও চিত্তবিনোদন দরকার।"
        },
        {
          "label": "ঘ",
          "question": "উদ্দীপকের চাহিদা পূরণ না হলে কী পরিণতি হতে পারে বর্ণনা করো।",
          "explanation": "উদ্দীপকে নির্দেশিত চিত্তবিনোদনের চাহিদা পূরণ না হলে বিভিন্ন সমস্যা দেখা দিতে পারে। চিত্তবিনোদন মানুষের অন্যতম গুরুত্বপূর্ণ মৌল মানবিক চাহিদা, এটি মানুষের মন থেকে একঘেয়েমি দূর করে মনকে প্রফুল্ল ও সজীব করে তোলে। উদ্দীপকের ফরিদা পারভীনের খেলাখুলা, টেলিভিশন দেখা গল্পের বই পড়া প্রভৃতি কাজ চিত্তবিনোদনের অংশ। মানুষের চিত্তবিনোদনের চাহিদা পূরণ না হলে ভয়ানক পরিস্থিতির সৃষ্টি হতে পারে। চিত্তবিনোদনের অভাবে মানুষ আনন্দ, উৎফুল্লতা হারিয়ে ফেলে। ফলে কাজে একঘেঁয়েমি চলে আসে কাজ করার আগ্রহ কমে যায়। এতে মানুষের কাজ করার ক্ষমতা হ্রাস পায়। ফলে সমাজে উৎপাদনশীলতাও হ্রাস পায়। মনে কাজের উদ্দীপনা থাকে না বলে দক্ষতা কমে যায় এবং সৃজনশীলতার বিকাশ বাধাগ্রস্ত হয়। আবার চিত্তবিনোদনের চাহিদা পূরণ না হলে মানুষের অপরাধপ্রবণতা বৃদ্ধি পায়। এতে অনেকে মাদকাসক্তি, চুরি, ছিনতাই, ইভটিজিংসহ বিভিন্ন অপরাধমূলক কাজে জড়িয়ে পড়ে। ফলে সমাজে বিভিন্ন সমস্যা দেখা দেয়। অনেকক্ষেত্রে চিত্তবিনোদনের চাহিদা পূরণ না হলে মানুষের নৈতিক অধঃপতন ঘটে। এছাড়া চিত্তবিনোদনের অভাবে অলসতা, কর্মবিমুখতা, অবসাদগ্রস্ততা, হতাশা, উচ্ছৃঙ্খলতা ইত্যাদি সমস্যা দেখা দেয়। উপরের আলোচনা থেকে বলা যায়, উদ্দীপকে নির্দেশিত চিত্তবিনোদনের চাহিদা পূরণ না হলে সমাজে ভয়ঙ্কর পরিস্থিতি সৃষ্টি হতে পারে।"
        }
      ]
    },
    {
      "number": "2",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "মৌল মানবিক চাহিদা কয়টি?",
          "explanation": "মৌল মানবিক চাহিদা ছয়টি।"
        },
        {
          "label": "খ",
          "question": "মৌল মানবিক চাহিদাগুলোর নাম লেখ।",
          "explanation": "মানুষের সুস্থ ও স্বাভাবিক জীবনধারণ ও বিকাশের জন্য প্রয়োজনীয় চাহিদাই মৌল মানবিক চাহিদা। মানুষের মৌল মানবিক চাহিদা, ৬টি। যথা- খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন। প্রত্যেক মানুষের জন্য এ চাহিদাগুলো পূরণ করা জরুরি।"
        },
        {
          "label": "গ",
          "question": "উদ্দীপকে'?' চিহ্নিত স্থানে কোন মৌলিক চাহিদা নির্দেশ করছে? ব্যাখ্যা করো।",
          "explanation": "উদ্দীপকের '?' চিহ্নিত স্থানে মানুষের সবচেয়ে প্রয়োজনীয় মৌল মানবিক চাহিদা খাদ্যকে নির্দেশ করা হয়েছে। মৌল মানবিক চাহিদার মধ্যে প্রথম ও সর্বাপেক্ষা গুরুত্বপূর্ণ উপাদান হলো খাদ্য। যে জৈব উপাদান গ্রহণের মাধ্যমে জীবদেহের গঠন, ক্ষয়পূরণ, বৃদ্ধিসাধন, অভ্যন্তরীণ ক্রিয়াকলাপ নিয়ন্ত্রণ, তাপ ও শক্তি উৎপাদন, পেশি পরিচালনা ও রোগ-প্রতিরোধের মাধ্যমে দেহকে সুস্থ ও সবল রাখে তাকেই খাদ্য বলে। একজন মানুষের শরীরের বৃদ্ধি ও বিকাশ এবং কর্মশক্তি দানে পরিমিত ও সুষম খাদ্য গ্রহণ করা আবশ্যক। খাদ্যের উপাদান ছয়টি। যথা- শর্করা, আমিষ, স্নেহ, ভিটামিন, লবণ ও পানি। এর অভাবে মানুষ পুষ্টিহীনতায় ভোগে। তাই মানুষের শারীরিক বৃদ্ধি ও মানসিক বিকাশের জন্য খাদ্যের এ সকল উপাদান গ্রহণ করা জরুরি। উদ্দীপকের ছকে মানবিক বিকাশ, শারীরিক গঠন, দেহের ক্ষয়পূরণ ও রোগ প্রতিরোধ ক্ষমতা বৃদ্ধি প্রভৃতি উল্লেখ করা হয়েছে, যা মূলত খাদ্যের মাধ্যমে পূরণ হয়ে থাকে। তাই বলা যায়, উদ্দীপকে মৌল মানবিক চাহিদা খাদ্যকে নির্দেশ করা হয়েছে।"
        },
        {
          "label": "ঘ",
          "question": "বাংলাদশে মৌলিক মানবিক চাহিদা পূরণে গৃহীত পদক্ষেপ আলোচনা করো।",
          "explanation": "উক্ত মৌল মানবিক চাহিদা অর্থাৎ খাদ্যের চাহিদা পূরণে সরকার বেশ কিছু কার্যকর পদক্ষেপ গ্রহণ করেছে। মানুষের সবচেয়ে প্রয়োজনীয় মৌল মানবিক চাহিদা হলো খাদ্য। মানুষের বেঁচে থাকার জন্য খাদ্যের চাহিদা পূরণ অত্যন্ত জরুরি। খাদ্য মানুষের শারীরিক ও মানসিক বিকাশ সাধনের পাশাপাশি দেহের ক্ষয়পূরণ ও রোগ প্রতিরোধ ক্ষমতা বৃদ্ধি করে এবং কর্মশক্তি যোগায়। উদ্দীপকের ছকে উল্লিখিত বিষয়গুলো মূলত মানুষের প্রধান মৌল মানবিক চাহিদা খাদ্যকেই নির্দেশ করে। বিভিন্ন কারণে বাংলাদেশের মানুষের খাদ্যের চাহিদা যথাযথভাবে পূরণ হচ্ছে না। এজন্য বাংলাদেশ সরকার খাদ্যের চাহিদা পূরণে কিছু পদক্ষেপ গ্রহণ করেছে। সরকার দেশে খাদ্য ঘাটতি কমিয়ে উৎপাদন বাড়ানোর জন্য ভূমিহীন ও প্রান্তিক কৃষকদের মাঝে কৃষি ঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী পরিকল্পনা গ্রহণ করেছে। আবার দরিদ্র জনগোষ্ঠীর খাদ্যের চাহিদা পূরণে বিভিন্ন সামাজিক নিরাপত্তামূলক কর্মসূচি যেমন- VGF (Vulnerable Group Feeding), VGD (Vulnerable Group Development), কাবিখা (কাজের বিনিময়ে খাদ্য), খোলা বাজারে চাল, আটা, আলু, তেল, পেঁয়াজ বিক্রি প্রভৃতি কর্মসূচি বাস্তবায়ন করছে। সম্প্রতি সরকার দরিদ্রদের মাঝে ১০ টাকা কেজি চাল বিক্রি শুরু করেছে। এছাড়া হতদরিদ্র স্কুলগামী ছাত্রছাত্রীদের জন্য সরকার স্কুল ফিডিং (School Feeding) কর্মসূচি চালু করেছে। উপরের আলোচনা থেকে বলা যায়, উদ্দীপকে নির্দেশিত খাদ্যের চাহিদা পূরণে সরকারের গৃহীত পদক্ষেপগুলো গুরুত্বপূর্ণ ভূমিকা পালন করছে।"
        }
      ]
    },
    {
      "number": "3",
      "uddipok": "নাসির জগন্নাথ বিশ্ববিদ্যালয়ের সমাজকর্ম বিভাগের অনার্স শেষ বর্ষের ছাত্র। বর্তমানে সে বিএসএমএমইউ বিশ্ববিদ্যালয়ে ব্যবহারিক প্রশিক্ষণ সম্পন্ন করছে। তার ৬০ কর্মদিবসে তাকে হাসপাতালের একজন শিক্ষানবিশ সমাজকর্মী হিসেবে বিভিন্ন কাজ করতে হয়।",
      "tag": "DCC 23",
      "sub_questions": [
        {
          "label": "ক",
          "question": "বাংলাদেশে কত সালে চিকিৎসা সমাজকর্ম চালু হয়?",
          "explanation": "বাংলাদেশে ১৯৫৮ সালে চিকিৎসা সমাজকর্ম চালু হয়।"
        },
        {
          "label": "খ",
          "question": "চিকিৎসা সমাজকর্ম বলতে কী বোঝ?",
          "explanation": "চিকিৎসাক্ষেত্রে সমাজকর্মের জ্ঞান, দক্ষতা, কৌশল ও পদ্ধতি প্রয়োগ করাকে চিকিৎসা সমাজকর্ম বলে। সমাজকর্মের অন্যতম শাখা হলো চিকিৎসা সমাজকর্ম। এটি সমাজকর্মের এমন একটি প্রায়োগিক শাখা, যার মাধ্যমে চিকিৎসা ও স্বাস্থ্যক্ষেত্রে সমাজকর্মের জ্ঞান, কৌশল, পদ্ধতি প্রয়োগ করে রোগীর সমস্যাসমূহ চিহ্নিত করে তা সমাধানে সহায়তা করা হয়। অন্যভাবে বলা যায়, স্বাস্থ্য ও চিকিৎসা ক্ষেত্রে সমাজকর্ম, পদ্ধতি ও দর্শনের যে বাস্তব প্রয়োগ করা হয় তাই চিকিৎসা সমাজকর্ম।"
        },
        {
          "label": "গ",
          "question": "চিকিৎসা সমাজকর্মীর দায়িত্ব আলোচনা করো।",
          "explanation": "উদ্দীপকে চিকিৎসা সমাজকর্মকে ইঙ্গিত করা হয়েছে এবং একজন চিকিৎসা সমাজকর্মীর দায়িত্ব অনেক। মূলত স্বাস্থ্য ও চিকিৎসাক্ষেত্রে সমাজকর্ম পদ্ধতি ও দর্শনের যে বাস্তব প্রয়োগ করা হয় তাই চিকিৎসা সমাজকর্ম। আর চিকিৎসা সমাজকর্ম পেশায় যারা কাজ করেন তারাই চিকিৎসা সমাজকর্মী। চিকিৎসা সমাজকর্মীরা মূলত হাসপাতালে কাজে নিয়োজিত থাকে। উদ্দীপকের নাসির জগন্নাথ বিশ্ববিদ্যালয়ের সমাজকর্ম বিভাগের অনার্স শেষ বর্ষের ছাত্র হাসপাতালের একজন শিক্ষানবিশ কর্মী হিসেবে নিয়োজিত আছেন। এতে বোঝা যায় নাসির একজন চিকিৎসা সমাজকর্মী। চিকিৎসা সমাজকর্মীরা বহুবিধ দায়িত্ব পালন করে থাকে। চিকিৎসা সমাজকর্মীরা চিকিৎসা নিতে আসা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করে। আবার অনেক রোগী গ্রাম থেকে শহরে চিকিৎসার জন্য আসে। এসব ক্ষেত্রে রোগীদের ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে সাহায্য করে। রোগ নির্ণয়ের জন্য বিভিন্ন পরীক্ষা-নিরীক্ষা যেমন- রক্ত গ্রহণ, রক্ত পরীক্ষা, এক্স-রে, অস্ত্রোপচার, সিটি স্ক্যান ইত্যাদি করতে অনেক রোগী ভয় পায়। এসব ক্ষেত্রে রোগীদের মানসিকভাবে প্রস্তুত হওয়ার ক্ষেত্রে সমাজকর্মীরা সহায়তা করেন। চিকিৎসা পরবর্তী সময়ে অনেক রোগীর পুনর্বাসনের প্রয়োজন হয়। সেক্ষেত্রেও চিকিৎসা সমাজকর্মী রোগীর চিকিৎসায় সমষ্টি, সম্পদ ব্যবহারের ওপর গুরুত্ব আরোপ করে। চিকিৎসা পরবর্তী অনেক রোগের ক্ষেত্রে রোগীকে নিয়ম-কানুন মেনে চলতে হয়। এসব ক্ষেত্রে চিকিৎসা সমাজকর্ম প্রয়োজনীয় দিকনির্দেশনা দেয়।"
        },
        {
          "label": "ঘ",
          "question": "চিকিৎসা সমাজকর্মের গুরুত্ব আলোচনা করো।",
          "explanation": "রোগীর সার্বিক কল্যাণে উক্ত শাখা তথা চিকিৎসা সমাজকর্ম শাখা অত্যন্ত গুরুত্বপূর্ণ। চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র রোগী। দারিদ্র্যের কারণে তারা অনেকেই নিজেদের চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ, রোগীকে আর্থিক সহযোগিতা করতে পারে। এ বিভাগ থেকে সাহায্যপ্রাপ্ত রোগীরা বেশিরভাগই নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন সুযোগ-সুবিধা সম্পর্কেও অজ্ঞ থাকেন। এক্ষেত্রে চিকিৎসা সমাজকর্মীরা রোগীদের প্রয়োজনীয় সুযোগ-সুবিধা গ্রহণে সহায়তা করেন। তাছাড়া চিকিৎসা নিতে আসা রোগীর কাছে হাসপাতালের পরিবেশ এবং নিয়ম- কানুন 'অপরিচিত থাকে। এক্ষেত্রে চিকিৎসা সমাজকর্মীরা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করেন। আবার অনেক রোগী গ্রাম থেকে শহরে চিকিৎসার জন্য আসেন। এসব ক্ষেত্রে রোগীদের হাসপাতালে ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা সমাজকর্মীরা সাহায্য করেন। এছাড়াও রোগ নির্ণয়ে প্রয়োজনীয় বিভিন্ন পরীক্ষা-নিরীক্ষা, যেমন- রক্তগ্রহণ, রক্ত পরীক্ষা, এক্স-রে, অস্ত্রোপাচার, সিটি স্ক্যান ইত্যাদি করাতে অনেক রোগী ভয় পায়। এ সময় রোগীদের মানসিকভাবে প্রস্তুত করার জন্য চিকিৎসা সমাজকর্মের গুরুত্ব রয়েছে। চিকিৎসা-পরবর্তী 'সময়ে অনেক রোগীর পুনর্বাসনের প্রয়োজন হয়, সে ক্ষেত্রেও একজন চিকিৎসা সমাজকর্মী গুরুত্বারোপ করেন। অনেক রোগের ক্ষেত্রে রোগীকে চিকিৎসা পরবর্তী সময়েও বিশেষ নিয়ম-কানুন মেনে চলতে হয়। এ ব্যাপারেও চিকিৎসা সমাজকর্মী রোগীকে প্রয়োজনীয় দিকনির্দেশনা দিয়ে থাকেন। সার্বিক আলোচনার ভিত্তিতে বলা যায়, চিকিৎসার শুরু থেকে রোগীর সম্পূর্ণ সুস্থ হওয়া পর্যন্ত সাধারণ চিকিৎসার পাশাপাশি চিকিৎসা সমাজকর্মের গুরুত্ব অপরিসীম।"
        }
      ]
    },
    {
      "number": "4",
      "uddipok": "ড. গফুরা নাসরিনের ৯ বছরের ছেলে সাজু ৩য় শ্রেণিতে পড়ে। সাজু তার সহপাঠীকে সহ্য করতে পারে না। এতে তার ক্লাসেও মন বসে না। সে সর্বদা অন্যমনস্ক থাকে। এটি তাঁর পিতামাতা ও শিক্ষকরা বুঝতে পারে না কিন্তু বিদ্যালয়ের এক বিশেষ কর্মকর্তা এ সমস্যা অনুধাবন করে সহপাঠীর সাথে তার বন্ধুত্বের সম্পর্ক স্থাপন করে দেন।",
      "tag": "DCC 23",
      "sub_questions": [
        {
          "label": "ক",
          "question": "উদ্দীপকের বিশেষ কর্মকর্তার পরিচয় কী?",
          "explanation": "উদ্দীপকের বিশেষ কর্মকর্তা হলেন একজন বিদ্যালয় সমাজকর্মী।"
        },
        {
          "label": "খ",
          "question": "বিদ্যালয় সমাজকর্ম বলতে কী বোঝ?",
          "explanation": "বিদ্যালয় সমাজকর্ম বলতে সমাজকর্মের এমন শাখাকে বোঝায়; যার মাধ্যমে শিশুর স্কুলে যাওয়া সংক্রান্ত এবং সেখানকার পরিবেশে সৃষ্ট সমস্যা সমাধানের লক্ষ্যে কাজ করা হয়। বিদ্যালয় সমাজকর্মীরা বিদ্যালয়ে শিক্ষার্থীর উপযোগী পরিবেশ সৃষ্টি এবং তাদের শারীরিক ও মানসিক নিরাপত্তা নিশ্চিত করতে কাজ করেন। মূলত যেসব শিক্ষার্থী স্কুলে অমনোযোগী বা স্কুল থেকে ঝরে পড়ে নানা ধরনের অপরাধের সাথে জড়িয়ে পড়ে তাদেরকে স্কুলের পরিবেশ ও পড়াশোনার উপযোগী করে তোলার লক্ষ্যে বিদ্যালয় সমাজকর্মীরা কাজ করেন।"
        },
        {
          "label": "গ",
          "question": "বিদ্যালয় সমাজকর্মীর ভূমিকা আলোচনা করো।",
          "explanation": "উদ্দীপকে নির্দেশিত বিদ্যালয় সামজকর্মীর দায়িত্ব অনেক। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করে। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্ম তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করে। উদ্দীপকের সাজু ৩য় শ্রেণিতে পড়ে কিন্তু সে তার সহপাঠীদের সহ্য করতে পারে না। যার ফলে সে বিদ্যালয়ে সর্বদা অন্যমনস্ক থাকে। তার এসব সমস্যা সমাধানে বিদ্যালয়ের এক বিশেষ কর্মকর্তা কাজ করেন। পরবর্তীতে সহপাঠীদের সাথে তার বন্ধুত্বপূর্ণ সম্পর্ক গড়ে ওঠে এবং স্বাভাবিকভাবে সে পড়াশোনায় মনোযোগ দেয়। উদ্দীপকের এ তথ্য বিদ্যালয় সমাজকর্মের গুরুত্বকেই ইঙ্গিত করে।"
        },
        {
          "label": "ঘ",
          "question": "বিদ্যালয় সমাজকর্মের গুরুত্ব বাংলাদেশের প্রেক্ষিতে আলোচনা করো।",
          "explanation": "বাংলাদেশের প্রেক্ষিতে বিদ্যালয় সমাজকর্মের গুরুত্ব অপরিসীম। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণের জন্যই বিদ্যালয় সমাজকর্মের উদ্ভব ঘটে। বাংলাদেশেও এ উদ্দেশ্যে ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরুপ ফল না পাওয়ায় ১৯৮৪ সালে তা বন্ধ হয়ে যায়। উদ্দীপকে বিদ্যালয় সমাজকর্মের একটি চিত্র অঙ্কিত হয়েছে। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি বিভিন্ন ধরনের সমস্যা মোকাবিলায় কার্যকর ভূমিকা রাখতে পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে অনুপাতে বিদ্যালয় ও শিক্ষক-শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব ইত্যাদি) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ বর্তমান সময়ের প্রেক্ষাপটে অত্যন্ত গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "5",
      "uddipok": "৩৪ বছরের রহমানের সাথে ১৩ বছরের জরিনার বিয়ে হয়। ৬ বছরে তাদের ৫টি সন্তান হয়। জরিনার স্বাস্থ্যের অবনতি হতে থাকে এবং সংসারে অশান্তি এবং অভাব লেগেই থাকে।",
      "tag": "DCC 23",
      "sub_questions": [
        {
          "label": "ক",
          "question": "বাংলাদেশের আইনে বিয়ের বয়স কত?",
          "explanation": "বাংলাদেশের আইনে বর্তমানে মেয়েদের বিয়ের বয়স সর্বনিম্ন ১৮ বছর এবং ছেলেদের বয়স সর্বনিম্ন ২১ বছর।"
        },
        {
          "label": "খ",
          "question": "বাল্যবিবাহ বলতে কী বোঝ?",
          "explanation": "বিবাহের প্রাথমিক শর্ত হলো ছেলে-মেয়ের বয়স। বাংলাদেশের প্রচলিত আইন অনুযায়ী ছেলের বয়স কমপক্ষে ২১ আর মেয়ের বয়স ১৮ বছর হতে হবে। কিন্তু বাস্তবে ছেলে ও মেয়ের প্রকৃত বয়সকে পাশ কাটিয়ে 'সামাজিকভাবে বিয়ে সম্পন্ন হয়। এক্ষেত্রে প্রাপ্তবয়স্ক হওয়ার আগে একজন ছেলে ও মেয়ের মধ্যে বিবাহ সম্পন্ন হলে তাকে বাল্যবিবাহ বলে। বাল্যবিবাহ এদেশের একটি সামাজিক সমস্যা। এটি ব্যক্তি, সমাজ তথা দেশের ওপর ক্ষতিকর প্রভাব ফেলে।"
        },
        {
          "label": "গ",
          "question": "বাল্যবিবাহের কারণ ব্যাখ্যা করো।",
          "explanation": "উদ্দীপকে বাল্যবিবাহকে ইঙ্গিত করা হয়েছে। যার পিছনে বেশকিছু কারণ বিদ্যমান। বাল্যবিবাহ বলতে সাধারণত অপ্রাপ্তবয়স্ক ছেলেমেয়েদের বিয়েকে বোঝায়। এক্ষেত্রে বয়সকে বিয়ের মাপকাঠি হিসেবে বিবেচনা করা হয়। বাংলাদেশে প্রচলিত আইন অনুযায়ী বিয়ের ক্ষেত্রে ছেলের বয়স কমপক্ষে ২১ এবং মেয়ের বয়স কমপক্ষে ১৮ হতে হবে। যদি প্রাপ্তবয়স্ক' অর্থাৎ ছেলের বয়স ২১ ও মেয়ের বয়স ১৮ হওয়ার আগে কোনো ছেলে-মেয়ের মধ্যে বিয়ে সম্পন্ন হয় তাহলে তাকে বাল্যবিবাহ হিসেবে গণ্য করা হবে। উদ্দীপকে দেখা যায়, ৩৪ বছরের রহমানের সাথে ১৩ বছরের জরিনার বিয়ে হয় যা বাল্যবিবাহ। বাল্যবিবাহের পেছনে বিভিন্ন কারণ বিদ্যমান। বাল্যবিবাহের প্রধান কারণ হলো দরিদ্রতা। আর্থিক অসচ্ছলতার কারণে মেয়ের পিতামাতা অল্প বয়সে মেয়েকে বিয়ে দেয়। আবার সমাজে যৌন সহিংসতা এবং সামাজিক মর্যাদাহানির পরিস্থিতি থেকে রক্ষার কৌশল হিসেবেও পিতামাতা মেয়েদের প্রাপ্তবয়স্ক হওয়ার আগেই বিয়ে দেয়। বাংলাদেশের আবহাওয়া ও খাদ্যাভাসজনিত কারণে মেয়েরা অল্প বয়সে প্রজনন ক্ষমতা অর্জন করে। এটি বাল্যবিবাহের পেছনে নিয়ামক হিসেবে কাজ করে। পাশাপাশি নিরক্ষরতা, কুসংস্কার, নেতিবাচক সামাজিক পরিবেশ প্রভৃতিও বাল্যবিবাহের অন্যতম কারণ। এছাড়া যৌতুক প্রদান থেকে বাঁচার উপায় হিসেবেও অনেক পিতামাতা অল্প বয়সে মেয়ে বিয়ে দেন।"
        },
        {
          "label": "ঘ",
          "question": "বাল্যবিবাহ প্রতিরোধে সমাজকর্মীর ভূমিকা আলোচনা করো।",
          "explanation": "উক্ত সমস্যা মোকাবিলায় তথা বাল্যবিবাহ প্রতিরোধে একজন। সমাজকর্মীর অনেক গুরুত্বপূর্ণ ভূমিকা রয়েছে। বাল্যবিবাহ কোনো সমাজেই কাম্য নয়। কোনো সমাজেই এটি ইতিবাচক প্রভাব ফেলে না। এটি এমন একটি সামাজিক সমস্যা, যা আরও নানামুখী সমস্যার জন্ম দেয়। এসব সমস্যার মোকাবিলায় একজন সমাজকর্মী উন্নয়নকর্মী ও পরিবর্তন প্রতিনিধি হিসেবে কাজ করেন। এক্ষেত্রে তিনি সমাজকর্মের মৌলিক ও সহায়ক পদ্ধতি ব্যবহারের মাধ্যমে বহুমুখী পদক্ষেপ গ্রহণের মাধ্যমে সমস্যা থেকে উত্তরণে কার্যকর ভূমিকা রাখেন। বাল্যবিবাহ প্রতিরোধে একজন সমাজকর্মী গুরুত্বপূর্ণ ভূমিকা রাখতে পারেন। তিনি বাল্যবিবাহের কুফল সম্পর্কে জনগণকে বিভিন্ন প্রচারণার মাধ্যমে সচেতন করে তুলতে পারেন। এছাড়া ব্যক্তি সমাজকর্ম পদ্ধতি প্রয়োগের মাধ্যমে বাল্যবিবাহ প্রদানকারী অভিভাবকদের বিরুদ্ধে প্রয়োজনীয় পদক্ষেপ গ্রহণ করতে পারেন। সেই সাথে স্থানীয় প্রশাসন, গ্রামের গণ্যমান্য ও ক্ষমতাবান ব্যক্তি ও যুবসমাজকে বাল্যবিবাহ প্রতিরোধে সচেতন করে তুলতে পারেন। এভাবে বাল্যবিবাহ প্রতিরোধ ও সমস্যার তীব্রতা হ্রাসে সমাজকর্মীরা গুরুত্বপূর্ণ ভূমিকা পালন করেন। উপরের আলোচনা থেকে তাই বলা যায়, উদ্দীপকে ইঙ্গিতকৃত সামাজিক সমস্যা বাল্যবিবাহ সমাধানে সমাজকর্মীরা অগ্রণী ভূমিকা রাখতে পারেন।"
        }
      ]
    },
    {
      "number": "6",
      "uddipok": "মারুফ কৌতূহলবশত ইয়াবা খায়। এতে সে কিছুটা মানসিক স্বস্তি পায় বলে সে এই জিনিসের প্রতি শারীরিক ও মানসিকভাবে নির্ভরশীল হয়ে পড়ে। একটি নির্দিষ্ট সময়ে ঐ জিনিস গ্রহণ না করলে সে মস্তিষ্কে চাপ অনুভব করে, শরীরে জ্বালা যন্ত্রণাসহ নানা উপসর্গ দেখা দেয়।",
      "tag": "DCC 23",
      "sub_questions": [
        {
          "label": "ক",
          "question": "মাদাকাসক্তি বলতে কী বোঝ?",
          "explanation": "মাদকদ্রব্যের প্রতি প্রবল আসক্তিকেই মাদাকাসক্তি বলে।"
        },
        {
          "label": "খ",
          "question": "মাদকাসক্তির ২টি কারণ ব্যাখ্যা করো।",
          "explanation": "মাদকাসক্তির অন্যতম দুটি কারণ হলো সঙ্গদোষ এবং মাদকদ্রব্যের সহজলভ্যতা। কোনো ব্যক্তিকে মাদকাসক্ত করতে সঙ্গদোষ গুরুত্বপূর্ণ ভূমিকা পালন করে। নেশাগ্রস্ত বা মাদকাসক্ত ব্যক্তি তার বন্ধুবান্ধবকে মাদকাসক্ত করতে সর্বাত্মক চেষ্টা করে। ফলে সঙ্গদোষে অনেকেই মাদকাসক্ত হয়ে যায়। আবার মাদকদ্রব্যের সহজলভ্যতাও মাদকাসক্তি সৃষ্টির অন্যতম কারণ। হাতের কাছে সহজেই মাদকদ্রব্য পেলে মানুষ তা গ্রহণ করে ও মাদকাসক্ত হয়ে পড়ে।"
        },
        {
          "label": "গ",
          "question": "মাদকাসক্তির প্রভাব আলোচনা করো।",
          "explanation": "উদ্দীপকে মাদকাসক্তি নামক সামাজিক সম্পর্কে নির্দেশ করা হয়েছে যা সমাজে ব্যাপক নেতিবাচক প্রভাব ফেলে। বাংলাদেশের সামাজিক সমস্যাগুলোর অন্যতম হলো মাদকাসক্তি। উদ্দীপকের মারুফ মাদকাসক্ত। মাদকাসক্তি ব্যক্তিগত, পারিবারিক ও সামাজিক জীবনে ক্ষতিকর প্রভাব ফেলে। নিয়মিত মাদক গ্রহণের ফলে মাদক গ্রহণকারী শারীরিক ও মানসিকভাবে মাদকের ওপর নির্ভরশীল হয়ে পড়ে। আর দীর্ঘদিন নির্ভরশীল থাকার কারণে তার মধ্যে নানা ধরনের উপসর্গ বা রোগ দেখা যায়। যেমন- ক্যান্সার, উচ্চ রক্তচাপ, স্মৃতিশক্তি লোপ, প্রজনন ও যৌন ক্ষমতা হ্রাস ইত্যাদি। এছাড়া মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়বিকভাবে দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। ফলে তার মধ্যে হতাশা ও নৈরাশ্য জন্ম নেয়। পরিবারের কোনো ব্যক্তি যদি মাদকাসক্ত হয় তাহলে সমগ্র পরিবারে তার প্রভাব পড়ে। এর ফলে দাম্পত্য কলহ, ঝগড়া, মারামারি, হত্যা পর্যন্ত হয়ে থাকে। অনেক ক্ষেত্রে মাদকের টাকার জন্য ছেলে মা কিংবা বাবার গায়ে হাত তুলতেও দ্বিধাবোধ করে না। আবার অনেক ক্ষেত্রে পরিবারের উপার্জনক্ষম ব্যক্তি যদি মাদকাসক্ত হয় তাহলে সে পরিবার নিরাপত্তাহীনতার মধ্যে পড়ে যায়। একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তার দ্বারা কোনো উন্নয়নমূলক বা উৎপাদনমূলক কাজ করা সম্ভব হয় না। ফলে তার প্রভাব পড়ে আমাদের জাতীয় জীবনে। মাদকে আসক্ত হওয়ার কারণে অনেক সময় শিক্ষার্থীদের শিক্ষা জীবন ধ্বংস হয়ে যায়। মৃত্যু ঘটে সম্ভাবনাময় মেধাবী ছেলেমেয়ের উদ্ভাবনী শক্তির। উপরের আলোচনার প্রেক্ষিতে বলা যায়, আমাদের সমাজ জীবনে মাদকের প্রভাব অত্যন্ত ক্ষতিকর ও ভয়াবহ।"
        },
        {
          "label": "ঘ",
          "question": "মাদকাসক্তি মোকাবিলায় সমাজকর্মীর ভূমিকা আলোচনা করো।",
          "explanation": "উদ্দীপকে উল্লিখিত সমস্যা অর্থাৎ মাদকাসক্তি দূরীকরণে পেশাদার সমাজকর্মীগণ গুরুত্বপূর্ণ ভূমিকা পালন করতে পারে। মাদকের ভয়াবহ ছোবলে আমাদের সম্ভাবনাময় যুব সমাজ ধ্বংসপ্রায়। সমাজ থেকে মাদকাসক্তি দূরীকরণের জন্য প্রয়োজন মাদক-সংক্রান্ত যথার্থ তথ্যাবলি। সমাজকর্মীগণ সমাজকর্ম গবেষণার মাধ্যমে তথ্যাবলি সংগ্রহ করে কার্যকর ভূমিকা রাখতে পারেন। মাদকাসক্তির ভয়াবহতা ও কুফল সম্পর্কে জনগণকে সচেতন করে তুলতে পারেন। মাদকাসক্ত সন্তানের অভিভাবকদের তাদের সন্তানের প্রতি দায়িত্বশীল ও সচেতন করতে সমাজকর্মী কাজ করতে পারেন। সমাজকর্মী ব্যক্তি সমাজকর্ম এবং দল সমাজকর্মের পদ্ধতি প্রয়োগ করে মাদকাসক্ত ব্যক্তিদের সমস্যা সমাধানে বিশেষ ভূমিকা পালন করতে পারে। উদ্দীপকের মারুফ কৌতূহলবশত মাদক গ্রহণ করতে গিয়ে মাদকাসক্ত হয়ে পড়ে। তার এ সমস্যার সমাধানে সমাজকর্মীরা মারুফকে মাদকাসক্তির ক্ষতিকর প্রভাব সম্পর্কে সচেতন করে তুলতে পারেন। মাদকাসক্তি দূরীকরণে একজন সমাজকর্মী গবেষক, প্রশাসক এবং সামাজিক চিকিৎসক হিসেবে দায়িত্ব পালন করতে পারেন। মাদকাসক্ত ব্যক্তিকে সংশোধনের জন্য হাসপাতাল বা সংশোধনাগারে সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যাগ্রস্ত ব্যক্তির সমস্যা সমাধানে কাজ করতে পারেন। উপরের আলোচনা থেকে বলা যায়, মাদকাসক্তি দূরীকরণে সমাজকর্মী প্রয়োজনীয় পদক্ষেপ গ্রহণ করে কার্যকর ভূমিকা পালন করতে পারেন।"
        }
      ]
    },
    {
      "number": "7",
      "uddipok": "রাজের সাথে তামান্নার বিয়ে হয়। এতে নতুন একটি পরিবার গঠিত হয়। বিয়ের পর নবগঠিত পরিবারে রাজ ও তামান্নার জৈবিক চাহিদার পূরণ হয়। তাছাড়া, তাদের মনস্তাত্ত্বিক সমর্থন, সামাজিক ও অর্থনৈতিক সমৃদ্ধি আসে। ২ বছর পর তাদের একটি পুত্র সন্তান মাসুমের জন্ম হয়। মাসুম পারিবারিক পরিবেশ খুব আদর-যত্নে বড় হতে থাকে।",
      "tag": "DCC 23",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "পরিবার কাকে বলে?",
          "explanation": "পরিবার হলো সমাজের ক্ষুদ্রতম মৌলিক সংগঠন। এ সংগঠনকে কেন্দ্র করে মানবসমাজ গড়ে উঠেছে। পরিবার হলো এমন একটি সংগঠন যেখানে স্বামী-স্ত্রী, পুত্র, কন্যা ও অন্যান্য পরিজন একত্রে বসবাস করে। বিবাহ বন্ধনে আবদ্ধ হওয়ার পর স্বামী-স্ত্রী একত্রে বসবাস করার মাধ্যমে পরিবার গঠন করে।"
        },
        {
          "label": "গ",
          "question": "উদ্দীপকে পরিবারের কী কী কার্যাবলির আভাস পাওয়া গেছে তা আলোচনা করো।",
          "explanation": "উদ্দীপকে পরিবারের জৈবিক, মনস্তাত্ত্বিক, অর্থনৈতিক, সন্তান জন্মদান ও প্রতিপালন প্রভৃতি কার্যাবলির আভাস পাওয়া যায়। পরিবার হলো এমন একটি সংগঠন যেখানে স্বামী-স্ত্রী, পুত্র, কন্যা ও অন্যান্য পরিজন নিয়ে একত্রে বসবাস করে। বিবাহ বন্ধনে আবদ্ধ হওয়ার পর স্বামী-স্ত্রী একত্রে বসবাস করার মাধ্যমে পরিবার গঠন করে। উদ্দীপকে বলা হয়েছে, রাজের সাথে তামান্নার বিয়ে হয়। এতে নতুন পরিবার গঠিত হয়। বিয়ের পর নবগঠিত পরিবারে রাজ ও তামান্না জৈবিক চাহিদা, মনস্তাত্ত্বিক সমর্থন, সামাজিক ও অর্থনৈতিক সমৃদ্ধি প্রভৃতি লাভ করে। ২ বছর পর তাদের পুত্র সন্তান মাসুম জন্মগ্রহণ করে ও পরিবারে আদর-যত্নে বড় হতে থাকে। এগুলো সবই পরিবারের কাজের অন্তর্ভুক্ত। মানুষের অন্যতম সহজাত প্রবৃত্তি হলো জৈবিক চাহিদা মেটানো যা বিবাহের মাধ্যমে পরিবার গঠনের মধ্য দিয়ে পূরণ হয়। এটি পরিবারের অন্যতম কাজ। পরিবারই স্নেহ, ভালোবাস্য, মায়া-মমতা, আদর-যত্ন সহানুভূতি প্রেমপ্রীতি প্রভৃতির মাধ্যমে তার সদস্যদের আগলে রাখে। আবার উৎপাদনের একক হিসেবে বিভিন্ন অর্থনৈতিক কাজ যেমন- জীবনধারণের জন্য প্রয়োজনীয় সামগ্রীর উৎপাদন, সংগ্রহ, কটন, কর্মসংস্থান প্রভৃতি কাজ পরিবার করে থাকে। তাছাড়া পরিবার পরি হচ্ছে সন্তান জন্মদান ও রক্ষণাবেক্ষণের ধারক ও বাহক। তাই বলা যায়। পরিবার সন্তান জন্মদান ও প্রতিপালনে মুখ্য ভূমিকা পালন করে। উদ্দীপকে পরিবারের এ কাজগুলোই ফুটে উঠেছে।"
        },
        {
          "label": "ঘ",
          "question": "সামাজিক সমস্যা প্রতিরোধে বিবাহ ও পরিবারের ভূমিকা আলোচনা করো।",
          "explanation": "সামাজিক সমস্যা প্রতিরোধে বিবাহ ও পরিবারের ভূমিকা অপরিসীম। পবিবার মানব সভ্যতার সবথেকে আদিম সামাজিক প্রতিষ্ঠান। বিবাহের মাধ্যমে পরিবার গঠিত হয়। পরিবার বিভিন্ন ধরনের জৈবিক, সামাজিক, রাজনৈতিক, অর্থনৈতিক ভূমিকা পালন করে থাকে। উদ্দীপকে রাজ ও তামান্নার বিবাহের মাধ্যমে পরিবার গঠনের কথাই বলা হয়েছে। সামাজিক সমস্যা প্রতিরোধে বিবাহ ও পরিবার গুরুত্বপূর্ণ অবদান রাখতে পারে। সমাজে প্রচলিত বিভিন্ন সামাজিক সমস্যা যেমন- যৌতুক, বাল্যবিবাহ, অপরাধ প্রবণতা, যৌন হয়রানি, জঙ্গিবাদ, অপুষ্টি, শিশু ও নারী নির্যাতন এবং মানসিক সমস্যা প্রভৃতির উৎপত্তি ঘটে মানুষের ক্রিয় প্রতিক্রিয়ার মাধ্যমে। সমাজ, পরিবার থেকেই এ সমস্ত সমস্যার সৃষ্টি ফলে পরিবার এ সমস্ত সমস্যা প্রতিরোধে অগ্রণী ভূমিকা রাখতে পারে। ব্যক্তি বিবাহের মাধ্যমে গঠিত পরিবারেই জন্মগ্রহণ করে। ফলে পরিবার যদি তার সদস্যকে সামাজিক সমস্যাগুলোর বিষয়ে সচেতন করে, সুশিক্ষিত ও সুনাগরিক হিসেবে গড়ে তোলে, তাহলে সামাজিক সমস্যাগুলো অনেকাংশে কমে যাবে। যৌতুক, বাল্যবিবাহের মতো সামাজিক সমস্যার সাথে প্রত্যক্ষভাবে পরিবার জড়িত। আর এ সমস্যা প্রতিরোধে পরিবারই প্রধান ভূমিকা রাখতে পারে। নীতি-নৈতিকতার ব্যাপারগুলো শিশুরা পরিবার থেকেই শেখে। আর নৈতিকতার প্রভাবেই পরবর্তী সময়ে ব্যক্তি অপরাধ করা বা না করার ক্ষেত্রে ভূমিকা রাখে। ফলে পরিবার শিশুকে নীতি-নৈতিকতা, মানবিকতাবোধ শেখানোর মাধ্যমে সমাজে অপরাধ প্রতিরোধে গুরুত্বপূর্ণ ভূমিকা রাখে। এছাড়াও শিশুর দৈহিক ও মানসিক বিকাশ, সুশিক্ষা, ধর্মীয় মূল্যবোধ অর্জনে পরিবার গুরুত্বপূর্ণ ভূমিকা রাখতে পারে। সর্বোপরি পরিবার জঙ্গিবাদ, যৌন নিপীড়ন, অপুষ্টি, মানসিক সমস্যা প্রতিরোধে প্রধান ভূমিকা রাখতে পারে। উপরিউক্ত আলোচনা থেকে বলা যায়, সামাজিক সমস্যা প্রতিরোধে বিবাহ ও পরিবার গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "8",
      "uddipok": "উপজেলা অফিস থেকে একজন সরকারি কর্মকর্তা এসে গ্রামীণ মহিলা নিয়ে একটি দল ও পল্লী মাতৃকেন্দ্র খুলে যান। তিনি সাবেরা বেগমকে দলনেত্রী - মনোনীত করে তাদের কতগুলো বিষয়ে প্রশিক্ষণ ও ঋণ দানের ব্যবস্থা করেন। খুব শীঘ্রই সাবেরা বেগমের নেতৃত্বে গ্রামের মহিলারা হাতে কলমে কাজ শিখে হাঁস-মুরগি ও ছাগল পালন, সেলাই ও কুটির শিল্প প্রভৃতির কাজ করতে সক্ষম হয়।",
      "tag": "DCC 23",
      "sub_questions": [
        {
          "label": "ক",
          "question": "USS-এর পূর্ণরূপ কী?",
          "explanation": "USS-এর পূর্ণরূপ হলো Urban Social Service"
        },
        {
          "label": "খ",
          "question": "পল্লী মাতৃকেন্দ্র সম্পর্কে লেখ।",
          "explanation": "পল্লী মাতৃকেন্দ্র হলো গ্রামীণ সমাজ সবার আওতায় গৃহীত একটি কার্যক্রম। পরিবারের আকার ছোট রাখতে পরিবার পরিকল্পনা গ্রহণ, গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্য এ কর্মসূচি চালু করা হয়। পরিবার পরিকল্পনা পদ্ধতি গ্রহণে উদ্বুদ্ধ করা, বিভিন্ন বৃত্তিমূলক প্রশিক্ষণ প্রদানের মাধ্যমে আত্মকর্মসংস্থানমূলক ব্যবস্থা গ্রহণের লক্ষ্যে ঋণ, মূলধন দিয়ে সহায়তা করাও এ কর্মসূচির লক্ষ্য। এছাড়াও এর মাধ্যমে স্বাস্থ্য ও পুষ্টিজ্ঞান প্রদান, পরিষ্কার পরিচ্ছন্নতা, সামাজিক বনায়নসহ মাতৃ ও শিশুসেবা, নিরাপদ পানির ব্যবস্থা ইত্যাদি বিষয়ে শিক্ষা ও প্রশিক্ষণের ব্যবস্থা করা হয়।"
        },
        {
          "label": "গ",
          "question": "উদ্দীপকে যে সরকারি সমাজ উন্নয়ন কার্যক্রমকে নির্দেশ করা হয় তার গুরুত্ব আলোচনা করো।",
          "explanation": "উদ্দীপকে নির্দেশিত গ্রামীণ সমাজসেবা কার্যক্রমের গুরুত্ব অপরিসীম। গ্রামীণ সমাজসেবা হলো সরকার গৃহীত সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। এর মাধ্যমে গ্রামীণ ভূমিহীন কৃষক, পশ্চাৎপদ নারী সমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে উপজেলা অফিস থেকে একজন সরকারি কর্মকর্তা এসে, গ্রামীণ মহিলাদের নিয়ে একটি দল ও পল্লী মাতৃকেন্দ্র স্থাপন করেন। তাদের কতগুলো বিষয়ে প্রশিক্ষণ ও ঋণ দানের ব্যবস্থা করেন। উদ্দীপকের এ কার্যক্রমগুলো সরকারি উন্নয়ন কার্যক্রম গ্রামীণ সমাজ সেবাকেই নির্দেশ করে। গ্রামীণ উন্নয়নে এ কার্যক্রমের গুরুত্ব অপরিসীম। বাংলাদেশের গ্রামাঞ্চলের দরিদ্র ও অসুবিধাগ্রস্ত জনগোষ্ঠীকে সংগঠিত করে তাদের সুপ্ত প্রতিভার বিকাশ সাধন, দক্ষতা বৃদ্ধি, কর্মসংস্থানের সুযোগ সৃষ্টি করা এবং উন্নয়ন কর্মকান্ডে জনগণের অংশগ্রহণ নিশ্চিতের পাশাপাশি তাদের জীবনমান উন্নয়নে গ্রামীণ সমাজসেবা কর্মসূচি যথাযথ ভূমিকা পালন করে। এক্ষেত্রে গ্রামীণ জনগোষ্ঠীর জীবনমান উন্নয়নের জন্য নিজস্ব সম্পদ ব্যবহারের সুযোগ রয়েছে। আবার এ কার্যক্রমের মাধ্যমে বাংলাদেশের দরিদ্র ভূমিহীন কৃষক, বেকার, দরিদ্র মহিলাদের বিভিন্ন প্রশিক্ষণের মাধ্যমে উপার্জনক্ষম করে তোলা যায়। বিভিন্ন সংগঠন সৃষ্টির মাধ্যমে গ্রামীণ অর্থনীতির কাঠামো সুদৃঢ়করণ এবং কুটির শিল্পের প্রসারে ভূমিকা পালন করতে পারে।"
        },
        {
          "label": "ঘ",
          "question": "গ্রামীণ সমাজসেবার কার্যক্রমগুলো আলোচনা করো।",
          "explanation": "উদ্দীপকে গ্রামীণ সমাজসেবা কর্মসূচির উল্লেখ করা হয়েছে; এর মাধ্যমে গ্রামাঞ্চলের দরিদ্র ও অসহায় জনগণের আর্থ-সামাজিক উন্নয়নে বিভিন্ন কার্যক্রম পরিচালনা করা হয়। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব্যবস্থা করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ- সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত পায়খানা ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়।এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর বয়সী ছেলেমেয়েদের সাক্ষর জ্ঞান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুঃস্থ জনগণের ভাগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে।"
        }
      ]
    },
    {
      "number": "9",
      "uddipok": "সাবানার সাথে মাসুমের বিয়ে হয়। ২ বছরের মাথায় সাবানার ১টি সন্তান হয়। সন্তান হবার কিছুদিন পর মামুন সাবানাকে ফেলে অন্য একটি মেয়েকে বিয়ে করে। মামুন নতুন বউকে নিয়ে ব্যস্ত হয়ে যায় এবং সাবানার কোন খোঁজ নেয় না। এমনকি তার সন্তানেরও কোন খবর নেয় না। এমতাবস্থায় সাবানা একজন আইনজীবীর পরামর্শ নিতে গেল।",
      "tag": "DCC 23",
      "sub_questions": [
        {
          "label": "ক",
          "question": "আইন কী?",
          "explanation": "মানুষের বাহ্যিক আচার-আচরণ নিয়ন্ত্রণের জন্য রাষ্ট্র কর্তৃক প্রণীত বিধি-বিধানকে আইন বলে।"
        },
        {
          "label": "খ",
          "question": "সামাজিক আইন কাকে বলে?",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "সাবানা সমস্যা সমাধানে যে আইনের আশ্রয় নিতে পারে বলে তুমি মনে কর তার গুরুত্ব ব্যাখ্যা করো।",
          "explanation": "সাবানা তার সমস্যা সমাধানে ১৯৬১ সালের মুসলিম পারিবারিক আইনের আশ্রয় নিতে পারে। মুসলিম নারীদের নিরাপত্তা ও অধিকার রক্ষায় এ আইনের গুরুত্ব অপরিসীম। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষে ১৯৫৮ সালের ৭ আগস্ট একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। উদ্দীপকে সাবানা স্বামী মাসুম তাকে ফেলে বিনা অনুমতিতে আরেকটি বিয়ে করেছে। তার স্বামী তার বাচ্চার কোনো খোঁজ নেয় না। এ অবস্থায় সাবানা ১৯৬১ সালের মুসলিম পারিবারিক আইনের আশ্রয় নিতে পারে। বাংলাদেশের মুসলিম নারীদের স্বার্থ রক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়েদের স্বার্থরক্ষার জন্যও এই আইন কার্যকর ভূমিকা পালন করে আসছে।"
        },
        {
          "label": "ঘ",
          "question": "সাবানার সমস্যা সমাধানে যে আইনটি কার্যকর ভূমিকা রাখতে পারে তার কিছু গুরুত্বপূর্ণ ধারা আলোচনা করো।",
          "explanation": "সাবানার সমস্যা সমাধানে ১৯৬১ সালের মুসলিম পারিবারিক আইনটি কার্যকর ভূমিকা রাখতে পারে। মুসলিম নারীদের মর্যাদা রক্ষা, অধিকার আদায় ও কল্যাণের লক্ষ্যে ১৯৬১ সালে তৎকালীন 'পাকিস্তান সরকার (বর্তমান বাংলাদেশ) একটি আইন কার্যকর করে যা ১৯৬১ সালের মুসলিম পারিবারিক আইন নামে পরিচিত। এ আইনে বাল্যবিবাহ রোধে বয়স নির্ধারণ, বাধ্যতামূলকভাবে বিবাহ রেজিস্ট্রেশন, স্ত্রীর তালাক প্রদানের ক্ষমতা এবং সম্পত্তিতে নাবালকের অধিকার প্রভৃতিসহ বিভিন্ন ধারা বর্ণিত আছে। উদ্দীপকের সাবানার সমস্যাটি সমাধানের ক্ষেত্রে ১৯৬১ সালের মুসলিম পারিবারিক আইন অত্যন্ত ফলপ্রসূ ভূমিকা রাখতে পারে। এ আইনের ধারাগুলোর মধ্যে বিবাহ রেজিস্ট্রেশন, দ্বিতীয় বিয়ে, তালাক, বিবাহের বয়স ও উত্তরাধিকার সংক্রান্ত ধারাগুলো উল্লেখযোগ্য। এ আইন অনুযায়ী বিবাহ রেজিস্ট্রেশন বাধ্যতামূলক। আর প্রথম স্ত্রী বেঁচে থাকা অবস্থায় তার অনুমতি ব্যতীত স্বামী দ্বিতীয় বিবাহ করতে পারবে না। এ আইনে তালাক সংক্রান্ত ধারায় বলা হয়েছে স্বামী মুখে কয়েকবার তালাক উচ্চারণ করলেই স্ত্রী তালাক হয়ে যাবে না। তালাক দিতে হলে ইউনিয়ন বা পৌর চেয়ারম্যান এবং স্ত্রীকে নোটিশ দিতে হবে। এ আইনে ছেলেদের ক্ষেত্রে বিবাহের বয়স সর্বনিম্ন ২১ এবং মেয়েদের ক্ষেত্রে সর্বনিম্ন ১৮ নির্ধারণ করা হয়েছে। আইনটিতে সম্পত্তির উত্তরাধিকার সম্পর্কে সুনির্দিষ্ট ধারা রয়েছে। উপরের আলোচনা থেকে বলা যায়, এদেশের সাবানার মতো নারীদের সুরক্ষা ও অধিকার রক্ষায় ১৯৬১ সালের মুসলিম পারিাবরিক আইনের ধারাগুলো অত্যন্ত গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "10",
      "uddipok": "১৯৭২ সালে সিলেটের শাল্লা গ্রামে স্যার ফজলে হাসান আবেদের নেতৃত্বে BRAC গঠিত হয়। আর্থ-সামাজিক উন্নয়নে কাজ করা বিশ্বের সর্ববৃহৎ এনজিও হল BRACI",
      "tag": "DCC 23",
      "sub_questions": [
        {
          "label": "ক",
          "question": "গ্রামীণ ব্যাংক কোন গ্রামে কার্যক্রম শুরু করে?",
          "explanation": "গ্রামীণ ব্যাংক চট্টগ্রামের জোবরা গ্রামে কার্যক্রম শুরু করে।"
        },
        {
          "label": "খ",
          "question": "গ্রামীণ ব্যাংকের ৩টি উদ্দেশ্য লেখো।",
          "explanation": "গ্রামীণ ব্যাংক কয়েকটি সুনির্দিষ্ট উদ্দেশ্য অর্জনে কার্যক্রম পরিচালনা করে থাকে। গ্রামীন ব্যাংকের তিনটি উদ্দেশ্য হলো:- ১. গ্রামীণ ভূমিহীন দরিদ্র কৃষকদের একটি সংগঠনের আওতায় আনা। ২. দরিদ্র জনগোষ্ঠীকে সহজ শতে ঋণ প্রদান। ৩. শোষক মহাজনদের হাত থেকে গ্রামের দরিদ্র জনগোষ্ঠীকে রক্ষা করা।"
        },
        {
          "label": "গ",
          "question": "ব্র্যাকের কর্মসূচিসমূহ আলোচনা করো।",
          "explanation": "উক্ত বেসরকারি সংস্থা তথা ব্র্যাক সহায়-সম্বলহীনদের আর্থ-সামাজিক উন্নয়নে বহুমুখী কার্যক্রম পরিচালনা করে। ব্র্যাক বাংলাদেশের সব থেকে বৃহৎ বেসরকারি উন্নয়ন সংস্থা। সংস্থাটি সমাজ উন্নয়নমূলক বিভিন্ন কার্যক্রম পরিচালনা করলেও ব্র্যাকের প্রধান উদ্দেশ্য থাকে বাংলাদেশের শহর ও গ্রামাঞ্চলের সহায় সম্বলহীন দরিদ্র, অসহায় ও দুস্থ মানুষের আর্থ-সামাজিক অবস্থার উন্নয়ন। এ ক্ষেত্রে ব্র্যাক - ঋণদান কর্মসূচি ও প্রশিক্ষণ কর্মসূচি পরিচালনা করে। ব্র্যাকের অন্যতম কর্মসূচি হচ্ছে ক্ষুদ্রঋণ প্রদান করা। এ কর্মসূচির আওতায় ব্র্যাক দরিদ্র ও ভূমিহীন জনসাধারণকে সহজ শর্তে ঋণ প্রদান করে। কৃষিকাজে, ব্যবসা- বাণিজ্যে, পশুপালন, গ্রামীণ শিল্প, যানবাহন, মৎস্য চাষ, বাজারজাতকরণ, হাঁস মুরগি পালন ও গাভী পালন প্রভৃতি বিষয়ে ঋণ প্রদান করে। ব্র্যাক ব্যবহারিক শিক্ষাদান কর্মসূচির মাধ্যমে বৃত্তিমূলক প্রশিক্ষণদান যেমন- কুটির শিল্প পণ্য তৈরি, সেলাই প্রশিক্ষণ, ড্রাইভিং প্রশিক্ষণ প্রভৃতি প্রদানের মাধ্যমে জনসাধারণের আর্থ-সামাজিক অবস্থার উন্নয়ন ঘটায়। ব্র্যাকের এ সমস্ত - কর্মসূচির মাধ্যমে শহর ও গ্রামের প্রান্তিক মানুষ টেকসই উন্নয়নের অংশীদার হয়। সার্বিক আলোচনা থেকে বলা যায়, বেসরকারি সংস্থা হিসেবে ব্র্যাক সহায়- সম্বলহীন মানুষদের ঋণদান এবং প্রশিক্ষণ প্রদান করে আর্থ-সামাজিক অবস্থার উন্নয়নে তাৎপর্যপূর্ণ অবদান রাখে।"
        },
        {
          "label": "ঘ",
          "question": "ব্র্যাকের কার্যক্রমে সমাজকর্ম পদ্ধতির অনুশীলন ব্যাখ্যা করো।",
          "explanation": "উদ্দীপকে নির্দেশিত ব্র্যাকের সার্বিক কর্মসূচিতে সমাজকর্মের পদ্ধতি অনুশীলন করা খুবই যৌক্তিক। শুরুতে ব্র্যাকের কর্মপরিধি ঋণ প্রদান ও আদায়ের মধ্যে সীমাবদ্ধ ছিল। কিন্তু বর্তমানে সংস্থাটি শিক্ষা, স্বাস্থ্য, মানব সম্পদ উন্নয়ন, ঋণদান, আইনি সহায়তা সর্বোপরি পল্লি উন্নয়নে নিরলসভাবে কাজ করে যাচ্ছে। এটি একটি স্বেচ্ছাসেবী মানবসেবামূলক প্রতিষ্ঠান। তাই সমাজকর্মের দর্শন, মূল্যবোধ ও পদ্ধতি এখানে প্রয়োগ করা যায়। ব্র্যাকের ঋণদান কর্মসূচি দলীয় ভিত্তিতে পরিচালিত হয়। এখানে দল সমাজকর্মের প্রক্রিয়া ও কৌশলের প্রয়োগ দেখা যায়। এছাড়া এর আওতায় গ্রামীণ নিরক্ষর, অজ্ঞ ও কুসংস্কারাচ্ছন্ন ব্যক্তিদের স্বাস্থ্য বিষয়ে সচেতনতা বৃদ্ধিতে সমষ্টি সমাজকর্মের পদ্ধতি প্রয়োগ করা যায়। ব্র্যাকের অন্যতম সফল কর্মসূচি হলো স্যালাইন তৈরি। পাশাপাশি আইনগত সহায়তা প্রদানেও ব্র্যাকের কর্মসূচি পরিচালিত হয়। সর্বোপরি সমষ্টি জনগণের জীবনমান উন্নয়নে ব্র্যাকের কার্যক্রম আজ বিশ্বব্যাপী প্রশংসিত। কারণ সমাজকর্ম যেমন সমস্যাগ্রস্ত দল ও সমষ্টি নিয়ে কাজ করে থাকে, তেমনিভাবে ব্র্যাকও সমাজের দরিদ্র, ভূমিহীন ও দুস্থদের উন্নয়নের লক্ষ্যে বিভিন্ন কর্মসূচি গ্রহণ করে। আর এসব কর্মসূচিতে সমাজকর্মের মৌলিক ও সহায়ক পদ্ধতি কার্যকর ভূমিকা রাখে। পরিশেষে বলা যায়, ব্র্যাকের কর্মসূচি বাস্তবায়নের ক্ষেত্রে সমাজকর্মের পদ্ধতি অনুশীলনের যথেষ্ট যৌক্তিকতা রয়েছে।"
        }
      ]
    },
    {
      "number": "11",
      "uddipok": "একটি আন্তর্জাতিক সংগঠন জাতি, ধর্ম, বর্ণ, শ্রেণি নির্বিশেষে শতাধিক দেশের শিশুদের সুরক্ষা, সুপ্ত প্রতিভার বিকাশ, স্বাস্থ্য, গর্ভবতী ও প্রসূতি মায়েদের নিয়ে ব্যাপক সেবামূলক কাজ করছে।",
      "tag": "DCC 23",
      "sub_questions": [
        {
          "label": "ক",
          "question": "UNDP-এর পূর্ণরূপ কী?",
          "explanation": "UNDP-এর পূর্ণরূপ হলো United Nations Development Programme."
        },
        {
          "label": "খ",
          "question": "আন্তর্জাতিক সংগঠন বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক এ পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ ও কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকের সংস্থাটির উদ্দেশ্যগুলো তুলে ধরো।",
          "explanation": "উদ্দীপকের উল্লিখিত সংস্থাটি হলো ইউনিসেফ। দ্বিতীয় বিশ্বযুদ্ধের প্রেক্ষাপটে ইউনিসেফ এর যাত্রা শুরু হয়। সে সময় ইউরোপের শিশুদের জরুরি ভিত্তিতে খাদ্য, বস্ত্র এবং ওষুধ সরবরাহের লক্ষ্যে ১৯৪৬ সালের ১১ ডিসেম্বর ইউনিসেফ আত্মপ্রকাশ করে। বর্তমানে এটি সারাবিশ্বের শিশুদের সার্বিক কল্যাণে কাজ করে যাচ্ছে। উদ্দীপকের আন্তর্জাতিক সংগঠন দ্বারা ইউনিসেফকে নির্দেশ করা হয়েছে। ইউনিসেফ সারা বিশ্বে যেসব লক্ষ্য ও উদ্দেশ্য নিয়ে কাজ করে যাচ্ছে সেগুলোর মধ্যে শিশু স্বাস্থ্যের উন্নতি, শিশু ও মহিলাদের জন্য পুষ্টিকর খাবার সরবরাহ করা এবং তাদের জন্য হাসপাতাল ও সদন নির্মাণ করা, তাদের চিকিৎসার ব্যবস্থা করা ইত্যাদি অন্যতম। সেইসাথে শিশুদের প্রাথমিক শিক্ষা নিশ্চিত করা, তাদের স্বাস্থ্যরক্ষায় বিদ্যালয়ে খাদ্য প্রকল্প চালু করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, এইডস এর ভয়াবহতা থেকে তাদের রক্ষা করা প্রভৃতি লক্ষ্য অর্জনে ইউনিসেফ কাজ করে যাচ্ছে। এছাড়াও লিঙ্গ বৈষম্য রোধে সহায়তা করা, বৃত্তিমূলক প্রশিক্ষণ ও শিক্ষা কার্যক্রম পরিচালনা এবং প্রাকৃতিক দুর্যোগ মোকাবিলায় পদক্ষেপ গ্রহণ করাও সংস্থাটির অন্যতম লক্ষ্য।"
        },
        {
          "label": "ঘ",
          "question": "উদ্দীপকের সংস্থাটির বাংলাদেশে চলমান কর্মসূচিসমূহ তুলে ধরো।",
          "explanation": "উদ্দীপকে ইঙ্গিতকৃত প্রতিষ্ঠান ইউনিসেফ বাংলাদেশে বিভিন্ন কার্যক্রম পরিচালনা করছে। ইউনিসেফ হলো সারাবিশ্বের শিশুদের স্বাস্থ্যরক্ষা, শিক্ষা দান ও তাদের অধিকার রক্ষায় নিয়োজিত একটি আন্তর্জাতিক প্রতিষ্ঠান। এর সদর দপ্তর নিউইয়র্কে। উদ্দীপকে এ সংস্থারই ইঙ্গিত দেওয়া হয়েছে। সংস্থাটি বাংলাদেশে বিভিন্ন কার্যক্রম পরিচালনা করছে। ১৯৭১ সালের স্বাধীনতা অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে- স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং WHO-এর সাথে যৌথভাবে ওষুধ সরবরাহ করে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। উপোরিল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    }
  ]
}