{
  "title": "আইডিয়াল কলেজ, ধানমন্ডি ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "বিগত বছরে হাওড় অঞ্চলে অকাল বন্যায় কৃষকের প্রধান ফসল ধানের ব্যাপক ক্ষতি হয়। যোগাযোগ ব্যবস্থা বিচ্ছিন্ন হওয়ায় শিক্ষা প্রতিষ্ঠানগুলোর ক্লাস বন্ধ থাকে। জরুরি চিকিৎসা সেবায়ও সংকট দেখা দেয়। আয় রোজগার না থাকায় অনেকে ক্ষতিগ্রস্ত ঘরবাড়ী মেরামত করতে পারেনি।",
      "tag": "ISCD 23",
      "sub_questions": [
        {
          "label": "ক",
          "question": "Common Human Needs-গ্রন্থের লেখক কে?",
          "explanation": "মার্কিন সমাজকর্মী শার্লট টোলে 'Common Human Needs' গ্রন্থটি রচনা করেন।"
        },
        {
          "label": "খ",
          "question": "বস্তুকে কেন মানবিক চাহিদা বলা হয়?",
          "explanation": "সামাজিকভাবে উন্নত জীবনযাপনের জন্য মানুষকে যেসব চাহিদা পূরণ করতে হয় শিক্ষা তার অন্যতম। তাই একে মৌল মানবিক চাহিদা বলা হয়। শিক্ষার মাধ্যমেই একজন মানুষ তার জীবন ও জগৎ সম্পর্কে স্পষ্ট ধারণা লাভ করতে পারে। এটি মনুষ্যত্ব অর্জনের একমাত্র উপায়। শিক্ষাই পারে মানুষের সুপ্ত প্রতিভার বিকাশ ঘটাতে। এর মাধ্যমে ব্যক্তিত্ব গঠন, মানবিক মূল্যবোধ অর্জনের পাশাপাশি সামাজিক দায়িত্ব সম্পর্কে সচেতন হওয়া যায়। এ কারণে শিক্ষাকে মৌল মানবিক চাহিদা বলা হয়।"
        },
        {
          "label": "গ",
          "question": "উদ্দীপকে কোন মৌল মানবিক চাহিদার অনুপস্থিতি লক্ষণীয় ব্যাখ্যা করো।",
          "explanation": "উদ্দীপকে বস্তু, চিত্তবিনোদন ও সামাজিক নিরাপত্তার মতো মৌল মানবিক চাহিদার অনুপস্থিতি লক্ষণীয়। সমাজে বাস করার জন্য মানুষকে কিছু চাহিদা পূরণ করতে হয়। এগুলো পূরণের মাধ্যমে মানুষের শারীরিক, মানসিক ও সামাজিক বিকাশ সুষ্ঠু ও সুন্দরভাবে হয়। এসব চাহিদা পূরণ ছাড়া পৃথিবীতে বেঁচে থাকা বা উন্নত জীবনযাপন করা সম্ভব নয়। এগুলো হলো- খাদ্য, বস্ত্র, বাসস্থান, শিক্ষা, চিকিৎসা, চিত্তবিনোদন ও সামাজিক নিরাপত্তা। এর মধ্যে উদ্দীপকে তিনটি চাহিদার কথা উল্লেখ করা হয়নি। উদ্দীপকে দেখা যায়, হাওর অঞ্চলের বন্যায় মানুষের ফসলহানি ঘটেছে, শিক্ষা প্রতিষ্ঠানের ক্লাস বন্ধ থাকছে, চিকিৎসাসেবায় সংকট দেখা দিয়েছে এবং ক্ষতিগ্রস্তরা ঘরবাড়ি মেরামত করতে পারছে না। কিন্তু খাদ্য, শিক্ষা, চিকিৎসা ও বাসস্থান ছাড়াও মানুষের আরো কিছু মৌল মানবিক চাহিদা রয়েছে। এগুলোর মধ্যে একটি হলো বস্ত্র। এটি দৈনন্দিন প্রয়োজনের বিষয় ছাড়াও সভ্যতার অন্যতম প্রতীক। বস্ত্র ছাড়া কোনো মানুষ সভ্য সমাজে থাকতে পারে না। আবার চিত্তবিনোদন হলো মানুষের মনের খোরাক। সুস্থ বিনোদন মানুষকে কাজ করার শক্তি ও প্রেরণা জোগায়। এর অভাবে মানুষ স্বাভাবিক কর্মশক্তি হারিয়ে ফেলে এবং নেতিবাচক কাজে জড়িয়ে পড়ে। ইদানীং সামাজিক নিরাপত্তাকেও মৌল মানবিক' চাহিদা হিসেবে বিবেচনা করা হয়। বাংলাদেশের সংবিধান অনুযায়ী বিশেষ পরিস্থিতিতে প্রত্যেক নাগরিকের সামাজিক নিরাপত্তা সুবিধা (বয়স্ক ভাতা, বিধবা ভাতা, বেকার ভাতা, প্রভিডেন্ট ফান্ড, দুর্ঘটনাজনিত ক্ষতিপূরণ প্রভৃতি) পাওয়ার অধিকার আছে। সুতরাং দেখা যায়, উদ্দীপকে বস্ত্র, সামাজিক নিরাপত্তা এবং চিত্তবিনোদন-এ মৌল মানবিক চাহিদাগুলোর ইঙ্গিত অনুপস্থিত।"
        },
        {
          "label": "ঘ",
          "question": "উদ্দীপকে অনুপস্থিত মৌল মানবিক চাহিদার তাৎপর্য বিশ্লেষণ করো।",
          "explanation": "উদ্দীপকে অনুপস্থিত মৌল মানবিক চাহিদা অর্থাৎ বস্তু, সামাজিক নিরাপত্তা ও চিত্তবিনোদনের তাৎপর্য অপরিসীম। মানুষের শারীরিক, মানসিক ও সামাজিক বিকাশ এবং ভালোভাবে বেঁচে থাকার জন্য মৌল মানবিক চাহিদা প্রয়োজন। প্রত্যেক মানুষের জন্য এসব চাহিদা পূরণ হওয়া জরুরি। বজ্র মানবজীবনের দ্বিতীয় গুরুত্বপূর্ণ চাহিদা। সভ্যতার সূচনা থেকে এর ব্যবহার শুরু হয়েছে। বস্ত্র ছাড়া কোনো মানুষ সমাজে বাস করতে পারে না এবং এর অভাবে তার স্বাভাবিক জীবনযাত্রা ব্যাহত হয়। বস্ত্র লজ্জা নিবারণ। ছাড়াও মানুষকে অতি শীত বা গরম এবং নানা ধরনের সংক্রামক রোগ থেকে রক্ষা করে। আবার খাদ্য যেমন দেহের বৃদ্ধি ঘটায়, তেমনি চিত্তবিনোদন মানুষের মনের খোরাক জোগায়। এর ফলে কাজে উদ্দীপনা আসে। কাজের ব্যস্ততার কারণে মানুষের জীবন মাঝে মাঝে একঘেয়ে হয়ে ওঠে। তখন চিত্তবিনোদনমূলক কাজ মানুষের মনকে চাঙ্গা করে। ক্লান্তি দূর করে কাজের প্রেরণা জোগায়। প্রাপ্তবয়স্ক ব্যক্তিই শুধু নয় শিশু, কিশোরদের ক্ষেত্রেও চিত্তবিনোদনের ইতিবাচক ভূমিকা বিদ্যমান। যান্ত্রিক ও ভোগবাদী এই যুগে মানুষের প্রতি মানুষের সহানুভূতির পরিমাণ অনেকটাই কমে এসেছে। তাই অসহায় ও বিপদগ্রস্ত মানুষের সহায়তায় রাষ্ট্রীয় ব্যবস্থাপনায় সামাজিক নিরাপত্তার প্রয়োজনীয়তা অপরিসীম। বর্তমানে এটি মৌল মানবিক চাহিদা হিসেবেও স্বীকৃতি পেয়েছে। এর মাধ্যমে বেকার, প্রতিবন্ধী, বিধবা, এতিম, প্রবীণসহ অসহায় ও দুস্থ মানুষের আর্থ-সামাজিক অবস্থানে পরিবর্তন আসছে। তাই সার্বিক আলোচনা থেকে বলা যায় বজ্র, সামাজিক নিরাপত্তা ও চিত্তবিনোদন মানুষের জীবনের জন্য অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "মমতাজ সমাজসেবা কর্মকর্তা হিসেবে বাগেরহাট জেলায় যোগদান করেন। মাঠ পরিদর্শনে গিয়ে দেখতে পান সেখানে অধিকাংশ লোকজনই খোলা পায়খানা ব্যবহার করে। তাই সেখানে ডায়রিয়াসহ অন্যান্য পেটের অসুখের প্রাদুর্ভাব বেশি দেখা দেয়। সেখানকার শিশুরাও অপুষ্টিতে আক্রান্ত।",
      "tag": "ISCD 23",
      "sub_questions": [
        {
          "label": "ক",
          "question": "বিদ্যালয় সমাজকর্ম কীসের সাথে সম্পর্কিত?",
          "explanation": "বিদ্যালয় সমাজকর্ম পরিবেশের সাথে সন্তোষজনক সামঞ্জস্য বিধানের সাথে সম্পর্কিত।"
        },
        {
          "label": "খ",
          "question": "শিল্প সমাজকর্ম বলতে কী বোঝায়?",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়।শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের মূল লক্ষ্য।"
        },
        {
          "label": "গ",
          "question": "উদ্দীপকে বর্ণিত রোগে আক্রান্ত রোগীকে কীভাবে একজন সমাজকর্মী সেবাদান করতে পারে?",
          "explanation": "উদ্দীপকে বর্ণিত রোগে আক্রান্ত রোগীকে একজন সমাজকর্মী চিকিৎসা সমাজকর্মের মাধ্যমে সেবা প্রদান করতে পারেন। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ওষুধ ও বিভিন্ন পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে। চিকিৎসা সমাজকর্ম রোগীদের খাদ্য, বস্ত্র, ওষুধ ও চিকিৎসা উপকরণ দিয়ে সাহায্য করার পাশাপাশি ভয়, উৎকণ্ঠা দূর করতে মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের ক্ষুদ্রঋণ পেতে সাহায্য করাও চিকিৎসা সমাজকর্মের কার্যক্রমভুক্ত। উদ্দীপকে দেখা যায়, মমতাজ বাগেরহাট জেলার একজন সমাজসেবা কর্মকর্তা। তিনি মাঠ পরিদর্শনে গিয়ে দেখতে পান এলাকার অধিকাংশ লোকজন খোলা পায়খানা ব্যবহার করে। পরবর্তীতে তারা বিভিন্ন রোগব্যাধিতে আক্রান্ত হয় এবং অপুষ্টিতে ভোগে। যা চিকিৎসা সমাজকর্মের সাথে সম্পর্কিত। এক্ষেত্রে একজন সমাজকর্মী তাদের স্বাস্থ্যবিধি মানতে বিভিন্ন পরামর্শ ও খোঁজখবর রাখতে পারেন। সুতরাং বলা যায়, উদ্দীপকে বর্ণিত সমস্যায় চিকিৎসা সমাজকর্মের মাধ্যমে সেবা দান করা যায়।"
        },
        {
          "label": "ঘ",
          "question": "উদ্দীপকের প্রেক্ষাপট সমাজকর্মের যে শাখার সাথে সম্পর্কিত তাঁ বিশ্লেষণ করো।",
          "explanation": "উদ্দীপকের প্রেক্ষাপট চিকিৎসা সমাজকর্মের সাথে সম্পর্কিত। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ওষুধ ও বিভিন্ন শারীরিক পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম ভূমিকা রাখে। চিকিৎসা সমাজকর্ম শাখা রোগীদের খাদ্য, বস্ত্র, ওষুধ ও চিকিৎসার উপকরণ দিয়ে সাহায্য করার পাশাপাশি মানসিক ও আবেগীয় সমর্থন দেয়। উদ্দীপকে সমাজসেবা কর্মকর্তা মমতাজ মাঠ পরিদর্শনে গিয়ে বিভিন্ন সমস্যা দেখতে পান। যেখানে ডায়রিয়াসহ বিভিন্ন পেটের অসুখের প্রাদুর্ভাব দেখা যায়। এমনকি শিশুরাও অপুষ্টিতে আক্রান্ত। তাদের এই সমস্যা সমাধান চিকিৎসা সমাজকর্মের মাধ্যমেই সম্ভব। পরিশেষে বলতে পারি, একজন চিকিৎসা সমাজকর্মী রোগীকে প্রয়োজনীয় দিক নির্দেশনা দিয়ে সুস্থ করে তুলতে পারেন। সুতরাং বলা যায় উদ্দীপকের প্রেক্ষাপটটি চিকিৎসা সমাজকর্মের সাথে সম্পর্কিত।"
        }
      ]
    },
    {
      "number": "3",
      "uddipok": "বাবা-মায়ের উদাসীনতার সুযোগে দুষ্টু বন্ধুদের প্ররোচনায় কৌতূহলী হয়ে রাতিন প্রথমে সিগারেট, পরে গাঁজা, ফেনসিডিল, এক পর্যায়ে ইয়াবা সেবনে আসক্ত হয়ে পড়ে। বিভিন্ন অপরাধে জড়িয়ে পড়ে। এর ভয়াবহতা ক্রমেই বাড়ছে এবং আরো বেশি করে কিশোর ও যুব বয়সীরা আসক্ত হচ্ছে। ফলে সৃজনশীল যুবসমাজ ধ্বংসের দিকে পা বাড়াচ্ছে।",
      "tag": "ISCD 23",
      "sub_questions": [
        {
          "label": "ক",
          "question": "অটিজম কী?",
          "explanation": "অটিজম হলো জীবনব্যাপী অক্ষমতা যা একজন ব্যক্তিকে তার চারপাশের মানুষের সাথে যোগাযোগ তৈরি করার ক্ষেত্রে বাধা দেয়।"
        },
        {
          "label": "খ",
          "question": "সামাজিক সমস্যার পরিমাপ যোগ্যতা বলতে কী বোঝায়?",
          "explanation": "পরিমাপযোগ্যতা সামাজিক সমস্যার অন্যতম বৈশিষ্ট্য। যে পরিস্থিতি পরিমাপ করা যাবে না তা সামাজিক সমস্যা নয়। এটা দৃষ্টিভঙ্গিগত ও পরিসংখ্যানিক উভয় দিক থেকে পরিমাপযোগ্য হতে হবে। ধরা যাক, পাঁচ বছর পূর্বে বেকারত্বের হার ছিল ২০%। বর্তমানে তা ৩৫%। এটি পরিমাপ করে বলা যায়।"
        },
        {
          "label": "গ",
          "question": "উদ্দীপকে রাতিনের সমস্যা চিহ্নিত করে এর কারণ ব্যাখ্যা করো।",
          "explanation": "নিম্নের অনুরুপ: উদ্দীপকে রবিনের সমস্যাটি হলো মাদকাসক্তি। মাদকাসক্তি বলতে বিভিন্ন মাদক দ্রব্য, যেমন- গাঁজা, ফেনসিডিল, ইয়াবা প্রভৃতির প্রতি আসক্ত হওয়াকে বোঝায়। উদ্দীপকের রবিন দুষ্ট বন্ধুদের প্ররোচনায় এসব দ্রব্যে আসক্ত হয়ে পড়ে যা মাদকাসক্তিকেই নির্দেশ করে। মাদকাসক্তির পিছনে বিভিন্ন কারণ বিদ্যমান। দারিদ্র্য ও বেকারত্ব মাদকাসক্তির অন্যতম কারণ। দারিদ্র্যের কষাঘাতে মানুষের মাঝে নানা ধরনের হতাশা বিরাজ করে। এর ফলে সে মাদক গ্রহণ করে হতাশা থেকে মুক্তির আশায়। বেকারত্বের ক্ষেত্রেও কাজকর্ম না পেয়ে যুব সম্প্রদায় মাদকাসক্ত হয়ে পড়ে। এছাড়াও আকাশ সংস্কৃতির ফলে পাশ্চাত্যের। অপসংস্কৃতি ও রীতিনীতি সমাজে অনুপ্রবেশ করেছে। ফলে এদেশের কমবয়সী ছেলে-মেয়েরা ওই সকল সংস্কৃতি অনুকরণ করতে গিয়ে নানা ধরনের মাদকের প্রতি আসক্ত হয়ে পড়েছে। বন্ধুদের প্ররোচনা ছাড়াও কৌতূহলবশতও অনেকে মাদকাসক্ত হয়ে পড়ে। রাজনৈতিক অস্থিতিশীলতাও মাদকাসক্তির জন্য দায়ী। প্রশাসনিক শিথিলতার কারণে প্রশাসনের অন্তরালে সর্বত্র চলে মাদকের কেনা-বেচা। এর ফলে মাদকাসক্তির হার বৃদ্ধি পায়।"
        },
        {
          "label": "ঘ",
          "question": "উদ্দীপকে উল্লেখিত সমস্যা শুধু যুব সমাজেরই নয়, বরং গোটা সমাজের জন্যেই ক্ষতিকর, কথাটি মূল্যায়ন করো।",
          "explanation": "নিম্নের অনুরুপ: \"উদ্দীপকে উল্লিখিত মাদকাসক্তি সমস্যা শুধু যুব সমাজেরই নয় বরং গোটা সমাজের জন্যই ক্ষতিকর\"- উক্তিটি যথার্থ। বাংলাদেশের সামাজিক সমস্যাগুলোর অন্যতম হলো মাদকাসক্তি। উদ্দীপকের রবিন গাঁজা, ফেনসিডিল, ইয়াবা প্রভৃতিতে আসক্ত, যা মাদকাসক্তিকেই ইঙ্গিত করে। মাদকাসক্তি ব্যক্তিগত, পারিবারিক ও সামাজিক জীবনে ক্ষতিকর প্রভাব ফেলে। নিয়মিত মাদক গ্রহণের ফলে মাদক গ্রহণকারী শারীরিক ও মানসিকভাবে মাদকের ওপর নির্ভরশীল হয়ে পড়ে। আর দীর্ঘদিন নির্ভরশীল থাকার কারণে তার মধ্যে নানা ধরনের উপসর্গ বা রোগ দেখা যায়। যেমন- ক্যান্সার, উচ্চ রক্তচাপ, স্মৃতিশক্তি লোপ, প্রজনন ও যৌন ক্ষমতা হ্রাস ইত্যাদি। এছাড়া মাদকাসক্ত ব্যক্তি দীর্ঘদিন মাদক গ্রহণ করার ফলে স্নায়বিকভাবে দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। ফলে তার মধ্যে হতাশা ও নৈরাশ্য জন্ম নেয়। পরিবারের কোনো ব্যক্তি যদি মাদকাসক্ত হয় তাহলে সমগ্র পরিবারে তার প্রভাব পড়ে। এর ফলে দাম্পত্য কলহ, ঝগড়া, মারামারি, হত্যা পর্যন্ত হয়ে থাকে। অনেক ক্ষেত্রে মাদকের টাকার জন্য ছেলে মা কিংবা বাবার গায়ে হাত তুলতেও দ্বিধাবোধ করে না। আবার অনেক ক্ষেত্রে পরিবারের উপার্জনক্ষম ব্যক্তি যদি মাদকাসক্ত হয় তাহলে সে পরিবার নিরাপত্তাহীনতার মধ্যে পড়ে যায়। একজন 'মাদকাসক্ত ব্যক্তি তার কর্মশক্তি হারিয়ে ফেলে। - এতে করে তার দ্বারা কোনো উন্নয়নমূলক বা উৎপাদনমূলক কাজ করা সম্ভব হয় না। ফলে তার প্রভাব পড়ে আমাদের জাতীয় জীবনে। মাদকে আসক্ত হওয়ার কারণে অনেক সময় শিক্ষার্থীদের শিক্ষা জীবন ধ্বংস হয়ে যায়। মৃত্যু ঘটে সম্ভাবনাময় মেধাবী ছেলেমেয়ের উদ্ভাবনী শক্তির। উপরের আলোচনার প্রেক্ষিতে বলা যায়, আমাদের সমাজ জীবনে মাদকের প্রভাব অত্যন্ত ক্ষতিকর ও ভয়াবহ।"
        }
      ]
    },
    {
      "number": "4",
      "uddipok": "ছোট শিশু মেঘনীলকে স্কুলে পাঠিয়ে পিতা-মাতা অনেকটাই নিশ্চিন্ত থাকেন। পুষ্টিকর খাদ্য দিয়ে এবং অসুস্থতায় সেবাযত্ন দিয়ে সুস্থ করে তোলেন। মাঝে মাঝে বাইরে বেড়াতে নিয়ে যান। আদব কায়দা শিক্ষা দেওয়ার মাধ্যমে মেঘনীলের সুন্দর ভবিষ্যত নিশ্চিত করতে তার বাবা-মা সর্বদা সচেষ্ট।",
      "tag": "ISCD 23",
      "sub_questions": [
        {
          "label": "ক",
          "question": "গণমাধ্যম কী?",
          "explanation": "গণমাধ্যম বলতে যোগাযোগের উপায় বা মাধ্যমকে বোঝায়, যা দ্বারা সর্বস্তরের গণগণের কাছে প্রয়োজনীয় তথ্য পৌছানো সম্ভব হয়।"
        },
        {
          "label": "খ",
          "question": "যৌতুক একটি সামাজিক ব্যাধি- ব্যাখ্যা করো।",
          "explanation": "যৌতুক প্রথাকে একটি সামাজিক ব্যাধি হিসেবে চিহ্নিত করা হয়। বাংলাদেশের মতো উন্নয়নশীল দেশে যৌতুক প্রথা বিভিন্ন ধরনের সামাজিক সমস্যার সৃষ্টি করছে। যৌতুক প্রথার কারণে বিভিন্ন সামাজিক সমস্যাও সৃষ্টি হয়। এর মধ্যে আছে- দারিদ্র্য, নারী উন্নয়নে প্রতিবন্ধকতা, বাল্যবিবাহ ও বহুবিবাহ, দাম্পত্য কলহ, পরিবারের মর্যাদাহানী, হত্যা ও আত্মহত্যা ইত্যাদি। মূলত এ কারণেই যৌতুককে সামাজিক ব্যাধি বলা হয়।"
        },
        {
          "label": "গ",
          "question": "উদ্দীপকে পরিবারের কোন কার্যাবলি ফুটে উঠেছে? ব্যাখ্যা করো।",
          "explanation": "উদ্দীপকে সামাজিক প্রতিষ্ঠান পরিবারের বিভিন্ন কাজ ফুটে উঠেছে। পরিবার এমন একটি প্রতিষ্ঠান, যেখানে মানুষ স্নেহ, ভালোবাসা মেটানোর উপযুক্ত পরিবেশ পায়। পারিবারিক পরিমণ্ডলে মানুষ ভালো কাজ, নৈতিকতা, মূল্যবোধ এবং অন্যায় থেকে বিরত থাকার শিক্ষা লাভ করে। কেবল পরিবারই এর সদস্যদের সমাজে বসবাসের উপযোগী করে গড়ে তোলে। ধর্মীয় ও নৈতিক শিক্ষার মাধ্যমে ভালো কাজ করতে শেখায়। অন্যায়কে প্রশ্রয় না দেওয়া এবং অন্যায় থেকে বিরত থাকার শিক্ষা দেয়। এছাড়া পরিবার তার সদস্যদের প্রতিষ্ঠানিক শিক্ষার ব্যবস্থা করে, যা তাদেরকে সুনাগরিক হিসেবে গড়ে তোলে। উদ্দীপকে দেখা যায়, মেঘনীলকে তার পিতা-মাতা স্কুলে পাঠিয়ে অনেকটা নিশ্চিন্ত থাকেন। তাকে পুষ্টিকর খাবার দেয় এবং অসুস্থতায় সেবা-যত্ন করে। এমনকি তাকে বাহিরে ঘুরতে নিয়ে যান এবং আদব- কায়দা শিক্ষা দেন। এ কাজগুলো পরিবারের কার্যাবলিকেই নির্দেশ করছে। কারণ বাবা-মা তার সন্তানদের সুন্দর ভবিষ্যত নিশ্চিত করতে সর্বদা সচেষ্ট থাকেন। মানব শিশুর সামাজিকীকরণে পরিবার গুরুত্বপূর্ণ ভূমিকা পালন করে থাকে। সুতরাং বলা যায়, পরিবার সামাজিক নিয়ন্ত্রণে এবং সামাজিক সমস্যা প্রতিরোধে কার্যকর ভূমিকা পালন করে।"
        },
        {
          "label": "ঘ",
          "question": "উদ্দীপকের মেঘনীলের ভবিষ্যত সুন্দর করতে তার বাবা-মা আর কী কী করতে পারেন? বিশ্লেষণ করো।",
          "explanation": "উদ্দীপকে উল্লিখিত মেঘনীলের ভবিষ্যত সুন্দর করতে তার বাবা-মা আরও বিভিন্ন পদক্ষেপ গ্রহণ করতে পারেন। মানুষের জীবনের বিভিন্ন চাহিদা পূরণের ক্ষেত্রে পরিবার মুখ্য ভূমিকা পালন করে থাকে। উদ্দীপকে আমরা দেখতে পায় মেঘনীলের বাবা-মা তার জন্য শিক্ষা, খাদ্য, চিকিৎসা, বিনোদনসহ ধর্মীয় অনুশাসন ও মূল্যবোধ শিক্ষা দেন। এর পাশাপাশি পরিবারের অন্যতম প্রধান কাজ হলে জৈবিক চাহিদা পূরণে সহায়তা করা। মানুষের সহজাত জৈবিক প্রবৃত্তি চরিতার্থ করার ক্ষেত্রে পরিবারের ভূমিকা অনস্বীকার্য। আবার পরিবারের প্রতিটি সদস্যদের অর্থনৈতিক নিরাপত্তা প্রদানের ক্ষেত্রে গুরুত্বপূর্ণ ভূমিকা পালন করতে পারে। পরিবার তার অন্তর্ভুক্ত সদস্যদের অর্থনৈতিক চাহিদা পূরণে সাধ্যমতো চেষ্টা করে। পরিবার হলো সংস্কৃতির ধারক ও বাহক। যার মাধ্যমে মানুষ সমাজে প্রচলিত সংস্কৃতির বিচিত্র সব ধারার সাথে পরিচিত হয়। পারিবারিক মন্ডলের মধ্যেই শিশু এমন শিক্ষা লাভ করে যা দিয়ে সামাজিক ও সাংস্কৃতিক জীবনের সাথে সে নিজেকে খাপ খাইয়ে নিতে পারে। পরিশেষে আমরা বলতে পারি, মেঘনীলের ভবিষ্যত আরও সুন্দর করতে তার বাবা-মা বহুবিদ কার্যাবলি সম্পাদন করতে পারেন।"
        }
      ]
    },
    {
      "number": "5",
      "uddipok": "",
      "tag": "ISCD 23",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "আইন প্রয়োগকারী সংস্থা বলতে কী বোঝায়?",
          "explanation": "আইন প্রয়োগকারী সংস্থা বলতে ঐ সকল সংস্থাকে বোঝায় যারা দেশের বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। মানুষের জানমালের নিরাপত্তা রক্ষা, অধিকার প্রতিষ্ঠা, অপরাধমূলক কার্যক্রম তদন্ত ও অপরাধী খুঁজে বের করা এবং অপরাধমূলক কার্যক্রম প্রতিরোধে যে সকল সংস্থা কাজ করে থাকে তাকে আইন প্রয়োগকারী সংস্থা বলে। যেমন- পুলিশ, র‍্যাব, আনসার প্রভৃতি।"
        },
        {
          "label": "গ",
          "question": "ছকের প্রশ্নবোধক (?) চিহ্নিত স্থানে উপযুক্ত শব্দ বসিয়ে সামাজিক সমস্যা প্রতিরোধে এর ভূমিকা বর্ণনা করো।",
          "explanation": "নিম্নের অনুরুপ: উদ্দীপকে '?' চিহ্নিত স্থানে গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও ইন্টারনেট প্রভৃতি উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "ছকের প্রশ্নবোধক (?) চিহ্নিত স্থানের প্রত্যয়টির ভূমিকা উন্নয়নে সমাজকর্মীর হস্তক্ষেপ কী হতে পারে? বিশ্লেষণ করো।",
          "explanation": "গণমাধ্যমের ভূমিকার উন্নয়নে একজন সমাজকর্মী নিজস্ব জ্ঞান, দক্ষতা ও কৌশল প্রয়োগের মাধ্যমে হস্তক্ষেপ করতে পারেন। আধুনিক বিশ্বে যোগাযোগের অন্যতম প্রধান বাহন হলো গণমাধ্যম। এর - মাধ্যমে সমাজের বৃহত্তর অংশের সাথে যোগাযোগ স্থাপিত হয়। এ কারণে সাধারণ মানুষের চিন্তাচেতনা ও মন-মানসিকতার পরিবর্তনে এটি খুব গুরুত্বপূর্ণ ভূমিকা পালন করে। যেকোনো সমাজে সামাজিক সমস্যা প্রতিরোধ ও আর্থ-সামাজিক উন্নয়নে গণমাধ্যমের ভূমিকা গুরুত্বপূর্ণ। তবে স্বাধীনতা না থাকা, দক্ষতা-অভিজ্ঞতার অভাব বা মান নিয়ন্ত্রণে দুর্বলতাসহ বিভিন্ন প্রতিকূল পরিস্থিতিতে গণমাধ্যম তার ভূমিকা পালনে ব্যর্থ হতে পারে। এক্ষেত্রে নেতিবাচক পরিস্থিতির মোকাবিলা ও সমাধানে সমাজকর্মীরা গুরুত্বপূর্ণ ভূমিকা পালন করতে পারেন। কেননা তারা বিশ্বাস করেন, গণমাধ্যমের কিছু সুনির্দিষ্ট ভূমিকা রয়েছে। যেমন- বস্তুনিষ্ঠ সংবাদ পরিবেশন, মানসম্মত অনুষ্ঠান সম্প্রচার, হলুদ সাংবাদিকতা পরিহার প্রভৃতি। গণমাধ্যম এ ভূমিকা পালনে ব্যর্থ হলে গুরুতর সামাজিক সমস্যার সৃষ্টি হয়। এক্ষেত্রে সমাজকর্মী তার পেশাগত জ্ঞান, দক্ষতা ও অভিজ্ঞতাকে কাজে লাগাতে পারেন। তাদের প্রচেষ্টার ফলে গণমাধ্যমের ভূমিকা উন্নয়নের ক্ষেত্রে বিদ্যমান প্রতিবন্ধকতাগুলো দূর হতে পারে। তাই গণমাধ্যম ও এর কর্মীদের সঠিক ভূমিকা পালনে সক্ষম করে তোলার ক্ষেত্রে সমাজকর্মের হস্তক্ষেপ কৌশল সহায়ক হয়। সামগ্রিক আলোচনা থেকে বলা যায়, গণমাধ্যম হলো সমাজের দর্পণ, আর সমাজকর্মীরা হলেন ইতিবাচক সমাজ পরিবর্তনের প্রতিনিধি। তাই ইতিবাচক সামাজিক পরিবর্তন ও আর্থ-সামাজিক উন্নয়নে গণমাধ্যমকে যথাযথ ভূমিকা পালনে সক্ষম করতে সমাজকর্মীরা কার্যকর ভূমিকা রাখতে পারেন।"
        }
      ]
    },
    {
      "number": "6",
      "uddipok": "কামাল হোসেন একজন সমাজকর্মী। তিনি বাংলাদেশ সরকারের একটি সমাজসেবা কার্যক্রমে কাজ করেন। তিনি পল্লি এলাকার লোকদের মধ্যে স্বাস্থ্যসচেতনতা সৃষ্টি, পুষ্টি জ্ঞান প্রদান, বিশুদ্ধ পানি ব্যবহার নিশ্চিতকরণ ইত্যাদি বিষয়ে কাজ করে থাকেন। এছাড়া শিশুকেন্দ্র স্থাপন, যুবকেন্দ্র স্থাপন, বৃক্ষরোপণ ইত্যাদি কাজও তিনি করে থাকেন।",
      "tag": "ISCD 23",
      "sub_questions": [
        {
          "label": "ক",
          "question": "কত সালে জাতীয় মানবাধিকার কমিশন গঠিত হয়?",
          "explanation": "২০০৮ সালের ১ ডিসেম্বর জাতীয় মানবাধিকার কমিশন গঠিত হয়।"
        },
        {
          "label": "খ",
          "question": "গ্রামীণ সমাজসেবা বলতে কী বোঝায়?",
          "explanation": "গ্রামীণ সমাজসেবা হচ্ছে সমষ্টি-উন্নয়ন পদ্ধতির ওপর ভিত্তিশীল একটি গ্রাম উন্নয়নমূলক কর্মসূচি। গ্রামীণ সমাজসেবা একটি বহুমুখী উন্নয়ন প্রক্রিয়া। যার মাধ্যমে গ্রামীণ জনগণের নিজস্ব সম্পদ ও সামর্থ্যের সদ্ব্যবহার করে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়।"
        },
        {
          "label": "গ",
          "question": "উদ্দীপকে ক্রামাল হোসেন পল্লী সমাজসেবার কোন কার্যক্রমে, নিয়োজিত? দেখাও।",
          "explanation": "উদ্দীপকে বর্ণিত সমাজকর্মী কামাল হোসেন পল্লী সমাজসেবার পল্লী মাতৃকেন্দ্র কার্যক্রমে নিয়োজিত। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্য পল্লী মাতৃকেন্দ্র কর্মসূচি চালু করা হয়। গ্রামাঞ্চলের মহিলাদের পরিবার পরিকল্পনা পদ্ধতি গ্রহণে উদ্বুদ্ধ করা, বিভিন্ন বৃত্তিমূলক প্রশিক্ষণ প্রদানের মাধ্যমে আত্মকর্মসংস্থানমূলক ব্যবস্থা গ্রহণের লক্ষ্যে ঋণ, মূলধন দিয়ে সহায়তা করাও এ কর্মসূচির লক্ষ্য। এছাড়া এর মাধ্যমে স্বাস্থ্য ও পুষ্টিজ্ঞান প্রদান, পরিষ্কার পরিচ্ছন্নতা, সামাজিক বনায়নসহ মাতৃ ও শিশুসেবা, নিরাপদ পানির ব্যবস্থা ইত্যাদি বিষয়ে শিক্ষা ও প্রশিক্ষণের ব্যবস্থা করা হয়। জুন-২০১১ পর্যন্ত ৩১৮টি উপজেলায় ১২,৯৫৬টি পল্লী মাতৃকেন্দ্র স্থাপিত হয়। উদ্দীপকে আমরা দেখতে পাই, কামাল হোসেন একজন সমাজকর্মী। তিনি পল্লী এলাকার লোকদের মধ্যে স্বাস্থ্যসচেতনতা সৃষ্টি, পুষ্টিজ্ঞান প্রদান, বিশুদ্ধ পানি ব্যবহার নিশ্চিত করাসহ বিভিন্ন বিষয়ে কাজ করে থাকেন। এমনকি তিনি শিশুকেন্দ্র, যুবকেন্দ্র স্থাপন, বৃক্ষরোপণও করে থাকেন। এখানে কামাল হোসেনের কাজে সমাজকর্মের উল্লেখযোগ্য কার্যক্রম পরী মাতৃকেন্দ্র কার্যক্রমের প্রকাশ ঘটেছে। উদ্দীপকে সেই বিষয়টি তুলে ধরা হয়েছে। সুতরাং বলা যায়, উদ্দীপকে গ্রামীণ সমাজসেবা কার্যক্রমের পল্লী মাতৃকেন্দ্র কার্যক্রম তুলে ধরা হয়েছে।"
        },
        {
          "label": "ঘ",
          "question": "উদ্দীপকে কামাল হোসেন তার কর্মক্ষেত্রে তার পেশাগত জ্ঞান হিসাবে সমাজকর্মের পদ্ধতি কীভাবে প্রয়োগ করবে? বিশ্লেষণ করো।",
          "explanation": "উদ্দীপকে উল্লিখিত কার্যক্রম অর্থাৎ গ্রামীণ সমাজসেবা কার্যক্রমে সমাজকর্মের পদ্ধতি প্রয়োগ করা যায়। গ্রামীণ সমাজসেবা হলো সমষ্টি উন্নয়নভিত্তিক একটি বহুমুখী প্রক্রিয়া। এর মাধ্যমে গ্রামাঞ্চলের পিছিয়ে পড়া এবং দুর্দশাগ্রস্ত জনগণের নিজস্ব সম্পদের পাশাপাশি সরকারি আর্থিক ও কারিগরি সহায়তায় তাদের জীবনযাত্রার মান উন্নয়নে প্রচেষ্টা চালানো হয়। এক্ষেত্রে যেসকল কর্মসূচি বাস্তবায়ন করা হয় সেগুলোর প্রায় প্রতিটির ক্ষেত্রে সমাজকর্ম পদ্ধতির প্রয়োগ হয়ে থাকে। সমস্টি উন্নয়ন সমাজকর্মের একটি মৌলিক পদ্ধতি। এ পদ্ধতিতে সমষ্টির সক্রিয় অংশগ্রহণের কথা বলা হয়েছে। গ্রামীণ সমাজসেবা কর্মসূচির মূল লক্ষ্যই হলো গ্রামীণ জনগোষ্ঠীর উন্নায়ন করা। সমাজকর্মের উদ্বুদ্ধকরণ (Motivation) কৌশলও গ্রামীণ সমাজসেবা কর্মসূচিতে প্রয়োগ হয়ে থাকে। জনগণকে পরিবার পরিকল্পনা-কর্মসূচি সম্পর্কে সচেতন করা, পুষ্টি, স্বাস্থ্য, শিশুষর ইত্যাদি বিষয়ে শিক্ষা দানের মাধ্যমে এ বিষয়ে সচেতনতা বৃদ্ধি করা হয়ে থাকে। এছাড়া সমাজকর্মের সরবরাহ (Providing) কৌশলও গ্রামীণ সমাজসেবা কর্মসূচিতে প্রয়োগ হয়ে থাকে। বিশেষ করে ঋণ প্রদানের ক্ষেত্রে বস্তুগত সহায়তা (Metarial Aid) প্রদান করা হয়। উদ্দীপকে সমাজকর্মী কামাল হোসেন উপরিউক্ত কর্মসূচি বাস্তবায়নে প্রত্যক্ষ ও পরোক্ষভাবে ভূমিকা রাখতে পারেন। তিনি গ্রামীণ দুস্থ, অবহেলিত ও দরিদ্র জনগোষ্ঠীর অবস্থার পরিবর্তনে বা উন্নয়নে কাজ করতে পারেন। তিনি তার কার্যক্রমে হস্তক্ষেপ কৌশল প্রয়োগ করে থাকেন। এছাড়া সমাজকর্মের অন্যান্য পদ্ধতি যেমন- ব্যক্তি সমাজকর্ম ও দল সমাজকর্ম পদ্ধতিও ব্যবহার করা যায়। ঋণ প্রদানের ক্ষেত্রে দল সমিতি গঠন করা হয়। আবার পরিবার পরিকল্পনা কর্মসূচি পরিচালনা এবং মা ও শিশু স্বাস্থ্য সম্পর্কে মানুষকে সচেতন করে তুলতে ইউনিয়ন সমাজকর্মীরা ব্যক্তি সমাজকর্মের পদ্ধতি কৌশল ব্যবহার করেন। পরিশেষে বলা যায়, গ্রামীণ সমাজসেবা কার্যক্রমে সমাজকর্মের সবগুলো পদ্ধতিই ব্যবহৃত হয়। এ পদ্ধতিগুলোতে একজন সমাজকর্মী তার পেশাগত জ্ঞান প্রয়োগ করতে পারেন।"
        }
      ]
    },
    {
      "number": "7",
      "uddipok": "কবির শহরাঞ্চলে বাস করে। সে তার এলাকায় একটি সরকারি প্রতিষ্ঠানে ড্রাইভিং ও মোটরসাইকেল চালনায় প্রশিক্ষণ গ্রহণ করে। এ প্রতিষ্ঠানে রেডিও, টিভি, কম্পিউটার মেরামত, ইলেকট্রনিকের কাজ ইত্যাদি, বিষয়েও প্রশিক্ষণ দিয়ে থাকে।",
      "tag": "ISCD 23",
      "sub_questions": [
        {
          "label": "ক",
          "question": "গ্রামীণ ব্যাংক কত সালে গঠিত হয়?",
          "explanation": "গ্রামীণ ব্যাংক গঠিত হয় ১৯৭৬ সালে।"
        },
        {
          "label": "খ",
          "question": "শহর সমাজসেবার দুটি উদ্দেশ্য ব্যাখ্যা করো।",
          "explanation": "শহর সমাজসেবার দুটি উদ্দেশ্য হলো দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং বৃত্তিমূলক বিভিন্ন প্রশিক্ষণ প্রদান করা। শহর এলাকায় বসবাসরত দরিদ্র দুস্থ লোকদের শহরের জীবনযাত্রার সাথে খাপ খাওয়াতে এবং আর্থ-সামাজিকভাবে তাদের স্বাবলম্বী করতে বিভিন্ন কর্মসূচি সম্পাদনা করা হয়। এমনকি তাদের বৃত্তিমূলক নানা ধরনের প্রশিক্ষণ দেওয়া হয় যাতে তারা নিজেদের দক্ষতা বৃদ্ধি করতে পারে এবং বিভিন্ন কাজে যুক্ত হতে পারে।"
        },
        {
          "label": "গ",
          "question": "উদ্দীপকে কবিরের প্রশিক্ষণ দেওয়া প্রতিষ্ঠানটি বাংলাদেশ সরকারের কোন কার্যক্রমের অন্তর্ভুক্ত? দেখাও।",
          "explanation": "উদ্দীপকে কবিরের প্রশিক্ষণ দেওয়া প্রতিষ্ঠানটি বাংলাদেশ সরকারের শহর সমাজসেবা কার্যক্রমের অন্তর্ভুক্ত। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। শহরাঞ্চলের দরিদ্র ও দুস্থ জনগোষ্ঠীর সমস্যার শেষ নেই। যেমন- অস্বাস্থ্যকর পরিবেশ, বেকারত্ব, পুষ্টিহীনতা, নিরক্ষরতা ইত্যাদি। এ সকল সমস্যার সমাধানে শহর সমাজসেবা প্রচেষ্টা চালিয়ে থাকে। শহর এলাকায় সমাজসেবা কার্যক্রমের আওতায় দুস্থ ও দরিদ্র লোকদের অর্থনৈতিকভাবে স্বাবলম্বী করতে নানা ধরনের প্রশিক্ষণ দেওয়া হয়। পাশাপাশি তাদেরা মধ্যে শিক্ষার প্রসারে বিভিন্ন কর্মসূচি গ্রহণ করা হয়। ফলে তারা সচেতন হয়ে ওঠে। উদ্দীপকে কবির শহরাঞ্চলে বাস করে। যে একটি প্রতিষ্ঠানের মাধ্যমে ড্রাইডিং ও মোটরসাইকেল চালনায় প্রশিক্ষণ গ্রহণ করে। এখানে শষর সমাজসেবা কার্যক্রমের প্রকাশ ঘটেছে। শহর সমাজসেবা কার্যক্রমের মাধ্যমে শহরের বেকারদের জন্য বিভিন্ন বৃত্তিমূলক প্রশিক্ষণের ব্যবস্থা করা হয়। উদ্দীপকে সেই বিষয়টি তুলে ধরা হয়েছে। সুতরাং বলা যায়, উদ্দীপকে গৃহীত কার্যক্রম শহর সমাজসেবাকে নির্দেশ করে।"
        },
        {
          "label": "ঘ",
          "question": "উদ্দীপকে নির্দেশিত বাংলাদেশ সরকারের উত্ত সেবাকর্মের উদ্দেশ্য বিশ্লেষণ করো।",
          "explanation": "উদ্দীপকে শহর সমাজসেবার বৃত্তিমূলক প্রশিক্ষণ কার্যক্রমের কথা বলা হয়েছে। শহর সমাজসেবা একটি বহুমুখী কর্মসূচি। এর মূল উদ্দেশ্য হচ্ছে শহর এলাকায় বসবাসরত বঞ্চিত ও দরিদ্র শ্রেণির আর্থ-সামাজিক ও জীবনমানের উন্নয়ন নিশ্চিত করার মাধ্যমে সামঞ্জস্যপূর্ণ উন্নয়ন সাধন করা। এ কার্যক্রমের মাধ্যমে প্রকল্প এলাকার অজ্ঞ জনগণকে নানামুখী শিক্ষা প্রদান করা হয়। এ সকল শিক্ষার মধ্যে রয়েছে বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন, স্বাস্থ্য ও পুষ্টি বিষয়ে শিক্ষাদান ইত্যাদি। শহর সমাজসেবা কমসূচির ঋণদান কার্যক্রমের মাধ্যমে শহরের দরিদ্র জনগোষ্ঠীর আয়ের পথ সৃষ্টি করা হয়। এছাড়া শহর সমাজসেবার অন্যতম একটি কর্মসূচি হচ্ছে পরিবেশের উন্নয়ন। এক্ষেত্রে দেচ্ছা শ্রমের। মাধ্যমে রাস্তাঘাট তৈরি, খাল খনন করা, পরিষ্কার-পরিচ্ছন্নতা অভিযান ইত্যাদি কার্যক্রম পরিচালনা করা হয়। আবার, স্বাস্থ্য বিষয়ে শহরবাসীদের সচেতনতা বৃদ্ধি করে ও প্রশিক্ষণ প্রদানের জন্য নানা ধরনের কর্মসূচি গ্রহণ করা যায়। এসব কর্মসূচির মধ্যে রয়েছে দাতব্য চিকিৎসালয় স্থাপন, রোগ প্রতিরোধমূলক টিকা ও ইনজেকশন প্রদান, মাতৃমঙ্গল ও শিশু স্বাস্থ্যকেন্দ্র স্থাপন, স্বাস্থ্য, শিক্ষা ও পুষ্টি কার্যক্রম ইত্যাদি। এছাড়া শহরের নিম্নবিত্তদের পরিবার পরিকল্পনা বিষয়ে প্রশিক্ষণ দান ও সচেতন করা, প্রজনন স্বাস্থ্য সম্পর্কে সচেতন করে তোলাও শহর সমাজসেবার অন্যতম উদ্দেশ্য। পরিশেষে বলা যায়, নানাবিধ উদ্দেশ্য নিয়ে শহর সমাজসেবা কার্যক্রম পরিচালিত হয়।"
        }
      ]
    },
    {
      "number": "8",
      "uddipok": "আসাদ কলেজ থেকে সিলেট এলাকায় শিক্ষাসফরে যায়। সেখানে তারা ঐতিহাসিক জোবরা গ্রাম ঘুরে দেখে। তার শিক্ষক তাদের বলেন, \"এ গ্রামে বাংলাদেশের একটি বিশেষ ব্যাংকের জন্ম হয়। বর্তমানে এটি সারা বিশ্বে খ্যাতি লাভ করছে। গ্রামের দরিদ্রদের বিনা জামানতে ঋণ সুবিধা পৌঁছে দিয়ে আয় সৃষ্টি করা এ ব্যাংকের মূল উদ্দেশ্য।\"",
      "tag": "ISCD 23",
      "sub_questions": [
        {
          "label": "ক",
          "question": "ব্র্যাক কত সালে প্রতিষ্ঠিত হয়?",
          "explanation": "ব্রাক প্রতিষ্ঠিত হয় ১৯৭২ সালে।"
        },
        {
          "label": "খ",
          "question": "ক্ষুদ্রঋণ বলতে কী বোঝায়?",
          "explanation": "ক্ষুদ্রঋণ বলতে গ্রামের দরিদ্র নারী ও পুরুষদের জামানতবিহীন স্বল্প পরিমাণে প্রদত্ত ঋণকে বোঝায়। প্রধানত পল্লি এলাকায় বিদ্যমান আর্থ-সামাজিক ভারসাম্যহীনতা কমিয়ে আনার উদ্দেশ্যে ক্ষুদ্রঋণ কর্মসূচি প্রবর্তন করা হয়। এ ঋণের পরিমাণ সাধারণত ১,০০০ থেকে ১০,০০০ টাকা পর্যন্ত হয়। দরিদ্র জনগোষ্ঠী বিশেষত দুস্থ মহিলাদের মধ্যে দলগতভাবে ঋণ প্রদানের কর্মসূচি হিসেবে এটি চালু করা হয়। গ্রামীণ ব্যাংক একটি পরীক্ষামূলক প্রকল্প হিসেবে ১৯৭৬ সালে সর্বপ্রথম এ কর্মসূচি চালু করে।"
        },
        {
          "label": "গ",
          "question": "উদ্দীপকে আসাদের শিক্ষক বাংলাদেশের কোন ব্যাংকের জন্ম ইতিহাস ব্যক্ত করেছেন? নিরূপণ করো।",
          "explanation": "উদ্দীপকে আসাদের শিক্ষক বাংলাদেশের গ্রামীণ ব্যাংকের জন্ম ইতিহাস ব্যস্ত করেছেন। ড. মুহাম্মদ ইউনূস উপলব্ধি করেন যে, মহাজনদের কাছ থেকে টাকা এনে কৃষক ধান চাষ করে, তাঁতি কাপড় বোনে, ক্ষুদ্র ব্যবসায়ী ব্যবসা করে, অথচ তাদের ভাগ্যের কোনো পরিবর্তন হয় না। এতে তার ধারণা হলো ওই হতদরিদ্র মানুষের ঋণ দিয়ে একটি শ্রেণি লাভবান হচ্ছে ঠিকই কিন্তু যারা খঋণ নিচ্ছে তারা আরও দরিদ্র হচ্ছে। এরই প্রেক্ষাপটে তিনি প্রথমে সীমিত আকারে মূলধন সরবরাহ করে ঋণদান প্রক্রিয়াকে একটি প্রাতিষ্ঠানিক রূপ দেওয়ার চিন্তা করেন। তারই প্রচেষ্টায় ১৯৭৬ সালে চট্টগ্রামের জোবরা গ্রামে পরীক্ষামূলকভাবে গ্রামীণ ব্যাংক নামে একটি প্রকল্প চালু করা হয়। প্রকল্পে জনতা ব্যাংক প্রথম ভূমিহীনদের সহায়তাস্বরূপ ঋণ প্রধান করেন। ড. মুহাম্মদ ইউনুসের অনুরোধে ১৯৭৮ সালে বাংলাদেশ কৃষি ব্যাংক জোবরা গ্রামে পরীক্ষামূলকভাবে গ্রামীণ ব্যাংকের শাখা চালু করে। এরই ধারাবাহিকতায় 'গ্রামীণ ব্যাংক অধ্যাদেশ ১৯৮৩' প্রণয়নের মাধ্যমে'গ্রামীণ ব্যাংক একটি স্বায়ত্তশাসিত ও বিশেষ অর্থলগ্নিকারী প্রতিষ্ঠানের মর্যাদা লাভ করে উদ্দীপকে দেখা যায়, আসাদ কলেজ থেকে শিক্ষাসফরে যায়। তারা যেখানে জোবরা গ্রামে ঘুরতে যান। সেখানে বাংলাদেশের একটি বিশেষ ব্যাংকের জন্ম হয়। যে ব্যাংকটি গ্রামের দরিদ্রদের বিনা জামানতে ঋণ সুবিধা দেয়। উপরের আলোচনার সাথে তুলনা করলে বোঝা যায়, ব্যাংকটি গ্রামীণ ব্যাংককেই নির্দেশ করছে।"
        },
        {
          "label": "ঘ",
          "question": "উদ্দীপকে আসাদের শিক্ষকের বক্তব্য অনুসারে' উত্ত ব্যাংকের উদ্দেশ্যগুলো বিশ্লেষণ করো।।",
          "explanation": "উদ্দীপকে আসাদের শিক্ষকের বক্তৃব্য অনুসারে গ্রামীণ ব্যাংকের উদ্দেশ্যগুলো বিশ্লেষণ করা হলো- গ্রামীণ ব্যাংক গ্রামীণ দরিদ্র, ভূমিহীন, প্রান্তিক কৃষক পুরুষ ও মহিলাদেরকে বিনা জামানতে ঋণ সুবিধা দেওয়ার পাশাপাশি তাদেরকে সঞ্চয়মুখী করে তুলতে কাজ করে থাকে। গ্রামীণ ব্যাংকের প্রধান উদ্দেশ্যগুলো হলো- বিভহীনদের সংগঠিত করে ঋণের মাধ্যমে তাদের আয়, পুঁজি, সম্পদ গঠনে সাহায্য করা। দরিদ্র পুরুষ ও মহিলাদেরকে ব্যাংকিং সুবিধা প্রদান করা।গ্রামীণ সুদখোর মহাজনদের বিলোপ সাধন করা। গ্রামীণ জনগোষ্ঠীর জন্য স্ব-কর্মসংস্থানের সুযোগ সৃষ্টি করে তাদের অবস্থার উন্নতি সাধন করা গ্রামীণ ব্যাংকের অন্যতম লক্ষ্য। কারণ কর্মসংস্থান সৃষ্টির মধ্য দিয়ে একদিকে যেমন বেকারত্ব দূর হবে অন্যদিকে তাদেরকে স্বাবলম্বী হতে সাহায্য করবে। উৎপাদনশীল ও সম্প্রসারণশীল ব্যবস্থার মাধ্যমে তাদের অবস্থার পরিবর্তন ঘটানোর লক্ষ্যে গ্রামীণ ব্যাংক কাজ করছে। সার্বিক আলোচনা থেকে বলা যায়, কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। ফলে গ্রামীণ ব্যাংকের ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে।"
        }
      ]
    },
    {
      "number": "9",
      "uddipok": "জনাব আরিফ একটি NGO তে চাকরি করেন। এ NGO টি একটি ঘূর্ণিঝড় ও যুদ্ধের পেক্ষাপটে গড়ে ওঠে। ১৯৭২ সালে যে নাম নিয়ে সংস্থাটির কার্যক্রম শুরু হয় ১৯৭৬ সালে এসে সে নাম ও কর্মপদ্ধতিতে পরিবর্তন আনা হয়। গ্রামের ভূমিহীন জনগোষ্ঠী সংস্থাটির টার্গেট গ্রুপ। বর্তমানে বিদেশে এর কার্যক্রম পরিচালিত হচ্ছে।",
      "tag": "ISCD 23",
      "sub_questions": [
        {
          "label": "ক",
          "question": "গ্রামীণ ব্যাংকের প্রতিষ্ঠাতা কে?",
          "explanation": "গ্রামীণ ব্যাংকের প্রতিষ্ঠাতা ড. মুহাম্মদ ইউনূস।"
        },
        {
          "label": "খ",
          "question": "বেসরকারি সংস্থা বলতে কী বোঝায়?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্রদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "জনাব আরিফ কোন প্রতিষ্ঠানে চাকুরি করেন? বুঝিয়ে লেখো।",
          "explanation": "উদ্দীপকে জনাব আরিফ যে প্রতিষ্ঠানে চাকুরি করেন সেটি হলো ব্র্যাক। বাংলাদেশের বেসরকারি সমাজ উন্নয়ন সংস্থাগুলোর মধ্যে অন্যতম হলো ব্র্যাক। ১৯৭০ সালে বাংলাদেশের দক্ষিণাঞ্চল প্রলয়ঙ্করী প্রাকৃতিক দুর্যোগের শিকার হয়। সে সময় দুর্গত মানুষের করুণ অবস্থা বাস্তবে পর্যবেক্ষণ করে স্যার ফজলে হাসান আবেদ সমাজসেবামূলক কাজের অনুপ্রেরণা লাভ করেন। এছাড়া ১৯৭১ সালে বাংলাদেশের স্বাধীনতা সংগ্রামের সময় ভারতে আশ্রয় গ্রহণকারী শরণার্থীদের মধ্যে ত্রাণকার্য পরিচালনার লক্ষ্যে তিনি 'Save Bangladesh' (বাংলাদেশ বাঁচাও) নামক একটি সংস্থা গঠন করেন। এ সংস্থার মাধ্যমে অর্থ সংগ্রহ করে তিনি শরণার্থীদের মধ্যে ত্রাণ কাজ পরিচালনা করেন। স্বাধীনতার পর সংস্থার সংগৃহীত উদ্বৃত্ত অর্থ নিয়ে সিলেটের শাল্লা গ্রামে যুদ্ধে ক্ষতিগ্রস্তদের ত্রাণ ও পুনবীসনের লক্ষ্যে ১৯৭২ সালে 'Bangladesh Rehabilitation Assistance Committee' নামক সংস্থা গঠন করেন। শাল্লা গ্রামে ত্রাণ ও পুনর্বাসন কার্যক্রম পরিচালনার বাস্তব অভিজ্ঞতার পরিপ্রেক্ষিতে তিনি গ্রামাঞ্চলের দরিদ্র ও অসহায় শ্রেণির দীর্ঘমেয়াদি উন্নয়ন ও কল্যাণের জন্য ১৯৭৬ সালে 'Bangladesh Rural Advancement Committee' বাংলাদেশ পল্লী প্রগতি পরিষদ, সংক্ষেপে 'ব্র্যাক' (BRAC) গঠন করেন। পরিবর্তিত অবস্থায় ব্র্যাকের কর্মপরিধি বৃদ্ধি পাওয়ায় ২০০২ সালের দিকে এর নাম পরিবর্তন করে শুধু ব্র্যাক রাখা হয়। বর্তমানে সংস্থাটি বিশ্বের বিভিন্ন দেশের জনগণের সামগ্রিক উন্নয়নে কাজ করে থাকে। উদ্দীপকে বলা হয়েছে, জনাব আরিফ একটি NGO তে কাজ করেন। যেটি ঘূর্ণিঝড় এবং যুদ্ধের প্রেক্ষাপটে গড়ে ওঠে এবং ১৯৭২ সালে তাদের কার্যক্রম শুরু করে। যা উপরে উল্লেখিত সংগঠন ব্র্যাককেই নির্দেশ করছে।"
        },
        {
          "label": "ঘ",
          "question": "গ্রামীণ দরিদ্র জনগোষ্ঠীর আর্থ-সামাজিক উন্নয়নে উক্ত NGO এর কার্যক্রম আলোচনা করো।",
          "explanation": "নিম্নের অনুরুপ: দরিদ্র জনগোষ্ঠীর আর্থ-সামাজিক উন্নয়নে উক্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "10",
      "uddipok": "মামুন টিভিতে মিনা কার্টুন দেখছে। মিনা কার্টুন তার খুব প্রিয়। এখানে নারী ও শিশুদের প্রতি সমাজবাসীর দৃষ্টিভঙ্গি কীরূপ হবে তা তুলে ধরা হয়েছে। মামুন তার মায়ের কাছে জানতে পারে, একটি আন্তর্জাতিক সংস্থার প্রত্যক্ষ সহায়তায় এ কার্টুন তৈরি হয়েছে। বিশ্বব্যাপী শিশুদের জন্য সংস্থাটি গঠিত। এটি জাতিসংঘের অঙ্গসংস্থা।",
      "tag": "ISCD 23",
      "sub_questions": [
        {
          "label": "ক",
          "question": "UNDP এর পূর্ণরূপ কী?",
          "explanation": "UNDP-এর পূর্ণরূপ হলো- United Nations Development Programme |"
        },
        {
          "label": "খ",
          "question": "আন্তর্জাতিক সংগঠন বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা নিজস্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "উদ্দীপকে মামুনের মা কোন আন্তর্জাতিক সংস্থার প্রতি ইঙ্গিত করেছেন? ব্যাখ্যা করো।",
          "explanation": "উদ্দীপকে মামুনের মা আন্তর্জাতিক সংস্থা ইউনিসেফকে নির্দেশ করেছেন। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারাবিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রমসহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত সামাজিক দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকে আমরা দেখতে পাই, মামুন মিনার কার্টুন দেখছে। এই কার্টুন নারী ও শিশুদের প্রতি সমাজবাসী দৃষ্টিভঙ্গি কীরূপ হবে তা তুলে ধরা হয়েছে। পরবর্তীতে মামুন জানতে পারে, একটি আন্তর্জাতিক সংস্থার সহায়তায় এই কার্টুন তৈরি হয়েছে। যা ইউনিসেফকেই নির্দেশ করছে। কারণ এই সংস্থাটির অন্যতম প্রধান উদ্দেশ্য হলো মিনা কার্টুন সম্প্রচার করা।"
        },
        {
          "label": "ঘ",
          "question": "নারী-শিশু শিক্ষা ও উন্নয়নে উদ্দীপকে ইঙ্গিতকৃত সংস্থাটির ভূমিকা বিশ্লেষণ করো।",
          "explanation": "নারী ও শিশুর শিক্ষা ও উন্নয়নে উদ্দীপকে উল্লিখিত সংস্থা তথা ইউনিসেফের ভূমিকা অপরিসীম। সারাবিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৯৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা, কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশুকল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্যবিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল শান্তি পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "11",
      "uddipok": "বিশ্বব্যাপী অর্থনৈতিক ও সামাজিক উন্নয়নে আর্থিক ও কারিগরি সাহায্যদানকারী একটি সংস্থা ১৯৬৬ সালের ১লা জানুয়ারিতে গঠন করা হয়। বর্তমানে এ সংস্থার বিশ্বের ১৭৭টি দেশে কার্যক্রম রয়েছে। বাংলাদেশের উন্নয়নে বিভিন্ন প্রকল্প যেমন- কৃষি, বনায়ন, বিদ্যুৎ, শিক্ষা ও প্রশিক্ষণ, অর্থনৈতিক পরিকল্পনা প্রভৃতি বাস্তবায়নে প্রত্যক্ষভাবে আর্থিক ও কারিগরি সহায়তা দিয়ে আসছে।",
      "tag": "ISCD 23",
      "sub_questions": [
        {
          "label": "ক",
          "question": "UCEP এর পূর্ণরূপ কী",
          "explanation": "UCEP-এর পূর্ণরূপ হলো Underprevileged Children's Educational Programme।"
        },
        {
          "label": "খ",
          "question": "ইউনিসেফের দুটি উদ্দেশ্য লেখো।",
          "explanation": "ইউনিসেফের দুটি উদ্দেশ্য হলো- শিশু স্বাস্থ্যের উন্নয়ন এবং মা ও শিশুর জন্য পুষ্টিকর খাবার সরবরাহ করা। প্রকৃতপক্ষে প্রতিষ্ঠার পর থেকেই ইউনিসেফ বিশ্বব্যাপী অসহায় শিশুদের কল্যাণে কাজ করে যাচ্ছে। এক্ষেত্রে শিশুদের স্বাস্থ্যের উন্নয়ন নিশ্চিত করার লক্ষ্যে সংস্থাটি বিভিন্ন ধরনের কর্মসূচি গ্রহণ করে। তাছাড়া মা ও শিশুদেরকে পুষ্টিহীনতা থেকে বাঁচাতে পুষ্টিকর খাবার সরবরাহের জন্যও ইউনিসেফ কাজ করে।"
        },
        {
          "label": "গ",
          "question": "উদ্দীপকে ইঙ্গিতকৃত জাতিসংঘের বিশেষ, সংস্থাটির উদ্দেশ্য পাঠ্যবইয়ের আলোকে ব্যাখ্যা করো।",
          "explanation": "উদ্দীপকে ইঙ্গিতকৃত জাতিসংঘের বিশেষ সংস্থাটি হলো ইউএনডিপি। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। এর পূর্ণ রূপ United Nations Development Programme। ১৯৬৫ সালের নভেম্বর মাসে এ সংস্থা গঠিত হলেও ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। এর সদর দপ্তর মার্কিন যুক্তরাষ্ট্রের নিউইয়র্কে অবস্থিত। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। সেইসাথে সংস্থাটি ২০৩০ সালের মধ্যে জাতিসংঘ ঘোষিত SDG লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যেসব দেশের শাসনকাঠামো তুলনামূলকভাবে দুর্বল সেসব দেশের গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের সংস্কার সাধন করা এর অন্যতম উদ্দেশ্য। এছাড়া বিভিন্ন প্রাকৃতিক দুর্যোগ মোকাবিলা করা এবং দুর্যোগ পরবর্তী সময়ে সহায়তা ও পরিবেশের উন্নয়নেও সংস্থাটি ভূমিকা রাখে। ইউএনডিপি বিশ্বব্যাপী মানবাধিকার সংরক্ষণ; নারীর ক্ষমতায়ন এবং উন্নয়নে নারীর অংশীদারিত্ব বৃদ্ধি; বেকার যুবক ও যুব মহিলাদের জন্য কর্মসংস্থান সৃষ্টির উদ্দেশ্যে কাজ করে যাচ্ছে। তাই বলা যায়, বিশ্বব্যাপী দারিদ্র্য বিমোচন ও আর্থ-সামাজিক উন্নয়নের উদ্দেশ্যে ইউএনডিপি বিভিন্ন কার্যক্রম, পরিচালনা করছে।"
        },
        {
          "label": "ঘ",
          "question": "উদ্দীপকে বর্ণিত বিপন্ন মানুষের কল্যাণে গঠিত সংগঠনটির ভূমিকা বাংলাদেশের সাপেক্ষে মূল্যায়ন করো।",
          "explanation": "উদ্দীপকের বর্ণিত বিপন্ন মানুষের কল্যাণে গঠিত সংগঠনটি হলো ইউএনডিপি এবং বাংলাদেশের প্রেক্ষিতে এর ভূমিকা অপরিসীম। ১৯৭২ সালের ৩১ জুলাই থেকে UNDP বাংলাদেশে তাদের কার্যক্রম পরিচালনা করছে। এদেশের দারিদ্র্য হ্রাস, শাসনব্যবস্থার উন্নয়ন, জলবায়ু পরিবর্তন, দুর্যোগ ব্যবস্থাপনাসহ জাতিসংঘের SDG-২০৩০ অর্জনে UNDP এবং তার উন্নয়ন সহযোগী সংস্থা যৌথভাবে কাজ করে যাচ্ছে। ইউএনডিপি বাংলাদেশে বিদ্যমান গণতান্ত্রিক ব্যবস্থাকে প্রাতিষ্ঠানিক রূপদান, শাসনব্যবস্থায় গতিশীলতা আনতে নির্বাচন কমিশনের উন্নয়ন, দুর্নীতি দমন কমিশন, সংসদ ও বিচারবিভাগের সংস্কার সাধনে বিভিন্ন প্রকল্প বাস্তবায়ন করে চলেছে। এর মধ্যে আছে- পুলিশ সংস্কার কার্যক্রম পরিচালনা; উপজেলা শাসন পরিচালনা প্রকল্প; বিচারব্যবস্থা সুদৃঢ়করণ প্রকল্প; ইউনিয়ন পরিষদ প্রশাসন প্রকল্প প্রভৃতি। দারিদ্রা সমস্যা সমাধানে সরকার গৃহীত বিভিন্ন কর্মসূচিতে সহায়তা করার উদ্দেশ্যে চারটি বিষয়কে সামনে রেখে ইউএনডিপি কাজ করছে। এগুলো হলো- স্থানীয় মালিকানা, দক্ষতার উন্নয়ন, আয় ও কর্মসংস্থান সৃষ্টি এবং সামাজিক নিরাপত্তা। এছাড়া পরিবেশ ও জ্বালানি প্রকল্পের মাধ্যমে সংস্থাটি জ্বালানি ও পরিবেশ সুরক্ষা, জলবায়ু পরিবর্তন ও টেকসই উন্নয়নে ভূমিকা রাখছে। গ্রিনহাউজ গ্যাস নিয়ন্ত্রণে ইউএনডিপি মন্ট্রিল প্রোটোকলের আওতায় বাংলাদেশকে সহায়তা দিচ্ছে। এর বাইরে ইউএনডিপি বাংলাদেশে উদ্ভূত বিভিন্ন প্রাকৃতিক ও মানবসৃষ্ট দুর্যোগ মোকাবিলায় ভূমিকা রাখছে। বর্তমানে এক্ষেত্রে দুটি প্রকল্প চলছে, একটি CDMP-2 অন্যটি Humanitarian Response Team! এছাড়া ১৯৯৭ সালে শান্তি চুক্তি স্বাক্ষরিত হওয়ার পর পার্বত্য চট্টগ্রামের তিনটি জেলার আদিবাসী ও বাঙালিদের আর্থ-সামাজিক উন্নয়নে সংস্থাটি পার্বত্য চট্টগ্রাম উন্নয়ন ও আস্থা অর্জন কর্মসূচি গ্রহণ করে। সার্বিক আলোচনা থেকে তাই বলা যায়, বাংলাদেশের সামগ্রিক উন্নয়ন সাধনের প্রচেস্টায় সরকারের সংশ্লিষ্ট মন্ত্রণালয় ও অধিদপ্তর নির্ধারিত লক্ষ্যমাত্রা অর্জনে ইউএনডিপি এবং তার উন্নয়ন সহযোগী সংস্থাগুলো নিরলসভাবে কাজ করে যাচ্ছে। যে কারণে দেশের বিপন্ন মানুষের কল্যাণে সংস্থাটির ভূমিকা অপরিসীম।"
        }
      ]
    }
  ]
}