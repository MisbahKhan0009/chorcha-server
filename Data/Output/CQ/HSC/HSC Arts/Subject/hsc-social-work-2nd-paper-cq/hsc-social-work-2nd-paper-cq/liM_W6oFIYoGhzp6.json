{
  "title": "নওয়াব ফয়জুন্নেসা কলেজ, কুমিল্লা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "মরিয়ম ঈদের ছুটিতে ট্রলারে বাড়ি ফেরার সময় দেখল তাদের কালাপাহাড়িয়া ইউনিয়নের নদীতে জেগে ওঠা চরে বাংলাদেশ সেনাবাহিনীর একটি দল ছোট ছোট ঘর নির্মাণ করছে। সে জানতে পারে, সরকারি খাসজমিতে ঘর নির্মাণ করে গৃহহীন পরিবারগুলোর মাঝে বিতরণ করা হবে।",
      "tag": "NFGC 23",
      "sub_questions": [
        {
          "label": "ক",
          "question": "VGF-এর পূর্ণরূপ কী?",
          "explanation": "VGF-এর পূর্ণরূপ হলো-Vulnerable Group Feeding |"
        },
        {
          "label": "খ",
          "question": "মৌল মানবিক চাহিদা বলতে কী বোঝ?",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যে সব চাহিদা পূরণ করতে হয় সেগুলোকেই মৌল মানবিক চাহিদা বলা হয়। মৌল মানবিক চাহিদার মধ্যে রয়েছে- খাদ্য, বস্ত্র, বাসস্থান, শিক্ষা, চিকিৎসা ইত্যাদি। প্রতিটি মানুষের জন্যই এ চাহিদাগুলো পূরণ করা প্রয়োজন। এসব চাহিদার বেশিরভাগ পূরণ করা না গেলে নানা ধরনের সমস্যা দেখা দেয়। প্রকৃতপক্ষে মানবিক চাহিদাগুলো পূরণ না হলে সমাজে মানুষ মর্যাদার সাথে বসবাস করতে পারে না।"
        },
        {
          "label": "গ",
          "question": "উদ্দীপকে মরিয়মের দেখা ঘটনায় বাংলাদেশে কোন মৌলিক মানবিক চাহিদা পূরণে সরকারের কোন প্রকল্পের চিত্র বাস্তবায়িত হচ্ছে চিহ্নিত করো।",
          "explanation": "উদ্দীপকে মরিয়মের দেখা ঘটনায় বাংলাদেশের বাসস্থান মৌলিক মানবিক চাহিদা পূরণে সরকারের গৃহায়ণ বা আশ্রয়ণ প্রকল্পের চিত্র বাস্তবায়িত হয়েছে। উদ্দীপকে বলা হয়েছে, মরিয়ম ঈদের ছুটিতে ট্রলারে বাড়ি ফেরার সময় দেখল নদীতে জেগে ওঠা চরে বাংলাদেশ সেনাবাহিনীর একটি দল ছোট ছোট ঘর নির্মাণ করছে। সে জানতে পারে, সরকারি খাসজমিতে ঘর নির্মাণ করে গৃহীন পরিবারগুলোর মাঝে বিতরণ করা হবে। এ থেকে বোঝা যায়, উদ্দীপকে সরকারের গৃহায়ণ বা আশ্রয়ণ প্রকল্পের প্রতি ইঙ্গিত করা হয়েছে। এ প্রকল্পের মাধ্যমে সরকার গৃহহীন মানুষের মৌলিক চাহিদা বাসস্থানের অভাব পূরণের চেষ্টা করছে। বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি। সেই সাথে এটি বিভিন্ন প্রাকৃতিক দুর্যোগ থেকে মানুষকে রক্ষা করার একটি মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন সহায়তা, গোপনীয়তা রক্ষার জন্য মানুষ বাসস্থান গড়ে তোলে।"
        },
        {
          "label": "ঘ",
          "question": "উদ্দীপকে বাংলাদেশের যে মৌলিক মানবিক চাহিদা পূরণের ব্যবস্থা নেওয়া হয়েছে, বাংলাদেশে সেই চাহিদার বর্তমান অবস্থা বিশ্লেষণ করো।",
          "explanation": "উদ্দীপকে বাংলাদেশের বাসস্থান মৌলিক মানবিক চাহিদা পূরণের যে ব্যবস্থা নেওয়া হয়েছে তা বর্তমানে বেশ গুরুত্বপূর্ণ অবদান রাখছে। বাংলাদেশের জনসংখ্যা বৃদ্ধির ফলে বাসস্থানের সংকট বাড়ছে। বিশেষ করে শহর এলাকায় এ সমস্যা বেশি লক্ষ করা যায়। আবার ঝড়-বন্যা- জলোচ্ছ্বাস, নদীভাঙন ইত্যাদি প্রাকৃতিক দুর্যোগের কারণে বহু মানুষ গৃহহারা হচ্ছে। পরবর্তীতে এ মানুষগুলোই মাথা গোঁজার ঠাই খুঁজতে শহরে আসতে শুরু করে। ২০২২ সালে পরিচালিত জনশুমারি ও গৃহ গণনা রিপোর্ট অনুযায়ী দেশে বাসগৃহের সংখ্যা ৩,৫৯,৯০,৯৫১টি। ২০২২ সালের জনশুমারি ও গৃহ গণনা রিপোর্ট অনুযায়ী বস্তিবাসীর জনসংখ্যা ১৮,০০,৪৮৬ জন, আর ভাসমান জনসংখ্যা ২২১৮৫। বাংলাদেশ পরিসংখ্যান ব্যুরো প্রকাশিত বিএসভিএস-২০১৫ রিপোর্টে দেখা যায়, বাংলাদেশে শতকরা ৪৫ ভাগ মানুষ এখনও টিন ও কাঠের নির্মিত ঘরে বাস করছে। শতকরা ১৮.৩০ ভাগ পাকা, ২২.৭০ ভাগ আধা পাকা, ৯.৭০ ভাগ মাটি এবং ৩.৮০ ভাগ বাঁশের তৈরি ঘরে বাস করছে। পরিসংখ্যানের ভিত্তিতে বলা যায়, বাংলাদেশের বাসস্থান পরিস্থিতি এখনো সুবিধাজনক অবস্থানে নেই। শহরাঞ্চলের বাসস্থান সংকট মেটাতে নানারকম এপার্টমেন্ট ভবন গড়ে উঠছে। যদিও এতে বাসস্থান সমস্যার, তেমন কোনো উন্নয়ন ঘটেনি। প্রকৃতপক্ষে এদেশে জনসংখ্যা বৃদ্ধির অনুপাতে একই হারে গৃহসংখ্যা বাড়ছে না। অন্যদিকে, প্রাকৃতিক দুর্যোগ, নদীভাঙন, দারিদ্র্য প্রভৃতি কারণে বহু মানুষ গৃহহারা হচ্ছে। এরাই পরবর্তীতে শহরে এসে বস্তির সৃষ্টি করছে। প্রকৃতপক্ষে বাংলাদেশে যে হারে জনসংখ্যা বাড়ছে সে হারে বাসস্থানের প্রয়োজনীয়তাও বাড়ছে। বর্ধিত জনসংখ্যার আবাসন নিশ্চিতের জন্য বছরে সাড়ে তিন লাখ বসতবাড়ির প্রয়োজন, কিন্তু সে তুলনায় বাসস্থান বাড়ছে না। উল্লেখ্য, বাংলাদেশ সরকার শহর এলাকার বাসস্থান সমস্যাকে কমিয়ে আনার জন্য রাজউকের মাধ্যমে পূর্বাচল এলাকায় বৃহৎ পরিসরের বাসস্থান প্রকল্প গ্রহণ করেছে। এটি বাস্তবায়ন হলে আবাসন সংকট কিছুটা হলেও কমবে বলে আশা করা যায়।"
        }
      ]
    },
    {
      "number": "2",
      "uddipok": "আশিক পরিবারের ছয় সন্তানের জনক। পরিবারের সকল সদস্য নিয়ে একই ঘরে বাস করে। অর্থাভাবে সে তার সন্তানদের স্কুলে পঠাতে পারছে না। পরিবারের কোনো সদস্য অসুস্থ হলে তাকে ডাক্তার দেখানো সম্ভব হয় না। এমনকি তার পরিবারে আনন্দ-উৎসব করার মতো কোনো ব্যবস্থাও নেই।",
      "tag": "NFGC 23",
      "sub_questions": [
        {
          "label": "ক",
          "question": "মানবিক চাহিদার অপর নাম কী?",
          "explanation": "মানবিক চাহিদার অপর নাম হলো সামাজিক চাহিদা।"
        },
        {
          "label": "খ",
          "question": "মৌলিক মানবিক চাহিদা হিসেবে শিক্ষার গুরুত্ব লিখ।",
          "explanation": "মৌলিক মানবিক চাহিদা হিসেবে শিক্ষার গুরুত্ব অপরিসীম। ব্যক্তির মননশীলতা বিকাশে শিক্ষার বিকল্প নেই। এটি এমন একটি প্রক্রিয়া যার মাধ্যমে মানুষের মধ্যে ইতিবাচক ও নেতিবাচক বিষয়ে সিদ্ধান্ত গ্রহণের ধারণা সুস্পষ্ট হয়। শিক্ষার আলোয় আলোকিত মানুষ যে কোনো ধরনের অন্যায় থেকে নিজেকে বিরত রাখে এবং ভালো কাজে নিয়োজিত হয়। শিক্ষা মানুষের মধ্যে মানবিক মূল্যবোধের জন্ম দেয়। সেই সাথে সামাজিক দায়িত্ব ও কর্তব্য সম্পর্কে সচেতন হয়। মোটকথা শিক্ষা মানুষকে আদর্শ নাগরিক হিসেবে গড়ে তুলতে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "আশিকের পরিবারের অবস্থা মৌল মানবিক চাহিদা পূরণের কোন অবস্থা নির্দেশ করে? নিরূপণ করো।",
          "explanation": "উদ্দীপকটি আশিকের পরিবারে মৌলিক মানবিক চাহিদা পূরণের অপ্রতুল অবস্থাকে নির্দেশ করে। উদ্দীপকে আশিকের পরিবারের ক্ষেত্রে দেখা যায়, পরিবারের ৬ জন সদস্য নিয়ে একই ঘরে বাস করে, অর্থাভাবে সন্তানদের স্কুলে পাঠাতে পারে না। পরিবারের কোনো সদস্য অসুস্থ হলে তাকে ডাক্তার দেখানো সম্ভব হয় না। এমনকি তার পরিবারে আনন্দ-উৎসব করার মতো কোনো ব্যবস্থাও নেই। এ থেকে বোঝা যায়, আশিকের পরিবারে মৌলিক মানবিক চাহিদা, যেমন- খাদ্য, বস্ত্র, বাসস্থান, শিক্ষা, চিকিৎসা' ও চিত্তবিনোদনের অভাব রয়েছে। মানুষের শারীরিক, মানসিক ও সামাজিক বিকাশের জন্য যে 'সব চাহিদা পূরণ করতে হয় তাকে মৌলিক মানবিক চাহিদা বলে। এ চাহিদা পূরণ না করলে পৃথিবীতে বেঁচে থাকা সম্ভব নয়। যেমন- খাদ্য, বস্ত্র, বাসস্থান, শিক্ষা, চিকিৎসা ও চিত্তবিনোদন ইত্যাদি। প্রত্যেক মানুষের জন্য এ চাহিদাগুলো পূরণ করা আবশ্যক। শিক্ষা মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ ও সামাজিক দায়িত্ব-কর্তব্য সম্পর্কে জ্ঞান দান করে। স্বাস্থ্যমানুষের ব্যক্তিগত ও সামাজিক উন্নয়নের প্রধান সহায়ক। শিল্পায়নভিত্তিক সমাজব্যবস্থায় গুরুত্বপূর্ণ মৌলিক চাহিদা হিসেবে চিত্তবিনোদন স্বীকৃত।"
        },
        {
          "label": "ঘ",
          "question": "আশিকের মত পরিবারগুলো মৌল মানবিক চাহিদা পূরণ করতে না পেরে কী ধরনের সমস্যা সৃষ্টি করে? বিশ্লেষণ করো।",
          "explanation": "উদ্দীপকে উল্লেখিত মৌল মানবিক চাহিদা পূরণে ব্যর্থ হওয়ার কারণে পুষ্টিহীনতা, নিরক্ষরতা, অসামাজিক কর্মকান্ডের মতো সামাজিক সমস্যা সৃষ্টি হতে পারে। মানুষের বেঁচে থাকার জন্য মৌলিক মানবিক চাহিদাগুলো পূরণ করা অপরিহার্য। এ চাহিদাগুলো পূরণের ব্যর্থতাকে সমাজবিজ্ঞানীরা সামাজিক সমস্যার মৌলিক উৎস হিসেবে চিহ্নিত করেছেন। এদেশে দারিদ্র্য, অধিক জনসংখ্যা, নিরক্ষরতা, রাজনৈতিক অস্থিতিশীলতা প্রভৃতি কারণে সাধারণ মানুষের মৌলিক মানবিক চাহিদা পূরণ করা সম্ভব হচ্ছে না। ফলে সৃষ্টি হচ্ছে পুষ্টিহীনতা, স্বাস্থ্যহীনতা, আবাসন সংকট, অপরাধপ্রবণতা, নিরক্ষরতা, অজ্ঞতা ইত্যাদির মতো সমস্যা। যেকোনো দেশে আর্থ-সামাজিক সমস্যা সৃষ্টির প্রধান কারণ হলো মৌল মানবিক চাহিদা পূরণের ব্যর্থতা। বাংলাদেশে এ. চাহিদা পূরণের ব্যর্থতা থেকে সৃষ্ট সমস্যাগুলোর মধ্যে সবচেয়ে ভয়াবহ হলো পুষ্টিহীনতা। বিশ্বব্যাংকের জরিপে উল্লেখ আছে, বাংলাদেশে মোট জনসংখ্যার ২৬ শতাংশ অপুষ্টিতে ভুগছে। সেইসাথে প্রতিবছর ৩০ হাজার শিশু ভিটামিন 'এ'-এর অভাবে অন্ধ হচ্ছে। এছাড়া শিক্ষার মতো মৌল মানবিক চাহিদা পূরণের ব্যর্থতা থেকে নিরক্ষরতা সমস্যা দেখা দেয়। একইসাথে স্বাস্থ্যহীনতা, পুষ্টিহীনতা, জনসংখ্যা বৃদ্ধি, দারিদ্র্য, অপরাধপ্রবণতা, কুসংস্কার ইত্যাদি সমস্যার মূল কারণও নিরক্ষরতা। অন্যদিকে বাংলাদেশে, বাসস্থানের মতো মৌল মানবিক চাহিদা পূরণ না হওয়ায় বস্তি এবং গৃহ সমস্যা প্রকট আকার ধারণ করছে। সাধারণত শহরাঞ্চলের বস্তিগুলো মাদক চোরাচালানসহ নানা ধরনের অসামাজিক কাজের কেন্দ্রবিন্দুতে পরিণত হয়, যা সমাজে ব্যাপকমাত্রায় অপরাধপ্রবণতা বৃদ্ধি করে। সুতরাং বলা যায়, মৌল মানবিক চাহিদা পূরণ না হওয়ায় বাংলাদেশে নানা ধরনের সামাজিক সমস্যা সৃষ্টি হচ্ছে।"
        }
      ]
    },
    {
      "number": "3",
      "uddipok": "পারিবারিক কলহের কারণে পরিবারের সদস্যদের আশ্রয় ছেড়ে বন্ধুদের সাথে মিশতে শুরু করে ফয়সাল। তার বন্ধুরাও ছিল পরিবার থেকে অনেকটা বিচ্ছিন্ন। তাদের থেকে সে নিজেকে সংশোধন করার মতো কোনো পরামর্শ পেত না। হতাশা আর দুশ্চিন্তায় সে এক সময় বন্ধুদের সঙ্গে মাদক সেবন শুরু করে এবং অকালেই নিজের ভবিষ্যৎ নষ্ট করে দেয়।",
      "tag": "NFGC 23",
      "sub_questions": [
        {
          "label": "ক",
          "question": "চিকিৎসা সমাজকর্মের সর্বপ্রথম প্রয়োগ শুরু হয় কত সালে?",
          "explanation": "চিকিৎসা সমাজকর্মের সর্বপ্রথম প্রয়োগ শুরু হয় ১৯০৫ সালে।"
        },
        {
          "label": "খ",
          "question": "বিদ্যালয় সমাজকর্মীর দুটি ভূমিকা লিখ।",
          "explanation": "শিক্ষার্থীদের কল্যাণে নিয়োজিত একটি বিশেষ শাখা হলো বিদ্যালয় সমাজকর্ম। একজন পেশাদার হিসেবে বিদ্যালয় সমাজকর্মী শিক্ষাক্ষেত্রে বিদ্যমান আন্তঃব্যক্তিক সমস্যা সমাধানে সহায়তা করে। বিদ্যালয় সমাজকর্মীর দুটি ভূমিকা উল্লেখ করা হলো- ১. একজন পেশাদার হিসেবে বিদ্যালয় সমাজকর্মীর প্রধান ভূমিকা হলো গৃহ-স্কুল-কমিউনিটির মধ্যে সংযোগকারী হিসেবে কাজ করা। তিনি গৃহ-স্কুল এবং কমিউনিটির মধ্যে অপরিহার্য সংযোগকারী হিসেবে সেবা প্রদান করে থাকেন। ২. বিদ্যালয় সমাজকর্মী সমস্যাগ্রস্ত প্রত্যেক ছাত্র-ছাত্রীকে ব্যক্তিগত, দলীয় এবং পারিবারিকভাবে উপযুক্ত পরামর্শ প্রদান করে স্বাভাবিক অবস্থায় ফিরিয়ে আনতে পারেন।"
        },
        {
          "label": "গ",
          "question": "উদ্দীপকের ফয়সালের ক্ষেত্রে সমাজকর্মের কোন শাখার জ্ঞান প্রয়োগের সুযোগ রয়েছে? ব্যাখ্যা করো।",
          "explanation": "উদ্দীপকের ফয়সালের ক্ষেত্রে সমাজকর্মের যে শাখার জ্ঞান প্রয়োগের সুযোগ রয়েছে তা হলো ক্লিনিক্যাল সমাজকর্ম। ক্লিনিক্যাল সমাজকর্ম হলো সমাজকর্মের একটি অনুশীলনধর্মী প্রায়োগিক শাখা।ক্লিনিক্যাল সমাজকর্ম বলতে ব্যক্তি, পরিবার এবং দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন করাকে বোঝায়। সমাজকর্মের এ শাখায় মানুষের সমস্যাগুলোকে ক্ষুদ্র আঙ্গিকে বিশ্লেষণ করা হয়। সাধারণত শারীরিক ও মানসিক বিভিন্ন সমস্যা, যেমন- প্রিয়জনের মৃত্যু, পারিবারিক দ্বন্দ্ব, দাম্পত্যকলহ, বিবাহবিচ্ছেদ, চাকরি হারানো ইত্যাদির ফলে মানুষের স্বাভাবিক জীবনযাত্রায় ব্যাপক পরিবর্তন আসে। এক্ষেত্রে ক্লিনিক্যাল সমাজকর্মের জ্ঞান ও দক্ষতা প্রয়োগ করে সাহায্যার্থীকে সাইকোথেরাপি এবং পরামর্শ সেবার মাধ্যমে সাহায্য দেওয়া হয়। উদ্দীপকে দেখা যায়, পারিবারিক কলহের কারণে ফয়সাল পরিবারের সদস্যদের ছেড়ে বন্ধুদের সাথে মিশতে শুরু করে। বন্ধুরাও পরিবার বিচ্ছিন্ন থাকায় সে তাদের কাছ থেকে কোনো সুপরামর্শ পেত না। ফলে সে হতাশা ও দুশ্চিন্তাগ্রস্ত হয়ে মাদক সেবন শুরু করে এবং অকালেই নিজের ভবিষ্যৎ নষ্ট করে দেয়। আর ফয়সালের মতো বিপথগামী মানুষদের স্বাভাবিক জীবনে ফিরিয়ে আনতে ক্লিনিক্যাল সমাজকর্ম কাজ করে থাকে। সুতরাং বলা যায়, তার ক্ষেত্রে ক্লিনিক্যাল সমাজকর্মের জ্ঞান প্রয়োগের সুযোগ রয়েছে।"
        },
        {
          "label": "ঘ",
          "question": "\"ফয়সালের মতো বাকিদের সমাজের বোঝা হওয়া থেকে মুক্তি দিতে উক্ত শাখার সমাজকর্মীর ভূমিকা অপরিসীম\"- ব্যাখ্যা করো।",
          "explanation": "ফয়সালের মতো বাকিদের সমাজের বোঝা হওয়া থেকে মুক্তি দিতে উক্ত শাখার অর্থাৎ ক্লিনিক্যাল সমাজকর্মের সমাজকর্মীর ভূমিকা অপরিসীম। কথাটি যথার্থ। ক্লিনিক্যাল সমাজকর্ম হচ্ছে সমাজকর্মের প্রত্যক্ষ অনুশীলনের একটি বিশেষায়িত রূপ। যার মাধ্যমে ব্যক্তি, দল ও সমষ্টির সাথে কাজ করা হয়। ক্লিনিক্যাল সমাজকর্মের একজন সমাজকর্মী ব্যক্তির মানবীয় কষ্ট ও ভোগান্তি লাঘবে কাজ করে। শারীরিক ও মানসিক স্বাস্থ্যের উন্নয়নে সমস্যাগ্রস্ত ব্যক্তিকে সাহায্য প্রদান করে। ক্লিনিক্যাল সমাজকর্মে একজন সমাজকর্মী ব্যক্তি ও পরিবারের পারস্পরিক প্রভাব এবং মিথস্ক্রিয়ার ওপর গুরুত্ব দিয়ে থাকেন। প্রাকৃতিক এবং সামাজিক পরিবেশের সঙ্গে ব্যক্তির আদান-প্রদানকে জোরালো করেন। পরিবর্তিত পরিবেশের সাথে ব্যক্তির সামাজিক ভূমিকা পালনের ক্ষেত্রে ক্লিনিক্যাল সমাজকর্মীরা ব্যক্তি ও পরিবেশ ব্যবস্থা কৌশল ব্যবহার করেন। সমস্যা সমাধানের ক্ষেত্রে সম্পৃক্তকরণ, সমস্যা নির্ণয়, মূল্যায়ন, হস্তক্ষেপ, প্রতিরোধ প্রভৃতি প্রক্রিয়া অবলম্বন করেন। অটিস্টিক শিশুদের পারস্পরিক মিথস্ক্রিয়া, জীবনমুখী আত্মব্যবস্থাপনা, সামাজিক যোগাযোগ বৃদ্ধির ক্ষেত্রে ক্লিনিক্যাল সমাজকর্মী সাহায্যকারীর ভূমিকা পালন করেন। সার্বিকভাবে একজন ক্লিনিক্যাল সমাজকর্মী ব্যক্তির আর্থ-সামাজিক ও মানসিক অবস্থা পর্যালোচনার মাধ্যমে ব্যবস্থা গ্রহণ করে। এছাড়াও ব্যক্তির প্রয়োজনীয় চাহিদা পূরণের মাধ্যমে তার পুনর্বাসন নিশ্চিতের চেষ্টা করে। সামগ্রিক আলোচনা থেকে বলা যায়, ক্লিনিক্যাল সমাজকর্ম শাখায় একজন সমাজকর্মী বহুমুখী ভূমিকা পালন করেন।"
        }
      ]
    },
    {
      "number": "4",
      "uddipok": "রিতা গার্মেন্টসের শ্রমিকরা দুই দিন ধরে বেতন, ভাতা, বোনাস বৃদ্ধির জন্য আন্দোলন করছে। মালিক পক্ষের অনড় অবস্থানের ফলে একদিকে যেমন আন্দোলন থামছে না অন্যদিকে গার্মেন্টসের উৎপাদন কার্যক্রমও ব্যাহত হচ্ছে। ফলে উভয় পক্ষের মধ্যে ক্রমান্বয়ে দূরত্ব সৃষ্টি হচ্ছে।",
      "tag": "NFGC 23",
      "sub_questions": [
        {
          "label": "ক",
          "question": "Geriatric Social Work-এর বাংলা কী?",
          "explanation": "Geriatric Social Work-এর বাংলা হলো প্রবীণকল্যাণ সমাজকর্ম।"
        },
        {
          "label": "খ",
          "question": "শিল্প সমাজকর্ম বলতে কী বোঝায়?",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতা প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের লক্ষ্য।"
        },
        {
          "label": "গ",
          "question": "উদ্দীপকে সমস্যা সমাধানে সমাজকর্মের কোন শাখা কাজ করে? ব্যাখ্যা করো।",
          "explanation": "নিম্নের অনুরুপ : উদ্দীপকে সমাজর্মের শিল্প সমাজকর্ম শাখার পরিচয় পাওয়া যায়। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের 'মালিক ও' শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ- সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকে বলা হয়েছে, তাজরিন ফ্যাশনে শ্রমিক ধর্মঘটের কারণে কাজ বন্ধ আছে। শ্রমিকদের অন্যতম দাবি হচ্ছে বোনাস ও কর্মপরিবেশ উন্নয়ন। এ পরিস্থিতির অবসানে নিয়োগপ্রাপ্ত একজন কর্মকর্তা মালিক ও শ্রমিক পক্ষের সাথে বিস্তারিত আলোচনা করে উভয়ের মাঝে বিরোধ নিষ্পত্তি করেন। এভাবে কাজের সুষ্ঠু পরিবেশ গড়ে ওঠে। উদ্দীপকের এসব তথ্য সমাজকর্মের বিশেষায়িত শাখা শিল্প সমাজকর্মকে নির্দেশ করে। সুতরাং বলা যায়, উদ্দীপকে সমাজকর্মের অন্যতম শাখা শিল্প সমাজকর্ম অনুশীলনের মাধ্যমে শ্রমিকদের দাবি বাস্তবায়ন করা হয়েছে।"
        },
        {
          "label": "ঘ",
          "question": "উক্ত শাখায় একজন সমাজকর্মী কীরূপ ভূমিকা গ্রহণ করতে পারেন, তা বিশ্লেষণ করো।",
          "explanation": "নিম্নের অনুরুপ : উদ্দীপকে উল্লিখিত কর্মকর্তা তথা শিল্প সমাজকর্মী মালিক-শ্রমিক বিরোধ নিরসনে গুরুত্বপূর্ণ ভূমিকা পালন করতে পারেন। যে কোনো শিল্প প্রতিষ্ঠান পরিচালনার কিছু সুনির্দিষ্ট বিধি-বিধান রয়েছে। শ্রম আইনে এ বিষয়ে বিস্তারিত আলোকপাত করা হয়েছে। এ প্রেক্ষিতে মালিক-শ্রমিক দ্বন্দ্বের সমাধানে শ্রম আইন অনুসারে প্রয়োজনীয় পদক্ষেপ গ্রহণে শিল্প সমাজকর্ম গুরুত্বপূর্ণ ভূমিকা রাখে। উদ্দীপকের সমস্যার ক্ষেত্রে একজন শিল্প সমাজকর্মীর কার্যকর ভূমিকা গ্রহণ ফলপ্রসূ হবে। উদ্দীপকের তাজরিন ফ্যাশনে মালিক-শ্রমিক দ্বন্দ্ব সৃষ্টি হয়েছে। এখন শিল্প সমাজকর্মীরা এই দ্বন্দ্ব সৃষ্টির পেছনে বিদ্যমান কারণ চিহ্নিত করে প্রয়োজনীয় ব্যবস্থা নিতে পারেন। দ্বন্দ্বের কারণ চিহ্নিত করার পর তারা বিদ্যমান শ্রম আইনের আলোকে এর সমাধান নির্ধারণ করবেন। পরবর্তী ধাপে তারা মালিক ও শ্রমিক পক্ষের মধ্যে সেতুবন্ধন সৃষ্টির কাজ করবেন। তাদের সাথে আলোচনার মাধ্যমে সমস্যার প্রকৃতি ও কারণ তুলে ধরে সমাধানের পথ নির্দেশ করে দেবেন। এক্ষেত্রে মূলত শিল্প সমাজকর্মীরা দল সমাজকর্মের পদ্ধতির আলোকে সমস্যা সমাধানে কাজ করবেন। তারা তাজরিন ফ্যাশনে বিদ্যমান দল বা সমষ্টিকে অর্থাৎ মালিক-শ্রমিক পক্ষকে পরামর্শ প্রদানের মাধ্যমে তাদের মধ্যে সমঝোতা সৃষ্টি করার চেষ্টা করবেন। এভাবে তারা আলোচ্য সমস্যার একটি যৌক্তিক সমাধান দিতে সমর্থ হবেন। পরিশেষে বলা যায়, উদ্দীপকের সমস্যা সমাধানে শিল্প সমাজকর্মের কর্মপদ্ধতি প্রয়োগের কোনো বিকল্প নেই।"
        }
      ]
    },
    {
      "number": "5",
      "uddipok": "সীমান্তবর্তী এলাকা কুমিল্লার আনন্দপুরে অবাধে মাদকের প্রবেশের কারণে উঠতি বয়সী কিশোর, যুবক ও বেকার ব্যক্তিরা মাদকাসক্ত' পড়েছে। পরবর্তীতে তারা মাদক যহনকারী এবং পাচারকারী হয়ে এ ব্যবসায় যুক্ত হচ্ছে। ফলে এলাকায় মাদকের দৌরাত্ম্য বেড়েছে, সমাজে বিশৃংখল অবস্থা বিরাজ করছে। স্কুল, কলেজগামী সন্তানদের এমন বিপর্যয় অভিভাবকদের মধ্য আতঙ্ক তৈরি করেছে।",
      "tag": "NFGC 23",
      "sub_questions": [
        {
          "label": "ক",
          "question": "অটিজম সম্পর্কে কে প্রথম ধারণা দেন?",
          "explanation": "মার্কিন যুক্তরাষ্ট্রের মনোরোগ বিশেষজ্ঞ লিও ক্যানার সর্বপ্রথম অটিজম সম্পর্কে ধারণা দেন।"
        },
        {
          "label": "খ",
          "question": "বাল্যবিবাহের দুটি কারণ লিখ।",
          "explanation": "বাল্যবিবাহ বলতে ঐ বিবাহকে বোঝানো হয়েছে যার কোনো এক পক্ষ বা উভয়ই (পুরুষ বা নারী) অপ্রাপ্তবয়স্ক। বাল্যবিবাহের একক কারণ চিহ্নিত করা কঠিন। যেসকল কারণে বাল্যবিবাহ সংঘটিত হয় সেগুলোর মধ্যে থেকে দুটি উল্লেখ করা হলো- নিরাপত্তাহীনতা ও নিরক্ষরতা। নিরাপত্তাহীনতা বাল্যবিবাহের অন্যতম কারণ। মেয়েরা সামাজিকভাবে ইভটিজিং, উত্ত্যক্তকরণসহ বিভিন্ন ধরনের সমস্যায় পড়ে। যার ফলে বাবা-মা আশু বিপদের থেকে রেহাই পেতে মেয়েকে অল্প বয়সে বিয়ে দিতে বাধ্য হন। নিরক্ষরতার কারণেও এদেশে মেয়েদের অল্প বয়সে বিয়ে হয়। যে মেয়েটি লেখাপড়া করে না পরিবার থেকে চেষ্টা চালানো হয় তাকে যত তাড়াতাড়ি সম্ভব বিয়ে দেওয়ার।"
        },
        {
          "label": "গ",
          "question": "উদ্দীপকে উল্লিখিত সৃষ্ট সমস্যার নাম উল্লেখপূর্বক সমস্যাটির কারণ ব্যাখ্যা করো।",
          "explanation": "উদ্দীপকে উল্লিখিত সৃষ্ট সমস্যা তথা মাদকাসক্তির বহুবিধ কারণ রয়েছে। উদ্দীপকে দেখা যায়, সীমান্তবর্তী এলাকা কুমিল্লার আনন্দপুরে অবাধে মাদকের প্রবেশের কারণে উঠতি বয়সী কিশোর, যুবক ও বেকাররা' মাদকাসক্ত হয়ে পড়ছে। পরবর্তীতে তারা মাদক বহন, পাচারসহ সমাজে বিভিন্ন বিশৃঙ্খলা সৃষ্টি করছে। এর পিছনে প্রধান কারণ হলো মাদকের সহজলভ্যতা। বর্তমান বিশ্বে যে সকল সমস্যা রয়েছে তার মধ্যে মাদকাসক্তি অন্যতম। এর সূচনা পাশ্চাত্যের দেশগুলোতে হলেও পুরো বিশ্ব আজ মাদকের ছোবলে আক্রান্ত। বাংলাদেশেও মাদকাসক্তি অন্যতম সামাজিক সমস্যা হিসেবে চিহ্নিত হচ্ছে। মূলত আশির দশক থেকে এ দেশে মাদকের সূচনা হয়েছে। মাদকাসক্তির পিছনে বহুবিধ কারণ রয়েছে। বাংলাদেশে মাদক বিস্তারের অন্যতম কারণ হলো এর ভৌগোলিক অবস্থান। ১৯৫০-এর দশক থেকেই বাংলাদেশ মাদক পাচারের ট্রানজিট রুট হিসেবে ব্যবহৃত হয়ে আসছে। এর ফলে বাংলাদেশে মাদক প্রাপ্তি অনেকটা সহজ হয়েছে। এছাড়া বাংলাদেশে দারিদ্র্য ও বেকারত্বের হার অনেক বেশি। দারিদ্র্যের কষাঘাতে জর্জরিত মানুষের মধ্যে বিভিন্ন বিষয় নিয়ে হতাশা কাজ করে। এ অবস্থা থেকে সাময়িক মুক্তির আশায় অনেকে মাদক গ্রহণ করে। আধুনিক বিজ্ঞান ও প্রযুক্তির অন্যতম ফল হলো আকাশ সংস্কৃতি। এর সূত্র ধরে পাশ্চাত্যের অপসংস্কৃতি ও রীতিনীতি সমাজে অনুপ্রবেশ করেছে। ফলে এদেশের যুব সম্প্রদায় ঐ সকল সংস্কৃতির অনুকরণে বিভিন্ন ধরনের মাদকের প্রতি আসক্ত হয়ে পড়ছে। মাদকাসক্তির অন্যান্য কারণের মধ্যে রয়েছে সঙ্গদোষ ও মাদকের প্রতি কৌতূহল, মাদকদ্রব্যের সহজলভ্যতা, সামাজিক ও রাজনৈতিক অস্থিতিশীলতা, আকাশ সংস্কৃতির প্রভাব, বেকারত্ব, ধর্মীয় ও সামাজিক মূল্যবোধের অবক্ষয় প্রভৃতি।"
        },
        {
          "label": "ঘ",
          "question": "\"উদ্দীপকে উল্লিখিত সমস্যা শুধু যুবক সমাজেরই নয়; বরং গোটা সমাজের জন্যই ক্ষতিকর\"- বক্তব্যটি মূল্যায়ন করো।",
          "explanation": "\"উদ্দীপকে উল্লিখিত মাদকাসক্তি সমস্যা শুধু যুব সমাজেরই নয় বরং গোটা সমাজের জন্যই ক্ষতিকর\" উক্তিটি যথার্থ। - বাংলাদেশের সামাজিক সমস্যাগুলোর অন্যতম হলো মাদকাসক্তি। মাদকাসক্তি ব্যক্তিগত, পারিবারিক ও সামাজিক জীবনে ক্ষতিকর প্রভাব ফেলে। নিয়মিত মাদক গ্রহণের ফলে মাদক গ্রহণকারী শারীরিক ও মানসিকভাবে মাদকের ওপর নির্ভরশীল হয়ে পড়ে। আর দীর্ঘদিন নির্ভরশীল থাকার কারণে তার মধ্যে নানা ধরনের রোগ-ব্যাধি দেখা দেয়। যেমন- ক্যান্সার, উচ্চ রক্তচাপ, স্মৃতিশক্তি লোপ, প্রজনন ও যৌন ক্ষমতা হ্রাস ইত্যাদি। এছাড়া মাদকাসক্ত ব্যক্তি দীর্ঘদ্বিন মাদক গ্রহণ করার ফলে স্নায়বিকভাবে দুর্বল হয়ে পড়ে। এতে তার মধ্যে আর কর্মচাঞ্চল্য থাকে না। ফলে তার মধ্যে হতাশা ও নৈরাশ্য জন্ম নেয়। পরিবারের কোনো ব্যক্তি যদি মাদকাসক্ত হয় তাহলে সমগ্র পরিবারে তার প্রভাব পড়ে। এর ফলে দাম্পত্য কলহ, ঝগড়া, মারামারি, হত্যা পর্যন্ত হয়ে থাকে। অনেক ক্ষেত্রে মাদকের টাকার জন্য ছেলে মা কিংবা বাবার গায়ে হাত তুলতেও দ্বিধাবোধ করে না। আবার অনেক ক্ষেত্রে পরিবারের উপার্জনক্ষম ব্যক্তি যদি মাদকাসক্ত হয় তাহলে সে পরিবার নিরাপত্তাহীনতার মধ্যে পড়ে যায়। একজন মাদকাসক্ত ব্যক্তি তার কর্মশক্তি হারিয়ে ফেলে। এতে করে তার দ্বারা কোনো উন্নয়নমূলক বা উৎপাদনমূলক কাজ করা সম্ভব হয় না। ফলে তার প্রভাব পড়ে আমাদের জাতীয় জীবনে। মাদকে আসক্ত হওয়ার কারণে অনেক সময় শিক্ষার্থীদের শিক্ষা জীবন ধ্বংস হয়ে যায়। মৃত্যু ঘটে সম্ভাবনাময় মেধাবী ছেলেমেয়ের উদ্ভাবনী শক্তির। উপরের আলোচনার প্রেক্ষিতে বলা যায়, আমাদের সমাজ জীবনে মাদকের প্রভাব অত্যন্ত ক্ষতিকর ও ভয়াবহ।"
        }
      ]
    },
    {
      "number": "6",
      "uddipok": "খালিদ স্কুলে সপ্তম শ্রেণিতে পড়ে। তার বয়স আনুমানিক ১৩ বছর। তার স্বভাব এমন যে, সে তার সহপাঠীদের সাথে স্বাভাবিক আচরণ করে না। কারো সাথে মেশে না, চুপচাপ বসে থাকে। কেউ কোনো প্রশ্ন করলে শুধু মাথা নাড়ায়। সে অনেকটা আত্মকেন্দ্রিক এবং অন্যান্যদের সাথে স্বাভাবিক ক্রিয়া-প্রতিক্রিয়া করতে সে সক্ষম।",
      "tag": "NFGC 23",
      "sub_questions": [
        {
          "label": "ক",
          "question": "HIV-কী?",
          "explanation": "HIV হলো এইডস রোগের বাহক ভাইরাস।"
        },
        {
          "label": "খ",
          "question": "বিশেষ চাহিদাসম্পন্ন শিশু বলতে কী বোঝায়?",
          "explanation": "বিশেষ চাহিদাসম্পন্ন শিশু বলতে অটিজম আক্রান্ত শিশুকে বোঝানো হয়। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়বিক ও মানসিক সমস্যা যার ফলে শিশু মানসিকভাবে প্রতিবন্ধকতার সম্মুখীন হয়। এ ধরনের শিশুদের সাধারণত শারীরিক গঠনে কোনো সমস্যা বা ত্রুটি থাকে না। তাদের চেহারা, অবয়ব অন্যান্য সুস্থ ও স্বাভাবিক শিশুদের মতোই হয়ে থাকে। কিন্তু তারা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়।"
        },
        {
          "label": "গ",
          "question": "উদ্দীপকে উল্লিখিত খালিদের সমস্যাটি কোন ধরনের? ব্যাখ্যা করো।",
          "explanation": "উদ্দীপকে উল্লিখিত খালিদের সমস্যাটি হলো অটিজম। উদ্দীপকে দেখা যায়, ৭ম শ্রেণিতে পড়ুয়া ১৩ বছর বয়সী খালিদ সহপাঠীদের সাথে স্বাভাবিক আচরণ করে না। কারো সাথে মিশে না, চুপচাপ বসে থাকে। কেউ কোনো প্রশ্ন করলে শুধু মাথা নাড়ায়। সে অনেকটা আত্মকেন্দ্রিক এবং অন্যাদের সাথে স্বাভাবিক ক্রিয়া-প্রতিক্রিয়া করতে পারে না। এ থেকে বোঝা যায়, খালিদ অটিজমে আক্রান্ত। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ- প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বারবার বলা ইত্যাদি। উদ্দীপকের খালিদের মধ্যেও এই বৈশিষ্ট্যগুলো দেখা যায়। সুতরাং বলা যায় সে অটিজমে আক্রান্ত।"
        },
        {
          "label": "ঘ",
          "question": "উদ্দীপকে উল্লিখিত সমস্যাটির প্রভাব বর্তমানে বাংলাদেশে কীরূপ? বিশ্লেষণ করো।",
          "explanation": "বাংলাদেশের মতো উন্নয়নশীল দেশ অটিজমের নেতিবাচক প্রভাব লক্ষ করা যায়। অটিজম আমাদের দেশ তথা বিশ্বের জন্য একটি বড় ধরনের সমস্যা। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তার মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "7",
      "uddipok": "আরিফ সাহেব এক অদৃশ্য সভায় আস্থাবান ব্যক্তি। তার সমস্ত কাজকর্মে এ আস্থা বা বিশ্বাসের ছাপ রয়েছে। মৃত্যুর পর পুরস্কারের আশায় তিনি আর্তমানবতার সেবায় কাজ করেন। আর পরকালে শাস্তির ভয়ে তিনি কোনো খারাপ কাজে জড়ান না।",
      "tag": "NFGC 23",
      "sub_questions": [
        {
          "label": "ক",
          "question": "\"ধর্ম হলো অতিপ্রাকৃত শক্তিতে বিশ্বাস\" - উক্তিটি কার?",
          "explanation": "'ধর্ম হলো অতিপ্রাকৃত শক্তিতে বিশ্বাস।' উক্তিটি করেছেন- ইংরেজ নৃ-বিজ্ঞানী স্যার এডওয়ার্ড বার্নেট টেইলর।"
        },
        {
          "label": "খ",
          "question": "সামাজিক প্রতিষ্ঠান বলতে কী বোঝায়?",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালির সমষ্টিকে বোঝায়। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পূরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে। মানুষের আচার-আচরণ নিয়ন্ত্রণ ও সামাজিক নিরাপত্তা বিধানের জন্য বিবাহ, পরিবার, ধর্ম, রাষ্ট্র ইত্যাদি সামাজিক প্রতিষ্ঠান কাজ করে।"
        },
        {
          "label": "গ",
          "question": "উদ্দীপকে আরিফ সাহেবের মধ্যে কোন সামাজিক প্রতিষ্ঠানের প্রতিচ্ছবি ফুটে উঠেছে? ব্যাখ্যা করো।",
          "explanation": "উদ্দীপকে আরিফ সাহেবের মধ্যে যে সামাজিক প্রতিষ্ঠানের প্রতিচ্ছবি ফুটে উঠেছে তা হলো ধর্ম। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয়। এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকের আরিফ সাহেব এক অদৃশ্য সত্তায় আস্থাবান। তার সমস্ত কাজকর্মে এ আস্থা বা বিশ্বাসের ছাপ রয়েছে। মৃত্যুর পর পুরস্কারের আশায় তিনি আর্তমানবতার সেবায় কাজ করেন। আর পরকালে শাস্তির ভয়ে তিনি কোনো খারাপ কাজে জড়ান না। এ থেকে বোঝা যায়, আরিফ সাহেব ধর্মে বিশ্বাসী। যা সামাজিক প্রতিষ্ঠান ধর্মকেই ইঙ্গিত করে। এটি একটি প্রাচীন প্রতিষ্ঠান বা সংগঠন। মানবসমাজের সাথে ধর্মের সম্পর্ক অত্যন্ত নিবিড়।"
        },
        {
          "label": "ঘ",
          "question": "উদ্দীপকে আরিফ সাহেবের কার্যক্রমে যে সামাজিক প্রতিষ্ঠানের চিত্র ফুটে উঠেছে, সামাজিক সমস্যা সমাধানে সেই প্রতিষ্ঠানের ভূমিকা মূল্যায়ন করো।",
          "explanation": "উদ্দীপকের আরিফ সাহেবের কার্যক্রমে যে সামাজিক প্রতিষ্ঠানের চিত্র ফুটে উঠেছে তা অর্থাৎ ধর্ম সামাজিক সমস্যা সমাধানে গুরুত্বপূর্ণ ভূমিকা রাখে। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভুগতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়। যাতে মানুষ আত্মবিশ্বাসী হয়ে সকল প্রকার অন্যায় ও অবিচারের বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে বলা যায়, ধর্ম মানুষের মনে সৃষ্টিকর্তার ভয় সৃষ্টি করে। ফলে ব্যক্তি বিভিন্ন অপরাধমূলক কাজ থেকে বিরত থাকে। এভাবে ধর্ম সামাজিক সমস্যা প্রতিরোধে অগ্রণী ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "NFGC 23",
      "sub_questions": [
        {
          "label": "ক",
          "question": "আইন কী?",
          "explanation": "সাধারণত মানুষের বাহ্যিক আচার-আচরণ নিয়ন্ত্রণের লক্ষ্যে রাষ্ট্রীয় সার্বভৌম কর্তৃপক্ষ কর্তৃক প্রণীত এবং অনুমোদিত নিয়ম-কানুনকে আইন বলে।"
        },
        {
          "label": "খ",
          "question": "সামাজিক আইন কীভাবে সামাজিক সমস্যা প্রতিকার প্রতিরোধ করে?",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। সমাজে বিদ্যমান কু-প্রথা দূর করা সামাজিক আইনের অন্যতম উদ্দেশ্য। সামাজিকভাবে এমন সব কুসংস্কার বা কুপ্রথার প্রচলন দেখা যায়, যা সামগ্রিক আর্থ-সামাজিক উন্নয়নের পথে বাধা সৃষ্টি করে। এ প্রতিবন্ধকতা দূর করার লক্ষ্যে সামাজিক আইন প্রণয়ন করা হয়। আর সামাজিক আইন ঐ সকল সামাজিক সমস্যার প্রতিকার ও প্রতিরোধে কার্যকর পদক্ষেপ গ্রহণ করে।"
        },
        {
          "label": "গ",
          "question": "ছকে উল্লিখিত প্রশ্নবোধক চিহ্নিত বক্সে কোন সামাজিক আইনের নাম লিখলে ছকটি সম্পূর্ণ হবে? ব্যাখ্যা করো।",
          "explanation": "হকে উল্লিখিত প্রশ্নবোধক চিহ্নিত বক্সে মুসলিম পারিবারিক আইনের নাম লিখলে ছকটি সম্পূর্ণ হবে। মুসলিম সমাজে নারীদের সম্মান ও মর্যাদা দেওয়া হলেও সামাজিক কু- প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের, শিকার হয়ে থাকে। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালে ১৫ জুলাই থেকে মুসলিম পারিবারিক আইন কার্যকর হয়। এই আইনের অন্তর্ভুক্ত বিষয়গুলো হলো- বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, বিবাহের বয়স, ভরণপোষণ, তালাক ব্যতীত অন্য কোনোভাবে বিবাহবিচ্ছেদ, সন্তানদের উত্তরাধিকার ইত্যাদি। এর মধ্যে উল্লেখযোগ্য দ্বিতীয় বিয়ের ক্ষেত্রে প্রথম স্ত্রীর নিকট অনুমতি নিতে হবে, তা না হলে স্ত্রী এ আইনে মামলা করতে পারবেন। এছাড়া সন্তানদের উত্তরাধিকার প্রদানের ক্ষেত্রেও এ আইনের গুরুত্ব অনেক। এ আইন প্রণয়নের আগে মৃত ছেলের সন্তানেরা বাবার সম্পত্তি থেকে বঞ্চিত হতো এবং সন্তানদের সঠিক পরিমাণ সম্পত্তি দেওয়া হতো না। এ আইন প্রণয়নের ফলে ছেলে-মেয়ে উভয়েই সম্পত্তির অংশ পাচ্ছে। এভাবে মুসলিম পারিবারিক আইন-১৯৬১ মুসলিম শিশু ও নারীর কল্যাণে ইতিবাচক ভূমিকা পালন করছে। ছকে উল্লেখ করা হয়েছে, বিবাহ রেজিস্ট্রি করা বাধ্যতামূলক, তালাক ও বিবাহ বিচ্ছেদ, খোরপোশ ও দেনমোহর আদায়, সালিশি কাউন্সিল গঠন। এ বিষয়গুলো মুসলিম পারিবারিক আইনকে নির্দেশ করে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করে। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়।"
        },
        {
          "label": "ঘ",
          "question": "ছকে উল্লিখিত আইনের ধারাগুলো মহিলাদের অধিকার সুরক্ষায় একটি মাইলফলক- পাঠ্যবইয়ের আলোকে তোমার মতামত দাও।",
          "explanation": "নারীর অধিকার ও নিরাপত্তা রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "9",
      "uddipok": "খালেদ সাহেব তার গ্রামের মানুষের উন্নয়নের জন্য একটি সংস্থা চালু করেন। গ্রামের মানুষকে স্বাবলম্বী করে তোলার জন্য এ সংস্থার মাধ্যমে কারিগরি ও পেশাগত প্রশিক্ষণ প্রদান করা হয়। গ্রামীণ জনগণের নিজস্ব সম্পদ ও সামর্থ্যের সদ্ব্যবহার, করে তাদের চাহিদা পূরণ, সমস্যা সমাধান, বৃক্ষরোপণ ও পরিবার পরিকল্পনা ইত্যাদি বিষয়ে সাহায্য ও সচেতনতা সৃষ্টি করা হয়।",
      "tag": "NFGC 23",
      "sub_questions": [
        {
          "label": "ক",
          "question": "কত সালে গ্রামীণ সমাজসেবা কার্যক্রম চালু করা হয়?",
          "explanation": "গ্রামীণ সমাজসেবা কার্যক্রম চালু হয় ১৯৭৪ সালে।"
        },
        {
          "label": "খ",
          "question": "শহর সমাজসেবা বলতে কী বোঝায়?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শহরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে উল্লিখিত সংস্থার কার্যক্রমের সাথে বাংলাদেশের কোন সরকারি সমাজ উন্নয়ন কার্যক্রমের মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সংস্থার কার্যক্রমের সাথে বাংলাদেশের গ্রামীণ সমাজসেবা সরকারি সমাজ উন্নয়ন কার্যক্রমের মিল রয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে দেখা যায়, খালেদ সাহেবের চালু করা সংস্থার মাধ্যমে গ্রামের মানুষকে স্বাবলম্বী করে তোলার জন্য কারিগরি ও পেশাগত প্রশিক্ষণ প্রদান করা হয়। গ্রামীণ জনগণের নিজস্ব সম্পদ ও সামর্থ্যের সদ্ব্যবহার করে তাদের চাহিদা পূরণ, সমস্যা সমাধান, বৃক্ষরোপণ ও পরিবার পরিকল্পন্য ইত্যাদি বিষয়ে সাহায্য ও সচেতনতা সৃষ্টি করা হয়। এ সংস্থার কার্যক্রম গ্রামীণ সমাজসেবা কার্যক্রমের সাথে সাদৃশ্যপূর্ণ। সরকারি কর্মসূচি দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে বিভিন্ন কার্যক্রম গ্রহণ করে। এর মাঝে আছে বৃত্তিমূলক প্রশিক্ষণ, সুদমুক্ত ঋণদান, মাতৃকেন্দ্র, সাক্ষরতা দান ইত্যাদি।"
        },
        {
          "label": "ঘ",
          "question": "উদ্দীপকের আলোকে গ্রামীণ জনগণের জীবনমান উন্নয়নে কর্মসূচির ভূমিকা মূল্যায়ন করো।",
          "explanation": "উদ্দীপকের আলোকে গ্রামীণ জনগণের জীবনমান উন্নয়নে উত্ত কর্মসূচি তথা গ্রামীণ সমাজসেবা কার্যক্রম অনেক গুরুত্বপূর্ণ ভূমিকা রাখে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিজ্ঞা কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক- যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সার্বিক আলোচনা থেকে বলা যায়, সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে"
        }
      ]
    },
    {
      "number": "10",
      "uddipok": "১৯৭১ সালে মুক্তিযুদ্ধে বাস্তুহারা মানুষ ও পরের বছর যুদ্ধবিধ্বস্ত জনগণের পুনর্বাসনে সাহায্য করার জন্য একটি সংস্থা গড়ে উঠে। যুদ্ধের পর সংস্থাটি নতুন রূপ লাভ করে। গ্রামের দরিদ্র ও দুস্থদের লক্ষ্যদল করে ও গ্রাম সংগঠন গড়ে তুলে সংস্থাটি ব্যাপক কাজ শুরু করে। স্বল্প ঋণ ও প্রশিক্ষণ পেয়ে নারীরা দারিদ্র্য থেকে মুক্তি পায় এবং স্বাস্থ্য সুরক্ষা পায়।",
      "tag": "NFGC 23",
      "sub_questions": [
        {
          "label": "ক",
          "question": "ব্র্যাকের প্রতিষ্ঠাতা কে?",
          "explanation": "ব্র্যান্ডের প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "গ্রামীণ ব্যাংকে মূল কাজ কী?",
          "explanation": "গ্রামীণ ব্যাংকের মূল কাজ ক্ষুদ্রঋণ প্রদান করা। গ্রামীণ ব্যাংক গ্রামীণ জনগোষ্ঠীর আত্মকর্মসংস্থানের লক্ষ্যে যে সকল পদক্ষেপ গ্রহণ করেছে, ক্ষুদ্রঋণ দান কর্মসূচি তার মধ্যে প্রধান। গ্রামের ভূমিহীন ও দরিদ্র কৃষকদের নিজের আওতায় এনে এটি সহজ শর্তে ঋণ প্রদান করে। এ উদ্যোগ গ্রামের দরিদ্র জনগোষ্ঠীকে অর্থনৈতিক বঞ্চনার হাত থেকে রক্ষা করে সামাজিক উন্নয়নের গতিকে ত্বরান্বিত করে।"
        },
        {
          "label": "গ",
          "question": "উদ্দীপকে উল্লেখিত সংস্থাটির কার্যক্রম তোমার পা্যবইয়ের আলোকে ব্যাখ্যা করো।",
          "explanation": "উদ্দীপকে উল্লেখিত সংস্থাটির কার্যক্রম আমার পাঠ্যবিষয়ের বেসরকারি উন্নয়ন সংস্থা ব্র্যাককে নির্দেশ করে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে তার মধ্যে সর্ববৃহৎ হলো ব্র্যাক। ব্র্যাকের প্রতিষ্ঠাতা হলেন স্যার ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ-দুর্দশা দেখে তা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা . এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি বা \"Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালে ব্র্যাক (BRAC) নামে পরিচালিত হয়। উদ্দীপকে বলা হয়েছে, ১৯৭১ সালে স্বাধীনতা যুদ্ধে বাস্তুহারা মানুষ ও পরের বছর যুদ্ধবিধ্বস্ত জনগণের পুনর্বাসনে সাহায্য করার জন্য একটি সংস্থা গড়ে উঠে। গ্রামের দরিদ্র ও দুস্থদের লক্ষ্যদল করে ও গ্রাম সংগঠন গড়ে তুলে সংস্থাটি ব্যাপক কাজ শুরু করে। স্বল্প ঋণ ও প্রশিক্ষণ পেয়ে নারীরা দারিদ্র্য থেকে মুক্তি এবং স্বাস্থ্য সুরক্ষা পায়। উদ্দীপকের এ সংস্থাটির সাথে উপরে বর্ণিত ব্র্যাক-এর সাদৃশ্য পরিলক্ষিত হয়। প্রতিষ্ঠানটির মতো ব্র্যাকও দরিদ্র ও অসহায় জনগণের দুঃখ-দুর্দশা লাঘব ও জীবনমান উন্নয়নের জন্য শিক্ষা, স্বাস্থ্য ও পুষ্টি কর্মসূচিসহ ক্ষুদ্রঋণ দান ও বিভিন্ন অর্থনৈতিক কর্মকাণ্ড পরিচালনা করছে।"
        },
        {
          "label": "ঘ",
          "question": "নারীদের ক্ষমতায়নে এবং দারিদ্র্য বিমোচনে উক্ত সংস্থাটির ভূমিকা বিশ্লেষণ করো।",
          "explanation": "নারীদের ক্ষমতায়ন এবং দারিদ্র্য বিমোচনে উক্ত সংস্থাটির ভূমিকা অত্যন্ত গুরুত্বপূর্ণ। পরিবার, সমাজ, বিদ্যালয়, কর্মস্থল সর্বত্র নারীদের সমঅধিকার, সম্মান ও ন্যায়বিচার প্রতিষ্ঠা এবং ক্ষমতায়নের উদ্দেশ্যে ব্র্যাক কাজ করে যাচ্ছে। এ সংস্থাটি মূলত সহিংসতা থেকে নারীদের রক্ষা করতে তাদের ক্ষমতায়ন এবং স্বাধীনতার প্রতি গুরুত্ব আরোপ করে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে কাজ 'করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে। বিশেষ করে নারীদের স্বাবলম্বী করার উদ্দেশ্যে ব্র্যাকের গৃহীত কর্মসূচিগুলো তাৎপর্যপূর্ণ। কারণ একজন স্বাবলম্বী নারী যেমন পরিবারের বিভিন্ন কাজে সিদ্ধান্ত দিতে পারে, তেমনি বিভিন্ন সামাজিক কর্মকাণ্ডেও অংশ নিতে পারে। এভাবেই ব্র্যাক নারীর ক্ষমতায়নে অনুদান রাখছে।"
        }
      ]
    },
    {
      "number": "11",
      "uddipok": "বিশ্বব্যাপী শিশুকল্যাণে আন্তর্জাতিক সহযোগিতার বাস্তব দৃষ্টান্ত হলো \"ক\" নামক সংস্থাটি। সংস্থাটির বাস্তবায়িত কার্যক্রমের প্রভাবে বিশ্বব্যাপী নবজাতক এবং শিশু মৃত্যুহার হ্রাস ও আয়ুষ্কাল বৃদ্ধি, রোগ প্রতিষেধক ব্যবস্থা গ্রহণ প্রভৃতি ক্ষেত্রে বিপুল অগ্রগতি ঘটছে। এটি কাজের স্বীকৃতিস্বরূপ ১৯৬৫ সালে নোবেল শান্তি পুরস্কার লাভ করে। বাংলাদেশে শিশু স্বাস্থ্য রক্ষা ও নারীর ক্ষমতায়নে উক্ত সংস্থাটি বহুমুখী কার্যক্রম পরিচালনা করে আসছে।",
      "tag": "NFGC 23",
      "sub_questions": [
        {
          "label": "ক",
          "question": "UNICEF-এর পূর্ণরূপ লেখো।",
          "explanation": "UNICEF-এর পূর্ণরূপ হলো- United Nations International Children's Emergency Fund."
        },
        {
          "label": "খ",
          "question": "UNDP কেন গঠন করা হয়?",
          "explanation": "টেকসই মানব উন্নয়নের লক্ষ্যে বিভিন্ন ক্ষেত্রে বিশ্বের প্রতিটি দেশের সামর্থ্য গড়ে তোলার উদ্দেশ্যে UNDP গঠন করা হয়। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। ইউএনডিপি বিশ্বের উন্নয়নশীল, ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। সেইসাথে সংস্থাটি ২০৩০ সালের মধ্যে জাতিসংঘ ঘোষিত SDG লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যেসব দেশের শাসনকাঠামো তুলনামূলকভাবে দুর্বল সেসব দেশে গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের সংস্কার সাধন করা এর অন্যতম উদ্দেশ্য।"
        },
        {
          "label": "গ",
          "question": "উদ্দীপকে ইঙ্গিতকৃত সংস্থাটি যে উদ্দেশ্য নিয়ে গড়ে উঠেছে, তা ব্যাখ্যা করো।",
          "explanation": "উদ্দীপকে ইঙ্গিতকৃত সংস্থাটি হলো ইউনিসেফ, যা বিশ্বব্যাপী শিশুকল্যাণের উদ্দেশ্য নিয়ে গড়ে ওঠেছে। উদ্দীপকে বলা হয়েছে, 'ক' নামক সংস্থাটির বাস্তবায়িত কার্যক্রমের প্রভাবে বিশ্বব্যাপী নবজাতক এবং শিশু মৃত্যুহার হ্রাস ও আয়ুষ্কাল বৃদ্ধি, রোগ প্রতিষেধক ব‍্যবস্থা গ্রহণ প্রভৃতি ক্ষেত্রে বিপুল অগ্রগতি ঘটছে। এটি কাজের স্বীকৃতিস্বরূপ ১৯৬৫ সালে নোবেল শান্তি পুরষ্কার লাভ করে। এখানে বিশ্বব্যাপী শিশুদের কল্যাণে কাজ করা আন্তর্জাতিক সংস্থা ইউনিসেফের প্রতি ইঙ্গিত করা হয়েছে। দ্বিতীয় বিশ্বযুদ্ধের প্রেক্ষাপটে ইউনিসেফ-এর যাত্রা শুরু হয়। সে সময় ইউরোপের শিশুদের জরুরি ভিভিতে খাদ্য, বস্ত্র এবং ওষুধ সরবরাহের লক্ষ্যে ১৯৪৬ সালের ১১ ডিসেম্বর ইউনিসেফ আত্মপ্রকাশ করে। বর্তমানে এটি সারাবিশ্বের শিশুদের সার্বিক কল্যাণে কাজ করে যাচ্ছে। ইউনিসেফ সারা বিশ্বে যেসব লক্ষ্য ও উদ্দেশ্য নিয়ে কাজ করে যাচ্ছে সেগুলোর মধ্যে শিশু স্বাস্থ্যের উন্নতি, শিশু ও মহিলাদের জন্য পুষ্টিকর খাবার সরবরাহ করা এবং তাদের জন্য হাসপাতাল ও সদন নির্মাণ করা, চিকিৎসার ব্যবস্থা করা ইত্যাদি অন্যতম। সেইসাথে শিশুদের প্রাথমিক শিক্ষা নিশ্চিত করা, তাদের স্বাস্থ্যরক্ষায় বিদ্যালয়ে খাদ্য প্রকল্প চালু করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, এইডস- এর ভয়াবহতা থেকে তাদের রক্ষা করা প্রভৃতি লক্ষ্য অর্জনে ইউনিসেফ কাজ করে যাচ্ছে। এছাড়াও লিঙ্গ বৈষম্য রোধে সহায়তা করা, বৃত্তিমূলক প্রশিক্ষণ ও শিক্ষা কার্যক্রম পরিচালনা এবং প্রাকৃতিক দুর্যোগ মোকাবিলায় পদক্ষেপ গ্রহণ করাও সংস্থাটির অন্যতম লক্ষ্য।"
        },
        {
          "label": "ঘ",
          "question": "উক্ত সংস্থা বাংলাদেশের শিশুদের স্বাস্থ্য রক্ষা ও পুষ্টি কার্যক্রমে যে বহুমুখী কর্মসূচি গ্রহণ করেছে তার মূল্যায়ন করো।",
          "explanation": "বাংলাদেশে শিশুদের শিক্ষা, স্বাস্থ্য, পুষ্টিসহ বিভিন্ন ক্ষেত্রের উন্নয়নে উদ্দীপকে ইঙ্গিতকৃত প্রতিষ্ঠান ইউনিসেফের ভূমিকা অত্যন্ত তাৎপর্যপূর্ণ। ১৯৭১ সালের ১৬ ডিসেম্বর স্বাধীনতা অর্জনের পরবর্তী সময় থেকে ইউনিসেফ, বাংলাদেশে কাজ করে আসছে। যুদ্ধবিধ্বস্ত দেশের শিশুদের স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের গৃহীত কর্মসূচিগুলো হচ্ছে- স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং বিশ্ব স্বাস্থ্যসংস্থার সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূ ভূমিকা রেখে চলেছে।"
        }
      ]
    }
  ]
}