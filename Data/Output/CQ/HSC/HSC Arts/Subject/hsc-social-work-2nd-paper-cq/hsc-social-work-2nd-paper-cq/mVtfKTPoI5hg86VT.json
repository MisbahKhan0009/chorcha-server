{
  "title": "সিলেট মহিলা কলেজ ২০২৪",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সকিনা কাজের আশায় স্বামীকে নিয়ে শহরে আসেন। স্বামী ভ্যান এবং সকিনা বাসায় গৃহ কর্মীর কাজ করে যে টাকা আয় করেন তা দিয়ে একটি ঝুপাড়ি ঘর ভাড়া করে কোন মতে থাকার বন্দ্যোবস্ত করেন। পরিবারের অন্নের যোগাড় করতে পারলে চিকিৎসা ও শিক্ষার ব্যয় নির্বাহ করতে ব্যর্থ হন। ফলে বিভিন্ন সমস্যার উদ্ভব ঘটে।",
      "tag": "SGWC 24",
      "sub_questions": [
        {
          "label": "ক",
          "question": "",
          "explanation": "সমাজবদ্ধ সুস্থ ও স্বাভাবিক মানুষের ক্ষেত্রে প্রযোজ্য চাহিদাগুলোই মানবিক চাহিদা।"
        },
        {
          "label": "খ",
          "question": "",
          "explanation": "শিক্ষা বলতে মানুষের সহজাত মানবীয় প্রতিভা ও অন্তর্নিহিত সম্ভাবনা বিকাশের মাধ্যমকে বোঝায়। শিক্ষার মাধ্যমে ব্যক্তিকে পরিবর্তিত আর্থ-সামাজিক চাহিদা ও পারিপার্শ্বিক অবস্থার সাথে সামঞ্জস্য বিধানে সক্ষম করে তোলা সম্ভব হয়। এ কারণে শিক্ষা অন্যান্য মৌলিক চাহিদা থেকে আলাদা। শিক্ষার অভাবে মানুষের মধ্যে নিরক্ষরতা, অজ্ঞতা, কুসংস্কার প্রভৃতি সমস্যা দেখা দেয়। শিক্ষার সুযোগ বঞ্চিত মানুষ নিজ অধিকার ও কর্তব্য সম্পর্কে সচেতন হতে পারে না।"
        },
        {
          "label": "গ",
          "question": "",
          "explanation": "উদ্দীপকে সকিনার পরিবারে মৌল মানবিক চাহিদা চিকিৎসা ও শিক্ষা পূরণ হচ্ছে না। মানুষের শারীরিক, মানসিক ও সামাজিক বিকাশের জন্য যেসব চাহিদা পূরণ করতে হয় তাকে মৌলিক মানবিক চাহিদা বলে। যেমন- খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন ইত্যাদি মৌলিক চাহিদার উদাহরণ। উদ্দীপকে সকিনার পরিবারের মৌল মানবিক চাহিদা পূরণের ক্ষেত্রে চিকিৎসা ও শিক্ষার চাহিদা পূরণ হচ্ছে না। অথচ শিক্ষা ও চিকিৎসা মানুষের দেহ, মন ও আত্মার বিকাশ এবং দৈহিক, মানসিক ও সামাজিক দিক থেকে সুস্থ রাখে। শিক্ষা বলতে জ্ঞান ও জ্ঞান অর্জনের প্রক্রিয়া দুটিকেই বোঝায়। শিক্ষা ছাড়া জীবন ও জগৎ সম্পর্কে পরিষ্কার ধারণা অর্জন করা যায় না। শিক্ষার অভাবে বিভিন্ন ধরনের সামাজিক সমস্যার সৃষ্টি হয় যেমন- অধিক জনসংখ্যা, দারিদ্র্য, বেকারত্ব, পুষ্টিহীনতা ইত্যাদি। অন্যদিকে চিকিৎসা অন্যতম মৌল মানবিক চাহিদা যা সকিনার পরিবার পূরণ করতে পারছে না। চিকিৎসার অভাবে সকিনার পরিবারে স্বাস্থ্যহীনতাজনিত সমস্যার সৃষ্টি হবে। স্বাস্থ্যহীনতার অভাবে মানুষের ব্যক্তিগত ও সামাজিক উন্নয়ন বাধা পায়। এজন্য স্বাস্থ্যকে ব্যক্তিগত ও জাতীয় সম্পদ হিসেবে আখ্যায়িত করা হয়। উদ্দীপকে সকিনা চিকিৎসা ও শিক্ষার ব্যয় নির্বাহ করতে ব্যর্থ হন তাই বলা যায় সকিনার পরিবারে মৌল মানবিক চাহিদা শিক্ষা ও চিকিৎসা পূরণ হচ্ছে না।"
        },
        {
          "label": "ঘ",
          "question": "",
          "explanation": "উদ্দীপকে সকিনার পরিবারের উক্ত মৌল মানবিক চাহিদা অর্থাৎ চিকিৎসা ও শিক্ষার চাহিদা পূরণ না হলে নানা সমস্যা সৃষ্টি হতে পারে। সমাজে মানুষের স্বাভাবিক ও সুস্থভাবে বেঁচে থাকার জন্য তার মৌল মানবিক চাহিদা পূরণ করা অপরিহার্য। কিন্তু দারিদ্র্য, অধিক জনসংখ্যা, বেকারত্ব, নিরক্ষরতা, রাজনৈতিক অস্থিতিশীলতা ও প্রাকৃতিক দুর্যোগের কারণে সকলের মৌল মানবিক চাহিদা পূরণ হয় না। ফলে সমাজে অপরাধ প্রবণতা, বস্তি সমস্যা, স্বাস্থ্যহীনতা, পুষ্টিহীনতা প্রভৃতি সমস্যার সৃষ্টি হয়। উদ্দীপকের সকিনার পরিবারে চিকিৎসা ও শিক্ষার অভাব লক্ষ করা যায় এবং তার বাসস্থানও অস্বাস্থ্যকর। একজন মানুষকে সুস্থ ও স্বাভাবিক থাকার জন্য চিকিৎসার প্রয়োজন হয়। এর অভাবে মানুষ স্বাস্থ্যহীনতা, পুষ্টিহীনতা ও নানা ধরনের রোগে ভোগে। সকিনা বেগম একই সাথে তার পরিবারের শিক্ষার চাহিদা পূরণ করতে ব্যর্থ। ফলে তার পরিবারে নিরক্ষরতা ও অজ্ঞতার সৃষ্টি হবে যা থেকে বেকারত্ব, দারিদ্র্য, অধিক জনসংখ্যার সৃষ্টি হতে পারে। শিক্ষার অভাবে সকিনার পরিবারে আরও যে সকল সমস্যার সৃষ্টি হতে পারে তা হলো নৈতিক অধঃপতন, অপরাধ প্রবণতা বৃদ্ধি, ভিক্ষাবৃত্তি ও বস্তির সমস্যা। সার্বিক আলোচনা শেষে বলা যায়, সকিনার পরিবারে মৌল মানবিক চাহিদা চিকিৎসা ও শিক্ষার অভাবে পরিবারে ও সমাজে নানামুখী সমস্যার সৃষ্টি হবে যার ফলে সমাজে বিশৃঙ্খলা ও অস্থিতিশীলতা দেখা যেতে পারে।"
        }
      ]
    },
    {
      "number": "2",
      "uddipok": "অসুস্থ জামান সাহেবকে হাসপাতালে ভর্তি করলে ডাক্তার পরীক্ষা নিরীক্ষা করে অপারেশনের কথা বলেন। অপারেশনের জন্য রক্ত কেনার নির্দেশনা দেন এতে জামান ভয় পেয়ে যান। এমতাবস্থায় সমাজকর্মের একটি শাখা জামান সাহেবকে সহায়তার জন্য এগিয়ে আসে।",
      "tag": "SGWC 24",
      "sub_questions": [
        {
          "label": "ক",
          "question": "'Kline' শব্দের অর্থ কী?",
          "explanation": "Kline শব্দটির অর্থ শয্যা।"
        },
        {
          "label": "খ",
          "question": "শিল্প সমাজকর্ম বলতে কী বোঝায়?",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প-সমাজকর্ম সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা। মোকাবিলায় সাহায্য করাই শিল্প সমাজকর্মের মূল লক্ষ্য।"
        },
        {
          "label": "গ",
          "question": "উদ্দীপকে সমাজকর্মের কোন শাখার প্রতি ইঙ্গিত করা হয়েছে? ব্যাখ্যা দাও।",
          "explanation": "উদ্দীপকে সমাজকর্মের চিকিৎসা সমাজকর্ম শাখার প্রতি ইঙ্গিত করা হয়েছে। সমাজকর্মের একটি বিশেষ শাখা হলো চিকিৎসা সমাজকর্ম। রোগীকে হাসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ঔষধ ও বিভিন্ন শারীরিক পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম গুরুত্বপূর্ণ ভূমিকা রাখে। উদ্দীপকে দেখা যায় অসুস্থ জামান সাহেবের অপারেশন করার প্রয়োজন হলে তিনি ভয় পান তখন সমাজকর্মের একটি শাখা অর্থ্যাৎ চিকিৎসা সমাজকর্ম তাকে সাহায্য করে। একজন চিকিৎসা সমাজকর্মী রোগীর শারীরিক, মানসিক তথা সর্বজনীন কল্যাণ সাধনে সহায়তা করে। উদ্দীপকের অসুস্থ জামান সাহেবকে মানসিক শক্তি বৃদ্ধি ও পরামর্শ দিয়ে' চিকিৎসা সমাজকর্মী সাহায্য করেছেন। চিকিৎসা ক্ষেত্রে জামান সাহেবের মতো আরও অনেক রোগীকে চিকিৎসা সমাজকর্মী সহায়তা করে থাকে। যেমন- রোগীকে রোগ সম্পর্কে ভুল ধারণা দূর করতে, রোগীর পরিবার সম্পর্কে দুশ্চিন্তা, রোগীর দুঃখবোধ এবং উদ্বিগ্নতা দূর করতে, রোগীর চিকিৎসা সংক্রান্ত নানা পরীক্ষা ও অপারেশন করার ক্ষেত্রে ভয় দূর করতে, হাসপাতালের পরিবেশসহ রোগীর প্রকৃত অবস্থা মেনে নিতে সাহায্য করে। অর্থাৎ উদ্দীপকের জামান সাহবের ক্ষেত্রে একজন চিকিৎসা সমাজকর্মীর ভূমিকা রয়েছে। তাই বলা যায় যে, উদ্দীপকে সমাজকর্মের চিকিৎসা সমাজকর্ম শাখার কথা বলা হয়েছে।"
        },
        {
          "label": "ঘ",
          "question": "উদ্দীপকে চিকিৎসা ব্যবস্থাপনার ক্ষেত্রে উক্ত শাখার ভূমিকা ব্যাখ্যা করো।",
          "explanation": "উদ্দীপকে চিকিৎসা ব্যবস্থাপনার ক্ষেত্রে উক্ত শাখা অর্থাৎ চিকিৎসা সমাজকর্ম শাখার ভূমিকা রয়েছে। সাধারণত চিকিৎসকরা যে কোনো রোগীর অসুস্থতার ধরনের ওপর গুরুত্ব দিয়ে চিকিৎসা করেন। কিন্তু পূর্ণাঙ্গ চিকিৎসা শুধু রোগ নির্ণয়ের ওপর নির্ভর করে না। এক্ষেত্রে রোগীর আর্থ-সামাজিক, পারিবারিক এবং মানসিক অবস্থাও বিবেচনায় আনতে হয়। একজন চিকিৎসা সমাজকর্মী মূলত এ বিষয়গুলো নিয়ে কাজ করেন। উদ্দীপকে অসুস্থ জামান তার অপারেশনের জন্য রক্ত প্রয়োজন হলে তিনি ভয় পেয়ে যান তখন একজন সমাজকর্মী তাকে মানসিক ভাবে সহায়তা করে। জামান সাহেবের ভয় এবং উদ্বিগ্নতা দূর করতে মূলত একজন চিকিৎসা সমাজকর্মী কাজ করেন। চিকিৎসা সমাজকর্মীর দ্বারা একজন রোগী শুধু সুস্থই হয়না বরং মানসিক হতাশা, হীনমন্যতা থেকে মুক্তি পায়। চিকিৎসা ক্ষেত্রে একজন ডাক্তার বা হাসপাতাল থেকে শুধু রোগ নির্ণয় এবং তার ঔষধ দেওয়া হয় কিন্তু একজন চিকিৎসা সমাজকর্মী রোগীর ব্যক্তিগত বিষয় থেকে শুরু করে তার পারিবারিক ও সামাজিক অবস্থান বিবেচনা করে তাকে মানসিক ও আর্থিক ভাবে সহযোগিতা করে থাকে। রোগ, ডাক্তার, অপারেশন সংক্রান্ত বিষয়ে সঠিক তথ্য দেয়। রোগীর চিকিৎসা সংক্রান্ত কুসংস্কার, উদ্বেগ, উৎকণ্ঠা, ভয়ভীতি দূর করে চিকিৎসা গ্রহণে উৎসাহী করে তোলে। রোগীর জন্য উপযুক্ত পরিবেশ, উপযুক্ত হাসপাতাল এমনকি রোগী কল্যাণ সমিতির মাধ্যমে অনুদান সংগ্রহের ব্যবস্থা করে দেয়। রোগীদের জন্য প্রয়োজনীয় উপকরণ- চশমা, হুইল চেয়ার, ক্র্যাচ সরবরাহকরণ এবং দুস্থ মহিলা, পরিত্যক্ত শিশু, নাম পরিচয়হীন রোগীদের পুনর্বাসনের ক্ষেত্রেও একজন চিকিৎসা সমাজকর্মীর ভূমিকা রয়েছে। উদ্দীপকে জামান যখন তার অপারেশনের জন্য রক্ত প্রয়োজন শুনে ভয় পেয়ে যান তখন চিকিৎসা সমাজকর্মী তার দুশ্চিন্তা মুক্ত করেন এবং ভয়ভীতি দূর করে চিকিৎসা গ্রহণে উৎসাহী করে তোলেন।"
        }
      ]
    },
    {
      "number": "3",
      "uddipok": "",
      "tag": "SGWC 24",
      "sub_questions": [
        {
          "label": "ক",
          "question": "ASD-এর পূর্ণাঙ্গ রূপ লিখো।",
          "explanation": "ASD এর পূর্ণরূপ হলো Autism Spectrum Disorder."
        },
        {
          "label": "খ",
          "question": "'সামাজিক সমস্যার পারস্পরিক নির্ভরশীলতা' - বলতে কী বোঝায়?",
          "explanation": "সমাজের কোন এক সমস্যার জন্য অন্য আরেকটি সমস্যার উদ্ভব হওয়াকে সামাজিক সমস্যার পারস্পরিক নির্ভরশীলতা বলে। সামাজিক সমস্যা মূলত সমাজ থেকেই সৃষ্টি হয়। সমাজে বসবাসরত মানুষের পারস্পরিক ক্রিয়া-প্রতিক্রিয়া এবং সামাজিক উপাদানসমূহের পারস্পরিক মিথস্ক্রিয়া থেকেই সামাজিক সমস্যার উদ্ভব। সামাজিক সমস্যা একদিকে যেমন নিজেই একটি সমস্যা, তেমনি এই সমস্যাটি আরও কতগুলো সমস্যা সৃষ্টির কারণ। এর ফলে সমাজে বহুবিধ সমস্যার সৃষ্টি হয়। যেমন- দারিদ্র্য একটি সমস্যা এর ফলে পুষ্টিহীনতা, ভিক্ষাবৃত্তি, অপরাধপ্রবণতা দেখা দেয়। নিরক্ষরতা থেকে সৃষ্টি হয় অজ্ঞতা, জনসংখ্যার আধিক্য, বেকারত্ব প্রভৃতি। সমাজের কোনো একদিকে এসব অসংগতি বা বিশৃঙ্খলা দেখা দিলে সমাজের অন্যদিকে এর প্রভাব পড়ে এটাই সামাজিক সমস্যার পারস্পরিক নির্ভরশীলতা।"
        },
        {
          "label": "গ",
          "question": "উদ্দীপকে \"?\" চিহ্নিত স্থানে কোন সামাজিক সমস্যা বসবে? ব্যাখ্যা দাও।",
          "explanation": "উদ্দীপকের '?' চিহ্নিত স্থানে মাদকাসক্তি নামক সামাজিক সমস্যাটি বসবে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি হলো মাদকদ্রব্যের প্রতি আসক্তি। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী, মাদকাসক্তি বলতে দৈহিক ও মানসিকভাবে মাদকদ্রব্যের ওপর নির্ভরশীল ব্যক্তি বা অভ্যাসবশত মাদকদ্রব্য ব্যবহারকারী ব্যক্তিকে বোঝায়। মাদকাসক্তি কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে বর্ণিত সঙ্গদোষ ও কৌতূহল, রাজনৈতিক অস্থিতিশীলতা হলো মাদকাসক্তির কারণ। এছাড়াও মাদক দ্রব্যের সহজলভ্যতা ও ভৌগোলিক অবস্থান, অপসংস্কৃতি, বেকারত্ব প্রভৃতি কারণে মাদকাসক্তির হার দিন দিন বেড়েই চলেছে। উদ্দীপকে আরও বলা হয়েছে হতাশা ও ব্যর্থতা, ধর্মীয় ও সামাজিক মূল্যবোধের অবক্ষয় এগুলো হলো মাদকাসক্তির প্রভাব। মাদকাসক্তির ফলে আরও সামাজিক সমস্যার সৃষ্টি হয় যেমন- পারিবারিক বিশৃঙ্খলা, ছিনতাই, অপহরণ, আত্মহত্যা, স্বাস্থ্যহীনতা প্রভৃতি। উদ্দীপকে যে কারণ ও প্রভাবের কথা বলা হয়েছে তা থেকে বলা যায় '?' চিহ্নিত স্থানে মাদকাসক্তি বসবে।"
        },
        {
          "label": "ঘ",
          "question": "উদ্দীপকের সমস্যা মানবজীবনে যে প্রভাব বিস্তার করবে তার বর্ণনা দাও।",
          "explanation": "উদ্দীপকের সমস্যা তথা মাদকাসক্তি মানবজীবনে ক্ষতিকর প্রভাব বিস্তার করে। যখন কোনো ব্যক্তি সুনির্দিষ্ট কোনো কারণ ছাড়া কোনো মাদকদ্রব্য বা ঔষধ বার বার গ্রহণ করে এবং শারীরিক ও মানসিকভাবে এর ওপর নির্ভরশীল হয়ে পড়ে তাকেই মাদকাসক্তি বলা হয়। মাদকাসক্তির অন্যতম প্রধান কারণ হলো সঙ্গদোষ ও কৌতূহল। উদ্দীপকে যে সকল বিষয়ের কথা বলা হয়েছে তা মাদকাসক্তির ইঙ্গিত দেয় মানবজীবনে এর প্রভাব খুবই ভয়াবহ। ব্যক্তিজীবন থেকে শুরু করে জাতীয় জীবনের প্রতিটি স্তরেই এর প্রভাব লক্ষ করা যায়। নিয়মিত মাদক গ্রহণের ফলে মাদক গ্রহণকারী বিভিন্ন রোগে আক্রান্ত হয়। যেমন- ক্যান্সার, উচ্চ রক্তচাপ, এইডস, স্বাস্থ্যহীনতা সর্বোপরি দেহের ভেতরের অঙ্গগুলো অকেজো হয়ে পড়ে। ব্যক্তি জীবনে হতাশা সৃষ্টি হয়। মাদক গ্রহণকারী ব্যক্তি মাদকের টাকার জন্য পরিবারে অশান্তি সৃষ্টি করে। এর ফলে দাম্পত্য কলহ, পারিবারিক ঝগড়া, মারামারি এমনকি হত্যা পর্যন্ত হয়ে থাকে। মাদকাসক্ত ব্যক্তির দ্বারা সমাজের, রাষ্ট্রের তো কোনো উন্নয়ন হয়ই না বরং মাদকাসক্ত ব্যক্তি সামাজিক নিরাপত্তার ক্ষেত্রে হুমকি স্বরূপ। এমনকি তার নিজের সন্তান জন্মগ্রহণের পূর্বেই দৈহিক ও মানসিক ক্ষতির সম্মুখীন হয়। মাদকাসক্ত ব্যক্তি মৌল মানবিক চাহিদা পূরণে ব্যর্থ হয় এবং দারিদ্র্য তার নিত্যসঙ্গী হয়ে ওঠে। উপর্যুক্ত আলোচনা শেষে বলা যায় যে, উদ্দীপকের সমস্যা অর্থাৎ মাদকাসক্তি মানব জীবনে ভয়াবহ প্রভাব বিস্তার করে।"
        }
      ]
    },
    {
      "number": "4",
      "uddipok": "রীমা ও ওয়াসীম পারিবারিক ও সামাজিক স্বীকৃতির মাধ্যমে একত্রে বসবাস শুরু করেন। তাদের এই বন্ধন বৃহত্তর সমাজ সৃষ্টির প্রক্রিয়া তরান্বিত করে।",
      "tag": "SGWC 24",
      "sub_questions": [
        {
          "label": "ক",
          "question": "",
          "explanation": "We feeling বলতে বোঝায় নিজের সাথে সমস্ত দলের সদস্যদের একাত্মতা অনুভব করা।"
        },
        {
          "label": "খ",
          "question": "",
          "explanation": "সমাজের সামগ্রিক চিত্র গণমাধ্যমের মাধ্যমে প্রকাশ পায় বলে গণমাধ্যমকে বলা হয় সমাজের দর্পণ। গণমাধ্যমেই সমাজের ভালো-মন্দ, নিয়ম-অনিয়ম প্রভৃতি প্রকাশ পায়। গণমাধ্যমগুলো শুধু সংবাদ পরিবেশন করে তা নয়, এটি জাতীয় সমস্যাদির ওপর মতামত ব্যক্ত করে জনগণের দৃষ্টি আকর্ষণ করে। এদেশের বিভিন্ন সমস্যা সম্পর্কে শিক্ষাবিদ ও জ্ঞানী ব্যক্তিদের অভিমত জনসম্মুক্ষে তুলে ধরে জনগণকে রাষ্ট্রীয় সমস্যা সম্পর্কে সচেতন করে তোলে। তাই গণমাধ্যমকে সমাজের দর্পর্ণ বলা হয়।"
        },
        {
          "label": "গ",
          "question": "",
          "explanation": "উদ্দীপকে রীমা ও ওয়াসীমের একত্রে বসবাস বিবাহ নামক সামাজিক প্রতিষ্ঠানের অন্তর্ভুক্ত। সামাজিক প্রতিষ্ঠানগুলোর মধ্যে বিবাহ অন্যতম। বিবাহ হলো প্রাপ্তবয়স্ক একজন নারী ও পুরুষের একত্রে বসবাস করার সামাজিক স্বীকৃতি; যা সংশ্লিষ্ট সমাজ, সম্প্রদায় বা দেশের প্রচলিত রীতিনীতি ও আইন দ্বারা স্বীকৃত। এর মাধ্যমে তারা একসাথে বসবাস ও পরিবার গঠন করার অধিকার পায়। মূলত পরিবার গঠনের একমাত্র বৈধ উপায় হলো বিবাহ। আর এর মাধ্যমে নারী-পুরুষের মধ্যে একটি স্থায়ী সম্পর্ক গড়ে ওঠে। বিবাহ মানব সমাজের একটি সর্বজনীন রীতি হিসেবে পরিচিত। উদ্দীপকে বলা হয়েছে রীমা ও ওয়াসীম পারিবারিক ও সামাজিক স্বীকৃতির মাধ্যমে একত্রে বসবাস শুরু করেন। মূলত বিবাহের মাধ্যমেই তারা স্বামী- স্ত্রী হিসেবে বৈধ সম্পর্কের ভিত্তিতে একত্রে বসবাস শুরু করেন।"
        },
        {
          "label": "ঘ",
          "question": "",
          "explanation": "মানব জীবনের জন্য উদ্দীপকে উল্লিখিত প্রতিষ্ঠান তথা বিবাহের গুরুত্ব রয়েছে। মানব সভ্যতার ইতিহাস থেকে দেখা যায়, যখন মানুষ গোষ্ঠীবদ্ধভাবে বসবাস শুরু করে তখন থেকেই বিবাহ ব্যবস্থার প্রচলন হয়। মূলত প্রয়োজনের তাগিদেই মানুষ এ ব্যবস্থাটির উদ্ভব ঘটায়। তাই সামাজিক প্রতিষ্ঠান হিসেবে বিবাহের গুরুত্ব সহজেই অনুমান করা যায়। সমাজব্যবস্থায় একে অন্যের সাথে যে সুসম্পর্ক, তার পিছনে বিবাহ গুরুত্বপূর্ণ ভূমিকা পালন করে। বৈবাহিক সম্পর্কের মাধ্যমেই নর-নারীর সামাজিক সম্পর্ক স্থির হয় এবং প্রজনন ধারা বজায় থাকে। নবজাতকের লালন-পালন ও সামাজিকীকরণের দায়িত্ব পিতা-মাতার ওপরই ন্যস্ত হয়। ফলে সন্তানের লালন-পালনে সমস্যা হয় না এবং সে সামাজিক স্বীকৃতি পায়। কিন্তু অবৈধ যৌন সম্পর্কের ফলে যে সন্তানের জন্ম হয়, তার লালন-পালন ও সামাজিকীকরণে নানা সমস্যা দেখা দেয়। কারণ বিবাহ হলো পবিত্র বন্ধন, আর এর মাধ্যমেই পরিবার গঠিত হয়। এ ব্যবস্থাই পরিবারের ভিত্তি। আর পরিবার ব্যবস্থার মাধ্যমেই শিশুরা যোগ্য মানুষ হিসেবে গড়ে ওঠে। এ থেকে বোঝা যায়, বিবাহ সামাজিক প্রতিষ্ঠান হিসেবে অত্যন্ত তাৎপর্যপূর্ণ। উদ্দীপকে রীমা ও ওয়াসীম পারিবারিক ও সামাজিক স্বীকৃতির জন্য বিবাহ বন্ধনের মাধ্যমে একত্রে বসবাস, শুরু করেন মানব জীবনের জন্য যার গুরুত্ব অপরিসীম।"
        }
      ]
    },
    {
      "number": "5",
      "uddipok": "",
      "tag": "SGWC 24",
      "sub_questions": [
        {
          "label": "ক",
          "question": "সামাজিক নিরাপত্তা সংশ্লিষ্ট একটি আইনের নাম লিখো।",
          "explanation": "সামাজিক নিরাপত্তা সংশ্লিষ্ট একটি আইনের নাম মুসলিম পারিবারিক আইন ১৯৬১।"
        },
        {
          "label": "খ",
          "question": "যৌতুক বলতে কী বোঝায়?",
          "explanation": "পাত্র-পাত্রী বিবাহ বন্ধনে আবদ্ধ হওয়ার সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছা বা অনিচ্ছাকৃতভাবে যে উপঢৌকন দিয়ে থাকে তাকে যৌতুক বলে। এখানে উপঢৌকন বলতে বাড়িঘর, জায়গা-জমি, নগদ অর্থ বা যেকোনো প্রকার আর্থিক সুবিধা ইত্যাদিকে বোঝানো হয়েছে।"
        },
        {
          "label": "গ",
          "question": "উদ্দীপকে \"?\" চিহ্নিত স্থানে কোন সামাজিক আইন বসবে? ব্যাখ্যা করো।",
          "explanation": "উদ্দীপকে \"?\" চিহ্নিত স্থানে মুসলিম পারিবারিক আইন-১৯৬১ বসবে। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। উদ্দীপকের ছকে মুসলিম পারিবারিক আইনের ৪টি গুরুত্বপূর্ণ ধারা উল্লেখ করা হয়েছে। এ আইন অনুসারে বিয়ের জন্য একজন মুসলিম ছেলের বয়স ২১ ও মেয়ের বয়স ১৮ নির্ধারণ করা হয়। এ আইন অনুযায়ী প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দিবে। উদ্দীপকের ছকে আরও বলা হয়েছে ভরণপোষণ ও উত্তরাধিকার। কোন স্বামী এক বা একাধিক স্ত্রীর ক্ষেত্রে ভরণপোষণ দিতে ব্যর্থ হলে স্ত্রী/স্ত্রীগণ ইউনিয়ন পরিষদ চেয়ারম্যানের বরাবর দরখাস্ত করতে পারবেন। চেয়ারম্যান বিষয়টি নিষ্পত্তির জন্য সালিশ পরিষদ গঠন করে ভরণপোষণ বাবাদ টাকার পরিমাণ নির্দিষ্ট করে সার্টিফিকেট জারি করতে পারবেন। উত্তরাধিকারের ক্ষেত্রে মৃত ছেলের সন্তানরা 'বঞ্চিত হতো। এই আইন বলে মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। ছকে ১৯৫১ সালের মুসলিম পারিবারিক আইনের এ ধারাগুলোই উল্লিখিত হয়েছে। তাই বলা যায় যে, উদ্দীপকের \"?\" চিহ্নিত স্থানে মুসলিম পারিবারিক আইন-১৯৬১ বসবে।"
        },
        {
          "label": "ঘ",
          "question": "নারীদের কল্যাণে উক্ত সামাজিক আইনের গুরুত্ব ব্যাখ্যা করো।",
          "explanation": "নারীদের কল্যাণে উক্ত সামাজিক আইন তথা মুসলিম পারিবারিক আইন-১৯৬১ এর গুরুত্ব রয়েছে। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। ১৯৬১ সালের মুসলিম পারিবারিক আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "6",
      "uddipok": "জারিফ এমন একটি সরকারি সংস্থায় কাজ করে যা গ্রামীণ অর্থনীতির পূর্নগঠন, শহরমুখি জনস্রোত রোধ করা এবং গ্রামকে অর্থনৈতিক কর্মকাণ্ডের মূল ধারায় পরিণত করার জন্য ১৯৭৪ সালে প্রতিষ্ঠিত হয়। বর্তমানে দেশের প্রায় প্রতিটি উপজেলায় কার্যক্রম পরিচালনা করছে।",
      "tag": "SGWC 24",
      "sub_questions": [
        {
          "label": "ক",
          "question": "",
          "explanation": "সমাজসেবা অধিদপ্তর প্রতিষ্ঠিত হয় ১৯৮৪ সালে।"
        },
        {
          "label": "খ",
          "question": "",
          "explanation": "শহর সমাজসেবার দুটি উদ্দেশ্য হলো দরিদ্র ও দুস্থ লোকদের শহরের জীবনযাত্রার সাথে খাপ খাওয়ানো এবং বৃত্তিমূলক বিভিন্ন প্রশিক্ষণ প্রদান করা। শহর এলাকায় বসবাসরত দরিদ্র দুস্থ লোকদের শহরের জীবনযাত্রার সাথে খাপ খাওয়াতে এবং আর্থ-সামাজিকভাবে তাদের স্বাবলম্বী করতে বিভিন্ন কর্মসূচি সম্পাদনা করা হয়। এমনকি তাদের বৃত্তিমূলক নানা ধরনের প্রশিক্ষণ দেওয়া হয় যাতে তারা নিজেদের দক্ষতা বৃদ্ধি করতে পারে এবং বিভিন্ন কাজে যুক্ত হতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জারিফ গ্রামীণ সমাজসেবা কর্মসূচি সংস্থায় কাজ করছেন। গ্রামীণ সমাজসেবা বলতে সমষ্টি-উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। উদ্দীপকে দেখা যায়, জনাব জারিফ একটি সরকারি সংস্থায় কাজ করে যা গ্রামীণ অর্থনীতি পুনর্গঠন, শহরমুখী জনস্রোত রোধ করা এবং গ্রামকে অর্থনৈতিক কর্মকাণ্ডের মূল ধারায় পরিণত করার লক্ষ্যে কাজ করে। এ সংস্থা গ্রামের দরিদ্র, ভূমিহীন কৃষক, বেকার, দরিদ্র মহিলাদের- প্রশিক্ষণের মাধ্যমে উপার্জনক্ষম করে তোলে। গ্রামীণ অর্থনীতির কাঠামো সুদৃঢ় করার জন্য কুটির শিল্পের প্রসারে সহায়তা করে। নিরক্ষরতা, অজ্ঞতা দূরীকরণে প্রাতিষ্ঠানিক ও অপ্রাতিষ্ঠানিক শিক্ষা কর্মসূচি পরিচালনা করে। ঋণ দান কার্যক্রম পরিচালনাসহ সামগ্রিকভাবে গ্রামের সুবিধাবঞ্চিত লোকদের ভাগ্য উন্নয়নে সহায়তা করে। গ্রামীণ সমাজসেবা কর্মসূচির এসব উন্নয়নমূলক কর্মকাণ্ড থেকে প্রতীয়মান হয় যে, উদ্দীপকের জারিফ যে সরকারি সংস্থায় কাজ করছেন তা গ্রামীণ সমাজসেবা কর্মসূচি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সংস্থা অর্থাৎ গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যক্রম ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্র ব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণগ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, উদ্দীপকের জনাব জারিফের সংস্থাটি গ্রামীণ অর্থনীতি পুনর্গঠন, শহরমুখী জনস্রোত রোধ করা এবং গ্রামকে অর্থনৈতিক কর্মকাণ্ডের মূল ধারায় পরিণত করার লক্ষ্যে কাজ করছে।"
        }
      ]
    },
    {
      "number": "7",
      "uddipok": "বাংলাদেশের গ্রামীণ ভূমিহীন, দরিদ্র ও দুস্থ পরিবারের উন্নয়নে একটি সংস্থা কাজ করে যাচ্ছে। সংস্থ্যাটি ১৯৮৩ সালে প্রতিষ্ঠিত হয়। আর কাজের স্বীকৃতি স্বরুপ নোবেল শান্তি পুরস্কার লাভ করে।",
      "tag": "SGWC 24",
      "sub_questions": [
        {
          "label": "ক",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলে।"
        },
        {
          "label": "খ",
          "question": "",
          "explanation": "ব্র্যাক হলো বাংলাদেশের একটি সর্ববৃহৎ স্বেচ্ছাসেবী বা বেসরকারি সংস্থা। ব্র্যাক (BRAC-Bangladesh Rural Advancement Committee) ১৯৭২ সালে প্রতিষ্ঠিত হয়। ব্র্যাক-এর প্রতিষ্ঠাতা হলেন স্যার ফজলে হাসান আবেদ। সমাজের অসহায়, দরিদ্র মানুষের জীবনমান উন্নয়ন, গ্রামীণ জনগোষ্ঠীর কর্মসংস্থান সৃষ্টি এবং তাদের উপার্জন বৃদ্ধির লক্ষ্যে ব্র্যাক ব্যাংক ক্ষুদ্র ঋণ বিতরণ করে থাকে। ব্র্যাকের মূল উদ্দেশ্য হলো সমাজের সুবিধাবঞ্চিত, পিছিয়ে পড়া জনগোষ্ঠীর সার্বিক উন্নয়ন সাধন।"
        },
        {
          "label": "গ",
          "question": "",
          "explanation": "উদ্দীপকে বেসরকারি সমাজ উন্নয়ন সংস্থা গ্রামীণ ব্যাংককে ইঙ্গিত করা হয়েছে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে ব্যাংকের একটি শাখার কার্যক্রম পরিচালিত হয়। উদ্দীপকে বলা হয়েছে, ১৯৮৩ সালে প্রতিষ্ঠিত সংস্থাটি গ্রামীণ জনগোষ্ঠীর সার্বিক উন্নয়নে কাজ করার স্বীকৃতি স্বরূপ শান্তিতে নোবেল পুরস্কার লাভ করে। এ সংস্থাটি গ্রামের দরিদ্র, অসহায় ও দুস্থ জনগোষ্ঠীর আর্থ- সামাজিক উন্নয়নের কাজ করে। গ্রামীণ জনগোষ্ঠীর মাঝে সচেতনতা সৃষ্টি, নিরক্ষরতা দূরীকরণ, স্বাস্থ্য বিধি মেনে চলার লক্ষ্যে কার্যক্রম পরিচালনা করে। কর্মসংস্থান সৃষ্টি, উপার্জন বৃদ্ধির লক্ষ্যে ঋণ বিতরণ কর্মসূচি গ্রহণ করে। এসব কার্যক্রমের মাধ্যমে এ সংস্থাটি গ্রামীণ জনগোষ্ঠীর - ভাগ্যোন্নয়নে গুরুত্বপূর্ণ ভূমিকা রাখছে। তাই বলা যায় যে, উদ্দীপকের বেসরকারি সংস্থাটি গ্রামীণ ব্যাংক।"
        },
        {
          "label": "ঘ",
          "question": "",
          "explanation": "বাংলাদেশের আর্থসামাজিক উন্নয়নে উদ্দীপকে ইঙ্গিতকৃত প্রতিষ্ঠান তথা গ্রামীণ ব্যাংকের ভূমিকা অত্যন্ত গুরুত্বপূর্ণ। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। এটি গ্রামের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে কাজ করে। \"গ্রামীণ ব্যাংক অধ্যাদেশ ১৯৮৩\" প্রণয়নের মাধ্যমে গ্রামীণ ব্যাংক প্রতিষ্ঠিত হয়। এর প্রতিষ্ঠাতা হলেন ড. মুহাম্মদ ইউনূস। বাংলাদেশের আর্থ-সামাজিক উন্নয়নে উদ্দীপকের ইঙ্গিতকৃত প্রতিষ্ঠান তথা গ্রামীণ ব্যাংক গুরুত্বপূর্ণ ভূমিকা পালন করে। এ সংস্থার উদ্দেশ্য হলো গ্রামীণ ভূমিহীন ও দরিদ্র কৃষকদের একটি সংগঠনের আওতায় এসে সহজলভ্য ঋণ প্রদান করে গ্রামের বিত্তশালী, শোষক মহাজনদের অত্যাচার থেকে রক্ষা করা। তবে শুধু ঋণদান কার্যক্রমেই গ্রামীণ ব্যাংক সীমাবদ্ধ নয়, বরং ঋণ গ্রহীতাদের সামাজিক ও সাংগঠনিক দিকে উন্নয়নের প্রচেষ্টা অব্যাহত রাখছে। সামাজিক উন্নয়নের ক্ষেত্রে যৌতুক, নিরক্ষরতা, অজ্ঞতা, বিশুদ্ধ পানি, সবজি চাষ, পরিষ্কার পরিচ্ছন্ন থাকা, স্বাস্থ্যসম্মত পায়খানা ব্যবহার প্রভৃতি বিষয় নিয়ে কাজ করছে। এছাড়াও গ্রামীণ ব্যাংক যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে ভূমিকা রেখেছে। যার ফলে বেকারত্ব হ্রাস এবং নারীদের স্বাবলম্বী করা সম্ভব হচ্ছে। সর্বোপরি বলা যায় যে, উদ্দীপকের উল্লিখিত সংস্থা তথা গ্রামীণ ব্যাংক উপরের উল্লিখিত কার্যক্রম পরিচালনার মাধ্যমে বাংলাদেশের গ্রামীণ উন্নয়ন ও আর্থ সামাজিক উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "8",
      "uddipok": "",
      "tag": "SGWC 24",
      "sub_questions": [
        {
          "label": "ক",
          "question": "UNICEF-এর পূর্ণাঙ্গ রূপ লেখো।",
          "explanation": "UNICEF এর পূর্ণরূপ হলো- United Nations Children's Emergency Fund."
        },
        {
          "label": "খ",
          "question": "আন্তর্জাতিক সংস্থা বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেড ক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকে \"?\" চিহ্নিত স্থানে কোন আন্তর্জাতিক সংস্থার কার্যক্রম উল্লেখ করা হয়েছে? ব্যাখ্যা করো।",
          "explanation": "উদ্দীপকে '?' চিহ্নিত স্থানে আন্তর্জাতিক সংস্থা UNDP এর কার্যক্রম উল্লেখ করা হয়েছে। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। এর পূর্ণ রূপ United Nations Development Programme। ১৯৬৫ সালের নভেম্বর মাসে এ সংস্থা গঠিত হলেও ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। এর সদর দপ্তর মার্কিন যুক্তরাষ্ট্রের নিউইয়র্কে অবস্থিত। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। সেইসাথে সংস্থাটি ২০৩০ সালের মধ্যে জাতিসংঘ ঘোষিত SDG (Sustainable Development Goals) লক্ষ্যমাত্রা অর্জনের লক্ষ্যে বিভিন্ন কর্মসূচি প্রণয়ন করছে। যে সব দেশের শাসনকাঠামো তুলনামূলকভাবে দুর্বল সেসব দেশের গণতান্ত্রিক সরকারব্যবস্থা শক্তিশালীকরণে সরকারের বিভিন্ন প্রতিষ্ঠানের সংস্কার সাধন করা এর অন্যতম উদ্দেশ্য। এছাড়া বিভিন্ন প্রাকৃতিক দুর্যোগ মোকাবিলা করা এবং দুর্যোগ পরবর্তী সময়ে সহায়তা ও পরিবেশের উন্নয়নেও সংস্থাটি ভূমিকা রাখে। ইউএনডিপি বিশ্বব্যাপী মানবাধিকার সংরক্ষণ; নারীর ক্ষমতায়ন এবং উন্নয়নে নারীর অংশীদারিত্ব বৃদ্ধি; এবং বেকার যুবক-যুব মহিলাদের জন্য কর্মসংস্থান সৃষ্টির উদ্দেশ্যে কাজ করে যাচ্ছে। এতে বোঝা যায়, উদ্দীপকে '?' চিহ্নিত সংস্থাটি ইউএনডিপি (UNDP) এর কার্যক্রম নির্দেশ করে।"
        },
        {
          "label": "ঘ",
          "question": "বাংলাদেশের মত উন্নয়নশীল দেশের জন্য উদ্দীপকে ইঙ্গিতকৃত সংস্থার ভূমিকা ব্যাখ্যা করো।",
          "explanation": "বাংলাদেশের মতো উন্নয়নশীল দেশের জন্য উদ্দীপকে ইঙ্গিতকৃত সংস্থা তথা ইউএনডিপি (UNDP) গুরুত্বপূর্ণ ভূমিকা পালন করছে। ১৯৭২ সালের ৩১ জুলাই থেকে UNDP বাংলাদেশে তাদের কার্যক্রম পরিচালনা করছে। এদেশের দারিদ্র্য হ্রাস, শাসনব্যবস্থার উন্নয়ন, জলবায়ু পরিবর্তন, দুর্যোগ ব্যবস্থাপনাসহ জাতিসংঘের SDG-২০৩০ অর্জনে UNDP এবং তার উন্নয়ন সহযোগী সংস্থা যৌথভাবে কাজ করে যাচ্ছে। ইউএনডিপি বাংলাদেশে বিদ্যমান গণতান্ত্রিক ব্যবস্থাকে প্রাতিষ্ঠানিক রূপদান, শাসনব্যবস্থায় গতিশীলতা আনতে নির্বাচন কমিশনের উন্নয়ন, শাসনব্যবস্থার সাথে সংশ্লিষ্ট বিভিন্ন প্রতিষ্ঠান, যেমন- দুর্নীতি দমন কমিশন, সংসদ ও বিচারবিভাগের সংস্কার সাধনে বিভিন্ন প্রকল্প বাস্তবায়ন করে চলেছে। এর মধ্যে আছে- পুলিশ সংস্কার কার্যক্রম পরিচালনা; উপজেলা শাসন পরিচালনা প্রকল্প; বিচারব্যবস্থা সুদৃঢ়করণ প্রকল্প; ইউনিয়ন পরিষদ প্রশাসন প্রকল্প প্রভৃতি। দারিদ্র্য সমস্যা সমাধানে সরকার গৃহীত বিভিন্ন কর্মসূচিতে সহায়তা করার উদ্দেশ্যে চারটি বিষয়কে সামনে রেখে ইউএনডিপি কাজ করছে। এগুলো হলো- স্থানীয় মালিকানা, দক্ষতার উন্নয়ন, আয় ও কর্মসংস্থান সৃষ্টি এবং সামাজিক নিরাপত্তা। এছাড়া পরিবেশ ও জ্বালানি প্রকল্পের মাধ্যমে সংস্থাটি জ্বালানি ও পরিবেশ সুরক্ষা, জলবায়ু পরিবর্তন ও টেকসই উন্নয়নে ভূমিকা রাখছে। গ্রিনহাউজ গ্যাস নিয়ন্ত্রণে ইউএনডিপি মন্ট্রিল প্রোটোকলের আওতায় বাংলাদেশকে সহায়তা দিচ্ছে। এর বাইরে ইউএনডিপি বাংলাদেশে উদ্ভুত বিভিন্ন প্রাকৃতিক ও মানবসৃষ্ট দুর্যোগ মোকাবিলায় ভূমিকা রাখছে। বর্তমানে এক্ষেত্রে দুটি প্রকল্প চলছে, একটি CDMP-2 (Comprehensive Disaster Management Programme) অন্যটি Humanitarian Response Team। এছাড়া ১৯৯৭ সালে শান্তি চুক্তি স্বাক্ষরিত হওয়ার পর পার্বত্য চট্টগ্রামের তিনটি জেলার আদিবাসী ও বাঙালিদের আর্থ-সামাজিক উন্নয়নে সংস্থাটি পার্বত্য চট্টগ্রাম উন্নয়ন ও আস্থা অর্জন কর্মসূচি গ্রহণ করে। সার্বিক আলোচনা থেকে তাই বলা যায়, বাংলাদেশের মত উন্নয়নশীল দেশের জন্য উদ্দীপকের '?' চিহ্নিত স্থানের সংস্থাটি তথা ইউএনডিপি নিরলসভাবে কাজ করছে। ফলে দেশের দারিদ্র্য বিমোচন, নারীদের অংশগ্রহণ, মানবাধিকার উন্নয়ন, পরিবেশ ও জ্বালানি শক্তি ব্যবস্থাপনাসহ সার্বিক কল্যাণে উক্ত সংস্থাটির ভূমিকা অপরিসীম।"
        }
      ]
    },
    {
      "number": "9",
      "uddipok": "সানিয়ার বিয়ের সময় তার বাবা নগদ টাকাসহ কয়েক লক্ষ টাকার উপটোকন প্রদান করেন। বিয়ের কিছুদিন পর সানিয়ার বর বিদেশ যাওয়ার কথা বলে সানিয়ার মাধ্যমে তার বাবার কাছে আরও টাকা দাবি করে। সানিয়ার বাবা অপারগতা প্রকাশ করলে তার উপর নির্যাতন করা শুরু করে দেয়। এমতাবস্থায় একজন সমাজকর্মী এ সমস্যা সমাধানে এগিয়ে আসেন।",
      "tag": "SGWC 24",
      "sub_questions": [
        {
          "label": "ক",
          "question": "জলবায়ু কী?",
          "explanation": "জলবায়ু হলো কোনো এলাকার কমপক্ষে ৩০ বছরের গড় আবহাওয়া।"
        },
        {
          "label": "খ",
          "question": "সামাজিক সমস্যা বলতে কী বোঝায়?",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি। সামাজিক সমস্যা হলো কোনো সমাজের অধিকাংশ লোকের অবাঞ্ছিত ও আপত্তিজনক আচরণ, যে আচরণ পরিবর্তনের প্রয়োজন জনগণ অনুভব করে। সামাজিক সমস্যা মানুষের পারস্পরিক সামাজিক সম্পর্ক ও সামাজিক মিথস্ক্রিয়া থেকে উদ্ভূত। বিচ্ছিন্ন ও ব্যক্তিগত সমস্যাকে সামাজিক সমস্যা বলা হয় না। মূলত সামাজিক সমস্যা এমন এক অবস্থা যা সমাজের মানুষকে মূল্যবোধ ও প্রথার পরিপন্থি কাজের দিকে ধাবিত করে এবং আবেগীয় ও অর্থনৈতিক দুর্দশা সৃষ্টি করে।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে যৌতুক নামক সামাজিক সমস্যার প্রতি ইঙ্গিত করা হয়েছে। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। উদ্দীপকের সানিয়াকে বিয়ে দেওয়ার সময় তার বাবা যৌতুক প্রদান করেন এবং পরবর্তীতে তার বর আরও অর্থ দাবি করে। সানিয়ার ক্ষেত্রে উক্ত সমস্যাটি বাংলাদেশে প্রচলিত সামাজিক কু-প্রথা যৌতুককে ইঙ্গিত করে। যৌতুকের অন্যতম একটি কারণ হলো নারীদের পরনির্ভরশীল জীবনযাপন ও আর্থিক নিরাপত্তার অভাব। যৌতুকের দাবি মেটাতে গিয়ে কন্যাদায়গ্রস্ত পিতাকে সর্বস্ব হারাতে হয়। যৌতুকের দাবি মেটাতে না পারলে পারিবারিক অশান্তি দেখা যায়। অনেক সময় পারিবারিক ভাঙন কিংবা স্ত্রীর উপর নির্যাতন থেকে শুরু করে হত্যা পর্যন্ত ঘটে থাকে। তাই বলা যায়, উদ্দীপকের সানিয়ার জীবনের সমস্যাটি যৌতুক নামক সামাজিক সমস্যাকে ইঙ্গিত করে।"
        },
        {
          "label": "ঘ",
          "question": "ইঙ্গিতকৃত সমস্যা সমাধানে একজন সমাজকর্মী কীভাবে ভূমিকা রাখতে পারে? বুঝিয়ে লিখো।",
          "explanation": "উদ্দীপকে ইঙ্গিতকৃত সমস্যা তথা যৌতুক প্রথা মোকাবিলায় একজন সমাজকর্মী গুরুত্বপূর্ণ ভুমিকা রাখতে পারে। যৌতুকের কারণে নারীরা শারীরিক ও মানসিক নির্যাতন সহ্য করেন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক, ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকর্মী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলায় নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উপরের আলোচনা থেকে বোঝা যায়, উদ্দীপকে ইঙ্গিতকৃত সমস্যা তথা যৌতুক প্রথার মতো একটি সামাজিক কুপ্রথা মোকাবিলায় একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "রেনুর বয়স ১১ বছর। সে সাধারণত কারও সাথে কথা বলে না। কেউ কথা বললে ফেল ফেল করে তাকিয়ে থাকে। যেখানে সেখানে মলমূত্র ত্যাগ করে দেয়। ফলে তার পিতা-মাতা তাকে বিদ্যালয়ে পাঠান না। তবে তার মধ্যে অনেক প্রতিভা রয়েছে। সে সুন্দর করে ছবি আঁকতে পারে। সমাজবিজ্ঞানীরা মনে করেন এ সমস্যাটি সমাধানযোগ্য।",
      "tag": "SGWC 24",
      "sub_questions": [
        {
          "label": "ক",
          "question": "সাংস্কৃতিক শূন্যতা কী?",
          "explanation": "সাংস্কৃতিক শূন্যতা এমন একটি পরিস্থিতি বর্ণনা করতে ব্যবহৃত হয় যেখানে একজন ব্যক্তি পার্শ্ববর্তী সংস্কৃতি থেকে বঞ্চিত হয় এবং এর প্রভাব থেকে বিচ্ছিন্ন হয়।"
        },
        {
          "label": "খ",
          "question": "বাল্যবিবাহের দুইটি কারণ ব্যাখ্যা করো।",
          "explanation": "বাল্যবিবাহ বলতে ঐ বিবাহকে বোঝানো হয়েছে যার কোনো এক পক্ষ বা উভয়ই (পুরুষ বা নারী) অপ্রাপ্তবয়স্ক। বাল্যবিবাহের অন্যতম কারণ হলো নিরাপত্তাহীনতা ও নিরক্ষরতা। নিরাপত্তাহীনতা বাল্যবিবাহের অন্যতম কারণ। মেয়েরা সামাজিকভাবে ইভটিজিং, উত্ত্যক্তকরণসহ বিভিন্ন ধরনের সমস্যায় পড়ে। যার ফলে বাবা- মা আশু বিপদের থেকে রেহাই পেতে মেয়েকে অল্প বয়সে বিয়ে দিতে বাধ্য হন। নিরক্ষরতার কারণেও এদেশে মেয়েদের অল্প বয়সে বিয়ে হয়। যে মেয়েটি লেখাপড়া করে না পরিবার থেকে চেষ্টা চালানো হয় তাকে যত তাড়াতাড়ি সম্ভব বিয়ে দেওয়ার।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে অটিজম নামক সামাজিক সমস্যার প্রতি ইঙ্গিত করা হয়েছে। অটিজম হলো মস্তিষ্কের বিকাশজনিত একটি স্নায়বিক ও মানসিক সমস্যা। এ রোগের কারণে শিশুরা নিজেদেরকে চারপাশের পরিবেশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়, যা উদ্দীপকে উল্লিখিত হয়েছে। অটিজম আক্রান্ত শিশুরা অন্য শিশু বা ব্যক্তির সাথে মৌখিক ও অ- মৌখিক যোগাযোগের (Verbal and Non-Verbal Communication) ক্ষেত্রে প্রতিবন্ধকতার সম্মুখীন হয়। এ কথার অর্থ হলো, অটিস্টিকরা সাধারণ মানুষের মতো মৌখিক যোগাযোগে দক্ষ হয় না। অনেক ক্ষেত্রে তারা ইশারা-ইঙ্গিতে বা বিভিন্ন অঙ্গভঙ্গির মাধ্যমেও যোগাযোগ করতে পারে না। বেশিরভাগ অটিস্টিক শিশুই কথা বলার সময় কারো দিকে তাকায় না। এ শিশুদের আরেকটি লক্ষণ হলো- এরা সমবয়সি বন্ধু বা কারো সাথে সামাজিক সম্পর্ক স্থাপনে পারদর্শী নয়। সাধারণ শিশুদের মতো তারা অন্য শিশুদের সাথে মিশতে পারে না। ফলে সহজে কারো সাথে বন্ধুত্ব গড়ে ওঠে না। অটিস্টিক শিশুরা যে কোনো কাজ বারবার করতে থাকে। কেউ শরীর দোলায়, কেউ খেলনা নিয়ে একইভাবে বারবার সাজাতে থাকে। এভাবে তারা পুনরাবৃত্তিমূলক আচরণ করে। উপরের আলোচনা থেকে বোঝা যায়, উদ্দীপকের রেনুর সমস্যাটি অটিজমকে ইঙ্গিত করে।"
        },
        {
          "label": "ঘ",
          "question": "\"সমাজবিজ্ঞানীরা মনে করেন উদ্দীপকে ইঙ্গিতকৃত সমস্যার সমাধান সম্ভব।\" যুক্তি দাও।",
          "explanation": "সমাজবিজ্ঞানীরা মনে করেন উদ্দীপকে ইঙ্গিতকৃত সমস্যাটি তথা অটিজম নামক সমস্যার সমাধান সম্ভব। অটিজম আমাদের দেশ তথা বিশ্বের জন্য একটি বড় ধরনের সমস্যা। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন US ডলার। উদ্দীপকে রেনু স্বাভাবিক আচরণ করে না। তবে তার প্রতিভা রয়েছে এবং ছবি আঁকতে পারে। এটি মস্তিষ্কের বিকাশে এক ধরনের প্রতিবন্ধকতা যা সাধারণত একটি শিশুর জন্মের প্রথম ২ বছরের মধ্যে দেয়। বিজ্ঞানীরা মনে করেন এ রোগে আক্রান্ত শিশুর DNA জিন Copy Number of Variant (CNV) নামক ত্রুটি বহন করে। আবার পরিবেশে বিরাজমান বিষাক্ত উপকরণ গর্ভের শিশু এবং জন্মের পর শিশুর বৃদ্ধির প্রাথমিক পর্যায়ে মস্তিষ্কের স্নায়ুকোষকে ধ্বংস করে। এ রোগের প্রতিরোধ করার মতো কোনো ঔষধ আবিস্কার হয়নি। তবে শৈশবেই রোগ চিহ্নিত করে কার্যকর পদক্ষেপ নেওযা সম্ভব হলে অটিজমে আক্রান্ত শিশু সুস্থ হতে পারে। অটিজম সমস্যা সমাধানে সমাজকর্মীও গুরুত্বপূর্ণ ভূমিকা পালন করে। সমাজকর্মী অটিস্টিক শিশুদের নিয়ে প্রচলিত কর্মসূচি গ্রহণ করে। সর্বোপরি বলা যায়, অটিজম সমস্যা সমাধানের ক্ষেত্রে শিশুর জন্মের পরেই আক্রান্ত লক্ষণ অনুধাবন করে উপযুক্ত ব্যবস্থা নিতে হবে। এছাড়াও অটিজমে আক্রান্ত ব্যক্তিকে 'শিক্ষা, সহযোগিতামূলক কার্যক্রম পরিচালনা করে সচেতনতা বৃদ্ধির সাথে উন্নয়নমূলক বিভিন্ন কার্যক্রম গ্রহণের মাধ্যমে উদ্দীপকের রেনুর মতো শিশুদের স্বাভাবিক শিশুর মতো না হলেও স্বাবলম্বী হিসেবে গড়ে তোলা।"
        }
      ]
    },
    {
      "number": "11",
      "uddipok": "সমাজে একটি শক্তিশালী প্রতিষ্ঠান সামাজিক উন্নয়ন এর প্রতিবন্ধকতা দূর করে, গঠনমূলক জনমত সৃষ্টি করে সমাজের নানা অসংগতি মানুষের সামনে তুলে ধরে এবং মানুষকে সুস্থ বিনোদন প্রদান করে থাকে। আবার, অনেক সময়, সামাজিক বিশৃঙ্খলাও সৃষ্টি করে। এক্ষেত্রে একজন সমাজকর্মী গুরুত্বপূর্ণ ভূমিকা পালন করে।",
      "tag": "SGWC 24",
      "sub_questions": [
        {
          "label": "ক",
          "question": "আইন প্রয়োগকারী সংস্থা কী?",
          "explanation": "আইন প্রয়োগকারী সংস্থা বলতে ঐ সকল সংস্থাকে বোঝায় যারা দেশের বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে।"
        },
        {
          "label": "খ",
          "question": "\"সামাজিক সমস্যা সমাজ থেকে উদ্ভত\"-কথাটি ব্যাখ্যা করো।",
          "explanation": "'সামাজিক সমস্যা সমাজ থেকে উদ্ভূত' বলতে সমস্যার সামাজিক কেন্দ্রস্থলের প্রতি ইঙ্গিত করা হয়। বিশৃঙ্খলা, মূল্যবোধের অবক্ষয়সহ বিভিন্ন নেতিবাচক পরিস্থিতির কারণে সামাজিক সমস্যা দেখা দেয়। এ ধরনের সমস্যা সমাজের মানুষের জন্য একটি অস্বাভাবিক অবস্থা, যা তাদের সুষ্ঠু জীবনযাত্রাকে ব্যাহত করে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানের প্রতি ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে গণমাধ্যম নামক সামাজিক প্রতিষ্ঠানের প্রতি ইঙ্গিত দেওয়া হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতির জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকে একটি প্রতিষ্ঠানের কথা বলা হয়েছে যা সামাজিক উন্নয়নের প্রতিবন্ধকতা দূর করে। গঠনমূলক জনমত সৃষ্টি করে, মানুষকে সুস্থ বিনোদন প্রদান করে। উক্ত প্রতিষ্ঠানটি মানুষের চিন্তাচেতনা ও মন- মানসিকতার পরিবর্তনেও ভূমিকা পালন করে। উপরের আলোচনা থেকে তাই বলা যায়, উদ্দীপকটি সামাজিক প্রতিষ্ঠান গণমাধ্যমকেই নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত সামাজিক প্রতিষ্ঠানের নেতিবাচকতা দূরীকরণে সমাজকর্মীর ভূমিকা আলোচনা করো।",
          "explanation": "নিম্নের অনুরূপঃ উদ্দীপকে ইঙ্গিতকৃত প্রতিষ্ঠান তথা গণমাধ্যমের নেতিবাচকতা দূরীকরণে সমাজকর্মীর ভূমিকা অপরিসীম। আমাদের সমাজে জনসংখ্যা সমস্যা, কুসংস্কার, বাল্যবিবাহ, যৌতুক, মাদকাসক্তি, দুর্নীতি, নারী নির্যাতন প্রভৃতিসহ বিভিন্ন সামাজিক সমস্যা বিদ্যমান। এ সমস্যাগুলো আমাদের সামাজিক উন্নয়নের পথে প্রতিবন্ধকতা সৃষ্টি করে। আর এসব সামাজিক সমস্যা সম্পর্কে গণসচেতনতা ও জনমত সৃষ্টির মাধ্যমে গণমাধ্যম সমস্যা মোকাবিলায় গুরুত্বপূর্ণ ভূমিকা পালন করতে পারে। সমাজে বিদ্যমান নানা সমস্যা তুলে ধরার পাশাপাশি গণমাধ্যম উদ্দীপকে উল্লিখিত কার্যক্রম পরিচালনা করে থাকে। তবে গণমাধ্যম সংবাদ পরিবেশনের কিছু নেতিবাচক কাজও করে থাকে। যেমন- হলুদ সাংবাদিকতা। এসব তথ্য জনগণের রুচি ও সংস্কৃতির উপর প্রভাব ফেলে। তখন সামাজিক বিশৃঙ্খলা থেকে শুরু করে দাঙ্গা পর্যন্ত হয়ে যাওয়ার সম্ভাবনা সৃষ্টি হয়ে যায়। গণমাধ্যমের এসব নেতিবাচকতা দূরীকরণে একজন সমাজকর্মী ভূমিকা রাখে। যে সমস্ত চ্যানেল বা সংবাদ মাধ্যম সমাজের মূল্যবোধ বিরোধী তাদের মূল ধারায় ফিরিয়ে আনতে সমাজকর্মী উপযুক্ত পদক্ষেপ নিয়ে থাকে। সমাজবিরোধী কোন তথ্য বা সংবাদ প্রচারিত হলে সমাজকর্মী জনগণকে সচেতন করে। যেসব লেখক, সাংবাদিক, কলামিস্ট ইতিবাচক লেখার পাশাপাশি নেতিবাচক দিক বেশি প্রয়োগ করেন তাদের ক্ষেত্রে সমাজকর্মীরা ব্যক্তি-সমাজকর্ম পদ্ধতি প্রয়োগ করে সংশ্লিষ্ট লেখক বা সাংবাদিকদের মনোভাব বা লেখনীর ধারায় পরিবর্তন আনতে ভূমিকা রাখে। সর্বোপরি উদ্দীপকের উল্লিখিত প্রতিষ্ঠান তথা গণমাধ্যম, যে সমস্ত অনুষ্ঠান বা সংবাদ পরিবেশন ও প্রচারের মাধ্যমে দেশ ও দেশের মানুষের জন্য ফলপ্রসূ হবে সে সমস্ত সংবাদ বা অনুষ্ঠান প্রচারের জন্য গণমাধ্যমকর্মীদের উদ্বুদ্ধ করেন। তাই বলা যায়, সামাজিক শৃঙ্খলা রক্ষায় গণমাধ্যমের নেতিবাচকতা দূরীকরণে সমাজকর্মীর ভূমিকা অপরিসীম।"
        }
      ]
    }
  ]
}