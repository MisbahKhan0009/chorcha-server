{
  "title": "গাজীপুর ক্যান্টনমেন্ট কলেজ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "সারাদেশে বিশ্ববিদ্যালয়, মেডিকেল কলেজসহ অন্যান্য প্রতিষ্ঠানগুলোতে আসন সংখ্যা নির্ধারিত। সেক্ষেত্রে প্রতিবছর যতসংখ্যক শিক্ষার্থী এইচএসসি পরীক্ষায় পাস করে তাদের অনেকেই পরবর্তীতে উচ্চশিক্ষায় ভর্তির সুযোগ পায় না।",
      "tag": "GCC 23",
      "sub_questions": [
        {
          "label": "ক",
          "question": "বাংলাদেশের সংবিধানে কয়টি মৌল মানবিক চাহিদার উল্লেখ করা হয়েছে?",
          "explanation": "বাংলাদেশের সংবিধানে ৬টি মৌল মানবিক চাহিদার উল্লেখ করা হয়েছে।"
        },
        {
          "label": "খ",
          "question": "'মৌল মানবিক চাহিদা সর্বজনীন ও চিরন্তন'- ব্যাখ্যা করো।",
          "explanation": "মৌলিক মানবিক চাহিদাগুলো সর্বকালের সব মানুষের জন্য একই রকম বিধায় মৌলিক মানবিক চাহিদাকে সর্বজনীন ও চিরন্তন বলা হয়। মানুষের মৌলিক চাহিদাগুলো আজকের নয়। বরং এটি মানুষের সব সময়ের এবং বিশ্বের সব মানুষের ক্ষেত্রে চিরকাল একইভাবে বিরজে করছে। অতীতে এ চাহিদাগুলো মানুষের ছিল, বর্তমানেও আছে এবং ভবিষ্যতেও থাকবে। এগুলো এদেশে যেমন আছে, তেমনি বিশ্বের অন্যান্য দেশেও আছে। এগুলো সব মানুষের জন্যই, অভিন্ন এবং জাতি, ধর্ম, বর্ণ, শ্রেণি নির্বিশেষে সবার জন্যই প্রযোজ্য। তাই মৌলিক মানবিক চাহিদাকে সর্বজনীন বলা হয়। এগুলো পূরণের জন্য মানুষ বৈধ-অবৈধ, ইচ্ছাকৃত- অনিচ্ছাকৃত, নৈতিক-অনৈতিক যেকোনো পথ বেছে নেয়।"
        },
        {
          "label": "গ",
          "question": "উদ্দীপকে উল্লিখিত মৌল মানবিক চাহিদা চিহ্নিত করে ব্যাখ্যা করো।",
          "explanation": "উদ্দীপকে উল্লিখিত মৌল মানবিক চাহিদ্যটি হলো শিক্ষা। মানুষের জীবনধারণ, শারীরিক প্রবৃদ্ধি, মানসিক বিকাশ এবং সভা সামাজিক জীবনযাপন ও তার উৎকর্ষ সাধনের জন্য যে চাহিদাগুলো পূরণ আবশ্যক, সেগুলোর সমষ্টিকে মৌলিক মানবিক চাহিদা বলা হয়। মৌল মানবিক চাহিদাগুলোর মধ্যে অন্যতম হলো শিক্ষা। শিক্ষা বলতে জ্ঞান ও জ্ঞানার্জনের প্রক্রিয়া দুটিকেই বোঝায়। শিক্ষা ছাড়া জগত ও জীবন সম্পর্কে পরিষ্কার ধারণা অর্জন করা সম্ভব নয়। শিক্ষাকে জাতির মেরুদন্ড বলা-হয়। নিজ দায়িত্ব ও কর্তব্য সম্পর্কে ধারণা লাভের জন্য মানুষকে শিক্ষা অর্জন করতে হবে। এছাড়া দেহ, মন ও আত্মার বিকাশ সাধনই হলো' শিক্ষা। শিক্ষার মাধ্যমে একজন মানুষ, ব্যক্তিত্ব গঠন, মানবিক মূল্যবোধ অজন, সামাজিক দায়িত্ব ও কর্তব্য সম্পর্কে সচেতন হয়। উদ্দীপকে দেখা যায়, সারাদেশে বিশ্ববিদ্যালয়, মেডিকেল কলেজসহ অন্য প্রতিষ্ঠানগুলোতে আসন সংখ্যা নির্ধারিত। সেক্ষেত্রে প্রতিবছর যতসংখ্যক শিক্ষার্থী এইচএসসি পরীক্ষায় পাস করে তাদের অনেকেই পরবর্তীতে উচ্চশিক্ষায় ভর্তির সুযোগ পায় না। এ থেকে বোঝা যায়, এখানে মৌল মানবিক চাহিদা শিক্ষার অপ্রতুলতাকে, নির্দেশ করে। অর্থনেতিক সমীক্ষা- ২০২২ অনুযায়ী বর্তমানে বাংলাদেশে সাক্ষরতার হার ৭৫.২%। এর মানে দেশের শিক্ষা প্রতিষ্ঠানে স্কুলগামী ছাত্র-ছাত্রীর সংখ্যা বাড়ছে। কিন্তু সরকারিভাবে বিভিন্ন উদ্যোগ নেওয়ার পরও উচ্চশিক্ষার জন্য পর্যাপ্ত আসন এদেশে নিশ্চিত হয় না। এর অন্যতম কারণ অতিরিত্ব জনসংখ্যা। প্রাথমিক পর্যায়ে বিভিন্ন সুযোগ-সুবিধা প্রদানের ফলে দেশে শিক্ষার্থী সংখ্যা ক্রমাগত বাড়ছে। কিন্তু উচ্চ শিক্ষাগ্রহণের ক্ষেত্রে সুযোগের অপ্রতুলতা এদের উচ্চশিক্ষা প্রাপ্তির পথে বড় বাধা হয়ে দাঁড়াচ্ছে।"
        },
        {
          "label": "ঘ",
          "question": "'বাংলাদেশে বিরাজমান উক্ত পরিস্থিতির কারণ বহুমুখী ও ব্যাপক'- বক্তব্যটি বিশ্লেষণ করো।",
          "explanation": "বাংলাদেশে বিরাজমান উক্ত পরিস্থিতি অর্থাৎ শিক্ষার অপ্রতুলতার কারণ নানামুখী ও ব্যাপক'।- বক্তব্যটি যথার্থ। অন্য মৌলিক মানবিক চাহিদার মতো শিক্ষাক্ষেত্রেও বাংলাদেশের অবস্থা সন্তোষজনক নয়। দেশে শিক্ষার হার বাড়লে তা অত্যন্ত ধীরগতিতে সম্পন্ন হচ্ছে। এখনো দেশের শতকরা ২৪ ভাগ লোক শিক্ষার আলো থেকে বঞ্চিত। ইউনিসেফের তথ্য অনুযায়ী দেশের ৪০ ভাগ শিশু স্কুলে যাওয়ার সুযোগ থেকে বঞ্ছিত। এর মূল কারণ হলো দারিদ্র্য। প্রয়োজনীয় সংখ্যক শিক্ষকের অভাবও শিক্ষার অপ্রতুলতার কারণ। জাতীয় শিক্ষানীতি ২০১০ অনুযায়ী শিক্ষক-শিক্ষার্থীর অনুপাত ১:৩০ বলা হলেও বর্তমানে এ অনুপাত ১:৪০। সুতরাং চাহিদা অনুযায়ী শিক্ষকের সংখ্যা অনেক কম। দেশের যে হারে জনসংখ্যা বাড়ছে সে ঘরে' স্কুল, কলেজ, বিশ্ববিদ্যালয় ও শিক্ষা 'উপকরণ বাড়ছে না। বর্তমানে উচ্চ শিক্ষার জন্য সরকারি ও বেসরকারি অনেক শিক্ষাপ্রতিষ্ঠান গড়ে উঠলেও তা প্রয়োজনের তুলনায় নিতান্ত কম। পাশাপাশি মানসম্মত শিক্ষাদানে অধিকাংশ প্রতিষ্ঠান তেমন কোনো অবদান রাখতে পারছে না। এ সকল কারণে অনেকে উচ্চ শিক্ষা গ্রহণে আগ্রহ হারিয়ে ফেলছে। রাজনৈতিক অস্থিতিশীলতাও শিক্ষার অপ্রতুলতার জন্য দায়ি। দেশের রাজনৈতিক অস্থিরতার কারণে উচ্চ শিক্ষার ভর্তি কার্যক্রম বিলম্বিত হয়। আবার দেশের অধিকাংশ সরকারি শিক্ষা প্রতিষ্ঠানে উচ্চশিক্ষা গ্রহণ করতে গিয়ে অনেক শিক্ষার্থী রাজনৈতিক দলের ছত্রছায়ায় নানারকম অপরাধমূলক কর্মকান্ডে লিপ্ত হচ্ছে। এটিও উচ্চ শিক্ষাগ্রহণের অনাগ্রহের আরো একটি কারণ। আলোচনা শেষে বলা যায়, বাংলাদেশে বিরাজমান শিক্ষার অপ্রতুলতার নানামুখী কারণ রয়েছে।"
        }
      ]
    },
    {
      "number": "2",
      "uddipok": "চলমান রাশিয়া-ইউক্রেন যুদ্ধের নেতিবাচক প্রভাব সারা বিশ্বের মতো বাংলাদেশেও পড়েছে। এর ফলে আমাদের নিত্য প্রয়োজনীয় সকল দ্রব্যের ব্যাপক মূল্য বৃদ্ধিতে সাধারণ দিনমজুর বশিরের মতো স্বল্প আয়ের পরিবারগুলো খাদ্য সংকট, স্বাস্থ্য ঝুঁকি, শিক্ষায় বাধাপ্রাপ্ত হয়ে দিনাতিপাত করছে। যদিও সরকার বিভিন্ন সহায়তার মাধ্যমে পরিস্থিতি উত্তরণে প্রচেষ্টা চালাচ্ছে।",
      "tag": "GCC 23",
      "sub_questions": [
        {
          "label": "ক",
          "question": "দেহের জ্বালানী কোনটি?",
          "explanation": "দেহের জ্বালানী হলো খাদ্য।"
        },
        {
          "label": "খ",
          "question": "বস্ত্রকে কেন মানব সভ্যতার ধারক-বাহক আখ্যায়িত করা হয়? ব্যাখ্যা করো।",
          "explanation": "বস্ত্র ছাড়া মানুষের পক্ষে সভ্য সমাজে বসবাস করা সম্ভব নয় তাই বস্ত্রকে সভ্যতার ধারক ও বাহক বলা হয়। সুস্থ ও স্বাভাবিক জীবনযাপনের জন্য প্রয়োজনীয় চাহিদাগুলোই মানবিক চাহিদা। সামাজিক পরিচিতি ও মর্যাদা রক্ষার জন্য মানবিক বা সামাজিক চাহিদার গুরুত্ব অপরিসীম। বস্ত্র এ ধরনেরই একটি চাহিদা। বস্ত্র ছাড়া মানুষের পক্ষে সভ্য সমাজে থাকা সম্ভব নয়। পোশাক একদিকে লজ্জা নিবারণ করে, মানুষকে সমাজে মর্যাদার সঙ্গে বাস করতে সাহায্য করে। অন্যদিকে প্রাকৃতিক দুর্যোগ এবং নানা ধরনের রোগজীবাণু থেকে রক্ষা করে। এসব কারণে বস্ত্রকে সভ্যতার ধারক ও বাহক বলা হয়।"
        },
        {
          "label": "গ",
          "question": "উদ্দীপকে বশির মিয়ার পরিবারের মৌল-মানবিক চাহিদা পূরণের চিত্র ব্যাখ্যা করো।",
          "explanation": "উদ্দীপকে বশির মিয়ার খাদ্য স্বাস্থ্য, শিক্ষা প্রভৃতি মৌল মানবিক চাহিদা পূরণ হচ্ছে না। মানুষের শারীরিক ও মানসিক বিকাশ এবং সুন্দর ও স্বাভাবিক জীবন যাপনের জন্য যেসব চাহিদা পূরণ করা জরুরি সেগুলোই মৌল মানবিক চাহিদা। খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন ইত্যাদি হলো মৌল মানবিক চাহিদা। খাদ্য হলো সবচেয়ে প্রয়োজনীয় মৌলিক চাহিদা। মূলত মানুষের বেঁচে থাকা এবং শারীরিক ও মানসিক বিকাশের জন্য খাদ্যের গুরুত্ব অপরিসীম। বস্ত্র হলো মানুষের দ্বিতীয় গুরত্বপূর্ণ চাহিদা। এটি সভ্যতার প্রতীক। বস্ত্র ছাড়া মানুষ কোনো সভ্য সমাজে 'বাস করতে পারে না। অন্যদিকে সুন্দর জীবন-যাপনের জন্য শিক্ষা অপরিহার্য। এটি মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ ও সামাজিক দায়িত্ব-কর্তব্য সম্পর্কে জ্ঞান দান করে। স্বাস্থ্যও মানুষের একটি গুরুত্বপূর্ণ মৌল মানবিক চাহিদা। মানুষের ব্যক্তিগত ও সামাজিক উন্নয়নের প্রধান সহায়ক হচ্ছে স্বাস্থ্য। উদ্দীপকে বলা হয়েছে, চলমান রাশিয়া-ইউক্রেন যুদ্ধের নেতিবাচক প্রভাব সারা বিশ্বের মতো বাংলাদেশেরও পড়েছে। এর ফলে আমাদের নিত্য প্রয়োজনীয় সকল দ্রব্যের মূল্য বৃদ্ধিতে সাধারণ দিনমজুর বশিরের মতো স্বল্প আয়ের পরিবারগুলো খাদ্য সংকট, স্বাস্থ্য ঝুঁকি, শিক্ষায় বাধাপ্রাপ্ত হয়ে দিনাতিপাত করছে। যদিও সরকার বিভিন্ন সহায়তার মাধ্যমে পরিস্থিতি উত্তরণের' প্রচেষ্টা চালাচ্ছে। এতে বোঝা যায়, বশিরের পরিবারে খাদ্য, স্বাস্থ্য, শিক্ষা প্রভৃতি মৌল মানবিক চাহিদা পূরণ হচ্ছে না।"
        },
        {
          "label": "ঘ",
          "question": "উদ্দীপকে দিনমজুর বশিরসহ দেশের বিপুল জনগোষ্ঠীর মৌল- মানবিক চাহিদা পূরণে সরকারের বিভিন্ন পদক্ষেপ বিশ্লেষণ করো।",
          "explanation": "উদ্দীপকের দিনমজুর বশিরসহ দেশের বিপুল জনগোষ্ঠীর মৌল মানবিক চাহিদা পূরণে সরকার অনেক গুরুত্বপূর্ণ পদক্ষেপ গ্রহণ করেছে। বাংলাদেশের জনগণের মৌলিক মানবিক চাহিদা পূরণে সরকার সুদূরপ্রসারী কিছু পদক্ষেপ গ্রহণ করেছে। সরকার খাদ্য ঘাটতি কমানোর জন্য ভূমিহীন ও প্রান্তিক কৃষকদের মাঝে কৃষি ঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী কৃষি পরিকল্পনা অন্যতম। এছাড়া হতদরিদ্র স্কুলগামী ছাত্রছাত্রীদের জন্য রয়েছে School Feeding কর্মসূচি। জাতি-ধর্ম-বর্ণ নির্বিশেষে সবার বস্ত্র চাহিদা নিশ্চিত করার জন্য চেষ্টা করে যাচ্ছে। তবে প্রতিবছর উৎপাদন বাড়লেও তা দিয়ে জনসংখ্যার অনুপাতে সবার চাহিদা মেটানো কষ্টকর। তাই সরকারিভাবে এখনো কাপড় আমদানি করতে হয়। বাংলাদেশে বাসস্থান সমস্যা বেশ প্রকট। বিশেষ করে গ্রামীণ, ভূমিহীন ও দরিদ্র জনগোষ্ঠী এর ভুক্তভোগী। এ সমস্যা মোকাবিলা করার জন্য সরকার খাসজমির ওপর 'গুচ্ছ গ্রাম' নামে একটি প্রকল্প গ্রহণ করেছে। সকল নাগরিকের শিক্ষা সুনিশ্চিত করার লক্ষ্যে প্রাথমিক শিক্ষাকে অবৈতনিক ও বাধ্যতামূলককরণসহ, প্রথম থেকে দশম শ্রেণি পর্যন্ত বিনামূল্যে বই বিতরণ, মেয়েদের শিক্ষা ক্ষেত্রে আগ্রহী করে তোলার জন্য উপবৃত্তি চালু প্রভৃতি 'ব্যবস্থা গ্রহণ করেছে। সরকার প্রত্যেক নাগরিকের স্বাস্থ্যসেবা নিশ্চিত করার জন্য চিকিৎসা সেবা আধুনিকায়ন ও প্রসারের লক্ষ্যে বিগত এক দশক ধরে কাজ করে যাচ্ছে। যার ফলে প্রজনন হার হ্রাস, গড় আয়ু বৃদ্ধিসহ নবজাতক শিশু ও মাতৃমৃত্যু হার হ্রাসে উল্লেখযোগ্য অগ্রগতি এসেছে। চিত্তবিনোদন হলো মানুষের মনের খোরাক। তাই সরকারিভাবে বিনোদনের জন্য ক্রীড়া মন্ত্রণালয়, যুব উন্নয়ন অধিদপ্তরসহ সরকারি ও বেসরকারি বিভিন্ন সংস্থা খেলাধুলা, ক্রীড়া প্রতিযোগিতা ও নানাবিধ অনুষ্ঠান আয়োজনের মাধ্যমে জনগণের চিত্তবিনোদনের ব্যবস্থা করছে। বাংলাদেশ সরকার এদেশের দুস্থ ও অসহায় জনগণের কল্যাণে স্থায়ী বা সাময়িক নানা ধরনের নিরাপত্তামূলক কর্মসূচি গ্রহণ করেছে। উপরের আলোচনা থেকে বোঝা যায়, বাংলাদেশের বিপুল জনগোষ্ঠীর মৌল মানবিক চাহিদা পূরণে সরকার অনেক গুরুত্বপূর্ণ ব্যবস্থা গ্রহণ করেছে। সেইসাথে উক্ত পদক্ষেপগুলো বাস্তবায়নে আন্তরিক প্রচেষ্টা চালিয়ে যাচ্ছে।"
        }
      ]
    },
    {
      "number": "3",
      "uddipok": "",
      "tag": "GCC 23",
      "sub_questions": [
        {
          "label": "ক",
          "question": "চিকিৎসা সমাজকর্মের অপর নাম কী?",
          "explanation": "চিকিৎসা সমাজকর্মের অপর নাম হলো হাসপাতাল সমাজসেবা।"
        },
        {
          "label": "খ",
          "question": "প্রবীণদের সামাজিক নিরাপত্তায় বয়স্কভাতা কর্মসূচি গুরুত্বপূর্ণ কেন?",
          "explanation": "প্রবীণ জনগোষ্ঠীর সামাজিক নিরাপত্তা বিধানে বয়স্ক ভাতা কর্মসূচি সরকারের একটি গুরুত্বপূর্ণ পদক্ষেপ। দেশের বয়োজ্যেষ্ঠ দুস্থ ও স্বল্প উপার্জনক্ষম অথবা উপার্জনে অক্ষম জনগোষ্ঠীর সামাজিক নিরাপত্তা বিধানে ও পরিবার এবং সমাজে মর্যাদা বৃদ্ধির লক্ষ্যে বয়স্ক ভাতা কর্মসূচি প্রবর্তন করা হয়। প্রবীণরা যখন উপার্জন করতে পারেন না তখন তাদের ন্যূনতম চাহিদা পূরণের জন্য সন্তানদের কাছে হাত পাততে হয়। ফলে তারা হীনম্মন্যতায় ভোগে। আর এই বয়স্ক ভাতাকর্মসূচি দেশের প্রবীণ জনগোষ্ঠীর সামাজিক সুরক্ষায় গুরুত্বপূর্ণ ভূমিকা রাখছে।"
        },
        {
          "label": "গ",
          "question": "উদ্দীপকের চিত্রে সমাজকর্মের কোন শাখার ইঙ্গিত করা হয়েছে? ব্যাখ্যা করো।",
          "explanation": "উদ্দীপকের চিত্রে সমাজকর্মের শাখা শিল্প সমাজকর্মকে ইঙ্গিত করা হয়েছে। শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের মূল লক্ষ্য। উদ্দীপকের চিত্রে উল্লেখ করা হয়েছে, মহান মে দিবস পালন, শ্রমিক অসন্তোষ দূরীকরণ, মালিক-শ্রমিক সম্পর্ক উন্নয়ন, অধিক উৎপাদন ফলপ্রসূকরণ প্রভৃতি। এ বিষয়গুলো সমাজকর্মের শাখা শিল্প সমাজকর্মের সাথে সংশ্লিষ্ট। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ-সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়।"
        },
        {
          "label": "ঘ",
          "question": "উদ্দীপকে উল্লিখিত 'সমাজকর্মের শাখার ফলপ্রসূ কার্যকারিতায় সমাজকর্মীর ভূমিকা অগ্রগণ্য'- যুক্তি দাও।",
          "explanation": "উদ্দীপকে উল্লিখিত 'সমাজকর্মের শাখার অর্থাৎ শিল্প সমাজকর্মের ফলপ্রসূ কার্যকারিতায় সমাজকর্মীর ভূমিকা অগ্রগণ্য'। কথাটি যুক্তিযুক্ত। যে কোনো শিল্প প্রতিষ্ঠান পরিচালনার কিছু সুনিদিষ্ট বিধি-বিধান রয়েছে। শ্রম আইনে এ বিষয়ে বিস্তারিত আলোকপাত করা হয়েছে। এ প্রেক্ষিতে মালিক-শ্রমিক দ্বন্দ্বের সমাধানে শ্রম আইন অনুসারে প্রয়োজনীয় পদক্ষেপ গ্রহণে শিল্প সমাজকর্ম গুরুত্বপূর্ণ ভূমিকা রাখে। উদ্দীপকের সমস্যার ক্ষেত্রে একজন শিল্প সমাজকর্মীর কার্যকর ভূমিকা গ্রহণ ফলপ্রসূ হবে। শিল্প সমাজকর্মীরা মালিক-শ্রমিক দ্বন্দ্ব সৃষ্টির পেছনে বিদ্যমান কারণ চিহ্নিত করে প্রয়োজনীয় ব্যবস্থা নিতে পারেন। দ্বন্দ্বের কারণ চিহ্নিত করার পর তারা বিদ্যমান শ্রম আইনের আলোকে এর সমাধান নির্ধারণ করবেন। পরবর্তী ধাপে তারা মালিক ও শ্রমিক পক্ষের মধ্যে সেতুবন্ধন সৃষ্টির কাজ করবেন। তাদের সাথে আলোচনার মাধ্যমে সমস্যার প্রকৃতি ও কারণ তুলে ধরে সমাধানের পথ নির্দেশ দেবেন। এক্ষেত্রে মূলত শিল্প সমাজকর্মীরা দল সমাজকর্মের পদ্ধতির আলোকে সমস্যা সমাধানে কাজ করবেন। তারা মালিক-শ্রমিক পক্ষকে পরামর্শ প্রদানের মাধ্যমে তাদের মধ্যে সমঝোতা সৃষ্টি করার চেষ্টা করবেন। এভাবে তারা আলোচ্য সমস্যার একটি যৌক্তিক সমাধান দিতে সমর্থ হবেন। পরিশেষে বলা যায়, উদ্দীপকের সমস্যা সমাধানে শিল্প সমাজকর্মের কর্মপদ্ধতি প্রয়োগের কোনো বিকল্প নেই।"
        }
      ]
    },
    {
      "number": "4",
      "uddipok": "'আকাশ' সঙ্গদোষে প্রথমে প্যাথেড্রিন নেওয়া শুরু করে। পরে আস্তে আস্তে হেরোইন, ইয়াবায় মারাত্মকভাবে আসক্ত হয়ে পড়েছে। বর্তমানে সে জ্বর, কাশি, ডায়রিয়া, ওজন কমে যাওয়াসহ বিভিন্ন শারীরিক ও মানসিক রোগে আক্রান্ত। যুবক শ্রেণির মাঝে এর ব্যাপকতায় উদ্বিগ্ন হয়ে সমাজকর্মী সাজেদুল হক সমাজবাসীদের এর ক্ষতিকর দিক সম্পর্কে সচেতনতার কাজ করছে।",
      "tag": "GCC 23",
      "sub_questions": [
        {
          "label": "ক",
          "question": "অপুষ্টি কী?",
          "explanation": "অপুষ্টি হলো খাদ্যের গুণগত ও পরিমাণগত ভারসাম্যহীনতার ফলে সৃষ্ট শারীরিক সমস্যা।"
        },
        {
          "label": "খ",
          "question": "'সামাজিক সমস্যা সমাজের বৃহৎ অংশের জন্য ক্ষতিকর'- ব্যাখ্যা করো।",
          "explanation": "সামাজিক সমস্যা সমাজের অধিকাংশ জনগোষ্ঠীর উপর নেতিবাচক প্রভাব ফেলে বিধায় একে সমাজের বৃহৎ অংশের জন্য ক্ষতিকর বিবেচনা করা হয়। বিচ্ছিন্ন বা ব্যক্তিগত কোনো সমস্যাকে সামাজিক সমস্যা বলা যায় না। যখন কোনো বিচ্ছিন্ন বা ব্যক্তিগত সমস্যা সমাজের অধিকাংশ মানুষের ওপর ক্ষতিকর প্রভাব ফেলে তখন তা সামাজিক সমস্যারূপে গণ্য হয়। এটি সমাজের সামগ্রিক মঙ্গলের পরিপন্থী। এছাড়া সামাজিক সমস্যা সব দেশের সব সময়ের সমাজের মানুষের জন্যই ক্ষতিকর। কোনো সমাজের মানুষই সামাজিক সমস্যার ক্ষতিকর প্রভাব থেকে রেহাই পায়নি। তাই সামাজিক সমস্যাকে সর্বজনীন ক্ষতিকর হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে 'আকাশের' সমস্যা চিহ্নিত করে ব্যাখ্যা করো।",
          "explanation": "উদ্দীপকের আকাশের সমস্যাটি হলো মাদকাসক্তি। সাধারণভাবে, মাদকাসক্তি হলো মাদকদ্রব্যের প্রতি আসন্তি। তবে মাদক বলতে প্রাকৃতিক বা বৈজ্ঞানিক উপায়ে তৈরি কোনো ওষুধকে বোঝায়। কোনো সুনির্দিষ্ট কারণ ছাড়া বার বার তা সেবন করলে ওষুধের ওপর যে শারীরিক বা মানসিক নির্ভরশীলতা সৃষ্টি হয় সেটিই মাদকাসক্তি। মূলত মাদকাসক্তি হলো একটি স্নায়বিক ধারণা, যার কারণে আসক্ত ব্যক্তির আচার- আচরণে অসামঞ্জস্য লক্ষ করা যায়। মাদকাসক্তি কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে দেখা যায়, আকাশ সঙ্গদোষে প্রথমে প্যাথেড্রিন নেওয়া শুরু করে। পরে আস্তে আস্তে হেরোইন, ইয়াবায় মারাত্মকভাবে আসক্ত হয়ে পড়েছে। বর্তমানে সে জ্বর, কাশি, ডায়রিয়া, ওজন কমে যাওয়াসহ বিভিন্ন শারীরিক ও মানসিক রোগে আক্রান্ত। এতে বোঝা যায় আকাশ মাদকাসক্তি নামক' সামাজিক সমস্যায় পতিত হয়েছে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। মাদকাসক্তির পিছনে বিভিন্ন কারণ বিদ্যমান। সাধারণত মাদকাসক্ত সঙ্গী বন্ধুবান্ধবকে মাদক গ্রহণে প্ররোচিত করে। আর কৌতূহলবশত তারাও মাদক গ্রহণ শুরু করে এবং একসময় মাদকাসক্ত হয়ে পড়ে। এভাবে সঙ্গদোষ ও কৌতূহলের কারণে মাদকাসক্তি সৃষ্টি হয়। যেমনটি আমরা উদ্দীপকের আকাশের ক্ষেত্রে দেখতে পাই।"
        },
        {
          "label": "ঘ",
          "question": "উদ্দীপকে উল্লিখিত 'সমস্যার প্রভাব বহুমুখী ও দীর্ঘস্থায়ী'- বক্তব্যটি বিশ্লেষণ করো।",
          "explanation": "'উদ্দীপকে উল্লিখিত সমস্যা তথা মাদকাসক্তির প্রভাব বহুমুখী ও দীর্ঘস্থায়ী। -বক্তব্যটি যথার্থ। মাদকাসক্তির নেতিবাচক প্রভাব বহুমুখী ও সুদূরপ্রসারী। মাদকদ্রব্যের ওপর কোনো ব্যক্তির ক্রমাগত নির্ভরশীলতাকে মাদকাসক্তি হিসেবে বিবেচনা করা হয়। এর ধ্বংসাত্মক প্রভাব সুস্থ সামাজিক বিন্যাস ও জাতীয় স্থিতিশীলতাকে হুমকির মুখে ফেলছে। মাদকের ভয়াল ছোবলে অকাল মৃত্যু, পারিবারিক ভাঙন, বিবাহ বিচ্ছেদ সংঘটিত হতে দেখা যায়। এটি পারিবারিক জীবনে কলহ সৃষ্টি করে। এটি পরিবার, বন্ধুবান্ধব ও প্রতিবেশীদের থেকে বিচ্ছিন্ন করে। পাশাপাশি একটি পরিবারের কোনো সদস্য বিশেষ করে বাবা মাদকাসক্ত হলে উক্ত পরিবারের শিশুদের শিক্ষা গ্রহণ ব্যাহত হয়। এসব কারণে তাদের বিকাশ বাধাগ্রস্ত হয়। সেই সাথে এটি দেশের শিক্ষাব্যবস্থার ওপর বিরূপ প্রভাব ফেলে। আবার অনেক ক্ষেত্রেই মাদকাসক্ত ব্যক্তিরা মাদকের টাকা সংগ্রহের জন্য বিভিন্নভাবে চোরাচালানের সাথে যুক্ত হয়ে পড়ে। ফলে সমাজে ব্যাপক বিশৃঙ্খলা সৃষ্টি হয়। আবার মাদকাসক্ত ব্যক্তির মাধ্যমে বিভিন্ন সংক্রামক রোগের বিস্তার ঘটে। দেখা যায় যারা সংঘবদ্ধভাবে মাদক গ্রহণ করে তাদের সিরিজ, সুচ, কাঁচের নল ইত্যাদি পরিষ্কার করার মানসিকতা থাকে না। ফলে সহজেই এইডস, হেপাটাইটিস ইত্যাদি রোগ ছড়িয়ে পড়ে। এছাড়া যানবাহনের চালকদের মাঝে মাদকাসক্ত, হওয়ার প্রবণতা বেশি। ফলে নেশাগ্রস্ত অবস্থায় গাড়ি চালাতে গিয়ে দুর্ঘটনা ঘটে। এছাড়া দীর্ঘদিন মাদক গ্রহণের ফলে ফুসফুস, যকৃত, হৃদযন্ত্র প্রভৃতি অঙ্গ আক্রান্ত হয়। যার প্রভাবে ব্যক্তির স্বাস্থ্যের অবনতি ঘটে এবং সে ধীরে ধীরে মৃত্যুর দিকে এগিয়ে যায়।"
        }
      ]
    },
    {
      "number": "5",
      "uddipok": "দেশের উন্নয়নের জন্য নতুন নতুন শিল্প-কারখানা প্রতিষ্ঠা গুরুত্বপূর্ণ। কিন্তু অধিকাংশ ক্ষেত্রে অপরিকল্পিত শিল্পায়নের ফলে এর বর্জ্য, নির্গত ধোঁয়া, বিষাক্ত গ্যাস, সবুজ বনাঞ্চল ধ্বংস আমাদের পরিবেশকে মারাত্মকভাবে বিপন্ন করে তুলছে।",
      "tag": "GCC 23",
      "sub_questions": [
        {
          "label": "ক",
          "question": "সামাজিক সমস্যা কী?",
          "explanation": "সামাজিক সমস্যা হলো একটি অনাকাঙ্ক্ষিত পরিস্থিতি।"
        },
        {
          "label": "খ",
          "question": "জীব বৈচিত্র্য বলতে কী বোঝ?",
          "explanation": "সাধারণভাবে পৃথিবীতে বসবাসরত বৈচিত্র্যময় জীবকূলকে জীববৈচিত্র্য বলা হয়। বিভিন্ন প্রাণী, উদ্ভিদ এবং এদের মধ্যে বিদ্যমান পারস্পরিক সম্পর্কের যে পরিবেশ তাকেই জীববৈচিত্র্য বলে। সব ধরনের জীবন ও জীবিকা এই জীববৈচিত্র্যের ওপর নির্ভরশীল। জীববৈচিত্র্য মূলত জীবিত প্রজাতির বৈচিত্র্য এবং তাদের বাস করার জটিল পরিবেশতন্ত্রের আভাস দেয়। বিজ্ঞানীদের হিসাব অনুযায়ী পৃথিবীতে ৩০ লক্ষ থেকে ৩ কোটির মতো বিভিন্ন প্রজাতির জীব বাস করে।"
        },
        {
          "label": "গ",
          "question": "উদ্দীপকে উল্লিখিত সমস্যাটি চিহ্নিত করে ব্যাখ্যা করো।",
          "explanation": "উদ্দীপকে উল্লিখিত সমস্যাটি হলো জলবায়ুর পরিবর্তন। জলবায়ু পরিবর্তন বলতে সাধারণত ৩০ বছরে বার বার আবহাওয়ার পরিবর্তনকে বোঝায়। জলবায়ু পরিবর্তন একটি প্রাকৃতিক ঘটনা হলেও মানুষের কর্মকান্ড দ্বারা এটি ব্যাপকভাবে প্রভাবিত হয়। জলবায়ু পরিবর্তনের প্রধান কারণ হলো বিশ্বব্যাপী তাপমাত্রা বৃদ্ধি। আর বিশ্বব্যাপী কলকারখানা বৃদ্ধির ফলে অধিক হারে জ্বালানি পুড়ছে। এতে বায়ুমণ্ডলে গ্রিন হাউজ গ্যাস বাড়ছে, যা বিশ্বে তাপমাত্রা বৃদ্ধিতে ভূমিকা রাখছে। আবার নির্বিচারে বনাঞ্চল ধ্বংসের কারণে বায়ুমণ্ডলে কার্বন ডাই-অক্সাইডের পরিমাণ বেড়ে যায়। ফলে বিশ্বে তাপমাত্রা বৃদ্ধি পায় এবং জলবায়ুর পরিবর্তন ঘটে। এর ফলে নানারকম প্রাকৃতিক দুর্যোগ দেখা দিচ্ছে। উদ্দীপকে বলা হয়েছে, দেশের উন্নয়নের জন্য নতুন নতুন শিল্প-কারখানা প্রতিষ্ঠা গুরুত্বপূর্ণ। কিন্তু অধিকাংশ ক্ষেত্রে অপরিকল্পিত শিল্পায়নের ফলে এর বর্জ্য, নির্গত ধোঁয়া, বিষাক্ত গ্যাস, সবুজ বনাঞ্চল ধ্বংস আমাদের পরিবেশকে মারাত্মকভাবে বিপন্ন করে তুলছে। এ থেকে বোঝা যায়, উদ্দীপকের সমস্যাটি হলো জলবায়ুর পরিবর্তন। জলবায়ু পরিবর্তনের ফলে বৈশ্বিক তাপমাত্রা বৃদ্ধি পাচ্ছে। এ কারণে অনাবৃষ্টি, অতিবৃষ্টি, ঘন ঘন বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ ঘটছে। তাই বলা যায়, উদ্দীপকে জলবায়ু পরিবর্তনকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের উক্ত সমস্যার কারণের বহুমুখীতা বিশ্লেষণ করো।",
          "explanation": "উদ্দীপকের উত্ত সমস্যা তথা জলবায়ু পরিবর্তনের ফলে আমাদের জীবনে নানা রকম ক্ষতিকর প্রভাব পড়ছে। বৈশ্বিক উষ্ণতা বৃদ্ধি এবং জলবায়ু পরিবর্তনজনিত কারণে বৃষ্টিপাত কমে যাওয়া, পানিতে লবণাক্ততা বৃদ্ধি, ভূগর্ভস্থ পানির স্তর নেমে যাওয়া, তাপমাত্রার অস্বাভাবিক বৃদ্ধি, বিভিন্ন অঞ্চলে মরুকরণ, ঘূর্ণিঝড়, টর্নেডো বা ভূমিকম্পের মতো প্রাকৃতিক দুর্যোগ বৃদ্ধি ইত্যাদির মাত্রা ক্রমান্বয়ে বাড়ছে। ভৌগোলিক অবস্থানগত কারণে বাংলাদেশে জলবায়ু পরিবর্তনের প্রভাব বেশি। ফলে এ দেশের কৃষি, মৎস্য, স্বাস্থ্য, পানি সম্পদসহ পুরো জীববৈচিত্র্য ক্ষতির শিকার হচ্ছে। এর নেতিবাচক প্রভাব দেশের সামাজিক ব্যবস্থাতেও পড়ছে। জলবায়ু পরিবর্তনের কারণে এদেশের ঋতু বৈচিত্র্যে ব্যাপক রদবদল ঘটছে। যার প্রভাবে একদিকে তাপমাত্রার অস্বাভাবিক বৃদ্ধি অঞ্চলভেদে মরুকরণ ঘটাচ্ছে, আবার বৃষ্টিপাতের পরিমাণ ও ধরন পরিবর্তনের ফলে কৃষিক্ষেত্রে স্বাভাবিক খাদ্য উৎপাদন ব্যাহত হচ্ছে। সেইসাথে বৈশ্বিক উষ্ণতা ও জলবায়ু পরিবর্তনের প্রভাবে হিমবাহ এবং মেরু অঞ্চলের বরফ গলার মাত্রা বাড়ছে। ফলে সমুদ্রপৃষ্ঠের উচ্চতাও বেড়ে চলেছে। এর ফলে এদেশের উপকূলীয় এলাকায় সুপেয় পানির ঘাটতি দেখা দিচ্ছে। এছাড়া সমুদ্রের লবণাক্ত পানি প্রবেশ করায় কৃষিজমির উর্বরা শক্তি নষ্ট হচ্ছে, যা খাদ্য উৎপাদনে প্রভাব ফেলছে। জলবায়ু পরিবর্তন এদেশের সামাজিক ব্যবস্থাতেও নেতিবাচক প্রভাব ফেলছে। প্রাকৃতিক দুর্যোগের কারণে বসত- ভিটা, কৃষিজমিসহ যাবতীয় সহায়-সম্পদ হারিয়ে অসংখ্য মানুষ উদ্বাস্তুতে পরিণত হচ্ছে। আবাসন এবং কর্মসংস্থানের উদ্দেশ্যে তারা শহরে আসছে। এই বাড়তি জনগোষ্ঠীর থাকার জায়গা দিতে গড়ে উঠছে বস্তি, যা মূলত বিভিন্ন সামাজিক সমস্যার (মাদকাসক্তি, মাদক চোরাচালান, রাহাজানি, নারী নির্যাতন ইত্যাদি) উৎপত্তিস্থল। আলোচনা শেষে বলা যায়, আমাদের দৈনন্দিন জীবনে জলবায়ু পরিবর্তনের বহুমুখীতা অর্থাৎ নানারকম ক্ষতিকর প্রভাব পড়ছে।"
        }
      ]
    },
    {
      "number": "6",
      "uddipok": "স্ত্রী-পুত্র, কন্যা নিয়ে আব্দুর রহিমের সংসার। সম্প্রতি তিনি দাদা হয়েছেন। নিজের সন্তানদের যেমন লালন-পালন করেছেন, লেখাপড়া শিখিয়েছেন; তেমনি নাতিকেও সযত্নে প্রতিপালন, আদব-কায়দা, শিষ্টাচার, সামাজিকীকরণ শিক্ষায় ও নিরাপত্তা বিধানে ভূমিকা পালন করছেন।",
      "tag": "GCC 23",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "সামাজিক প্রতিষ্ঠান হিসেবে ধর্মের গুরুত্ব ব্যাখ্যা করো।",
          "explanation": "সামাজিক প্রতিষ্ঠান হিসেবে সামাজিক সমস্যা নিয়ন্ত্রণ, সামাজিক সংহতি ও ঐক্য বজায় রাখার ক্ষেত্রে ধর্মে গুরুত্বপূর্ণ অবদান রয়েছে। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। ধর্ম মানুষের মাঝে ন্যায়-অন্যায়বোধ জাগিয়ে তোলার মাধ্যমে ন্যায়নিষ্ঠ করে তোলে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধে সহায়তা করে। তাই সমাজে মানুষকে শৃঙ্খলাবদ্ধ জীবন- যাপন, নৈতিকতা ও ন্যায়বোধের চর্চাকে চলমান রাখার জন্য ধর্মের প্রয়োজনীয়তা আছে।"
        },
        {
          "label": "গ",
          "question": "উদ্দীপকে উল্লিখিত সামাজিক প্রতিষ্ঠানের বৈশিষ্ট্য চিহ্নিত করে ব্যাখ্যা করো।",
          "explanation": "উদ্দীপকে উল্লিখিত সামাজিক প্রতিষ্ঠানটি হলো পরিবার। উদ্দীপকে বলা হয়েছে, স্ত্রী, পুত্র, কন্যা নিয়ে আব্দুর রহিমের সংসার। সম্প্রতি তিনি দাদা হয়েছেন। নিজের সন্তানদের যেমন লালন-পালন করেছেন, লেখাপড়া শিখিয়েছেন; তেমনি নাতিকেও সযত্নে প্রতিপালন, আদব-কায়দা, শিষ্টাচার, সামাজিকীকরণ শিক্ষা ও নিরাপত্তা বিধানে ভূমিকা পালন করছেন। এ থেকে বোঝা যায়, এখানে সামাজিক প্রতিষ্ঠান পরিবারকে ইঙ্গিত করা হয়েছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। পরিবার বহুমুখী কার্যাবলি কর্মসম্পাদন করে থাকে। যেমন- সন্তান জন্মদান, সন্তান প্রতিপালন, কর্মসংস্থানের ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। পরিবারের বিভিন্ন সংজ্ঞা পর্যালোচনার প্রেক্ষিতে পরিবারের কতগুলো বৈশিষ্ট্য পরিলক্ষিত হয়। পরিবারের বৈশিষ্ট্যগুলোর বিশ্লেষণ থেকে মানব পরিবারের ধারণা অনেকটা সুস্পষ্ট হয়ে যায়। বিবাহের মাধ্যমে এর সূচনা হয়। পরিবার একটি বিশ্বজনীন ব্যবস্থা। সমাজ বিকাশের প্রতিটি স্তরে পরিবারের অনিবার্য অস্তিত্ব ছিল ও আছে। পরিবার সমাজস্বীকৃত প্রতিষ্ঠান। এটি সামাজিক রীতিনীতি ও মূল্যবোধের দ্বারা পরিচালিত। পরিবার হলো সামাজিক প্রতিষ্ঠানের মূল কেন্দ্রবিন্দু। এটিকে কেন্দ্র করেই অন্যান্য সামাজিক প্রতিষ্ঠান গড়ে ওঠে, নিয়ন্ত্রিত ও পরিচালিত হয়। সমাজের অন্যান্য প্রতিষ্ঠানের তুলনায় পরিবার সবচেয়ে ক্ষুদ্র একক। সদস্যদের চাহিদা পূরণ, সন্তান প্রতিপালন ও নিরাপত্তার জন্য সবচেয়ে বিশ্বস্ত প্রতিষ্ঠান হলো পরিবার। এগুলো ছাড়াও পরিবারের আরো কিছু বৈশিষ্ট্য রয়েছে।"
        },
        {
          "label": "ঘ",
          "question": "উদ্দীপকের 'উক্ত সামাজিক প্রতিষ্ঠানটি মানব জীবনের জন্য অপরিহার্য'- বিশ্লেষণ করো।",
          "explanation": "উদ্দীপকের 'উক্ত সামাজিক প্রতিষ্ঠান অর্থাৎ পরিবার মানব জীবনের জন্য অপরিহার্য'। কথাটি যথার্থ। সমাজের সবচেয়ে প্রাচীন সামাজিক প্রতিষ্ঠান হলো পরিবার যা বিবাহের মাধ্যমে সৃষ্টি হয়। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিক প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে জৈবিক চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা পালন করে। পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে। সামাজিকীকরণ, ব্যক্তিত্ব গঠন, সামাজিক আদর্শ ও মূল্যবোধ গঠন, আচরণ নিয়ন্ত্রণ, মৌলিক মানবিক চাহিদা পূরণ প্রভৃতি কার্যাবলি সম্পাদন করে পরিবার গুরুত্বপূর্ণ ভূমিকা পালন করে থাকে। পরিশেষে বলা যায়, মানব জীবনে সামাজিক প্রতিষ্ঠান পরিবারের গুরুত্ব অপরিসীম। এ প্রতিষ্ঠানটি ছাড়া, মানব জীবন তথা সমাজ জীবন কল্পনা করা যায় না।"
        }
      ]
    },
    {
      "number": "7",
      "uddipok": "",
      "tag": "GCC 23",
      "sub_questions": [
        {
          "label": "ক",
          "question": "সংস্থা কী?",
          "explanation": "সংস্থা হলো এমন প্রতিষ্ঠান বা সংগঠন যা পরিচালকদের বোর্ড কর্তৃক পরিচালিত হয়।"
        },
        {
          "label": "খ",
          "question": "সামাজিক প্রতিষ্ঠানের দুইটি উদ্দেশ্য ব্যাখ্যা করো।",
          "explanation": "সামাজিক প্রতিষ্ঠানের উদ্দেশ্য হলো সমাজের সার্বিক উন্নয়ন। যে প্রতিষ্ঠান বা সংগঠন ব্যক্তিকে সমাজের কার্যকর ও বাঞ্ছিত সদস্য হিসেবে গড়ে তোলার চেষ্টা করে তাকে সামাজিক প্রতিষ্ঠান বলে। সামাজিক বিধিবিধান মেনে চলা, সমাজের অর্থনৈতিক উন্নয়ন ও চরিত্র বিকাশই হলো সামাজিক প্রতিষ্ঠানের মূল উদ্দেশ্য। সামাজিক প্রতিষ্ঠানের আরো একটি উদ্দেশ্য হলো সমাজের মানুষকে নিয়ন্ত্রণ করা। যেমন- বিবাহ, পরিবার ও ধর্ম মানুষের আচরণ নিয়ন্ত্রণে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে '?' স্থানে কোন সামাজিক প্রতিষ্ঠানের নির্দেশ করা হয়েছে? ব্যাখ্যা করো।",
          "explanation": "নিম্নের অনুরুপ: জাছকে প্রশ্নবোধক (?) চিহ্ন দ্বারা গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতির জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও, ইন্টারনেট প্রভৃতি উল্লেখ করা হয়েছে। আর এ মাধ্যমগুলো গণমাধ্যমের অন্তর্ভুক্ত। তাই বলা যায়, উদ্দীপকের ছকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "সামাজিক সমস্যা প্রতিকার ও প্রতিরোধে উদ্দীপকের প্রতিষ্ঠানের ভূমিকা বিশ্লেষণ করো।",
          "explanation": "নিম্নের অনুরুপ: সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকের ছকে রেডিও, টেলিভিশন, ইন্টারনেট, সংবাদপত্র প্রভৃতি উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত ও অনস্বীকার্য। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচারব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। কাজেই সামগ্রিক আলোচনার ভিত্তিতে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "8",
      "uddipok": "দেশের দরিদ্র, অসহায়, ভূমিহীন, পশ্চাৎপদ গ্রামীণ জনগোষ্ঠীর আর্থ- সামাজিক উন্নয়নের লক্ষ্যে ১৯৭৪ সালে সরকারিভাবে একটি কর্মসূচি চালু হয়। লক্ষ্যদলভুক্তদের সংগঠিত করে বৃত্তিমূলক ও কারিগরি প্রশিক্ষণ এবং - সুদমুক্ত ঋণদানের মাধ্যমে আর্থিক সক্ষমতা ও সামাজিক মর্যাদা বৃদ্ধিতে উত্ত কর্মসূচিটি ভূমিকা পালন করছে।",
      "tag": "GCC 23",
      "sub_questions": [
        {
          "label": "ক",
          "question": "USS-এর পূর্ণরূপ কী?",
          "explanation": "USS-এর পূর্ণরূপ হলো Urban Social Service I"
        },
        {
          "label": "খ",
          "question": "ক্ষুদ্র ঋণ বলতে কী বুঝায়?",
          "explanation": "ক্ষুদ্রঋণ হচ্ছে দারিদ্র্য বিমোচন, কর্মসংস্থান সৃষ্টি ও ক্ষুদ্র উদ্যোক্তাকে সহায়তা প্রদানের লক্ষ্যে প্রদত্ত ঋণ সুবিধা। ক্ষুদ্রঋণ হচ্ছে স্বল্প পরিমাণ ঋণের বর্ধিতাংশ। বেকার, দরিদ্র উদ্যোক্তা এবং দরিদ্র জনগোষ্ঠী যারা সাধারণ ব্যাংকগুলোর ঋণের আওতায় আসতে পারে না তাদের সহজ শর্তে বিনা জামানতে এই ঋণ প্রদান করা হয়।"
        },
        {
          "label": "গ",
          "question": "উদ্দীপকের কর্মসূচিটি চিহ্নিত করে এর ব্যাখ্যা দাও।",
          "explanation": "উদ্দীপকের কর্মসূচিটি হলো গ্রামীণ সমাজসেবা কার্যক্রম। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, দেশের দরিদ্র, অসহায়, ভূমিহীন, পশ্চাৎপদ গ্রামীণ জনগোষ্ঠীর আর্থ-সামাজিক উন্নয়নের লক্ষ্যে ১৯৭৪ সালে সরকারিভাবে একটি কর্মসূচি, চালু হয়। লক্ষ্যদলভুক্তদের সংগঠিত করে বৃত্তিমূলক ও কারিগরি প্রশিক্ষণ এবং সুদমুক্ত ঋণদানের মাধ্যমে আর্থিক সক্ষমতা' ও সামাজিক মর্যাদা বৃদ্ধিতে উক্ত কর্মসূচিটি ভূমিকা পালন করছে। এই কর্মসূচির সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "উদ্দীপকে' 'কর্মসূচিটি সমাজকর্মের পদ্ধতিনির্ভর একটি কর্মসূচি'- উক্তিটি বিশ্লেষণ করো।",
          "explanation": "'উদ্দীপকে কর্মসূচিটি তথা গ্রামীণ সমাজসেবা কার্যক্রম সমাজর্কমের পদ্ধতি নির্ভর একটি কর্মসূচি'- উক্তিটি যথার্থ। গ্রামীণ সমাজসেবা কর্মসূচির প্রধান কাজ হলো দল গঠন করা। দলের সদস্যদের বয়স, লিঙ্গ, আকার, দক্ষতা, অর্থনৈতিক অবস্থা বিবেচনা করে দল গঠন করা হয়। এক্ষেত্রে নারীদের অগ্রাধিকার প্রদান করা হয়ে থাকে। গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের সকল ক্ষেত্রে প্রশিক্ষণ প্রদান করা হয়। গ্রামের দরিদ্র, ভূমিহীন, বেকার, দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লী এলাকায় সুদমুক্ত ঋণদান কার্যক্রম চালু করা হয়েছে। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্য এ কর্মসূচি চালু করা হয়। পরিবার পরিকল্পনা পদ্ধতি গ্রহণে উদ্বুদ্ধ করা, বিভিন্ন বৃত্তিমূলক প্রশিক্ষণ প্রদানের মাধ্যমে আত্মকর্মসংস্থানমূলক ব্যবস্থা গ্রহণের লক্ষ্যে ঋণ, মূলধন দিয়ে সহায়তা করাও এ কর্মসূচির লক্ষ্য। এছাড়া এর মাধ্যমে স্বাস্থ্য ও পুষ্টিজ্ঞান প্রদান, পরিষ্কার পরিচ্ছন্নতা, সামাজিক বনায়নসহ মাতৃ ও শিশুসেবা, নিরাপদ পানির ব্যবস্থা ইত্যাদি বিষয়ে শিক্ষা ও প্রশিক্ষণের ব্যবস্থা করা হয়। পরিশেষে বলা যায়, গ্রামীণ সমাজসেবা কর্মসূচি সমাজকর্মের পদ্ধতি অনুযায়ী পরিচালিত একটি কর্মসূচি।"
        }
      ]
    },
    {
      "number": "9",
      "uddipok": "",
      "tag": "GCC 23",
      "sub_questions": [
        {
          "label": "ক",
          "question": "আইন কী?",
          "explanation": "মানুষের বাহ্যিক আচার-আচরণ নিয়ন্ত্রণের লক্ষ্যে রাষ্ট্রীয় সার্বভৌম ক্ষমতায় প্রণীত এবং অনুমোদিত বিধিবদ্ধ নিয়ম-কানুনই আইন।"
        },
        {
          "label": "খ",
          "question": "সামাজিক আইনের গুরুত্বপূর্ণ বৈশিষ্ট্যসমূহ ব্যাখ্যা করো।",
          "explanation": "সামাজিক আইনের প্রকৃতি, ধারণা ও স্বরূপ বিশ্লেষণ করলে এর কতিপয় স্বতন্ত্র বৈশিষ্ট্য পাওয়া যায়। সামাজিক আইনের প্রথম ও প্রধান বৈশিষ্ট্য হলো এটি সর্বজনীন। এটি মৌলিক অধিকার রক্ষার রক্ষাকবচস্বরূপ। সামাজিক আইনের পেছনে রাষ্ট্রের সার্বভৌম শক্তির অনুমোদন থাকে এবং বাধ্যতামূলভাবে তা বলবৎ হয়। এটি সামাজিক শান্তি-শৃঙ্খলা রক্ষার জন্য বদ্ধপরিকর। সামাজিক আইন গতিশীল এবং দেশ-কাল-পাত্রভেদে পরিবর্তনশীল। সামাজিক আইন সবার জন্য সমানভাবে প্রযোজ্য এবং এটি সামাজিক ন্যায়বিচারের পরিচায়ক।"
        },
        {
          "label": "গ",
          "question": "উদ্দীপকে কোন সামাজিক আইনের নির্দেশ করা হয়েছে? করো।",
          "explanation": "উদ্দীপকে যে সামাজিক আইনকে নির্দেশ করে তা হলো 'মুসলিম পারিবারিক আইন, ১৯৬১'। বর্তমান বাংলাদেশে নারী ও পুরুষের অধিকার সকল ক্ষেত্রে সমান। কিন্তু একসময় এ অবস্থা ছিল না। সকল ক্ষেত্রে নারীরা ছিল বঞ্চিত। বিশেষ করে বিবাহ, দেনমোহর, উত্তরাধিকার ইত্যাদি বিষয়ে নারীদের কোনো অধিকার ছিল না। মুসলমান সমাজে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ আইনি অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) বিবাহের ক্ষেত্রে নারীরা মর্যাদা প্রতিষ্ঠার লক্ষ্যে ১৯৫৮ সালের ৭ অক্টোবর একটি অধ্যাদেশ জারি করে। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইনটি বাংলাদেশের সকল মুসলিম নাগরিকের জন্য কার্যকর হয়। ছকে ১৯৬১ সালের মুসলিম পারিবারিক আইনের ৫টি গুরুত্বপূর্ণ ধারা উল্লেখ করা হয়েছে। এই আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। আলোচ্য আইনের তালাক ও বিবাহবিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নিদিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। সুতরাং বলা যায়, ছকে ১৯৬১ সালের মুসলিম পারিবারিক আইনের এ ধারাগুলোই উল্লিখিত হয়েছে।"
        },
        {
          "label": "ঘ",
          "question": "নারী ও শিশুদের স্বার্থ রক্ষা তথা সামাজিক নিরাপত্তায় উত্ত আইনের গুরুত্বের যথার্থতা বিশ্লেষণ করো।",
          "explanation": "নারী ও শিশুদের স্বার্থরক্ষা তথা সামাজিক নিরাপত্তায় 'মুসলিম পারিবারিক আইন, ১৯৬১'-এর গুরুত্ব অপরিসীম। মুসলিম সমাজে নারীদের সম্মান ও মর্যাদা দেওয়া হলেও সামাজিক কু- প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হতে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালের ১৫ জুলাই থেকে মুসলিম পারিবারিক আইন কার্যকর হয়। বাংলাদেশে মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এ আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। মূলত বাংলাদেশের মুসলিম সমাজব্যবস্থায় ১৯৬১ সালের মুসলিম পারিবারিক আইন নারীর কল্যাণার্থে নিরাপত্তা সেফগার্ড হিসেবে পরিচিত। আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "10",
      "uddipok": "মি. চৌধুরী এমন একটি প্রতিষ্ঠানে কর্মরত যা ১৯৭১ সালে স্বাধীনতা যুদ্ধে বিপর্যস্তদের মানবিক সহায়তা প্রদানের লক্ষ্যে প্রতিষ্ঠা লাভ করে। প্রতিষ্ঠানটি দেশের দারিদ্র্য বিমোচনসহ সার্বিক উন্নয়নে যেমন অবদান রাখছে তেমনি আন্তর্জাতিক পরিমন্ডলেও এর কার্যক্রম বিস্তৃত।",
      "tag": "GCC 23",
      "sub_questions": [
        {
          "label": "ক",
          "question": "বাংলাদেশে নোবেল পুরষ্কারপ্রাপ্ত প্রতিষ্ঠান কোনটি?",
          "explanation": "বাংলাদেশে নোবেল পুস্কারপ্রাপ্ত প্রতিষ্ঠান হলে গ্রামীণ ব্যাংক।"
        },
        {
          "label": "খ",
          "question": "বেসরকারি সমাজ উন্নয়ন সংস্থা বলতে কী বুঝায়?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "উদ্দীপকে মি. চৌধুরীর কর্মরত প্রতিষ্ঠানের লক্ষ্য-উদ্দেশ্য ব্যাখ্যা করো।",
          "explanation": "উদ্দীপকের মি. চৌধুরীর কর্মরত প্রতিষ্ঠান তথা ব্র্যাকের লক্ষ্য ও উদ্দেশ্য হলো এদেশের দরিদ্র জনগোষ্ঠীর সামগ্রিক উন্নয়ন। উদ্দীপকে বলা হয়েছে, মি. চৌধুরী এমন একটি প্রতিষ্ঠানে কর্মরত যা ১৯৭১ সালে স্বাধীনতা যুদ্ধে বিপর্যস্তদের মানবিক সহায়তা প্রদানের লক্ষ্যে প্রতিষ্ঠা লাভ করে। প্রতিষ্ঠানটি দেশের দারিদ্র্য বিমোচনসহ সার্বিক উন্নয়নে যেমন অবদান রাখছে তেমনি আন্তর্জাতিক পরিমন্ডলেও এর কার্যক্রম বিস্তৃত। মি. চৌধুরীর প্রতিষ্ঠানের সাথে বেসরকারি উন্নয়ন সংস্থা ব্র্যাকের মিল রয়েছে। কেননা ব্র্যাক হচ্ছে বাংলাদেশে দুস্থ, দরিদ্র, অসহায় জনগণের কল্যাণ ও আর্থ-সামাজিক উন্নয়নে তৃণমূল পর্যায়ে সম্প্রসারিত একটি বৃহৎ বেসরকারি সংস্থা। ১৯৭২ সালে সিলেটের শাল্লা গ্রামে মুক্তিযুদ্ধে ক্ষতিগ্রস্তদের ত্রাণ ও পুনর্বাসন কার্যক্রমের মাধ্যমে এর যাত্রা শুরু হয়। বর্তমানে বিশ্বের বিভিন্ন দেশে এর কার্যক্রম ছড়িয়ে পড়েছে। গ্রামীণ দরিদ্র জনগোষ্ঠীর প্রয়োজন, চাহিদা এবং পরিবর্তিত অবস্থার সঙ্গে সামঞ্জস্য রেখে সামগ্রিক উন্নয়নের জন্য ব্র্যাক কিছু উদ্দেশ্য নির্ধারণ করেছে। ব্র্যাকের প্রধান উদ্দেশ্য হলো দরিদ্র জনগোষ্ঠীকে ব্র্যাকের লক্ষ্য দল হিসেবে চিহ্নিত করে তাদের সচেতন করে তোলা। লক্ষ্যভুক্ত দরিদ্রদের নিয়ে কার্যকর সংগঠন গড়ে তোলার মাধ্যমে আর্থ-সামাজিক এবং রাজনৈতিক ক্ষেত্রে প্রত্যাশিত পরিবর্তন আনয়নে সহায়তা করা; গ্রামীণ দরিদ্রদের কর্মসংস্থান এবং উপার্জনের সুযোগ সৃষ্টির লক্ষ্যে সহজলভ্য ক্ষুদ্র ঋণ বিতরণের ব্যবস্থা করা প্রভৃতি। এর পাশাপাশি ব্র্যাক নিরক্ষরতা দূরীকরণ, স্বাস্থ্য সচেতনতা সৃষ্টি, লক্ষ্যভুক্ত দরিদ্রদের ব্যবস্থাপনা দক্ষতা এবং নেতৃত্ব রিকাশের উদ্দেশ্যেও কাজ করে যাচ্ছে। এছাড়াও বিভিন্ন সমস্যা এবং গৃহীত কার্যক্রমের যথার্থতা যাচাইয়ের জন্য গবেষণা পরিচালনা এবং দরিদ্র জনগোষ্ঠীকে স্বনির্ভরতা অর্জনে সহায়তা করা ব্র্যাকের অন্যতম উদ্দেশ্য।"
        },
        {
          "label": "ঘ",
          "question": "দারিদ্র্য বিমোচন ও দেশের সার্বিক উন্নয়নে উক্ত প্রতিষ্ঠানের কর্মসূচির বহুমুখী ভূমিকা বিশ্লেষণ করো।",
          "explanation": "দারিদ্র্য বিমোচন ও দেশের সার্বিক উন্নয়নে উক্ত প্রতিষ্ঠান তথা ব্র্যাকের কর্মসূচি বহুমুখী ও গুরুত্বপূর্ণ ভূমিকা রাখছে। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের, দরিদ্র জনগোষ্ঠীর ভাগ্যোন্নয়নে ভূমিকা রাখছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "11",
      "uddipok": "",
      "tag": "GCC 23",
      "sub_questions": [
        {
          "label": "ক",
          "question": "কত সালে জাতিসংঘ প্রতিষ্ঠিত হয়?",
          "explanation": "১৯৪৫ সালের ২৪ অক্টোবর জাতিসংঘ প্রতিষ্ঠিত হয়।"
        },
        {
          "label": "খ",
          "question": "বাংলাদেশে পরিবেশ, জ্বালানি শক্তি ব্যবস্থাপনা উন্নয়নে UNDP'র ভূমিকা ব্যাখ্যা করো।",
          "explanation": "বাংলাদেশে পরিবেশ ও জ্বালানি প্রকল্পের মাধ্যমে বাংলাদেশকে UNDP দু'ভাবে সাহায্য করছে। একটি হলো জ্বালানি ও জলবায়ু পরিবর্তন, দ্বিতীয়টি হলো পরিবেশ ও টেকসই উন্নয়ন। গ্রিন হাউস গ্যাস নিয়ন্ত্রণে UNDP মন্ট্রিল প্রোটোকলের আওতায় বাংলাদেশকে সহায়তা দিচ্ছে। UNDP-এর মাধ্যমে বাংলাদেশ Global Environment Facility (GEF) ইট প্রস্তুত কারখানায় জ্বালানি সক্ষমতা বাড়ানোর জন্য ৩ মিলিয়ন মার্কিন ডলার প্রদান করে।"
        },
        {
          "label": "গ",
          "question": "উদ্দীপকে কোন প্রতিষ্ঠানের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে '?' চিহ্নিত স্থানে আন্তর্জাতিক সংস্থা ইউনিসেফকে ইঙ্গিত করা হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১১/১২/১৯৪৬, সদর দপ্তর যুক্তরাষ্ট্রের নিউইয়র্ক, শিক্ষা সহায়ক কর্মসূচি, জনপ্রিয় মিনা কার্টুন সম্প্রচার, শিশুদের পুষ্টি সুরক্ষা প্রদান। উদ্দীপকের এ তথ্যগুলো আন্তর্জাতিক সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে'?' চিহ্নিত স্থানে ইউনিসেফকে নির্দেশ করা হয়েছে। প্রতিষ্ঠার পর থেকে ইউনিসেফ বিশ্বের অসহায় শিশুদের রক্ষা, মাস্থ্য, পুষ্টি ইত্যাদি বিষয়ে কাজ করে যাচ্ছে। বিশেষ করে উন্নয়নশীল দেশে শিশুদের সার্বিক কল্যাণে এদের কার্যক্রম উল্লেখ করার মতো। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারাবিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশুকল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রমসহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত 'মিনা কার্টুন' বর্তমানে বহুল প্রশংসিত হয়েছে।"
        },
        {
          "label": "ঘ",
          "question": "বাংলাদেশে নারী ও শিশুদের স্বাস্থ্য, পুষ্টি ও শিক্ষায় উক্ত প্রতিষ্ঠানের ভূমিকা মূল্যায়ন করো।",
          "explanation": "বাংলাদেশের নারী ও শিশুদের স্বাস্থ্য, পুষ্টি ও শিক্ষায় উক্ত প্রতিষ্ঠান তথা ইউনিসেফ গুরুত্বপূর্ণ ভূমিকা রাখে। পুষ্টিহীনতা এদেশের শিশুদের অন্যতম একটি সমস্যা। এক্ষেত্রে ইউনিসেফ এর ভূমিকা প্রশংসার দাবি রাখে। কেননা ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান, WHO-এর সাথে যৌথভাবে ওষুধ সরবরাহ করে থাকে। এ ছাড়া পুষ্টি সংক্রান্ত রিপোর্ট করে এ বিষয়ে কার্যকর পদক্ষেপ গ্রহণে সহায়তা করে থাকে ইউনিসেফ। বাংলাদেশে শিক্ষা বিস্তার ও শিক্ষার উন্নয়নে সরকারের পাশাপাশি ইউনিসেফও গুরুত্বপূর্ণ ভূমিকা পালন করছে। সংস্থাটি বাংলাদেশের মেয়েদের স্কুলে উপস্থিতির হার বৃদ্ধির জন্য আর্থিক ও কারিগরি সহায়তা প্রদান করে। বাংলাদেশের নারীদের কর্ম উপযোগী করে তোলার জন্য ইউনিসেফ নানা ধরনের বৃত্তিমূলক ও কারিগরি প্রশিক্ষণ দিয়ে থাকে। সমাজসেবা অধিদপ্তরের উপজেলা সমাজসেবা কর্মসূচির অধীনে পরিচালিত ক্লাসের মাধ্যমে এসব কর্মসূচি বাস্তবায়ন করা হয়। ইউনিসেফ যে কোনো ধরনের বৈষম্যের বিরোধী। বৈষম্য বিরোধী মনোভাব গড়ে তুলতে সংস্থাটি নারী শিক্ষার ওপর বেশি গুরুত্ব দেয়। ইউনিসেফ-এর সহযোগিতায় প্রচারিত জনপ্রিয় কার্টুন ছবি \"মিনা\" মেয়েদের অধিকার রক্ষার ক্ষেত্রে কার্যকর ভূমিকা পালন করছে। মূলত মেয়েদের প্রতি বাবা-মাসহ পরিবারের অন্যান্য সদস্য এবং সামাজিক দৃষ্টিভঙ্গির পরিবর্তন ঘটিয়ে ছেলে- মেয়েদের মধ্যকার প্রচলিত বৈষম্য দূরীকরণে সহায়তা করছে। পরিবেশে বলা যায়, ইউনিসেফ বাংলাদেশের নারী ও দুস্থ শিশুদের সুস্থ ও সুন্দরভাবে বেঁচে থাকা, তাদের জন্য শিক্ষা ও প্রশিক্ষণ নিশ্চিতকরণসহ নানা ধরনের কর্মসূচি পালন করে যাচ্ছে।"
        }
      ]
    }
  ]
}