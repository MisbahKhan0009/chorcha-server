{
  "title": "নটরডেম কলেজ,ঢাকা ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধানে ৬টি মৌল মানবিক চাহিদার উল্লেখ রয়েছে।"
        },
        {
          "label": "খ",
          "question": "",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌল মানবিক চাহিদা বলা হয়। মৌল মানবিক চাহিদার মধ্যে রয়েছে- খাদ্য, বস্ত্র, বাসস্থান, শিক্ষা, চিকিৎসা ইত্যাদি। প্রতিটি মানুষের জন্যই এ চাহিদাগুলো পূরণ করা প্রয়োজন। এসব চাহিদার বেশিরভাগ পূরণ করা না গেলে নানা ধরনের সমস্যা দেখা দেয়। প্রকৃতপক্ষে মানবিক চাহিদাগুলো পূরণ না হলে সমাজে মানুষ মর্যাদার সাথে বসবাস করতে পারে না।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে মানুষের সবচেয়ে প্রয়োজনীয় মৌল মানবিক চাহিদা খাদ্যকে নির্দেশ করা হয়েছে। মৌল মানবিক চাহিদার মধ্যে প্রথম ও সর্বাপেক্ষা গুরুত্বপূর্ণ উপাদান হলো খাদ্য। যে জৈব উপাদান গ্রহণের মাধ্যমে জীবদেহের গঠন, ক্ষয়পূরণ, বৃদ্ধি সাধন, অভ্যন্তরীণ ক্রিয়াকলাপ নিয়ন্ত্রণ, তাপ ও শক্তি উৎপাদন, পেশি পরিচালনা ও রোগ-প্রতিরোধের মাধ্যমে দেহকে সুস্থ ও সবল রাখে তাকেই খাদ্য বলে। একজন মানুষের শরীরের বৃদ্ধি ও বিকাশ এবং কর্মশক্তি দানে পরিমিত, ও সুষম খাদ্য গ্রহণ করা আবশ্যক। খাদ্যের উপাদান ছয়টি। যথা- শর্করা, আমিষ, স্নেহ, ভিটামিন, লবণ ও পানি। এর অভাবে মানুষ পুষ্টিহীনতায় ভোগে। তাই মানুষের শারীরিক বৃদ্ধি ও মানসিক বিকাশের জন্য খাদ্যের এ সকল উপাদান গ্রহণ করা জরুরি। উদ্দীপকের ছকে মানবিক বিকাশ, শারীরিক গঠন, দেহের ক্ষয়পূরণ ও রোগ প্রতিরোধ ক্ষমতা বৃদ্ধি প্রভৃতি উল্লেখ করা হয়েছে, যা মূলত খাদ্যের মাধ্যমে পূরণ হয়ে থাকে। তাই বলা যায়, উদ্দীপকে মৌল মানবিক চাহিদা খাদ্যকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উক্ত মৌল মানবিক চাহিদা অর্থাৎ খাদ্যের চাহিদা পূরণে সরকার বেশ কিছু কার্যকর পদক্ষেপ গ্রহণ করেছে। মানুষের সবচেয়ে প্রয়োজনীয় মৌল মানবিক চাহিদা হলো খাদ্য। মানুষের বেঁচে থাকার জন্য খাদ্যের চাহিদা পূরণ অত্যন্ত জরুরি। খাদ্য মানুষের শারীরিক ও মানসিক বিকাশ সাধনের পাশাপাশি দেহের ক্ষয়পূরণ ও রোগ প্রতিরোধ ক্ষমতা বৃদ্ধি করে এবং কর্মশক্তি যোগায়। উদ্দীপকের ছকে উল্লিখিত বিষয়গুলো মূলত মানুষের প্রধান মৌল মানবিক চাহিদা খাদ্যকেই নির্দেশ করে। বিভিন্ন কারণে বাংলাদেশের মানুষের খাদ্যের চাহিদা যথাযথভাবে পূরণ হচ্ছে না। এজন্য বাংলাদেশ সরকার খাদ্যের চাহিদা পূরণে কিছু পদক্ষেপ গ্রহণ করেছে। সরকার দেশে খাদ্য ঘাটতি কমিয়ে উৎপাদন বাড়ানোর জন্য ভূমিহীন ও প্রান্তিক কৃষকদের মাঝে কৃষি ঋণ প্রদান, সেচ সুবিধা, উন্নত ও অধিক ফলনশীল বীজ সরবরাহ, উপকূলের পতিত জমি উদ্ধারসহ বহুমুখী পরিকল্পনা গ্রহণ করেছে। আবার দরিদ্র জনগোষ্ঠীর খাদ্যের চাহিদা পূরণে বিভিন্ন সামাজিক নিরাপত্তামূলক কর্মসূচি যেমন- VGF (Vulnerable Group Feeding), VGD (Vulnerable Group Development), কারিখা (কাজের বিনিময়ে খাদ্য), খোলা বাজারে চাল, আটা, আলু, তেল, পেঁয়াজ বিক্রি প্রভৃতি কর্মসূচি বাস্তবায়ন করছে। সম্প্রতি সরকার দরিদ্রদের মাঝে ১০ টাকা কেজি চাল বিক্রি শুরু করেছে। এছাড়া হতদরিদ্র স্কুলগামী ছাত্রছাত্রীদের জন্য সরকার স্কুল ফিডিং (School Feeding) কর্মসূচি চালু করেছে। উপরের আলোচনা থেকে বলা যায়, উদ্দীপকে নির্দেশিত খাদ্যের চাহিদা পূরণে সরকারের গৃহীত পদক্ষেপগুলো গুরুত্বপূর্ণ ভূমিকা পালন করছে।"
        }
      ]
    },
    {
      "number": "2",
      "uddipok": "সুমনের বাবা একজন সরকারি কর্মকর্তা। বাবার কর্মস্থল পরিবর্তনের সাথে সাথে সুমনের বিদ্যালয়ও পরিবর্তিত হয়। কয়েক বছর অন্তর অন্তর তাকে নতুন বিদ্যালয়, শিক্ষক, সহপাঠী ও পরিবেশের সাথে সামঞ্জস্য বিধান করতে হয়। ছোট থেকে এমন পরিস্থিতির কারণে তার লেখাপড়া চরমভাবে বিঘ্নিত হয়। তাই একাদশ শ্রেণিতে ভর্তি হওয়ার পর সে সম্পূর্ণ অনিয়মিত ও অমনোযোগী হয়ে পড়ে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "আমেরিকা যুক্তরাষ্ট্রে প্রথম চিকিৎসা সমাজকর্মের প্রয়োগ শুরু হয়।"
        },
        {
          "label": "খ",
          "question": "",
          "explanation": "মানসিকভাবে অসুস্থ ব্যক্তির সমস্যা সম্পর্কে জানা এবং সে অনুযায়ী চিকিৎসা প্রদানই হলো সাইকিয়াট্রিক বা মনোচিকিৎসা সমাজকর্ম। সাইকিয়াট্রিক সমাজকর্ম মানসিক হাসপাতাল পরিবেশে মানসিক স্বাস্থ্য সেবাদানের ক্ষেত্রে কাজ করে থাকে। মানসিক ভারসাম্যহীনতা, বিভিন্ন ধরনের মানসিক রোগের চিকিৎসায় একজন সাইকিয়াট্রিক চিকিৎসক বা মনোচিকিৎসককে প্রয়োজনীয় সহায়তাদানকারী হিসেবে মনোচিকিৎসা সমাজকর্মী কাজ করেন। মনোচিকিৎসা সমাজকর্মীকে সমাজকর্ম পেশায় জ্ঞান ও দক্ষতা অর্জনের পাশাপাশি বিশেষায়িত ক্ষেত্র হিসেবে মানসিক রোগীর স্বাস্থ্যসেবার উপর বিশেষ ডিগ্রি, কোর্স, প্রশিক্ষণ বা পিএইচডি ডিগ্রিপ্রাপ্ত হতে হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা, কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকের রিয়াদ ক্লাসে অমনোযোগী। সে মাঝে মাঝে বিদ্যালয়ে যায় না.। এ সমস্যা সমাধানে শ্রেণিশিক্ষক সমাজকর্মীর সহায়তা নেয়। এখন সে পড়াশোনায় মনোযোগী এবং প্রতিদিন বিদ্যালয়ে আসে। বিদ্যালয়ের শিক্ষার্থীদের এ ধরনের সমস্যা সমাধানে মূলত বিদ্যালয় সমাজকর্ম সহায়তা করে থাকে। তাই বলা যায়, উদ্দীপকে সমাজকর্মের বিশেষায়িত শাখা বিদ্যালয় সমাজকর্মের জ্ঞান প্রয়োগ করা হয়েছে।"
        },
        {
          "label": "ঘ",
          "question": "আমাদের দেশের বাস্তবতায় উক্ত শাখার প্রয়োজনীয়তা বিশ্লেষণ করো।",
          "explanation": "আমাদের দেশের বাস্তবতায় উক্ত শাখা তথা বিদ্যালয় সমাজকর্মের প্রয়োজনীয়তা অনস্বীকার্য। বাংলাদেশে শিক্ষার্থীর সংখ্যা অনেক বেশি, অথচ সে অনুপাতে বিদ্যালয় ও শিক্ষক-শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন-পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনার জন্য বিদ্যালয় সমাজকর্ম ভূমিকা রাখতে পারে। সাধারণত দেখা যায় অনেক শিক্ষার্থী স্কুল পালানো, শ্রেণি কার্যক্রমে অনুপস্থিতি, সঙ্গাদোষে ধূমপান ও মাদকাসক্তিতে জড়িয়ে পড়ে। এমনকি বর্তমান সময়ে কিশোর শিক্ষার্থীদের বিভিন্ন ধরনের গ্যাংয়ের সাথে জড়িত হওয়ার খবরও পাওয়া যাচ্ছে। এসব ক্ষেত্রে বিদ্যালয় সমাজকর্ম পেশাগত সম্পর্ক স্থাপনের মাধ্যমে সমাজকর্ম পদ্ধতি ব্যবহার করে এ ধরনের শিক্ষার্থীদের আচরণে পরিবর্তন আনতে ভূমিকা রাখতে পারে। বাংলাদেশে শিক্ষাপ্রতিষ্ঠানে ও প্রতিষ্ঠানের বাহিরে মেয়ে শিক্ষার্থীরা প্রায়শই যৌন হয়রানি ও ইভটিজিংয়ের শিকার হয়। এক্ষেত্রে বিদ্যালয় সমাজকর্মীর মাধ্যমে মেয়ে শিক্ষার্থীরা এ ধরনের সমস্যা থেকে পরিত্রাণ পেতে পারে। সর্বোপরি বিদ্যালয় সমাজকর্ম বাংলাদেশে শিক্ষার্থীদের দৈনন্দিন নানা ধরনের আর্থ-মনো-সামাজিক সমস্যা নিরসনে ভূমিকা রাখতে পারে। উপরের আলোচনা শেষে বলা যায়, বাংলাদেশে বিদ্যালয় সমাজকর্মের প্রয়োজনীয়তা অত্যধিক।"
        }
      ]
    },
    {
      "number": "3",
      "uddipok": "রাহেলা পঙ্গু হাসপাতালে একজন সমাজসেবা অফিসার হিসেবে কর্মরত। তিনি যেমন আউটডোরে রোগীদের সাহায্য করেন, তেমনি প্রতিদিন হাসপাতালে চিকিৎসাধীন রোগীদের কাছে গিয়ে সমস্যাগুলো শোনেন এবং তা নিয়ে চিকিৎসকদের সাথে কথা বলে পরবর্তী করণীয় স্থির করেন। তার আচরণ ও আন্তরিকতা দেখে রোগীরাও তার কাছে বিভিন্ন সমস্যার কথা খুলে বলতে স্বাচ্ছন্দ্যবোধ করেন। এভাবে রাহেলা চিকিৎসাসেবায় অপরিহার্য মাধ্যম হয়ে ওঠেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ঢাকার আরমানিটোলা হাইস্কুলে প্রথম স্কুল সমাজকর্মের প্রয়োগ হয়।"
        },
        {
          "label": "খ",
          "question": "",
          "explanation": "শিল্প সমাজকর্ম বলতে কারখানার পরিবেশে শ্রমিকদের জীবনমান উন্নয়নে সাহায্য করার লক্ষ্যে সমাজকর্মের জ্ঞান ও দক্ষতার অনুশীলনকে বোঝায়। শিল্প সমাজকর্ম পেশাদার সমাজকর্ম অনুশীলনের একটি বিশেষায়িত শাখা। এক্ষেত্রে শিল্প-কারখানায় নিয়োজিত শ্রমিকদের সামগ্রিক জীবনমান উন্নয়নের লক্ষ্যে সমাজকর্মের জ্ঞান, নীতি ও দক্ষতার প্রয়োগ করা হয়। মূলত শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট সমস্যা মোকাবিলায় সাহায্য করাই শিল্প সমাজকর্মের লক্ষ্য।"
        },
        {
          "label": "গ",
          "question": "",
          "explanation": "হাসপাতাল সমাজসেবা তথা চিকিৎসা সমাজকর্ম হাসপাতালে চিকিৎসা নিতে আসা লোকজনদের সাহায্যার্থে বিভিন্ন কার্যাবলি সম্পাদন করে থাকে।সমাজকর্মের একটি বিশেষ শাখা হলো চিকিৎসা সমাজকর্ম। রোগীকে।\" প্রসপাতালে ভর্তির পর এর পরিবেশের সাথে খাপ খাইয়ে নিতে সাহায্য করা এ শাখার কাজ। এছাড়াও দরিদ্র ও দুস্থ রোগীদের ঔষধ ও বিভিন্ন শারীরিক পরীক্ষার ব্যয় বহন এবং চিকিৎসার সময় তাদের পরিবারকে আর্থিক সাহায্য প্রদানে এ শাখা কাজ করে। সেইসাথে রোগ ও অসুস্থ্যতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম গুরুত্বপূর্ণ ভূমিকা রাখে। চিকিৎসা সমাজকর্ম শাখা রোগীদের খাদ্য, বস্ত্র, ঔষধ ও চিকিৎসা উপকরণ দিয়ে সাহায্য করার পাশাপাশি মানসিক ও আবেগীয় সমর্থন দেয়। প্রয়োজন অনুযায়ী দরিদ্র রোগীদের আর্থিক অনুদান পেতে সাহায্য করাও চিকিৎসা সমাজকর্মের কার্যক্রমভুক্ত। উদ্দীপকের সমাজসেবা অফিসার রাহেলা পঙ্গু হাসপাতালে চিকিৎসা নিতে আসা আউটডোরে রোগীদের সাহায্য করেন। তিনি প্রতিদিন হাসপাতালে চিকিৎসাধীন রোগীদের কাছে গিয়ে তাদের সমস্যাগুলো শোনেন এবং চিকিৎসকদের সাথে কথা বলে পরবর্তী করণীয় ঠিক করেন। এখানে সমাজসেবা অফিসার রাহেলার কার্যাবলির মাধ্যমে হাসপাতাল সমাজসেবা বা চিকিৎসা সমাজকর্মের কাজকে ইঙ্গিত করা হয়েছে। উদ্দীপকে উল্লিখিত কাজগুলো ছাড়াও চিকিৎসা সমাজকর্ম 'নানা ধরনের কাজ করে থাকে। যা উপরের আলোচনায় তুলে ধরা হয়েছে।"
        },
        {
          "label": "ঘ",
          "question": "",
          "explanation": "এভাবে রাহেলার চিকিৎসাসেবায় অপরিহার্য মাধ্যম হয়ে ওঠেন।'-প্রশ্নে উল্লিখিত উক্তিটির মাধ্যমে চিকিৎসা সমাজকর্মের গুরুত্বের প্রতি ইঙ্গিত কথা হয়েছে। চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র। দারিদ্র্যের কারণে তারা অনেকেই নিজেদের চিকিৎসার ব্যয়ভার বহন করতে পারে না। এক্ষেত্রে হাসপাতালের চিকিৎসা সমাজকর্ম বিভাগ রোগীকে' আর্থিক সহযোগিতা করে থাকে। এ বিভাগ থেকে সাহায্যপ্রাপ্ত রোগীরা বেশিরভাগই। নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন সুযোগ-সুবিধা সম্পর্কেও অজ্ঞ থাকেন। এক্ষেত্রে চিকিৎসা সমাজকর্মীরা রোগীদের প্রয়োজনীয় সুযোগ-সুবিধা গ্রহণে সহায়তা করেন। তাছাড়া চিকিৎসা নিতে আসা রোগীর কাছে হাসপাতালের পরিবেশ। এবং নিয়ম-কানুন অপরিচিত থাকে। এক্ষেত্রে চিকিৎসা সমাজকর্মীরা রোগীদের হাসপাতালের বিভিন্ন বিষয়ের সাথে খাপ খাইয়ে নিতে সহায়তা করেন। আবার অনেক রোগী গ্রাম থেকে শহরে চিকিৎসার জন্য আসেন। এসব ক্ষেত্রে রোগীদের হাসপাতালে ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা সমাজকর্মীরা সাহায্য করেন। এছাড়াও রোগ নির্ণয়ে প্রয়োজনীয় বিভিন্ন পরীক্ষা-নিরীক্ষা, যেমন- রক্তগ্রহণ, রক্ত পরীক্ষা, এক্স-রে, অস্ত্রোপচার, সিটি স্ক্যান ইত্যাদি করাতে অনেক রোগী ভয় পায়। এ সময় রোগীদের মানসিকভাবে প্রস্তুত করার জন্য চিকিৎসা সমাজকর্মের গুরুত্ব রয়েছে। চিকিৎসা-পরবর্তী সময়ে অনেক রোগীর পুনর্বাসনের প্রয়োজন হয়, সে ক্ষেত্রেও একজন চিকিৎসা সমাজকর্মী গুরুত্বারোপ করেন। অনেক রোগের ক্ষেত্রে রোগীকে চিকিৎসা পরবর্তী সময়েও বিশেষ নিয়ম-কানুন মেনে চলতে হয়। এ ব্যাপারেও চিকিৎসা সমাজকর্মী রোগীকে প্রয়োজনীয় দিকনির্দেশনা দিয়ে থাকেন। সার্বিক আলোচনার ভিত্তিতে বলা যায়, চিকিৎসার শুরু থেকে রোগীর সম্পূর্ণ সুস্থ হওয়া পর্যন্ত চিকিৎসা সমাজকর্মের গুরুত্ব অপরিসীম।"
        }
      ]
    },
    {
      "number": "4",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'নেশা' শব্দটি আরবি নাশা শব্দ থেকে উদ্ভূত।"
        },
        {
          "label": "খ",
          "question": "",
          "explanation": "সামাজিক সমস্যা হলো এমন একটি প্রতিকূল পরিস্থিতি যা সমাজের অধিকাংশ মানুষের স্বাভাবিক জীবনযাত্রা ব্যাহত করে। সামাজিক সমস্যা একক কোনো কারণে সৃষ্টি হয় না। একাধিক কারণের পারস্পরিক ক্রিয়ার ফলেই সমাজজীবনে বহুমুখী সমস্যার উদ্ভব ঘটে। যেমন- মানুষের সুস্থ স্বাভাবিক জীবনযাপনের পূর্বশর্ত হলো মৌল মানবিক চাহিদা পূরণ। এ চাহিদার অপূরণজনিত কারণে স্বাস্থ্যহীনতা, পুষ্টিহীনতা, নিরক্ষরতা, অজ্ঞতা প্রভৃতি সৃষ্টি হয়। আবার বৈধ উপায়ে মৌলিক চাহিদা পূরণে ব্যর্থ হয়ে মানুষ অবৈধ উপায়ে তা পূরণ করতে চায়। এ কারণে চুরি, ডাকাতি, খুন, ঘুষ, দুর্নীতি, পতিতাবৃত্তি প্রভৃতি সমস্যা সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের ছবিটি সামাজিক সমস্যা বাল্যবিবাহকে নির্দেশ করে। বাল্যবিবাহ বলতে সাধারণত অপ্রাপ্তবয়স্ক ছেলেমেয়েদের বিয়েকে বোঝায়। এক্ষেত্রে বয়সকে বিয়ের মাপকাঠি হিসেবে বিবেচনা করা হয়। বাংলাদেশে প্রচলিত আইন অনুযায়ী বিয়ের ক্ষেত্রে ছেলের বয়স কমপক্ষে ২১ এবং মেয়ের বয়স কমপক্ষে ১৮ হতে হবে। যদি প্রাপ্তবয়স্ক অর্থাৎ ছেলের বয়স ২১ ও মেয়ের বয়স ১৮ হওয়ার আগে কোনো ছেলে-মেয়ের মধ্যে বিয়ে সম্পন্ন হয় তাহলে তাকে বাল্যবিবাহ হিসেবে গণ্য করা হবে। উদ্দীপকের ছবিতে অপ্রাপ্ত বয়স্ক বর-কনেকে দেখা যাচ্ছে যা বাল্যবিবাহকে ইঙ্গিত করে। এটি আমাদের দেশের একটি সামাজিক সমস্যা। এ ধরনের সমস্যা থেকে ব্যক্তি ও সামাজিক জীবনে আরও অনেক সমস্যা দেখা দেয় যেমন- শিশু মৃত্যু, মাতৃমৃত্যু। এছাড়াও বাল্যবিবাহের ফলে নারী শিক্ষা, নারীর ক্ষমতায়ন ব্যাহত হয়। নারীর জীবনে নেমে আসে নানা অত্যাচার, নির্যাতন। দাম্পত্য কলহ থেকে শুরু করে বিবাহবিচ্ছেদ, আত্মহত্যা, হত্যাকাণ্ড প্রভৃতি পারিবারিক সমস্যার জন্য দায়ী বাল্যবিবাহ।"
        },
        {
          "label": "ঘ",
          "question": "",
          "explanation": "উক্ত সমস্যা তথা বাল্যবিবাহ সমস্যা সমাধানে আমার নিজস্ব কিছু সুপারিশ রয়েছে। বাল্যবিবাহ কোনো সমাজের জন্যই ইতিবাচক প্রভাব ফেলে না। দেশের বিদ্যমান আর্থ-সামাজিক প্রেক্ষাপট, কুসংস্কার, সঠিক শিক্ষার অভাবসহ বিভিন্ন কারণে বাল্যবিবাহ এখনও বেশ সক্রিয়। বিশেষ করে গ্রামাঞ্চলে এ প্রবণতা বেশি লক্ষণীয়। গ্রামের স্বল্প শিক্ষিত ও নিরক্ষর জনগণকে বিভিন্ন পরামর্শ ও নানা প্রচার প্রচারণার মাধ্যমে সচেতন করে তুলতে হবে। একইভাবে ব্যক্তি সমাজকর্ম পদ্ধতি প্রয়োগের মাধ্যমে অভিভাবকদের সাথে যোগাযোগ করে প্রয়োজনীয় পদক্ষেপ গ্রহণ করতে হবে। এছাড়া গ্রামের গণ্যমান্য ও ক্ষমতাবান ব্যক্তিদেরকে সচেতন করে তোলার মাধ্যমে বাল্যবিবাহ প্রতিরোধ করা যেতে পারে। কোনো কোনো ক্ষেত্রে বাল্যবিবাহ প্রতিরোধ করতে ব্যক্তিগত উদ্যোগ ব্যর্থ হতে পারে। এক্ষেত্রে স্থানীয় প্রশাসন ও মানবধিকার রক্ষাকারী বিভিন্ন সংস্থার সহায়তা নিতে হবে। এছাড়াও বাল্যবিবাহ অপরাধে দেশে প্রচলিত আইনের শাস্তির বিধান সম্পর্কে জনগণকে সচেতন করতে হবে। বাল্যবিবাহ প্রতিরোধে যুব সমাজকে কাজে লাগাতে হবে। এ সমস্যা সমাধানে ধর্মীয় কুসংস্কার ও মেয়ে শিশুর প্রতি সামাজিকভাবে যে নেতিবাচক দৃষ্টিভঙ্গি রয়েছে তার পরিবর্তন করতে হবে। এছাড়াও বাল্যবিবাহ প্রতিরাধকল্পে বাংলাদেশে বিভিন্ন উন্নয়ন সংস্থার সমন্বয়ে ২০১২ সালে GNB Bangladesh Alliance নামে একটি সংগঠন গড়ে তোলা হয়। তার কার্যক্রম বাড়াতে হবে। এছাড়া ব্লাস্ট, কেয়ার বাংলাদেশ, FPAB, ICDDR, B, মেরি স্টোপস, বাংলাদেশ জাতীয় কন্যা শিশু-অ্যাডভোকেসি ফোরাম, পপুলেশন কাউন্সিল, ওয়ার্ল্ড ভিশনসহ আরও কয়েকটি সংস্থা এর সদস্য। বাল্যবিবাহ প্রতিরোধ বা হ্রাসকল্পে এ সব সংস্থার কার্যক্রমের মধ্যে সমন্বয় করতে হবে। আলোচনা শেষে বলা যায়, উপরে উল্লিখিত সুপারিশসমূহ কার্যকর করা হলে বাল্যবিবাহ সমস্যা সমাধানের করা যাবে বলে আমি আশাবাদী।"
        }
      ]
    },
    {
      "number": "5",
      "uddipok": "জাফর মিয়া কিছুদিন পূর্বে নদীতে মাছ ধরে জীবিকা নির্বাহ করতো, এখন ঢাকায় রিকশা চালায়। কারণ নদীতে আগে প্রচুর মাছ পাওয়া গেলেও এখন আর তেমন মাছ পাওয়া যায় না। কারণ বছরের বেশির ভাগ সময় নদীতে পানি থাকে না, এমনকি বর্ষা মৌসুমেও এখন পানির দেখা মেলে না। আবার হঠাৎ হঠাৎ প্রচণ্ড বন্যায় সবকিছু তলিয়ে যায়। তাই অধিকাংশ জেলে কর্মহীন হয়ে বৃত্তি পরিবর্তন করে অন্য বৃত্তিতে নিয়োজিত হচ্ছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মার্কিন যুক্তরাষ্ট্রের জন হপকিন্স হাসপাতালের মনোরোগ বিশেষজ্ঞ লিও ক্যানার সর্বপ্রথম অটিজম শনাক্ত করেন।"
        },
        {
          "label": "খ",
          "question": "",
          "explanation": "বায়ুমণ্ডলে ওজোন গ্যাসের একটি স্তর আছে যাকে বলা হয় ওজোন স্তর। ওজোন স্তর থাকে স্ট্র্যাটোস্ফিয়ারের নিচের অংশে, যা ভূপৃষ্ঠ থেকে কমবেশি ২০-৩০ কিলোমিটার উপরে অবস্থিত। এ স্তরের পুরুত্ব ১২ থেকে ১৬ কিলোমিটার। এ স্তরটি সূর্যের অতিবেগুনি রশ্মি শোষণ করে থাকে।"
        },
        {
          "label": "গ",
          "question": "",
          "explanation": "উদ্দীপকে জাফর মিয়ার বৃত্তি পরিবর্তনে জলবায়ু পরিবর্তনের প্রভাব লক্ষ করা যায়। জলবায়ু পরিবর্তন বলতে সাধারণত ৩০ বছরে বার বার আবহাওয়ার পরিবর্তনকে বোঝায়। জলবায়ু পরিবর্তন একটি প্রাকৃতিক ঘটনা হলেও মানুষের কর্মকান্ড দ্বারা এটি ব্যাপকভাবে প্রভাবিত হয়। জলবায়ু পরিবর্তনের প্রধান কারণ হলো বিশ্বব্যাপী তাপমাত্রা বৃদ্ধি। আর বিশ্বব্যাপী কলকারখানা বৃদ্ধির ফলে অধিক হারে জ্বালানি পুড়ছে। এতে বায়ুমণ্ডলে গ্রিনহাউস গ্যাস বাড়ছে, যা বিশ্বে তাপমাত্রা বৃদ্ধিতে ভূমিকা রাখছে। আবার নির্বিচারে বনাঞ্চল ধ্বংসের কারণে বায়ুমণ্ডলে কার্বন-ডাই-অক্সাইডের পরিমাণ বেড়ে যায়। ফলে বিশ্বে তাপমাত্রা বৃদ্ধি পায় এবং জলবায়ুর পরিবর্তন ঘটে। এর ফলে নানারকম প্রাকৃতিক দুর্যোগ দেখা দিচ্ছে। উদ্দীপকে বলা হয়েছে, জাফর মিয়া কিছুদিন পূর্বে নদীতে মাছ ধরে জীবিকা নির্বাহ করতো কিন্তু এখন ঢাকায় রিকশা চালায়। এর কারণ এখন নদীতে আগের মতো পানি না থাকায় মাছও পাওয়া যায় না। এমনকি বর্ষা মৌসুমেও নদীতে পানির দেখা মিলে না। আবার হঠাৎ বন্যায় সবকিছু তলিয়ে যায়। যার ফলে অধিকাংশ জেলে কর্মহীন হয়ে বৃত্তির পরিবর্তন করছে। এ থেকে বোঝা যায়, উদ্দীপকের সমস্যাটি হলো জলবায়ুর পরিবর্তন। জলবায়ু পরিবর্তনের ফলে বৈশ্বিক তাপমাত্রা বৃদ্ধি পাচ্ছে। এ কারণে অনাবৃষ্টি, অতিবৃষ্টি, ঘন ঘন বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ ঘটছে।"
        },
        {
          "label": "ঘ",
          "question": "",
          "explanation": "'বাংলাদেশের মানুষের সামগ্রিক অবস্থায় জলবায়ু পরিবর্তনের প্রভাব অত্যন্ত গভীর।'- উক্তিটি যথার্থ। বৈশ্বিক উষ্ণতা বৃদ্ধি এবং জলবায়ু পরিবর্তনজনিত কারণে বৃষ্টিপাত কমে যাওয়া, পানিতে লবণাক্ততা বৃদ্ধি, ভূগর্ভস্থ পানির স্তর নেমে যাওয়া, তাপমাত্রার অস্বাভাবিক বৃদ্ধি, বিভিন্ন অঞ্চলে মরুকরণ, ঘূর্ণিঝড়, টর্নেডো বা ভূমিকম্পের মতো প্রাকৃতিক দুর্যোগ বৃদ্ধি ইত্যাদির মাত্রা ক্রমান্বয়ে বাড়ছে। ভৌগোলিক অবস্থানগত কারণে বাংলাদেশে জলবায়ু পরিবর্তনের প্রভাব বেশি। ফলে এ দেশের কৃষি, মৎস্য, স্বাস্থ্য, পানি সম্পদসহ পুরো জীববৈচিত্র্য ক্ষতির শিকার হচ্ছে। এর নেতিবাচক প্রভাব দেশের সামাজিক ব্যবস্থাতেও পড়ছে। জলবায়ু পরিবর্তনের কারণে এদেশের ঋতু বৈচিত্র্যে ব্যাপক রদবদল ঘটছে। যার প্রভাবে একদিকে তাপমাত্রার অস্বাভাবিক বৃদ্ধি অঞ্চলভেদে মরুকরণ ঘটাচ্ছে, আবার বৃষ্টিপাতের পরিমাণ ও ধরন পরিবর্তনের ফলে কৃষিক্ষেত্রে স্বাভাবিক খাদ্য উৎপাদন ব্যাহত হচ্ছে। সেইসাথে বৈশ্বিক উষ্ণতা ও জলবায়ু পরিবর্তনের প্রভাবে হিমবাহ এবং মেরু অঞ্চলের বরফ গলার মাত্রা বাড়ছে। ফলে সমুদ্রপৃষ্ঠের উচ্চতাও বেড়ে চলেছে। এর ফলে এদেশের উপকূলীয় এলাকায় সুপেয় পানির ঘাটতি দেখা দিচ্ছে। এছাড়া সমুদ্রের লবণাক্ত পানি প্রবেশ করায় কৃষিজমির উর্বরা শক্তি নষ্ট হচ্ছে, যা খাদ্য উৎপাদনে প্রভাব ফেলছে। জলবায়ু পরিবর্তন এদেশের সামাজিক ব্যবস্থাতেও নেতিবাচক প্রভাব ফেলছে। প্রাকৃতিক দুর্যোগের কারণে বসত-ভিটা, কৃষিজমিসহ যাবতীয় সহায়-সম্পদ হারিয়ে অসংখ্য মানুষ উদ্বাস্তুতে পরিণত হচ্ছে। আবাসন এবং কর্মসংস্থানের উদ্দেশ্যে তারা শহরে আসছে। এই বাড়তি জনগোষ্ঠীর থাকার জায়গা দিতে গড়ে উঠছে বস্তি, যা মূলত বিভিন্ন সামাজিক সমস্যার (মাদকাসক্তি, মাদক চোরাচালান, রাহাজানি, নারী নির্যাতন ইত্যাদি) উৎপত্তিস্থল। আলোচনা শেষে বলা যায়, আমাদের দৈনন্দিন জীবনে জলবায়ু পরিবর্তনের বহুমুখীতা অর্থাৎ নানারকম ক্ষতিকর প্রভাব পড়ছে।"
        }
      ]
    },
    {
      "number": "6",
      "uddipok": "জনাব স্বপন কারিতাস বাংলাদেশের একজন উচ্চপদস্থ কর্মকর্তা। এর মাধ্যমে তিনি দুর্যোগপীড়িত মানুষের সেবায় বিভিন্ন কর্মসূচি গ্রহণের জন্য এলাকা পরিদর্শন ও তথ্য সংগ্রহ করেন। আইলা, সিডরের মতো প্রাকৃতিক দুর্যোগে ক্ষতিগ্রস্ত মানুষের চাহিদা নিরূপণ করে বস্তুগত ও অবস্তুগত সাহায্য নিয়ে পাশে দাঁড়ায় কারিতাস। বিভিন্ন দানশীল ব্যক্তি ও প্রতিষ্ঠানের অর্থায়নে মূলত কারিতাসের কর্মসূচিগুলো পরিচালিত হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "Famulus শব্দটি ল্যাটিন ভাষার শব্দ।"
        },
        {
          "label": "খ",
          "question": "",
          "explanation": "প্রতিষ্ঠান হলো কতগুলো কার্যাবলির একটি সমন্বিত রূপ। প্রতিষ্ঠান বলতে সাধারণত কতগুলো প্রতিষ্ঠিত কার্যাবলিকে বোঝায়। আর এ কার্যাবলি সংঘবদ্ধভাবে নিয়ন্ত্রিত হয়ে থাকে। প্রচলিত বিধি, কর্মপদ্ধতি বা সামাজিক ব্যক্তিসমূহের মধ্যে প্রতিষ্ঠিত সম্পর্কের রীতিই প্রতিষ্ঠান হিসেবে পরিচিত।"
        },
        {
          "label": "গ",
          "question": "",
          "explanation": "হ্যাঁ, উদ্দীপকে জনাব স্বপনের কারিতাসকে সামাজিক সংস্থা বলা যায়।' সমাজসেবা প্রদানকারী যে সকল সংগঠন পরিচালনা বোর্ডের পৃষ্ঠপোষকতায় বিভিন্ন ধরনের সমাজসেবা প্রদানের সুযোগ সৃষ্টি করে তাদেরকে সামাজিক সংস্থা বলে। সামাজিক সংস্থাগুলো এমন ধরনের প্রতিষ্ঠান যেগুলো স্বেচ্ছাপ্রণোদিতভাবে বা কতিপয় সদস্য মিলে নির্দিষ্ট লক্ষ্য বা উদ্দেশ্য এবং কার্যক্রম পরিচালনা করার জন্য প্রতিষ্ঠা লাভ করে। এগুলো সরকারি, বেসরকারি, আঞ্চলিক, জাতীয় ও আন্তর্জাতিক বিভিন্ন ধরনের হয়। নির্দিষ্ট কোনো জনগোষ্ঠী বা সম্প্রদায়ের জন্যও সংস্থা গঠিত হয় থাকে। সরকারি স্বাস্থ্যসেবামূলক সংস্থার মধ্যে হাসপাতাল, কমিউনিটি মানসিক স্বাস্থ্য কেন্দ্র ইত্যাদি উল্লেখযোগ্য। বেসরকারি সংস্থার মধ্যে রয়েছে ইউনিসেফ, আন্তর্জাতিক রেডক্রস, সেভ দ্য চিলড্রেন ইত্যাদি। এ সংস্থাগুলো সামাজিক বিভিন্ন সমস্যা মোকাবিলা বা প্রতিরোধে কার্যক্রম পরিচালনা করে থাকে। সংস্থাগুলো পরিচালিত হয় সরকারি অনুদান, মানবহিতৈষী ব্যক্তিবর্গের সাহায্য ও বিভিন্ন সংস্থা বা বিদেশের অনুদানের মাধ্যমে। উদ্দীপকের কারিতাস বাংলাদেশ-এর কর্মকর্তা জনাব স্বপন দুর্যোগপীড়িত মানুষের সেবায় বিভিন্ন কর্মসূচি গ্রহণের জন্য এলাকা পরিদর্শন ও তথ্য সংগ্রহ করেন। আইলা, সিডরের মতো প্রাকৃতিক দুর্যোগে ক্ষতিগ্রস্ত মানুষের চাহিদা নিরূপণ করে বস্তুগত ও অবস্তুগত সাহায্য নিয়ে পাশে দাঁড়ায় করিতাস সংস্থাটি। দানশীল ব্যক্তি ও প্রতিষ্ঠানে অর্থায়নে কারিতাসের কর্মসূচিগুলো পরিচালিত হয়। সুতরাং কারিতাসের কার্যক্রম লক্ষ করলে একে সামাজিক সংস্থা বলা যায়।"
        },
        {
          "label": "ঘ",
          "question": "",
          "explanation": "উদ্দীপকের সংস্থা তথা সামাজিক সংস্থা মানুষের কল্যাণ ও সমাজের মানাবিধ সমস্যা দূরীকরণে বিভিন্ন কার্যাবলি সম্পাদন করে থাকে। সামাজিক সংস্থা কতিপয় নিয়ম, পদ্ধতি ও কর্মসূচি অনুসরণ করে এর কার্যক্রম পরিচালনা করে থাকে। সামাজিক সংস্থা সমাজের মানুষের কল্যাণে সেবা প্রদান করে। সমাজে সেসব সমস্যা রয়েছে তা দূরীকরণে সামাজিক সংস্থা কাজ করে। যেমন- বাল্যবিবাহ রোধে সচেতনতামূলক কর্মসূচি গ্রহণ ও বাস্তবায়ন করে। আবার শিশুদের স্কুলমুখী করতে তাদের মাঝে বিভিন্ন শিক্ষা উপকরণ বিতরণ করে থাকে। বয়স্কদের সাক্ষরজ্ঞান সম্পন্ন করতে নৈশ বিদ্যালয় পরিচালনসাহ বিভিন্ন কর্মসূচি পরিচালনা করে। সমাজের অনগ্রসর, দুস্থ-অসহায় বা ঝুঁকিপূর্ণ লোকজনের কল্যাণে বিভিন্ন পদক্ষেপ গ্রহণ করে। সমাজের অনগ্রসর জনগোষ্ঠীর আর্থ-সামাজিক উন্নয়নে সামাজিক সংস্থাগুলো বিভিন্ন প্রশিক্ষণ কর্মসূচি পরিচালনা করে। প্রশিক্ষণ শেষে ছোট ছোট উৎপাদন খাতে বিনিয়োগের জন্য আর্থিক সাহায্য প্রদান করে থাকে। দুস্থ ও অসহায়দের বিভিন্ন মৌল মানবিক চাহিদা পূরণের চেষ্টা করে। বিভিন্ন প্রাকৃতিক দুর্যোগে ক্ষতিগ্রস্তদের মাঝে ত্রাণসামগ্রী সরবরাহ ও তাদের পুনর্বাসনের ব্যবস্থা করে। আন্তর্জাতিক প্রতিষ্ঠান ও সরকারি অনুদান থেকে অর্থ সংগ্রহ করে দুস্থদের মাঝে বিতরণের ব্যবস্থা করে। আলোচনা শেষে বলা যায়, সামাজিক সংস্থা বিভিন্ন সামাজিক সমস্যা সমাধান ও অনগ্রসর জনগণের জীবনমানের উন্নয়নে, বিভিন্ন কার্যাবলি পরিচালনা করে থাকে।"
        }
      ]
    },
    {
      "number": "7",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "Religion শব্দটি ল্যাটিন শব্দ Religere থেকে এসেছে।"
        },
        {
          "label": "খ",
          "question": "",
          "explanation": "মানব সমাজের আদিমতম প্রতিষ্ঠান হিসেবে পরিবার বহুমুখী কার্যাবলি সম্পাদন করে থাকে। পরিবারের মাধ্যমে মানুষ সামাজিক অনুমোদন ও স্বীকৃতির মাধ্যমে যৌন চাহিদা পূরণ করে। মানবসমাজে সন্তান জন্মদানের একমাত্র স্বীকৃত সংস্থা হলো পরিবার। সন্তান যতদিন না স্বাবলম্বী হয় ততদিন পরিবার তাদের দায়িত্ব নিয়ে থাকে। মানব শিশুর সামাজিকীকরণে পরিবার অত্যন্ত গুরুত্বপূর্ণ ভূমিকা পালন করে। পরিবারই শিশুর প্রাথমিক শিক্ষার ব্যবস্থা করে। পরিবারের প্রতিটি সদস্যের অর্থনৈতিক নিরাপত্তা প্রদানের ক্ষেত্রে পরিবারের ভূমিকা অত্যন্ত গুরুত্বপূর্ণ। পরিবার শারীরিক ও মানসিক উভয় দিক থেকেই তার সদস্যদের নিরাপত্তা প্রদান করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উপহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপক নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিং, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "8",
      "uddipok": "মিলন ও দোলন যখন নাবালক তখনই তাদের বাবা মারা যায়। তাদের দাদা এখনো জীবিত এবং প্রচুর বিষয়-সম্পত্তির অধিকারী। দাদার বয়স হয়েছে তাই তিনি তার বিষয় সম্পত্তি ছেলে-মেয়েদের মধ্যে ভাগ করে দিয়ে যেতে চান। এ ব্যাপারে তিনি এলাকার চেয়ারম্যানের পরামর্শ নেন। চেয়ারম্যানের পরামর্শ হলো, বর্তমান আইন মোতাবেক দাদা জীবিত থাকতে ছেলে যদি মারা যায় তবে মৃত ছেলের সন্তানরা দাদার সম্পত্তির অধিকারী হবে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "সাধারণত মানুষের বাহ্যিক আচার-আচরণ নিয়ন্ত্রণের লক্ষ্যে রাষ্ট্রীয় সার্বভৌম কর্তৃপক্ষ কর্তৃক প্রণীত এবং অনুমোদিত নিয়ম-কানুনকে আইন বলে।"
        },
        {
          "label": "খ",
          "question": "",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "",
          "explanation": "উদ্দীপকে চেয়ারম্যান যে আইনের ইঙ্গিত দিয়েছেন তা হলো মুসলিম পারিবারিক আইন ১৯৬১। ১৯৬১ সালের মুসলিম পারিবারিক আইন শিশুদের সামাজিক নিরাপত্তা নিশ্চিত করার ক্ষেত্রে ব্যাপক সুযোগ এনে দিয়েছে। আইন অনুযায়ী কোনা ব্যক্তির জীবিত অবস্থায় তার ছেলে বা মেয়ে মারা গেলে এবং মৃত ছেলে বা মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। এই আইন প্রণয়নের আগে মৃত ছেলে বা মেয়ের সন্তানরা বাবা বা মায়ের সম্পত্তির উত্তরাধিকার থেকে বঞ্চিত হতো। এই আইন অনুযায়ী কোনো ব্যক্তি যদি তার ১ জন জীবিত সন্তান ও মৃত পুত্রের ৩ সন্তান রেখে যায় তাহলে জীবিত সন্তান পাবে সমস্ত সম্পদের অর্ধেক অংশ আর মৃত পুত্রের সন্তানেরা পাবে বাকি অর্ধেক। পিতৃহীন ও এতিম ছেলেমেয়ের স্বার্থরক্ষার জন্য এই আইন কার্যকর ভূমিকা পালন করছে। মূলত বাংলাদেশের মুসলিম সমাজব্যবস্থায় ১৯৬১ সালের মুসলিম পারিবারিক আইন শিশুর কল্যাণার্থে নিরাপত্তা সেফগার্ড হিসেবে পরিচিত। উদ্দীপকের মিলন ও দোলন যখন নাবালক তখন তাদের বাবা মারা যায়। তাদের দাদা এখনো জীবিত এবং প্রচুর বিষয়-সম্পত্তির অধিকারী। দাদা তার বিষয়-সম্পত্তি ছেলে-মেয়েদের মধ্যে ভাগ করে দেওয়ার ব্যাপারে চেয়ারম্যানের সাথে পরামর্শ করেন। চেয়ারম্যান পরামর্শ দেন বর্তমান আইন অনুযায়ী দাদা জীবিত থাকতে ছেলে যদি মারা যায় তবে মৃত ছেলের সন্তানেরা দাদার সম্পত্তির অধিকারী হবে। এখানে ১৯৬১ সালের মুসলিম পারিবারিক আইনের কথা বলা হয়েছে।"
        },
        {
          "label": "ঘ",
          "question": "",
          "explanation": "উক্ত আইন তথা মুসলিম পারিবারিক আইন ১৯৬১ সমাজের জন্য এক যুগান্তকারী পদক্ষেপ। উক্তিটি যথার্থ। মুসলিম সমাজে একসময় বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে নারীদের অধিকার প্রাপ্তির ক্ষেত্রে অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। পরবর্তীতে এটি ১৯৬১ সালের মুসলিম পারিবারিক আইন অধ্যাদেশ নামে পরিচিত হয়। ১৯৬১ সালের ১৫ জুলাই থেকে এ আইন কার্যকর হয়। ১৯৬১ সালের মুসলিম পারিবারিক আইন অনুসারে প্রতিটি বিবাহ রেজিস্ট্রি হতে হবে। বিবাহ রেজিস্ট্রির জন্য ইউনিয়ন কাউন্সিল এক বা একাধিক ব্যক্তিকে লাইসেন্স দেবে। এই ধারাটি মুসলিম বিবাহের আইনগত ভিত্তি প্রতিষ্ঠা করেছে। এ আইন অনুযায়ী প্রথম স্ত্রী বেঁচে থাকতে স্বামী দ্বিতীয় বিয়ে করতে পারবে না। তবে ইউপি চেয়ারম্যানের নেতৃত্বে স্বামী ও স্ত্রীর মনোনিত প্রতিনিধি নিয়ে গঠিত সালিশ পরিষদের মাধ্যমে দ্বিতীয় বিয়ে করা যাবে। আলোচ্য আইনের তালাক ও বিবাহবিচ্ছেদ সম্পর্কিত ধারাটিও অত্যন্ত গুরুত্বপূর্ণ। এই ধারা অনুসারে স্ত্রীকে তালাক দেওয়ার জন্য স্বামীকে ইউনিয়ন বা পৌর চেয়ারম্যানের কাছে লিখিত নোটিশ দিতে হবে। এরপর নির্দিষ্ট প্রক্রিয়ায় ৯০ দিন পর তালাক কার্যকর হবে। স্বামী যদি ২ বছর যাবৎ স্ত্রীকে ভরণপোষণ না দেয় তাহলে স্ত্রী তালাক নিতে পারবেন। এ আইন অনুযায়ী কোনো ব্যক্তির জীবিত অবস্থায় তার সন্তান মারা গেলে এবং মৃত ছেলে এবং মেয়ের সন্তান থাকলে তারা প্রতিনিধিত্বের হারে সম্পত্তির অংশ পাবে। উপরের আলোচনার প্রেক্ষিতে বলা যায়, এতিম শিশুর স্বার্থরক্ষা এবং নারীর অধিকার ও নিরাপত্তা রক্ষায় মুসলিম পারিবারিক আইন ১৯৬১ সমাজের জন্য এক যুগান্তকারী পদক্ষেপ।"
        }
      ]
    },
    {
      "number": "9",
      "uddipok": "ইউনিয়ন পরিষদ চেয়ারম্যান জনাব আকরাম তার এলাকার উন্নয়নে বিভিন্ন কর্মসূচি গ্রহণ করেন। তার গৃহীত কর্মসূচির মধ্যে উল্লেখযোগ্য হচ্ছে-পঞ্চাশ ভাগ অসহায় ও সমস্যাগ্রস্ত জনগোষ্ঠীকে সামাজিক নিরাপত্তা প্রদান, সুদমুক্ত ঋণ, দুদ্ধ-বিপন্ন ও অবহেলিত শিশুর অধিকার সুরক্ষা, প্রতিপালন, কল্যাণ ও উন্নয়ন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ড. ডাম্পসন ১৯৫২ সালে বাংলাদেশে আসেন।"
        },
        {
          "label": "খ",
          "question": "",
          "explanation": "শহর সমষ্টি উন্নয়ন কর্মসূচি হলো শহর এলাকায় বসবাসরত নিম্ন আয়ের জনগণের জীবনমান ও আর্থ-সামাজিক উন্নয়নের জন্য পরিচালিত কার্যক্রম। শহর সমাজসেবা কার্যক্রম সমষ্টি উন্নয়নভিত্তিক একটি কার্যক্রম। এক্ষেত্রে শহরাঞ্চলের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়ন তথা তাদের আর্থ-সামাজিক উন্নয়নের জন্য কর্মসূচি পরিচালিত হয়। অর্থাৎ শহর সমাজসেবা সমাজকর্মের সমষ্টি উন্নয়নভিত্তিক এমন একটি কার্যক্রম যেখানে সরকারি, আর্থিক ও কারিগরি সহায়তার মাধ্যমে শহরের জনগণের জীবনমান উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকায় একটি সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "",
          "explanation": "উদ্দীপকে উল্লিখিত কর্মসূচির সাথে সমাজসেবা অধিদপ্তর কর্তৃক গৃহীত গ্রামীণ সমাজসেবা কর্মসূচির মিল রয়েছে। গ্রামীণ সমাজসেবা সমষ্টি উন্নয়নকেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামাঞ্চলের ক্ষুদ্র ও প্রান্তিক কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, ইউনিয়ন পরিষদ চেয়ারম্যান জনাব আকরামের এলাকার উন্নয়নে গৃহীত কর্মসূচির মধ্যে উল্লেখযোগ্য হলো পঞ্চাশ ভাগ অসহায় ও সমস্যাগ্রস্ত জনগোষ্ঠীকে সামাজিক নিরাপত্তা প্রদান, সুদমুক্ত ঋণ, দুস্থ-বিপন্ন ও অবহেলিত শিশুর অধিকার সুরক্ষা, প্রতিপালন, কল্যাণ ও উন্নয়ন। উক্ত কর্মসূচিগুলো সমাজসেবা অধিদপ্তরের মাধ্যমে পরিচালিত গ্রামীণ সমাজসেবা কার্যক্রমকে ইঙ্গিত করে। সুতরাং বলা যায়, ইউনিয়ন পরিষদ চেয়ারম্যান আকরাম সাহেব কর্তৃক পরিচলিত কার্যক্রমের সাথে গ্রামীণ সমাজসেবা কার্যক্রমের মিল রয়েছে।"
        },
        {
          "label": "ঘ",
          "question": "",
          "explanation": "উক্ত সমাজসেবা অধিদপ্তরের কর্মসূচি তথ্য গ্রামীণ সমাজসেবা কার্যক্রম জনাব আকরামের কর্মসূচির চেয়ে আরো বিস্তৃত- উক্তিটি যথার্থ। গ্রামীণ সমাজসেবা বলতে সমষ্টি উন্নয়ন পদ্ধতির ওপর নির্ভরশীল গ্রাম উন্নয়নমূলক কর্মসূচিকে বোঝায়। এটি একটি বহুমুখী উন্নয়ন প্রক্রিয়া। এর মাধ্যমে গ্রামাঞ্চলের জনগণের নিজস্ব সম্পদ ও সামর্থ্যের সদ্ব্যবহারের মাধ্যমে তাদের চাহিদা পূরণ, সমস্যা, সমাধান এবং সার্বিক কল্যাণ সাধনের প্রচেষ্টা চালানো হয়। সর্বপ্রথম ১৯৭৪ সালে এ কর্মসূচি তার কার্যক্রম শুরু করে যার ইঙ্গিত উদ্দীপকে দেওয়া হয়েছে। গ্রামীণ সমাজসেবা কর্মসূচি গ্রামাঞ্চলের নিম্ন আয়ের জনগণ বিশেষত বেকার ও অর্ধ-বেকারদের বৃত্তিমূলক প্রশিক্ষণের মাধ্যমে ঋণসহ কর্মসংস্থানের ব‍্যবস্থা করে। এছাড়া জনগণের আর্থ-সামাজিক উন্নয়নের প্রথম পদক্ষেপ হিসেবে গ্রামীণ সমাজসেবা আর্থ-সামাজিক জরিপের মাধ্যমে কর্মদল গঠন করে। একই লক্ষ্য ও উদ্দেশ্যভিত্তিক এ দলগুলোর মাধ্যমে বিভিন্ন আর্থ-সামাজিক উন্নয়নমূলক কার্যক্রম পরিচালনা ও বাস্তবায়ন করা হয়। এছাড়া এ কর্মসূচির আওতায় গ্রামীণ জনগণের মধ্যে স্বাস্থ্য সচেতনতা, পুষ্টিজ্ঞান প্রদান, বিশুদ্ধ পানির ব্যবহার নিশ্চিতকরণ, স্বাস্থ্যসম্মত টয়লেট ব্যবহার, খাবার স্যালাইন তৈরি ইত্যাদি বিষয়ে শিক্ষা ও সচেতনতা সৃষ্টি করা হয়। এছাড়া এর আওতায় স্বল্প বা বিনামূল্যে গ্রামীণ জনগোষ্ঠীকে স্বাস্থ্যসেবা প্রদান করা হয়। শিশু ও মাতৃস্বাস্থ্য রক্ষার্থে প্রতিরোধমূলক টিকাদান কর্মসূচিসহ মায়েদের প্রজনন স্বাস্থ্য নিশ্চিতের জন্য বিভিন্ন কর্মসূচি গ্রহণ করা হয়। গ্রামীণ জনগণের অজ্ঞতা ও নিরক্ষরতা দূরীকরণের জন্য গ্রামীণ সমাজসেবা কর্মসূচির আওতায় প্রাতিষ্ঠানিক ও অপ্রাতিষ্ঠানিক শিক্ষা চালু করা হয়। এর ফলে বয়স্ক ও কিশোর বয়সি ছেলেমেয়েদের সাক্ষরজ্ঞান, সাধারণ মৌলিক জ্ঞান ইত্যাদি বিষয়ে শিক্ষা দেওয়া সম্ভব হয়। তাই বলা যায়, গ্রামাঞ্চলের অসহায় ও দুস্থ জনগণের ভাগ্যোন্নয়নে গ্রামীণ সমাজসেবা কর্মসূচি বিভিন্ন কার্যক্রম বাস্তবায়ন করে। উপরের আলোচনা থেকে বোঝা যায়, জনাব আকরামের কর্মসূচির চেয়ে গ্রামীণ সমাজসেবা কার্যক্রমের পরিধি আরো বিস্তৃত।"
        }
      ]
    },
    {
      "number": "10",
      "uddipok": "জনাব শিশির সিলেটের শাল্লা গ্রামে একটি উন্নয়নমূলক প্রতিষ্ঠান গড়ে তোলেন। এ প্রতিষ্ঠানটি এলাকার দরিদ্র মানুষের সার্বিক উন্নয়নে কাজ করে। সংস্থাটি দরিদ্রদের বিভিন্ন দলে বিভক্ত করে গবাদি পশু, মৎস্য, পোল্ট্রি পালন ও কুটির শিল্প বিষয়ে প্রশিক্ষণ দিয়ে বাস্তবায়নের জন্য ক্ষুদ্রঋণের ব্যবস্থা করে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক ২০০৬ সালে শান্তিতে নোবেল পুরস্কার লাভ করে।"
        },
        {
          "label": "খ",
          "question": "",
          "explanation": "'গ্রামীণ ব্যাংকের সম্প্রসারণশীল চক্র' বলতে সংস্থাটির অন্যতম একটি নীতিকে বোঝায়। গ্রামীণ ব্যাংকের অন্যতম উদ্দেশ্য হলো দারিদ্র্যের দুষ্টচক্রকে উৎপাদনশীল ও সম্প্রসারণশীল ব্যবস্থায় রূপান্তরিত করা। এ লক্ষ্যে \"নিম্ন আয়, নিম্ন সঞ্চয়, নিম্ন বিনিয়োগ, নিম্ন আয়\" এ দুষ্টচক্রকে \"নিম্ন আয়, ঋণ বিনিয়োগ, অধিক আয়, অধিক ঋণ, অধিক বিনিয়োগ, অধিক আয়\" সম্বলিত সম্প্রসারণশীল ব্যবস্থায় রূপান্তর করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব শিশির মূলত ব্র্যাকের পল্লী উন্নয়ন কর্মসূচিতে উদ্বুদ্ধ হয়ে উন্নয়নমূলক কাজ পরিচালনা করছে। বিশ্বের সর্ববৃহৎ বেসরকারি সমাজ উন্নয়ন সংস্থা ব্র্যাক। প্রতিষ্ঠার পর থেকে ব্র্যাক আর্থ-সামাজিক উন্নয়নে তাৎপর্যপূর্ণ ভূমিকা পালন করছে। ব্র্যাক গ্রামীণ ভূমিহীন, দুস্থ, দরিদ্র ও অনগ্রসর জনগোষ্ঠী উন্নয়নে পল্লি উন্নয়ন কর্মসূচির আওতায় সেচ, মৎস্য চাষ, পশুপালন, হাঁস-মুরগির খামার, কুটির শিল্প ও গ্রামীণ প্রশিক্ষণ কার্যক্রম পরিচালনা করছে। আত্মকর্মসংস্থান সৃষ্টিতে ব্র্যাক স্বল্প সুদে ঋণ প্রদান করছে। শিক্ষা বিস্তারে ব্র্যাক উপ-আনুষ্ঠানিক প্রাথমিক শিক্ষা, ব্যবহারিক শিক্ষা ও ব্র্যাক বিশ্ববিদ্যালয়ের মাধ্যমে উচ্চশিক্ষা কার্যক্রম পরিচালনা করছে। বেসরকারি উন্নয়ন সংস্থা ব্র্যাকের মতো জনাব শিশিরের গড়ে তোলা প্রতিষ্ঠানটি এলাকার দরিদ্র মানুষের উন্নয়নে কাজ করে। সংস্থাটি দরিদ্রদের বিভিন্ন দলে বিভক্ত করে গবাদি পশু, মৎস্য, পোল্ট্রি পালন ও কুটির শিল্প বিষয়ে প্রশিক্ষণ দিয়ে ক্ষুদ্র ঋণের ব্যবস্থা করে উক্ত কর্মসূচিগুলো বাস্তবায়ন করে। জনাব শিশিরের সংস্থার কাজের সাথে ব্র্যাকের কার্যক্রমের মিল রয়েছে। সুতরাং বলা যায়, উদ্দীপকের শিশিরও ব্র্যাকের কার্যক্রমে উদ্বুদ্ধ হয়ে উন্নয়নমূলক কাজ পরিচালনা করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত প্রতিষ্ঠানে তথা ব্র্যাকের কার্যক্রমে সমাজকর্ম পদ্ধতি প্রয়োগ করা হয়। বাংলাদেশের দুস্থ, অসহায় মানুষের সুপ্ত ক্ষমতার বিকাশ এবং তাদের আত্মনির্ভরশীল করে গড়ে তোলার লক্ষ্যে ১৯৭২ সালে ব্র্যাক প্রতিষ্ঠিত হয়। উদ্দীপকের বর্ণনায় এ সংস্থাটিকেই নির্দেশ করা হয়েছে। শুরুতে এর কর্মপরিধি ঋণ প্রদান ও আদায়ের মধ্যে সীমাবদ্ধ ছিল। কিন্তু বর্তমানে সংস্থাটি শিক্ষা, স্বাস্থ্য, মানব সম্পদ উন্নয়ন, ঋণদান, আইনি সহায়তা সর্বোপরি পল্লি উন্নয়নে নিরলসভাবে কাজ করে যাচ্ছে। এটি একটি স্বেচ্ছাসেবী মানবসেবামূলক প্রতিষ্ঠান। তাই সমাজকর্মের দর্শন, মূল্যবোধ ও পদ্ধতি এখানে প্রয়োগ করা যায়। ব্র্যাকের ঋণদান কর্মসূচি দলীয় ভিত্তিতে পরিচালিত হয়। এখানে দল সমাজকর্মের প্রক্রিয়া ও কৌশলের প্রয়োগ দেখা যায়। এছাড়া এর আওতায় গ্রামীণ নিরক্ষর, অজ্ঞ ও কুসংস্কারাচ্ছন্ন ব্যক্তিদের স্বাস্থ্য বিষয়ে সচেতনতা বৃদ্ধিতে সমষ্টি সমাজকর্মের পদ্ধতি প্রয়োগ করা যায়। ব্র্যাকের অন্যতম সফল কর্মসূচি হলো স্যালাইন তৈরি। পাশাপাশি আইনগত সহায়তা প্রদানেও ব্র্যাকের কর্মসূচি পরিচালিত হয়। সর্বোপরি সমষ্টি জনগণের জীবনমান উন্নয়নে ব্র্যাকের কার্যক্রম আজ বিশ্বব্যাপী প্রশংসিত। কারণ সমাজকর্ম যেমন সমস্যাগ্রস্ত দল ও সমষ্টি নিয়ে কাজ করে থাকে, তেমনিভাবে ব্র্যাকও সমাজের দরিদ্র, ভূমিহীন ও দুস্থদের উন্নয়নের লক্ষ্যে বিভিন্ন কর্মসূচি গ্রহণ করে। আর এসব কর্মসূচিতে সমাজকর্মের মৌলিক ও সহায়ক পদ্ধতি কার্যকর ভূমিকা রাখে। পরিশেষে বলা যায়, ব্র্যাকের কর্মসূচি যথাযথভাবে বাস্তবায়নের ক্ষেত্রে সমাজকর্ম পদ্ধতি প্রয়োগ করা হয়।"
        }
      ]
    },
    {
      "number": "11",
      "uddipok": "জনাব সাইফুল দীর্ঘদিন ধরে একটি আন্তর্জাতিক প্রতিষ্ঠানে কাজ করছেন। সংস্থাটি ১৯৪৬ সালের ১১ ডিসেম্বর শিশুদের জরুরি খাদ্য, বস্ত্র ও ঔষধ পথ্যাদি সরবরাহের উদ্দেশ্যে প্রতিষ্ঠিত হয়। এর সদর দপ্তর আমেরিকায়। বর্তমানে শতাধিক দেশে উক্ত সংস্থা উন্নয়নমূলক কর্মসূচি পরিচালনা করছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "আন্তর্জাতিক সংস্থা হলো একাধিক জাতির সমন্বয়ে সংগঠিত সংগঠন, যা একাধিক দেশে তার কার্যক্রমের বিস্তৃতি ঘটিয়েছে।"
        },
        {
          "label": "খ",
          "question": "",
          "explanation": "জাতিসংঘের যে অঙ্গ সংগঠনগুলো বিশ্বব্যাপী উন্নয়নমূলক কার্যক্রম পরিচালনা করছে সেগুলোর মধ্যে ইউএনডিপি অন্যতম। ইউএনডিপি অংশীদারিত্বের ভিত্তিতে টেকসই জাতি গঠনের উদ্দেশ্য নিয়ে কাজ করে থাকে। এ লক্ষ্যে সংস্থাটি জাতিসংঘের সদস্যভুক্ত উন্নয়নশীল দেশসমূহের দারিদ্র্য হ্রাসের চেষ্টা করছে। ২০৩০ সালের মধ্যে জাতিসংঘ ঘোষিত SDG অর্জনের লক্ষ্যে নানাবিধ কর্মসূচি প্রণয়ন করেছে। গণতান্ত্রিক সরকার ব্যবস্থা শক্তিশালীকরণ, বিভিন্ন সংকট মোকাবিলা এবং উত্তরণে সহায়তা, পরিবেশ উন্নয়ন, মানবাধিকার সংরক্ষণ, নারীর ক্ষমতায়ন ও তাদের অংশীদারিত্ব বাড়ানো, কর্মসংস্থান সৃষ্টি ইত্যাদি' উদ্দেশ্য নিয়ে কাজ করছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংস্থাটি হলো জাতিসংঘ। উদ্দীপকে বলা হয়েছে, জনাব সাইফুলের কাজ করা আন্তর্জাতিক প্রতিষ্ঠানটি ১৯৪৬ সালের ১১ ডিসেম্বর প্রতিষ্ঠিত হয়। এর সদর দপ্তর আমেরিকায়। এটি শিশুদের জরুরি খাদ্য, বস্ত্র ও ঔষধ পথ্যাদি সরবরাহ করে। বর্তমানে শতাধিক দেশে উক্ত সংস্থা উন্নয়নমূলক কর্মসূচি পরিচালনা করছে। এ থেকে বোঝা যায় জনাব সাইফুলের কাজ করা আন্তর্জাতিক প্রতিষ্ঠানটি ইউনিসেফকে ইঙ্গিত করে। ইউনিসেফ সারা বিশ্বে যেসব লক্ষ্য ও উদ্দেশ্য নিয়ে কাজ করে যাচ্ছে সেগুলোর মধ্যে শিশু স্বাস্থ্যের উন্নতি, শিশু ও মহিলাদের জন্য পুষ্টিকর খাবার সরবরাহ করা এবং তাদের জন্য হাসপাতাল ও সদন নির্মাণ করা, তাদের চিকিৎসার ব্যবস্থা করা ইত্যাদি অন্যতম। সেই সাথে শিশুদের প্রাথমিক শিক্ষা নিশ্চিত করা, তাদের স্বাস্থ্য রক্ষায় বিদ্যালয়ে খাদ্য প্রকল্প চালু করা, প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা, এইডস এর ভয়াবহতা থেকে তাদের রক্ষা করা প্রভৃতি লক্ষ্য অর্জনে ইউনিসেফ কাজ করে যাচ্ছে। এছাড়াও লিঙ্গ বৈষম্যরোধে সহায়তা করা, বৃত্তিমূলক প্রশিক্ষণ ও শিক্ষা কার্যক্রম পরিচালনা এবং প্রাকৃতিক দুর্যোগ মোকাবিলায় পদক্ষেপ গ্রহণ করাও সংস্থাটির অন্যতম লক্ষ্য ।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৯৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে।. ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমঙ্গল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা, পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    }
  ]
}