{
  "title": "আইডিয়াল কলেজ, মতিঝিল ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "বিগত বছরে হাওর অঞ্চলে অকাল বন্যায় কৃষকের প্রধান ফসল ধানের ব্যাপক ক্ষতি হয়। যোগাযোগ ব্যবস্থা বিচ্ছিন্ন হওয়ায় শিক্ষা প্রতিষ্ঠানগুলোর ক্লাস বন্ধ থাকে। জরুরি চিকিৎসা সেবায়ও সংকট দেখা দেয়। আয়-রোজগার 'না থাকায় অনেকে ক্ষতিগ্রস্ত ঘর-বাড়ি মেরামত। করতে পারেনি।",
      "tag": "ISCM 25",
      "sub_questions": [
        {
          "label": "ক",
          "question": "'Common Human Needs' গ্রন্থটি কে রচনা করেন?",
          "explanation": "মার্কিন সমাজকর্মী শার্লট টোলে 'Common Human Needs' গ্রন্থটি রচনা করেন।"
        },
        {
          "label": "খ",
          "question": "শিক্ষাকে কেন মৌল মানবিক চাহিদা বলা হয়?",
          "explanation": "সামাজিকভাবে উন্নত জীবনযাপনের জন্য মানুষকে যেসব চাহিদা পূরণ করতে হয় শিক্ষা তার অন্যতম। তাই একে মৌল মানবিক চাহিদা বলা হয়। শিক্ষার মাধ্যমেই একজন মানুষ তার জীবন ও জগৎ সম্পর্কে স্পষ্ট ধারণা লাভ করতে পারে। এটি মনুষ্যত্ব অর্জনের একমাত্র উপায়। শিক্ষাই পারে মানুষের সুপ্ত প্রতিভার বিকাশ ঘটাতে। এর মাধ্যমে ব্যক্তিত্ব গঠন, মানবিক, মূল্যবোধ অর্জনের পাশাপাশি সামাজিক দায়িত্ব সম্পর্কে সচেতন হওয়া যায়। এ কারণে শিক্ষাকে মৌল মানবিক চাহিদা বলা হয়।"
        },
        {
          "label": "গ",
          "question": "উদ্দীপকে কোন মৌল মানবিক চাহিদার অনুপস্থিতি লক্ষণীয়? ব্যাখ্যা করো।",
          "explanation": "উদ্দীপকে বস্ত্র, চিত্তবিনোদন ও সামাজিক নিরাপত্তার মতো মৌল মানবিক চাহিদার অনুপস্থিতি লক্ষণীয়। সমাজে বাস করার জন্য মানুষকে কিছু চাহিদা পূরণ করতে হয়। এগুলো পূরণের মাধ্যমে মানুষের শারীরিক, মানসিক ও সামাজিক বিকাশ সুষ্ঠু ও সুন্দরভাবে হয়। এসব চাহিদা পূরণ ছাড়া পৃথিবীতে বেঁচে থাকা বা উন্নত জীবনযাপন করা সম্ভব নয়। এগুলো হলো- খাদ্য, বস্ত্র, বাসস্থান, শিক্ষা, চিকিৎসা, চিত্তবিনোদন ও সামাজিক নিরাপত্তা। এর মধ্যে উদ্দীপকে তিনটি চাহিদার কথা উল্লেখ করা হয়নি। উদ্দীপকে দেখা যায়, হাওর অঞ্চলের বন্যায় মানুষের ফসলহানি ঘটেছে, শিক্ষা প্রতিষ্ঠানের ক্লাস বন্ধ থাকছে, চিকিৎসা সেবায় সংকট দেখা দিয়েছে এবং ক্ষতিগ্রস্তরা ঘরবাড়ি মেরামত করতে পারছে না। কিন্তু খাদ্য, শিক্ষা, চিকিৎসা ও বাসস্থান ছাড়াও মানুষের আরো কিছু মৌল মানবিক চাহিদা রয়েছে। এগুলোর মধ্যে একটি হলো বস্তু। এটি দৈনন্দিন প্রয়োজনের বিষয় ছাড়াও সভ্যতার অন্যতম প্রতীক। বস্ত্র ছাড়া কোনো মানুষ সভ্য সমাজে থাকতে পারে না। আবার চিত্তবিনোদন হলো মানুষের মনের খোরাক। সুস্থ বিনোদন মানুষকে কাজ করার শক্তি ও প্রেরণা জোগায়। এর অভাবে মানুষ স্বাভাবিক কর্মশক্তি হারিয়ে ফেলে এবং নেতিবাচক কাজে জড়িয়ে পড়ে। ইদানীং সামাজিক নিরাপত্তাকেও মৌল মানবিক চাহিদা হিসেবে বিবেচনা করা হয়। বাংলাদেশের সংবিধান অনুযায়ী বিশেষ পরিস্থিতিতে প্রত্যেক নাগরিকের সামাজিক নিরাপত্তা সুবিধা (বয়স্ক ভাতা, বিধবা ভাতা, বেকার ভাতা, প্রভিডেন্ট ফান্ড, দুর্ঘটনাজনিত ক্ষতিপূরণ প্রভৃতি) পাওয়ার অধিকার আছে। সুতরাং দেখা যায়, উদ্দীপকে বস্ত্র, সামাজিক নিরাপত্তা এবং চিত্তবিনোদন এ মৌল মানবিক চাহিদাগুলোর ইঙ্গিত অনুপস্থিত।"
        },
        {
          "label": "ঘ",
          "question": "উদ্দীপকে অনুপস্থিত মানবজীবনের মৌল মানবিক চাহিদার তাৎপর্য বিশ্লেষণ করো।",
          "explanation": "উদ্দীপকে অনুপস্থিত মৌল মানবিক চাহিদা অর্থাৎ বস্ত্র, সামাজিক নিরাপত্তা ও চিত্তবিনোদনের তাৎপর্য অপরিসীম। মানুষের শারীরিক, মানসিক ও সামাজিক বিকাশ এবং ভালোভাবে বেঁচে থাকার জন্য মৌল মানবিক চাহিদা প্রয়োজন। প্রত্যেক মানুষের জন্য এসব চাহিদা পূরণ হওয়া জরুরি। বস্ত্র মানবজীবনের দ্বিতীয় গুরুত্বপূর্ণ চাহিদা। সভ্যতার সূচনা থেকে এর ব্যবহার শুরু হয়েছে। বস্ত্র ছাড়া কোনো মানুষ সমাজে বাস করতে পারে না । এবং এর অভাবে তার স্বাভাবিক জীবনযাত্রা ব্যাহত হয়। বস্তু লজ্জা নিবারণ ছাড়াও মানুষকে অতি শীত বা গরম এবং নানা ধরনের সংক্রামক রোগ থেকে রক্ষা করে। আবার খাদ্য যেমন দেহের বৃদ্ধি ঘটায়, তেমনি চিত্তবিনোদন মানুষের মনের খোরাক জোগায়। এর ফলে কাজে উদ্দীপনা আসে। কাজের ব্যস্ততার কারণে মানুষের জীবন মাঝে মাঝে একঘেয়ে হয়ে ওঠে। তখন চিত্তবিনোদনমূলক কাজ মানুষের মনকে চাঙ্গা করে। ক্লান্তি দূর করে কাজের প্রেরণা জোগায়। প্রাপ্তবয়স্ক ব্যক্তিই শুধু নয় শিশু, কিশোরদের ক্ষেত্রেও চিত্তবিনোদনের ইতিবাচক ভূমিকা বিদ্যমান। যান্ত্রিক ও ভোগবাদী এই যুগে মানুষের প্রতি মানুষের সহানুভূতির পরিমাণ অনেকটাই কমে এসেছে। তাই অসহায় ও বিপদগ্রস্ত মানুষের সহায়তায় রাষ্ট্রীয় ব্যবস্থাপনায় সামাজিক নিরাপত্তার প্রয়োজনীয়তা অপরিসীম। বর্তমানে এটি মৌল মানবিক চাহিদা হিসেবেও স্বীকৃতি পেয়েছে। এর মাধ্যমে বেকার, প্রতিবন্ধী, বিধবা, এতিম, প্রবীণসহ অসহায় ও দুস্থ মানুষের আর্থ-সামাজিক অবস্থানে পরিবর্তন আসছে। সার্বিক আলোচনা থেকে বলা যায় বস্ত্র, সামাজিক নিরাপত্তা ও চিত্তবিনোদন মানুষের জীবনের জন্য অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "কাপ্তাই হতে চট্টগ্রামে আসার পথে রাইসুল করিম সড়ক দুর্ঘটনায় মারাত্মকভাবে আহত হন। আহত অবস্থায় স্থানীয় লোকজন রাইসুল করিমকে চট্টগ্রাম মেডিকেল কলেজে নিয়ে আসেন। সেখানে কর্তব্যরত সমাজকর্মী মেডিকেল আউটডোর থেকে শুরু করে ভর্তি হওয়া পর্যন্ত সমস্ত প্রক্রিয়া সম্পন্ন করতে সহায়তা করেন। তাছাড়া ডাক্তার, আত্মীয়স্বজনদের সাথে যোগাযোগ, প্রয়োজনীয় ওষুধ সংগ্রহ সহ নানা বিত কাজে সাহায্য ও সহযোগিতা করেন।",
      "tag": "ISCM 25",
      "sub_questions": [
        {
          "label": "ক",
          "question": "বাংলাদেশ কত সালে বিদ্যালয়ে সমাজকর্ম চালু হয়? ",
          "explanation": "রোগীর সার্বিক কল্যাণে উক্ত শাখার গুরুত্ব আলোচনা কর।"
        },
        {
          "label": "খ",
          "question": "শিল্প সমাজকর্ম বলতে কী বোঝায়? ",
          "explanation": "শিল্প সমাজকর্ম বলতে বোঝায় পেশাদার সমাজকর্ম অনুশীলনের একটি বিশেষায়িত শাখাকে। এর মাধ্যমে কারখানার পরিবেশের শ্রমিকদের জীবনমান উন্নয়নের সাহায্য করার লক্ষ্যে সমাজকর্মের জ্ঞান ও দক্ষতা অনুশীলন করা। শ্রমিক এবং তাদের পরিবারের সামাজিক ভূমিকা ও মানবিক সম্পর্ক সংশ্লিষ্ট মোকাবিলায় সাহায্য করা শিল্প-সমাজর্মের মূল লক্ষ্য।"
        },
        {
          "label": "গ",
          "question": "উদ্দীপকে উল্লিখিত সমাজকর্মীর কর্মকান্ডের সাথে সমাজকর্মের কোন শাখার সংশ্লিষ্টতা রয়েছে? ব্যাখ্যা কর।",
          "explanation": "উদ্দীপকে উল্লিখিত সমাজকর্মীর কর্মকান্ডের সাথে সমাজকর্মের চিকিৎসা সমাজকর্ম শাখার সংশ্লিষ্টতা রয়েছে। নিচে তা ব্যাখ্যা করা হলো :   সমাজকর্মের একটি গুরুত্বপূর্ণ শাখা হলো চিকিৎসা সমাজকর্ম। আর চিকিৎসা সমাজকর্মের অন্যতম উদ্দেশ্য হলো রোগীর আওতাধীন চিকিৎসার সুযোগ-সুবিধার পূর্ণতম ব্যবহারের সহায়তা করা। রোগীকে হাসপাতালে ভর্তি করার পর হাসপাতালের পরিবেশের সাথে খাপ খাইয়ে নিতে সাহায্য করে সমাজকর্ম চিকিৎসা শাখাটি। এবং দরিদ্র ও দুস্থ রোগীদের ওষুধ ও বিভিন্ন শারীরিক পরীক্ষা ব্যয়বহন এবং চিকিৎসা সময় তাদের পরিবারকে আর্থিকভাবে সাহায্য করে শাখার মাধ্যমে। একই সাথে রোগ ও অসুস্থতার ধরন অনুযায়ী সংশ্লিষ্ট বিভাগ বা ডাক্তারের কাছে পাঠানোর ক্ষেত্রে চিকিৎসা সমাজকর্ম গুরুত্বপূর্ণ ভূমিকা পালন করেন।   উদ্দীপকের সমাজকর্মী আহত রাইসুল করিমকে মেডিকেল আউটডোর থেকে শুরু করে ভর্তি হওয়া পর্যন্ত সমস্ত প্রক্রিয়া সম্পূর্ণ করতে সাহায্য করেন। তাছাড়াও ডাক্তার আর আত্মীয়-স্বজনদের সাথে যোগাযোগ এবং প্রয়োজনীয় ওষুধ সংগ্রহসহ বিভিন্ন রকম  কাজে সাহায্য ও সহযোগিতা করেন। সমাজকর্মীর কাজগুলো করার মাধ্যমে চিকিৎসা সমাজকর্মকে ইঙ্গিত করে। কারণ চিকিৎসা সমাজকর্ম শাখা মাধ্যমে রোগীদের খাদ্য, বস্ত্র, ঔষধ ও চিকিৎসা উপকরণ দিয়ে সাহায্য করার পাশাপাশি রোগীকে মানসিক ও আবেগীয় সমর্থন করা। সুতরাং বলা যায় যে, উদ্দীপকে উল্লিখিত সমাজকর্মীর কার্যক্রম চিকিৎসা সমাজকর্মের সাথে সংশ্লিষ্টতা রয়েছে।"
        },
        {
          "label": "ঘ",
          "question": "রোগীর সার্বিক কল্যাণে উক্ত শাখার গুরুত্ব আলোচনা কর। ",
          "explanation": "রোগীর সার্বিক কল্যাণে উক্ত শাখার গুরুত্ব নিচে আলোচনা করা হলো :   সমাজকর্ম শাখার অন্যতম ও গুরুত্বপূর্ণ শাখা হলো চিকিৎসা সমাজকর্ম। চিকিৎসা সমাজকর্ম শাখার সেবা গ্রহীতারা হলেন সমস্যাগ্রস্ত ও দরিদ্র রোগীরা। কারণ দারিদ্রো হওয়ার কারণে তারা অনেকেই নিজেদের চিকিৎসার ব্যয়ভার বহন  করতে পারেনা। এক্ষেত্রে হাসপাতালে চিকিৎসা সমাজকর্ম বিভাগ রোগীদের আর্থিক সহযোগিতা করেন। এ বিভাগ থেকে সাহায্যপ্রাপ্ত রোগীরা বেশিরভাগই নিরক্ষর ও কুসংস্কারাচ্ছন্ন। এজন্য তারা হাসপাতালের বিভিন্ন সুযোগ-সুবিধা সম্পর্কে অজ্ঞত থাকেন। এবং চিকিৎসা নিতে আসা রোগীর কাছে হাসপাতালের পরিবেশ এবং নিয়ম-কানুন অপরিচিত হয়ে থাকে। এইজন্য চিকিৎসা সমাজকর্মীরা রোগীদের হাসপাতালে বিভিন্ন বিষয়ের সাথে খাপ খাইয়ে নিতে সাহায্য করেন। গ্রাম থেকে শহরে চিকিৎসা নেওয়ার জন্য অনেক রোগী আসেন। এইসব রোগীদের হাসপাতালে ভর্তি থেকে শুরু করে চিকিৎসা সংশ্লিষ্ট অন্যান্য সুবিধা গ্রহণে চিকিৎসা  সমাজকর্মীরা অনেক সাহায্য করেন। এ ছাড়াও রোগ নির্ণয়ের প্রয়োজনীয় ক্ষেত্রে বিভিন্ন পরীক্ষা-নিরীক্ষা করতে অনেক রোগী বেশি ভয় পায়। এসব রোগীদের মানসিকভাবে প্রস্তুুত করার জন্য চিকিৎসা সমাজকর্ম গুরুত্বপূর্ণ ভূমিকা পালন করেন । চিকিৎসার পরবর্তী সময় অনেক রোগীর থাকার প্রয়োজন হয় সেক্ষেত্রে একজন চিকিৎসা সমাজকর্মীর গুরুত্বারোপ করেন। অনেক রোগের ক্ষেত্রে রোগীকে চিকিৎসা পরবর্তী সময় বিশেষ নিয়ম-কানুন মেনে চলতে হয়। এ ব্যাপারে চিকিৎসা সমাজকর্মী রোগীকে প্রয়োজনীয় দিকনির্দেশনা দিয়ে পাশে থাকেন এবং গুরুত্বপূর্ণ ভূমিকা পালন করে। সুতরাং বলা যায় যে, উদ্দীপকে আলোচনার ভিত্তিতে চিকিৎসা শুরু থেকে রোগীর সম্পূর্ণ সুস্থ হওয়া পর্যন্ত সাধারণ চিকিৎসার পাশাপাশি চিকিৎসা সমাজকর্মের গুরুত্ব অপরিসীম।"
        }
      ]
    },
    {
      "number": "3",
      "uddipok": "আইডিয়াল স্কুল অ্যান্ড কলেজ, মতিঝিল, ঢাকা। প্রশ্ন নম্বর ৩ জনাব সাজ্জাদ একজন পেশাদার সমাজকর্মী। তিনি সমাজকর্মের একটি বিশেষ শাখার জ্ঞান, দক্ষতা ও পদ্ধতি প্রয়োগ করে ব্যক্তি ও পরিবারের মনো-দৈহিক, সামাজিক নিষ্ক্রিয়তা, অক্ষমতা, জড়তা ইত্যাদি সমস্যা সমাধান ও প্রতিরোধে সাহায্য করে থাকেন।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "১৯৫৮ সালে বাংলাদেশে চিকিৎসা সমাজকর্মের যাত্রা শুরু হয়।"
        },
        {
          "label": "খ",
          "question": "",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণ কল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই প্রবীণ কল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব রায়হান ক্লিনিক্যাল সমাজকর্ম শাখায় কাজ করেছেন। সমাজকর্মের একটি অনুশীলনধর্মী প্রয়োগিক শাখা হলো ক্লিনিক্যাল সমাজকর্ম। যে সমস্ত জটিলতার কারণে মানুষের মনোসামাজিক দায়িত্ব পালন বাধাগ্রস্ত হয় তা দূর করতে এ শাখা সহায়তা করে। এটি শারীরিক ও মানসিক স্বাস্থ্যসহ বিভিন্ন সমস্যা, যেমন- প্রিয়জনের মৃত্যু, পারিবারিক দ্বন্দ্ব, চাকরি হারানো, সামাজিক নিষ্ক্রিয়তা, অক্ষমতা, জড়তা, ইত্যাদি সমস্যার কারণে ব্যক্তির জীবনযাত্রায় যে পরিবর্তনের সৃষ্টি হয় তার সাথে খাপ-খাওয়াতে বা সামঞ্জস্য বিধানে সমস্যাগ্রস্ত ব্যক্তিকে সাহায্য করে। একই সাথে আবেগীয় ও মানসিক সামঞ্জস্যহীনতার প্রতিকার ও প্রতিরোধ করা হয়। উদ্দীপকে বলা হয়েছে পেশাদার সমাজকর্মী রায়হান সমাজকর্মের একটি বিশেষ শাখার জ্ঞান, দক্ষতা ও পদ্ধতি প্রয়োগ করে ব্যক্তি পরিবারের মনো-দৈহিক, সামাজিক নিষ্ক্রিয়তা, অক্ষমতা ও জড়তা ইত্যাদি সমস্যার সমাধান ও প্রতিরোধে সাহায্য করে থাকেন। এ ধরনের সমস্যা নিয়ে মূলত ক্লিনিক্যাল সমাজকর্ম কাজ করে থাকে। ব্যক্তি, দল ও সমষ্টির যেকোনো মানবীয় কষ্ট ও ভোগান্তি লাঘবে কাজ করে ক্লিনিক্যাল সমাজকর্ম। একইসাথে শারীরিক ও মানসিক স্বাস্থ্যের উন্নয়নেও ভূমিকা রাখে। তাই বলা যায়, জনাব রায়হান ক্লিনিক্যাল সমাজকর্ম শাখায় কাজ করেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের প্রেক্ষিতে জনাব রায়হানের অনুশীলন শাখা অর্থাৎ ক্লিনিক্যাল সমাজকর্মের গুরুত্ব অপরিসীম। ক্লিনিক্যাল সমাজকর্ম ব্যক্তি, দল ও সমষ্টির যেকোনো ধরনের মনোসামাজিক কিংবা আর্থ-সামাজিক বা আর্থ-রাজনৈতিক সমস্যার উপর বিশেষ দৃষ্টি দিয়ে সমাজকর্মের জ্ঞান, দক্ষতা ও কলাকৌশল প্রয়োগ করার মাধ্যমে সমাজকর্ম প্রক্রিয়া অব্যাহত রাখে। তাই মানবসেবার প্রত্যক্ষ ব্যবস্থা হিসেবে ক্লিনিক্যাল সমাজকর্ম অত্যন্ত গুরুত্বপূর্ণ এবং একটি জনকল্যাণধর্মী পেশা হিসেবে গ্রহণযোগ্যতা লাভ করেছে। বাংলাদেশ একটি উন্নয়নশীল দেশ। আয়তন এবং সুযোগ-সুবিধার তুলনায় এদেশের জনসংখ্যা অনেক 'বেশি। যার নেতিবাচক প্রভাব পড়ছে প্রত্যেকটি নাগরিকের জীবনে। এর ফলাফল হিসেবে ব্যক্তি ও পরিবারের মনো-দৈহিক, সামাজিক নিষ্ক্রিয়তা, অক্ষমতা, জড়তা ইত্যাদি সমস্যার সৃষ্টি হচ্ছে। এসব সমস্যা সমাধানে সমাজকর্মের বিশেষ অনুশীলন শাখা ক্লিনিক্যাল সমাজকর্মের বিকল্প নেই। শিল্পবিপ্লবোত্তর আধুনিক সমাজ ও অন্যান্য দেশের ন্যায় বাংলাদেশেও পূর্বের তুলনায় ব্যক্তি, সম্পত্তি, পরিবার-সামাজিক দলের নানামুখী সমস্যা, সামাজিক নিরাপত্তাহীনতা, সমাজিক বিশৃঙ্খলা, অসংগতি ও নানা মনো-সামাজিক টানাপোড়েনে মানসিক রোগীর সংখ্যা ক্রমশ বেড়ে চলছে। এছাড়াও বংশগতি, কম বা বেশি বয়সে সন্তান ধারণ, পরিবেশের ভারসাম্যহীনতা, মাদকাসক্তি, দাম্পত্য বিরোধ, মানসিক পীড়া, বার্ধক্য, শারীরিক ও যৌন নির্যাতন, দেশান্তর, চিকিৎসাব্যবস্থার পার্শ্বপ্রতিক্রিয়া প্রভৃতি কারণে মনোদৈহিক স্বাস্থ্যহানি ঘটে। উল্লিখিত সমস্যা মোকাবিলায় ক্লিনিক্যাল সমাজকর্ম অধিকতর কার্যকর। পরিশেষে বলা যায়, বাংলাদেশের প্রেক্ষিতে ক্লিনিক্যাল সমাজকর্মের প্রসার ও তার বাস্তবায়ন অত্যন্ত প্রয়োজনীয় একটি বিষয়।"
        }
      ]
    },
    {
      "number": "4",
      "uddipok": "জনি নগদ ২ লক্ষ টাকা নিয়ে মনিকে বিয়ে করে। ৬ মাস ১. পর ব্যবসা করার উদ্দেশ্যে জনি শ্বশুরের কাছে ৩ লক্ষ টাকা দাবি। করে। মনির বাবা এতে হার্ট এটাকে মারা যায় এবং মনি নির্যাতনের শিকার হয়।",
      "tag": "ISCM 25",
      "sub_questions": [
        {
          "label": "ক",
          "question": "ধর্ম কী?",
          "explanation": "ধর্ম হলো অতিপ্রকৃত মহাশক্তিতে বিশ্বাস যা সমাজ ও মানুষের জীবন ধারাকে প্রত্যক্ষ ও পরোক্ষভাবে নিয়ন্ত্রণ করে।"
        },
        {
          "label": "খ",
          "question": "সামাজিক আইন বলতে কী বোঝ?",
          "explanation": "সমাজে বিদ্যমান অবাঞ্চিত অবস্থা দূর করতে রাষ্ট্রীয় সার্বভৌম কর্তৃপক্ষ যেসব আইন প্রণয়ন করে সেগুলোই সামাজিক আইন হিসেবে পরিচিত। সামাজিক আইনগুলো জনস্বার্থ সংশ্লিষ্ট কাজ করে বলে তা সমাজকল্যাণ আইন হিসেবেও পরিচিত হয়। সমাজের দুর্বল, অসহায় ও অনগ্রসর জনগোষ্ঠীকে কেন্দ্র করে বেশিরভাগ সামাজিক আইন প্রণীত হয়, 'যেমন- যৌতুক নিরোধ আইন-১৯৮০; শিশু আইন-১৯৭৪ ইত্যাদি।"
        },
        {
          "label": "গ",
          "question": "উদ্দীপকে উল্লিখিত মনির সমস্যাটির কারণ ব্যাখ্যা করো।",
          "explanation": "উদ্দীপকে উল্লিখিত মনির সমস্যাটির তথা যৌতুক প্রথার বেশকিছু কারণ রয়েছে। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন -বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। উদ্দীপকের জনি নগদ ২ লক্ষ টাকা নিয়ে মনিকে বিয়ে করে। ৬ মাস পর ব্যবসা করার উদ্দেশ্যে জনি শ্বশুরের কাছে ৩ লক্ষ টাকা দাবি করে। এ থেকে বোঝা যায়, উদ্দীপকের মনির সমস্যাটি হলো যৌতুক প্রথা। বাংলাদেশের প্রচলিত। সমাজব্যবস্থার মাঝেই যৌতুকের কারণগুলো বিদ্যমান। সামাজিক রীতি-নীতি, মূল্যবোধ, সম্পদের অসম বণ্টন ব্যবস্থা ইত্যাদির পার্শ্বপ্রতিক্রিয়া হিসেবে যৌতুক বর্তমানে তীব্র সামাজিক সমস্যার রূপ নিয়েছে। অনেকক্ষেত্রে যৌতুক দেওয়াকে একটি সামাজিক মর্যাদার বিষয় হিসেবেও বিবেচনা করা হয়। বিশেষ করে উচ্চবিত্ত পরিবারের বংশমর্যাদা ও আভিজাত্য ফুটিয়ে তুলতে কন্যাপক্ষ বরপক্ষকে মোটা অঙ্কের যৌতুক প্রদান করে। এছাড়া আমাদের সমাজে এখনো নারীদের যথাযথ মর্যাদা ও সম্মান দেওয়া হয় না। ফলে পুরুষদের শ্রেষ্ঠত্ববোধ এবং নারীদের নিম্ন সামাজিক মর্যাদা যৌতুকের কারণ হয়ে দাঁড়ায়। এমনকি পরিবারের অর্থনৈতিক দুরবস্থা কাটাতে লোভের বশবর্তী হয়েও অনেক সময় যৌতুকের আদান-প্রদান চলে। উল্লিখিত কারণগুলো ছাড়াও যৌতুক প্রথার অন্যান্য কারণের মধ্যে আছে নারীর পরনির্ভরশীলতা, সামাজিক সচেতনতার অভাব, সম্পত্তির অধিকার, যুব সমাজের আত্মমর্যাদার অভাব প্রভৃতি। এ সমস্ত কারণ যৌতুক প্রথার বিস্তারকে বেগবান করছে।"
        },
        {
          "label": "ঘ",
          "question": "মনির সমস্যার সমাধানে একজন সমাজকর্মীর ভূমিকা কী হতে পারে? আলোচনা করো।",
          "explanation": "মনির সমস্যা সমাধানে অর্থাৎ যৌতুক প্রথা মোকাবিলায় একজন সমাজকর্মী গুরুত্বপূর্ণ ভূমিকা রাখতে পারেন। যৌতুকের কারণে নারীরা শারীরিক ও মানসিক নির্যাতন সহ্য করেন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও, বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকর্মী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলায় নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উল্লিখিত আলোচনা থেকে বোঝা যায়, যৌতুক প্রথা প্রতিরোধে একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "দেশের বিভিন্ন শিল্প কারখানার বর্জ্যে নদী-নালার পানি দুর্গন্ধযুক্ত, মাহু শূন্য হওয়ার পাশাপাশি ধোঁয়ায় বাতাস দূষিত ও স্বাস্থ্য ঝুঁকিপূর্ণ হয়ে পড়েছে। এছাড়া সবুজ বনাঞ্চল ধ্বংস ও বৈশ্বিক তাপমাত্রা বৃদ্ধির ফলে বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ প্রায়শই ঘটছে।। তবে বৃক্ষ নিধন রোধ করে 'গাছ লাগাও, পরিবেশ রক্ষা করো'-এই স্লোগানের সঠিক বাস্তবায়ন ঝুঁকি কমানোর সহায়ক।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যা একটি চিরন্তন ও চলমান প্রক্রিয়া।"
        },
        {
          "label": "খ",
          "question": "",
          "explanation": "উদ্ভিদ, প্রাণী ও অণুজীবসহ পৃথিবীর জীবসম্ভার, তাদের অন্তর্গত জিন ও সেগুলোর সমন্বয়ে গঠিত বাস্তুতন্ত্রকে জীববৈচিত্র্য বলে। জীববৈচিত্র্য মূলত জীবিত প্রজাতির বৈচিত্র্য এবং তাদের বাস করার জটিল পরিবেশতন্ত্রের আভাস দেয়। বিজ্ঞানীদের নানা হিসাব অনুযায়ী পৃথিবীতে ৩০ লক্ষ থেকে ৩ কোটির মতো বিভিন্ন প্রজাতির জীব বাস করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত পরিবর্তনটি হলো জলবায়ু পরিবর্তন। জলবায়ু পরিবর্তন বলতে সাধারণত ৩০ বছরে বার বার আবহাওয়ার পরিবর্তনকে বোঝায়। জলবায়ু পরিবর্তন একটি প্রাকৃতিক ঘটনা হলেও মানুষের কর্মকান্ড দ্বারা এটি ব্যাপকভাবে প্রভাবিত হয়। জলবায়ু পরিবর্তনের প্রধান কারণ হলো বিশ্বব্যাপী তাপমাত্রা বৃদ্ধি। আর বিশ্বব্যাপী, কলকারখানা বৃদ্ধির ফলে অধিক হারে জ্বালানি পুড়ছে। এতে বায়ুমণ্ডলে গ্রিন হাউজ গ্যাস বাড়ছে, যা বিশ্বে তাপমাত্রা বৃদ্ধিতে ভূমিকা রাখছে। আবার নির্বিচারে বনাঞ্চল ধ্বংসের কারণে বায়ুমন্ডলে কার্বন ডাই-অক্সাইডের পরিমাণ বেড়ে যায়। ফলে বিশ্বে তাপমাত্রা বৃদ্ধি পায় এবং জলবায়ুর পরিবর্তন ঘটে। জলবায়ু পরিবর্তনের কারণে বর্তমানে বিশ্বে অতিবৃষ্টি, বন্যা, ঘূর্ণিঝড়, জলোচ্ছ্বাস ইত্যাদি দুর্যোগ বেড়ে যাচ্ছে। উদ্দীপকে বলা হয়েছে, দেশের বিভিন্ন শিল্প কারখানার ধোঁয়ায় বাতাস দূষিত ও স্বাস্থ্য ঝুঁকিপূর্ণ হয়ে পড়ছে। এছাড়া সবুজ বনাঞ্চল ধ্বংস ও বৈশ্বিক তাপমাত্রা বৃদ্ধির ফলে ঘন ঘন বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ ঘটছে। উদ্দীপকের এ ঘটনাগুলো মূলত জলবায়ু পরিবর্তনের ফলেই ঘটছে। তাই বলা যায়, উদ্দীপকে জলবায়ু পরিবর্তনকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের পরিবেশ রক্ষা ও ঝুঁকি মোকাবিলায় সমাজকর্মীরা গুরুত্বপূর্ণ ভূমিকা পালন করতে পারেন। জলবায়ু পরিবর্তনের কারণে ঝুঁকিপূর্ণ দেশগুলোর মধ্যে বাংলাদেশ সবচেয়ে বেশি বিপন্ন অবস্থায় আছে। এদেশের ভৌগোলিক অবস্থান, আর্থ-সামাজিক অবকাঠামো এবং প্রাকৃতিক সম্পদের ওপর অতি নির্ভরশীলতাকে এর মূল কারণ হিসেবে বিবেচনা করা হয়। যে কারণে অল্প সময়ের ব্যবধানে বন্যা, খরা, টর্নেডো, জলোচ্ছ্বাস, ঘূর্ণিঝড় ইত্যাদি প্রাকৃতিক দুর্যোগ ঘটতে দেখা যায়। এর ফলে মানুষের স্বাভাবিক জীবনযাত্রা ব্যাহত হচ্ছে। উদ্দীপকের বর্ণনায় জলবায়ু পরিবর্তনের ফলে সৃষ্ট এসব সমস্যাকেই তুলে ধরা হয়েছে। এ ধরনের সমস্যা মোকাবিলায় সরকারি ও বেসরকারি বিভিন্ন সংস্থার পাশাপাশি সমাজকর্মীরা গুরুত্বপূর্ণ ভূমিকা পালন করতে পারেন। সমাজকর্মীরা জলবায়ুর ঝুঁকি নিরূপণে কাজ করতে পারেন। এর ফলে জলবায়ু পরিবর্তন মানুষের জীবন ও জীবিকায় কী ধরনের ক্ষতি করে তা চিহ্নিত করা যায়। এছাড়া জলবায়ু পরিবর্তন এবং এর প্রভাব বিষয়ে সাধারণ মানুষকে সচেতন করে তোলার জন্য তারা বিভিন্ন সেমিনার, সিম্পোজিয়াম আয়োজন করতে পারেন। ভিডিও প্রদর্শনী, ইলেকট্রনিক্স ও প্রিন্ট মিডিয়ায় এ সম্পর্কে প্রচারণা চালাতেও সমাজকর্মীরা কাজ করতে পারেন। এছাড়াও সমাজকর্মীরা দুর্যোগজনিত ঝুঁকি মোকাবিলায় কাজ করছে এরকম সংস্থার মধ্যে সমন্বয়কের (Co-ordinator) ভূমিকা পালন করতে পারেন। আবার জলবায়ু বিপন্ন হওয়ার জন্য দায়ী গ্রিন হাউজ গ্যাসের নিঃসরণ কমাতে সংশ্লিষ্ট ব্যক্তি ও প্রতিষ্ঠানের ওপর চাপ প্রয়োগ করা জরুরি। এক্ষেত্রে সমাজকর্মীরা সামাজিক কার্যক্রম (Social Action) গ্রহণের মাধ্যমে ভূমিকা রাখতে পারেন। এছাড়া সমাজকর্মীরা জলবায়ু পরিবর্তনজনিত ক্ষয়ক্ষতি কীভাবে কমানো যায় বা কীভাবে এ পরিস্থিতি কাটিয়ে ওঠা যায় সে বিষয়ে প্রশিক্ষণ কার্যক্রম পরিচালনা করতে পারেন। এজন্য তারা ব্যক্তি, দল ও সমষ্টি পর্যায়ে সচেতনতামূলক বিভিন্ন কার্যক্রম গ্রহণ করতে পারেন। সেইসাথে তারা এসব কার্যক্রমে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতে পারেন। সার্বিক আলোচনা থেকে বলা যায়, জলবায়ু পরিবর্তনের মতো সমস্যা সমাধান করা সম্ভব নয়। তবে যথাযথ পদক্ষেপের মাধ্যমে সমাজকর্মীরা বাংলাদেশের পরিবেশ রক্ষা ও ঝুঁকি মোকাবিলায় সহায়ক ভূমিকা রাখতে পারেন।"
        }
      ]
    },
    {
      "number": "6",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "পরিবার হলো স্বামী-স্ত্রী এবং সন্তানদের সমন্বয়ে গঠিত একটি সামাজি প্রতিষ্ঠান।"
        },
        {
          "label": "খ",
          "question": "",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এন কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমু মানবিক প্রয়োজন পূরণ করে। এর মাধ্যমে সমাজ নির্ধারিত এবং রা প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্র করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উপহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক সমস্যা প্রতিরোধে উদ্দীপক নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিং, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "7",
      "uddipok": "জাহিদ ও ফারজানা এলাকায় সুখী দম্পতি হিসেবে পরিচিত। তাদের ঘরে দুটি সন্তান রয়েছে। কিন্তু ইদানীং জাহিদ কাজের নামে বেশিরভাগ সময় বাহিরে থাকে এবং মাঝে মাঝে অন্যত্র রাত কাটায়। স্বামীর এমন আচরণে স্ত্রীর মনে সন্দেহ তৈরি হয়। ফারজানা খোঁজ নিয়ে জানতে পারে যে, জাহিদ গোপনে আরেকটি বিয়ে করেছে। এ নিয়ে সংসারে অশান্তি হয় এবং জাহিদ ফারজানাকে মুখে তিন তালাক দিয়ে আলাদা করে দেয়। আর ফারজানা নারী অধিকার সংরক্ষণ ও পারিবারিক ভাঙন রোধে প্রণীত যুগান্তকারী মুসলিম পারিবারিক আইন অনুযায়ী জাহিদের বিরুদ্ধে মামলা করে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "হিন্দু বিবাহ নিবন্ধন আইন ২০১২ সালে প্রণীত হয়।"
        },
        {
          "label": "খ",
          "question": "",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "",
          "explanation": "ফারজানা ১৯৬১ সালের মুসলিম পারিবারিক আইন অনুযায়ী জাহিদের বিরুদ্ধে মামলা করে। মুসলিম সমাজে নারীদের সম্মান ও মর্যাদা দেওয়া হলেও সামাজিক কু-প্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হয়ে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালে ১৫ জুলাই থেকে মুসলিম পারিবারিক আইন কার্যকর হয়। এই আইনের অন্তর্ভুক্ত বিষয়গুলো হলো-বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, বিবাহের বয়স, ভরণপোষণ, বিবাহ ব্যতীত অন্য কোনোভাবে বিবাহবিচ্ছেদ, সন্তানদের উত্তরাধিকার ইত্যাদি। এর মধ্যে উল্লেখযোগ্য দ্বিতীয় বিয়ের ক্ষেত্রে প্রথম স্ত্রীর নিকট অনুমতি নিতে হবে, তা না হলে স্ত্রী এ আইনে মামলা করতে পারবেন। এছাড়া সন্তানদের উত্তরাধিকার প্রদানের ক্ষেত্রে এ আইনের গুরুত্ব অনেক। এ আইন প্রণয়নের আগে মৃত ছেলের সন্তানরা বাবার সম্পত্তি থেকে বঞ্চিত হতো এবং সন্তানদের সঠিক পরিমাণ সম্পত্তি দেওয়া হতো না। এ আইন প্রণয়নের চলে ছেলে-মেয়ে উভয়ের সম্পত্তির অংশ পাচ্ছে। এভাবে মুসলিম পারিবারিক আইন-১৯৬১ মুসলিম শিশু ও নারীর কল্যাণে ইতিবাচক ভূমিকা পালন করছে। উদ্দীপকে দেখা যায়, জাহিদ প্রথম স্ত্রী ফারজানার অনুমতি না নিয়েই দ্বিতীয় বিয়ে করে এবং একপর্যায়ে প্রথম স্ত্রীকে মৌখিকভাবে তালাক দিয়ে আলাদা করে দেয়। এমতাবস্থায় ফারজানা মুসলিম পারিবারিক আইন অনুযায়ী জাহিদের বিরুদ্ধে মামলা করে। যেহেতু দ্বিতীয় বিয়ে এবং তালাক সংক্রান্ত আইনের ধারা ১৯৬১ সালের মুসলিম পারিবারিক আইনের অন্তর্ভুক্ত। সেহেতু বলা যায়, ফারজানা ১৯৬১ সালের মুসলিম পারিবারিক আইন অনুযায়ী জাহিদের বিরুদ্ধে মামলা করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত মর্জিনার সমস্যা সমাধানে ১৯৬১ সালের মুসলিম পারিবারিক আইনটি গুরুত্বপূর্ণ ভূমিকা রাখতে পারে। সামাজিক কু-প্রথা ও নেতিবাচক দৃষ্টিভঙ্গির কারণে এদেশে বহুবিবাহ তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা,, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে ১৯৫৮ সালের ৭ অক্টোবর একটি অধ্যাদেশ জারি করেন। যা পরবর্তীতে ১৯৬১ সালের মুসলিম পারিবারিক আইন নামে পরিচিতি পায়। উদ্দীপকের তালাকপ্রাপ্ত মর্জিনা ১৯৬১ সালের মুসলিম পারিবারিক আইনের মাধ্যমেই তার অধিকার ফিরে পেতে পারে। বাংলাদেশে তার মতো মুসলিম নারীদের স্বার্থরক্ষায় এ আইন নিরাপত্তাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে কোনো স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো। কিন্তু এ আইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। সুতরাং উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন এক সেফগার্ড হিসেরে পরিচিত।"
        }
      ]
    },
    {
      "number": "8",
      "uddipok": "সরকারি উদ্যোগে ও জাতিসংঘের সহযোগিতায় প্রথমে ঢাকা শহরের কর্মসূচিটি চালু হয়। পরবর্তীতে সরকারের একটি জাতীয় কর্মসূচি হিসেবে শহরাঞ্চলের পিছিয়ে পড়া বেকার, দরিদ্র, বস্তিবাসী ও স্বল্প আয়েত মানুষদের কারিগরি প্রশিক্ষণ, সুদ মুক্ত ও ক্ষুদ্র ঋণের মাধ্যমে কর্মসংস্থান, আয় বৃদ্ধি তথা শিক্ষা, স্বাস্থ্য, পুষ্টি, পরিবেশ উন্নয়নমূলক কার্যক্রম পরিচালনা করছে।",
      "tag": "ISCM 25",
      "sub_questions": [
        {
          "label": "ক",
          "question": "BRAC এর পূর্ণরূপ কি?",
          "explanation": "BRAC এর পূর্ণরূপ হলো Bangladesh Rural Advancement Committee."
        },
        {
          "label": "খ",
          "question": "গ্রামীণ সমাজসেবা বলতে কি বোঝায়?",
          "explanation": "গ্রামীন সমাজসেবা বলতে বোঝায় সমষ্টি উন্নয়ন পদ্ধতির উপর ভিত্তিশীল একটি গ্রাম উন্নয়নমূলক কর্মসূচি।  গ্রামীণ সমাজসেবার মাধ্যমে গ্রামীণ জনগণের নিজস্ব সম্পদ ও সামর্থের সদ্ব্যবহার করে তাদের চাহিদা পূরণ, সমস্যা সমাধান এবং সার্বিক কল্যাণ সাধনের প্রচেষ্টা চালানো হয়।"
        },
        {
          "label": "গ",
          "question": "উদ্দীপকে উল্লিখিত কর্মসূচিটির পরিচয় দাও।",
          "explanation": "নিম্নে এই উদ্দীপকের উল্লেখিত কর্মসূচি তথা শহর সমাজসেবা কার্যক্রমের পরিচয় তুলে ধরা হলো : জাতিসংঘের সহযোগিতায় সরকারি উদ্যোগে ঢাকা শহরে একটি কর্মসূচি চালু হয়। এই কর্মসূচির আওতায় শহরাঞ্চলের পিছিয়ে পড়া বেকার, দরিদ্র, বস্তিবাসী ও স্বল্প আয়ের মানুষদের বিভিন্ন প্রশিক্ষণ ও ক্ষুদ্রঋণের মাধ্যমে তাদের কর্মসংস্থান ও পরিবেশ উন্নয়নমূলক কার্যক্রম পরিচালিত হচ্ছে। এই কর্মসূচিটির শহর সমাজসেবা কার্যক্রমকে নির্দেশ করে।  জাতিসংঘের সহায়তায় বাংলাদেশ সরকার সর্বপ্রথম ঢাকা শহরে শহর সমাজসেবা কর্মসূচি  চালু করে। এই কর্মসূচির আওতায় শহর এলাকায় বসবাসরত নিম্ন আয়ের জনগণের আর্থসামাজিক উন্নয়নের জন্য সরকার বিভিন্ন কার্যক্রম পরিচালনা করে থাকে। বিশেষ করে শহরে বসবাসরত দরিদ্র ও দুস্থ জনগোষ্ঠীর অস্বাস্থ্যকর পরিবেশে বাস, পুষ্টিহীনতা, স্বাস্থ্যহীনতা, অপরাধ প্রবণতা, মাদকাসক্তি, ভিক্ষাবৃত্তি, নিরক্ষরতা ইত্যাদি সমস্যায় ভোগে। এ সকল সমস্যা সমাধানে উক্ত কর্মসূচির আওতায় সরকার শহরের দরিদ্র ব্যক্তিদের জন্য বৃত্তিমূলক প্রশিক্ষণ, শিক্ষামূলক কার্যক্রম, ঋণদান, পরিবেশ উন্নয়ন, স্বাস্থ্য ও জনসংখ্যা বিষয়ক এবং বিনোদনমূলক বিভিন্ন কর্মসূচি গ্রহণ করে থাকে।"
        },
        {
          "label": "ঘ",
          "question": "উদ্দীপকের আলোকে শহরাঞ্চলে দরিদ্র, সাধারণ ও বস্তিবাসী জনগণের জীবনমান উন্নয়নে উক্ত কর্মসূচির ভূমিকা মূল্যায়ন কর।",
          "explanation": "শহরাঞ্চলের দরিদ্র, সাধারণ ও বস্তিবাসী জনগণের জীবনমান উন্নয়নে উদ্দীপকে উল্লেখিত শহর সমাজসেবা কার্যক্রমের ভূমিকা অপরিসীম। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষণ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। উদ্দীপকে এ কার্যক্রমগুলোর কথা উল্লেখ করা হয়েছে। আর এগুলো বাস্তবায়নের মাধ্যমে শহরাঞ্চলের দরিদ্র ও অসহায় জনগোষ্ঠীর বিভিন্ন সমস্যা সমাধান সম্ভব হবে বলে আশা করা যায়। শহর এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে দুস্থ ও দরিদ্রদের বিভিন্ন বিষয়, যেমন- বাঁশ ও বেতের কাজ, উল বুনন, পাটের কাজ, কার্পেট তৈরি, ইলেকট্রিক ওয়েন্ডিং, ড্রাইভিং প্রভৃতি বৃত্তিমূলক প্রশিক্ষণ দেওয়া হয়। বৃত্তিমূলক প্রশিক্ষণের মাধ্যমে শহরের দরিদ্র দুস্থ লোকদেরকে স্বাবলম্বী হওয়ার জন্য যোগ্য করে গড়ে তোলা হয়। পরবর্তীতে ঋণদান কর্মসূচির মাধ্যমে তাদেরকে পুঁজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকাণ্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং পুষ্টি ও পরিষ্কার-পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। এভাবে শহর সমাজসেবা তাদের জীবনে বহুমুখী উন্নয়নে ফলপ্রসূ ভূমিকা রাখে। পরিশেষে বলা যায়, শহরাঞ্চলের দরিদ্র জনগোষ্ঠীর নানা সমস্যা সমাধানে উদ্দীপকে উল্লেখিত শহর সমাজসেবা কার্যক্রমের বিকল্প নেই।"
        }
      ]
    },
    {
      "number": "9",
      "uddipok": "১৯৭৬ সালে চট্টগ্রামের একটি গ্রাম থেকে ক্ষুদ্র ঋণদাতা সংস্থা হিসেবে যাত্রা শুরু করলেও বর্তমানে তা বিশ্বের সর্ববৃহৎ ক্ষুদ্র ঋণদাতা সংস্থা হিসেবে প্রতিষ্ঠা লাভ করেছে। ক্ষুদ্র ঋণের মাধ্যমে বাংলাদেশের দারিদ্র্য বিমোচন এবং নারীদের আর্থ-সামাজিক উন্নয়ন ও ক্ষমতায়নে। ভূমিকা রাখার জন্য প্রতিষ্ঠানটি নোবেল পুরস্কার লাভ করে।",
      "tag": "ISCM 25",
      "sub_questions": [
        {
          "label": "ক",
          "question": "ব্র্যাক কত সালে প্রতিষ্ঠিত হয়?",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "ক্ষুদ্রঋণ বলতে কী বোঝায়?",
          "explanation": "ক্ষুদ্রঋণ বলতে গ্রামের দরিদ্র নারী ও পুরুষদের জামানতবিহীন স্বল্প পরিমাণে প্রদত্ত ঋণকে বোঝায়। প্রধানত পল্লি এলাকায় বিদ্যমান আর্থ-সামাজিক ভারসাম্যহীনতা কমিয়ে আনার উদ্দেশ্যে ক্ষুদ্রঋণ কর্মসূচি প্রবর্তন করা হয়। এ ঋণের পরিমাণ সাধারণত ১,০০০ থেকে ১০,০০০ টাকা পর্যন্ত হয়। দরিদ্র জনগোষ্ঠী বিশেষত দুস্থ মহিলাদের মধ্যে দলগতভাবে ঋণ প্রদানের কর্মসূচি হিসেবে এটি চালু করা হয়। গ্রামীণ ব্যাংক একটি পরীক্ষামূলক প্রকল্প হিসেবে ১৯৭৬ সালে সর্বপ্রথম এ কর্মসূচি চালু করে।"
        },
        {
          "label": "গ",
          "question": "উদ্দীপকে ইঙ্গিতকৃত প্রতিষ্ঠানটির কার্যক্রম তোমার পাঠ্যবইয়ের। আলোকে বর্ণনা করো।",
          "explanation": "‍উদ্দীপকে গ্রামীণ ব্যাংকের কার্যক্রমের প্রতি ইঙ্গিত করা হয়েছে। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে একটি শাখা ব্যাংক প্রতিষ্ঠা করা হয়। গ্রামীণ ব্যাংকের কার্যক্রমকে দুই ভাগে ভাগ করা যায়। যেমন- ১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে ভূমিকা রাখছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি কি দারিদ্র্য বিমোচনে কোনো অবদান রাখছে? মতামত বিশ্লেষণ করো।",
          "explanation": "হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেইসাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারী হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "১৯৪৫ সালের ২৪ অক্টোবর জাতিসংঘ প্রতিষ্ঠিত হয়।"
        },
        {
          "label": "খ",
          "question": "",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও-সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। উদ্দীপকের ছকে দেখা যায়, একটি সংস্থার প্রতিষ্ঠাকাল ১৯৪৬ এবং এর সদর দপ্তর নিউইয়র্ক। এটি বিশ্বব্যাপী শিশুদের সুস্বাস্থ্য নিশ্চিত করতে কাজ করে। সংস্থাটি নোবেল শান্তি পুরস্কার লাভ করে ১৯৬৫ সালে। উদ্দীপকের সংস্থাটির এ তথ্যগুলো উপরে বর্ণিত সংস্থা ইউনিসেফ এর সাথে হুবহু সাদৃশ্যপূর্ণ। তাই বলা যায়, উদ্দীপকে ইউনিসেফকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিশ্বব্যাপী শিশুদের স্বাস্থ্য নিশ্চিতকরণে উদ্দীপকে ইঙ্গিতকৃত সংস্থা ইউনিসেফের কার্যক্রম গুরুত্বপূর্ণ অবদান রাখে। সারা বিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৬৪৬ সালে ইউনিসেফ যাত্রা শুরু করে। এর সদর দপ্তর নিউইয়র্কে। উদ্দীপকের ছকে উল্লেখিত তথ্যগুলো আন্তর্জাতিক সংস্থা ইউনিসেফকেই ইঙ্গিত করে। সারা বিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে সংস্থাটি বিনামূল্যে প্রয়োজনীয় শিক্ষা উপকরণ, যেমন- বই, খাতা-কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমজাল ও শিশু কল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী শিশুদের অধিকার প্রতিষ্ঠায় বাল্য বিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে উদ্দীপকে নির্দেশিত সংস্থা ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "11",
      "uddipok": "মাহি নবম শ্রেণির ছাত্রী। অষ্টম শ্রেণির ফাইনাল পরীক্ষায় সে কৃতিত্বের সাথে উত্তীর্ণ হয়েছিল। কিন্তু নবম শ্রেণিতে তার পরীক্ষার ফলাফলে বিপর্যয় ঘটেছে। শিক্ষক বিষয়টি অনুধাবন করে মাহির বাবাকে বললে তিনি একটি সমাজসেবা এজেন্সির কর্মকর্তার শরণাপন্ন হন। কর্মকর্তা সমস্যাটি চিহ্নিত করে যথাযথ ব্যবস্থা গ্রহণে উদ্যোগী হন।",
      "tag": "ISCM 25",
      "sub_questions": [
        {
          "label": "ক",
          "question": "চিকিৎসা সমাজকর্ম কী?",
          "explanation": "স্বাস্থ্য ও চিকিৎসা ক্ষেত্রে সমাজকর্মের পদ্ধতি ও দর্শনের যে বাস্তব প্রয়োগ করা হয় তাই চিকিৎসা সমাজকর্ম।"
        },
        {
          "label": "খ",
          "question": "প্রবীণকল্যাণ সমাজকর্ম বলতে কী বোঝায়?",
          "explanation": "প্রবীণকল্যাণ সমাজকর্ম হলো এমন একটি বিশেষায়িত শাখা যেটি প্রবীণ জনগোষ্ঠীর কল্যাণে সমাজকর্মের জ্ঞান, দক্ষতা ও কৌশল প্রয়োগ করে। বার্ধক্যে মানুষ নানা ধরনের সমস্যায় ভোগে। এ সময় দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি তাদেরকে বিপর্যস্ত করে। এসব সমস্যা থেকে উত্তরণের জন্যই প্রবীণকল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে সমাজকর্মের জ্ঞান ও দক্ষতাকে কাজে লাগিয়ে সেবা প্রদান করে।"
        },
        {
          "label": "গ",
          "question": "উদ্দীপকে সমাজকর্মের কোন শাখার মাধ্যমে মাহির সমস্যার সমাধান করা হয়েছে? নিরূপণ করো।",
          "explanation": "উদ্দীপকে বিদ্যালয় সমাজকর্মের মাধ্যমে মাহির সমস্যার সমাধান করা হয়েছে। বিদ্যালয়ে শিশুদের আনুষ্ঠানিক শিক্ষার যাত্রা শুরু হয়। কিন্তু বিদ্যালয়ের নতুন পরিবেশে অনেক শিশু খাপ খাইয়ে নিতে পারে না। আবার একজন শিক্ষার্থী সেখানে নানা ধরনের সমস্যার সম্মুখীন হতে পারে। যার প্রভাবে তার জীবনে বিভিন্ন রকম নেতিবাচক পরিণতির উদ্ভব হয়। মূলত এরকম অনাকাঙ্ক্ষিত পরিণতি এড়াতেই বিদ্যালয় সমাজকর্ম কাজ করে। উদ্দীপকের মাহি অষ্টম শ্রেণিতে কৃতিত্বের সাথে উত্তীর্ণ হলেও নবম শ্রেণিতে তার পরীক্ষার ফলাফল আশানুরূপ ছিল না। পারিবারিক অথবা ব্যক্তিগত কোনো সমস্যার কারণে সে পড়াশোনায় মনোযোগ ধরে রাখতে ব্যর্থ হচ্ছিল। এরকম পরিস্থিতিতে একজন শিক্ষার্থীকে অনুপ্রেরণা দিতে বিদ্যালয় সমাজকর্মের প্রয়োগ অত্যন্ত কার্যকর ভূমিকা রাখে। এক্ষেত্রে বিদ্যালয় সমাজকর্মের দায়িত্ব হলো মূল সমস্যা নির্ণয় করে তার আশু সমাধান করা। উদ্দীপকের মাহির ক্ষেত্রেও সমাজসেবা এজেন্সির কর্মকর্তা সমস্যা চিহ্নিত করেছেন এবং তা সমাধানে উদ্যোগী হয়েছেন। এক্ষেত্রে তিনি একজন বিদ্যালয় সমাজকর্মীর ভূমিকাই পালন করেছেন। সুতরাং বলা যায়, মাহির সমস্যা সমাধানের প্রক্রিয়াটি বিদ্যালয় সমাজকর্মের অন্তর্ভুক্ত।"
        },
        {
          "label": "ঘ",
          "question": "উদ্দীপকে অনুশীলনকৃত সমাজকর্মের শাখাটির কার্যকারিতা বাংলাদেশের প্রেক্ষিতে মূল্যায়ন করো।",
          "explanation": "বাংলাদেশের প্রেক্ষিতে উদ্দীপকে অনুশীলনকৃত বিদ্যালয় সমাজকর্মের কার্যকারিতা আগে ফলপ্রসূ হয়নি। তবে বর্তমান সময়ে এটি শিক্ষার্থীদের জন্য ইতিবাচক ভূমিকা রাখতে পারে। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণের জন্যই বিদ্যালয় সমাজকর্মের উদ্ভব ঘটে। বাংলাদেশেও এ উদ্দেশ্যে ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরূপ ফল না পাওয়ায় ১৯৮৪ সালে তা বন্ধ হয়ে যায়। অর্থাৎ বাংলাদেশের প্রেক্ষিতে এ পদ্ধতিটি তখনকার সময়ে কার্যকর ভূমিকা রাখতে পারেনি। উদ্দীপকে বিদ্যালয় সমাজকর্মের একটি সফলতার চিত্র অঙ্কিত হয়েছে। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি উদ্দীপকে উল্লেখিত বিভিন্ন ধরনের সমস্যা মোকাবিলায় কার্যকর ভূমিকা রাখতে পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে অনুপাতে বিদ্যালয় ও শিক্ষক- শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ প্রশ্নসাপেক্ষ হলেও বর্তমান সময়ের প্রেক্ষাপটে তা ফলপ্রসূ হতে পারে।"
        }
      ]
    }
  ]
}