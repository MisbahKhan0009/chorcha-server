{
  "title": "চট্টগ্রাম মহিলা কলেজ ২০২৪",
  "subtitle": "সমাজকর্ম (12)",
  "questions": [
    {
      "number": "1",
      "uddipok": "রহিম আট সন্তানের জনক। পরিবারের সবাইকে নিয়ে একটি ছোট ঘরে বাস করেন। অর্থের অভাবে সন্তানদের স্কুলে পাঠাতে পারছেন না। তাছাড়া পরিবারের কোন সদস্য অসুস্থ হলে তাকে ডাক্তার দেখানো সম্ভব হয় না। এমনকি তার পরিবারে অবসর সময় কাটানোর কোন ব্যবস্থাও নেই।",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "জীবন রক্ষার জন্য খাদ্য, বস্ত্র, বাসস্থান, শিক্ষা, চিকিৎসা ও চিত্তবিনোদন এসব মৌল মানবিক চাহিদার প্রয়োজন।"
        },
        {
          "label": "খ",
          "question": "",
          "explanation": "মৌল মানবিক চাহিদার একটি তাৎপর্য হলো এগুলো পূরণের মাধ্যমে মানুষ শারীরিক, মানসিক ও সামাজিকভাবে বিকশিত হতে পারে। সমাজে মানুষের সুষ্ঠুভাবে বেঁচে থাকার জন্য মৌল মানবিক চাহিদা পূরণের বিকল্প নেই। এ চাহিদাগুলো পূরণের মাধ্যমেই কেবল মানুষ পরিপূর্ণভাবে বিকশিত হয়। মানুষের বেঁচে থাকা ও জীবনমানের উন্নয়নে খাদ্য, বস্ত্র, বাসস্থান ও চিকিৎসা ভূমিকা রাখে। এছাড়া শিক্ষা ও চিত্তবিনোদন তার মানসিক ও সামাজিক বিকাশ সম্পন্ন করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সুজনের পরিবারের অবস্থা বাংলাদেশে মৌল মানবিক চাহিদা পূরণের প্রতিবন্ধকতাকে নির্দেশ করে। বাংলাদেশে মৌল মানবিক চাহিদা পূরণের ক্ষেত্রে নানা ধরনের সমস্যা রয়েছে। অধিক জনসংখ্যা ও দারিদ্র্য এগুলোর মধ্যে অন্যতম। কোনো রাষ্ট্রের আয়তন ও সম্পদের তুলনায় জনসংখ্যার আধিক্য মৌল মানবিক চাহিদা পূরণে অন্তরায় হিসেবে কাজ করে। আবার দারিদ্র্যও এ ক্ষেত্রে কুপ্রভাব ফেলে। উদ্দীপকের সুজনের পরিবারের মৌল মানবিক চাহিদা পূরণের ক্ষেত্রে অধিক জনসংখ্যা ও দারিদ্র্য প্রতিবন্ধকতা সৃষ্টি করেছে। সুজন আট সন্তানের জনক অর্থাৎ তার পরিবার অনেক বড়। পরিবারের সদস্য সংখ্যা বেশি হওয়ার কারণে সুজন সবার জন্য বাসস্থান, শিক্ষা, চিকিৎসা, চিত্তবিনোদন প্রভৃতি মৌল মানবিক চাহিদা নিশ্চিত করতে পারছে না। এক্ষেত্রে দারিদ্র্যও অন্যতম অন্তরায়। কারণ সুজনের আর্থিক অবস্থা যদি শক্তিশালী হতো তাহলে হয়তো আট সন্তান সত্ত্বেও পরিবারের মৌল মানবিক চাহিদা পূরণ করতে পারত। আর্থিক সামর্থ্য না থাকা এবং পরিবার বেশি বড় হওয়া-এ দুই সমস্যার কারণে সুজন তার পরিবারের জীবনমানের উন্নয়ন ঘটাতে ব্যর্থ হচ্ছে। সুতরাং বলা যায়, উদ্দীপকে বাংলাদেশের মৌল মানবিক চাহিদা পূরণে অন্তরায়গুলোর একটি বাস্তব চিত্র উপস্থাপিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ সুজনের মতো পরিবারগুলো মৌল মানবিক চাহিদা পূরণ করতে না পেরে আর্থ-সামাজিক ক্ষেত্রে নানা জটিলতার সৃষ্টি করে। সমাজে মানুষের স্বাভাবিকভাবে ও মর্যাদার সঙ্গে বেঁচে থাকার জন্য তার মৌল মানবিক চাহিদাগুলো পূরণ করা অপরিহার্য। কিন্তু দারিদ্র্য, জনসংখ্যাধিক্য, রাজনৈতিক অস্থিতিশীলতা প্রভৃতি কারণে অনেকেই মৌল মানবিক চাহিদাগুলো পূরণ করতে পারে না। ফলে পুষ্টিহীনতা, স্বাস্থ্যহীনতা, অপরাধপ্রবণতা, নিরক্ষরতার মতো বিভিন্ন সমস্যার সৃষ্টি হয়। উদ্দীপকের সুজনের দশ সদস্যের বিশাল পরিবারে মৌল মানবিক চাহিদা পূরণ হচ্ছে না। এ অবস্থায় তার পরিবারে পুষ্টিহীনতা ও স্বাস্থ্যহীনতার মতো সমস্যা সৃষ্টি হবে। শিক্ষার চাহিদা পূরণ না হওয়ায় তার সন্তানেরা নিরক্ষর বা অজ্ঞ থেকে যাবে। তাছাড়া অভাবের জেরে তার পরিবারের সদস্যরা অপরাধের দিকে ঝুঁকে পড়তে পারে। প্রকৃতপক্ষে মৌল মানবিক চাহিদা পূরণ না হলে যেকোনো পরিবারেই উল্লেখিত সমস্যাগুলো সৃষ্টি হতে পারে। কেননা, খাদ্যের চাহিদা পূরণ না হলে পরিবারগুলোতে মারাত্মক পুষ্টিহীনতা দেখা দেয়। পাশাপাশি শিক্ষার সুযোগের অভাবে নিরক্ষরতা দেখা দেয় যা আবার পরবর্তী সময়ে জনসংখ্যাধিক্য, দারিদ্র্য, বেকারত্বসহ নানামুখী সংকট তৈরি করে। এ ধরনের পরিবারের সদস্যরা মৌল মানবিক চাহিদা পূরণের জন্য অনেক সময় অবৈধ পথ বেছে নেয়। ফলে সমাজে নৈরাজ্য ও বিশৃঙ্খলা দেখা দেয়। সামগ্রিক আলোচনা থেকে বলা যায়, মৌল মানবিক চাহিদা পূরণ না হলে সুজনের মতো পরিবার নানামুখী সমস্যা সৃষ্টির মাধ্যমে সমাজকে বিশৃঙ্খল ও অস্থিতিশীল করে তোলে।"
        }
      ]
    },
    {
      "number": "2",
      "uddipok": "'ক' নামক পোশাক ফ্যাক্টরীতে শ্রমিক ধর্মঘটের কারণে কাজ বন্ধ আছে। শ্রমিকদের দাবি হচ্ছে 'কর্মপরিবেশ উন্নয়ন ও বেতন বৃদ্ধি। এ পরিস্থিতির অবসানে নিয়োগপ্রাপ্ত একজন কর্মকর্তা মালিক ও শ্রমিক পক্ষের সাথে বিস্তারিত আলোচনা করে উভয়ের মাঝে বিরোধ নিষ্পত্তি করেন। এভাবে কাজের সুষ্ঠু পরিবেশ গড়ে উঠে।",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "বাংলাদেশে ১৯৬৯ সালে বিদ্যালয় সমাজকর্ম চালু হয়।"
        },
        {
          "label": "খ",
          "question": "",
          "explanation": "প্রবীণকল্যাণের একটি উদ্দেশ্য হলো প্রবীণদের জীবনমান উন্নয়ন করা। প্রবীণকল্যাণ প্রবীণদের জীবনমান উন্নয়নের উদ্দেশ্যে কাজ করে। সমাজে প্রায়ই প্রবীণরা নিগ্রহের শিকার হয়। পরিবার, সমাজ বা রাষ্ট্র অনেক ক্ষেত্রে প্রবীণদের স্বাস্থ্যসহ অন্যান্য মৌলিক অধিকার ও দেখভাল করে না। তাই প্রবীণকল্যাণ প্রবীণদের স্বাস্থ্য, আবাসন অংশগ্রহণ ও চিত্তবিনোদনসহ বিভিন্ন ব্যবস্থা গ্রহণ করে প্রবীণদের জীবনমান উন্নয়নের লক্ষ্যে কাজ করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে সমাজর্মের শিল্প সমাজকর্ম শাখার পরিচয় পাওয়া যায়। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ-সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক- শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকে বলা হয়েছে, তাজরিন ফ্যাশনে শ্রমিক ধর্মঘটের কারণে কাজ বন্ধ আছে। শ্রমিকদের অন্যতম দাবি হচ্ছে বোনাস ও কর্মপরিবেশ উন্নয়ন। এ পরিস্থিতির অবসানে নিয়োগপ্রাপ্ত একজন কর্মকর্তা মালিক ও শ্রমিক পক্ষের সাথে বিস্তারিত আলোচনা করে উভয়ের মাঝে বিরোধ নিষ্পত্তি করেন। এভাবে কাজের সুষ্ঠু পরিবেশ গড়ে ওঠে। উদ্দীপকের এসব তথ্য সমাজকর্মের বিশেষায়িত শাখা শিল্প সমাজকর্মকে নির্দেশ করে। সুতরাং বলা যায়, উদ্দীপকে সমাজকর্মের অন্যতম শাখা শিল্প সমাজকর্ম অনুশীলনের মাধ্যমে শ্রমিকদের দাবি বাস্তবায়ন করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লিখিত কর্মকর্তা তথা শিল্প সমাজকর্মী মালিক-শ্রমিক বিরোধ নিরসনে গুরুত্বপূর্ণ ভূমিকা পালন করতে পারেন। যে কোনো শিল্প প্রতিষ্ঠান পরিচালনার কিছু সুনির্দিষ্ট বিধি-বিধান রয়েছে। শ্রম আইনে এ বিষয়ে বিস্তারিত আলোকপাত করা হয়েছে। এ প্রেক্ষিতে মালিক-শ্রমিক দ্বন্দ্বের সমাধানে শ্রম আইন অনুসারে প্রয়োজনীয় পদক্ষেপ গ্রহণে শিল্প সমাজকর্ম গুরুত্বপূর্ণ ভূমিকা রাখে। উদ্দীপকের সমস্যার ক্ষেত্রে একজন শিল্প সমাজকর্মীর কার্যকর ভূমিকা গ্রহণ ফলপ্রসূ হবে। উদ্দীপকের তাজরিন ফ্যাশনে মালিক-শ্রমিক দ্বন্দ্ব সৃষ্টি হয়েছে। এখন শিল্প সমাজকর্মীরা এই দ্বন্দ্ব সৃষ্টির পেছনে বিদ্যমান কারণ চিহ্নিত করে প্রয়োজনীয় ব্যবস্থা নিতে পারেন। দ্বন্দ্বের কারণ চিহ্নিত করার পর তারা বিদ্যমান শ্রম আইনের আলোকে এর সমাধান নির্ধারণ করবেন। পরবর্তী ধাপে তারা মালিক ও শ্রমিক পক্ষের মধ্যে সেতুবন্ধন সৃষ্টির কাজ করবেন। তাদের সাথে আলোচনার মাধ্যমে সমস্যার প্রকৃতি ও কারণ তুলে ধরে সমাধানের পথ নির্দেশ করে দেবেন। এক্ষেত্রে মূলত শিল্প সমাজকর্মীরা দল সমাজকর্মের পদ্ধতির আলোকে সমস্যা সমাধানে কাজ করবেন। তারা তাজরিন ফ্যাশনে বিদ্যমান দল বা সমষ্টিকে অর্থাৎ মালিক-শ্রমিক পক্ষকে পরামর্শ প্রদানের মাধ্যমে তাদের মধ্যে সমঝোতা সৃষ্টি করার চেষ্টা করবেন। এভাবে তারা আলোচ্য সমস্যার একটি যৌক্তিক সমাধান দিতে সমর্থ হবেন। পরিশেষে বলা যায়, উদ্দীপকের সমস্যা সমাধানে শিল্প সমাজকর্মের কর্মপদ্ধতি প্রয়োগের কোনো বিকল্প নেই।"
        }
      ]
    },
    {
      "number": "3",
      "uddipok": "শিউলী দশম শ্রেণীতে পড়ে। দশম শ্রেণিতে তার পরীক্ষার ফলাফল বিপর্যয় ঘটেছে। শিক্ষক বিষয়টি শিউলির বাবাকে অবহিত করেন। তিনি বিষয়টি নিয়ে একটি সমাজসেবা এজেন্সি কর্মকর্তার শরণাপন্ন হন। কর্মকর্তা সমস্যাটি চিহ্নিত করে প্রয়োজনীয় ব্যবস্থা গ্রহণে উদ্যোগী হন।",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "ক্লিনিক্যাল সমাজকর্ম হলো ব্যক্তি, পরিবার ও দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন।"
        },
        {
          "label": "খ",
          "question": "",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণ কল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় অনেককেই দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি বিপর্যস্ত করে তোলে। এ ধরনের সমস্যা মোকাবিলা করা বা কাটিয়ে ওঠার জন্যই প্রবীণ কল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করে।"
        },
        {
          "label": "গ",
          "question": "",
          "explanation": "উদ্দীপকের বুশরার সমস্যা সমাধান করা হয়েছে সমাজকর্মের 'বিদ্যালয় সমাজকর্ম' শাখার মাধ্যমে। 'বিদ্যালয় সমাজকর্ম' সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকে দেখা যায়, নবম শ্রেণির ছাত্রী বুশরার পরীক্ষার ফলাফলে বিপর্যয় ঘটছে। শিক্ষক বিষয়টি তার বাবাকে অবহিত করলে তিনি একটি সমাজসেবা এজেন্সির কর্মকর্তার শরণাপন্ন হন। কর্মকর্তা সমস্যাটি চিহ্নিত করে প্রয়োজনীয় ব্যবস্থা গ্রহণে উদ্যোগী হন। এখানে বিদ্যালয় সমাজকর্মের প্রতি ইঙ্গিত করা হয়েছে। কারণ, শিক্ষার্থীদের সমস্যা সমাধানে বিদ্যালয় সমাজকর্ম সহায়তা করে থাকে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষিতে উদ্দীপকে অনুশীলনকৃত বিদ্যালয় সমাজকর্মের কার্যকারিতা পূর্বে তেমন ফলপ্রসূ হয়নি। তবে বর্তমান সময়ে এটি শিক্ষার্থীদের জন্য ইতিবাচক ভূমিকা রাখতে পারে। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণের জন্যই বিদ্যালয় সমাজকর্মের উদ্ভব ঘটে। বাংলাদেশেও এ উদ্দেশ্যে ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরূপ ফল না পাওয়ায় ১৯৮৪ সালে তা বন্ধ হয়ে যায়। অর্থাৎ বাংলাদেশের প্রেক্ষিতে এ পদ্ধতিটি তখনকার সময়ে কার্যকর ভূমিকা রাখতে পারেনি। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি উদ্দীপকে উল্লিখিত বিভিন্ন ধরনের সমস্যা মোকাবিলায় কার্যকর ভূমিকা রাখতে পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে অনুপাতে বিদ্যালয় ও শিক্ষক- শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ প্রশ্নসাপেক্ষ হলেও বর্তমান সময়ের প্রেক্ষাপটে তা ফলপ্রসূ হতে পারে।"
        }
      ]
    },
    {
      "number": "4",
      "uddipok": "মস্তিষ্কের বিকাশজনিত এক ধরনের প্রতিবন্ধী শিশুদের নিয়ে কাজ করছেন জনাব সায়মা ওয়াজেদ পুতুল। এ প্রতিবন্ধিতার শিকার শিশুদের প্রতি সামাজিক দৃষ্টিভঙ্গির ইতিবাচক পরিবর্তন আনয়ন, চিকিৎসা ও পুনর্বাসন ক্ষেত্রে তিনি নিবেদিতপ্রাণ। বিশ্বস্বাস্থ্য সংস্থা ২০১৭ সালে এই মহতী কর্মের জন্য তাকে দক্ষিণ এশিয়ার 'চ্যাম্পিয়ন' সম্মানে ভূষিত করে।",
      "tag": "CGWC 24,RB, CB, CTG.B, BB 18",
      "sub_questions": [
        {
          "label": "ক",
          "question": "মাদকদ্রব্য 'ইয়াবা' শব্দটি কোন ভাষা থেকে এসেছে?",
          "explanation": "মাদকদ্রব্য 'ইয়াবা' শব্দটি এসেছে থাই ভাষা থেকে।"
        },
        {
          "label": "খ",
          "question": "বাল্যবিবাহ বলতে কী বোঝায়?",
          "explanation": "নির্দিষ্ট বয়সের আগে বিয়ে হলে তাকে বাল্যবিবাহ বলে। বিবাহের প্রাথমিক শর্ত হলো ছেলে-মেয়ের বয়স। বাংলাদেশের প্রচলিত আইন অনুযায়ী ছেলের বয়স কমপক্ষে ২১ আর মেয়ের বয়স ১৮ বছর হতে হবে। কিন্তু বাস্তবে ছেলে ও মেয়ের প্রকৃত বয়সকে পাশ কাটিয়ে সামাজিকভাবে বিয়ে সম্পন্ন হয়। এক্ষেত্রে প্রাপ্তবয়স্ক হওয়ার আগে একজন ছেলে ও মেয়ের মধ্যে বিবাহ সম্পন্ন হলে তাকে বাল্যবিবাহ বলে। বাল্যবিবাহ এদেশের একটি সামাজিক সমস্যা। এটি ব্যক্তি, সমাজ তথা দেশের ওপর ক্ষতিকর প্রভাব ফেলে।"
        },
        {
          "label": "গ",
          "question": "উদ্দীপকে উল্লিখিত মস্তিষ্কের বিকাশজনিত কোন সমস্যার ইঙ্গিত রয়েছে? ব্যাখ্যা করো।",
          "explanation": "উদ্দীপকে মস্তিষ্কের বিকাশজনিত সমস্যা বলতে অটিজমকে ইঙ্গিত করা হয়েছে। অটিজম শব্দটি গ্রিক শব্দ Autos থেকে এসেছে; যার ইংরেজি হলো Self এবং বাংলা অর্থ স্বয়ং বা স্বীয়। আর ইংরেজি Autism-এর বাংলা অর্থ আত্মসংবৃতি, যা এক ধরনের মানসিক রোগ বিশেষ। উদ্দীপকে এ মানসিক রোগে আক্রান্তদের নিয়ে কাজ করার কথা বলা হয়েছে। উদ্দীপকের জনাব সায়মা ওয়াজেদ পুতুল এক ধরনের প্রতিবন্ধী শিশুদের নিয়ে কাজ করছেন। এ শিশুরা মস্তিষ্কের বিকাশজনিত সমস্যায় ভুগছে যা অটিস্টিক শিশুদের লক্ষণ। কারণ এ রোগ মূলত মস্তিষ্কের বিকাশে এক ধরনের প্রতিবন্ধকতা যা সাধারণত একটি শিশু জন্মের প্রথম ২ বছরের মধ্যে দেখা দেয়। অটিজমকে অনেক ক্ষেত্রে Neurological Disorder- বলা হয়। অটিস্টিক শিশুরা অস্বাভাবিকভাবে নিজেদের মধ্যে গুটিয়ে থাকে। এটি ব্যক্তির এমন একটি অবস্থা যা তাকে আত্মকেন্দ্রিক করে রাখে। এর ফলে সে পরিবার ও সমাজের অন্যান্যদের সাথে স্বাভাবিক আচরণ বা ক্রিয়া- প্রতিক্রিয়া করতে পারে না। আর মানুষের এ অবস্থা সৃষ্টি হওয়ার জন্য মস্তিষ্কের পর্যাপ্ত বিকাশ না হওয়াই দায়ী। তাই বলা যায়, উদ্দীপক থেকে অটিজমের ধারণা পাওয়া যায়।"
        },
        {
          "label": "ঘ",
          "question": "উদ্দীপকে ইঙ্গিতকৃত সমস্যাটির প্রভাব ব্যক্তি থেকে রাষ্ট্রীয় পর্যায় পর্যন্ত বিস্তৃত- বিশ্লেষণ করো।",
          "explanation": "অটিজমের প্রভাব ব্যক্তি থেকে রাষ্ট্রীয় পর্যায় পর্যন্ত বিস্তৃত- উক্তিটি যথার্থ। অটিজম আমাদের দেশ তথা বিশ্বের জন্য একটি বড় ধরনের সমস্যা। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। যা অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়, প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২৪ মিলিয়ন US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তার মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা এসব বিষয় যখন শিশুটি বুঝতে পারে তখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। তবে শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে। এ আলোচনা থেকে তাই বলা যায়, অটিজম ব্যক্তি থেকে রাষ্ট্রীয় পর্যায়ে নেতিবাচক প্রভাব ফেলে।"
        }
      ]
    },
    {
      "number": "5",
      "uddipok": "আমাদের দেশে বিভিন্ন শিল্প কারখানার বর্জ্যে নদী-নালার পানি দুর্গন্ধযুক্ত, মাছশূণ্য হওয়ার পাশাপাশি ধোঁয়ায় বাতাস দূষিত ও স্বাস্থ্য ঝুঁকিপূর্ণ হয়ে পড়েছে। এছাড়া সবুজ বনাঞ্চল ধ্বংস ও বৈশ্বিক তাপমাত্রা বৃদ্ধির ফলে ঘন ঘন বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ প্রায়শই ঘটেছে। তবে বৃক্ষ নিধন রোধ করে 'গাছ লাগাও, পরিবেশ রক্ষা করো'-এই স্লোগানের সঠিক বাস্তবায়ন ঝুঁকি কমানোর সহায়ক।",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "CFC এর পূর্ণরূপ হলো- Chlorofluorocarbon."
        },
        {
          "label": "খ",
          "question": "",
          "explanation": "উদ্ভিদ, প্রাণী ও অণুজীবসহ পৃথিবীর জীবসম্ভার, তাদের অন্তর্গত জিন ও সেগুলোর সমন্বয়ে গঠিত বাস্তুতন্ত্রকে জীববৈচিত্র্য বলে। জীববৈচিত্র্য মূলত জীবিত প্রজাতির বৈচিত্র্য এবং তাদের বাস করার জটিল পরিবেশতন্ত্রের আভাস দেয়। বিজ্ঞানীদের নানা হিসাব অনুযায়ী পৃথিবীতে ৩০ লক্ষ থেকে ৩ কোটির মতো বিভিন্ন প্রজাতির জীব বাস করে।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত পরিবর্তনটি হলো জলবায়ু পরিবর্তন। জলবায়ু পরিবর্তন বলতে সাধারণত ৩০ বছরে বার বার আবহাওয়ার পরিবর্তনকে বোঝায়। জলবায়ু পরিবর্তন একটি প্রাকৃতিক ঘটনা হলেও মানুষের কর্মকান্ড দ্বারা এটি ব্যাপকভাবে প্রভাবিত হয়। জলবায়ু পরিবর্তনের প্রধান কারণ হলো বিশ্বব্যাপী তাপমাত্রা বৃদ্ধি। আর বিশ্বব্যাপী কলকারখানা 'বৃদ্ধির ফলে অধিক হারে জ্বালানি পুড়ছে। এতে বায়ুমণ্ডলে গ্রিন হাউজ গ্যাস বাড়ছে, যা বিশ্বে তাপমাত্রা বৃদ্ধিতে ভূমিকা রাখছে। আবার নির্বিচারে বনাঞ্চল ধ্বংসের কারণে বায়ুমণ্ডলে কার্বন ডাই-অক্সাইডের পরিমাণ বেড়ে যায়। ফলে বিশ্বে তাপমাত্রা বৃদ্ধি পায় এবং জলবায়ুর পরিবর্তন ঘটে। জলবায়ু পরিবর্তনের কারণে বর্তমানে, বিশ্বে অতিবৃষ্টি, বন্যা, ঘূর্ণিঝড়, জলোচ্ছ্বাস ইত্যাদি দুর্যোগ বেড়ে যাচ্ছে। উদ্দীপকে বলা হয়েছে, দেশের বিভিন্ন শিল্প কারখানার ধোঁয়ায় বাতাস দূষিত ও স্বাস্থ্য ঝুঁকিপূর্ণ হয়ে পড়ছে। এছাড়া সবুজ বনাঞ্চল ধ্বংস ও বৈশ্বিক তাপমাত্রা বৃদ্ধির ফলে ঘন ঘন বন্যা, ঘূর্ণিঝড়, জলোচ্ছ্বাস, সাইক্লোনের মতো দুর্যোগ ঘটছে। উদ্দীপকের এ ঘটনাগুলো মূলত জলবায়ু পরিবর্তনের ফলেই ঘটছে। তাই বলা যায়, উদ্দীপকে জলবায়ু পরিবর্তনকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের পরিবেশ রক্ষা ও ঝুঁকি মোকাবিলায় সমাজকর্মীরা গুরুত্বপূর্ণ ভূমিকা পালন করতে পারেন। জলবায়ু পরিবর্তনের কারণে ঝুঁকিপূর্ণ দেশগুলোর মধ্যে বাংলাদেশ সবচেয়ে বেশি বিপন্ন অবস্থায় আছে। এদেশের ভৌগোলিক অবস্থান, আর্থ- সামাজিক অবকাঠামো এবং প্রাকৃতিক সম্পদের ওপর অতি নির্ভরশীলতাকে এর মূল কারণ হিসেবে বিবেচনা করা হয়। যে কারণে অল্প সময়ের ব্যবধানে বন্যা, খরা, টর্নেডো, জলোচ্ছ্বাস, ঘূর্ণিঝড় ইত্যাদি প্রাকৃতিক দুর্যোগ ঘটতে দেখা যায়। এর ফলে মানুষের স্বাভাবিক জীবনযাত্রা ব্যাহত হচ্ছে। উদ্দীপকের বর্ণনায় জলবায়ু পরিবর্তনের ফলে সৃষ্ট এসব সমস্যাকেই তুলে ধরা হয়েছে। এ ধরনের সমস্যা মোকাবিলায় সরকারি ও বেসরকারি বিভিন্ন সংস্থার পাশাপাশি সমাজকর্মীরা গুরুত্বপূর্ণ ভূমিকা পালন করতে পারেন। সমাজকর্মীরা জলবায়ুর ঝুঁকি নিরূপণে কাজ করতে পারেন। এর ফলে জলবায়ু পরিবর্তন মানুষের জীবন ও জীবিকায় কী ধরনের ক্ষতি করে তা চিহ্নিত করা যায়। এছাড়া জলবায়ু পরিবর্তন এবং এর প্রভাব বিষয়ে সাধারণ মানুষকে সচেতন করে তোলার জন্য তারা বিভিন্ন সেমিনার, সিম্পোজিয়াম আয়োজন করতে পারেন। ভিডিও প্রদর্শনী, ইলেকট্রনিক্স ও প্রিন্ট মিডিয়ায় এ সম্পর্কে প্রচারণা চালাতেও সমাজকর্মীরা কাজ করতে পারেন। এছাড়াও সমাজকর্মীরা দুর্যোগজনিত ঝুঁকি মোকাবিলায় কাজ করছে এরকম সংস্থার মধ্যে সমন্বয়কের (Co-ordinator) ভূমিকা পালন করতে পারেন। আবার জলবায়ু বিপন্ন হওয়ার জন্য দায়ী গ্রিন হাউজ গ্যাসের নিঃসরণ কমাতে সংশ্লিষ্ট ব্যক্তি ও প্রতিষ্ঠানের ওপর চাপ প্রয়োগ করা জরুরি। এক্ষেত্রে সমাজকর্মীরা সামাজিক কার্যক্রম (Social Action) গ্রহণের মাধ্যমে ভূমিকা রাখতে পারেন। এছাড়া সমাজকর্মীরা জলবায়ু পরিবর্তনজনিত ক্ষয়ক্ষতি কীভাবে কমানো যায় বা কীভাবে এ পরিস্থিতি কাটিয়ে ওঠা যায় সে বিষয়ে প্রশিক্ষণ কার্যক্রম পরিচালনা করতে পারেন। এজন্য তারা ব্যক্তি, দল ও সমষ্টি পর্যায়ে সচেতনতামূলক বিভিন্ন কার্যক্রম গ্রহণ করতে পারেন। সেইসাথে তারা এসব কার্যক্রমে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতে পারেন। সার্বিক আলোচনা থেকে বলা যায়, জলবায়ু পরিবর্তনের মতো সমস্যা সমাধান করা সম্ভব নয়। তবে যথাযথ পদক্ষেপের মাধ্যমে সমাজকর্মীরা বাংলাদেশের পরিবেশ রক্ষা ও ঝুঁকি মোকাবিলায় সহায়ক ভূমিকা রাখতে পারেন।"
        }
      ]
    },
    {
      "number": "6",
      "uddipok": "",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "",
          "explanation": "সামাজিক প্রতিষ্ঠানের উদ্দেশ্য হলো সমাজের সার্বিক উন্নয়ন। যে প্রতিষ্ঠান বা সংগঠন ব্যক্তিকে সমাজের কার্যকর ও বাঞ্ছিত সদস্য হিসেবে গড়ে তোলার চেষ্টা করে তাকে সামাজিক প্রতিষ্ঠান বলে। সামাজিক বিধিবিধান মেনে চলা, সমাজের অর্থনৈতিক উন্নয়ন ও চরিত্র বিকাশই হলো সামাজিক প্রতিষ্ঠানের মূল উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে সামাজিক প্রতিষ্ঠান গণমাধ্যমকে ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি বা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, মোবাইল, টেলিভিশন, ইন্টারনেট, ফেসবুক, টুইটার ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, মোবাইল ও ইন্টারনেটের উল্লেখ করা হয়েছে। আর এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। গণমাধ্যমের প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "7",
      "uddipok": "শাহানা ও করিম স্বামী-স্ত্রী। তারা প্রায় প্রতিদিন ঝগড়াঝাটি ও মারামারি করে। করিম প্রায়ই শাহানাকে তার বাবা-মা এর কাছ থেকে টাকা আনতে বলে। সে মানসিকভাবে খুবই ভেঙে পড়ে।",
      "tag": "CGWC 24",
      "sub_questions": [
        {
          "label": "ক",
          "question": "",
          "explanation": "আইনানুযায়ী এদেশের ছেলেদের বিবাহের সর্বনিম্ন বয়স ২১ এবং মেয়েদের ১৮।"
        },
        {
          "label": "খ",
          "question": "",
          "explanation": "আইন সমাজের মানুষের বাহ্যিক আচার-আচরণ নিয়ন্ত্রণ করে। সাধারণত বেশিরভাগ সময় সমাজের সবল অংশ দুর্বলদের শোষণ ও নিপীড়ন করার চেষ্টা চালায়। এতে বিভিন্ন রকমের অপরাধ সংঘটিত হয়। তবে যথাযথ আইন ও এর সুষ্ঠু প্রয়োগ মানুষের নেতিবাচক আচরণ নিয়ন্ত্রণ করে অপরাধ হ্রাস করতে পারে। দেশের আইন অন্যায়কারীকে শাস্তি দেওয়ার মাধ্যমে ব্যক্তিকে সংশোধিত হতে উৎসাহিত করে। তাই বলা হয়, আইন মানুষের বাহ্যিক আচরণের নিয়ন্ত্রক।"
        },
        {
          "label": "গ",
          "question": "",
          "explanation": "উদ্দীপকে যৌতুক প্রথা নামক সামাজিক সমস্যার ইঙ্গিত পাওয়া যায়। যৌতুক আদান-প্রদান একটি সামাজিক কুপ্রথা। বিয়ের সময় কন্যাপক্ষ, বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। আর এ প্রথা সামাজিক রেওয়াজে পরিণত হলে তাকে যৌতুক প্রথা বলে। যৌতুকের প্রধান শিকার আমাদের দেশের নারীরা। উদ্দীপকে শাহানা ও করিম স্বামী স্ত্রী। তারা প্রতিদিন ঝগড়াঝাটি ও মারামারি করে। করিম প্রায়ই শাহানাকে তার বাবা মা এর কাছ থেকে টাকা আনতে বলে। শাহানা মানসিকভাবে ভেঙে পড়ে। এখানে বাংলাদেশে প্রচলিত সামাজিক কুপ্রথা যৌতুকের প্রতি ইঙ্গিত করা হয়েছে। ১৯৮০ সারের যৌতুক নিরোধ আইন অনুসারে, যৌতুক বলতে বিবাহের কোনো এক পক্ষ কর্তৃক অন্য পক্ষকে বা অপর কোনো ব্যক্তিকে বিয়ের সময় পূর্বে বা পরে উক্ত পক্ষগণের মধ্যে বিবাহের পণ্য হিসেবে প্রত্যক্ষ, পরোক্ষভাবে প্রদত্ত বা প্রদান করতে সম্মত জামানতকে বোঝায়। তাই বলা যায়, উদ্দীপকে যৌতুক নামক সামাজিক সমস্যাকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে শাহানার সমস্যা সমাধানে অর্থাৎ যৌতুক প্রথা মোকাবিলায় একজন সমাজকর্মী গুরুত্বপূর্ণ ভূমিকা রাখতে পারে। যৌতুকের কারণে নারীরা শারীরিক ও মানসিক নির্যাতন সহ্য করেন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকর্মী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলায় নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উল্লিখিত আলোচনা থেকে বোঝা যায়, যৌতুক প্রথা প্রতিরোধে একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "নিপা কমলাপুর রেলস্টেশনের পাশের এক বস্তিতে থাকে। সেখানে অস্বাস্থ্যকর পরিবেশ, নোংরা, আবর্জনা এবং বিশুদ্ধ পানীয় জলের অভাবে প্রায়ই নিপার পরিবারের সদস্যদের রোগবালাই লেগে থাকে।",
      "tag": "CGWC 24",
      "sub_questions": [
        {
          "label": "ক",
          "question": "R.S.S এর পূর্ণরূপ কী?",
          "explanation": "R.S.S.এর পূর্ণরূপ হলো-Rural Social Service."
        },
        {
          "label": "খ",
          "question": "হাসপাতাল সমাজসেবা বলতে কী বোঝ?",
          "explanation": "সমাজকর্মের যে কর্মসূচি চিকিৎসাক্ষেত্রে বাধাদানকারী উপাদানসমূহ দূরীকরণের মাধ্যমে অসুস্থ ব্যক্তিকে সুস্থ হতে সার্বিকভাবে সহায়তা করে, তাকে হাসপাতাল সমাজসেবা বলে। হাসপাতাল সমাজসেবা হাসপাতাল সমাজকর্ম ও চিকিৎসা সমাজকর্ম নামেও পরিচিত। এটি আধুনিক সমাজকর্মের একটি গুরুত্বপূর্ণ সংযোজন। ১৮৮০ সালে ইংল্যান্ডের একটি মানসিক হাসপাতালে রোগীদের চিকিৎসা পরবর্তী দেখাশোনা করার মাধ্যমেই হাসপাতাল সমাজসেবা কার্যক্রমের সূত্রপাত ঘটে।"
        },
        {
          "label": "গ",
          "question": "উদ্দীপকে উল্লিখিত শহরের সমস্যার সমাধানে সরকারের কোন উন্নয়ন কার্যক্রম ভূমিকা রাখতে পারে? ব্যাখ্যা করো।",
          "explanation": "উদ্দীপকে উল্লিখিত কমলাপুর রেলস্টেশনের সমস্যা সমাধানে সরকারের শহর সমাজসেবা উন্নয়ন কার্যক্রম ব্যাপক ভূমিকা রাখতে পারে। উদ্দীপকে বলা হয়েছে, নিপা বিধবা মায়ের সাথে কমলাপুর রেলস্টেশনের বস্তিতে থাকে। সেখানে বিশুদ্ধ পানির অভাব, নোংরা অস্বাস্থ্যকর পরিবেশ থাকায় রোগবালাই লেগেই থাকে। এ রকম পরিস্থিতির উন্নয়নের জন্যই সমাজসেবা অধিদপ্তরের তত্ত্বাবধানে শহর সমাজসেবা কার্যক্রম চলমান রয়েছে। কমলাপুর রেলস্টেশন এলাকায় বসবাসরত নিম্ন আয়ের জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। এ সকল কার্যক্রমের মধ্যে অর্থনৈতিক বা বৃত্তিমূলক প্রশিক্ষণ, শিক্ষামূলক কার্যক্রম, স্বাস্থ্য বিষয়ক কার্যক্রম, পরিবেশ উন্নয়নমূলক কার্যক্রম ইত্যাদি উল্লেখযোগ্য। কমলাপুর রেলস্টেশন এলাকার দরিদ্র জনগণের সকল কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে বিভিন্ন বিষয়ে বৃত্তিমূলক প্রশিক্ষণের মাধ্যমে কমলাপুর রেলস্টেশনের দরিদ্র ও দুস্থ জনগণকে স্বাবলম্বী হওয়ার জন্য যোগ্য করে গড়ে তোলা হয়। পরববর্তীতে ঋণদান কর্মসূচির মাধ্যমে তাদেরকে পুঁজি সরবরাহ করা হয়। ফলে তারা স্বাবলম্বী হয় এবং অপরাধমূলক কর্মকাণ্ড থেকে নিজেদেরকে বিরত রাখতে পারে। পাশাপাশি শিক্ষামূলক কার্যক্রমের ফলে তারা নিরক্ষরতা থেকে মুক্ত হয় এবং আরও উন্নত জীবনযাপনে সক্ষম হয়। অন্যদিকে স্বাস্থ্য বিষয়ক কার্যক্রমের মাধ্যমে তাদেরকে স্বাস্থ্য সম্পর্কে সচেতন করে তোলা হয় এবং পুষ্টি ও পরিষ্কার- পরিচ্ছন্ন পরিবেশের গুরুত্ব শেখানো হয়। ফলে তারা সুস্থ ও স্বাস্থ্যকর জীবনযাপনের সুযোগ পায়। এভাবে শহর সমাজসেবা কর্মসূচি তাদের জীবনে বহুমুখী উন্নয়নে ফলপ্রসূ ভূমিকা রাখে।"
        },
        {
          "label": "ঘ",
          "question": "উদ্দীপকে উল্লিখিত শহরের সমস্যা সমাধানে একজন সমাজকর্মীর ভূমিকা কী হতে পারে? বিশ্লেষণ করো।",
          "explanation": "উদ্দীপকে উল্লিখিত শহরের সমস্যার সমাধানে একজন শহর সমাজকর্মী গুরুত্বপূর্ণ ভূমিকা পালন করে থাকেন। শহর সমাজসেবা একটি বহুমুখী কর্মসূচি। এর মূল উদ্দেশ্য হচ্ছে শহর এলাকায় বসবাসরত বঞ্চিত ও দরিদ্র শ্রেণির আর্থ-সামাজিক ও জীবনমানের উন্নয়ন নিশ্চিত করার মাধ্যমে সামঞ্জস্যপূর্ণ উন্নয়ন সাধন করা। এ কার্যক্রমের মাধ্যমে প্রকল্প এলাকার অজ্ঞ জনগণকে নানামুখী শিক্ষা প্রদান করা হয়। এ সকল শিক্ষার মধ্যে রয়েছে বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন, স্বাস্থ্য ও পুষ্টি বিষয়ে শিক্ষা দান ইত্যাদি। শহর সমাজসেবার কর্মসূচিগুলো যথাযথভাবে বাস্তবায়নে একজন সমাজকর্মীর ভূমিকা অত্যন্ত গুরুত্বপূর্ণ। শহর এলাকার দরিদ্র জনগণের জন্য গৃহীত কার্যক্রমের মধ্যে অর্থনৈতিক কার্যক্রমই মুখ্য। এ লক্ষ্যে একজন শহর সমাজকর্মী দুস্থ ও দরিদ্র লোকদের বিভিন্ন বিষয়ে প্রশিক্ষণ দিয়ে তাদের আত্মকর্মসংস্থানের ব্যবস্থা করে থাকে। একজন শহর সমাজকর্মী প্রকল্প এলাকার অজ্ঞ জনগণকে নানামুখী শিক্ষা প্রদানের মাধ্যমে তাদেরকে সচেতন করে তোলেন। শহর সমাজসেবা কর্মসূচির মধ্যে পরিবেশের উন্নয়ন একটি অন্যতম কাজ। শহরের বস্তি এলাকায় পরিচ্ছন্নতা ও বিশুদ্ধ পানীয় জলের প্রয়োজনীয়তা সম্পর্কে জনগণের মধ্যে সচেতনতা সৃষ্টিতে সমাজকর্মী কাজ করে থাকেন। একজন শহর সমাজকর্মী স্বাস্থ্য বিষয়ে শহরবাসীর মধ্যে সচেতনতা সৃষ্টির জন্য প্রয়োজনীয় প্রশিক্ষণ দিয়ে থাকেন। উল্লিখিত আলোচনার ভিত্তিতে বলা যায়, শহরের সমস্যা সমাধানে একজন শহর সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "9",
      "uddipok": "১৯৭৬ সালে চট্টগ্রামের একটি গ্রামে ক্ষুদ্র ঋণদাতা সংস্থা হিসেবে যাত্রা শুরু করলেও বর্তমানে তা বিশ্বের সর্ববৃহৎ ক্ষুদ্র ঋণদাতা সংস্থা হিসেবে প্রতিষ্ঠা লাভ করেছে। ক্ষুদ্র ঋণের মাধ্যমে বাংলাদেশের দরিদ্র বিমোচন এবং নারীদের আর্থ-সামাজিক উন্নয়ন ও ক্ষমতায়নে ভূমিকা রাখার জন্য প্রতিষ্ঠানটি এবং এর প্রতিষ্ঠাতা যৌথভাবে নোবেল পুরস্কার লাভ করেন।",
      "tag": "DCC 24,ISCM 24,CGWC 24,DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নিকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে গ্রামীণ ব্যাংকের কার্যক্রমের প্রতি ইঙ্গিত করা হয়েছে। গ্রামীণ ব্যাংক হলো ক্ষুদ্রঋণলগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রম মূলত একটি শাখার মাধ্যমে পরিচালিত হয়। ১ জন ম্যানেজার, ৩ জন পুরুষ এবং ৩ জন মহিলা কর্মী নিয়ে একটি শাখা ব্যাংক প্রতিষ্ঠা করা হয়। গ্রামীণ ব্যাংকের কার্যক্রমকে দুই ভাগে ভাগ করা যায়। যেমন- ১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস-মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। এসব কার্যক্রমের মাধ্যমে সংস্থাটি গ্রামীণ জনগোষ্ঠীর ভাগ্যোন্নয়নে ভূমিকা রাখছে।"
        },
        {
          "label": "ঘ",
          "question": "",
          "explanation": "হ্যাঁ, গ্রামীণ ব্যাংক দারিদ্র্য বিমোচনে গুরুত্বপূর্ণ অবদান রাখছে। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেই সাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত করতে সক্ষম হয়েছে। এর মাধ্যমে ব্যাংকের কর্মচারি হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "",
      "tag": "ISCM 24,CGWC 24,DB, CB, JB 22",
      "sub_questions": [
        {
          "label": "ক",
          "question": "",
          "explanation": "UNICEF এর সদর দপ্তর মার্কিন যুক্তরাষ্ট্রের নিউওয়ার্ক শহরে অবস্থিত।"
        },
        {
          "label": "খ",
          "question": "",
          "explanation": "আন্তর্জাতিক সংগঠন বলতে বোঝায় একাধিক জাতি সমন্বয়ে গঠিত সংগঠন যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতিসংঘে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থান বলা হয়। এইসব সংস্থা নিজস্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "",
          "explanation": "উদ্দীপকে জাতিসংঘের বিশেষ সংস্থা UNDP কে ইঙ্গিত করা হয়েছে। নিম্নে তা ব্যাখ্যা করা হলো :   উদ্দীপকে চিত্রটিতে একটি আন্তর্জাতিক সংস্থার কথা বলা হয়েছে। যে সংস্থাটি ১৯৬৫ সালে প্রতিষ্ঠিত হয়েছে। এছাড়াও উল্লেখ করা হয়েছে সংস্থাটির সদর দপ্তর নিউইয়র্কে। উদ্দীপকের উল্লেখিত এই আন্তর্জাতিক সংস্থাটি বিশ্বের ১৭৭ টি দেশে কার্যক্রম পরিচালনা করছে। এটি মূলত গণতান্ত্রিক সরকার ব্যবস্থার উন্নয়নের জন্য কাজ করছে।   UNDP বিশ্বের উন্নয়নশীল ও অনুন্নত দেশগুলোর অংশ দাড়িতে ভিত্তিতে টেকসই জাতি গঠনের লক্ষ্যে কাজ করে। এছাড়াও এটি বিশ্বব্যাপী আর্থসামাজিক উন্নয়ন নিশ্চিত করতে জাতিসংঘের হয়ে কাজ করে। UNDP ১৯৬৫ সালের নভেম্বর মাসে প্রতিষ্ঠিত হয়। তবে ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। সংস্থাটির সদর দপ্তর যুক্তরাষ্ট্রের নিউইয়র্কে অবস্থিত। বর্তমানে বিশ্বের ১৭৭ টি দেশে সংস্থাটি তার কার্যক্রম পরিচালনা করে আসছে।   যে সব দেশের শাসন কাঠামো তুলনামূলকভাবে দুর্বল, সরকারের বিভিন্ন প্রতিষ্ঠানের সংস্কার সাধন করে সেসব দেশের গণতান্ত্রিক সরকার ব্যবস্থা শক্তিশালী করনে UNDP কাজ করে। এছাড়াও বিভিন্ন প্রাকৃতিক দুর্যোগ মোকাবিলা এবং দুর্যোগ পরবর্তী সময় সহায়তা ও পরিবেশ উন্নয়নে এটিই কার্যকর ভূমিকা রাখে। এর অন্যতম একটি উদ্দেশ্য হলো বিশ্বব্যাপী দারিদ্র্য হ্রাস করা। এছাড়াও বিশ্বব্যাপী মানবাধিকার সংরক্ষণ, নারীর ক্ষমতায়ন, উন্নয়নে নারীর অংশদারিত্ব বৃদ্ধি এবং বেকার যুবক ও যুব মহিলাদের জন্য কর্মসংস্থানের সৃষ্টির উদ্দেশ্যে এটি কাজ করে যাচ্ছে।   তাই বলা যায়, উদ্দীপকে জাতিসংঘের বিশেষ সংস্থা UNDP কে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "মানবাধিকার সংরক্ষণ ও পরিবেশ উন্নয়নে UNDP এর ভূমিকা নিম্নে বিশ্লেষণ করা হলো:   UNDP বিভিন্ন প্রাকৃতিক দুর্যোগ মোকাবিলা এবং দুর্যোগ পরবর্তী সময় সহায়তা ও পরিবেশ উন্নয়নে এটিই কার্যকর ভূমিকা রাখে। এছাড়াও পরিবেশ উন্নয়নেও বিভিন্ন ভাবে সহায়তা করে। পরিবেশ ও জ্বালানি প্রকল্পের আওতায় \"জ্বালানি ও জলবায়ু পরিবর্তন\" এবং \"পরিবেশ ও টেকসই উন্নয়ন\" এই দুইভাবে বাংলাদেশকে সাহায্য করছে। এছাড়াও মন্ট্রিল প্রটোকলের আওতায় গ্রিন হাউজ গ্যাস নিয়ন্ত্রণে বাংলাদেশকে সহায়তা দিচ্ছে। যার মাধ্যমে গ্লোবাল ইনভাইরনমেন্ট ফ্যাসিলিটি ইট প্রস্তুত কারখানায় জ্বালানি সক্ষমতা বাড়ানোর জন্য তিন মিলিয়ন মার্কিন ডলার সহায়তা পাচ্ছে বাংলাদেশ।   বাংলাদেশ সহ বিশ্বের বিভিন্ন দেশে বিদ্যমান মানবাধিকার বিষয়ক কাঠামো সক্ষমতা গড়ে তুলতে সাহায্য করছে ইউএনডিপির মানবাধিকার কর্মসূচি। এই কর্মসূচিতে নারী, কম বয়সী মেয়ে, শিশ, তরুণ জাতিগত ও ধর্মীয় সংখ্যালঘু, প্রতিবন্ধী, দলিত ও অন্যান্য সংখ্যালঘু সহ অসহায় ও প্রান্তিক জনগোষ্ঠীর উপর নজর দেওয়া হচ্ছে।   তাই বলা যায়, বাংলাদেশ সহ তৃতীয় বিশ্বের দেশগুলোর মানবাধিকার সংরক্ষণ পরিবেশ উন্নয়ন সহ সামগ্রিক উন্নয়ন ব্যবস্থায় UNDP এবং এর সহযোগী সংস্থাগুলো নিরলস কাজ করে যাচ্ছে।"
        }
      ]
    },
    {
      "number": "11",
      "uddipok": "বিশ্বব্যাপী শিশুদের রক্ষায় ১৯৪৬ সালে একটি স্বেচ্ছাসেবী সংগঠন গড়ে ওঠে। এই সংগঠন শিশুদের অধিকার রক্ষা, শিশু নির্যাতন, শিশু বঞ্চনা, শিশু মৃত্যুহার প্রভৃতি প্রতিরোধ ও জনগণের মধ্যে সচেতনতা সৃষ্টির লক্ষ্যে কাজ করে যাচ্ছে।",
      "tag": "CGWC 24,DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "UNDP-এর একটি লক্ষ্য হলো গণতন্ত্রকে শক্তিশালী করা।"
        },
        {
          "label": "খ",
          "question": "",
          "explanation": "একাধিক জাতির সমন্বয়ে গঠিত সংস্থা, যার কার্যক্রম একাধিক দেশে বিস্তৃত তাকে আন্তর্জাতিক সংস্থা বলে। অধ্যাপক কুইন্স রাইটের মতে, কতকগুলো সাধারণ উদ্দেশ্য ও লক্ষ্য বাস্তবায়নের জন্য বিভিন্ন স্বাধীন রাষ্ট্র নিয়ে গঠিত আন্তর্জাতিক এবং আঞ্চলিক সমাজের গঠন ও পরিচালনা ব্যবস্থাই হলো আন্তর্জাতিক সংস্থা। যেমন- জাতিসংঘ, ওআইসি, UNDP ইত্যাদি।"
        },
        {
          "label": "গ",
          "question": "",
          "explanation": "উদ্দীপকে প্রদত্ত কার্যক্রমের সাথে আন্তর্জাতিক সংস্থা ইউনিসেফের কার্যক্রমের সাদৃশ্য রয়েছে। ব্যাখ্যা করা হলো- দ্বিতীয় বিশ্বযুদ্ধের প্রেক্ষাপটে ইউরোপ এবং এশিয়ার বিভিন্ন, যুদ্ধাক্রান্ত দেশের শিশুদের জরুরি ভিত্তিতে খাদ্য, বস্ত্র, ওষুধ সরবরাহের জন্য ১৯৪৬ সালের ১১ ডিসেম্বর আন্তর্জাতিক শিশু তহবিল বা ইউনিসেফ (UNICEF) আত্মপ্রকাশ করে। পরবর্তীতে বিশ্বের অনুন্নত, স্বল্প উন্নত ও উন্নয়নশীল দেশগুলোর শিশুদের স্বাস্থ্য, শিক্ষা, পুষ্টিসহ সার্বিক কল্যাণে দীর্ঘমেয়াদি সহায়তাদানের লক্ষ্যে ইউনিসেফ কাজ করে যাচ্ছে।। শিশুদের পুষ্টির উন্নয়ন, শিশু স্বাস্থ্য সুরক্ষা, রোগ প্রতিরোধ ও শিশু মৃত্যুহার কমিয়ে এইচআইভি বা এইডসের ভয়াবহতা থেকে শিশুদের রক্ষা করা, ছেলে ও মেয়ে শিশুদের মধ্যে বৈষম্য রোধকল্পে সহায়তা, মা ও শিশু স্বাস্থ্য রক্ষায় হাসপাতাল ও সদন নির্মাণ, শিশুর প্রাথমিক শিক্ষা নিশ্চিত করা, স্কুলগামী শিশুদের স্বাস্থ্যরক্ষায় বিদ্যালয় খাদ্য প্রকল্প চালু করা, প্রাকৃতিক দুর্যোগ ও যুদ্ধবিধ্বস্ত দেশে শিশুদের পুনর্বাসনের ব্যবস্থা করাসহ শিশুকল্যাণমূলক অন্য সংস্থাগুলোকে গঠনমূলক পরিকল্পনা প্রণয়ন এবং অর্থনৈতিক ও কারিগরি সহায়তা প্রদান প্রভৃতির মাধ্যমে পৃথিবীর সকল শিশুর মৌলিক মানবিক চাহিদা পূরণে কার্যকর ব্যবস্থা গ্রহণে ইউনিসেফ দৃঢ অঙ্গীকারাবদ্ধ। তাই বলা যায় , উদ্দীপকে উল্লিখিত প্রতিষ্ঠানটি নারী ও শিশুকল্যাণমূলক সংস্থা ইউনিসেফ।"
        },
        {
          "label": "ঘ",
          "question": "",
          "explanation": "হ্যাঁ, আমি ও মনে করি উদ্দীপকে উল্লিখিত কার্যক্রমের মধ্যে ইউনিসেফের লক্ষ্য ও উদ্দেশ্যের পূর্ণ প্রতিফলন ঘটেনি। উক্তিটির যথার্থতা নিচে নিরুপন করা হলো- উদ্দীপকে সংস্থাটির শিশু সুরক্ষা ও নিরাপত্তাবিষয়ক চিত্র ফুটে উঠেছে। ইউনিসেফ শিশুকল্যাণ ছাড়াও নারী কল্যাণেও কাজ করে। এটি ১৯০টির বেশি দেশ ও অঞ্চলে শিশু ও নারীর কল্যাণমূলক কার্যক্রম পরিচালনা করছে। সংস্থাটি যেমন শিশু স্বাস্থ্য সুরক্ষায় পুষ্টিকর খাদ্য সরবরাহ নিশ্চিত করে, তেমনি মায়ের স্বাস্থ্য সুরক্ষায়ও পুষ্টিকর খাদ্যের সরবরাহ নিশ্চিত করে। কেননা, গর্ভবতী মায়ের পুষ্টির অভাবে শিশুরও পুষ্টির অভাব দেখা দেবে। ইউনিসেফ গর্ভবতী মা ও শিশুর কল্যাণে বিভিন্ন কার্যক্রম পরিচালনা করে। বিশ্বের মোট জনসংখ্যার প্রায় অর্ধেক নারী। এ বিপুলসংখ্যক নারী বিভিন্ন দিক থেকে পিছিয়ে আছে। মহিলাদের আর্থসামাজিক উন্নয়ন ও উপার্জনক্ষম করে গড়ে তোলার লক্ষ্যে ইউনিসেফ বিভিন্ন কার্যক্রম গ্রহণ করেছে। মহিলাদের দক্ষতা বৃদ্ধির জন্য বৃত্তিমূলক ও কারিগরি প্রশিক্ষণ প্রদান, সেলাই ও বুনন যন্ত্র এবং অন্যান্য উপকরণ সরবরাহ, নার্সিং প্রশিক্ষণ, দীর্ঘমেয়াদি পুনর্বাসন ইত্যাদি কার্যক্রম ইউনিসেফ বাংলাদেশেও পরিচালনা করে আসছে। বাংলাদেশের অধিকাংশ মানুষ দারিদ্র্যসীমার নিচে বসবাস করে। ফলে মা ও শিশুর যথাযথপরিচর্যার ভার বহন করা তাদের পক্ষে সম্ভব হচ্ছে না। তাই বলা যায় উদ্দীপকে উল্লিখিত কার্যক্রমের মধ্যে সংস্থাটির লক্ষ্য ও উদ্দেশ্যের পরিপূর্ণ প্রতিফলন ঘটেনি।"
        }
      ]
    }
  ]
}