{
  "title": "পাইওনিয়ার মহিলা কলেজ, খুলনা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "অধ্যাপক শায়লা বেগম সমাজকর্ম ক্লাসে ছাত্রছাত্রীদের মানুষের অত্যাবশ্যকীয় প্রয়োজন সম্পর্কে পাঠদান করতে গিয়ে বলেন, প্রাণীমাত্রই একটি চাহিদা অনুভব করে। এটি শরীর গঠন করে, বৃদ্ধি ও বিকাশ ঘটায়। অপর একটি প্রয়োজন সম্পর্কে বলেন, এটি মানুষকে সভ্য সামাজিক মানুষে পরিণত করে। তিনি মৌলিক মানবিক চাহিদা পূরনের কয়েকটি অন্তরায়ও চিহ্নিত করেন। যেমন- জনসংখ্যা স্ফীতি, বেকারত্ব, জলবায়ু পরিবর্তনের প্রভাব ইত্যাদি।",
      "tag": "PGCK 23",
      "sub_questions": [
        {
          "label": "ক",
          "question": "সমাজবিজ্ঞানী সি টোলের মতে মৌলিক মানবিক চাহিদা ইত্যাদি।",
          "explanation": "সমাজবিজ্ঞানী সি টোলের মতে মৌলিক মানবিক চাহিদা ৬টি।"
        },
        {
          "label": "খ",
          "question": "মৌলিক মানবিক চাহিদা হিসেবে শিক্ষার গুরুত্ব ব্যাখ্যা করো।",
          "explanation": "মৌল মানবিক চাহিদা হিসেবে শিক্ষার গুরুত্ব অপরিসীম। ব্যক্তির মননশীলতা বিকাশে শিক্ষার বিকল্প নেই। এটি এমন একটি প্রক্রিয়া যার মাধ্যমে মানুষের মধ্যে ইতিবাচক ও নেতিবাচক বিষয়ে সিদ্ধান্ত গ্রহণের - ধারণা সুস্পষ্ট হয়। শিক্ষার আলোয় আলোকিত মানুষ যে কোনো ধরনের অন্যায় থেকে নিজেকে বিরত রাখে এবং ভালো কাজে নিয়োজিত হয়। শিক্ষা মানুষের মধ্যে মানবিক মূল্যবোধের জন্ম দেয়। সেইসাথে সে সামাজিক - দায়িত্ব ও কর্তব্য সম্পর্কে সচেতন হয়। মোটকথা শিক্ষা মানুষকে আদর্শ - নাগরিক হিসেবে গড়ে তুলতে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে বর্ণিত মৌরিক মানবিক চাহিদাগুলো ব্যাখ্যা করো।",
          "explanation": "উদ্দীপকে বর্ণিত মৌলিক মানবিক চাহিদাগুলো হলো খাদ্য ও বস্তু। মানুষের সবচেয়ে প্রয়োজনীয় মৌলিক চাহিদা হলো খাদ্য। অস্তিত্ব রক্ষা এবং মানবিক ও দৈহিক বিকাশের জন্য খাদ্যের গুরুত্ব অপরিসীম। পরিমিত ও সুষম খাবার মানব শরীরের বৃদ্ধি ঘটায় ও ব্যক্তিকে কর্মশক্তি দানে সাহায্য করে। প্রয়োজন, অনুপাতে খাবার না খেলে মানুষের শারীরিক বৃদ্ধি ও মানসিক বিকাশ বাধাগ্রস্ত হয়। একইভাবে বস্ত্র মানবজীবনের দ্বিতীয় মৌলিক চাহিদা। এটি সভ্যতার প্রতীক। এটি আদিম অবস্থা থেকে মানুষকে বর্তমান সময়ের সভ্য নাগরিক হিসেবে প্রতিষ্ঠা করেছে। বস্ত্র একদিকে লজ্জা নিবারণ করে অন্যদিকে বিভিন্ন রোগ থেকেও রক্ষা করে। উদ্দীপকেও অধ্যাপক শায়লা দুটি চাহিদার কথা বলেছেন যেগুলো শরীরের গঠন ও বৃদ্ধি ঘটায় এবং মানুষকে সভ্য সামাজিক মানুষে পরিণত করে। এতে বোঝা যায়, উদ্দীপকে মৌলিক মানবিক চাহিদা খাদ্য ও বস্তুকে নির্দেশ করছে।"
        },
        {
          "label": "ঘ",
          "question": "উদ্দীপকে বর্ণিত অন্তরায়গুলো ছাড়াও বাংলাদেশে মৌলিক মানবিক চাহিদা পূরণের আরোও অন্তরায় রয়েছে- বিশ্লেষণ করো।",
          "explanation": "উদ্দীপকে বর্ণিত অন্তরায়গুলো ছাড়াও বাংলাদেশে মৌলিক মানবিক চাহিদা পূরণের অন্তরায় আরোও রয়েছে- মন্তব্যটি যথার্থ। মৌল মানবিক চাহিদা পূরণের পথে বিভিন্ন অন্তরায় বিদ্যমান। মানুষের জীবনধারণ ও সামাজিক ভূমিকা পালনের ক্ষেত্রে মৌল-মানবিক চাহিদা পূরণ আবশ্যক। মানুষের বেঁচে থাকা, দৈহিক ও মানবিক বিকাশ এবং সভ্য ও মর্যাদাসম্পন্ন জীবনযাপনের অপরিহার্য উপকরণ হলো মৌল-মানবিক চাহিদা। উদ্দীপকের অধ্যাপক শায়লা বেগম তার বক্তব্যে মানুষের মৌল- মানবিক চাহিদার কথাই উল্লেখ করেছেন। বাংলাদেশে মৌল মানবিক চাহিদা পূরণের ক্ষেত্রে বিভিন্ন অন্তরায় বিদ্যমান। এদেশে মানুষের মৌল মানবিক চাহিদা পূরণ না হওয়ার প্রধান কারণ দারিদ্র্য। মানুষের আয় কম বলে তারা মৌলিক চাহিদা পূরণে ব্যর্থ হয়। আবার ভৌগোলিক অবস্থানগত কারণে বাংলাদেশ বিশ্বের মধ্যে দুর্যোগপ্রবণ দেশ হিসেবে পরিচিত। বন্যা, খরা, জলোচ্ছ্বাস, টর্নেডো, ঘূর্ণিঝড় প্রভৃতি প্রাকৃতিক দুর্যোগ এদেশে প্রায়ই আঘাত হানে। সেই সাথে বেকার সমস্যা ও নির্ভরশীল জনসংখ্যার হার দেশে ক্রমান্বয়ে বৃদ্ধি পাচ্ছে। ফলে অধিকাংশ মানুষের মৌল মানবিক চাহিদা পূরণ করা সম্ভব হচ্ছে না। বাংলাদেশের ৭০- ৮০ ভাগ লোক এখনও প্রত্যক্ষ বা পরোক্ষভাবে কৃষির ওপর নির্ভরশীল। অথচ তাদের চাষাবাদ পদ্ধতি অনুন্নত। এর ফলে প্রত্যাশিত ফলন না পাওয়ায় মৌল চাহিদা পূরণে সমস্যার সৃষ্টি হয়। তাছাড়া ধনী-দরিদ্রের বৈষম্যের হার অনেক বেশি। ফলে দরিদ্র লোকজন ন্যূনতম মৌলিক চাহিদা পূরণ করতে পারে না। দ্রব্যমূল্য বৃদ্ধির কারণেও নিম্ন আয়ের লোকজনের জীবনযাপন কষ্টকর হয়ে পড়ে। কেননা, দ্রব্যমূল্য বাড়লেও মানুষের আয় আশানুরূপ হারে বাড়ে না। এছাড়াও নিরক্ষরতা ও অজ্ঞতা, সুষ্ঠু নীতি ও পরিকল্পনার অভাব, সামাজিক নিরাপত্তার অপর্যাপ্ততাও এদেশের মানুষের মৌল মানবিক চাহিদা পূরণের পথে বাধা সৃষ্টি করে। উপরের আলোচনা থেকে বলা যায়, এদেশের মানুষের মৌল মানবিক চাহিদা পূরণে বিভিন্ন বিষয় প্রতিবন্ধক হিসেবে কাজ করে।"
        }
      ]
    },
    {
      "number": "2",
      "uddipok": "সুমী নবম শ্রেণির ছাত্রী। অষ্টম শ্রেণির ফাইনাল পরীক্ষায় সে কৃতিত্বের সাথে উত্তীর্ণ হয়েছিল। কিন্তু নবম শ্রেণিতে তার ফল বিপর্যয় ঘটেছে। শিক্ষক বিষয়টি অনুধাবন করে সুমীর বাবাকে অবগত করেন। সুমীর বাবা তার সহকর্মীর মাধ্যমে জানতে পেরে একটি সমাজসেবা এজেন্সির কর্মকর্তার শরণাপন্ন হন। কর্মকর্তা বিষয়টি নিয়ে সুমীর শিক্ষক, পরিবার ও সহপাঠীদের সাথে আলোচনা করে সুমীর সমস্যা চিহ্নিত করে যথাযথ ব্যবস্থা গ্রহণে উদ্যোগী হন। পরে সকলের সহায়তায় সুমী ক্লাস ও পরিবেশের সাথে সামঞ্জস্য বিধানে সক্ষম হন।",
      "tag": "PGCK 23",
      "sub_questions": [
        {
          "label": "ক",
          "question": "প্রবীণ কারা?",
          "explanation": "৫৫ বছর বা তদূর্ধ্ব বয়সিরাই হচ্ছেন প্রবীণ।"
        },
        {
          "label": "খ",
          "question": "ক্লিনিক্যাল সমাজকর্ম বলতে কী বোঝায়?",
          "explanation": "ক্লিনিক্যাল সমাজকর্ম বলতে ব্যক্তি, পরিবার এবং দলের সাথে অথবা তাদের পক্ষে প্রত্যক্ষভাবে সমাজকর্ম অনুশীলন করাকে বোঝায়। সমাজকর্মের এ শাখায় মানুষের সমস্যাগুলোকে ক্ষুদ্র আঙ্গিকে বিশ্লেষণ ন করা হয়। সাধারণত শারীরিক ও মানসিক বিভিন্ন সমস্যা, যেমন- ও প্রিয়জনের মৃত্যু, পারিবারিক দ্বন্দ্ব, দাম্পত্যকলহ, বিবাহ বিচ্ছেদ, চাকরি হারানো ইত্যাদির ফলে মানুষের স্বাভাবিক জীবনযাত্রায় ব্যাপক পরিবর্তন আসে। এক্ষেত্রে ক্লিনিক্যাল সমাজকর্মের জ্ঞান ও দক্ষতা প্রয়োগ করে সাহায্যার্থীকে সাইকোথেরাপি এবং পরামর্শ সেবার মাধ্যমে সাহায্য দেওয়া হয়।"
        },
        {
          "label": "গ",
          "question": "উদ্দীপকে সমাজকর্মের কোন শাখার মাধ্যমে সুমীর সমস্যার সমাধান করা হয়েছে? নিরূপণ করো।",
          "explanation": "উদ্দীপকে বিদ্যালয় সমাজকর্মের মাধ্যমে মাহির সমস্যার সমাধান করা হয়েছে। বিদ্যালয়ে শিশুদের আনুষ্ঠানিক শিক্ষার যাত্রা শুরু হয়। কিন্তু বিদ্যালয়ের নতুন পরিবেশে অনেক শিশু খাপ খাইয়ে নিতে পারে না। আবার একজন শিক্ষার্থী সেখানে নানা ধরনের সমস্যার সম্মুখীন হতে পারে। যার প্রভাবে তার জীবনে বিভিন্ন রকম নেতিবাচক পরিণতির উদ্ভব হয়। মূলত এরকম অনাকাঙ্ক্ষিত পরিণতি এড়াতেই বিদ্যালয় সমাজকর্ম কাজ করে।উদ্দীপকের মাহি অষ্টম শ্রেণিতে কৃতিত্বের সাথে উত্তীর্ণ হলেও নবম শ্রেণিতে তার পরীক্ষার ফলাফল আশানুরূপ ছিল না। পারিবারিক অথবা ব্যক্তিগত কোনো সমস্যার কারণে সে পড়াশোনায় মনোযোগ ধরে রাখতে ব্যর্থ হচ্ছিল। এরকম পরিস্থিতিতে একজন শিক্ষার্থীকে অনুপ্রেরণা দিতে বিদ্যালয় সমাজকর্মের প্রয়োগ অত্যন্ত কার্যকর ভূমিকা রাখে। এক্ষেত্রে বিদ্যালয় সমাজকর্মের দায়িত্ব হলো মূল সমস্যা নির্ণয় করে তার আশু সমাধান করা। উদ্দীপকের মাহির ক্ষেত্রেও সমাজসেবা এজেন্সির কর্মকর্তা সমস্যা চিহ্নিত করেছেন এবং তা সমাধানে উদ্যোগী হয়েছেন। এক্ষেত্রে তিনি একজন বিদ্যালয় সমাজকর্মীর ভূমিকাই পালন করেছেন। সুতরাং বলা যায়, মাহির সমস্যা সমাধানের প্রক্রিয়াটি বিদ্যালয় সমাজকর্মের অন্তর্ভুক্ত।"
        },
        {
          "label": "ঘ",
          "question": "উদ্দীপকে অনুশীলনকৃত সমাজকর্মের শাখাটির কার্যকারিতা বাংলাদেশের প্রেক্ষিতে মূল্যায়ন করো।",
          "explanation": "বাংলাদেশের প্রেক্ষিতে উদ্দীপকে অনুশীলনকৃত বিদ্যালয় সমাজকর্মের কার্যকারিতা আগে ফলপ্রসূ হয়নি। তবে বর্তমান সময়ে এটি শিক্ষার্থীদের জন্য ইতিবাচক ভূমিকা রাখতে পারে। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণের জন্যই বিদ্যালয় সমাজকর্মের উদ্ভব ঘটে। বাংলাদেশেও এ উদ্দেশ্যে ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরূপ ফল না পাওয়ায় ১৯৮৪ সালে তা বন্ধ হয়ে যায়। অর্থাৎ বাংলাদেশের প্রেক্ষিতে এ পদ্ধতিটি তখনকার সময়ে কার্যকর ভূমিকা রাখতে পারেনি। উদ্দীপকে বিদ্যালয় সমাজকর্মের একটি সফলতার চিত্র অঙ্কিত হয়েছে। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি উদ্দীপকে উল্লেখিত বিভিন্ন ধরনের সমস্যা মোকাবিলায় কার্যকর ভূমিকা রাখতে পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে অনুপাতে বিদ্যালয় ও শিক্ষক- শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষার্থীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ প্রশ্নসাপেক্ষ হলেও বর্তমান সময়ের প্রেক্ষাপটে তা ফলপ্রসূ হতে পারে।"
        }
      ]
    },
    {
      "number": "3",
      "uddipok": "ঝর্ণা দরিদ্র পরিবারের মেয়ে। ৯ম শ্রেণিতে পড়ার সময় তার বিয়ে হয়। বিয়ের আগে শর্ত ছিল, বিয়েতে পাত্রকে নগদ, ৫০,০০০ টাকা ও একটি বাইসাইকেল দিতে হবে। কিন্তু সম্পূর্ণ টাকা যোগাড় করতে না পারায় বিয়ের সময় বরের বাবাকে বাইসাইকেল ও ৩০,০০০ টাকা দেয়। বর্তমানে ঝর্ণার স্বামী বাকী টাকা আনার জন্য প্রায়ই তাকে শারীরিকভাবে নির্যাতন করে।",
      "tag": "PGCK 23",
      "sub_questions": [
        {
          "label": "ক",
          "question": "AIDS এর পূর্ণরূপ কী?",
          "explanation": "AIDS এর পূর্ণরূপ Acquired Immune Deficiency Syndrome."
        },
        {
          "label": "খ",
          "question": "বাল্যবিবাহ বলতে কী বোঝায়?",
          "explanation": "নির্দিষ্ট বয়সের আগে বিয়ে হলে তাকে বাল্যবিবাহ বলে। বিবাহের প্রাথমিক শর্ত হলো ছেলে-মেয়ের বয়স। বাংলাদেশের প্রচলিত আইন অনুযায়ী ছেলের বয়স কমপক্ষে ২১ আর মেয়ের বয়স ১৮ বছর হতে ট হবে। কিন্তু বাস্তবে ছেলে ও মেয়ের প্রকৃত বয়সকে পাশ কাটিয়ে সামাজিকভাবে বিয়ে সম্পন্ন হয়। এক্ষেত্রে প্রাপ্তবয়স্ক হওয়ার আগে একজন ছেলে ও মেয়ের মধ্যে বিবাহ সম্পন্ন হলে তাকে বাল্যবিবাহ বলে। বাল্যবিবাহ এদেশের অন্যতম সামাজিক সমস্যা। এটি ব্যক্তি, সমাজ তথা দেশের ওপর ক্ষতিকর প্রভাব ফেলে।"
        },
        {
          "label": "গ",
          "question": "উদ্দীপকে উল্লিখিত ঝর্ণার সমস্যাটি শনাক্ত করে সেটি ব্যাখ্যা করো।",
          "explanation": "উদ্দীপকে উল্লিখিত ঝর্ণার সমস্যাটি হলো যৌতুক নামক সামাজিক সমস্যা। সাধারণ কথায় বলা যায়, বিবাহবন্ধনে আবদ্ধ হওয়ার সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছা বা অনিচ্ছাকৃতভাবে যে উপঢৌকন দিয়ে থাকে তাকে যৌতুক বলে। এই প্রথা সামাজিক রেওয়াজে পরিণত হলে তাকে যৌতুক প্রথা বলা হয়। উল্লেখ্য, এখানে উপঢৌকন বলতে বাড়িঘর, জায়গা-জমি, নগদ অর্থ বা যেকোনো প্রকার আর্থিক সুবিধা ইত্যাদি বোঝানো হয়েছে। উদ্দীপকে উল্লিখিত ঝর্ণার বিয়ের সময়ও তার বাবা ছেলে পক্ষকে নগদ ৫০,০০০ টাকা দেয় যা যৌতুকের সংজ্ঞার সাথে সম্পূর্ণ সাদৃশ্যপূর্ণ। সুতরাং বলা যায়, ঝর্ণার সমস্যাটি যৌতুক সমস্যা।"
        },
        {
          "label": "ঘ",
          "question": "উদ্দীপকে উল্লিখিত ঝর্ণার সমসা সমাধানে বাংলাদেশের আইনে যে বিধান আছে তা কি যথার্থ? তোমার উত্তরের পক্ষে যুক্তি দাও।",
          "explanation": "উদ্দীপকে উল্লিখিত ঝর্ণার সমস্যা সমাধানে একজন সমাজকর্মী গুরুত্বপূর্ণ ভূমিকা রাখতে পারেন। সাধারণত বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে কোনো নগদ অর্থ, জমি বা যেকোনো প্রকার সম্পদ বা আর্থিক সুবিধা দেয় তাকে যৌতুক বলে। উদ্দীপকের ঝর্ণার বাবা বিয়ের সময় বরের বাবাকে ৫০,০০০ টাকা দেয়, যা যৌতুকের অন্তর্ভুক্ত। উদ্দীপকে নির্দেশিত যৌতুক সমস্যা সমাধানে সমাজকর্মী অগ্রণী ভূমিকা পালন করতে পারেন। যৌতুকের কারণে ঝর্ণার মতো অনেক নারী নির্যাতনের শিকার হয়। অনেকে প্রাণ হারায়। দেশে এ অবস্থা মোকাবিলায় আইন থাকলেও অনেক নারী অজ্ঞতা বা ভয়ভীতির কারণে আইনের সহায়তা নিতে পারে না। এক্ষেত্রে সমাজকর্মী যৌতুকের শিকার নারীকে সহায়তা প্রদান করতে পারেন। আবার সমাজকর্মী বিভিন্ন প্রকার মাধ্যমে যেমন- সংবাদপত্র, টেলিভিশনে যৌতুকের ক্ষতির দিক ও শাস্তির বিধান তুলে ধরে যৌতুক বিরোধী আন্দোলন গড়ে তুলতে পারেন। সেই সাথে তিনি যৌতুক বিরোধী সেমিনার, আলোচনা সভার আয়োজন, সমিতিতে প্রচারপত্র বিলি ইত্যাদির মাধ্যমেও প্রচার চালানোর ক্ষেত্রে ভূমিকা রাখতে পারেন। এছাড়া নারীর ক্ষমতায়ন নিশ্চিতকরণ, নারী নির্যাতন প্রতিরোধে গৃহীত আইন সম্পর্কে জনগণের সচেতনতা বৃদ্ধির মাধ্যমে সমাজকর্মী যৌতুক প্রতিরোধে অবদান রাখতে পারেন। উপরের আলোচনা থেকে বলা যায়, উদ্দীপকে নির্দেশিত যৌতুক সমস্যা মোকাবিলায় একজন সমাজকর্মীর ভূমিকা অপরিসীম।"
        }
      ]
    },
    {
      "number": "4",
      "uddipok": "সাহাদের বয়স ৪ বছর। তার ওজন ১ কেজি, উচ্চতাও বয়স অনুযায়ী অনেক কম। তার বুকের পাজরগুলো গণনা করা যায়। তার চোখ ভেতরে চলে গেছে। মাথা ছাড়া শরীরে কিছু দেখা যায় না। সাহাদের বাবা মনে করেন, একদিন শরীর-স্বাস্থ্য এমনিতেই ঠিক হবে।",
      "tag": "PGCK 23",
      "sub_questions": [
        {
          "label": "ক",
          "question": "যৌতুক কাকে বলে?",
          "explanation": "বিবাহের কোনো এক পক্ষ কর্তৃক অন্য পক্ষকে প্রদত্ত বা প্রদানে অঙ্গীকারাবদ্ধ যেকোনো সম্পদকে যৌতুক বলে।"
        },
        {
          "label": "খ",
          "question": "বাল্যবিবাহ বলতে কী বোঝায়?",
          "explanation": "বাল্যবিবাহ বলতে অপ্রাপ্তবয়স্কদের বিবাহকে বোঝানো হয়। এক্ষেত্রে বয়স হলো বিয়ের মাপকাঠি। বাংলাদেশ শিশু আইন-২০১৩ অনুযায়ী ১৮ বছরের নিচে সকলেই শিশু হিসেবে গণ্য হবে। তাই আইনগত দিক থেকে ১৮ বছরের নিচের কোনো মেয়ে বা ছেলের বিবাহ সম্পন্ন হলে তাকে বাল্যবিবাহ বলা হয়। এছাড়া আমাদের দেশে ছেলেদের বিয়ের বয়স ২১ এবং মেয়েদের ১৮ নির্ধারণ করা হয়েছে। সে অনুযায়ী পাত্র বা পাত্রীর বয়স এর কম হলে তা বাল্যবিবাহ হিসেবে বিবেচিত হবে। তবে ২০১৭ সালের বাল্যবিবাহ আইন অনুযায়ী বিশেষ প্রয়োজনে এবং অভিভাবকের সম্মতিতে পাত্র-পাত্রীর বয়স যথাক্রমে ২১ ও ১৮ বছরের কম হলেও বিবাহ হতে পারবে।"
        },
        {
          "label": "গ",
          "question": "উদ্দীপকে সাহাদ বাংলাদেশের কোন সামাজিক সমস্যার প্রতিচ্ছবি? ব্যাখ্যা করো।",
          "explanation": "উদ্দীপকে সাহাদ বাংলাদেশের অন্যতম সামাজিক সমস্যা অপুষ্টি প্রতিচ্ছবি। একজন মানুষের সুস্থ, স্বাভাবিক ও কর্মক্ষম থাকার জন্য প্রয়োজন পর্যাপ্ত ও গুণগত খাবার। মানবদেহে এই খাবারের অভাবজনিত অবস্থাকে অপুষ্টি বলা হয়। অপুষ্টি বাংলাদেশে একটি গুরুতর সামাজিক সমস্যা। উদ্দীপকে এ সমস্যার প্রতিফলন ঘটেছে। উদ্দীপকে সাহাদের বয়স অনুযায়ী ওজন ও উচ্চতা অনেক কম। তার বুকের পাজরগুলো গণনা করা যায়। তার চোখ ভিতরে চলে গেছে। মাথা ছাড়া শরীরে কিছু দেখা যায় না। এ বিষয়গুলো অপুষ্টির প্রভাবজনিত সমস্যা। বাংলাদেশ জনসংখ্যাবহুল দেশ। বিশাল জনগোষ্ঠীর জন্য পুষ্টিসম্মত খাবারের সংস্থান করা বেশ কষ্টকর। এছাড়া এ দেশের মানুষের মাথাপিছু আয়ও অনেক কম। তাই স্বল্প আয় দিয়ে পুষ্টিসম্মত খাবার গ্রহণ করা তদের পক্ষে সম্ভব হয় না। স্বাভাবিকভাবেই তারা দিনে ১৮০৫ কিলোক্যালরির কম খাদ্য গ্রহণ করে। এছাড়া এদেশের মানুষ অজ্ঞতার কারণে কোন খাদ্যে কী ধরনের পুষ্টি পাওয়া যায় সে সম্পর্কে সচেতন নয়। এসব কারণে তাদের দেহে খাদ্য ঘাটতি এবং পরবর্তীতে অপুষ্টি দেখা দেয়। পুষ্টিহীনতার কারণে আমাদের দেশের শিশু ও প্রাপ্তবয়স্কদের মধ্যে বিভিন্ন ধরনের রোগ দেখা দেয়। যেমন- রাতকানা, রক্তশূন্যতা, স্কার্ভি ইত্যাদি। পুষ্টিহীনতার সবচেয়ে 'বেশি প্রভাব পড়ে প্রসূতি মা ও শিশুর ওপর। আমাদের দেশের বেশির ভাগ শিশু মাতৃগর্ভে অপুষ্টিতে ভোগে। যার ফলে কম ওজনের শিশু জন্ম হয় এবং পরবর্তীতে তারা স্বাভাবিকভাবে বেড়ে উঠতে পারে না। উদ্দীপকে এ কার্যগুলোরই প্রতিফলন ঘটেছে। তাই বলা যায়, সাহাদ সামাজিক সমস্যা অপুষ্টির প্রতিচ্ছবি।"
        },
        {
          "label": "ঘ",
          "question": "উদ্দীপকে উল্লিখিত সমস্যা, মোকাবিলায় একজন সমাজকর্মী সাহাদের বাবা-মাকে কীভাবে সাহায্য করতে পারেন? বিশ্লেষণ করো।",
          "explanation": "উদ্দীপকে ইঙ্গিতকৃত অপুষ্টি সমস্যা মোকাবিলায় একজন সমাজকর্মী উল্লেখযোগ্য ভূমিকা রাখতে পারে। বাংলাদেশের মতো স্বল্পোন্নত দেশে অপুষ্টি একটি জটিল ও বহুমাত্রিক সমস্যা। এ সমস্যা মোকাবিলায় দীর্ঘমেয়াদী পরিকল্পনা এবং সমন্বিত পদক্ষেপ গ্রহণের বিকল্প নেই। এক্ষেত্রে সমাজকর্মের জ্ঞান ও কৌশল প্রয়োগের সুযোগ আছে। সমাজকর্মীরা মূলত গবেষক হিসেবে পুষ্টি সমস্যার কারণ, প্রভাব, পরিধি ইত্যাদি সম্পর্কে প্রয়োজনীয় তথ্য সংগ্রহ করতে পারেন। এছাড়া কৃত্রিম পুষ্টি সমৃদ্ধ খাদ্য প্রস্তুত প্রণালী উদ্ভাবনের চেষ্টা চালাতে হবে। উভয় ক্ষেত্রেই পুষ্টি জরিপ ও গবেষণার গুরুত্ব রয়েছে, যা একজন সমাজকর্মী পরিচালনা করতে পারেন। পুষ্টিহীনতা দূর করার জন্য সমন্বিত (Integrated) উদ্যোগও প্রয়োজন। এক্ষেত্রে একজন সমাজকর্মী সমাজের সচেতন মহল, সরকারি ও স্বেচ্ছাসেবী মহলের প্রচেষ্টাকে সমন্বিত করে প্রয়োজনীয় উদ্যোগ গ্রহণ করতে পারেন। তারা সমবায়ভিত্তিক উৎপাদন ব্যবস্থা গড়ে তোলা এবং খাদ্য সরবরাহ বৃদ্ধি করতে কৃষকদের উৎসাহিত করতে পারেন। এজন্য সমষ্টিভিত্তিক উদ্যোগ গ্রহণ করা যেতে পারে। খাদ্যের পুষ্টিমান মূলত তিনটি বিষয়ের ওপর নির্ভর করে; যেমন- সুষ্ঠু রন্ধন প্রক্রিয়া, পরিচালনা ও পরিবেশনা। সমাজকর্মীরা সেবামূলক প্রতিষ্ঠানের মাধ্যমে এ বিষয়ে সাধারণ মানুষকে সচেতন করে তুলতে পারেন। তারা বিভিন্ন স্বেচ্ছাসেবী প্রতিষ্ঠানের মাধ্যমে দরিদ্র শ্রেণির জন্য লঙ্গরখানা স্থাপন করে খাদ্য সরবরাহে ভূমিকা রাখতে পারে। অপুষ্টি সম্পর্কে নানা ধরনের প্রচলিত কুসংস্কার ও অপপ্রচার দূরীকরণেও তাদের ভূমিকা রয়েছে। বাজারে এমন অনেক দেশীয় খাবার রয়েছে যার মূল্য কম কিন্তু পুষ্টিগুণ বেশি, সেগুলো গ্রহণ করার জন্য তারা মানুষকে উৎসাহী করে তুলতে পারে। মূলত একজন সমাজকর্মী সাহায্যকারী হিসেবে পুষ্টি সমস্যা দূর করার জন্য জনগণকে উদ্বুদ্ধ করতে পারে। যাতে সাধারণ মানুষ অপুষ্টির কুফল সম্পর্কে সচেতন হয় এবং এ সমস্যা দূর করার জন্য কার্যকর পদক্ষেপ গ্রহণ করতে পারে।"
        }
      ]
    },
    {
      "number": "5",
      "uddipok": "মলি এমন একটি ক্ষুদ্রতম মৌলিক প্রতিষ্ঠান সম্পর্কে আলোচনা করছে, যাকে কেন্দ্র করে মানবসমাজ গড়ে উঠেছে। প্রতিষ্ঠানটি তার সদস্যের মৌলিক চাহিদা পূরণ, সামাজিকীকরণ, শিক্ষাদান, মনস্তাত্ত্বিক সমর্থন এবং নিরাপত্তা দান করে।",
      "tag": "PGCK 23",
      "sub_questions": [
        {
          "label": "ক",
          "question": "আইন প্রয়োগকারী সংস্থা কী?",
          "explanation": "দেশের প্রচলিত আইনের প্রতিষ্ঠা এবং প্রয়োগের জন্য যে সংগঠনগুলো নিবেদিত প্রাণ তাদের আইন প্রয়োগকারী সংস্থা বলা হয়।"
        },
        {
          "label": "খ",
          "question": "ধর্ম মানুষকে কীভাবে অপরাধমূলক কর্মকান্ড থেকে বিরত রাখে?",
          "explanation": "ধর্ম মানুষের আচার-আচরণ নিয়ন্ত্রণের মাধ্যমে অপরাধমূলক কর্মকাণ্ড থেকে বিরত রাখে। ধর্মীয় বিশ্বাস অনুযায়ী ইহকালের কাজের ফলাফল পরকালে ভোগ করতে হয়। এক্ষেত্রে মন্দ কাজের জন্য শাস্তি দেওয়া হবে এবং ভালো কাজের জন্য পুরস্কার দেওয়া হবে, এ বিশ্বাস মানুষকে অপরাধমূলক কর্মকাণ্ড থেকে বিরত রাখে।"
        },
        {
          "label": "গ",
          "question": "মলি কোন প্রতিষ্ঠান সম্পর্কে আলোচনা করছে? নিরূপণ করো।",
          "explanation": "মলি সামাজিক প্রতিষ্ঠান পরিবার 'সম্পর্কে আলোচনা করছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে মলি এমন একটি প্রতিষ্ঠান সম্পর্কে আলোচনা করে যেটি একটি ক্ষুদ্রতম মৌলিক প্রতিষ্ঠান। যাকে কেন্দ্র করে মানব সমাজ গড়ে উঠেছে। প্রতিষ্ঠানটি তার সদস্যদের মৌলিক চাহিদা পূরণ, সামাজীকিকরণ; শিক্ষাদান, মনস্তাত্ত্বিক সমর্থন এবং নিরাপত্তা দান করে। উদ্দীপকে প্রতিষ্ঠানটির বৈশিষ্ট্যগুলো নির্দেশ করছে। তাই বলা যায়, মলি সামাজিক প্রতিষ্ঠান পরিবার সম্পর্কে আলোচনা করছে।"
        },
        {
          "label": "ঘ",
          "question": "উদ্দীপকে প্রতিষ্ঠানটির যেসব ভূমিকার উল্লেখ রয়েছে সেগুলো অপুষ্টি ও মানসিক সমস্যা সমাধানে কতটুকু কার্যকর? মতামত দাও।",
          "explanation": "উদ্দীপকে পরিবারের যেসব ভূমিকা উল্লেখ রয়েছে সেগুলো অপুষ্টি ও মানসিক সমস্যা সমাধানে যথেষ্ট কার্যকর। উদ্দীপকে সামাজিক প্রতিষ্ঠান পরিবারের ভূমিকা মৌলিক চাহিদা পূরণ, সামাজিকীকরণ, শিক্ষাদান, মনস্তাত্ত্বিক সমর্থন এবং নিরাপত্তা প্রদান উল্লেখ রয়েছে। পরিবারের ভূমিকা অপুষ্টি ও মানসিক সমস্যা সমাধানে গুরুত্বপূর্ণ ভূমিকা পালন করে। পরিবার তার সদস্যদের মৌলিক মানবিক চাহিদাগুলো পূরণের মাধ্যমে অপুষ্টি সমস্যা প্রতিরোধে ভূমিকা পালন করে। প্রয়োজনীয় পুষ্টিকর খাবার সরবরাহ, শিক্ষার মাধ্যমে পুষ্টি ও খাদ্য-সংক্রান্ত নানা ধরনের অজ্ঞতা ও সুংস্কার দূর, বাসস্থান, পরিবেশ ও স্বাস্থ্যরক্ষার বিভিন্ন উপাদানের প্রয়োজন পূরণের মাধ্যমে অপুষ্টি সমস্যা প্রতিরোধে কার্যকর ভূমিকা রাখে। পরিবারের মাধ্যমেই শিশু-কিশোর, যুবক-বৃদ্ধ, সুস্থ ও অসুস্থ নির্বিশেষে সবাই মানসিক বিকাশ ও ভারসাম্য বজায় রাখতে সক্ষম হয়। পরিবার মানসিক নিরাপত্তা প্রদানের মাধ্যমে ব্যক্তির মনের হতাশা, ব্যর্থতা, হীনম্মন্যতা, আশঙ্কা দূর করে সুখানুভূতি ও স্বাচ্ছন্দ্যবোধের সৃষ্টি করে। পরিবারের মধ্যেই স্নেহ-ভালোবাসার প্রীতিপূর্ণ পরিবেশ বর্তমান থাকে, যেখানে শিশুর মানবিক দিকসমূহ যথাযথভাবে বিকশিত হতে পারে। পরিবারের এ প্রীতিপূর্ণ পরিবেশে মানুষের বহু বিচিত্র কামনা-বাসনা ও মানসিক আশা-আকাঙ্ক্ষার পরিতৃপ্তি সাধিত হয়। মাতাপিতার স্বাস্থ্যকর দাম্পত্য জীবন, শিশুর প্রতি মাতাপিতার সংগত ব্যবহার, সদস্যদের সহজাত স্বাভাবিক প্রয়োজন পূরণের ব্যবস্থা এবং পরিবেশের সাথে অভিযোজনের সক্ষমতা সৃষ্টির মাধ্যমে বিবাহ ও পরিবার সমস্যা প্রতিরোধে তাৎপর্যপূর্ণ ভূমিকা পালন করে। উপরের আলোচনা শেষে বলা যায়, অপুষ্টি ও মানসিক সমস্যা সমাধানে পরিবারের মৌলিক চাহিদা পূরণ, সামাজিকীকরণ, শিক্ষাদান, মনস্তাত্ত্বিক সমর্থন এবং নিরাপত্তা প্রদানের ভূমিকা যথেষ্ট কার্যকর।"
        }
      ]
    },
    {
      "number": "6",
      "uddipok": "সুজন পরিবারের পছন্দমতো সিমুর সাথে বিবাহ বন্ধনে আবদ্ধ হয়। সুজন ঢাকায় চাকরি করে, সিমু শেরপুরে। স্বামীর ঠিকানায় ঢাকায় তার বদলি হয়। বর্তমানে সন্তান লালনপালন আর সাংসারিক কাজ-কর্ম নিয়ে কাটে তাদের নিত্যদিন।",
      "tag": "PGCK 23",
      "sub_questions": [
        {
          "label": "ক",
          "question": "গণমাধ্যমের ভিত্তি কী?",
          "explanation": "গণমাধ্যমের ভিত্তি ভাষা।"
        },
        {
          "label": "খ",
          "question": "ধর্ম কীভাবে সামাজিক সমস্যা প্রতিরোধ করতে পারে?",
          "explanation": "ধর্ম মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ধর্ম মানুষের মাঝে ন্যায়-অন্যায়বোধ জাগিয়ে তোলার মাধ্যমে ন্যায়নিষ্ঠ করে তোলে। ধর্মীয় বিশ্বাস অনুযায়ী ইহকালের কাজের ফলাফল পরকালে ভোগ করতে হবে। এক্ষেত্রে মন্দ কাজের জন্য শান্তি দেওয়া হবে এবং ভালো কাজের জন্য পুরস্কার দেওয়া হবে। এ বিশ্বাস মানুষকে সকল প্রকার অন্যায় ও মন্দ কাজ থেকে বিরত রাখে। এভাবে ধর্ম মানুষের আচার-আচরণ নিয়ন্ত্রণ করে বিভিন্ন সামাজিক সমস্যা প্রতিরোধ করে।"
        },
        {
          "label": "গ",
          "question": "উদ্দীপকে সুজন ও সিমুর মধ্যে গড়ে ওঠা সম্পর্ক কোন ধরনের প্রতিষ্ঠানকে ইঙ্গিত করে? ব্যাখ্যা করো।",
          "explanation": "উদ্দীপকে সুজন ও সিমুর মধ্যে গড়ে ওঠা সম্পর্ক সামাজিক প্রতিষ্ঠান পরিবারকে ইঙ্গিত করে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে সুজন সিমুর সাথে বিবাহ বন্ধনে আবদ্ধ হয়। সুজন চাকরি করে। সন্তান লালনপালন আর সংসারিক কাজ কর্মে তাদের জীবন কাটে। সুজন ও সিমুর এই সম্পর্ক পরিবারকে নির্দেশ করে। ছেলে-মেয়ের বিবাহের মাধ্যমে পরিবার। গঠিত হয়। পরিবার সন্তান লালন-পালনসহ বিভিন্ন ভূমিকা পালন করে। তাই বলা যায়, সুজন ও সিমুর মধ্যে গড়ে ওঠা সম্পর্ক সামাজিক প্রতিষ্ঠান পরিবাকে ইঙ্গিত করে।"
        },
        {
          "label": "ঘ",
          "question": "উদ্দীপকে সুজন ও সিমুর মধ্যে গড়ে ওঠা সম্পর্ক যে ধরনের সামাজিক প্রতিষ্ঠান সে প্রতিষ্ঠানের কাজ বহুবিধ-কথাটি বিশ্লেষণ করো।",
          "explanation": "সামাজিক প্রতিষ্ঠান পরিবারের কাজ বহুবিধ- মন্তব্যটি যথার্থ। মানুষের পরিচিতি, মর্যাদা, ভূমিকা ইত্যাদি নির্ধারণে পরিবার মৌলিক প্রতিষ্ঠান হিসেবে স্বীকৃত। সামাজিক সমস্যা প্রতিরোধ ও নিয়ন্ত্রণে এর ভূমিকা বহুমুখী। পরিবার শিশুর সুষ্ঠু সামাজিকীকরণের মাধ্যমে তাকে সমাজের উপযোগী মানুষ হিসেবে গড়ে তোলে। পরিবারের মাধ্যমে মানুষ বৈধ উপায়ে যৌন চাহিদা পূরণ করে। এছাড়া জন্ম পরিচিতির প্রেক্ষিতে শিশু আরোপিত মর্যাদার অধিকারী হয়। ফলে অধিকার ও মর্যাদা সম্পর্কে শিশুকাল থেকেই সে সচেতন হয়। এরূপ সচেতনতা মানুষের মধ্যে সামাজিক মর্যাদাবোধ ও. নিরাপত্তাবোধ বৃদ্ধি করে। এছাড়া অপরাধ প্রবণতা নিরসনে এরূপ মর্যাদাবোধ ও নিরাপত্তাবোধ প্রত্যক্ষভাবে ভূমিকা পালন করে। পরিবারের সদস্যরা শিশুদেরকে সমাজ অনুমোদিত বহুমুখী আচরণ শিক্ষা দেয়। পারিবারিক পরিবেশ শিশু, প্রবীণ, অক্ষম এবং বেকার সদস্যদের ন্যূনতম মৌল চাহিদা পূরণের নিশ্চয়তা দিয়ে থাকে। সদস্যদের মৌলিক চাহিদা পূরণ ও সামাজিক নিরাপত্তা নিশ্চয়তা বিধানের মাধ্যমে পরিবার সামাজিক সমস্যা নিয়ন্ত্রণ ও প্রতিরোধে ইতিবাচক পরিবেশ সৃষ্টি করে।"
        }
      ]
    },
    {
      "number": "7",
      "uddipok": "আলেয়া প্রেম করে বিবাহ করে। কিন্তু বিবাহের পর স্বামীর রূপ বদলে যায়। তার স্বামী ও শ্বশুরবাড়ির লোকজন তাকে টাকা পয়সা এনে দেবার জন্য নানাভাবে চাপ দেয়। প্রথমে চাপ দিলেও আস্তে আস্তে তা নির্যাতনের দিক যেতে থাকে। এক পর্যায়ে নির্যাতন চরম আকার ধারণ করে।",
      "tag": "PGCK 23",
      "sub_questions": [
        {
          "label": "ক",
          "question": "সামাজিক আইন কী?",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠা উদ্দেশ্যে রাষ্ট্র কর্তৃক প্রণীত আইনই সামাজিক আইন।"
        },
        {
          "label": "খ",
          "question": "সামাজিক আইনের দুটি উদ্দেশ্য ব্যাখ্যা করো।",
          "explanation": "সামাজিক আইনের দুটি উদ্দেশ্য হলো সামাজিক কুসংস্কার দূরীকরণ ও নিপীড়িত শ্রেণির স্বার্থ সংরক্ষণ। এ সামাজিক আইনের অন্যতম লক্ষ্য হচ্ছে সামাজিক কুপ্রথা ও কুসংস্কার দূরীকরণ। ধর্মীয় ভ্রান্তধারণা এবং সমাজের প্রভাবশালীদের কারণে সমাজে বিভিন্ন ধরনের কুংস্কার ও কুপ্রথার সৃষ্টি হয়, যা সামাজিক সুস্থতা বিনষ্ট করে। সামাজিক আইনের সহায়তায় এগুলো দূর হয়। সমাজে অবহেলিত, নিপীড়িত, শোষিত ও বঞ্চিত শ্রেণির স্বার্থ সংরক্ষণ করা সামাজিক আইনের একটি প্রধান লক্ষ্য। সামাজিক আইন সমাজে অবহেলিত শ্রেণি, যেমন- নারী, শিশু, পা, অসহায়, বিধবা, এতিম, দরিদ্র, ভূমিহীন প্রভৃতি শ্রেণির স্বার্থ সংরক্ষণে কাজ করে।"
        },
        {
          "label": "গ",
          "question": "উদ্দীপকে আলেয়া ও তার পরিবার কোন সামাজিক আইনের আশ্রয় গ্রহণ করতে পারে? ব্যাখ্যা করো।",
          "explanation": "উদ্দীপকে আলেয়া ও তার পরিবার ১৯৮০ সালের যৌতুক নিরোধ আইনের আশ্রয় গ্রহণ করতে পারে। যৌতুক একটি সামাজিক ব্যাধি। এটি নারী উন্নয়নের ক্ষেত্রে প্রতিবন্ধকতা সৃষ্টি করে। পাশাপাশি নারী ও তার পরিবারকে সমাজে হেয় প্রতিপন্নও হতে হয়। এ কারণে যৌতুক প্রতিরোধে ১৯৮০ সালে যৌতুক নিরোধ আইন। প্রণীত হয়। এ আইন ১৯৮১ সালের ১ অক্টোবর থেকে সারাদেশে কার্যকর করা হয়। এ আইন অনুযায়ী আলেয়ার স্বামী ও শ্বশুরবাড়ির আচরণকে এক ধরনের অপরাধ হিসেবে চিহ্নিত করা যায়। উদ্দীপকে আলেয়ার স্বামী ও শ্বশুর বাড়ির লোকজন তাকে টাকা পয়সা এনে দেবার জন্য নানাভাবে চাপ দেয়, এ সমস্যা সামাজিক সমস্যা যৌতুককে নির্দেশ করে। বাংলাদেশ সরকার যৌতুক নিরোধে যৌতুক নিরোধ আইন-১৯৮০ প্রণয়ন করেছে। তাই বলা যায়, উদ্দীপকে আলেয়া ও তার পরিবার সামাজিক আইন ১৯৮০ সালের যৌতুক নিরোধ আইনের আশ্রয় গ্রহণ করতে পারে।"
        },
        {
          "label": "ঘ",
          "question": "উদ্দীপকের ঘটনায় অপরাধসমূহের শাস্তি এ আইনে কীরূপ হতে পারে? বিশ্লেষণ করো।",
          "explanation": "উদ্দীপকের যৌতুকের ঘটনায় বিভিন্ন ধরনের শাস্তি হতে পারে। যৌতুক নিরোধ আইন-১৯৮০ এ বলা হয়েছে এ আইন কার্যকর হওয়ার পর কোনো ব্যক্তি প্রত্যক্ষ বা পরোক্ষভাবে কনে অথবা বরের পিতামাতা বা অভিভাবকের নিকট যৌতুক দাবি করলে পাঁচ বছর পর্যন্ত মেয়াদের কারাদণ্ড যা এক বছরের কম হবে না অথবা পাঁচ হাজার টাকা জরিমানা বা উভয় দণ্ডে দণ্ডনীয় হবেন। এছাড়াও ২০০৩ সালের নারী নির্যাতন আইনে যৌতুকের শাস্তি হিসেবে বলা হয়েছে, কোনো নারীর স্বামী, পিতামাতা, অভিভাবক, আত্মীয় বা স্বামীর পক্ষের অন্য কোনো ব্যক্তি যদি যৌতুকের জন্য মৃত্যু ঘটানোর চেষ্টা করে, আহত করে তবে যাবজ্জীবন কারাদণ্ডসহ অর্থদণ্ডে দণ্ডিত হবে। *উদ্দীপকে আলেয়ার স্বামী ও শ্বশুরবাড়ির লোকজন তাকে যৌতুক প্রদানে চাপ দেন। এক পর্যায়ে আলেয়াকে চরম নির্যাতন করে। এক্ষেত্রে উদ্দীপকের ঘটনায় যৌতুক নিরোধ আইন-১৯৮০ অনুযায়ী সর্বোচ্চ পাঁচ বছর কারাদণ্ড, ও সর্বনিম্ন এক বছরের কারাদণ্ড হতে পারে অথবা পাঁচ হাজার টাকা জরিমানা হতে পারে। পরিশেষে বলা যায়, যৌতুক নিরোধ আইন ১৯৮০ যৌতুক নিরোধে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "তৌফিক চৌধুরীর গ্রামের মানুষের উন্নয়নের জন্য সরকারিভাবে একটি সংস্থা চালু করা হয়। গ্রামের মানুষকে স্বাবলম্বী করে তোলার জন্য এ সংস্থার মাধ্যমে কারিগরি ও পেশাগত প্রশিক্ষণ প্রদান করা হয়। তাদের কুসংস্কার, বৃক্ষরোপণ, পরিবার-পরিকল্পনা ইত্যাদি বিষয়ে সাহায্য ও সচেতনতা সৃষ্টি করা হয়।",
      "tag": "PGCK 23",
      "sub_questions": [
        {
          "label": "ক",
          "question": "গ্রামীণ সমাজসেবা কার্যক্রম কত সালে চালু হয়?",
          "explanation": "গ্রামীণ সমাজসেবা কার্যক্রম চালু হয় ১৯৭৪ সালে।"
        },
        {
          "label": "খ",
          "question": "কিশোর আদালত কীভাবে পরিচালিত হয়? বুঝিয়ে লেখো।",
          "explanation": "কিশোর অপরাধীদের বিচার এবং তাদের সংশোধনের উদ্দেশ্যে কিশোর আদালত গুরুত্বপূর্ণ ভূমিকা পালন করে থাকে। কিশোর আদালত দেশের অন্যান্য আদালতের মতো নয়। এখানে কোনো শুনানি হয় না, বিচার প্রক্রিয়া পরিচালিত হয় ঘরোয়া পরিবেশে। এ আদালতে বাদী-বিবাদী আইনজীবী কেউ থাকে না। এমনকি কোনো শাস্তিও প্রদান করা হয় না। বিচার চলাকালে অপরাধীর আত্মীয়-স্বজন, একজন প্রবেশন অফিসার বা সমাজকর্মী এবং আদালত সংশ্লিষ্ট ব্যক্তিবর্গ উপস্থিত থাকেন। এ আদালতে অপরাধের কারণ, ধরন, উৎস এবং অপরাধীকে সংশোধনের উপায় খুঁজে বের করা হয়। এ আদালতের মূল কথা হলো শিশুরা নিষ্পাপ।"
        },
        {
          "label": "গ",
          "question": "তৌফিক চৌধুরীর সংস্থার উদ্দেশ্যের সাথে তোমার পাঠ্যবইয়ের সামঞ্জস্যপূর্ণ সংস্থাটি চিহ্নিত করো।",
          "explanation": "তৌফিক চৌধুরীর সংস্থার উদ্দেশের সাথে আমার পাঠ্যবইয়ের সামঞ্জস্যপূর্ণ সংস্থাটি হলো গ্রামীণ সমাজসেবা কার্যক্রম। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, তৌফিক চৌধুরীর গ্রামের মানুষের উন্নয়নের জন্য সরকারিভাবে একটি সংস্থা চালু করা হয়। গ্রামের মানুষকে স্বাবলম্বী করে তোলার জন্য এ সংস্থার মাধ্যমে কারিগরি ও পেশাগত প্রশিক্ষণ প্রদান করা হয়। তাদের কুসংস্কার, বৃক্ষরোপণ, পরিবার-পরিকল্পনা ইত্যাদি বিষয়ে সাহায্য ও সচেতনতা সৃষ্টি করা হয়। এ সংস্থার কার্যক্রম গ্রামীণ সমাজসেবা কার্যক্রমের সাথে সাদৃশ্যপূর্ণ। সরকারি কর্মসূচি দেশের সম্পদের সর্বোত্তম ব্যবহারের মাধ্যমে গ্রামীণ জনগোষ্ঠীর সার্বিক কল্যাণের লক্ষ্যে বিভিন্ন কার্যক্রম গ্রহণ করে। এর মাঝে আছে বৃত্তিমূলক প্রশিক্ষণ, সুদমুক্ত ঋণদান, মাতৃকেন্দ্র, সাক্ষরতা দান ইত্যাদি।"
        },
        {
          "label": "ঘ",
          "question": "উদ্দীপকে ইঙ্গিকৃত প্রতিষ্ঠানের কার্যক্রম পাঠ্যবইয়ের আলোকে বর্ণনা করো।",
          "explanation": "উদ্দীপকে ইঙ্গিতকৃত প্রতিষ্ঠানের কার্যক্রম তথা গ্রামীণ সমাজসেবা কার্যক্রম ব্যাপকভাবে বিস্তৃত এবং জনকল্যাণমূলক। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক- যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। গ্রামে বসবাসরত জনগণের ভাগ্য উন্নয়নে গ্রামীণ সমাজসেরা কর্মসূচি 'পরিচালনা করা হয়। সার্বিক আলোচনা থেকে বলা যায়, সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "9",
      "uddipok": "সীমা সমাজকর্মের ছাত্রী। তারা তাদের কলেজ থেকে টঙ্গীতে কিশোরদের নিয়ে বাংলাদেশে সরকারের একটি কার্যক্রম দেখতে যায়। সেখানে তারা একটি পাঁচতলা ডরমিটরি ঘুরে দেখে, যেখানে কিশোরদের সরকারি ব্যবস্থাপনায় রাখা হয়েছে।",
      "tag": "PGCK 23",
      "sub_questions": [
        {
          "label": "ক",
          "question": "বাংলাদেশে শহর সমাজসেবা কার্যক্রম প্রথম কোথায় শুরু হয়।",
          "explanation": "বাংলাদেশের শহর সমাজসেবা কার্যক্রম প্রথম শুরু হয় ঢাকার কায়েতটুলিতে।"
        },
        {
          "label": "খ",
          "question": "শহর সমাজসেবার দুটি উদ্দেশ্য ব্যাখ্যা করো।",
          "explanation": "শহর সমাজসেবার দুটি উদ্দেশ্য হলো বৃত্তিমূলক প্রশিক্ষণ দেওয়া ও এর প্রাথমিক স্বাস্থ্য বিষয়ে সচেতন করা। শহর সমাজসেবা শহরের দরিদ্র জনগোষ্ঠীর জীবনমান উন্নয়নে বৃত্তিমূলক বিভিন্ন প্রশিক্ষণ যেমন-কার্পেট তৈরি, ড্রাইভিং, সাইকেল ও রিকশা মেরামত ও প্রভৃতি প্রদানের উদ্দেশ্যে কাজ করে। একইভাবে স্বাস্থ্যসেবা নিশ্চিতের উদ্দেশ্যে চিকিৎসালয় প্রতিষ্ঠা, মাতৃকল্যাণ ও স্বাস্থ্য কেন্দ্র প্রভৃতি স্বাস্থ্য শিক্ষা ও পুষ্টি শিক্ষা কার্যক্রম পরিচালনা করে।"
        },
        {
          "label": "গ",
          "question": "উদ্দীপকে সীমাদের দেখা প্রতিষ্ঠানটি কী ধরনের প্রতিষ্ঠান? নিরূপণ করো।",
          "explanation": "উদ্দীপকে সীমাদের দেখা প্রতিষ্ঠানটি কিশোর উন্নয়ন কেন্দ্র। এটি বাংলাদেশে সরকারের কিশোর উন্নয়ন ও সংশোধনমূলক প্রতিষ্ঠান। বর্তমান বিশ্বে শিশু-কিশোরদের বিচারব্যবস্থায় অভিযুক্ত কিশোর- কিশোরীদের শাস্তি না দিয়ে সংশোধনের উপর বিশেষ গুরুত্ব দেওয়া হয়। বাংলাদেশেও কিশোর-কিশোরীদের বিচারপ্রক্রিয়ায় শাস্তি প্রদানের পরিবর্তে সংশ্লিষ্ট অপরাধীর সংশোধন, উন্নয়ন এবং আর্থ-সামাজিক পুনর্বাসনের লক্ষ্যে কিশোর-কিশোরী উন্নয়ন কেন্দ্র প্রতিষ্ঠা করা হয়। এমন কোনো শিশু, যে বিদ্যমান কোনো আইনের অধীনে অপরাধের শিকার বা সাক্ষী, অনূর্ধ্ব-১৬ বছরের বিচারপ্রক্রিয়ায় আটকাদেশপ্রাপ্ত শিশু এবং বিচারের আওতাধীন শিশুর আবাসন, সংশোধন ও উন্নয়নের লক্ষ্যে। কিশোর-কিশোরী উন্নয়ন কেন্দ্র প্রতিষ্ঠা করা হয়। 'শাস্তি নয়, সংশোধন' এ আদর্শ সামনে রেখে শিশু আইন ১৯৪৭ এবং শিশু বিধি ১৯৭৬-এর আলোকে ১৯৭৮ সালে গাজীপুর জেলার টঙ্গীতে ২০০ আসন নিয়ে কিশোর উন্নয়ন কেন্দ্র প্রতিষ্ঠিত হয়। উদ্দীপকের সীমা তাদের কলেজ থেকে টঙ্গিতে কিশোরদের নিয়ে বাংলাদেশ সরকারের একটি কার্যক্রম দেখতে যায়। যেখানে কিশোরদের সরকারি ব্যবস্থাপনায় রাখা হয়েছে। উদ্দীপকের প্রতিষ্ঠানটি কিশোর উন্নয়ন কেন্দ্রকে নির্দেশ করে। এটি কিশোরদের উন্নয়ন ও সংশোধনের প্রতি জোর দেয়। তাই বলা যায়, উদ্দীপকের কিশোর উন্নয়ন কেন্দ্র সংশোধনমূলক একটি প্রতিষ্ঠান।"
        },
        {
          "label": "ঘ",
          "question": "বিভিন্ন কার্যক্রমের মাধ্যমে উক্ত কেন্দ্রে কিশোর-কিশোরীদের আচরণ সংশোধন করা হয়- কথাটি বিশ্লেষণ করো।",
          "explanation": "বিভিন্ন কার্যক্রমের মাধ্যমে কিশোর উন্নয়ন কেন্দ্রে কিশোর কিশোরীদের আচরণ সংশোধন করা হয়। সংশোধন কিশোর-কিশোরী উন্নয়ন কেন্দ্রের অন্যতম গুরুত্বপূর্ণ অঙ্গ। বিচারে দোষী সাব্যস্ত এবং প্রাতিষ্ঠানিক সংশোধনের প্রয়োজন হলে অপরাধপ্রবণ কিশোরদের এখানে রাখা হয়। কিশোর আদালত বা দেশের অন্যান্য আদালত থেকে প্রেরিত শিশু-কিশোরদের' প্রশিক্ষণ, শিক্ষা, আচরণগত সংশোধন ও উন্নয়নে প্রশিক্ষণ প্রতিষ্ঠান কাজ করে থাকে। যথোপযুক্ত ক্ষেত্রে দক্ষতা উন্নয়নভিত্তিক বিভিন্ন প্রশিক্ষণ বাধ্যতামূলক। প্রাথমিক শিক্ষা, মানসম্পদ উন্নয়ন এবং সংশোধনে পরামর্শমূলক নানাবিধ সেবা প্রদান করে প্রশিক্ষণ প্রতিষ্ঠান। এর মাধ্যমে বিপুলসংখ্যক বিচ্যুত কিশোর-কিশোরী শিক্ষিত ও প্রশিক্ষিত হয়ে সমাজে পুনর্বাসিত হয়ে স্বনির্ভর জীবনযাপনে সক্ষম হয়েছে। সংশোধন কার্যক্রম নিম্নলিখিত উপায়ে পরিচালিত হয়। প্রথমত, সোশ্যাল কেইস ওয়ার্কারগণ প্রত্যেক কিশোরের ব্যক্তিগত নথি সংরক্ষণ করেন। দ্বিতীয়ত, ব্যক্তি সমাজকর্ম পদ্ধতির মাধ্যমে র‍্যাপো বিভিং করে সমস্যা চিহ্নিত করা। তৃতীয়ত, তাদের অভিভাবকদের সাক্ষাৎকারের মাধ্যমে সমস্যা চিহ্নিত করা হয়। চিহ্নিত সমস্যা সমাধান এবং উত্তরণের পথনির্দেশনার মাধ্যমে তাদের জীবনের পরিবর্তন করা হয়। চতুর্থত, সংশোধনের লক্ষ্যে প্রয়োজনীয় ট্রিটমেন্ট প্ল্যান ও রিহ্যাবিলিটেশন প্ল্যান করে সেই মোতাবেক চলার পরামর্শ দেওয়া হয় এবং নিবিড় ফলোআপ করা হয়। উপরের আলোচনা শেষে বলা যায়, বিভিন্ন কার্যক্রমের মাধ্যমে কিশোর উন্নয়ন কেন্দ্রে কিশোর কিশোরীদের আচরণ সংশোধন করা হয়।"
        }
      ]
    },
    {
      "number": "10",
      "uddipok": "আলতাফ হোসেন সাহেবের বয়স ৬৫ বছর। তিনি চাকরি থেকে অবসর নেওয়ার পর পেনশনের সমস্ত অর্থ তার ছেলেমেয়েদর ব্যবসা-বাণিজ্যের উদ্দেশ্যে প্রদান করেন। বর্তমানে তিনি নিঃসঙ্গ ও অনিরাপত্তায় জীবনযাপন করছেন। এ অবস্থায় তিনি প্রবীণহিতৈষী সংঘের কথা জানতে পেরে বাকিটা জীবন সেখানে থাকার পরিকল্পনা করে বাড়ি থেকে বেরিয়ে পড়েন এবং পরবর্তীতে তিনি আবাসিক, প্রশিক্ষণ, স্বাস্থ্যসেবা ও চিত্তবিনোদনের মাধ্যমে সেখানে সুখে জীবন অতিবাহিত করছেন।",
      "tag": "PGCK 23",
      "sub_questions": [
        {
          "label": "ক",
          "question": "ব্র্যাকের প্রতিষ্ঠাতা কে?",
          "explanation": "ব্র্যাকের প্রতিষ্ঠাতা ফজলে হাসান আবেদ।"
        },
        {
          "label": "খ",
          "question": "প্রবীণ জনসংখ্যা অব্যাহতভাবে বেড়ে চলেছে কেন? ব্যাখ্যা করো।",
          "explanation": "চিকিৎসা বিজ্ঞানের উন্নতি ও জীবনমান উন্নয়নের ফলে প্রবীণ জনসংখ্যা অব্যাহতভাবে বৃদ্ধি পাচ্ছে। আধুনিক পৃথিবীতে চিকিৎসা বিজ্ঞানের অভাবনীয় উন্নয়ন ঘটেছে। ফলে মানুষ পরীক্ষা-নিরীক্ষা করে চিকিৎসসেবা নিয়ে সুস্থ্যতা লাভ করছে। একইভাবে আর্থ-সামাজিক উন্নয়নের ফলে মানুষের জীবনমানের উন্নয়ন ঘটছে। এতে মানুষের গড় আয়ু বৃদ্ধি পেয়েছে। ফলে অব্যাহতভাবে প্রবীণ জনসংখ্যা বেড়ে চলেছে।"
        },
        {
          "label": "গ",
          "question": "আলতাফ সাহেবের জীবনযাত্রার দিক পরিবর্তনের ফলে সমাজকর্মের কোন শাখা ভূমিকা রাখতে পারে? ব্যাখ্যা করো।",
          "explanation": "আলতাফ সাহেবের জীবনযাত্রার দিক পরিবর্তনের ফলে সমাজকর্মের প্রবীণকল্যাণ সমাজকর্ম শাখা ভূমিকা রাখতে পারে। সমাজকর্মের যে শাখা প্রবীণদের কল্যাণে কাজ করে সেটিই প্রবীণকল্যাণ - সমাজকর্ম। সাধারণত ৬০ বছরের বেশি বয়সীদের প্রবীণ হিসেবে চিহ্নিত করা হয়। এ সময় তারা বিভিন্ন ধরনের শারীরিক, মানসিক ও আর্থ-সামাজিক সমস্যায় ভোগেন। শারীরিক নানা ধরনের বাধা-বিপত্তি ছাড়াও দারিদ্র্য, অনাহার, অনাদর, অবহেলা, বিদ্রুপ বা কটাক্ষ, মানসিক নির্যাতন, প্রতারণা বা প্রবঞ্চনা এ বয়সে অনেক প্রবীণকেই বিপর্যস্ত করে। এ ধরনের সমস্যা সমাধানের লক্ষ্যেই প্রবীণকল্যাণ সমাজকর্মের উৎপত্তি হয়েছে। এক্ষেত্রে প্রবীণ সমাজকর্মের পেশাদার প্রতিনিধিরা অত্যন্ত গুরুত্বপূর্ণ ভূমিকা রাখেন। উদ্দীপকে আলতাফ সাহেব চাকরি থেকে অবসর নেওয়ার পর পরিবার ছেড়ে প্রবীণ হিতৈষী সংঘে চলে যান। এক্ষেত্রে প্রবীণহিতৈষী সংঘে প্রবীণ সমাজকর্ম প্রাতিষ্ঠানিক সেবা প্রদানের ক্ষেত্রে ভূমিকা রাখতে পারে। প্রবীণ হিতৈষী সংঘে প্রবীণকল্যাণ সমাজকর্ম প্রবীণদের সার্বিক তত্ত্বাবধান, স্বাস্থ্যসেবা নিশ্চিতকরণ, চিত্তবিনোদন সেবাসহ সার্বিক সেবা উন্নয়নে অবদান রাখতে পারবে। তাই বলা যায়, আলতাফ সাহেবের জীবনযাত্রার । দিক পরিবর্তনের ফলে প্রবীণকল্যাণ সমাজকর্ম শাখা ভূমিকা রাখতে।"
        },
        {
          "label": "ঘ",
          "question": "উদ্দীপকে উল্লেখিত সেবাসমূহ পরিচালনায় সমাজকর্মীর ভূমিকা কীরূপ হতে পারে? বিষয়টির সাথে সমাজকর্মের লক্ষ্য ও উদ্দেশ্যের সামঞ্জস্য রয়েছে কি? তোমার মতামত দাও।",
          "explanation": "উদ্দীপকে উল্লিখিত সেবা আবাসন, প্রশিক্ষণ, স্বাস্থ্যসেবা ও চিত্তবিনোদন সেবা পরিচালনায় সমাজকর্মী তাৎপর্যপূর্ণ ভূমিকা রাখতে পারে। প্রবীণকল্যাণ সমাজকর্ম সমাজকর্মের বিশেষ শাখা প্রবীণকল্যাণ নিশ্চিতের ক্ষেত্রে প্রাতিষ্ঠানিক সেবা প্রদান গুরুত্বপূর্ণ। প্রবীণ হিতৈষী সংঘসহ বিভিন্ন বৃদ্ধাশ্রম, বৃদ্ধনিবাসে প্রবীণদের কল্যাণে বিভিন্ন কর্মসূচি পরিচালনা করা হয়। এ সকল সেবা যথাযথভাবে নিশ্চিতেও সেবার মানোন্নয়নে সমাজকর্মীর। কার্যকরী ভূমিকা রাখার সুযোগ রয়েছে। প্রবীণকল্যাণে আবাসন ব্যবস্থা, প্রশিক্ষণ, স্বাস্থ্যসেবা ও চিত্তবিনোদন সেবা পরিচালনায় সমাজকর্মী তার জ্ঞান ও দক্ষতার ভিত্তিতে সেবার মান নিশ্চিতে ভূমিকা রাখবেন। প্রবীণদের আবাসন ব্যবস্থা যেন পরিষ্কার পরিচ্ছন্ন থাকে সেদিকে সমাজকর্মী সচেতন থাকবেন। প্রবীণদের বিভিন্ন বিষয়ে প্রশিক্ষণ প্রদানের ক্ষেত্রে প্রয়োজনীয় প্রস্তুতি গ্রহণ করবেন। প্রশিক্ষণের বিষয় নির্বাচনে প্রবীণদের মতামতকে প্রাধান্য দিবেন। প্রবীণকল্যাণে বিশেষজ্ঞ ব্যক্তিদেরকে দিয়ে প্রবীণদের মানসিকভাবে সতেজ রাখতে বিভিন্ন ও সেশনের আয়োজন করবেন। প্রবীণদের স্বাস্থ্যসেবা নিশ্চিতে সমাজকর্মী সব সময় তৎপর থাকবেন। প্রবীণরা চিকিৎসা সেবা নেওয়ার ক্ষেত্রে কোনো, প্রতিবন্ধকতা মোকাবিলা করছে কিনা সেগুলো দেখভাল করবেন। সমাজকর্মী প্রাতিষ্ঠানিক প্রবীণকল্যাণ সেবা প্রদানের ক্ষেত্রে চিত্তবিনোদনমূলক কার্যক্রমকে বেশি প্রাধান্য দিবেন। উপরের আলোচনা থেকে বলা যায়, প্রবীণ কল্যাণ নিশ্চিতে বিভিন্ন সেবা কার্যক্রম পরিচালনায় সমাজকর্মী গুরুত্বপূর্ণ ভূমিকা রাখতে পারবেন।"
        }
      ]
    },
    {
      "number": "11",
      "uddipok": "'রক্ত দিন জীবন বাঁচান'- যুদ্ধে আহত সৈন্যদের দুর্দশা দেখে রক্তদানে উদ্বুদ্ধ করতে এটি একটি আন্তর্জাতিক স্বেচ্ছাসেবী সংগঠনের স্লোগান। যুদ্ধে আহত সৈন্যদের দুর্দশা দেখে একজন মানবদরদি ব্যক্তিত্ব সংগঠনটি প্রতিষ্ঠায় এগিয়ে আসেন। প্রতিষ্ঠানটি সারা বিশ্বে মানবকল্যাণে ও দুর্গত মানুষের সেবায় অগ্রণী ভূমিকা পালন করে যাচ্ছে।",
      "tag": "PGCK 23",
      "sub_questions": [
        {
          "label": "ক",
          "question": "আন্তর্জাতিক রেডক্রস কত সালে প্রতিষ্ঠিত হয়?",
          "explanation": "আন্তর্জাতিক সংস্থা রেডক্রস প্রতিষ্ঠিত হয় ১৮৬৩ সালে।"
        },
        {
          "label": "খ",
          "question": "ইউনিসেফ-এর দুটি উদ্দেশ্য উল্লেখ করো।",
          "explanation": "ইউনিসেফের দুটি উদ্দেশ্য হলো- শিশু স্বাস্থ্যের উন্নয়ন এবং মা ও শিশুর জন্য পুষ্টিকর খাবার সরবরাহ করা। প্রতিষ্ঠার পর থেকেই ইউনিসেফ বিশ্বব্যাপী অসহায় শিশুদের কল্যাণে কাজ করে যাচ্ছে। এক্ষেত্রে শিশুদের স্বাস্থ্যের উন্নয়ন নিশ্চিত করার লক্ষ্যে সংস্থাটি বিভিন্ন ধরনের কর্মসূচি গ্রহণ করে। তাছাড়া মা ও শিশুদেরকে পুষ্টিহীনতা থেকে বাঁচাতে পুষ্টিকর খাবার সরবরাহের জন্যও ইউনিসেফ কাজ করে।"
        },
        {
          "label": "গ",
          "question": "উদ্দীপকে উল্লেখিত প্রতিষ্ঠানটি কোন ধরনের প্রতিষ্ঠানের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি হলো রেড ক্রিসেন্ট সোসাইটি। এটি একটি আন্তর্জাতিক সাহায্যমূলক প্রতিষ্ঠান। ১৮৫৯ সালে ইতালির সলফ্যারিনো গ্রামে ফ্রান্স এবং অস্ট্রিয়ার মধ্যে সংঘটিত ভয়াবহ যুদ্ধের প্রেক্ষাপটে রেডক্রিসেন্ট সোসাইটি প্রতিষ্ঠিত হয়। এ যুদ্ধে উভয় পক্ষের বহু সৈন্য আহত এবং নিহত হয়। সে সময় সুইজারল্যান্ডের অধিবাসী স্যার হেনরি ডুনান্ট যুদ্ধাহত সৈন্যদের সেবায় একটি সংস্থা গঠনের আহ্বান জানান। এরই ধারাবাহিকতায় এবং তার সদিচ্ছা ও অক্লান্ত পরিশ্রমের ফলে ১৮৬৩ সালের অক্টোবর মাসে জন্মলাভ করে রেডক্রিসেন্ট সোসাইটি। বর্তমানে সংস্থাটি বিশ্বের বিভিন্ন দেশে ত্রাণ ও পুনর্বাসন, দুর্যোগ মোকাবিলায় পদক্ষেপ গ্রহণ, স্বাস্থ্য ও প্রশিক্ষণসহ বিভিন্ন সহযোগিতামূলক কার্যক্রম পরিচালনা করছে। উদ্দীপকের প্রতিষ্ঠানটি যুদ্ধে আহত সৈন্যদের দুর্দশা দেখে একজন মানবদরদি ব্যক্তিত্ব প্রতিষ্ঠা করেছেন। প্রতিষ্ঠানটি সারাবিশ্বে মানবকল্যাণ ও দুর্গত মানুষের সেবায় অগ্রাণী ভূমিকা পালন করে। উদ্দীপকের প্রতিষ্ঠানটির বৈশিষ্ট্য মূলত আন্তর্জাতিক প্রতিষ্ঠান রেড ক্রিসেন্ট সোসাইটিকে নির্দেশ করছে। তাই বলা যায় এটি একটি আন্তর্জাতিক সাহায্যমূলক প্রতিষ্ঠান।"
        },
        {
          "label": "ঘ",
          "question": "বাংলাদেশের প্রেক্ষিতে আর্তমানবতার সেবায় উদ্দীপকে ইঙ্গিতকৃত প্রতিষ্ঠানটির অবদান ব্যাখ্যা করো।",
          "explanation": "বাংলাদেশের প্রেক্ষিতে আর্তমানবতার সেবায় রেডক্রিসেন্ট সোসাইটির ভূমিকা অত্যন্ত গুরুত্বপূর্ণ। যুদ্ধ, বন্যা, জলোচ্ছ্বাস, ঘূর্ণিঝড় ইত্যাদি দুর্যোগময় মুহূর্তে রেডক্রিসেন্ট সোসাইটি কতগুলো নিয়মিত কার্যক্রম পরিচালনা করে। এসব কার্যক্রমের মাধ্যমে রেডক্রিসেন্ট সোসাইটি বাংলাদেশে দুর্যোগ মোকাবিলা ও আর্থ- সামাজিক উন্নয়নে গুরুত্বপূর্ণ ভূমিকা পালন করে যাচ্ছে। বন্যা, খরা, ঘূর্ণিঝড় প্রভৃতি প্রাকৃতিক দুর্যোগের সময় উদ্ভূত বিরূপ পরিস্থিতি মোকাবিলা করার জন্য রেডক্রিসেন্ট সোসাইটি নানা ধরনের ত্রাণ সহায়তা প্রদান করে। আবার সাধারণ মানুষের স্বাস্থ্যের মান ও চিকিৎসা ব্যবস্থার উন্নয়নে প্রতিষ্ঠানটি নিরলসভাবে কাজ করে যাচ্ছে। এক্ষেত্রে প্রতিষ্ঠানটি প্রাথমিক স্বাস্থ্য ও রক্তদান কর্মসূচি পরিচালনা করে থাকে। জরুরি সম্পূরক খাদ্য সংস্থান নামে রেডক্রিসেন্ট সোসাইটি তাদের খাদ্য কর্মসূচি পরিচালনা করে। উদ্বাস্তু, অসহায় ও দরিদ্র পরিবারের মধ্যে খাদ্য বিতরণ এ কর্মসূচির অন্যতম লক্ষ্য। এছাড়া কিশোর ও যুবকদের মধ্যে মানবতাবোধ জাগিয়ে তোলা এবং তাদের দায়িত্বশীল নাগরিক হিসেবে গড়ে তোলার জন্য বাংলাদেশের মাধ্যমিক ও কলেজ পর্যায়ের শিক্ষার্থীদের যুব রেডক্রিসেন্ট কার্যক্রমে যোগদানে উদ্বুদ্ধ করা হয়। ১৯৭৫ সাল থেকে সংস্থাটি বাংলাদেশে এ কার্যক্রম চালিয়ে আসছে। এ প্রতিষ্ঠানটি ঢাকায় একটি এতিমখানাও পরিচালনা করছে। এখানে ১০০ এতিমের রক্ষণাবেক্ষণ, লালন-পালন ও পুনর্বাসনের ব্যবস্থা রয়েছে। সার্বিক আলোচনার প্রেক্ষিতে বলা যায়, বাংলাদেশের ত্রাণ ও পুনর্বাসন কার্যক্রম পরিচালনায় রেডক্রিসেন্ট সমিতির ভূমিকা দিন দিন বৃদ্ধি পাচ্ছে। রেডক্রিসেন্ট সোসাইটি সরকার গৃহীত বিভিন্ন ত্রাণ ও পুনর্বাসনমূলক কার্যক্রমে সহায়ক ও পরিপূরক ভূমিকা পালন করছে।"
        }
      ]
    }
  ]
}