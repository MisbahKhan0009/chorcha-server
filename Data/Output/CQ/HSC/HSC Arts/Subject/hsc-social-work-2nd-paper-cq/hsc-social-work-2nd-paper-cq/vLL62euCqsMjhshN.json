{
  "title": "কুমিল্লা, চট্টগ্রাম, যশোর, বরিশাল বোর্ড ২০২৫",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "উদ্দীপকের ছবিটি লক্ষ কর:",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "'Common Human Needs' গ্রন্থের লেখক কে?",
          "explanation": "'Common Human Needs' গ্রন্থের লেখক শার্লট টোলে।"
        },
        {
          "label": "খ",
          "question": "মানসিক শান্তির জন্য কোন মৌল-মানবিক চাহিদা প্রয়োজন এবং কেন?",
          "explanation": "মানসিক শান্তির জন্য চিত্তবিনোদন নামক মৌল-মানবিক চাহিদা প্রয়োজন। চিত্তবিনোদন হলো মানুষের মনের খোরাক। এটি মানুষের প্রতিদিনের কাজের একঘেয়েমি রোধের পাশাপাশি দেহ ও মনের অবসন্নতা দূর করে। এর ফলে মন প্রফুল্ল হয়। এটি মানুষকে নতুন করে কাজ করার শক্তি ও প্রেরণা যোগায়। অর্থাৎ চিত্তবিনোদন মানুষের মনের সমস্ত'ক্লান্তি দূর করে কর্মস্পৃহা জাগিয়ে তোলে। তাই মানসিক শান্তির জন্য চিত্তবিনোদন প্রয়োজন।"
        },
        {
          "label": "গ",
          "question": "উদ্দীপকে কোন মৌল-মানবিক চাহিদার অভাব ফুটে উঠেছে? ব্যাখ্যা করো।",
          "explanation": "উদ্দীপকে মানুষের অন্যতম মৌল-মানবিক চাহিদা বাসস্থানের অভাব ফুটে উঠেছে। বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি। সেই সাথে এটি বিভিন্ন প্রাকৃতিক দুর্যোগ থেকে মানুষকে রক্ষা করার একটি মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন সহায়তা, গোপনীয়তা রক্ষার জন্য মানুষ বাসস্থান গড়ে তোলে। উদ্দীপকের ছবিতে দেখা যায়, কয়েকজন মানুষ ছেলেমেয়েসহ একটি ফুট ওভারব্রিজের ওপর ঘুমাচ্ছে। মূলত তাদের বসবাস করার জন্য নির্দিষ্ট কোনো বাসস্থান না থাকায় তারা ঐ ফুটওভার ব্রিজের ওপর ঘুমিয়ে আছে। তাই বলা যায়, উদ্দীপকে বাসস্থানের অভাব ফুটে উঠেছে।"
        },
        {
          "label": "ঘ",
          "question": "বাংলাদেশে উক্ত মৌল-মানবিক চাহিদাটি পূরণ না হলে কী সমস্যা হতে পারে? তোমার মতামত দ্বাও।",
          "explanation": "উদ্দীপকের ছবিতে মৌল-মানবিক চাহিদা বাসস্থানের অভাব ফুটে উঠেছে। উক্ত চাহিদা পূরণ না হলে বাংলাদেশে বিভিন্ন ধরনের সামাজিক সমস্যা দেখা দিতে পারে। বাসস্থান বলতে মানুষের বুসবাসের জন্য ঘর-বাড়িসহ কোনো স্থানকে বোঝায়। এটি মানবজীবনের একটি অত্যন্ত গুরুত্বপূর্ণ মৌল মানবিক চাহিদা। উদ্দীপকের চিত্রে এ চাহিদা পূরণের অভাব পরিলক্ষিত হয়েছে। মৌল মানবিক চাহিদা হিসেবে বাসস্থানের গুরুত্ব ব্যাপক ও বহুমুখী। এটি মানুষকে রোদ-ঝড়-বৃষ্টি-শীত-তাপ প্রভৃতি প্রাকৃতিক দুরাবস্থা ও জন্তু- জানোয়ারের আক্রমণের হাত থেকে রক্ষা করে। বাসস্থানের চাহিদা পূরণ না হলে বিভিন্ন প্রতিকূল পরিবেশে মানুষের টিকে থাকা অসম্ভব হয়ে পড়বে। বাংলাদেশে বাসস্থানের অভাবে মানুষ রোদ-ঝড়-বৃষ্টি শীত প্রভৃতিতে আক্রান্ত হয়ে বিভিন্ন রোগে আক্রান্ত হতে পারে। এতে সমাজে স্বাস্থ্যহীনতা সমস্যা- দেখা দিতে পারে। বাসস্থানের অভাবে দেশে বস্তি সমস্যা দেখা দিবে। আর বস্তি সমস্যা অন্যান্য সামাজিক সমস্যার উৎসমূল হিসেবে কাজ করে.। যেমন- এদেশের শহরাঞ্চলে বস্তিগুলো চুরি-ছিনতাই, মাদকাসক্তি, চাঁদাবাজি, চোরাচালান ইত্যাদি সমস্যার কেন্দ্রস্থল। বাসস্থানের অভাবে দেশে এসব অপরাধ বৃদ্ধি পেতে পারে। পাশাপাশি বাসস্থানের চাহিদা পূরণ করতে না পারলে মানুষের নৈতিক অধঃপতন ঘটতে পারে। ফলে সৈ বিভিন্ন অপরাধে জড়িয়ে পড়বে। সেই সাথে বাসস্থানের অভাব দেশে নিরক্ষরতা ও অজ্ঞতা সৃষ্টিতেও ভূমিকা রাখে। উপরের আলোচনা থেকে বলা যায়, উদ্দীপকে নির্দেশিত বাসস্থানের অভাব বাংলাদেশে নানাবিধ সমস্যা সৃষ্টি করতে পারে।"
        }
      ]
    },
    {
      "number": "2",
      "uddipok": "জাহিন আনন্দের সাথে শিক্ষা অর্জন করতে চায়, তাই সে পড়াশোনার পাশাপাশি গল্পের বই পড়ে, খেলাধুলা করে,টিভি দেখে, ছবি আঁকে এবং বিভিন্ন স্থানে বেড়াতে যায়।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "মানব সভ্যতার ধারক ও বাহক কী?",
          "explanation": "মানব সভ্যতার ধারক ও বাহক হলো বস্ত্র।"
        },
        {
          "label": "খ",
          "question": "\"আমরা বাঁচার জন্য খাই\"-ব্যাখ্যা করো।",
          "explanation": "আমাদের বেঁচে থাকার জন্য খাদ্য অপরিহার্য। মানুষের মৌল মানবিক চাহিদাগুলোর মধ্যে সর্বাপেক্ষা গুরুত্বপূর্ণ চাহিদা হলো খাদ্য। মানবদেহের গঠন, ক্ষয়পূরণ ও রোগ প্রতিরোধ ক্ষমতা বৃদ্ধির জন্য খাদ্য অত্যাবশ্যক। মানুষের বেঁচে থাকা, দৈহিক ও মানসিক বিকাশ ও কর্মশক্তির জন্য প্রয়োজনীয় সকল উপাদান খাদ্য থেকেই পেয়ে থাকে। খাদ্য ছাড়া মানুষসহ যেকোনো প্রাণীরই পৃথিবীতে বেঁচে থাকা অসম্ভব। তাই বলা যায়, আমরা বেঁচে থাকার জন্যই খাই।"
        },
        {
          "label": "গ",
          "question": "উদ্দীপকে, জাহিন পড়াশোনার পাশাপাশি কোন মৌল-মানবিক চাহিদাকে অনুশীলন করছে? ব্যাখ্যা দাও।",
          "explanation": "উদ্দীপকের জাহিন পড়াশোনার পাশাপাশি চিত্তবিনোদন নামক মৌলমানবিক চাহিদার অনূশীলন করছে। শিল্পভিত্তিক সমাজব্যবস্থায় গুরুত্বপূর্ণ মৌলিক চাহিদা হিসেবে চিত্তবিনোদন স্বীকৃত। চিত্তবিনোদন বলতে প্রতিদিনের কাজের একঘেয়েমি রোধ, দেহ ও মনের অবসন্নতা দূর করে সজীবতা অর্জন ও মনে প্রফুল্লতা সঞ্চার করাকে বোঝায়। খেলাধুলা করা, গান শোনা, টেলিভিশন দেখা ইত্যাদি চিত্তবিনোদনের অন্যতম মাধ্যম। উদ্দীপকের জাহিন আনন্দের সাথে পড়াশোনা করতে চায়। এজন্য সে পড়াশোনার পাশাপাশি গল্পের বই পড়ে, খেলাধুলা করে, টিভি দেখে, ছবি আঁকে ও বিভিন্ন স্থানে ঘুরে বেড়ায়। পড়াশোনার পাশাপাশি তার এ কাজগুলো মূলত চিত্তবিনোদনের সাথে সামঞ্জস্যপূর্ণ। তাই বলা যায়, জাহিন লেখাপড়ার পাশাপাশি চিত্তবিনোদনের অনুশীলন করছে।"
        },
        {
          "label": "ঘ",
          "question": "উক্ত মৌল-মানবিক চাহিদার গুরুত্ব বিশ্লেষণ করো।",
          "explanation": "মৌল মানবিক চাহিদা হিসেবে চিত্তবিনোদনের গুরুত্ব, অপরিসীর্ম। চিত্তবিনোদন মানুষের অন্যতম গুরুত্বপূর্ণ মৌল মানবিক চাহিদা, এটি মানুষের মন থেকে একঘেয়েমি দূর করে মনকে প্রফুল্ল ও সজীব করে তোলে। উদ্দীপকের জাহিনের খেলাখুলা, টেলিভিশন দেখা, গল্পের বই পড়া, ছবি আঁকা, বিভিন্ন জায়গায় ঘুরে বেড়ানো প্রভৃতি কাজ চিত্তবিনোদনের অংশ। মানুষের চির্ভবিনোদনের চাহিদা পূরণ না হলে ভয়ানক পরিস্থিতির সৃষ্টি হতে পারে। চিত্তবিনোদনের অভাবে মানুষ আনন্দ, উৎফুল্লতা হারিয়ে ফেলে। ফলে কাজে একঘেয়েমি চলে আসে এবং কাজ করার আগ্রহ কমে যায়। এতে মানুষের কাজ করার ক্ষমতা হ্রাস পায়। ফলে সমাজে উৎপাদনশীলতাও হ্রাস পায়। মনে কাজের উদ্দীপনা থাকে না বলে দক্ষতা কমে যায় এবং সৃজনশীলতার বিকাশ বাধাগ্রস্ত হয়। আবার চিত্তবিনোদনের চাহিদা পূরণ না হলে মানুষের অপরাধপ্রবণতা বৃদ্ধি পায়। এতে অনেকে মাদকাসক্তি, চুরি, ছিনতাই, ইভটিজিংসহ বিভিন্ন অপরাধমূলক কাজে জড়িয়ে পড়ে। ফলে সমাজে বিভিন্ন সমস্যা দেখা দেয়। অনেকক্ষেত্রে চিত্তবিনোদনের চাহিদা পূরণ না হলে মানুষের নৈতিক অধঃপতন ঘটে। এছাড়া চিত্তবিনোদনের অভাবে অলসতা, কর্মবিমুখতা, অবসাদগ্রস্ততা, হতাশা, উচ্ছৃঙ্খলতা ইত্যাদি সমস্যা দেখা দেয়। মূলত চিত্তবিনোদন মানুষের দেহ ও মনের ক্লান্তি এবং অবসন্নতা দূর করে সজীবতা ও প্রফুল্লতা আনে। এতে মানুষের মধ্যে নতুন করে কাজের স্পৃহা জেগে ওঠে। এজন্য চিত্তবিনোদন মানুষের জন্য অত্যন্ত গুরুত্বপূর্ণ। উপরের আলোচনা থেকে বলা যায়, মানুষের দেহ ও মনের ক্লান্তি দূর করে নতুন কর্মশক্তি যোগাতে চিত্তবিনোদনের ভূমিকা অনস্বীকার্য।"
        }
      ]
    },
    {
      "number": "3",
      "uddipok": "কারখানায় নিয়োজিত লোকদের নানাবিধ- সমস্যা নিরসন ও কাজের পরিবেশের উন্নয়নে সমাজকর্মের একটি শাখা ভূমিকা পালন করে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "প্রবীণ কারা?",
          "explanation": "বাংলাদেশে জাতীয় প্রবীণ নীতি অনুযায়ী ৬০ বছর বা তদূর্ধ্ব ব্যক্তিরা প্রবীণ।"
        },
        {
          "label": "খ",
          "question": "হাসপাতাল সমাজকর্মের একটি উদ্দেশ্য ব্যাখ্যা করো।",
          "explanation": "হাসপাতাল সমাজকর্মের অন্যতম উদ্দেশ্য হলো রোগীর আওতাধীন চিকিৎসার সুযোগ-সুবিধার পূর্ণ ব্যবহারে সহায়তা করা। হাসপাতাল সমাজকর্ম রোগীর চিকিৎসায় সুযোগ-সুবিধার পূর্ণ ব্যবহারের উদ্দেশ্যে রোগীর প্রয়োজনীয় তথ্য সংগ্রহ ও চিকিৎসককে সরবরাহ করার মাধ্যমে যথাযথ চিকিৎসা লাভে সহায়তা করে। আর যেসব সামাজিক ও মানসিক অবস্থা রোগীর রোগ চিকিৎসার ক্ষেত্রে অন্তরায় সৃষ্টি এবং চিকিৎসার পূর্ণ সুযোগ-সুবিধা গ্রহণে রোগীদের অক্ষম করে তোলে, সেসব অন্তরায় দূর করতে হাসপাতাল সমাজকর্ম কাজ করে থাকে।"
        },
        {
          "label": "গ",
          "question": "উদ্দীপকে সমাজকর্মের কোন শাখার কথা বলা হয়েছে? ব্যাখ্যা করো।",
          "explanation": "উদ্দীপকে শিল্প সমাজকর্মের কথা বলা হয়েছে। শিল্প সমাজকর্ম পেশাদার সমাজকর্মের অন্যতম শাখা। এর মাধ্যমে কলকারখানায় কর্মরত শ্রমিকদের পাওনা, সুযোগ-সুবিধা, অধিকার আদায় ও কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশলু প্রয়োগ করা হয়। শিল্প সমাজকর্ম পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে এ শাখার উদ্ভব হয়। এ শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে, অধিক উৎপাদন নিশ্চিত করে। শিল্পোৎপাদন বৃদ্ধি, শ্রমিকের কর্মদক্ষতা ও উৎপাদনশীলতা বাড়ানো, শিল্প দুর্ঘটনা হ্রাস, শ্রমিক-মালিক"
        },
        {
          "label": "ঘ",
          "question": "উৎপাদন বৃদ্ধিতে উক্ত শাখার ভূমিকা মূল্যায়ন করো।",
          "explanation": "সম্পর্ক উন্নয়ন, কর্মসন্তুষ্টি এবং শ্রমিক অসন্তোষ হ্রাস, কর্মপরিবেশের উন্নয়ন সর্বোপরি শ্রম কল্যাণ নিশ্চিত করাই শিল্প সমাজকর্মের মূল বিবেচ্য বিষয়। উদ্দীপকে বলা হয়েছে, কারখানায় নিয়োজিত লোকদের নানাবিধ সমস্যা নিরসন ও কাজের পরিবেশের উন্নয়নে সমাজকর্মের একটি শাখা ভূমিকা পালন করে। উদ্দীপকের নির্দেশিত সমাজকর্মের শাখাটি শিল্প সমাজকর্মের সাথে সামঞ্জস্যপূর্ণ। উৎপাদন বৃদ্ধিতে উত্ত শাখা অর্থাৎ শিল্প সমাজকর্মের ভূমিকা অনস্বীকার্য। শিল্প সমাজকর্ম শিল্প প্রতিষ্ঠানের সাথে সংশ্লিষ্ট বিভিন্ন সমস্যা নিয়ে কাজ করে। বিশেষ করে শিল্পকারখানায় শ্রমিক-মালিক দ্বন্দ্ব নিরসন, কর্ম পরিবেশের উন্নয়ন, শ্রমিকদের অধিকার আদায় প্রভৃতি বিষয় নিয়ে শিল্প সমাজকর্ম কাজ করে থাকে। উদ্দীপকে কারখানার বিভিন্ন সমস্যা নিরসনে শিল্প সমাজকর্মের ভূমিকার কথা বলা হয়েছে। এক্ষেত্রে শিল্প সমাজকর্মের গুরুত্ব অপরিসীম। শিল্প সমাজকর্ম সমাজকর্মের বিভিন্ন কৌশল ও পদ্ধতি প্রয়োগের মাধ্যমে শ্রমিক ও মালিকের সম্পর্কের উন্নয়নে ভূমিকা রাখে। শিল্প-কারখানার কর্ম পরিবেশের উন্নয়ন এবং শ্রমিকদের অধিকার আদায় ও সুযোগ-সুবিধা বৃদ্ধিতে ভূমিকা রাখে। এতে কারখানার কর্মীদের মধ্যে কাজ করার স্পৃহা বৃদ্ধি পায়। এতে তারা দীর্ঘসময় কারখানায় আন্তরিকতার সাথে কাজ করতে আগ্রহী হয় যা উৎপাদন বৃদ্ধিতে ভূমিকা রাখে। আবার শিল্প সমাজকর্ম কারখানার শ্রমিকদের দক্ষতা বৃদ্ধিতে প্রশিক্ষণের ব্যবস্থাও করে থাকে। এতে শিল্পকারখানার উৎপাদন বহুলাংশে বৃদ্ধি পায়। উপরের আলোচনা থেকে বলা যায়, শিল্প কারখানার উৎপাদন বৃদ্ধিতে. শিল্প সমাজকর্ম অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "'ক' সমাজকর্মের একটি বিশেষ শাখা। এটি শিক্ষার্থীদের স্কুলের সাথে সন্তোষজনক সামঞ্জস্য বিধানে সহায়তা করে। এটি স্কুল পড়ুয়া শিশুদের ক্লাসে সহপাঠীদের সাথে খাপ খাওয়াতে সাহায্য করে। বিশ্বের অনেক দেশে এর কার্যক্রম চালু থাকলেও রর্তমানে বাংলাদেশে এটি বন্ধ আছে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "বাংলাদেশে কোন হাসপাতালে প্রথম চিকিৎসা সমাজকর্ম শুরু হয়?",
          "explanation": "বাংলাদেশে ঢাকা মেডিকেল কলেজ হাসপাতালে সর্বপ্রথম চিকিৎসা সমাজকর্ম চালুকরা হয়।"
        },
        {
          "label": "খ",
          "question": "প্রবীণকল্যাণ সমাজকর্মের একটি উদ্দেশ্য ব্যাখ্যা করো।",
          "explanation": "প্রবীণকল্যাণ সমাজকর্মের একটি উদ্দেশ্য হলো প্রবীণদের জীবনমানের উন্নয়ন করা। প্রবীণকল্যাণ সমাজকর্ম প্রবীণদের জীবনমান উন্নয়নের উদ্দেশ্যে কাজ করে। সমাজে প্রবীণরা-প্রায়ই নিগ্রহের শিকার হয়। পরিবার,' সমাজ বা রাষ্ট্র অনেকক্ষেত্রে প্রবীণদের নানা মৌলিক অধিকারের বিষয়ে দেখভাল করে না। এক্ষেত্রে প্রবীণকল্যাণ সমাজকর্ম প্রবীণদের খাদ্য, স্বাস্থ্য, আবাসন, চিত্তবিনোদনসহ বিভিন্ন অধিকার পূরণে সহায়তার মাধ্যমে তাদের জীবনমান উন্নয়নের লক্ষ্যে কাজ করে থাকে।"
        },
        {
          "label": "গ",
          "question": "উদ্দীপকে সমাজকর্মের কোন শাখার কথা বলা হয়েছে? ব্যাখ্যা করো।",
          "explanation": "উদ্দীপকে বিদ্যালয় সমাজকর্মের কথা বল্লা হয়েছে। বিদ্যালয় সমাজকর্ম সমাজকর্মের বিশেষায়িত শাখাগুলোর অন্যতম। এটি সমাজকর্মের এমন একটি প্রক্রিয়া, যার মাধ্যমে বিদ্যালয়ের শিক্ষা কার্যক্রমে প্রতিবন্ধকতা সৃষ্টিকারী বিভিন্ন উপাদান চিহ্নিত ও সমাধানের লক্ষ্যে পদক্ষেপ নেওয়া হয়। বিদ্যালয় সমাজকর্ম স্কুলগামী ছেলে-মেয়েদের শিক্ষাপ্রতিষ্ঠানের পরিবেশের সাথে খাপ খাইয়ে নিতে সাহায্য করে। এক্ষেত্রে কোনো সমস্যা সৃষ্টি হলে তার সমাধানের জন্য সমাজকর্মের এ শাখা ছাত্র- শিক্ষক-অভিভাবকের সমন্বয়ে কাজ করে। উদ্দীপকে বলা হয়েছে 'ক' সমাজকর্মের একটি বিশেষ শাখা যা শিক্ষার্থীদের স্কুলের সাথে সামঞ্জস্য বিধানে সহায়তা করে এবং স্কুল পড়ুয়া শিশুদের ক্লাসে সহপাঠীদের সাথে খাপ খাওয়াতে সাহায্য করে। উদ্দীপকের 'ক' শাখায় এ কাজগুলো বিদ্যালয় সমাজকর্মের সাথে সাদৃশ্যপূর্ণ।"
        },
        {
          "label": "ঘ",
          "question": "\"বাংলাদেশের প্রেক্ষাপটে উক্ত-শাখার যথেষ্ট গুরুত্ব রয়েছে”— উত্তরের সপক্ষে যুক্তি দাও।",
          "explanation": "বাংলাদেশের প্রেক্ষিতে উদ্দীপকে অনুশীলনকৃত বিদ্যালয় সমাজকর্মের কার্যকারিতা পূর্বে তেমন ফলপ্রসূ হয়নি। তবে বর্তমান সময়ে এটি শিক্ষাথীদের জন্য গুরুত্বপূর্ণ ভূমিকা রাখতে পারে। শিক্ষার সুযোগ-সুবিধা থেকে বঞ্চিত ও নানা সমস্যায় আক্রান্ত শিক্ষার্থীদের কল্যাণে বিদ্যালয় সমাজকর্মের উদ্ভব ঘটে। বাংলাদেশেও ১৯৬৯ সালে ঢাকা ও চট্টগ্রামের দুটি বিদ্যালয়ে এ শাখা চালু করা হয়। কিন্তু আশানুরূপ ফল না পাওয়ায় ১৯৮৪ সালে তা বন্ধ হয়ে যায়। অর্থাৎ বাংলাদেশের প্রেক্ষিতে এ পদ্ধতিটি তখনকার সময়ে কার্যকর ভূমিকা রাখতে পারেনি। যদিও অতীতে বাংলাদেশে এ শাখার প্রয়োগ ব্যর্থতায় পর্যবসিত হয়েছে। তবে বর্তমান সময়ের প্রেক্ষিতে এটি উদ্দীপকে উল্লিখিত বিভিন্ন ধরনের সমস্যা মোকাবিলায় কার্যকর ভূমিকা রাখতে,পারে। বর্তমানে বাংলাদেশে শিক্ষার্থীর সংখ্যা অনেক বেশি। অথচ সে.অনুপাতে বিদ্যালয় ও শিক্ষক্- শিক্ষিকার সংখ্যা পর্যাপ্ত নয়। ফলে সঠিক সমন্বয়ের অভাবে শিক্ষাথীরা বিদ্যালয়ে নানা ধরনের মনো-সামাজিক সমস্যার (যেমন- পরীক্ষায় খারাপ ফলাফলজনিত হতাশা, সহপাঠীদের সাথে তাল মিলিয়ে চলতে না পারা, আত্মবিশ্বাসের অভাব) সম্মুখীন হয়। এ ধরনের সমস্যা থেকে শিক্ষার্থীদের বের করে আনতে বিদ্যালয় সমাজকর্ম সহায়ক ভূমিকা রাখতে পারে। এ অবস্থায় সঠিক পদ্ধতি প্রয়োগ ও পর্যবেক্ষণের আওতায় বিদ্যালয় সমাজকর্ম বাংলাদেশে আবার চালু করা যেতে পারে। পরিশেষে বলা যায়, বাংলাদেশের প্রেক্ষিতে বিদ্যালয় সমাজকর্মের প্রয়োগ প্রশ্নসাপেক্ষ হলেও বর্তমান সময়ের প্রেক্ষাপটে তা ফলপ্রসূ হতে পারে।"
        }
      ]
    },
    {
      "number": "5",
      "uddipok": "সঙ্গদোষের কারণে 'X' নামের মেয়েটি আজ একটি সামাজিক সমস্যায় জড়িত। বাংলাদেশে সমস্যাটির প্রভাব এতই প্রকট যে এটির প্রতিকারে অনেক কেন্দ্র প্রতিষ্ঠিত হয়েছে। দিনে দিনে সে একটি নির্দিষ্ট দ্রব্যের প্রতি নির্ভরশীল হয়ে যাচ্ছে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "বাংলাদেশে প্রচলিত আইন অনুযায়ী ছেলের বয়স ২১ বছর এবং মেয়ের বয়স ১৮ বছর হওয়ার আগে কোনো বিবাহ সম্পন্ন হলে তাকে বাল্যবিবাহ বলে।"
        },
        {
          "label": "খ",
          "question": "জলবায়ু পরিবর্তনের একটি কারণ বর্ণনা করো।",
          "explanation": "জলবায়ু পরিবর্তনের একটি কারণ হলো বিশ্বব্যাপী তাপমাত্রা বৃদ্ধি। জলবায়ু পরিবর্তন বলতে ৩০ বছরে বার বার আবহাওয়ার পরিবর্তন হওয়াকে বোঝায়। এর ফলে পৃথিবীর তাপমাত্রা বেড়ে মারাত্মক বিপর্যয়ের সৃষ্টি করছে। পৃথিবীর মোট জলভাগের ২ ভাগ আছে বরফ আকারে। ক্রমাগত তাপমাত্রা বৃদ্ধির ফলে বরফ গলে সমুদ্রপৃষ্ঠের উচ্চতা বেড়ে যাচ্ছে। যার ফলে উপকূলীয় এলাকা, নিচু দ্বীপ ও এলাকা ইত্যাদি ডুবে যাচ্ছে।"
        },
        {
          "label": "গ",
          "question": "উদ্দীপকে বাংলাদেশের কোন সামার্জিক সমস্যার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বাংলাদেশের অন্যতম সামাজিক সমস্যা মাদকাসত্তিকে ইঙ্গিত করা হয়েছে। বর্তমান সমাজে বিদ্যমান সামাজিক সমস্যাগুলোর অন্যতম হলো মাদকাসক্তি। সাধারণভাবে নেশা বা মাদকাসক্তি বলতে মাদকদ্রব্যের প্রতি আসক্তি বা নির্ভরশীলতাকে বোঝায়। ১৯৮৯ সালের মাদকদ্রব্য নিয়ন্ত্রণ অধ্যাদেশ অনুযায়ী, মাদকাসক্তি বলতে দৈহিক ও মানসিকভাবে মাদকদ্রব্যের ওপর নির্ভরশীল ব্যক্তি বা অভ্যাসবশত মাদকদ্রব্য ব্যবহারকারী ব্যক্তিকে বোঝায়। মাদকাসক্তি কর্মহীনতা, দরিদ্রতা, অকাল মৃত্যু, পারিবারিক ভাঙন, চুরি, ডাকাতি, ছিনতাইসহ ব্যক্তি, পরিবার ও সমাজের ওপর নানা ক্ষতিকর প্রভাব ফেলে। উদ্দীপকে বলা হয়েছে, সঙ্গদোষের কারণে 'x' নামক মেয়েটি দিনে দিনে একটি নির্দিষ্ট দ্রব্যের প্রতি নির্ভরশীল হয়ে পড়েছে, যা বাংলাদেশের একটি অন্যতম সামাজিক সমস্যা। 'X' এর বিশেষ দ্রব্যের প্রতি নির্ভরশীলতা মূলত ওপরে বর্ণিত মাদকাসন্তির সাথে সাদৃশ্যপূর্ণ। তাই বলা যায়, উদ্দীপকে মাদকাসক্তিকে ইঙ্গিত করা হয়েছে।"
        },
        {
          "label": "ঘ",
          "question": "উক্ত সামাজিক সমস্যা প্রতিরোধে সমাজকর্মীর ভূমিকা আলোচনা করো।",
          "explanation": "উক্ত সামাজিক সমস্যা অর্থাৎ মাদকাসক্তি প্রতিরোধে সমাজকর্মীর ভূমিকা অপরিসীম। মাদকাসক্তি হলো মাদকদ্রব্যের প্রতি আসক্তি যা 'বাংলাদেশের একটি প্রধান সামাজিক সমস্যা। উদ্দীপকের 'x' মাদকাসক্তিতে আক্রান্ত। মাদাকর ভয়াবহ ছোবলে 'X' এর মতো আমাদের সম্ভাবনাময়.যুব সমাজ. আর্জ ধ্বংসের শেষ সীমায় এসে দাঁড়িয়েছে। সমাজ থেকে মাদকাসক্তি দূরীকরণের জন্য প্রয়োজন মাদক সংক্রান্ত যথার্থ তথ্যাবলি। সমাজকর্মীরা সমাজকর্ম গবেষণার মাধ্যমে প্রয়োজনীয় তথ্যাবলি সংগ্রহে কার্যকর ভূমিকা 'রাখতে পারেন। মাদকাসক্তির ভয়াবহতা ও কুফল সম্পর্কে জনগণকে সচেতন করে তুলতে পারেন। মাদকাসক্ত সন্তানের তাভিভাবকদের তাদের সন্তানের প্রতি দায়িত্বশীল ও সচেতন করতেও একজন সমাজকর্মী কাজ করতে পারেন। এ সমস্ত ক্ষেত্রে সমাজকর্মী ব্যক্তি এবং দল সমাজকর্মের পদ্ধতি ও কৌশল প্রয়োগ করে মাদকাসক্ত ব্যক্তিদের সমস্যা সমাধানে বিশেষ ভূমিকা পালন-করতে পারেন। মাদকাসক্তি দুরীকরণে একজন সমাজকর্মী গবেষক, প্রশাসক এবং সামাজিক চিকিৎসক হিসেবে দায়িত্ব পালন করতে পারেন। মাদকাসক্ত ব্যস্তিকে সংশোধনের জন্য হাসপাতাল বা সংশোধনাগারে পাঠানোর পর সমাজকর্মীরা বিভিন্ন পদ্ধতি ও কৌশল প্রয়োগ করে সমস্যা সমাধানে কাজ করতে পারেন। একজন মাদকাসন্ত ব্যক্তি সুস্থ হয়ে যাওয়ার পরও সমাজের সাথে নিজেকে খাপ খাইয়ে নিতে পারে না। এক্ষেত্রে সমাজকমী আন্তঃব্যক্তিক সম্পর্কের মাধ্যমে প্রয়োজনীয় ব্যবস্থা গ্রহণ করতে পারেন। উপরের আলোচনা থেকে বলা যায়, মাদকাসক্তি দূরীকরণে একজন সমাজকর্মী প্রয়োজনীয় পদক্ষেপ গ্রহণ করে কার্যকর ভূমিকা পালন করতে পারেন।"
        }
      ]
    },
    {
      "number": "6",
      "uddipok": "",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "পরিবার গঠনের পূর্বশর্ত কী?",
          "explanation": "পরিবার গঠনের পূর্বশর্ত হলো বিবাহ।"
        },
        {
          "label": "খ",
          "question": "পরিবারের একটি কাজ ব্যাখ্যা করো।",
          "explanation": "পরিবারের অন্যতম একটি কাজ হলো শিশুদের শিক্ষার ব্যবস্থাকরা। শিক্ষা বিষয়ক কার্যাবলি সম্পাদনে পরিবারের ভূমিকা অনস্বীকার্য। পরিবারই শিশুদের প্রাথমিক শিক্ষার ব্যবস্থা করে। প্রকৃতপক্ষে পিতা- মাতার পরিপূর্ণ তত্ত্বাবধানেই শিশু শিক্ষার জগতে প্রবেশ করে। পরিবার থেকেই শিশু সমাজের প্রচলিত নিয়ম, বিধি-ব্যবস্থা, নৈতিকতা, আদর্শ, আচার-আচরণ প্রভৃতি শিক্ষা লাভ করে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানের প্রতি ইঙ্গিত প্রদান করা হয়েছে? ব্যাখ্যা করো।",
          "explanation": "উদ্দীপকে গণমাধ্যমের প্রতি ইঙ্গিত করা হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতি রা জানানোর জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, সামাজিক যোগাযোগ মাধ্যম ইত্যাদি গণমাধ্যমের উদাহরণ উদ্দীপকের ছকে সংবাদপত্র, টেলিভিশন, রেডিও, ইন্টারনেট প্রভৃতির উল্লেখ করা হয়েছে। এ মাধ্যমগুলো উপরে বর্ণিত গণমাধ্যমের অন্তর্ভুক্ত। তাই বলা যায়, উদ্দীপকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "আধুনিক সমাজে উক্ত সামাজিক প্রতিষ্ঠানের গুরুত্ব আলোচনা করো।",
          "explanation": "আধুনিক সমাজে উক্ত সামাজিক প্রতিষ্ঠান অর্থাৎ গণমাধ্যমের গুরুত্ব অনস্বীকার্য। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, মোবাইল, টেলিভিশন, চলচ্চিত্র, ইন্টারনেট, সামাজিক যোগাযোগ মাধ্যম ইত্যাদি। উদ্দীপকের ছকে মোবাইল, টেলিভিশন, ইন্টারনেট এবং সংবাদপত্র উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত। বিভিন্ন সামাজিক সমস্যা, যেমন- যৌতুক প্রথা, মাদকাসক্তি, বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। এর প্রচার ব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। উপরের আলোচনা থেকে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    },
    {
      "number": "7",
      "uddipok": "৭. 'X' ছয় বছরের বালক। তাকে নাম ধরে ডাকলে সাড়া দেয়-না। সে কারো চোখের দিকে তাকিয়ে কথা বলতে পারে না এবং একই কাজ বার বার করতে পছন্দ করে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "যৌতুক কী?",
          "explanation": "বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছাকৃতভাবে বা অনিচ্ছাকৃতভাবে যে উপঢৌকন দেয় তাকে যৌতুক বলে।"
        },
        {
          "label": "খ",
          "question": "পরিমাপযোগ্যতা বলতে কী বোঝায়?",
          "explanation": "পরিমাপযোগ্যতা সামাজিক সমস্যার অন্যতম বৈশিষ্ট্য। যে পরিস্থিতি পরিমাপ করা যাবে না তা সামাজিক সমস্যা নয়। এটি দৃষ্টিভঙ্গিগত ও পরিসংখ্যানগত উভয় দিক থেকে পরিমাপযোগ্য হতে হবে। ধরা যাক, পাঁচ বছর আগে বেকারত্বের হার ছিল ২০%, বর্তমানে তা ৩৫%। এটি পরিমাপ করে বলা যায়। সুতরাং এটি সামাজিক সমস্যা হিসেবে গণ্য হবে।"
        },
        {
          "label": "গ",
          "question": "'X' কোন সামাজিক সমস্যার শিকার? ব্যাখ্যা করো।",
          "explanation": "উদ্দীপকে 'X' অটিজমের শিকার। অটিজম হলো মানুষের মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্লায়বিক সমস্যা যার ফলে শিশু বিকাশজনিত প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপাশ থেকে গুটিয়ে ফেলে। ফলে তাদের মধ্যে আচরণগত নানা সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যঙ্গ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বারবার বলা ইত্যাদি। উদ্দীপকে ছয় বছর বয়সি শিশু 'X\" নাম ধরে ডাকলে সাড়া দেয় না, সে একই কাজ বার বার করে এবং চোখে চোখে রেখে তাকায় না, যা অটিজমে আক্রান্ত শিশুদের বৈশিষ্ট্য। তাই বলা যায়, শিশু 'X'অটিজমে আক্রান্ত।"
        },
        {
          "label": "ঘ",
          "question": "উক্ত সামাজিক সমস্যা প্রতিরোধে আমাদের করণীয় সম্পর্কে আলোচনা করো।",
          "explanation": "উক্ত সামাজিক সমস্যা অর্থাৎ অটিজম প্রতিরোধে আমরা বিভিন্ন পদক্ষেপ গ্রহণ করতে পারি। অটিজম আমাদের দেশ তথা সারাবিশ্বেরই একটি অন্যতম সামাজিক সমস্যা। তাটিজমে আক্রান্ত শিশুরা অস্বাভাবিক আচরণ করে। উদ্দীপকের 'X' এর মধ্যে অটিজমে আক্রান্ত শিশুর বৈশিষ্ট্যই ফুটে উঠেছে। অটিজম নামক সামাজিক সমস্যা মোকাবিলায় বিভিন্ন পদক্ষেপ গ্রহণ করা যায়। আমাদের সমাজে অধিকাংশ মানুষই অটিজম সম্পর্কে পর্যাপ্ত ধারণা রাখে না। এর ফলে অটিজমে আক্রান্ত শিশুরা সমাজে নানা ধরনের বৈষম্য ও প্রতিবন্ধকতার সম্মুখীন হয়। এক্ষেত্রে আমরা অটিজম সম্পর্কে মানুষকে সচেতন করতে পারি। অটিজমের লক্ষণগুলো সাধারণত ০-৩ বছর বয়সের মধ্যে প্রকাশ পায়। কোনো শিশুর মধ্যে-অটিজমের লক্ষণ দেখা দিলে তার অভিভাবকরা যাতে দ্রুত বিশেষজ্ঞ-ডাক্তারদের শরণাপন্ন হয় সে বিষয়ে মানুষকে উদ্বুদ্ধ করতে পারি। যাদের ঘরে অটিস্টিক শিশু আছে তাদেরকে দেশে অটিস্টিক শিশুদের নিয়ে প্রচলিত কর্মসূচি সম্পর্কে সচেতন করতে পারি। পরিবারের অন্য ছেলেমেয়েদের মতো তাদের সাথেও যাতে সকলে স্বাভাবিক আচরণ করে সে বিষয়ে আমরা জনসাধারণকে সচেতন করতে পারি। অটিস্টিক শিশুদের 'অধিকার আদায় এবং তাদের পুনর্বাসনের জন্য বিভিন্ন কর্মসূচি গ্রহণে সরকারসহ দেশের মানবহিতেষী ব্যস্তিদের আমরা আহ্বান জানাতে পারি। উপরের আলোচনা থেকে বলা যায়, অটিজম সমস্যা প্রতিরোধে নাগরিক হিসেবে আমাদের অনেক করণীয় রয়েছে,।"
        }
      ]
    },
    {
      "number": "8",
      "uddipok": "\"T\" একটি সামাজিক আইন। এটি নারী ও শিশু কল্যাণমূলক আইন। আইনটির আরো কতিপয় ধারা রয়েছে যেমন— উত্তরাধিকার নিশ্চিত করা, বহুবিবাহ রোধ করা, তালাককে নিরুৎসাহিত করা এবং বাধ্যতামূলক দেনমোহর প্রদানের বিধান ইত্যাদি।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "দেনমোহর কী?",
          "explanation": "ইসলামি আইন অনুযায়ী দেনমোহর হলো বিবাহের সময় বর কর্তৃক কনেকে প্রদেয় অর্থ বা সম্পদ।"
        },
        {
          "label": "খ",
          "question": "সামাজিক আইনের একটি উদ্দেশ্য ব্যাখ্যা করো।",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। সমাজে বিদ্যমান কুপ্রথা দূর করা সামাজিক আইনের অন্যতম উদ্দেশ্য। সামাজিকভাবে. এমন বহু কুসংস্কার বা কুপ্রথার প্রচলন দেখা যায়, যা 'সামগ্রিক আর্থ-সামাজিক উন্নয়নের পথে বিরাট বাধা সৃষ্টি করে। এ প্রতিবন্ধকতা দূর করার লক্ষ্যে সামাজিক আইন প্রণয়ন করা হয়। যেমনহিন্দু বিধবা বিবাহ প্রচলন ও সতীদাহ প্রথা উচ্ছেদের জন্য আইন প্রণয়ন করা হয়েছে।"
        },
        {
          "label": "গ",
          "question": "উদ্দীপকে বাংলাদেশের কোন সামাজিক আইনের কথা বলা হয়েছে? ব্যাখ্যা করো।",
          "explanation": "উদ্দীপকে ১৯৬১ সালের মুসলিম পারিবারিক আইনের কথা বলা হয়েছে। মুসলিম সমাজে নারীদের সম্মান ও মর্যাদা দেওয়া হলেও সামাজিক কুপ্রথা এবং নেতিবাচক দৃষ্টিভঙ্গির কারণে বিভিন্ন ক্ষেত্রে তারা নির্যাতনের শিকার হতে থাকেন। তাই নারীদের মর্যাদা রক্ষা, অধিকার আদায় ও শিশুদের উত্তরাধিকার প্রদানের লক্ষ্যে ১৯৬১ সালের ১৫ জুলাই থেকে মুসলিম পারিবারিক আইন কার্যকর হয়। এই আইনের অন্তর্ভুক্ত বিষয়গুলো হলো- বিবাহ রেজিস্ট্রি করা, দ্বিতীয় বিয়েতে বাধা-নিষেধ, দেনমোহর পরিশোধ, তালাকের নিয়ম, বিবাহের বয়স, ভরণপোষণ, বিবাহ ব্যতীত অন্য কোনোভার্কে বিবাহ বিচ্ছেদ,সন্তানদের উত্তরাধিকার ইত্যাদি। উদ্দীপকে বলা হয়েছে, 'T' একটি নারী ও শিশু কল্যাণমূলক সামাজিক আইন। এ আইনটিতে উত্তরাধিকার নিশ্চিত করা, বহুবিবাহ রোধ করা, তালাক নিরুৎসাহিত করা এবং বাধ্যতামূলক দেনমোহর প্রদান সম্পর্কিত ধারা রয়েছে। উদ্দীপকে 'T' আইনটির বৈশিষ্ট্য ওপরে বর্ণিত ১৯৬১ সালের মুসলিম পারিবারিক আইনের সাথে সাদৃশ্যপূর্ণ। তাই বলা যায়, উদ্দীপকে 'T' ১৯৬১ সালের মুসলিম পারিবারিক আইনকে নির্দেশ করে।"
        },
        {
          "label": "ঘ",
          "question": "নারীর অধিকার রক্ষায় উক্ত আইনের ভূমিকা মূল্যায়ন করো।",
          "explanation": "নারীর অধিকার রক্ষায় ১৯৬১ সালের মুসলিম পারিবারিক আইনটি অত্যন্ত গুরুত্বপূর্ণ। সামাজিক কুপ্রথা ও নেতিবাচক দৃষ্টিভঙ্গির কারণে এদেশে বহুবিবাহ, তালাক, ভরণপোষণ, উত্তরাধিকার প্রভৃতি বিষয়ে বেশ অসামঞ্জস্যপূর্ণ অবস্থা বিরাজমান ছিল। এ অবস্থা মোকাবিলায় তৎকালীন পাকিস্তান সরকার নারীর মর্যাদা রক্ষা, অধিকার আদায় এবং পরিবারের সুখ-শান্তি ও শিশুদের উত্তরাধিকার প্রদানের লক্ষ্যে. ১৯৫৮ সালের ৭ অক্টোবর একটি অধ্যাদেশ জারি করেন। যা পরবতীতে ১৯৬১ সালের মুসলিম পারিবারিক আইন নামে পরিচিতি পায়। উদ্দীপকের 'T' একটি নারী ও শিশুকল্যাণমূলক সামাজিক আইন যা ১৯৬১ সালের মুসলিম পারিবারিক আইনকে নির্দেশ করছে। এ আইনের মাধ্যমেই নারীরা তাদের অধিকার ফিরে পায়। বাংলাদেশে মুসলিম নারীদের স্বার্থরক্ষায় এ আইন রক্ষাকবচ হিসেবে কাজ করে। কেননা এই আইন নারী ও শিশুদের সামাজিক নিরাপত্তার ক্ষেত্রে বিভিন্ন সুযোগ এনে দিয়েছে। এই আইন প্রণয়নের আগে একজন স্বামী মুখে তালাক উচ্চারণ করলেই তালাক হয়ে যেত। তালাকপ্রাপ্ত স্ত্রী লিখিত প্রমাণ উপস্থাপনে ব্যর্থ হলে দেনমোহর ও ভরণপোষণের খরচ থেকে বঞ্চিত হতো।কিন্তু এ আাইনে বিবাহ রেজিস্ট্রির বিধান রাখার ফলে নারীর আর্থিক ও সামাজিক নিরাপত্তা লাভের সুযোগ এসেছে। এমনকি স্বামীর দ্বিতীয় বিয়ে করা এবং স্ত্রীকে তালাক দেওয়ার ওপর নিয়ন্ত্রণ আরোপ করা হয়েছে। এটি নারীদের স্বার্থরক্ষার ক্ষেত্রে একটি বলিষ্ঠ পদক্ষেপ। তাছাড়া ছেলেমেয়েদের বিয়ের বয়স নির্ধারণসহ পিতৃহীন এতিম ছেলেমেয়ের স্বার্থরক্ষার জন্যও এই আইন কার্যকর ভূমিকা পালন করে আসছে। উল্লিখিত আলোচনার পরিপ্রেক্ষিতে বলা যায়, বাংলাদেশের সমাজব্যবস্থায় নারীদের কল্যাণে ১৯৬১ সালের মুসলিম পারিবারিক আইন সেফগার্ড হিসেবে পরিচিত।"
        }
      ]
    },
    {
      "number": "9",
      "uddipok": "'খ' একটি'সরকারি সমাজ উন্নয়ন সংস্থা। এটি ১৯৭৪ সালে বাংলাদেশে কার্যক্রম শুরু করে। এ সংস্থা স্বাস্থ্য কর্মসূচি, বৃত্তিমূলক ও কারিগরি কর্মসূচি, পল্লি মাতৃকেন্দ্র কর্মসূচি, ঋণদান কর্মসূচিসহ নানা কর্মসূচি বাস্তবায়ন করে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "UCD এর পূর্ণরূপ লেখো।",
          "explanation": "UCD এর পূর্ণরূপ হলো— Urban Community Development."
        },
        {
          "label": "খ",
          "question": "শহর সমাজসেবা কার্যক্রমের একটি কর্মসূচি ব্যাখ্যা করো।",
          "explanation": "শহর সমাজসেবার একটি গুরুত্বপূর্ণ কর্মসূচি হলো শিক্ষা বিষয়ক কার্যক্রম। শহরাঞ্চলে নিরক্ষরতা দূরীকরণ এবং সামাজিক সচেতনতা সৃষ্টির লক্ষ্যে শহর সমাজসেবা কর্মসূচির আওতায় প্রাথমিক ও নৈশ বিদ্যালয় স্থাপন, ধর্মীয় ও সামাজিক শিক্ষা কেন্দ্র, স্বাস্থ্য ও পুষ্টি বিষয়ক শিক্ষাদান ইত্যাদি কর্মসূচি চালু আছে। এছাড়া শহরবাসীদের মধ্যে নিজেদের সমস্যা, সম্পদ, নেতৃত্বের বিকাশ ইত্যাদি সম্পর্কে সচেতন করে তোলার লক্ষ্যে প্রশিক্ষণ দানের ব্যবস্থা করাও শিক্ষা কার্যক্রমের অন্তর্ভুক্ত।"
        },
        {
          "label": "গ",
          "question": "'উদ্দীপকে বাংলাদেশের কোন সরকারি সমাজ উন্নয়ন কার্যক্রমের কথা বলা হয়েছে? ব্যাখ্যা করো।",
          "explanation": "উদ্দীপকে বাংলাদেশের সরকারের গ্রামীণ সমাজসেবা কার্যক্রমের কথা বলা হয়েছে। গ্রামীণ সমাজসেবা হলো সমষ্টি উন্নয়নকেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম. পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে 'খ' একটি সরকারি সমাজ উন্নয়ন সংখ্যা যা ১৯৭৪ সালে বাংলাদেশে কার্যক্রম শুরু করে। এ সংস্থা স্বাস্থ্য কর্মসূচি বৃত্তিমূলক ও কারিগরি কর্মসূচি, পল্লী মাতৃকেন্দ্র, ঋণদানসহ নানা কর্মসূচি বাস্তবায়ন করে যা ওপরে বর্ণিত গ্রামীণ সমাজসেবার সাথে সাদৃশ্যপূর্ণ। তাই বলা যায় উদ্দীপকে বাংলাদেশ সরকারের গ্রামীণ সমাজসেবা কার্যক্রমের কথা বলা হয়েছে।"
        },
        {
          "label": "ঘ",
          "question": "উক্ত সংস্থার কর্মসূচিসমূহ মূল্যায়ন করো।",
          "explanation": "গ্রামীণ দরিদ্র জনগোষ্ঠীর উন্নয়নে উদ্দীপকের সংস্থা গ্রামীণ সমাজসেবা বিভিন্ন কর্মসূচি বাস্তবায়ন করছে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যক্রম ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্র ব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলাদের আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণগ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "10",
      "uddipok": "১৯৮৩ সালে বাংলাদেশে একটি বেসরকারি সমাজ উন্নয়ন সংস্থা প্রতিষ্ঠিত হয় যা ২০০৬ সালে নোবেল পুরস্কার লাভ করে। এর প্রধান কর্মসূচিসমূহ হলো- দারিদ্র্য বিমোচন, ক্ষুদ্র ঋণ, শিক্ষা ও স্বাস্থ্য উন্নয়ন।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "BRAC এর পূর্ণরূপ কী?",
          "explanation": "BRAC এর পূর্ণরূপ হলো- 'Bangladesh Rural Advancement Committee."
        },
        {
          "label": "খ",
          "question": "ব্র্যাকের একটি কর্মসূচি ব্যাখ্যা করো।",
          "explanation": "ব্র্যাকের একটি প্রধান কর্মসূচি হলো ক্ষুদ্র ঋণদান কর্মসূচি। ব্র্যাক ক্ষুদ্র ঋণদান কর্মসূচির আওতায় গ্রামাঞ্চলের দরিদ্র ও ভূমিহীন পুরুষ ও মহিলাকে স্বল্প সুদে ঋণ দিয়ে থাকে। ঋণ প্রদানকালে ঋণগ্রহীতাকে দারিদ্র্য সম্পর্কে সচেতন করে তোলা হয়। এর ফলে তারা আত্মকর্মসংস্থান সৃষ্টির মাধ্যমে স্বাবলম্বী হতে পারে। ব্র্যাকের ঋণগ্রহণকারীর প্রায় ৮৪ শতাংশই মহিলা।"
        },
        {
          "label": "গ",
          "question": "উদ্দীপকে বাংলাদেশের কোন বেসরকারি সমাজ উন্নয়ন সংস্থার কথা বলা হয়েছে? ব্যাখ্যা করো।",
          "explanation": "উদ্দীপকে গ্রামীণ ব্যাংকের কথা বলা হয়েছে। গ্রামীণ দরিদ্র ও অবহেলিত জনগোষ্ঠীকে বিনা জামানতে সহজ শর্তে মূলধন সরবরাহ করে ঋণদান প্রক্রিয়াকে প্রাতিষ্ঠানিক রূপ দিতে গ্রামীণ ব্যাংক প্রতিষ্ঠিত হয়। চট্টগ্রাম বিশ্ববিদ্যালয়ের অর্থনীতি বিভাগের সাবেক অধ্যাপক ড. মুহাম্মদ ইউনূস ১৯৭৬ সালে চট্টগ্রামের জোবরা গ্রামে গ্রামীণ ব্যাংক প্রকল্প চালু করেন। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়ন এবং দারিদ্র্য বিমোচনে এইব্যাংক কাজ করে। ১৯৮৩ সালে \"গ্রামীণ ব্যাংক অধ্যাদেশ ১৯৮৩” প্রণয়নের ফলে এই প্রকল্প গ্রামীণ ব্যাংক নামে একটি স্বায়ত্তশাসিত ও বিশেষ অর্থলগ্নীকারী প্রতিষ্ঠানের মর্যাদা লাভ করে। প্রতিষ্ঠানটি ২০০৬ সালে শান্তিতে নোবেল পুরস্কার লাভ করে। উদ্দীপকে বলা হয়েছে, ১৯৮৩ সালে বাংলাদেশে একটি বেসরকারি সমাজ উন্নয়ন সংস্থা প্রতিষ্ঠিত হয় যা ২০০৬ সালে শান্তিতে নোবেল পুরস্কার লাভ করে। সংস্থাটি দারিদ্র্য বিমোচন, ক্ষুদ্র ঋণ, 'শিক্ষা ও স্বাস্থ্য উন্নয়নসহ বিভিন্ন কার্যক্রম পরিচালনা করে। উদ্দীপকের সংস্থাটির তথ্যগুলো গ্রামীণ ব্যাংকের সাথে সাদৃশ্যপূর্ণ। তাই বলা যায়; উদ্দীপকে গ্রামীণ ব্যাংকের কথা বলা হয়েছে।"
        },
        {
          "label": "ঘ",
          "question": "দারিদ্র্য বিমোচনে উত্ত সংস্থার ভূমিকা মূল্যায়ন করো।",
          "explanation": "দারিদ্র্য বিমোচনে উদ্দীপকে নির্দেশিত প্রতিষ্ঠান গ্রামীণ ব্যাংকের ভূমিকা অনস্বীকার্য। যেকোনো দেশের আর্থ-সামাজিক উন্নয়নের জন্য সমাজের দরিদ্র, ভূমিহীন, অসহায় জনগোষ্ঠীর অবস্থার উন্নয়ন অত্যাবশ্যক। গ্রামীণ ব্যাংক এ বিষয়টিকে প্রাধান্য দিয়ে দারিদ্র্য বিমোচন, ক্ষুদ্রঋণ, শিক্ষা ও স্বাস্থ্য উন্নয়নসহ বিভিন্ন কর্মসূচি বাস্তবায়ন করছে। উদ্দীপকের সংস্থাটির কার্যক্রম গ্রামীণ ব্যাংককেই নির্দেশ করে। গ্রামীণ ব্যাংক হলো ক্ষুদ্র ঋণ লগ্নিকারী একটি স্বায়ত্তশার্সিত ব্যাংক। এটি গ্রামীণ দরিদ্র ও ভূমিহীন নারী ও পুরুষকে ঋণ প্রদানের মাধ্যমে তাদের জীবন-মান উন্নয়নে কাজ করে। এর প্রধান লক্ষ্য হলো বিনা জামানতে ঋণ প্রদান করা যাতে তারা মহাজনের শোষণের হাত থেকে রক্ষা পায় এবং নিজেরাই আয়ের পথ বেছে নিতে পারে। গ্রামীণ দরিদ্র ও ভূমিহীন পুরুষমহিলা ও প্রান্তিক কৃষকদের জামানতমুক্ত ঋণ প্রদানের পাশাপাশি সঞ্চয়মুখী ও স্বাবলম্বী করার লক্ষ্যেও গ্রামীণ ব্যাংক কার্যক্রম পরিচালনা করে থাকে। এটি দরিদ্র জনগোষ্ঠীকে বাঁশ ও বেতের কাজসহ বিভিন্ন পণ্য উৎপাদন ও প্রক্রিয়াজাতকরণ, পশুপালন ও মৎস্য চাষ, হাঁস-মুরগি পালন, ফলমূল ও শাকসবজি চাষ, ফেরি ও ব্যবসা ইত্যাদি খাতে ঋণদান করে স্বাবলম্বী করে তুলতে সাহায্য করে। ফলে তাদের আর্থ-সামাজিক উন্নয়ন ঘটে এবং জীবনযাত্রার মান উন্নত হয়। উপরোক্ত আলোচনা থেকে বলা যায়, গ্রামীণ দরিদ্র জনগোষ্ঠীর দারিদ্র্য দূরীকরণে গ্রামীণ ব্যাংক গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "'ই' একটি আন্তর্জাতিক সমাজ উন্নয়ন সংস্থা। ১৯৬৫ সালে এটি শান্তিতে নোবেল পুরস্কার অর্জন করে। মা ও শিশুদের কল্যাণ এবং বিশ্বব্যাপী শিক্ষা উপকরণ সরবরাহে এর ভূমিকা অতুলনীয়।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "UNDP এর পূর্ণরূপ লেখো।",
          "explanation": "UNDP এর পূর্ণরূপ United Nations Development Programme."
        },
        {
          "label": "খ",
          "question": "UNDP এর একটি কর্মসূচি ব্যাখ্যা করো।",
          "explanation": "UNDP এর একটি কর্মসূচি হলো দারিদ্র্য হ্রাসকরণ। UNDP বিশ্বের সদস্য রাষ্ট্রসমূহ বিশেষ করে উন্নয়নশীল দেশসমূহের দারিদ্র্য হ্রাস করার উদ্দেশ্যে কাজ করে যাচ্ছে। এ উদ্দেশ্য অর্জনে UNDP অর্থনৈতিক সুযোগ-সুবিধা ও সম্পদ বৃদ্ধি এবং সরবরাহ নিশ্চিত করে দেশগুলোর উন্নয়ন কৌশল নির্ধারণে সহায়তা করে থাকে। সংস্থাটি দারিদ্র্য দূরীকরণের লক্ষ্যে পাইলট প্রজেক্টে অনুদান দেয় এবং নারীদের উন্নয়নে সরকার ও জনগণকে ভূমিকা পালনে উদ্বুদ্ধ করে তোলে। সেইসাথে এটি সরকারের সাথে NGO-এর কার্যক্রমের সমন্বয় সাধনে সহায়তা দেয়"
        },
        {
          "label": "গ",
          "question": "উদ্দীপকে কোন আন্তর্জাতিক উন্নয়ন সংস্থার কথা বলা হয়েছে? ব্যাখ্যা করো।",
          "explanation": "উদ্দীপকে আন্তর্জাতিক সংস্থা ইউনিসেফ এর কথা বলা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের, কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত' হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রম সহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। বিশ্বব্যাপী শিশুদের অধিকার রক্ষা ও কল্যাণে কাজ করার স্বীকৃতিস্বরূপ ১৯৬৫ সালে প্রতিষ্ঠানটি নোবেল পুরস্কার লাভ করে। উদ্দীপকে বলা হয়েছে, 'ই' নামক আন্তর্জাতিক সমাজ উন্নয়ন সংস্থাটি, ১৯৬৫ সালে শান্তিতে নোবেল পুরস্কার পায়। মা ও শিশুদের কল্যাণ এবং বিশ্বব্যাপী শিক্ষা উপকরণ সরবরাহে সংস্থাটির ভূমিকা অতুলনীয়। উদ্দীপকের 'ই' সংস্থার সাথে ওপরে বর্ণিত ইউনিসেফের হুবহু মিল পাওয়া যায়। তাই বলা যায়, উদ্দীপকে ইউনিসেফের কথাই রলা হয়েছে।"
        },
        {
          "label": "ঘ",
          "question": "বাংলাদেশে উক্ত সংস্থার কার্যক্রম আলোচনা করো।",
          "explanation": "বাংলাদেশে-উক্ত সংস্থা অর্থাৎ ইউনিসেফ বিভিন্ন কর্মসূচি বাস্তবায়ন করছে। ইউনিসেফ একটি আন্তর্জাতিক সমাজ উন্নয়ন সংস্থা যা প্রতিষ্ঠার পর থেকেই বিশ্বের অসহায়, শিশুদের সার্বিক কল্যাণে কাজ করে যাচ্ছে।. উদ্দীপকের 'ই' নামক প্রতিষ্ঠানটি ইউনিসেফকেই ইঙ্গিত করে। ইউনিসেফ হলো সারাবিশ্বের শিশুদের সার্বিক কল্যাণে নিয়োজিত একটি আন্তর্জাতিক সংস্থা। ১৯৭১ সালের ১৬ ডিসেম্বর স্বাধীনতা অর্জনের পরবর্তী সময় থেকে ইউনিসেফ বাংলাদেশে কাজ করে আসছে। যুদ্ধবিধ্বস্ত দেশের শিশুদের. স্বাস্থ্যরক্ষা ও পুষ্টি কার্যক্রমে প্রতিষ্ঠানটির ভূমিকা উল্লেখযোগ্য। বর্তমানে প্রতিষ্ঠানটি বাংলাদেশের শিশুদের কল্যাণে খাদ্য, চিকিৎসা, স্বাস্থ্য, পুষ্টি, বিশুদ্ধ পানি, টিকা.ইত্যাদি বিষয়ে কাজ করে থাকে। বাংলাদেশে মা ও শিশুর স্বাস্থ্যসেবায় ইউনিসেফের' গৃহীত কর্মসূচিগুলো হচ্ছে- স্বাস্থ্যকর্মী প্রশিক্ষণ, বিশুদ্ধ পানি সরবরাহ, পয়ঃপ্রণালি ব্যবস্থা, যক্ষ্মা, ম্যালেরিয়া ইত্যাদি থেকে প্রতিকার ও প্রতিরোধ। আমাদের দেশের শিশুদের পুষ্টিহীনতা দূর করতে ইউনিসেফ পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞান দান এবং WHO-এর সাথে যৌথভাবে ওষুধ সরবরাহ করে থাকে। শিক্ষাক্ষেত্রেও ইউনিসেফের অবদান অপরিসীম। বাংলাদেশ সরকারের শিক্ষা কর্মসূচির পাশাপাশি ইউনিসেফ নতুন শিক্ষা প্রতিষ্ঠান নির্মাণ, পুরাতন প্রতিষ্ঠান সংস্কার, শিক্ষা উপকরণ সরবরাহ ইত্যাদি কার্যক্রম পরিচালনা করে থাকে। তাছাড়া ইউনিসেফের অন্যান্য কর্মসূচির মধ্যে রয়েছে জরুরি ত্রাণ কার্যক্রম, এইচআইভি আক্রান্ত শিশুদের জন্য কার্যক্রম, জন্ম নিবন্ধন, নিরাপদ পানি ও পয়ঃনিষ্কাশন ব্যবস্থার উন্নয়ন প্রভৃতি। তাই বলা যায়, উল্লিখিত কার্যক্রম পরিচালনার মাধ্যমে ইউনিসেফ বাংলাদেশে শিশুদের কল্যাণে কার্যকর ও ফলপ্রসূভূমিকা রেখে চলেছে।"
        }
      ]
    }
  ]
}