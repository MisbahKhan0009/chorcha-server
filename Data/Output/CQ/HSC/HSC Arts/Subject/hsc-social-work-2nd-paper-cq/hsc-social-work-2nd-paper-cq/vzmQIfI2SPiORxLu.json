{
  "title": "ঢাকা, ময়মনসিংহ, রাজশাহী, দিনাজপুর, সিলেট বোর্ড ২০২৫",
  "subtitle": "সমাজকর্ম (10)",
  "questions": [
    {
      "number": "1",
      "uddipok": "সুরমা পাড়ের ছেলে জসিম। দারিদ্র্যের কারণে লেখাপড়া করতে পারেনি। নদীভাঙনে বসতবাড়িটিও নদীগর্ভে বিলীন হয়ে যায়। ফলে জসিমের পরিবার সিলেটের এক. পরিত্যস্ত ফুটপাতে আশ্রয় নেয়।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "মানব সভ্যতার ধারক ও বাহক কী",
          "explanation": "মানব সভ্যতার ধারক ও বাহক হলো বস্ত্র।"
        },
        {
          "label": "খ",
          "question": "মৌলিক মানবিক চাহিদা হিসেবে খাদ্য কেন গুরুত্বপূর্ণ?",
          "explanation": "পৃথিবীতে বেঁচে থাকা এবং শারীরিক বৃদ্ধি ও মানসিক বিকাশ ঘটাতে খাদ্যের প্রয়োজন আছে। তাই মানবজীবনের সবচেয়ে প্রথম ও প্রয়োজনীয় মৌলিক চাহিদা হলো খাদ্য। খাদ্য বলতে ঐসব বস্তু বা দ্রব্যকে বোঝায় যা শরীরে হজম হয় এবং শরীরের বৃদ্ধি ও কর্মশক্তি যোগানে সাহায্য করে। খাবার না খেলে মানুষের স্বাভাবিক জ্ঞান ও বুদ্ধি লোপ পায়। খাদ্য ছাড়া মানুষ বাঁচতে পারে না। তাই খাদ্যের গুরুত্ব অপরিসীম।"
        },
        {
          "label": "গ",
          "question": "উদ্দীপকের জসিমের পরিবার কোন কোন মৌলিক মানবিক চাহিদা পূরণে ব্যর্থ? ব্যাখ্যা করো।",
          "explanation": "উদ্দীপকে জসিমের পরিবার শিক্ষা ও বাসস্থান নামক মৌল মানবিক চাহিদা পূরণে ব্যর্থ। শিক্ষা মানুষের গুরুত্বপূর্ণ একটি মৌলিক মানবিক চাহিদা। সামাজিক জীব হিসেবে সুন্দর জীবনযাপনের জন্য শিক্ষা অপরিহার্য। এটি মানুষের সুপ্ত প্রতিভার বিকাশ ঘটানোর পাশাপাশি ব্যক্তিত্ব গঠন, মূল্যবোধ, সামাজিক দায়িত্ব ও কর্তব্য সম্পর্কে সচেতন করে তোলে। বাসস্থান মানুষের অন্যতম গুরুত্বপূর্ণ মৌল মানবিক চাহিদা। সমাজ ও সভ্যতাকে স্থিতিশীল রূপ দেওয়ার পেছনে বাসস্থানের অবদান সবচেয়ে বেশি। পরিবার কাঠামো গড়ে ওঠার পটভূমি হলো বাসস্থান। এটি সমাজের ভিত্তি ও- বিভিন্ন প্রাকৃতিক দুর্যোগ থেকে মানুষকে রক্ষা করার মাধ্যম। বাসস্থানের কারণেই মানুষের পারস্পরিক সহানুভূতি, একাত্মতা, গোষ্ঠীবদ্ধ জীবনযাপন ব্যবস্থা গড়ে উঠেছে। মানুষ কর্মক্ষেত্র থেকে নিরাপদ আশ্রয়ের জন্য নিজ আবাসস্থলে ফিরে আসে। তাই সুষ্ঠু জীবনযাপন, সামাজিক নিরাপত্তা, আপদকালীন আশ্রয়, গোপনীয়তা রক্ষার জন্য মানুষ বাসস্থান গড়ে তোলে। উদ্দীপকে বলা হয়েছে, অভাবের কারণে জসিমের লেখাপড়া করা সম্ভব হয়নি। আবার নদী ভাঙনে তাদের একমাত্র সম্বল বসত বাড়িটি নদীগর্ভে বিলীন হয়েছে। এ থেকে বোঝা যায়, জসিমের পরিবার শিক্ষা ও বাসস্থান মৌল মানবিক চাহিদার অভাব রয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত মৌলিক মানবিক চাহিদার অপূরণজনিত কারণে সৃষ্ট সমস্যাসমূহ আলোচনা করো।",
          "explanation": "উদ্দীপকে ইঙ্গিতকৃত মৌলিক মানবিক চাহিদা শিক্ষা ও বাসস্থানের অপূরণজনিত কারণে বিভিন্ন ধরনের সামাজ়িক সমস্যা সৃষ্টি হয়। মানুষের জীবনে ছয়টি অপরিহার্য মৌল মানবিক চাহিদার অন্যতম হলো শিক্ষা ও বাসস্থান। শিক্ষার অভাবে মানুষ নিরক্ষর ও অজ্ঞ থাকে। ফলে সমাজে কুসংস্কার বৃদ্ধি পায়। অজ্ঞতার কারণে তারা সমাজের উন্নয়নে ভূমিকা পালনে ব্যর্থ হয়। অশিক্ষিত জনগোষ্ঠী অনেক ক্ষেত্রে সাম্প্রদায়িক চিন্তা লালন করে-ও ধর্মীয় বিদ্বেষ ছড়ায়। পাশাপাশি শিক্ষার অপূরণজনিত কারণে অশিক্ষিত জনগোষ্ঠী জনসংখ্যা বৃদ্ধির কুফল সম্পর্কে সচেতন থাকে না। এর ফলে তারা অধিক সন্তানের জন্ম দেয়, যা দেশের জনসংখ্যা বৃদ্ধি করে। এছাড়া নিরক্ষর ব্যক্তি কর্মসংস্থানের ক্ষেত্রে পিছিয়ে থাকে। ফলে সমাজে বেকারত্ন,ভিক্ষাবৃত্তি বৃদ্ধি পায়। শিক্ষার মতো বাসস্থানের চাহিদা পূরণের ব্যর্থতা থেকে বস্তি সমস্যার উদ্ভব'হয়। সাধারণত দ্রুত শিল্পায়ন ও নরায়ণ, নদী ভাঙন ও প্রাকৃতিক দুর্যোগের কারণে নিম্ন আয়ের মানুষ গৃহহারা হয়ে পড়ে:। জীবিক্বার তাগিদে তারা পরবর্তীতে শহরে এসে ঠাঁই নিতে বাধ্য হয়, যা বস্তি সৃষ্টির অন্যতম কারণ। সেখান থেকে তারা মাদক গ্রহণ, মাদক ব্যবসা, চুরি, ছিনতাইসহ নানা অপরাধে জড়িয়ে পড়ে। উদ্দীপকে সুরমা পাড়ের ছেলে জসিমের ক্ষেত্রে মৌলিক মানবিক চাহিদা শিক্ষা ও বাসস্থানের অভাবের কথা বলা হয়েছে। এ দুটি মৌল মানবিক চাহিদার অপূরণজনিত কারণে নানাবিধ সামাজিক সমস্যার জন্ম দেয়। আলোচনা শেষে বলা যায়,মানুষের মৌলিক চাহিদা পূরণ না হলে তার সুষ্ঠু জীবনযাপন ব্যাহত হয়। যা বিভিন্নভাবে সামাজিক সমস্যা সৃষ্টি করে।"
        }
      ]
    },
    {
      "number": "2",
      "uddipok": "মজুরি বৃদ্ধি ও বকেয়া বেতনের দাবিতে সাভারের আশুলিয়ায় পোশাক কারখানার শ্রমিকদের মধ্যে অসন্তোষ দেখা দেয়। উদ্ভুত পরিস্থিতিতে একজন সমাজকর্মী সমাজকর্মের একটি বিশেষায়িত শাখার জ্ঞান প্রয়োগের মাধ্যমে পরিস্থিতি স্বাভাবিক করেন।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "বাংলাদেশে চিকিৎসা সমাজকর্ম চালু হয় কত সালে?",
          "explanation": "বাংলাদেশে চিকিৎসা সমাজকর্ম চালু হয় ১৯৫৮ সালে।"
        },
        {
          "label": "খ",
          "question": "মনো চিকিৎসা সমাজকর্ম বলতে কী বোঝায়?",
          "explanation": "মানসিকভাবে অসুস্থ ব্যক্তির সমস্যা সম্পর্কে জানা এবং সে অনুযায়ী চিকিৎসা প্রদানই হলো সাইকিয়াট্রিক বা মনো-চিকিৎসা সমাজকর্ম। সাইকিয়াট্রিক সমাজকর্ম মানসিক হাসপাতালের পরিবেশে মানসিক স্বাস্থ্য সেবাদানের ক্ষেত্রে কাজ করে থাকে। মানসিক ভারসাম্যহীনতা, বিভিন্ন ধরনের মানসিক রোগের চিকিৎসায় একজন সাইকিয়াট্রিক চিকিৎসক বা মনোচিকিৎসককে প্রয়োজনীয় সহায়তাদানকারী হিসেবে মনোচিকিৎসা সমাজকর্মী কাজ করেন। মনোচিকিৎসা সমাজকর্মীকে সমাজকর্ম পেশার জ্ঞান ও দক্ষতা অর্জনের পাশাপাশি বিশেষায়িত ক্ষেত্র হিসেবে মানসিক রোগীর স্বাস্থ্যসেবার উপর বিশেষ ডিগ্রি, কোর্স, প্রশিক্ষণ বা পিএইচডি ডিগ্রিপ্রাপ্ত হতে হয়।"
        },
        {
          "label": "গ",
          "question": "উদ্দীপকের সমাজকর্মের কোন শাখার জ্ঞান প্রয়োগ করা হয়েছে? ব্যাখ্যা করো।",
          "explanation": "উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে। শিল্প সমাজকর্ম পেশাদার সমাজকর্মের অন্যতম শাখা। এর মাধ্যমে কলকারখানায় কর্মরত শ্রমিকদের পেশা ও বৃত্তির সাথে জড়িত পাওনা, সুযোগ-সুবিধা, অধিকার আদায় ও তাদের কর্মস্থলে সুসামঞ্জস্য বিধানে সহায়তার জন্য সমাজকর্মের জ্ঞান, দক্ষতা ও কৌশল প্রয়োগ করা হয়। এটি পেশাদার সমাজকর্মের একটি বিশেষায়িত শাখা। শিল্প বিপ্লব পরবর্তী সময়ে মানবতাবাদী চিন্তাধারা এবং ফলপ্রসূ উৎপাদনের স্বার্থে সমাজকর্মের এ শাখার উদ্ভব হয়। এ শাখায় সমাজকর্মীরা তাদের পেশাগত দক্ষতা ব্যবহার করে শ্রমিক-মালিক সম্পর্কের উন্নয়ন ঘটিয়ে অধিক উৎপাদন নিশ্চিত করে। উদ্দীপকে দেখা যায়, সাভারের আশুলিয়ায় পোশাক কারখানার শ্রমিকদের মধ্যে মজুরি বৃদ্ধি ও বকেয়া বেতনের দাবিতে অসন্তোষ চলছে। এক্ষেত্রে একজন সমাজকর্মী সমাজকর্মের একটি বিশেষায়িত শাখার জ্ঞান প্রয়োগের মাধ্যমে পরিস্থিতি স্বাভাবিক করেন। এ থেকে বোঝা- যায়, উদ্দীপকে সমাজকর্মের শিল্প সমাজকর্ম শাখার জ্ঞান প্রয়োগ করা হয়েছে।"
        },
        {
          "label": "ঘ",
          "question": "উদ্দীপকে পরিস্থিতি মোকাবিলায় একজন সমাজকর্মীর ভূমিকা বিশ্লেষণ করো",
          "explanation": "উদ্দীপকের পরিস্থিতি মোকাবিলায় অর্থাৎ শ্রমিক অসন্তোষের কারণ দূরীভূত করে শ্রমিক ও শিল্পের সার্বিক পরিবেশ উন্নয়নে শিল্প সমাজকর্মীর ভূমিকা অত্যধিক। সাধারণত শিল্পকারখানার মালিক ও শ্রমিক পক্ষ একে অন্যের বিপরীত মেরুতে অবস্থান করে। মালিক পক্ষ মনে করে শ্রমিকদের অতিরিক্ত সুবিধা দিলে ব্যবসায় লোকসান হবে। অন্যদিকে, শ্রমিক পক্ষ মনে করে তারা প্রতিনিয়ত মালিকদের দ্বারা শোষণের শিকার হচ্ছে। এ ধরনের টানাপোড়েন সামগ্রিক উৎপাদনে প্রভাব ফেলে। একজন শিল্প সমাজকর্মী এক্ষেত্রে উভয়ের মাঝে সেতুবন্ধ সৃষ্টিতে কাজ করে। শিল্পকারখানায় শিল্পের উৎপাদন বৃদ্ধি ও কর্মীর অধিকার সংক্রান্ত বিষয়ে এ শাখার গুরুত্ব অপরিসীম। একজন শিল্প সমাজকর্মী সমাজকর্মের বিভিন্ন পদ্ধতি ও কৌশল প্রয়োগ করে সমস্যার সমাধান দেন। শিল্প প্রতিষ্ঠানে মালিক-শ্রমিকদের সম্পর্ক উন্নয়নে একজন সমাজকর্মী বিভিন্ন ধাপ অনুসরণ করে সমস্যা সমাধান দেন। এর মাঝে আছে- মালিক-শ্রমিকের পেশাগত দ্বন্দ্বের কারণ সম্পর্কে তথ্য সংগ্রহ, সমাধান, শ্রমিকদের দক্ষতা বৃদ্ধি, প্রশিক্ষণ, সামঞ্জস্য বিধান, সচেতনতা বৃদ্ধি, পরিকল্পনা প্রণয়ন ইত্যাদি। এ ধাপগুলো সমস্যা সমাধানকে ফলপ্রসূ করে। সেই সাথে শ্রমিকদের দক্ষতা অনুযায়ী কাজের ক্ষেত্র নির্বাচন; শ্রমিক শোষণ যাতে না হয় সে ব্যাপারে পদক্ষেপ গ্রহণ, অবসরকালীন ভাতা প্রদান, শিল্প ক্ষেত্রে শ্রমিকদের যথাযথ চিত্তবিনোদনের ব্যবস্থা করা ইত্যাদি পদক্ষেপ গ্রহণ ও বাস্তবায়নে শিল্প সমাজকর্মের গুরুত্ব অত্যধিক। উপরের আলোচনা থেকে এটি সুস্পষ্ট যে, কারখানার সার্বিক পরিবেশ উন্নয়নে শিল্প সমাজকর্মীর ভূমিকা অত্যন্ত কার্যকর।"
        }
      ]
    },
    {
      "number": "3",
      "uddipok": "মোহাম্মদ ইহসান একজন পেশাদার সমাজকর্মী। তিনি সমাজকর্মের বিশেষায়িত শাখার জ্ঞান প্রয়োগের মাধ্যমে শিক্ষার্থীদের পাঠে অমনোয়োগিতা, স্কুল পালানো, স্কুলের পরিবেশের সাথে খাপ খাওয়াতে না পারা ইত্যাদি নিরসনে কাজ করে থাকেন।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "'What is Social Case Work' গ্রন্থের লেখক কে?",
          "explanation": "'What is Social Case Work'- গ্রন্থের লেখক হলেন ম্যারি রিচমন্ড।"
        },
        {
          "label": "খ",
          "question": "প্রবীণকল্যাণ সমাজকর্ম বলতে কী বোঝায়?",
          "explanation": "সমাজকর্মের যে বিশেষায়িত শাখার জ্ঞান, দক্ষতা ও কৌশল প্রয়োগের মাধ্যমে প্রবীণদের কল্যাণে বিভিন্ন ধরনের পদক্ষেপ গ্রহণ করা হয় তাকে প্রবীণকল্যাণ সমাজকর্ম বলে। বার্ধক্যে মানুষ নানা ধরনের সমস্যায় ভোগে। এ সময় দারিদ্র্য, অনাহার, অবহেলা, মানসিক নির্যাতন, প্রতারণা আর শারীরিক নানা বাধা-বিপত্তি অনেককেই বিপর্যস্ত করে তোলে। এ ধরনের সমস্যা মোকাবিলা বা কাটিয়ে ওঠার জন্যই প্রবীণকল্যাণ সমাজকর্ম কাজ করে। এক্ষেত্রে সমাজকর্মীরা বয়স্কদের কল্যাণে নিজস্ব জ্ঞান ও দক্ষতাকে কাজে লাগিয়ে সেবা প্রদান করেন।"
        },
        {
          "label": "গ",
          "question": "উদ্দীপকে সমাজকর্মের কোন বিশেষায়িত শাখাকে ইঙ্গিত কর। হয়েছে? ব্যাখ্যা করো।",
          "explanation": "উদ্দীপকে সমাজকর্মের বিশেষায়িত শাখা বিদ্যালয় সমাজকর্মকে ইঙ্গিত করা হয়েছে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের পরিবেশের সাথে শিক্ষার্থীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষার্থীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষার্থীর সমস্যা সম্পর্কে প্রাথমিকভাবে অভিভাবক, সহপাঠী ও শিক্ষকদের কাছ থেকে তথ্য সংগ্রহ করে সমস্যার কার্যকর সমাধান করতে সহায়তা করেন। আবার যারা বিদ্যালয়ের পরিবেশের সাথে খাপ খাওয়াতে পারে না বিদ্যালয় সমাজকর্মী তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করেন। উদ্দীপকে উল্লেখিত পেশাদার সমাজকর্মী মোহাম্মদ ইহসান সমাজকর্মের বিশেষায়িত শাখার জ্ঞান প্রয়োগের মাধ্যমে শিক্ষার্থীদের পাঠে অমনোযোগিতা, স্কুল পালানো, স্কুলের পরিবেশের সাথে খাপ খাওয়াতে না পারা ইত্যাদি নিরসনে কাজ করে থাকেন। তাই বলা যায়, উদ্দীপকে বিদ্যালয় সমাজকর্ম শাখার ইঙ্গিত রয়েছে।"
        },
        {
          "label": "ঘ",
          "question": "উদ্দীপকে নির্দেশিত উক্ত শাখার গুরুত্ব বিশ্লেষণ করো।",
          "explanation": "উদ্দীপকে প্রতিফলিত শাখা অর্থাৎ বিদ্যালয় সমাজকর্ম শিক্ষক-শিক্ষার্থীর সমস্যা সমাধানে, বিদ্যালয় পরিবেশে শিক্ষার্থীকে সামঞ্জস্য বিধান ও মনোযোগ সৃষ্টিতে প্রয়োজনীয় পরামর্শ দিয়ে গুরুত্বপূর্ণ ভূমিকা রাখে। বিদ্যালয় সমাজকর্ম হলো শিক্ষার্থীকেন্দ্রিক এক ধরনের সাহায্য ব্যবস্থা। বিদ্যালয়ের-পরিবেশের সাথে শিক্ষাথীদের সামঞ্জস্য বিধানে সহায়তা করা এর মূল লক্ষ্য। বিভিন্ন কারণে স্কুল, শিক্ষক, ছাত্র বা সমষ্টির ব্যবস্থাপনার মধ্যে সমন্বয়ের অভাব দেখা দেয়। ফলে শিক্ষাথীরা ক্ষতিগ্রস্ত হয়। এক্ষেত্রে মূল সমস্যা খুঁজে বের করে কার্যকর ব্যবস্থা গ্রহণ করতে বিদ্যালয় সমাজকর্মের গুরুত্ব অপরিসীম। একজন বিদ্যালয় সমাজকর্মী বিদ্যালয়ে অনিয়মিত এবং অমনোযোগী শিক্ষাথীর সমস্যা সম্পর্কে প্রাথমিকভাবে অভিভাবক, সহপাঠী ও' শিক্ষকদের কাছ থেকে তথ্য সংগ্রহ করে সমস্যার কার্যকর সমাধানে সহায়তা করেন। আবার যারা বিদ্যালয়ের পরিবেশের সাথে খাপ খাওয়াতে পারে না, বিদ্যালয় সমাজকর্মী তাদেরকে বিদ্যালয়ের পরিবেশের সাথে খাপ খাইয়ে নিতে সহায়তা করেন। বিদ্যালয় সমাজকর্ম শিক্ষাদান ও শিক্ষণ প্রক্রিয়ার উন্নয়নে ভূমিকা রাখে। শিক্ষার্থীদের সুনাগরিক হিসেবে গড়ে তোলার লক্ষ্যে কাজ করে। বিদ্যালয় জীবনে অনেক শিক্ষার্থী র্যক্তিগত সম্পর্ক, আর্থিক টানাপোড়েনসহ নানা ধরনের বাধার সম্মুখীন হয়। এ সকল সমস্যা সমাধানে বিদ্যালয় সমাজকর্ম ভূমিকা রাখে। এছাড়াও বিদ্যালয় সমাজকর্ম শিক্ষার্থীদের সুপ্ত প্রতিভার বিকাশ, হীনস্মন্যতা দূরীকরণ, মনস্তাত্ত্বিক সমস্যা ও ইভটিজিং, ধূমপান ও মাদকাসক্ত সমস্যার সমাধান করে গুরুত্বপূর্ণ, ভূমিকা রাখতে পারে। উপরের আলোচনা থেকে তাই বলা যায়, শিক্ষাথীদের সার্বিক উন্নয়নে সমাজকর্মের বিশেষায়িত শাখা বিদ্যালয় সমাজকর্মের গুরুত্ব অত্যধিক।"
        }
      ]
    },
    {
      "number": "4",
      "uddipok": "সীমার বয়স পাঁচ বছর। সে কারো সাথে সহজে মিশতে চায় না, একাকি থাকতে পছন্দ করে। সে একই কাজ বার বার করে এবং নাম ধরে ডাকলে সাড়া দেয় না। সীমার এমন অস্বাভাবিক আচরণে তার বাবা-মা খুবই চিন্তিত।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "বাংলাদেশে প্রচলিত আইন অনুযায়ী ছেলের বয়স ২১ বছর এবং মেয়ের বয়স ১৮ বছর হওয়ার আগে কোনো বিবাহ সম্পন্ন হলে তাকে বাল্যবিবাহ বলে।"
        },
        {
          "label": "খ",
          "question": "সঙ্গদোষ মাদকাসক্তির অন্যতম কারণ— সংক্ষেপে বুঝিয়ে লেখো।",
          "explanation": "সঙ্গদোষের কারণে অনেকে মাদকাসন্ত হয়ে পড়ে। মানুষ স্বভাবতই তার সঙ্গী দ্বারা প্রভাবিত হয়। নেশাগ্রস্ত ও দুশ্চরিত্র বন্ধুবান্ধবের প্রভাবে একজন মানুষ খুব সহজেই মাদকাসক্ত হয়ে পড়ে। এটি সমাজের একই মূল্যবোধ ও চিন্তা চেতনার দ্বারা প্রভাবিত মানুষের মাঝে সহজেই সংক্রমিত হয়। এসব ক্ষেত্রে ব্যক্তির নিজস্ব গুণ ও সত্তার চেয়ে সঙ্গী-সাথির সাথে মেলামেশা ও যে পরিবেশে বসবাস করে সেগুলোর প্রভাবই তাকে মাদকের প্রতি আসক্ত করে তোলে।"
        },
        {
          "label": "গ",
          "question": "উদ্দীপকে সীমার আচরণে কোন সামাজিক সমস্যার প্রকাশ ঘটেছে? ব্যাখ্যা করো। ৩",
          "explanation": "উদ্দীপকে সীমার আচরণে সামাজিক সমস্যা অটিজমের প্রকাশ ঘটেছে। অটিজম হলো মস্তিষ্কের বিকাশগত অসম্পূর্ণতাজনিত একটি বৈকল্য বা সমস্যা। এটি এমন একটি স্নায়বিক সমস্যা যার ফলে শিশু বিকাশজনিত প্রতিবন্ধকতার সম্মুখীন হয়। অটিজমের ফলে শিশুরা অস্বাভাবিকভাবে নিজেদেরকে চারপার্শ থেকে গুটিয়ে ফেলে। ফলে তাদের মধ্যে আচরণগত নানা. সমস্যা দেখা দেয়। অটিজমে আক্রান্ত শিশুদের সুনির্দিষ্ট কিছু লক্ষণ বা বৈশিষ্ট্য রয়েছে। যেমন- যোগাযোগ (মৌখিক ও অমৌখিক) অক্ষমতা; বিভিন্ন অঙ্গ-প্রত্যজ্ঞ নড়াচড়া ও চলাফেরায় ভারসাম্যহীনতা; কোনো উদ্দীপনার প্রতি যথাসময়ে সাড়া না দেওয়া; কারও চোখে চোখ রেখে কথা বলতে না পারা; কারও সঙ্গে মেলামেশায় অনীহা; নিজেকে চারপাশের পরিবেশ ও মানুষজন থেকে গুটিয়ে রাখা; রুটিন বাধা জীবনে অভ্যস্ত হয়ে পড়া এবং এর ব্যতিক্রম ঘটলে বিচলিত হওয়া; অযথা জোরে চিৎকার করা, একই কথা বার বার বলা ইত্যাদি। উদ্দীপকে উল্লিখিত পাঁচ বছরের শিশু সীমা কারো সাথে মিশতে চায় না এবং একাকি থাকতে পছন্ করে। এছাড়া সে একই কাজ বার বার করে এবং নাম ধরে সকলে সাড়া দেয় না। এগুলো মূলত অটিজমে আক্রান্ত শিশুদের বৈশিষ্ট্য। তাই বলা যায়, সীমা অটিজমেআক্রান্ত।"
        },
        {
          "label": "ঘ",
          "question": "উক্ত সামাজিক সমস্যার প্রভাব বিশ্লেষণ করো।",
          "explanation": "সমাজ জীবনে অটিজমের প্রভাব অত্যন্ত-নেতিবাচক। অটিজম আমাদের দেশ তথা বিশ্বের জন্য একটি বড় ধরনের সমস্যা। উদ্দীপকের পাঁচ বছরের শিশু সীমার আচরণগত বৈশিষ্ট্যগুলো অটিজমকে ইঙ্গিত করে। সমাজে যেসব অটিস্টিক শিশু বা ব্যক্তি আছে তারা ব্যক্তি সমাজ, পরিবার ও রাষ্ট্রীয় পর্যায়ে নেতিবাচক প্রভাব ফেলে। এগুলো অনেক সময় পুরো রাষ্ট্রীয় পরিবেশের স্বাভাবিকতায় বাধা হয়ে দাঁড়ায়। যাদের পরিবারে অটিস্টিক শিশু আছে তাদের পরিবারের আর্থিক ব্যয় বেশি হয়। মার্কিন যুক্তরাষ্ট্রে পরিচালিত এক প্রতিবেদনে দেখা যায়,প্রতিবছর অটিস্টিক শিশুদের জন্য ১৩৭ বিলিয়ন ডলার খরচ করতে হয়। আর একজন সুস্থ ব্যক্তির জন্য সারা জীবনে ব্যয় হয় ২.৪ মিলিয়ন.US ডলার। সামাজিকভাবেও অটিজমের নেতিবাচক প্রভাব লক্ষ করা যায়। বিশেষ করে যখন কোনো বাবা-মা সন্তানের অটিজমের বিষয়টি জানতে পারে তখন থেকে ঐ শিশুর প্রতি তাদের মনোভাব পরিবর্তন হয়। অনেক ক্ষেত্রে অটিস্টিক শিশুর জন্য তার ভাই-বোন আত্মীয় বা বন্ধুমহলে অস্বস্তিবোধ করে। অনেক সময় সামাজিক নানা অনুষ্ঠান থেকেও তাদের দূরে রাখা হয়। বিশেষজ্ঞদের ধারণা, এসব বিষয় যখন শিশুটি বুঝতে পারেতখন তার মধ্যে অস্বস্তি কাজ করে এবং সে নেতিবাচক কাজে প্রলুব্ধ হয়। সমাজে অনেক ব্যক্তি আছেন যারা নিজেদের সামাজিক মর্যাদার কথা চিন্তা করে অটিস্টিক সন্তানকে সবার সামনে নিয়ে আসতে চান না। পারিবারিক পরিবেশেও অটিজমের প্রভাব অনেক। এ সমস্ত শিশুর বা ব্যক্তির আচরণে অনেক সময় পরিবারে অশান্তি নেমে আসে। সবচেয়ে বেশি চাপ পড়ে মায়ের ওপর। তিনি শত বাধা সত্ত্বেও তার সন্তানকে পরিবারে আগলে রাখতে চান। সার্বিকভাবে বলা যায়, শুধু ব্যক্তি ও পরিবারেই নয়, বরং রাষ্ট্রীয় পর্যায়েও অটিজম বিশৃঙ্খলার সৃষ্টি করে।"
        }
      ]
    },
    {
      "number": "5",
      "uddipok": "রিমি ধনী পরিবারের মেয়ে। রনি দরিদ্র পরিবারের ছেলে। সমাজে প্রতিষ্ঠা লাভের আশায় 'রনির' বাবা পাঁচ লক্ষ টাকার চুক্তিতে 'রিমিকে' ছেলের বউ করে নিয়ে আসেন। বিয়ের পর রনির বাবা টাকা দাবি করলে রিমির ধাবা বিষয়টি অস্বীকার করে। এতে রিমি তার স্বামীর নির্যাতনের শিকার হয়ে একজন সমাজকর্মীর শরণাপন্ন হয়।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "বিবাহ কী?",
          "explanation": "বিবাহ হলো নারী-পুরুষের মধ্যে এমন এক চুক্তির সম্পর্ক যার মাধ্যমে তারা স্বামী-স্ত্রী রূপে একত্রে বসবাস ও সন্তান উৎপাদনের জন্য সামাজিক, ধর্মীয় ও আইনগত স্বীকৃতি লাভ করে।"
        },
        {
          "label": "খ",
          "question": "সামাজিক সমস্যা পরস্পর নির্ভরশীল- সংক্ষেপে বুঝিয়ে লেখো।",
          "explanation": "সমাজে বিদ্যমান প্রতিটি সমস্যা প্রত্যক্ষ বা পরোক্ষভাবে একে অন্যের সাথে সম্পর্কযুক্ত। সামাজিক সমস্যা একক কোনো বিষয় নয়। প্রতিটি সমস্যা অন্যান্য সমস্যার সাথে ঘনিষ্ঠভাবে সম্পর্কযুক্ত এবং একে অন্যের ওপর প্রত্যক্ষ বা পরোক্ষভাবে নির্ভরশীল।যেমন- জনসংখ্যা বৃদ্ধির কারণে দারিদ্র্য বাড়ে, আবার দরিদ্র লোকদের মাধ্যমেও জনসংখ্যা বৃদ্ধি পায়।"
        },
        {
          "label": "গ",
          "question": "উদ্দীপকে কোন সামাজিক সমস্যার কথা বলা হয়েছে? ব্যাখ্যা করো।",
          "explanation": "উদ্দীপকে যৌতুক প্রথা নামক সামাজিক সমস্যার কথা বলা হয়েছে। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ, বরপক্ষকে বাবরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। এটি সামাজিক রেওয়াজে পরিণত হলে তাকে যৌতুক প্রথা বলে। যৌতুকের প্রধান শিকার আমাদের 'দেশের নারীরা। উদ্দীপকের তথ্যানুযায়ী, পাঁচ লক্ষ টাকার চুক্তিতে রনির বাবা ছেলেকে রিমির সাথে বিয়ে দেন। বিয়ের পর রনির বাবা টাকা দাবি করলে রিমির বাবা তা দিতে অস্বীকার করেন। এর ফলে রিমি তার স্বামী কর্তৃক নির্যাতনের শিকার হয়ে সমাজকর্মীর শরণাপন্ন হয়। এ ঘটনায় বাংলাদেশে প্রচলিত সামাজিক কু-প্রথা যৌতুকের প্রতি ইঙ্গিত করা হয়েছে। ১৯৮০ সালের যৌতুক নিরোধ আইন অনুসারে,যৌতুক বলতে বিবাহের কোনো এক পক্ষ কর্তৃক অপর পক্ষকে বা অপর কোনো ব্যক্তিকে বিয়ের সময়, পূর্বে বা পরে উক্ত পক্ষগণের মধ্যে বিবাহের পণ্য হিসেবে প্রত্যক্ষ বা পরোক্ষভাবে প্রদত্ত বা প্রদান করতে সম্মত জামানতকে বোঝায়। তাই বলা যায়, উদ্দীপকে যৌতুক নামক সামাজিক সমস্যাকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত সমস্যা মোকাবিলায় সমাজকর্মীর ভূমিকা বিশ্লেষণ করো।",
          "explanation": "উদ্দীপকে বর্ণিত সামাজিক সমস্যা তথা যৌতুক প্রথা সমস্যা মোকাবিলায় একজন সমাজকর্মীর গুরুত্বপূর্ণ ভূমিকা রয়েছে। যৌতুকের কারণে নারীরা শারীরিক ও মানসিক নির্যাতনের শিকার হন। এমনকি অসংখ্য নারী প্রতিবছর এ কারণে প্রাণও হারান। এ অবস্থা মোকাবিলায় প্রয়োজনীয় আইন থাকলেও বাস্তবে তার প্রয়োগ তেমন দেখা যায় না। এর অন্যতম কারণ হলো অজ্ঞতা এবং অহেতুক ভয়ভীতি। এক্ষেত্রে যৌতুকের শিকার ব্যক্তিকে সহায়তা প্রদানে একজন পেশাগত সমাজকর্মী যথাযথ ভূমিকা পালন করতে পারেন। একজন সমাজকমী যৌতুকবিরোধী প্রচার অভিযান পরিচালনায় অগ্রণী ভূমিকা পালন করতে পারেন। বিভিন্ন প্রচারমাধ্যমে যৌতুকের ক্ষতিকর দিক এবং শাস্তির বিধানগুলো তুলে ধরে যৌতুকবিরোধী আন্দোলনকে বেগবান করতে পারেন। এছাড়া যৌতুকবিরোধী সেমিনার, আলোচনা সভার আয়োজন, সমিতি, প্রচারপত্র বিলি ইত্যাদির মাধ্যমে প্রচারণা চালানোর ক্ষেত্রে সমাজকর্মীরা ভূমিকা রাখতে পারেন। যৌতুক নিয়ন্ত্রণ ও মোকাবিলার মাধ্যমে নারীর ক্ষমতায়ন নিশ্চিত করা, নারী নির্যাতন প্রতিরোধে গৃহীত বিভিন্ন আইন সম্পর্কে জনগণের অজ্ঞতা দূর করা এবং সচেতনতা বৃদ্ধির ক্ষেত্রে সমাজকর্মীরা সহায়ক ভূমিকা রাখতে পারেন। উল্লিখিত আলোচনা থেকে বোঝা যায়, যৌতুক প্রথা প্রতিরোধে একজন সমাজকর্মীর ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "'ক' রাষ্ট্রের আইন শৃঙ্খলা সুরক্ষা, অপরাধ দমন এবং মানুষের জান মালের নিরাপত্তার ক্ষেত্রে একটি সংস্থা কাজ করে যাচ্ছে।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "বিবাহের সর্বনিম্ন বয়স কত?",
          "explanation": "বাহের সর্বনিম্ন বয়স ছেলেদের ক্ষেত্রে ২১ বছর এবং মেয়েদের ক্ষেত্রে ১৮ বছর।"
        },
        {
          "label": "খ",
          "question": "জলবায়ু পরিবর্তনের একটি কারণ বুঝিয়ে লেখো।",
          "explanation": "জলবায়ু পরিবর্তনের অন্যতম কারণ হলো বিশ্বব্যাপী তাপমাত্রা বৃদ্ধি। জলবায়ু পরিবর্তন বলতে ৩০ বছরে বার বার আবহাওয়ার পরিবর্তন হওয়াকে বোঝায়। এর ফলে পৃথিবীর তাপমাত্রা বেড়ে মারাত্মক বিপর্যয়ের সৃষ্টি করেছে। পৃথিবীর মোট জলভাগের ২ ভাগ আছে বরফ আকারে। ক্রমাগত তাপমাত্রা বৃদ্ধির ফলে বরফ গলে সমুদ্রপৃষ্ঠের উচ্চতা বেড়ে যাচ্ছে। যার ফলে উপকূলীয় এলাকা, নিচু দ্বীপ ও এলাকা ইত্যাদি ডুবে যাচ্ছে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক প্রতিষ্ঠান আইন প্রয়োগকারী সংস্থাকে ইঙ্গিত করা হয়েছে। আইন প্রয়োগকারী সংস্থা বলতে ঐসর্ব সংস্থাকে বোঝায়, যারা দেশে বিদ্যমান আইনসমূহ নাগরিকদের কল্যাণে বিভিন্ন, ক্ষেত্রে প্রয়োগ করে থাকে। এ সংস্থার সদস্যরা দেশের প্রচলিত আইনের প্রতিষ্ঠা এবং প্রয়োগের জন্য নিবেদিত প্রাণ। এর অন্তর্ভুক্ত হচ্ছে পুলিশের বিভিন্ন রাহিনী ও র‍্যাব। বৃহৎ অর্থে বিচার বিভাগের কাজও এর আওতাভুক্ত বলে বিবেচিত হয়। তবে সাধারণত পুলিশ বিভাগই আইন প্রয়োগের মূল সংস্থার দাবিদার। আইন প্রয়োগকারী সংস্থাকে জনগণের বন্ধু বা জনগণের সেবকও বলা হয়। জনগণ যাতে আইনের সুফল পায় এবং দেশের আইনশৃঙ্খলা পরিস্থিতি স্বাভাবিক থাকে সে লক্ষ্যে এ সংস্থাগুলো ভূমিকা রাখে। উদ্দীপকে বলা হয়েছে, একটি সংস্থা 'ক' রাষ্ট্রের আইন শৃঙ্খলা রক্ষা, অপরাধ' দমন এবং মানুষের জান-মালের, নিরাপত্তার ক্ষেত্রে কাজ করে যাচ্ছে, যা আইন প্রয়োগকারী সংস্থাকে নির্দেশ করে। কেননা আইন প্রয়োগকারী সংস্থাই আইন শৃঙ্খলা সুরক্ষা, অপরাধ দমন এবং মানুষের জান-মালের নিরাপত্তার লক্ষ্যে কাজ করে থাকে।"
        },
        {
          "label": "ঘ",
          "question": "উক্ত প্রতিষ্ঠানের ভূমিকা বিশ্লেষণ করো।",
          "explanation": "সামাজিক সমস্যা প্রতিরোধে উক্ত সংস্থা তথা আইন প্রয়োগকারী সংস্থা গুরুত্বপূর্ণ ভূমিকা রাখে। আইন প্রয়োগকারী সংস্থা দেশে বিদ্যমান আইনসমূহ নাগরিকদের কল্যাণে বিভিন্ন ক্ষেত্রে প্রয়োগ করে থাকে। আইনের যথাযথ প্রয়োগের ওপরই নির্ভর করে বিভিন্ন সমস্যার সঠিক সমাধান। আইন প্রয়োগকারী সংস্থার কারণেই নানারকম সামাজিক সমস্যা কমে যায়। যেমন- এসিড নিক্ষেপের সর্বোচ্চ শাস্তি প্রদান করা হলে সমাজের অন্যরা এ অপরাধ থেকে দূরে থাকবে। ফলে সমাজ থেকে এসিড নামক সন্ত্রাস ধীরে ধীরে কমে আসবে। বাল্যবিবাহ আইনত দণ্ডনীয় অপরাধ। এ অপরাধে জড়িত ব্যক্তিকে পুলিশের মাধ্যমে শাস্তির আওতায় আনা,হলে বাল্যবিবাহ হ্রাস পাবে। এছাড়া দুর্নীতি সমাজের উন্নয়নের ক্ষেত্রে সবচেয়ে বড় বাধা। আইন প্রয়োগকারী সংস্থা যদি দুর্নীতির অভিযোগে অভিযুক্ত ব্যক্তির যথাযথ শাস্তি নিশ্চিত করে তাহলে সমাজ থেকে দুর্নীতি দূর করা সম্ভব হবে। অন্যদিকে হত্যা, লুণ্ঠন, ধর্ষণ, অপহরণ, চোরাচালান, নানারকম সন্ত্রাসী কর্মকাণ্ড প্রতিরোধ, হ্রাস এবং শাস্তি প্রদানের ক্ষেত্রে প্রত্যক্ষ বা পরোক্ষভাবে আইন প্রয়োগকারী সংস্থার ভূমিকা অত্যন্ত গুরুত্বপূর্ণ। আইন প্রয়োগকারী সংস্থা নিরপেক্ষভাবে তাদের দায়িত্ব পালন করলেই সমাজ থেকে বিভিন্ন সমস্যা দূর করা সম্ভব হবে। আলোচনা শেষে বলা যায়, 'সামাজিক সমস্যা প্রতিরোধে আইন প্রয়োগকারী সংস্থা অগ্রণী ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "আইন কী?",
          "explanation": "মানুষের বাহ্যিক আচার-আচরণ নিয়ন্ত্রণের লক্ষ্যে রাষ্ট্রীয় সার্বভৌম কর্তৃপক্ষ কর্তৃক প্রণীত এবং অনুমোদিত বিধিবদ্ধ নিয়ম-কানুনই আইন।"
        },
        {
          "label": "খ",
          "question": "সামাজিক আইনের একটি উদ্দেশ্য ব্যাখ্যা করো।",
          "explanation": "সমাজের সার্বিক নিরাপত্তা ও নিয়ন্ত্রণ প্রতিষ্ঠার উদ্দেশ্যে সামাজিক আইন প্রণীত হয়। সমাজে বিদ্যমান কু-প্রথা দূর করা সামাজিক আইনের অন্যতম উদ্দেশ্য। সামাজিকভাবে এমন বহু কুসংস্কার বা কু-প্রথার প্রচলন দেখা যায়, যা সামগ্রিক আর্থ-সামাজিক উন্নয়নের পথে বিরাট বাধা সৃষ্টি করে। এ ধরনের প্রতিবন্ধকতা দূর করার লক্ষ্যে সামাজিক আইন প্রণয়ন করা হয়। যেমন- হিন্দু বিধবা বিবাহ প্রচলন ও সতীদাহ প্রথা উচ্ছেদের জন্য আইন প্রণয়ন করা হয়েছে।"
        },
        {
          "label": "গ",
          "question": "উদ্দীপকে কোন সামাজিক আইনকে নির্দেশ করা হয়েছে? ব্যাখ্যা করো।",
          "explanation": "উদ্দীপকে ১৯৬১ সালের মুসলিম পারিবারিক আইনকে নির্দেশ করা হয়েছে। ১৯৬১ সালের মুসলিম পারিবারিক আইন অনুযায়ী প্রতিটি বিবাহ রেজিস্ট্রেশন করতে হবে এবং এ আইন অনুযায়ী স্ত্রীর দেনমোহর পরিশোধ করা বাধ্যতামূলক। এ আইনে তালাকের ক্ষেত্রে বলা হয়েছে, মুখে কয়েকবার তালাক উচ্চারণ করলেই তালাক হয় না। এ আইন অনুযায়ী কোনো স্বামী তার স্ত্রীকে তালাক দিতে চাইলে স্বামীকে যথাশীঘ্র ইউনিয়ন পরিষদ বা পৌর চেয়ারম্যানের নিকট লিখিত নোটিশ দিতে হবে এবং অনুরূপ কপি স্ত্রীকেও দিতে হবে। ১৯৬১ সালের মুসলিম পারিবারিক আইনের ভরণপোষণের বিষয়ে বলা হয়েছে, কোনো স্বামী তার স্ত্রীর প্রয়োজনমতো ভরণপোষণ দিতে অসমর্থ হলে বা একাধিক স্ত্রীর ক্ষেত্রে সমভাবে প্রতিপালন করতে না পারলে যথাযথ প্রক্রিয়ায় দরখাস্তের ভিত্তিতে সালিশ পরিষদ স্বামী কর্তৃক স্ত্রীকে ভরণপোষণ বাবদ টাকার পরিমাণ নির্দিষ্ট করে সার্টিফিকেট জারি করতে পারবেন। উদ্দীপকে নির্দেশিত সামাজিক আইনের সাথে সম্পর্কিত বিষয় হিসেবে ভরণপোষণ, দেনমোহর, বিবাহ রেজিস্ট্রেশন ও তালাক নিরুৎসাহিত করার কথা বলা হয়েছে। এগুলো মূলত ১৯৬১ সালের মুসলিম পারিবারিক আইনের কতগুলো উল্লেখযোগ্য দিক বা ধারা। তাই বলা যায়, উদ্দীপকে ১৯৬১ সালের মুসলিম পারিবারিক আইনের প্রতিফলন ঘটেছে।"
        },
        {
          "label": "ঘ",
          "question": "উক্তসামাজিক আইনের সীমাবদ্ধতা মূল্যায়ন করো।",
          "explanation": "১৯৬১ সালের মুসলিম পারিবারিক আইনের অনেক সুফল থাকলেও এর বেশকিছু সীমাবদ্ধতাও রয়েছে। কয়েক দশক আগে স্থানীয় মুসলমান সমাজে বহুবিবাহ, 'তালাক, ভরণপোষণ, উত্তরাধিকার প্রভৃতি বিষয়ে বেশ আইনি অসামঞ্জস্য ছিল। এজন্য তৎকালীন পাকিস্তান সরকার (বর্তমান বাংলাদেশ) নারীর মর্যাদা রক্ষা, অধিকার আদায়, পরিবারের সুখ-শান্তি এবং,সম্পত্তিতে উত্তরাধিকার নিশ্চিত করার লক্ষ্যে ১৯৬১ সালে 'মুসলিম পারিবারিক আইন' কার্যকর করে। তবে এ আইনের কতগুলো সীমাবদ্ধতাও লক্ষ করা যায়। ১৯৬১ সালের মুসলিম পারিবারিক আইনের সীমাবদ্ধতার ক্ষেত্রে দেখা যায়, আইন সম্পর্কে সবার অবগতির জন্য কোনো আইনগত ব্যবস্থা নেওয়া হয়নি। এ আইনে নারী,নির্যাতন ও যৌতুক প্রথা সম্পর্কে সুস্পষ্ট কোনো ধারা সংযোজন করা হয়নি। এ আইনে শাস্তির ব্যবস্থা যথাযথ নয়। সালিশি পরিষদের কাছে শুধু দায়িত্ব দেওয়া হয়েছে; পর্যাপ্ত ক্ষমতা দেওয়া হয়নি। এটি মুসলিম পারিবারিক আইন বিধায় এদেশের অন্য ধর্মাবলম্বী মহিলা ও শিশুদের কল্যাণসাধনে আইনটিতে কার্যকর ব্যবস্থা নেই। ধর্মীয় নেতারা এ আইন মানতে বাধ্য নন। তারা এ আইনের কিছু অংশকে কোরআন পরিপন্থী বলে মনে করেন। মানুষের ধর্মীয় চেতনা উপেক্ষা করে এ আইন কার্যকর হতে পারে না। আলোচনা শেষে বলা যায়, ১৯৬১ সালের মুসলিম পারিবারিক আইনের অনেক ইতিবাচক দিকের পাশাপাশি কিছু নেতিবাচক দিকও রয়েছে।"
        }
      ]
    },
    {
      "number": "8",
      "uddipok": "'X' একটি সরকারি সমাজ উন্নয়ন সংস্থা। এটি ১৯৭৪ সালে প্রতিষ্ঠিত হয়। এটি বৃত্তিমূলক প্রশিক্ষণ, ক্ষুদ্রঋণ এবং নিরক্ষরতা দূরীকরণে কাজ করছে।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "UCD এর পূর্ণরূপ কী?",
          "explanation": "UCD এর পূর্ণরূপ হলো— Urban Community Development."
        },
        {
          "label": "খ",
          "question": "শহর সমাজসেবার একটি কর্মসূচি ব্যাখ্যা করো।",
          "explanation": "শহরসমাজসেবার একটি গুরুত্বপূর্ণ কর্মসূচি হলো শিক্ষা বিষয়ক কার্যক্রম। শহরাঞ্চলে নিরক্ষরতা দূরীকরণ এবং সামাজিক সচেতনতা সৃষ্টির লক্ষ্যে শহর সমাজসেবা কর্মসূচির আওতায় প্রাথমিক ও নৈশ বিদ্যালয় স্থাপন, ধর্মীয় ও সামাজিক শিক্ষা কেন্দ্র, স্বাস্থ্য ও পুষ্টি বিষয়ক শিক্ষাদান ইত্যাদি কর্মসূচি চালু আছে। এছাড়া শহরবাসীদের মধ্যে নিজেদের সমস্যা, সম্পদ, নেতৃত্বের বিকাশ ইত্যাদি সম্পর্কে সচেতন করে তোলার লক্ষ্যে প্রশিক্ষণ দানের ব্যবস্থা করাও শিক্ষা কার্যক্রমের অন্তর্ভুন্ত।"
        },
        {
          "label": "গ",
          "question": "উদ্দীপকে কোন সরকারি সংস্থার কথা বলা হয়েছে? ব্যাখ্যা করো।",
          "explanation": "উদ্দীপকে সরকারি সংস্থা গ্রামীণ সমাজসেবা কার্যক্রমের কথা বলা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রামউন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র; প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, সরকারি সমাজ উন্নয়ন সংস্থা 'x' ১৯৭৪ প্রতিষ্ঠিত হয়। সংস্থাটি বৃত্তিমূলক প্রশিক্ষণ, ক্ষুদ্রঋণ এবং নিরক্ষরতা দূরীকরণে কাজ করছে। সরকারি সংস্থা হিসেবে 'x' এর প্রতিষ্ঠাকালীন সময় এবং কার্যক্রমের সাথে গ্রামীণ সমাজসেবা কার্যক্রমের সাদৃশ্য রয়েছে। তাই বলা যায়, উদ্দীপকে সরকারি সংস্থা গ্রামীণ সমাজসেবা কার্যক্রমের কথাই বিবৃত হয়েছে।"
        },
        {
          "label": "ঘ",
          "question": "উক্ত সরকারি সংস্থার সীমাবদ্ধতা মূল্যায়ন করো।",
          "explanation": "উক্ত সরকারি সংস্থা তথা গ্রামীণ সমাজসেবা কার্যক্রমের বেশকিছু সীমাবদ্ধতা রয়েছে। গ্রামীণ সমাজসেবা হলো একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত, গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক, কৃষক এবং অন্যান্য দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। গ্রামীণ জনগোষ্ঠীর সার্বিক উন্নয়নের লক্ষ্যে গ্রামীণ সমাজসেবা কর্মসূচি পরিচালিত হলেও এর বেশ কিছু সীমাবদ্ধতা বা প্রতিবন্ধকতা রয়েছে। গ্রামীণ সমাজসেবার কর্মপরিসর অনুযায়ী এর জনবল তুলনামূলকভাবে কম। যার ফলে এ কর্মসূচির সুফল দরিদ্র জনগোষ্ঠীর মাঝে যথাযথভাবে পৌঁছে দেওয়া সম্ভব হয় না । গ্রামীণ সমাজসেবার মূল উদ্দেশ্য হলো গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সাহায্য করা। এজন্য এ কর্মসূচির আওতায় পল্লী এলাকায় সুদমুক্ত ঋণ কার্যক্রম চালু করা হয়েছে। কিন্তু দায়িত্বপ্রাপ্ত কর্মকর্তাদের গাফিলতির বা অসাধুতার কারণে এ সেবাটি প্রকৃত সাহায্যপ্রার্থীর কাছে পৌঁছে না। এছাড়া দরিদ্র জনগোষ্ঠীকে আর্থিকভাবে সাবলম্বী করতে বিভিন্ন সচেতনতামূলক কার্যক্রম পরিচালনা করা হয়। কিন্তু তাঁনেক সময় তারা উত্ত কার্যক্রম অনুসরণ করে না। আবার বিভিন্ন সাহায্য-সহযোগিতা প্রদানের ক্ষেত্রে অস্বচ্ছতা দেখা যায়। যে কারণে প্রকৃত সাহায্যার্থী উক্ত সেবা থেকে বঞ্চিত হয়। উল্লিখিত আলোচনার ভিত্তিতে বলা যায় যে, গ্রামীণ সমাজসেবা কর্মসূচি পল্লী অঞ্চলের জনগোষ্ঠীর উন্নয়ন পরিচালিত হলেও কিছু সীমাবদ্ধতার কারণে এর সুফল যথাযথভাবে ভোগ করা সম্ভব হচ্ছে না।"
        }
      ]
    },
    {
      "number": "9",
      "uddipok": "বাংলাদেশ স্বাধীনতা লাভের পর ১৯৭২ সালে যুদ্ধে ক্ষতিগ্রস্তদের ত্রাণ ও পুনর্বাসনের লক্ষ্যে স্যার ফজলে হাসান আবেদ এর উদ্যোগে একটি সংস্থা গড়ে উঠে। সংস্থাটি বর্তমানে ক্ষুদ্র ঋণদান, শিক্ষা, স্বাস্থ্য, পুষ্টি, আইনি সহায়তাসহ নানা ধরনের কার্যক্রম বাস্তবায়ন করছে।",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "গ্রামীণ ব্যাংকের প্রতিষ্ঠাতা কে?",
          "explanation": "গ্রামীণ ব্যাংকের প্রতিষ্ঠাতা হলেন ড. মুহাম্মদ ইউনুস।"
        },
        {
          "label": "খ",
          "question": "ক্ষুদ্র ঋণদান কর্মসূচি বলতে কী বোঝায়?",
          "explanation": "ক্ষুদ্র ঋণদান কর্মসূচি বলতে গ্রামের 'দরিদ্র' নারী ও জামানতবিহীন স্বল্প পরিমাণে প্রদত্ত ঋণদান কর্মসূচিকে বোঝায়। পুরুষদের প্রধানত পল্লি এলাকায় বিদ্যমান আর্থ-সামাজিক ভারসাম্যহীনতা কমিয়ে আনার উদ্দেশ্যে ক্ষুদ্রঋণ কর্মসূচি প্রবর্তন করা হয়। এ ঋণের পরিমাণ সাধারণত ১,০০০ থেকে ১০,০০০ টাকা পর্যন্ত হয়। দরিদ্র জনগোষ্ঠী বিশেষত দুস্থ মহিলাদের মধ্যে দলগতভাবে ঋণ প্রদানের কর্মসূচি হিসেবে এটি চালু করা হয়। গ্রামীণ ব্যাংক একটি পরীক্ষামূলক প্রকল্প হিসেবে ১৯৭৬ সালে সর্বপ্রথম এ কর্মসূচি চালু করে।"
        },
        {
          "label": "গ",
          "question": "উদ্দীপকে কোন সংস্থাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বেসরকারি উন্নয়ন সংস্থাব্র্যাককে ইঙ্গিত করা হয়েছে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে সেগুলোর মধ্যে সর্ববৃহৎ হলো ব্র্যাক। ব্র্যাকের প্রতিষ্ঠাতা হলেন স্যাঁর ফজলে হাসান আবেদ। ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরণার্থী ভারতে আশ্রয় নেয়। তাদের দুঃখ-দুর্দশা দেখে তা লাঘবে ত্রাণকার্য পরিচালনার উদ্দেশ্যে তিনি 'Save Bangladesh' নামে একটি সংস্থা গড়ে তোলেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে তিনি সিলেটের শাল্লা গ্রামে বাংলাদেশ পুনর্বাসন কমিটি বা 'Bangladesh Rehabilitation Assistance Committee' নামে একটি সংস্থা গড়ে তোলেন, যা পরবর্তীকালেব্র্যাক (BRAC) নামে পরিচালিত হয়। সংস্থাটি বর্তমানে ক্ষুদ্র ঋণদান, শিক্ষা, স্বাস্থ্য, পুষ্টি, আইনি সহায়তাসহ নানাবিধ কার্যক্রম পরিচালনা করছে। উদ্দীপকে বলা হয়েছে, যুদ্ধে ক্ষতিগ্রস্তদের ত্রাণ ও পুনর্বাসনের লক্ষ্যে স্যার ফজলে হাসান আবেদের উদ্যোগে ১৯৭২ সালে একটি সংস্থা গড়ে ওঠে। বর্তমানে সংস্থাটির মাধ্যমে ক্ষুদ্র ঋণদান, শিক্ষা, স্বাস্থ্য পুষ্টি ও আইনি সহায়তাসহ নানা ধরনের কার্যক্রম বাস্তবায়িত হচ্ছে। উদ্দীপকের এসব তথ্যের সাথে বেসরকারি উন্নয়ন সংস্থা ব্র্যাকের প্রতিষ্ঠাকারীন প্রেক্ষাপট ও কার্যক্রমের সাদৃশ্য রয়েছে। তাই বলা যায়, উদ্দীপকে বেসরকারি উন্নয়ন সংস্থা ব্র্যাককে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত সংস্থার ভূমিকা আলোচনা করো।",
          "explanation": "আর্থ-সামাজিক উন্নয়নে ব্র্যাকের ভূমিকা বিস্তৃত ও বৈচিত্র্যমুখী। বিশ্বের সর্ববৃহৎ বেসরকারি সমাজ উন্নয়ন সংস্থা ব্র্যাক। প্রতিষ্ঠার পর থেকে ব্র্যাক আর্থ-সামাজিক উন্নয়নে তাৎপর্যপূর্ণ ভূমিকা পালন করছে। ব্র্যাক গ্রামীণ ভূমিহীন, দুস্থ, দরিদ্র ও অনগ্রসর জনগোষ্ঠী উন্নয়নে পল্লি উন্নয়ন কর্মসূচির আওতায় সেচ, 'মৎস্য চাষ, পশুপালন, হাঁস-মুরগির খামার, কুটির শিল্প ও গ্রামীণ প্রশিক্ষণ কার্যক্রম পরিচালনা করছে। আত্মকর্মসংস্থান সৃষ্টিতে ব্র্যাক স্বল্প সুদে ঋণ প্রদান করছে। শিক্ষা বিস্তারে ব্র্যাক উপআনুষ্ঠানিক প্রাথমিক শিক্ষা, ব্যবহারিক শিক্ষা ও ব্র্যাক বিশ্ববিদ্যালয়ের মাধ্যমে উচ্চশিক্ষা কার্যক্রম পরিচালনা করছে। গ্রাম ও শহর এলাকার দরিদ্র অসহায় শ্রেণির মানুষের জন্য ব্র্যাক খাবার স্যালাইন কর্মসূচি, মা ও শিশু স্বাস্থ্য কার্যক্রমসহ বিভিন্ন পর্যায়ের স্বাস্থ্য কর্মসূচি পরিচালনা করছে। 'ব্র্যাক ব্যাংকে'র মাধ্যমে ব্র্যাক গ্রামীণ ভূমিহীন, দুস্থ ও দরিদ্র শ্রেণিকে আর্থিক সেবাদানে ভূমিকা রখেছে। হস্তশিল্প উন্নয়ন ও বাজারজাতকরণ কার্যক্রমের মাধ্যমে কুটির শিল্পের প্রসার ও কর্মসংস্থান সৃষ্টিতে অবদান রাখছে। এছাড়াও ব্র্যাক মানবসম্পদ উন্নয়ন, 'দুর্যোগ, পরিবেশ ও জলবায়ুজনিত কার্যক্রম, জেন্ডার সমতা ও গবেষণা কার্যক্রম পরিচালনার মাধ্যমে আর্থ-সামাজিক উন্নয়নে অগ্রণী ভূমিকা পালন করছে। উপরের আলোচনা থেকে তাই বলা যায়, আর্থ-সামাজিক উন্নয়নের মাধ্যমে বেসরকারি সমাজ উন্নয়ন সংস্থাব্র্যাক গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "UNDP কত সালে গঠিত হয়?",
          "explanation": "UNDP ১৯৬৫ সালে গঠিত হয়।"
        },
        {
          "label": "খ",
          "question": "আন্তর্জাতিক সংস্থা বলতে কী বোঝায়?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেড ক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকে কোন আন্তর্জাতিক সংস্থাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে আন্তর্জাতিক সংস্থা ইউনিসেফকে ইঙ্গিত করা হয়েছে। ইউনিসেফ হলো জাতিসংঘ কর্তৃক পরিচালিত একটি আন্তর্জাতিক সংস্থা যা সারা বিশ্বের শিশুদের কল্যাণে কাজ করে থাকে। দ্বিতীয় বিশ্বযুদ্ধের প্রেক্ষাপটে শিশুদের কল্যাণের উদ্দেশ্যে ১৯৪৬ সালের ১১ ডিসেম্বর সংস্থাটি প্রতিষ্ঠিত হয়। এর সদর দপ্তর যুক্তরাষ্ট্রের নিউইয়র্কে অবস্থিত। বিশ্বব্যাপী নারী ও শিশু কল্যাণে এ সংস্থাটির অবদান সর্বজনস্বীকৃত। সারা বিশ্বের শিশুদের অধিকার সংরক্ষণ ও উন্নয়নে সংস্থাটি শিক্ষা, স্বাস্থ্য, পুষ্টি, নারীর ক্ষমতায়ন, জরুরি ত্রাণ কার্যক্রমসহ বিভিন্ন কর্মসূচি বাস্তবায়ন করছে। বিশেষ করে নারীর ক্ষমতায়ন ও তাদের প্রতি প্রচলিত দৃষ্টিভঙ্গি পরিবর্তন সাধন এবং নারী-পুরুষ সমঅধিকার নিশ্চিত করতে ইউনিসেফ প্রচারিত \"মিনা কার্টুন\" বর্তমানে বহুল প্রশংসিত হয়েছে। ইউনিসেফ ১৯৬৫ সালে শান্তিতে নোবেল পুরস্কার লাভ করে। উদ্দীপকে নির্দেশিত আন্তর্জাতিক সংস্থাটি ১৯৪৬ সালে প্রতিষ্ঠিত হয় এবং এটি বিশ্বব্যাপী শিশু কল্যাণে গুরুত্বপূর্ণ ভূমিকা পালন করছে। সংস্থাটির সদর দপ্তর নিউইয়র্কে অবস্থিত এবং এটি ১৯৬৫ সালে নোবেল শান্তি পুরস্কার লাভ করে। উদ্দীপকে ইঙ্গিতকৃত সংস্থাটির এসব বিষয়ের সাথে আন্তর্জাতিক সংস্থা ইউনিসেফের সামঞ্জস্য রয়েছে। তাই বলা যায়, উদ্দীপকে আন্তর্জাতিক সংস্থা ইউনিসেফকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত আন্তর্জাতিক সংস্থার কার্যক্রম বিশ্লেষণ করো।",
          "explanation": "উদ্দীপকে ইঙ্গিতকৃত আন্তর্জাতিক সংস্থা ইউনিসেফ বিশ্বব্যাপী- নানাবিধ গুরুত্বপূর্ণ কার্যক্রম পরিচালনা করে। উদ্দীপকে আন্তর্জাতিক সংস্থা ইউনিসেফের কথা বলা হয়েছে। ইউনিসেফ বিশ্বব্যাপী শিশুদের সার্বিক কল্যাণে নানা ধরনের কর্মসূচি পরিচালনা করছে। উন্নয়শীল ও অনুন্নত দেশের শিশুদের অকাল মৃত্যুর হাত থেকে বাঁচাতে মাতৃসদন ও শিশুকল্যাণ কেন্দ্র স্থাপন করেছে। গ্রামাঞ্চলে কর্মরত স্বাস্থ্যকমীদের প্রশিক্ষণ প্রদান, বিশুদ্ধ পানি সরবরাহ, পয়ঃপ্রণালি ব্যবস্থা; যক্ষ্মা ও ম্যালেরিয়া প্রতিকার, ও প্রতিরোধে নানা কর্মসূচি গ্রহণ করেছে। এছাড়া পুষ্টিহীনতা মোকাবিলায় সংস্থাটি পুষ্টিকর খাদ্য উৎপাদন ও সরবরাহ, পুষ্টি সংক্রান্ত জ্ঞানদান, দুর্যোগ পরবর্তী খাদ্য সামগ্রী বিতরণসহ নানা ধরনের পুষ্টি বিষয়ক কার্যক্রম গ্রহণ করে থাকে। সেই সাথে মহিলাদের কর্মোপযোগী করে গড়ে তোলার জন্য ইউনিসেফ নানা ধরনের বৃত্তিমূলক ও কারিগরি প্রশিক্ষণমূলক কর্মসূচি প্রদান করছে। প্রাকৃতিক দুর্যোগ এবং যুদ্ধ পরবর্তী ত্রাণ কার্যক্রমে সহায়তা করছে ইউনিসেফ। এইচআইভি' আক্রান্ত শিশুদের জন্য সহায়তামূলক কর্মসূচি গ্রহণ, শিশুর জন্ম পরিচয়কে নিশ্চিত করার জন্য জন্ম নিবন্ধন কার্যক্রম, মাতৃমৃত্যু হ্রাসকরণ প্রভৃতি কার্যক্রম গ্রহণ ও বাস্তবায়ন করছে ইউনিসেফ। এ সমস্ত কার্যক্রমের মাধ্যমে বিশ্বব্যাপী দরিদ্র, অসহায়, এতিম ও দুস্থ শিশুদের সুষ্ঠুভাবে বেঁচে গ্লাকার নিশ্চয়তা প্রদানে কাজ করছে। ইউনিসেফ যেকোনো ধরনের বৈষম্যের বিরোধী। বৈষম্য বিরোধী মনোভাব গড়ে তুলতেসংস্থাটি নারী.শিক্ষার ওপর বেশি গুরুত্ব দেয়। পরিশেষে বলা যায়, সারাবিশ্বের সুবিধাবঞ্চিত ও অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "1",
      "uddipok": "",
      "tag": "DB, MB, RB, Din.B, SB 25,DB, MB, RB, DIN.B, SB 25",
      "sub_questions": [
        {
          "label": "ক",
          "question": "জলবায়ু পরিবর্তনের একটি প্রভাব লেখো।",
          "explanation": "জলবায়ু পরিবর্তনের একটি প্রভাব হলো আবাসন সংকট।"
        },
        {
          "label": "খ",
          "question": "ধর্ম কীভাবে মানুষের আচরণ নিয়ন্ত্রণ করে? ব্যাখ্যা করো।",
          "explanation": "ধর্মীয় বিশ্বাস জাগ্রত করার মাধ্যমে ধর্ম মানুষের আচরণ নিয়ন্ত্রণ করে। ধর্ম মানুষের মাঝে ন্যায়-অন্যায়বোধ জাগিয়ে তোলার মাধ্যমে তাকে ন্যায়নিষ্ঠ করে তোলে। ধর্মীয় বিশ্বাস অনুযায়ী ইহকালের কাজের ফলাফল পরকালে ভোগ করতে হবে। এক্ষেত্রে মন্দ কাজের জন্য শাস্তি দেওয়া হবে এবং ভালো কাজের জন্য পুরস্কার দেওয়া হবে। এ বিশ্বাস মানুষকে সব ধরনের অন্যায় ও মন্দ কাজ থেকে বিরত রাখে। এভাবে ধর্ম মানুষের আচার-আচরণ নিয়ন্ত্রণ করে বিভিন্ন সামাজিক সমস্যা প্রতিরোধ করে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানকে বোঝানো হয়েছে? ব্যাখ্যা করো।",
          "explanation": "উদ্দীপকে গণমাধ্যমকে বোঝানো হয়েছে। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে এটি অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। সাধারণত কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতির জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, চলচ্চিত্র, সামাজিক যোগাযোগ মাধ্যম ইত্যাদি গণমাধ্যমের উদাহরণ। উদ্দীপকের ছকে সংবাদপত্র, টেলিভিশন, রেডিও, ইন্টারনেট প্রভৃতি উল্লেখ করা হয়েছে। এগুলো 'গণমাধ্যমের অন্তর্ভুক্ত। তাই বলা যায়, উদ্দীপকের ছকে গণমাধ্যমকেই নির্দেশ করা হয়েছে।"
        },
        {
          "label": "ঘ",
          "question": "উক্ত ধারণাটি সামাজিক সমস্যা প্রতিরোধে কীভাবে ভূমিকা রাখছে? বিশ্লেষণ করো।",
          "explanation": "সামাজিক সমস্যা প্রতিরোধে উদ্দীপকে নির্দেশিত গণমাধ্যমের ভূমিকা অপরিসীম। গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, সামাজিক যোগাযোগ মাধ্যম ইত্যাদি। উদ্দীপকের ছকে রেডিও, টেলিভিশন, চলচ্চিত্র, সংবাদপত্র প্রভৃতি উল্লেখ করার মাধ্যমে গণমাধ্যমকে ইঙ্গিত করা হয়েছে। সামাজিক সমস্যা প্রতিরোধে গণমাধ্যমের ভূমিকা সর্বজনস্বীকৃত ও অনস্বীকার্য। বিভিন্ন সামাজিক সমস্যা, যেমন- যৌতুক প্রথা,মাদকাসক্তি,বাল্যবিবাহ, অপুষ্টি, স্বাস্থ্যহীনতা, এইডস, দুর্নীতি, নারীর প্রতি সহিংসতা প্রভৃতি সামাজিক সমস্যার কারণ, প্রভাব, সমাধানের উপায় ইত্যাদি বিষয়ে তথ্যাদি প্রচারের ফলে মানুষ এসব সমস্যা সম্পর্কে সচেতন হয়। যার ফলে এসব সমস্যার বিরুদ্ধে জনমত সৃষ্টি করা সহজ হয়। মূলত সামাজিক সমস্যার প্রতি মানুষের চিন্তা, আবেগ, অনুভূতির উদ্রেক এবং আচার-আচরণকে প্রভাবিত করার শক্তিশালী বাহন হলো গণমাধ্যম। এর প্রচারব্যবস্থা বিজ্ঞানসম্মত উপায়ে সামাজিক সমস্যা প্রতিরোধে গণমানুষের মতামত ও দৃষ্টিভঙ্গি নিয়ন্ত্রণ করে। তাছাড়া গণমাধ্যম নির্দিষ্ট সমস্যা মোকাবিলায় সামাজিক নীতি ও আইনের প্রয়োজনীয়তা সম্পর্কে তথ্যাদি প্রচারের মাধ্যমে জনমত গঠন করে। জনমতের চাপে সংশ্লিষ্ট কর্তৃপক্ষ এর প্রয়োজনীয় নীতি ও আইন প্রণয়ন বা সংশোধনের মাধ্যমে সামাজিক সমস্যা প্রতিরোধে সচেষ্ট হন। কাজেই সামগ্রিক আলোচনার ভিত্তিতে বলা যায়, সামাজিক সমস্যা প্রতিরোধে উদ্দীপকে নির্দেশিত গণমাধ্যম অত্যন্ত শক্তিশালী হাতিয়ার হিসেবে কাজ করে।"
        }
      ]
    }
  ]
}