{
  "title": "নজরুল ইসলাম কলেজ ২০২৪",
  "subtitle": "সমাজবিজ্ঞান (6)",
  "questions": [
    {
      "number": "1",
      "uddipok": "আয়ান ঢাকা বিশ্ববিদ্যালয়ে এমন একটি বিষয়ে ভর্তি হয়েছে, যা ১৯৫৭ সালে এই বিশ্ববিদ্যালয়ের স্বতন্ত্র বিভাগ হিসেবে প্রতিষ্ঠিত হয়। বিষয়টি অধ্যয়ন করতে গিয়ে সে জানতে পারে, বাংলাদেশের মতো উন্নয়নশীল দেশ যা দ্রুত মধ্যম আয়ের দেশের পথে এগিয়ে যাচ্ছে তার উন্নয়ন পরিকল্পনা প্রণয়ন ও বাস্তবায়নে বিষয়টি পাঠের অতীব গুরুত্ব রয়েছে।",
      "tag": "SSNIC 24",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' গ্রন্থটির রচয়িতা কে?",
          "explanation": "সমাজবিজ্ঞান সমীক্ষণ গ্রন্থটির রচয়িতা হলেন অধ্যাপক ড. এ. কে. নাজমুল করিম।"
        },
        {
          "label": "খ",
          "question": "\"সামাজিক পরিবর্তন সম্পর্ক জানতে সমাজবিজ্ঞানের জ্ঞানের বিকল্প নেই\"- ব্যাখ্যা করো।",
          "explanation": "সমাজবিজ্ঞানে সামাজিক পরিবর্তন নিয়ে বিস্তারিত আলোচনা করা হয় বলে, সামাজিক পরিবর্তন সম্পর্কে জানতে সমাজবিজ্ঞানের জ্ঞানের বিকল্প নেই। সামাজিক পরিবর্তন অনেক সময় ইতিবাচক, আবার কখনো নেতিবাচক হয়। যদি এ পরিবর্তনের কারণগুলো সম্পর্কে ভালোভাবে জানা থাকে, তবে এর নেতিবাচক প্রভাব মোকাবিলা করা যায় খুব সহজেই। সুষ্ঠু পরিকল্পনার মাধ্যমে সামাজিক পরিবর্তনজনিত সমস্যা মোকাবিলা করে এর ইতিবাচক প্রভাব সৃষ্টি করা যায়। আর এক্ষেত্রে সমাজবিজ্ঞান আমাদেরকে সহায়তা করতে পারে। সমাজবিজ্ঞান পাঠের মাধ্যমে সামাজিক পরিবর্তনের কারণ, প্রভাব ও কাঙ্ক্ষিত পথে উত্তরণের উপায় সম্পর্কে জানা যায়। তাই বলা যায় যে, সামাজিক পরিবর্তন সম্পর্কে জানতে সমাজবিজ্ঞানের জ্ঞান অত্যাবশ্যক।"
        },
        {
          "label": "গ",
          "question": "উদ্দীপকে বর্ণিত আয়ান যে বিষয়টিতে ভর্তি হয়েছে বাংলাদেশে তার বিকাশধারা উল্লেখ করো।",
          "explanation": "উদ্দীপকের রনির পঠিত বিষয়টি হলো সমাজবিজ্ঞান। সমাজবিজ্ঞান হলো বিজ্ঞানের সেই শাখা, যাতে সমাজের উৎপত্তি ও ক্রমবিকাশ, সমাজস্থ সদস্যদের পারস্পরিক সম্পর্ক, সামাজিক প্রতিষ্ঠানসহ সমগ্র সমাজ নিয়ে আলোচনা, গবেষণা ও বিশ্লেষণ করা হয়। বাংলাদেশে এ শাস্ত্রের আনুষ্ঠানিক যাত্রা শুরু হয় ১৯৫৭ সালে ঢাকা বিশ্ববিদ্যালয়ে 'সমাজবিজ্ঞান বিভাগ' প্রতিষ্ঠার মাধ্যমে। এ থেকে বোঝা যায়, উদ্দীপকের রনি বিশ্ববিদ্যালয়ে যে বিষয়ে পড়াশোনা করছে তার আলোচ্য বিষয় এবং বাংলাদেশে পঠন-পাঠন শুরু হওয়ার সময়টি সমাজবিজ্ঞানকে নির্দেশ করছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এ ধারাবাহিকতায় ১৯৬৪ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়। সমাজবিজ্ঞানের এ সাবলীল বিকাশধারায় বিভিন্ন বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তিদের রচনা প্রত্যক্ষ ভূমিকা রেখেছে।"
        },
        {
          "label": "ঘ",
          "question": "উন্নয়ন পরিকল্পনা প্রণয়ন ও বাস্তবায়নে বিষয়টি পাঠের যথার্থতা নিরূপণ করো।",
          "explanation": "উন্নয়ন পরিকল্পনা প্রণয়ন ও বাস্তবায়নে সমাজবিজ্ঞান বিষয়টি পাঠের যথার্থতা রয়েছে। পরিবর্তনশীলতা সমাজের অন্যতম ধর্ম। আধুনিক সমাজও পরিবর্তনের ফসল। এ পরিবর্তনশীল সমাজে নানা ধরনের পরিকল্পনা প্রণয়ন ও বাস্তবায়ন করা হয়। আর এর ফলে সমাজে যে পরিবর্তন ঘটে তার ইতিবাচক ও নেতিবাচক দিক সম্পর্কে জ্ঞানার্জন করার জন্য সমাজবিজ্ঞান পাঠ অপরিহার্য। কারণ সমাজবিজ্ঞান যেহেতু সামাজিক কার্যাবলি সম্পর্কিত গবেষণা ও বিশ্লেষণ করে সেহেতু এ বিষয় পাঠের মাধ্যমে যেকোনো ধরনের সমাজ ও এর পরিবর্তনশীলতা সম্পর্কে জ্ঞানার্জন করা সম্ভব। তাই যেকোনো পরিকল্পনা বাস্তবায়নের ফলে সমাজের পরিবর্তন ধরন, প্রকৃতি ও কারণ সম্পর্কে জানতে হলে সমাজবিজ্ঞানের জ্ঞান অপরিহার্য। আধুনিক যুগে বিভিন্ন দেশে সামাজিক অগ্রগতিকে ত্বরান্বিত করতে নানাবিধ অর্থনৈতিক পরিকল্পনা গ্রহণ করা হচ্ছে। উন্নয়নশীল দেশ বা সমাজে দ্রুত শিল্পায়ন ও নগরায়ণ ঘটছে। শিক্ষা ও সংস্কৃতিতেও পরিবর্তন আসছে। কিন্তু কাদের জন্য এই পরিকল্পনা, সমাজের কোন কোন শ্রেণির মানুষ এতে কতটা উপকৃত হবে; সমাজজীবনে শিল্পায়ন ও নগরায়ণের কী প্রভাব পড়েছে বা পড়বে; এসব পরিকল্পনা মানবাচরণ তথা সামাজিক- সম্পর্কের ওপর কী ধরনের প্রভাব রাখবে; উন্নয়ন পরিকল্পনা কতটা, কীভাবে ফলপ্রসু করা যাবে; অর্থনৈতিক উন্নয়নের পথে সামাজিক, সাংস্কৃতিক প্রতিবন্ধকতাগুলো কী কী, কীভাবে তা দূর করা সম্ভব এবং কোন কৌশলে অর্থনৈতিক পরিকল্পনা বাস্তবায়িত করা যাবে ইত্যাদি বিষয়ে যথার্থ জ্ঞান অর্জন করতে হলে প্রয়োজন সমাজবিজ্ঞানের জ্ঞান। বস্তুত আধুনিককালে যেকোনো পরিকল্পনা গ্রহণ ও বাস্তবায়ন করার ক্ষেত্রে সমাজবিজ্ঞানের জ্ঞান অতীব প্রয়োজনীয়। পরিশেষে বলা যায়, টেকসই উন্নয়নের জন্য সমাজের সাথে সঙ্গতিপূর্ণ ও কাঙ্ক্ষিত উন্নয়ন পরিকল্পনা প্রণয়ন ও বাস্তবায়ন করা প্রয়োজন। আর এজন্য সমাজবিজ্ঞানের জ্ঞান অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "দৃশ্য-১: শিকার ও সংগ্রহ এবং আহরণ করায় অনুন্নত, মোটা, ভোঁতা ও অমসৃণ হাতিয়ারের ব্যবহার। দৃশ্য-২: কৃষি চাষ করে, বীজবপন, চারা রোপন, আগাছ পরিষ্কার করা, পাকা ফসল কাটা সবই যান্ত্রিক প্রক্রিয়ায়।",
      "tag": "SSNIC 24",
      "sub_questions": [
        {
          "label": "ক",
          "question": "প্রত্নতত্ত্বের ইংরেজি প্রতিশব্দ কী?",
          "explanation": "প্রত্নতত্ত্বের ইংরেজি প্রতিশব্দ হলো 'Archaeology'."
        },
        {
          "label": "খ",
          "question": "প্রত্নতত্ত্ব বলতে কী বোঝায়?",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ, স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, 'প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।' সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির - ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "দৃশ্যকল্প-১-এ প্রত্নতাত্ত্বিক কোন যুগটিকে নির্দেশ করছে? ব্যাখ্যা করো।",
          "explanation": "দৃশ্যকল্প-১ প্রাচীন প্রস্তর যুগকে নির্দেশ করছে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন। নির্বাহ করত সেই যুগের নাম প্রাচীন প্রস্তর যুগ। প্রাচীন প্রস্তর যুগ মানব ইতিহাসের সবচেয়ে দীর্ঘতম যুগ। খ্রিষ্টপূর্ব পাঁচ-ছয় লক্ষ বছর থেকে শুরু হয়ে খ্রিষ্টপূর্ব ১০ হাজার বছর পর্যন্ত এ যুগ স্থায়ী হয়। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল ব্যবহার করত। তাদের এ হাতিয়ার ছিল পাথরের তৈরি এবং অপেক্ষাকৃত অনুন্নত, মোটা, ভোঁতা ও অমসৃণ। দৃশ্য-১ এ শিকার, ও সংগ্রহের কথা বলা হয়েছে এবং এই শিকার' ও সংগ্রহের কাজে অনুন্নত, মোটা, ভোঁতা ও অমসৃণ হাতিয়ার ব্যবহারের কথা বলা হয়েছে, যা প্রাচীন প্রস্তর যুগকে নির্দেশ করে। কেননা প্রাচীন প্রস্তর যুগে মানুষের অর্থনীতি ছিল সংগ্রহভিত্তিক এবং এ কাজে তারা পাথরের তৈরি অপেক্ষাকৃত অনুন্নত, মোটা, ভোঁতা ও অমসৃণ হাতিয়ার ব্যবহার করত। তাই বলা যায়, দৃশ্য-১ প্রাচীন প্রস্তর যুগের নির্দেশক।"
        },
        {
          "label": "ঘ",
          "question": "দৃশ্যকল্প-২-এ যে প্রত্নতাত্ত্বিক যুগটিকে নির্দেশ করছে, মানব সভ্যতার ক্ষেত্রে উত্ত যুগটির ভূমিকা মূল্যায়ন করো।",
          "explanation": "উদ্দীপকে ছক 'খ' তে নব্যপ্রস্তর যুগের বৈশিষ্ট্যগুলিকে চিহ্নিত করা হয়েছে। এ যুগের উন্নতি লক্ষ করে নৃবিজ্ঞানী গর্ডন চাইল্ড এ যুগকে নবোপলীয় বিপ্লব হিসেবে আখ্যায়িত করেন। নব্যপ্রস্তর যুগের মানুষরা খাদ্য সংগ্রহ অর্থনীতির স্থলে খাদ্য উৎপাদন অর্থনীতির সূচনা করে। নব্যপ্রস্তর যুগের মানুষরা বীজবপনের মাধ্যমে উৎপাদিত ফসল কাটা এবং তা প্রক্রিয়াজাত করার মাধ্যমে কৃষিকাজের সূচনা করে। এ যুগেই প্রথম পশুপালন অর্থনীতির উদ্ভব হয়। পশু শিকারের পাশাপাশি পশুপালন করার ফলে খাদ্যের নিশ্চয়তা আসে। নব্যপ্রস্তর যুগে হাতিয়ারেরও উন্নতি সাধিত হয়। এ যুগের মানুষ পাথরকে ঘষে একদিক ধারালো করে ফসল কাটার জন্য চাকু তৈরি করত। এছাড়াও কৃষিকাজের জন্য নিড়ানি, পাথরের কোদাল, আঁচড়া, গর্ত করার জন্য লাঠি প্রভৃতি ব্যবহার করত। এ সব হাতিয়ারের বিভিন্নতা যেমন ছিল, তেমনি এর মধ্যে প্রকৌশলগত দক্ষতার পরিচয়ও মেলে। নব্যপ্রস্তর যুগে সাংস্কৃতিক বিপ্লবের অন্যতম উদাহরণ হচ্ছে বয়ন শিল্প। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। নব্যপ্রস্তর যুগের সবচেয়ে বড় আবিষ্কার হলো চাকা। এর ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম তাৎপর্য বহন করে।"
        }
      ]
    },
    {
      "number": "3",
      "uddipok": "উদ্দীপকটি লক্ষ করো এবং সংশ্লিষ্ট প্রশ্নের উত্তর দাও:",
      "tag": "SSNIC 24",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমিতে চাষাবাদ করে কোনোরকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "'বার্ধক্য হচ্ছে দ্বিতীয় শৈশব'- ব্যাখ্যা করো।",
          "explanation": "বার্ধক্যকে দ্বিতীয় শৈশব বলা যায়। শৈশবে একজন শিশু যেমন পরিবারে সম্পূর্ণ পরনির্ভরশীল ও কর্মক্ষমহীন একজন সদস্য, পৃথিবীতে তার বেঁচে থাকা নির্ভর করে অন্যের দয়া- ভালোবাসা ও সহযোগিতার ওপর। দ্বিতীয় শৈশবের বৃদ্ধদের ক্ষেত্রে ঠিক তেমনই। এসময় মানুষ অন্যের ওপর নির্ভরশীল হয়ে পড়ে। অনাকাঙ্খিত বায়না, অযাচিত বাক্যের ব্যবহার, অভিযোগ, ভুল ধরা ও ভুল বোঝা, কথা না শোনা বা না বোঝার প্রবণতা বৃদ্ধিসহ নানা শিশুসুলভ আচরণ একজন মানুষের দ্বিতীয় শৈশবে আবারও ফিরে আসে।"
        },
        {
          "label": "গ",
          "question": "উদ্দীপকে 'A' চিহ্নিত, ধ্বংসাবশেষ গুলো বাংলাদেশের কোন প্রত্নতাত্ত্বিক স্থানকে ইঙ্গিত করছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'পাহাড়পুর' নামক প্রত্নতাত্ত্বিক স্থানের কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরীর মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে 'B' চিহ্নিত ধ্বংসাবশেষ 'গুলো বাংলাদেশের সমাজ ও সভ্যতার ইতিহাসের উৎস- বিশ্লেষণ করো।",
          "explanation": "উদ্দীপকে 'B' চিহ্নিত ধ্বংসাবশেষগুলো বাংলাদেশের অন্যতম প্রত্নতাত্ত্বিক স্থান ময়নামতিকে নির্দেশ করে। ময়নামতি বাংলাদেশের সমাজ ও সভ্যতার ইতিহাসের উৎস। উদ্দীপকে 'B' চিহ্নিত ধ্বংসাবশেষগুলো অর্থাৎ শালবন বিহার ও আনন্দ বিহার ময়নামতি প্রত্নতাত্ত্বিক স্থানে আবিষ্কৃত হয়েছে। ময়নামতিতে প্রত্নতাত্ত্বিক খনন কাজ থেকে যেসব প্রাচীন সম্পদ আবিষ্কৃত হয়েছে তাতে প্রাচীন বাংলার সামাজিক, রাজনৈতিক, সাংস্কৃতিক ও ধর্মীয় জীবনের একটি চিত্র ফুটে ওঠে। এসব ধ্বংসাবশেষ থেকে সে যুগের সংস্কৃতির যে উপাদান পাওয়া গেছে, তাতে সহজেই বলা যায় ময়নামতি অঞ্চল কেবল তাপরূপ প্রাকৃতিক সৌন্দর্যে সৌন্দর্যমণ্ডিত ছিল না অতীতেও এ অঞ্চলকে কেন্দ্র করে সমৃদ্ধ সভ্যতা গড়ে উঠেছিল। এদেশের সামাজিক ইতিহাস রচনায় ময়নামতির ধ্বংসাবশেষ বিশেষ অবদান রেখেছে। ময়নামতিতে অবস্থিত প্রত্নতাত্ত্বিক নিদর্শন বিশ্লেষণে জানা যায়, কুমিল্লা অঞ্চলে কয়েকশত বছরব্যাপী বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার স্বর্ণযুগ কেটেছে। ইতোমধ্যে আবিষ্কৃত তথ্য বৌদ্ধ সভ্যতার ইতিহাসে ময়নামতির ধ্বংসাবশেষ এক গুরুত্বপূর্ণ প্রামাণ্য চিত্র হিসেবে স্বীকৃত থাকবে। ময়নামতিতে স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎপাত্রাদি, অলংকৃত ইট, প্রস্তর ভাস্কর্য, তামার পাত্র এবং দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজের জীবন ও সভ্যতার এক জীবন্ত চিত্র তুলে ধরে। প্রাচুর্যে বৈচিত্রে ও বর্ণনা সৌষ্ঠবে তৎকালীন শিল্পীরা অপূর্ব দক্ষতা অর্জন করেছিল বলে আবিষ্কৃত প্রত্নসম্পদগুলো সাক্ষ্য দেয়। মুদ্রা আবিষ্কার হওয়ায় বোঝা যায় যে, এখানে একটি সুদক্ষ প্রশাসন ব্যবস্থা চালু ছিল। এখানে প্রাপ্ত তাম্রশাসনে রাজার জমিদানের বিষয়টি লিপিবদ্ধ আছে। এর মানে ভূমিতে ব্যক্তি মালিকানা ছিল। আর ব্যক্তিমালিকানা সামাজিক স্তরবিন্যাসের অস্তিত্বকে চিহ্নিত করে। সার্বিক আলোচনার প্রেক্ষিতে বলা যায়, কুমিল্লার ময়নামতির সামাজিক ও ঐতিহাসিক গুরুত্ব অপরিসীম এবং বাংলাদেশে মানবসভ্যতার বিকাশের ক্ষেত্রে এ এলাকার অবদানকে আমরা কোনোভাবেই অস্বীকার করতে পারি না।"
        }
      ]
    },
    {
      "number": "4",
      "uddipok": "নিচের ছকটি লক্ষ করো: 'ক' ক্ষুদ্র নৃগোষ্ঠী 'খ' ক্ষুদ্র নৃগোষ্ঠী ১. এরা প্রায় ৯০% ধর্মান্তরিত খ্রিষ্টান। ১. বৌদ্ধ ধর্মে বিশ্বাসী। ২. ভাষার কোনো লিপি বা অক্ষর নেই। ২. নিজস্ব বর্ণলিপি আছে। ৩. ওয়ানগালা অন্যতম উৎসব. ৩. মাঘী পূর্ণিমা ও কঠিন চীবর দান অন্যতম উৎসব।",
      "tag": "SSNIC 24",
      "sub_questions": [
        {
          "label": "ক",
          "question": "Push Factor কী?",
          "explanation": "যে সব প্রতিকূল কারণের প্রেক্ষিতে মানুষ তার বাসস্থান ছেড়ে অন্যত্র যেতে বাধ্য হয় তাকে Push Factor (পৃশ ফ্যাক্টর) বলে।"
        },
        {
          "label": "খ",
          "question": "সরকার জুম চাষকে নিরুৎসাহিত করে কেন? ব্যাখ্যা করো।",
          "explanation": "কৃষি জমির উর্বরতা রক্ষা ও পরিবেশগত কারণে সরকার জুম চাষকে নিরুৎসাহিত করে। - পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এসব বিষয় বিবেচনা করে বাংলাদেশ সরকার ১৯৫০ সালে জুম চাষে নিষেধাজ্ঞা আরোপ করে।"
        },
        {
          "label": "গ",
          "question": "উদ্দীপকে বর্ণিত 'খ' ক্ষুদ্র নৃগোষ্ঠীটির প্রশাসনিক ব্যবস্থা কীভাবে পরিচালিত হয়? ব্যাখ্যা করো।",
          "explanation": "উদ্দীপকে বর্ণিত 'খ' ক্ষুদ্র নৃগোষ্ঠী হলো চাকমা। নিজস্ব পদ্ধতিতে তাদের প্রশাসনিক ব্যবস্থা পরিচালিত হয়। চাকমা ক্ষুদ্র নৃগোষ্ঠী বৌদ্ধ ধর্মে বিশ্বাসী। এছাড়া তাদের নিজস্ব বর্ণমালা রয়েছে। তাদের অন্যতম উৎসব হলো মাঘী পূর্ণিমা ও কঠিন চীবর দান। উদ্দীপকের 'খ' নৃগোষ্ঠীর ক্ষেত্রেও অনুরূপ তথ্য উল্লেখ করা হয়েছে। অর্থাৎ 'খ' চাকমা ক্ষুদ্র নৃগোষ্ঠীকেই নির্দেশ করে। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত। এর প্রধান হচ্ছেন চাকমা রাজা। রাজা বংশ পরম্পরায় নিযুক্ত হন। চাকমা নীতি অনুযায়ী রাজা সমাজের শান্তি-শৃঙ্খলা রক্ষা করেন। চাকমা রাজা এই সমাজরে সম্মানের প্রতীক। আবার চাকমাদের প্রশাসনিক ব্যবস্থার ক্ষেত্রে দেখা যায়, কতকগুলো চাকমা আদাম নিয়ে গঠিত হয় গ্রাম বা মৌজা। এর প্রধানকে বলা হয় হেডম্যান। হেডম্যান মৌজার শান্তি-শৃঙ্খলা রক্ষা করেন। মাঠ পর্যায়ে খাজনা আদায় করার দায়িত্বও তার ওপর অর্পিত থাকে। এছাড়া কতগুলো চাকমা পরিবার নিয়ে গঠিত হয় আদাম বা পাড়া। আদামের প্রধানকে বলা হয় কারবারি। কারবারি আদামের শান্তি-শৃঙ্খলা এবং সালিশ- বিচার কাজে মৌজা প্রধানকে সাহায্য করে থাকেন।"
        },
        {
          "label": "ঘ",
          "question": "উদ্দীপকে 'ক' ও 'খ' উভয়ই বাংলাদেশের ক্ষুদ্র নৃগোষ্ঠীর অন্তর্ভুক্ত হলেও এদের পরিবার কাঠামো সম্পূর্ণ বিপরীত- মূল্যায়ন করো।",
          "explanation": "উদ্দীপকে 'ক' ও 'খ' অর্থাৎ গারো ও চাকমা উভয়ই বাংলাদেশের ক্ষুদ্র নৃগোষ্ঠীর অন্তর্ভুক্ত হলেও এদের পরিবার কাঠামো সম্পূর্ণ বিপরীত- উক্তিটি যথার্থ। বাংলাদেশে বসবাসরত গারোদের ৯০% ধর্মান্তরিত খ্রিষ্টান, ২% মুসলিম ও হিন্দু এবং বাকি ৮% ঐতিহ্যবাহী সাংসারেক ধর্ম অনুসরণ করে। অর্থাৎ উদ্দীপকের 'ক' নৃগোষ্ঠী বলতে গারোদের বোঝানো হয়েছে। গারো পরিবার মাতৃসূত্রীয়। গারোদের মধ্য সম্পত্তি ও বংশ নাম মাতৃধারায় তথা মা থেকে মেয়েতে বর্তায়। গারো দম্পতি স্ত্রী বাবার গৃহে বসবাস করে। অর্থাৎ সেখানে মাতৃবাস নীতি অনুসরণ করা হয়। তবে ইদানিং কিছু শিক্ষিত গারো দম্পতি স্বামীর পিতার গৃহে বাস করে। অর্থাৎ তারা পিতৃতান্ত্রিক মনোভাব পোষণ করে। পরিবারে সম্পত্তির মালিক স্ত্রী হলেও ব্যবস্থাপনার দায়িত্ব স্বামীর। সাধারণত মায়ের মৃত্যুর পর কনিষ্ঠা কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। চাকমা পরিবার পিতৃতান্ত্রিক। সমাজে পিতার সূত্র ধরে সন্তানদের 'গঝা' (দল) এবং 'গুথি' (গোষ্ঠী বা বংশ) নির্ণয় করা হয়। এদের পারিবারিক ক্ষমতা স্বামী বা বয়স্ক পুরুষের হাতে ন্যস্ত থাকে। পিতার বংশ পরিচয় ছেলেমেয়েদের পরিচয় এবং সম্পত্তির উত্তরাধিকার নির্ণীত হয়। বিয়ের পর নারী তার স্বামীর গোষ্ঠীর অন্তর্ভুক্ত হয়ে যায়। চাকমা সমাজে পিতার মৃত্যুর পর পুত্র সন্তানেরা সম্পত্তিতে সমান হারে মালিকানা পেয়ে থাকে। কিন্তু কন্যা সন্তান্নো পিতার সম্পত্তির কোনো অংশ পায় না। তবে পুত্র সন্তান না থাকলে সেক্ষেত্রে মেয়েরা পিতার সম্পত্তির মালিকানা পেয়ে থাকে। সামগ্রিকভাবে চাকমারা একক বিবাহভিত্তিক অণুপরিবারেই বসবাস করে; তাদের মাঝে যৌথ পরিবার বা বর্ধিত পরিবারের উদাহরণ বিরল।"
        }
      ]
    },
    {
      "number": "5",
      "uddipok": "সংস্কৃতি-১: সিলেট অঞ্চলে, এদের বসবাস। সংস্কৃতির সবচেয়ে উল্লেখযোগ্য - বিষয় হচ্ছে নৃত্য। 'লাইহারাউবা' এবং 'রাস নৃত্য' খুবই জনপ্রিয়। সংস্কৃতি-২: বাংলাদেশের উত্তরাঞ্চলে এদের বসবাস। এদের ঐতিহ্যবাহী নৃত্যগীত 'জুমুর'।",
      "tag": "SSNIC 24",
      "sub_questions": [
        {
          "label": "ক",
          "question": "ছয় দফা কত সালে প্রণয়ন করা হয়?",
          "explanation": "ছয় দফা ১৯৬৬ সালে প্রণয়ন করা হয়।"
        },
        {
          "label": "খ",
          "question": "জনসংখ্যা কীভাবে বায়ুদূষণের জন্য দায়ী? বুঝিয়ে বলো।",
          "explanation": "জনসংখ্যা বা মানুষ বিভিন্নভাবে বায়ু দূষণের জন্য দায়ী। বায়ু দূষণের বেশিরভাগই জ্বালানি পোড়ানোর সাথে সম্পর্কিত। ইট ভাটার কাঠ-কয়লা ইত্যাদি পোড়ানোর মাধ্যমে বায়ু দূষণ হয। আবার ফসলের বর্জ্য পোড়ানোর কারণেও বায়ু দূষণ ঘটে। এছাড়া বৃক্ষ নিধন, গাড়ির কালো ধোঁয়া ইত্যাদির মাধ্যমেও বায়ু দূষণ ঘটে থাকে। আর একাজগুলো মানুষের মাধ্যমেই হয়ে থাকে।"
        },
        {
          "label": "গ",
          "question": "উদ্দীপকে বর্ণিত সংস্কৃতি-২-এ বাংলাদেশের কোন নৃগোষ্ঠীর জীবনধারাকে নির্দেশ করছে? ব্যাখ্যা করো।",
          "explanation": "উদ্দীপকে বর্ণিত সংস্কৃতি ২ বাংলাদেশের সাঁওতাল ক্ষুদ্র নৃগোষ্ঠীর জীবনধারাকে নির্দেশ করছে। সাঁওতাল ক্ষুদ্র নৃগোষ্ঠীর সদস্যরা বাংলাদেশের উত্তরাঞ্চলে তথা রাজশাহী, নওগাঁ, জয়পুরহাট, কুড়িগ্রাম প্রভৃতি জেলায় বাস করে। একইভাবে উদ্দীপকে বর্ণিত সংস্কৃতি ২ এ ক্ষুদ্র নৃগোষ্ঠী বাংলাদেশের উত্তরাঞ্চলে বসবাস করে। এছাড়া তাদের ঐতিহ্যবাহী নৃত্যগীত হলো 'ঝুমুর'। উদ্দীপকের এসব তথ্য বাংলাদেশের অন্যতম ক্ষুদ্র নৃগোষ্ঠী সাঁওতালদের জীবনধারাকেই প্রতিফলিত করেছে। সাঁওতালদের সমাজ ব্যবস্থা পিতৃতান্ত্রিক। পিতার সম্পত্তি পুত্ররা সমানভাবে পেলেও কন্যাদের সম্পত্তিতে কোনো অধিকার থাকে না। পুত্রহীন ব্যক্তির সম্পদ তার সহোদর ভাইয়েরা পায়। সাঁওতালরা ১২টি গোত্র বা টোটেমে বিভক্ত। এ গোত্রগুলোকে 'পারিস' বলা হয়। তাদের মধ্যে সামাজিক নেতৃত্ব প্রচলিত এবং সমাজে চার স্তর বিশিষ্ট সামাজিক আদালত প্রচলিত। ঐতিহ্যগতভাবে সাঁওতালদের সমাজে অন্তর্গোত্র বিবাহ নিষিদ্ধ এবং নবদম্পতি স্বামীর পিতার বাড়িতে বসবাস করে। সাঁওতালরা একসময় শিকারের ওপর নির্ভর করে জীবনযাপন করলেও বর্তমানে তাদের অর্থনীতি প্রধানত কৃষিনির্ভর। নারী-পুরুষ উভয়ই জীবিকা নির্বাহের জন্য কাজ করে। কৃষির পাশাপাশি অনেকে শালপাতা, বাঁশ ও বেত দ্বারা কুটির শিল্পজাত পণ্য তৈরি করে জীবিকা নির্বাহ করে। তাদের সমাজে বিভিন্ন সময়ে নানা ধরনের সামাজিক উৎসব পালিত হয়। ফসল ঘরে তোলার পর তারা দেবতাকে ধন্যবাদ জানানোর জন্য 'সোহরাই' উৎসব পালন করে, যা তাদের সবচেয়ে বড় উৎসব।"
        },
        {
          "label": "ঘ",
          "question": "সংস্কৃতি-১-এ উল্লিখিত নৃগোষ্ঠীর সামাজিক ও সাংস্কৃতিক জীবনধারা বিশ্লেষণ করো।",
          "explanation": "সংস্কৃতি-১ এ উল্লেখিত ক্ষুদ্র নৃগোষ্ঠী তথা মণিপুরিদের সামাজিক ও সাংস্কৃতিক জীবনধারা বেশ বৈচত্র্যিপূর্ণ। মণিপুরি ক্ষুদ্র নৃগোষ্ঠী সিলেট অঞ্চলে বসবাস করে। 'লাইহারাউবা' এবং 'রাসনৃত্য' তাদের খুবই জনপ্রিয় নৃত্য। উদ্দীপকের সংস্কৃতি-১ এ ও অনুরূপ তথ্য দেখা যায়, অর্থাৎ সংস্কৃতি-১ মণিপুরি ক্ষুদ্র নৃগোষ্ঠীকেই নির্দেশ করে। মণিপুরি ক্ষুদ্র নৃগোষ্ঠীর সামাজিক ব্যবস্থা পিতৃতান্ত্রিক। সন্তানের পরিচয় ও সম্পত্তির উত্তরাধিকার পিতার সূত্রে নির্ধারণ হয়। ছেলেরা সম্পত্তির অংশ সমানভাবে পেলেও মেয়েরা পিতার সম্পত্তি পায় না। তাদের মধ্যে বহির্বিবাহ ব্যবস্থা প্রচলিত। মণিপুরিরা দুটি গোত্রে বিভক্ত। এগুলো হলো বিষ্ণুপ্রিয়া মণিপুরি ও মৈতৈ মণিপুরি। বাংলাদেশে বসবাসরত নানা ক্ষুদ্র নৃগোষ্ঠীর মধ্যে মণিপুরিরা সাংস্কৃতিক ঐতিহ্যে সমৃদ্ধ এক অনন্য জনগোষ্ঠী হিসেবে পরিচিত। তারা আদি মঙ্গোলীয় নৃগোষ্ঠীর অন্তর্ভুক্ত এবং বৌদ্ধধর্মাবলম্বী। তাদের সংস্কৃতির অন্যতম বৈশিষ্ট্য হলো নৃত্যগীত পরিবেশনা। নৃত্য তাদের কাছে খুবই পবিত্র বিষয়। তারা বিশ্বাস করে, নৃত্যের গুণেই সংসারে সব কাজে সফলতা আসে। মণিপুরি নৃত্যের অন্যতম হলো লাইহারাউবা, যা দেবতার সন্তুষ্টি সাধনের জন্য পরিবেশিত হয়। এ নৃত্য চৈত্র মাসের শেষে ও বৈশাখের শুরুতে পক্ষকালব্যাপী অনুষ্ঠিত হয়। এছাড়াও তাদের সমাজে রাসনৃত্য, থ্যাংচোলবী নৃত্যসহ আরো অনেক নৃত্য পরিবেশিত হয়ে থাকে। নৃত্যে ব্যবহৃত পোশাক অত্যন্ত রুচিশীল ও দৃষ্টিনন্দন। উপরের আলোচনার ভিত্তিতে বলা যায়, মণিপুরির সামাজিক ও সাংস্কৃতিক দিক দিয়ে বৈচিত্র্যপূর্ণ জীবনযাপনের অধিকারী।"
        }
      ]
    },
    {
      "number": "6",
      "uddipok": "“এই ভাষারই মান বাঁচাতে প্রাণ দিয়েছে ওঁরা ওঁদের জন্যে প্রভাত ফেরি, মিছিল, ফুলের তোড়া, আমার ভায়ের রস্তে লেখা সেই সে ইতিহাস, ইতিহাসে অমর হলো ফেব্রুয়ারি মাস ফেব্রুয়ারির একুশ তারিখ তখন দুপুর বেলা পাকিস্তানি দস্যুগুলো খেললো হোলি খেলা\"।",
      "tag": "SSNIC 24",
      "sub_questions": [
        {
          "label": "ক",
          "question": "জাতীয়তাবাদ কী?",
          "explanation": "জাতীয়তাবাদ হচ্ছে এক ধরনের মানসিক চেতনা বা অনুভূতি।"
        },
        {
          "label": "খ",
          "question": "পেশাগত বৈচিত্র্য নগর সমাজের সামাজিক গতিশীলতার অন্যতম উপাদান- বুঝিয়ে লেখো।",
          "explanation": "নগর সমাজের সামাজিক গতিশীলতার অন্যতম উপাদান হলো পেশাগত বৈচিত্র। নগর বা শহর সমাজে নানা ধরনের পেশাজীবী মানুষ বসবাস করে। এখানে বেশিরভাগ মানুষ বিভিন্ন উৎপাদন প্রতিষ্ঠান, ব্যাংক, বিমা প্রতিষ্ঠান, সেবা প্রতিষ্ঠান প্রভৃতিতে চাকুরি করে। এছাড়া শহরের মানুষ নানা ধরনের ব্যবসা- বাণিজ্যও করে থাকে। এর ফলে নগর সমাজে গতিশীলতা বেশি লক্ষ করা যায়।"
        },
        {
          "label": "গ",
          "question": "উদ্দীপকে বাংলাদেশের কোন বিশেষ আন্দোলনকে নির্দেশ করছে? ব্যাখ্যা করো।",
          "explanation": "উদ্দীপকে বাংলাদেশের ঐতিহাসিক ভাষা আন্দোলনকে নির্দেশ করা - হয়েছে। ১৯৪৭ সালে পাকিস্তান রাষ্ট্রের সৃষ্টির পর থেকেই বাঙালিদের সাংস্কৃতিক ক্ষেত্রে বশ্যতা স্বীকার করানোর জন্য পাকিস্তানিরা উঠে পড়ে লাগে। ১৯৪৭ সালেই উর্দুকে পাকিস্তানের রাষ্ট্রভাষা করার প্রস্তাব আসলে, বুদ্ধিজীবীরা প্রবন্ধ লিখে তার প্রতিবাদ জানান। ১৯৪৮ সালের মার্চ মাসে পাকিস্তানের প্রতিষ্ঠাতা মুহাম্মদ আলী জিন্নাহ ঢাকায় ছাত্রদের উদ্দেশ্যে বক্তৃতায় বলেন, 'উর্দুই হবে পাকিস্তানের রাষ্ট্রভাষা'। বাংলার নিভীক ছাত্রসমাজ সাথে সাথে এ বক্তব্যের প্রতিবাদ জানায়। আর সেই সাথে সূত্রপাত হয় ঐতিহাসিক ভাষা আন্দোলনের। ১৯৫২ সালে পাকিস্তানের প্রধানমন্ত্রী খাজা নাজিম উদ্দীন এক জনসভায় আবারও ঘোষণা করেন, উর্দুই হবে পাকিস্তানের একমাত্র রাষ্ট্রভাষা। এ ঘোষণা শোনা মাত্রই পূর্ব পাকিস্তানের জনগণ ক্ষোভে ফেটে পড়ে। ভাষা আন্দোলনের গতিকে তীব্রতর করতে গঠিত হয় 'সর্বদলীয় রাষ্ট্রভাষা সংগ্রাম পরিষদ'। ১৯৫২ সালের ২১শে ফেব্রুয়ারি জারিকৃত ১৪৪ ধারা ভেঙে ছাত্ররা মিছিল বের করে। মিছিলে পুলিশ বাহিনী গুলি করলে বরকত, জব্বার, রফিক, শফিকসহ অনেকে নিহত হন। ভাষা শহিদদের স্মরণে নির্মিত হয় শহিদ মিনার। প্রতিবছর ২১ ফেব্রুয়ারি সকলে শহিদ মিনারে ফুল দিয়ে ভাষা শহিদদের প্রতি শ্রদ্ধা জানানো হয়। উদ্দীপকে উল্লেখিত কবিতাটিতে ভাষা আন্দোলন এবং ভাষা শহিদদের প্রতি শ্রদ্ধা জানানোর চিত্র প্রতিফলিত হয়েছে। তাই বলা যায়, উদ্দীপকে ঐতিহাসিক ভাষা আন্দোলনকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে নির্দেশিত আন্দোলন বাঙলি জাতীয়তাবাদের মূল ভিত্তি- তুমি কি একমত? উত্তরের সপক্ষে যুক্তি দাও।",
          "explanation": "উদ্দীপকে নির্দেশিত ভাষা আন্দোলন বাঙালি জাতীয়তাবাদের মূলভিত্তি। এ বিষয়ে আমি পুরোপুরি একমত। ভাষা আন্দোলন বাঙালি জাতীয়তাবাদের মূলভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে রাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে জাতীয়তাবাদী চেতনার উম্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করার পাশাপাশি স্বাধীনতা অর্জনে গুরুত্বপূর্ণ ভূমিকা পালন করে। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-র যুক্তফ্রন্ট নির্বাচন, '৬২-এর শিক্ষা আন্দোলন, '৬৬-এর ছয় দফা আন্দোলন, '৬৯-এর গণ-আন্দোলন, '৭০-এর নির্বাচন এবং '৭১-এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। অর্থাৎ ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য সত্তা সম্পর্কে সচেতন করে তোলে। উপরের আলোচনার পরিপ্রেক্ষিতে তাই সুস্পষ্টভাবে বলা যায়, ভাষা আন্দোলন ছিল বাঙালি জাতীয়তাবাদের মূলভিত্তি।"
        }
      ]
    },
    {
      "number": "1",
      "uddipok": "আনিকা তার বাবা-মা কে নিয়ে শীতের ছুটিতে মামাবাড়ি বেড়াতে গিয়ে দেখলো মামাকে গ্রামের মানুষ অনেক সম্মান করে। মামার অনেক জমিজমা আছে, উনি ইউনিয়ন পরিষদের চেয়ারম্যানও।",
      "tag": "SSNIC 24",
      "sub_questions": [
        {
          "label": "ক",
          "question": "চিকমাং কী?",
          "explanation": "গারোদের বিশ্বাস অনুযায়ী চিকমাং হচ্ছে মৃতের দেশ।"
        },
        {
          "label": "খ",
          "question": "সাধারণ চাপ সৃষ্টিকারী দল বলতে কী বুঝ?",
          "explanation": "সাধারণ চাপ সৃষ্টিকারী দল বলতে এমন একটি সংগঠিত জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ- সামাজিক ও রাজনৈতিক অবস্থায় প্রভাবশালী ভূমিকা পালন করে। সাধারণ চাপ সৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপ সৃষ্টিকারী দলের উদাহরণ।"
        },
        {
          "label": "গ",
          "question": "উদ্দীপকে আনিকার মামার অবস্থান গ্রামীণ সমাজের স্তরবিন্যাসের কোন স্তরে? ব্যাখ্যা করো।",
          "explanation": "উদ্দীপকে আনিকার মামার অবস্থান গ্রামীণ সমাজের স্তরবিন্যাসের উচ্চতরে। গ্রামীণ সমাজে সামাজিক স্তরবিন্যাসের মূলভিত্তি হলো ভূমি মালিকানা। ভূমিই সেখানে প্রধান অর্থনৈতিক সম্পদ। ভূমি মালিকানার ভিত্তিতে গ্রামীণ সমাজে বিভিন্ন শ্রেণির লক্ষ করা যায়। এগুলোর মধ্যে অন্যতম হলো ধনী কৃষক। গ্রামীণ সমাজে সামাজিক স্তরবিন্যাসের ভিত্তিতে ধনী কৃষক উচ্চস্তরে অবস্থান করে। আবার গ্রামে স্থানীয় সরকার ব্যবস্থার প্রথম ধাপ হলো ইউনিয়ন পরিষদ। ইউনিয়ন পরিষদের চেয়ারম্যান ও মেম্বাররা গ্রামীণ সমাজে ক্ষমতার শিখরে অবস্থান করেন। এদের বেশিরভাগই ধনী এবং প্রভাবশালী পরিবার থেকে আগত। যেমনটি উদ্দীপকে আনিকার মামার ক্ষেত্রেও লক্ষ করা যায়। উদ্দীপকে বলা হয়েছে, গ্রামের বসবাসরত আনিকার মামার অনেক জমিজমা রয়েছে। এছাড়া তিনি ইউনিয়ন পরিষদেরও সদস্য। এজন্য গ্রামের মানুষ তাকে অনেক সম্মান করে। এ থেকে বোঝা যায়, আনিকার মামা গ্রামীণ সমাজের স্তরবিন্যাসের উচ্চতরে অবসান করেছেন।"
        },
        {
          "label": "ঘ",
          "question": "উদ্দীপকের আলোকে বাংলাদেশের গ্রামীণ সমাজের ক্ষমতা কাঠামো চিহ্নিত করো।",
          "explanation": "উদ্দীপকে বর্ণিত সমাজ তথা গ্রামীণ সমাজের ক্ষমতা কাঠামো ভূমি, বংশমর্যাদা, জ্ঞাতিগোষ্ঠী, সামাজিক নেতৃত্ব প্রভৃতি উপাদানের সমন্বয়ে গড়ে ওঠে। সামাজিক শ্রেণিসমূহের অবস্থান, পারস্পরিক সম্পর্ক, সামাজিক ও অর্থনৈতিক ক্ষেত্রে শ্রেণিসমূহের ভূমিকা ইত্যাদির প্রেক্ষিতে গ্রামীণ সমাজ যে কাঠামোর মধ্যদিয়ে বিকশিত হয় তাকে গ্রামীণ ক্ষমতা কাঠামো বলে। ভূমি মালিকানা হলো গ্রামীণ ক্ষমতা কাঠামোর মুখ্য উপাদান। বৃহৎ ভূমির মালিকানা থাকলে বর্গাচাষী ও দিনমজুর শ্রেণির একটি বড় অংশের ওপর নিয়ন্ত্রণ প্রতিষ্ঠা করা যায়। অর্থাৎ সাধারণ মানুষ একজন ভূ-মালিককে তার প্রতিপত্তির বদৌলতে সম্মান প্রদর্শনে বাধ্য থাকে এবং তিনি ক্ষমতাবান হয়ে ওঠেন। অন্যদিকে বংশমর্যাদা গ্রামীণ ক্ষমতাকাঠামোর আরেকটি অপরিহার্য উপাদান। আবহমানকাল থেকেই তথাকথিত উচ্চ বংশীয় মানুষরা গ্রামীণ ক্ষমতা কাঠামোতে গুরুত্বপূর্ণ অবস্থানে আছেন। আবার সামাজিক নেতৃত্বও গ্রামীণ ক্ষমতার মাত্রা নির্ধারণে ভূমিকা রাখে। যেমন- গ্রামীণ সমাজে মোড়ল, মাতব্বর বা সরদার শ্রেণি দেখা যায়, যারা উত্তরাধিকার সূত্রে সমাজের সালিশ পরিচালনা ও বিবাদ মীমাংসায় ভূমিকা রাখেন। এছাড়া জ্ঞাতিগোষ্ঠীর নেতৃত্বও ক্ষমতা নির্ধারণে কখনো কখনো গুরুত্ববহ হয়ে ওঠে। যেমন- যেকোনো নির্বাচনে বড় গোষ্ঠীর সদস্যরা উৎসাহের সাথে সমর্থন দেয় বলে ক্ষমতা অর্জন সহজ হয়। উল্লিখিত উপাদানগুলো ছাড়াও ব্যক্তিগত গুণাবলি, ইউনিয়ন পরিষদে নেতৃত্ব, শিক্ষা, আধুনিক প্রযুক্তির ওপর নিয়ন্ত্রণ প্রভৃতি বর্তমান গ্রামীণ ক্ষমতা কাঠামোর উপাদান হিসেবে গুরুত্ব পাচ্ছে। পরিশেষে বলা যায়, গ্রামীণ ক্ষমতা কাঠামো বহুমুখী উপাদানের সমন্বয়ে গড়ে ওঠে।"
        }
      ]
    },
    {
      "number": "2",
      "uddipok": "ঘটনা-১: জনাব 'ক' পুত্র সন্তানের আশায় পরপর ৮ কন্যা সন্তানের জন্ম দেয়ায় বর্তমান পরিবারের সদস্য সংখ্যা ১০। ঘটনা-২: ৭ বছর বয়সী এবং তদুর্ধ্ব যারা লিখতে ও পড়তে জানে না।",
      "tag": "SSNIC 24",
      "sub_questions": [
        {
          "label": "ক",
          "question": "Ageism শব্দের অর্থ কী?",
          "explanation": "'Ageism' শব্দের অর্থ বয়স বৈষম্যবাদ।"
        },
        {
          "label": "খ",
          "question": "কর্মজীবী নারীরা নিরাপত্তাহীনতায় ভোগে কেন?",
          "explanation": "কর্মজীবী নারীরা সামাজিক ও পরিবেশগত কারণে নিরাপত্তাহীনতায় ভোগে। বর্তমানে সমাজে প্রতিটি ক্ষেত্রেই নারীরা অবহেলিত ও নির্যাতিত হচ্ছে। বিশেষ করে কর্মক্ষেত্রে নারীরা নানাভাবে সমস্যার শিকার হচ্ছে। যেমন- যৌন নির্যাতন, অধিক কাজে বাধ্য করা, মানসিকভাবে চাপে রাখা, পারিশ্রমিক কম দেওয়া, আসা-যাওয়ার পথে নিরাপত্তাহীনতা ইত্যাদি। আর এসব সমস্যার ফলেই কর্মজীবী নারীরা নিরাপত্তাহীনতায় ভোগে।"
        },
        {
          "label": "গ",
          "question": "ঘটনা-২-এ বাংলাদেশের কোন সামাজিক সমস্যাকে নির্দেশ করছে? ব্যাখ্যা করো।",
          "explanation": "ঘটনা-২ বাংলাদেশের অন্যতম সামাজিক সমস্যা নিরক্ষরতাকে নির্দেশ করছে। নিরক্ষরতা কথাটির উদ্ভব ঘটেছে 'নিরক্ষর' শব্দ থেকে। 'নিরক্ষর' এর শাব্দিক অর্থ হলো সাক্ষরজ্ঞানের অভাব। সাক্ষরতার আধুনিক ধারণা অনুযায়ী মাতৃভাষায় পড়তে, লিখতে পারা, দৈনন্দিন হিসাব করতে পারা এবং লিখে রাখার ক্ষমতাই হলো সাক্ষরতা। যিনি উল্লিখিত তিনটি যোগ্যতার অধিকারী নন তিনি নিরক্ষর। মূলত নিরক্ষর হলো সেই ব্যক্তি যে লিখতে ও পড়তে পারে না। আর অক্ষরজ্ঞানের অভাবই হলো নিরক্ষরতা। ইউনেস্কোর মতে, \"দৈনন্দিন জীবনের ক্ষুদ্র ও সাধারণ বক্তব্যকে উপলব্ধি সহকারে লিখতে এবং পড়তে অক্ষম ব্যক্তিই নিরক্ষর।\" ঘটনা-২ এ বলা হয়েছে, ৭ বছর বয়সি এবং তদুর্ধ্ব যারা লিখতে ও পড়তে জানে না। ঘটনা-২ এর এ তথ্য নিরক্ষরতাকেই নির্দেশ করে। কেননা নিরক্ষর ব্যক্তি লিখতে ও পড়তে জানে না। তাই বলা যায়, ঘটনা-২ বাংলাদেশের অন্যতম সামাজিক সমস্যা নিরক্ষরতারই নির্দেশক।"
        },
        {
          "label": "ঘ",
          "question": "ঘটনা-১-এ বর্ণিত সমস্যা, ঘটনা-২-এর সমস্যার একটি অন্যতম কারণ- তোমার মতামত দাও।",
          "explanation": "ঘটনা-১ এ বর্ণিত জনসংখ্যা সমস্যা ঘটনা-২ এ বর্ণিত নিরক্ষরতা সমস্যার একটি অন্যতম কারণ বলে আমি মনে করি। নিরক্ষরতা বাংলাদেশের একটি অন্যতম জাতীয় সমস্যা। বাংলাদেশে সাক্ষরতার পথে নানাবিধ আর্থ-সামাজিক, রাজনৈতিক ও সাংস্কৃতিক প্রতিবন্ধকতা বিদ্যমান। এগুলোর মধ্যে অন্যতম হলো জনসংখ্যা বৃদ্ধি। জনসংখ্যা বৃদ্ধি বাংলাদেশের নিরক্ষরতার অন্যতম একটি মৌলিক কারণ। বাংলাদেশে বর্তমানে জনসংখ্যা প্রায় ১৬ কোটি। প্রতি মিনিটে ৪টিরও অধিক শিশু জন্মগ্রহণ করছে। যার ফলে প্রতি বছর প্রায় ২৪ লক্ষ মানুষ বৃদ্ধি পাচ্ছে। কিন্তু সে অনুপাতে আমাদের দেশে শিক্ষার সুযোগ-সুবিধা বৃদ্ধি পাচ্ছে না। ঘটনা-১ এ দেখা যায়, জনাব 'ক' পুত্র সন্তানের আশায় পরপর ৮ কন্যা সন্তানের জন্ম দেওয়ায় বর্তমানে তার পরিবারের সদস্য সংখ্যা ১০ জন। যা জনসংখ্যা সমস্যাকে নির্দেশ করে। আর অধিক জনসংখ্যা দারিদ্র্য ডেকে আনে। দারিদ্র্যের কারণে অনেক পিতা-মাতাই সন্তানদের স্কুলে পাঠাতে পারেন না। এরফলে নিরক্ষরতার হার বৃদ্ধি পায়। উপরের আলোচনার ভিত্তিতে বলা যায়, জনসংখ্যা বৃদ্ধি বাংলাদেশে নিরক্ষরতার অন্যতম একটি কারণ।"
        }
      ]
    },
    {
      "number": "3",
      "uddipok": "ঘটনা-১: লেখাপড়া শেষ করার পাঁচ বছর পরেও কোনো কাজের ব্যবস্থা না করতে পারায় শাফিক হতাশাগ্রস্ত হয়ে অসৎ সঙ্গে চুরি, ছিনতাই এর মতো কাজে জড়িয়ে পড়েছে। ঘটনা-২: নবম শ্রেণিতে পড়ুয়া মেয়ে রীমা স্কুলে যাওয়ার জন্য বাসা থেকে বের হওয়ার পরপরই একটি ছেলে তার পিছু নেয় এবং অশ্লীল কথাবার্তা বলে। এরূপ অবস্থার প্রেক্ষিতে তাকে লেখাপড়া ছেড়ে দিতে হয়।",
      "tag": "SSNIC 24",
      "sub_questions": [
        {
          "label": "ক",
          "question": "নোকনা কী?",
          "explanation": "গারো সমাজব্যবস্থায় মায়ের মৃত্যুর পর সম্পত্তির উত্তরাধিকারী কনিষ্ঠ কন্যাকে নোকনা বলে।"
        },
        {
          "label": "খ",
          "question": "পারিবারিক বিশৃঙ্খলা মাদাকসক্তির একটি অন্যতম কারণ-ব্যাখ্যা করো।",
          "explanation": "পারিবারিক শৃঙ্খলার অভাবে কেউ কেউ মাদকাসক্ত হয়ে পড়ে। পারিবারিক সম্পর্কের গভীরতা ও সৌহার্দপূর্ণ পরিবেশ সন্তান-সন্ততিকে সুন্দর মানুষ হিসেবে গড়ে উঠতে সহায়তা করে। কিন্তু এ সম্পর্ক যদি শিথিল হয় এবং পারিবারিক নিয়ন্ত্রণ না থাকে তবে পরিবারে বিশৃঙ্খলা সৃষ্টি হয়। এরূপ পারিবারিক সম্পর্ক শিশুদেরকে বিচ্ছিন্ন করে রাখে। এ ধরনের পরিবারের সদস্যরা সহজেই মাদকের প্রতি আসক্ত হয়ে পড়ে।"
        },
        {
          "label": "গ",
          "question": "ঘটনা-১ বাংলাদেশের কোন সামাজিক সমস্যাকে নির্দেশ করছে? ব্যাখ্যা করো।",
          "explanation": "নিম্নের অনুরুপঃ উদ্দীপকের সামাজিক সমস্যাটি হলো বেকারত্ব। কোনো সমাজে কর্মক্ষম লোক থাকা সত্ত্বেও কর্মসংস্থানের অভাব হচ্ছে বেকারত্ব। অস্ট্রিয়ান তাত্ত্বিক কার্ল এইচ. প্রিব্রামের মতে, “বেকারত্ব হচ্ছে শ্রমবাজারের এমন একটি পরিস্থিতি, যেখানে চাকরির সংখ্যা থেকে শ্রমের সরবরাহ বেশি।” সমাজতাত্ত্বিক বিশ্লেষণে বিভিন্ন ধরনের বেকারত্ব লক্ষ করা যায়। যেমন- মৌসুমি বেকারত্ব, প্রযুক্তিজনিত বেকারত্ব, প্রচ্ছন্ন বেকারত্ব, অদক্ষতাজনিত বেকারত্ব, অর্থনৈতিক মন্দাজনিত বেকারত্ব ইত্যাদি। আকস্মিক বেকারত্ব এসব ধরনের অন্যতম। প্রাকৃতিক দুর্যোগ বা মহামারির প্রত্যক্ষ প্রভাবে কর্মহীনতা সৃষ্টি হলে তাকে বলে আকস্মিক বেকারত্ব। উদ্দীপকের প্রথম অংশে দেখা যায়, পোশাককর্মী রাবেয়া ও তার স্বামী করোনাকালীন লকডাউনে কর্মচ্যুত হয়েছেন। পূর্বোক্ত আলোচনার প্রেক্ষিতে বোঝা যায়, রাবেয়া ও তার স্বামী আকস্মিক বেকারত্বের শিকার হয়েছেন। সুতরাং বলা যায়, উদ্দীপকে অন্যতম সামাজিক সমস্যা বেকারত্বকে নির্দেশ করা হয়েছে।"
        },
        {
          "label": "ঘ",
          "question": "ঘটনা-২-এ বর্ণিত সামাজিক সমস্যা নিরসনে তুমি কী কী সুপারিশ করবে? ব্যাখ্যা করো।",
          "explanation": "ঘটনা-২ এ বর্ণিত সামাজিক সমস্যা অর্থাৎ যৌন নিপীড়ন নিরসনে বেশকিছু পদক্ষেপ গ্রহণ করা যায়। বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অশ্লীল গান বাজানো বা গাওয়া, অশ্লীল বা উদ্দেশ্যমূলক কথা বলা, অশ্লীল অঙ্গভঙ্গি করা, পিছু নেওয়া, পথরোধ করে দাঁড়ানো, শিস দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে রীমার ক্ষেত্রে এ যৌন নিপীড়নের ঘটনাই ঘটেছে। কেননা স্কুলে যাতায়াতের পথে একটি ছেলে রীমার পিছু নেয় এবং অশ্লীল কথাবর্তা বলে। যৌন নিপীড়ন প্রতিরোধের জন্য যেসব পদক্ষেপ গ্রহণ করা যায় সেগুলো হলো- সুষ্ঠু সামাজিকীকরণ ও শিক্ষার মাধ্যমে মানুষের মধ্যে মানবিক মূল্যবোধ। যৌন নিপীড়ন প্রতিরোধে সামাজিক আন্দোলন গড়ে তোলা এবং সুস্পষ্ট আইন প্রণয়নের মাধ্যমে তা কঠোরভাবে বাস্তবায়ন করা। নারীদের সামাজিক, রাজনৈতিক ও মৌলিক চাহিদা নিশ্চিত করা এবং যথার্থ শিক্ষার অধিকার প্রদান করা। নৈতিক শিক্ষা প্রদানের মাধ্যমে সমাজে নারী-পুরুষ বৈষম্যের বিলোপ সাধন করা। সমাজের উল্লেখযোগ্য ব্যক্তিত্বদের (যেমন- শিক্ষক, বিচারক, ইমাম) যৌন নিপীড়ন প্রতিরোধে সোচ্চার হওয়া এবং নারীর প্রতি শ্রদ্ধা বাড়াতে জনসাধারণকে যৌক্তিক উৎসাহ প্রদান করা। যৌন নিপীড়ককে আইনের হাতে সোপর্দ করা এবং দৃষ্টান্তমূলক শাস্তি প্রদানের মাধ্যমে সবাইকে সোচ্চার করা। সর্বোপরি নারীর অধিকার ও সম্মান প্রতিষ্ঠায় গণমাধ্যমগুলোর সোচ্চার ভূমিকা গড়ে তোলা। পরিশেষে বলা যায়, উল্লিখিত পদক্ষেপগুলো গ্রহণ এবং কার্যকর করার মাধ্যমে যৌন নিপীড়ন অনেকাংশে নিরসন করা সম্ভব।"
        }
      ]
    },
    {
      "number": "4",
      "uddipok": "প্রায় বিশ বছর পর দেশে ফিরে শাহেদ অবাক হয়ে লক্ষ করে, গ্রামের বিদ্যালয় থেকে শহরের সকল শিক্ষা প্রতিষ্ঠানের শ্রেণিকক্ষে মাল্টিমিডিয়ার ব্যবহার, শিক্ষার্থীদের ইন্টারনেটের ব্যবহার, এমনকি সকল ভর্তি ও ফলাফল ও অনলাইনের মাধ্যমে সংঘটিত 'হয়। এত পরিবর্তন দেখে সে খুব খুশী হলেও প্রতিদিন পত্রিকায় প্রকাশিত কিশোর অপরাধ, মাদক ব্যবসা, খুন ছিনতাই, পারিবারিক ভাঙন, নারী নির্যাতন ইত্যাদির মত সামাজিক সমস্যাও তাকে ব্যথিত করে।",
      "tag": "SSNIC 24",
      "sub_questions": [
        {
          "label": "ক",
          "question": "সিন্ধু সভ্যতার কেন্দ্রস্থল কোথায় অবস্থিত?",
          "explanation": "পুনর্বিন্যাসকৃত সিলেবাস বহির্ভুত।"
        },
        {
          "label": "খ",
          "question": "'শিল্পায়নের ফলে বেকার সমস্যার লাঘব ঘটে'- বুঝিয়ে বলো।",
          "explanation": "পুনর্বিন্যাসকৃত সিলেবাস বহির্ভুত।"
        },
        {
          "label": "গ",
          "question": "উদ্দীপকে সামাজিক পরিবর্তনের কোন প্রভাবটির প্রতি ইঙ্গিত করা হয়েছে? ব্যাখ্যা করো।",
          "explanation": "পুনর্বিন্যাসকৃত সিলেবাস বহির্ভুত।"
        },
        {
          "label": "ঘ",
          "question": "উদ্দীপকে বর্ণিত সমস্যাগুলোর সাথে শিল্পায়নের সম্পর্ক বিশ্লেষণ করো।",
          "explanation": "পুনর্বিন্যাসকৃত সিলেবাস বহির্ভুত।"
        }
      ]
    },
    {
      "number": "5",
      "uddipok": "",
      "tag": "SSNIC 24",
      "sub_questions": [
        {
          "label": "ক",
          "question": "BARD-এর পূর্ণরূপ কী?",
          "explanation": "BARD-এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "'প্রশিক্ষণ ও দক্ষতা বৃদ্ধি ওতপ্রোতভাবে জড়িত'- ব্যাখ্যা দাও।",
          "explanation": "দক্ষতা বৃদ্ধিতে প্রশিক্ষণ কর্মসূচি গুরুত্বপূর্ণ ভূমিকা পালন করে। প্রশিক্ষণ কর্মসূচি দক্ষ মানবসম্পদ গড়ে তুলতে সাহায্য করে। আর দক্ষ মানবসম্পদ উন্নয়নের সহায়ক। এ কারণে সরকারি-বেসরকারি উভয় সংস্থাই দক্ষ মানবসম্পদ গড়ে তুলতে প্রশিক্ষণ কর্মসূচির ওপর গুরুত্ব দেয়। কারণ প্রশিক্ষণের মাধ্যমে ব্যক্তিকে নিজ কাজের ওপর ট্রেনিং দেওয়া হয়। ফলে সে নিজের কাজের বিষয়ে যেমন দক্ষতা অর্জন করে তেমনি তার এই দক্ষতা টেকসই উন্নয়নের জন্য ফলপ্রসূ হয়। তাই বলা হয়, দক্ষতা বৃদ্ধিতে প্রশিক্ষণের ভূমিকা গুরুত্বপূর্ণ।"
        },
        {
          "label": "গ",
          "question": "উদ্দীপকে '?' স্থানে কোন সংস্থা বসবে ব্যাখ্যা দাও।",
          "explanation": "উদ্দীপকে '?' স্থানে বেসরকারি সংস্থা ব্র্যাক বসবে। যুদ্ধবিধ্বস্ত বাংলাদেশের মানুষকে তাৎক্ষণিক সাহায্য প্রদান ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে ব্র্যাক প্রতিষ্ঠিত হয়। সিলেট জেলার শাল্লা গ্রামে প্রতিষ্ঠানটির কার্যক্রমের সূচনা হয়। প্রতিষ্ঠার পর থেকে সংস্থাটি এদেশের মানুষের আর্থ-সামাজিক উন্নয়নে নানামুখী কার্যক্রম পরিচালনা করছে। ব্র্যাকের অন্যতম কার্যক্রম হলো গ্রামের ভূমিহীন দরিদ্রদের মধ্যে বিভিন্ন উৎপাদনমূলক কাজের জন্য স্বল্প সুদে ঋণ প্রদান করা। এ কার্যক্রমের সুবিধা ভোগ করে অনেক গ্রামীণ নারী-পুরুষ নিজেদের আর্থ-সামাজিক উন্নয়ন ঘটাচ্ছেন। এছাড়া প্রাথমিক ও প্রাক-প্রাথমিক শিক্ষা প্রদান ব্র্যাকের আরেকটি গুরুত্বপূর্ণ কর্মসূচি। এর আওতায় গ্রামীণ দরিদ্র জনগোষ্ঠীর শিশুরা বিনামূল্যে শিক্ষা গ্রহণের সুযোগ লাভ করে। এছাড়া আড়ং নামক হস্তশিল্প ব্র্যাকেরই একটি অঙ্গ প্রতিষ্ঠান। এখানে অনেক লোকের কর্মসংস্থানের সুযোগ তৈরি হয়েছে। উদ্দীপকে '?' স্থানের সাথে সম্পর্কিত বিষয়গুলো হলো-১৯৭২ সালে ত্রাণ কার্যক্রম পরিচালনা, সিলেটে শাল্লাগ্রামে যাত্রা শুরু এবং আড়ং নামক হস্তশিল্প প্রতিষ্ঠানের সাথে সম্পৃক্ততা। এ বিষয়গুলো ব্র্যাকের প্রতিষ্ঠা এবং কার্যক্রমের সাথে সংশ্লিষ্ট। তাই বলা যায়, উদ্দীপকে '?' স্থানে বেসরকারি সংস্থা ব্র্যাক হবে।"
        },
        {
          "label": "ঘ",
          "question": "উত্ত সংস্থাটি বাংলাদেশের দারিদ্র্য বিমোচন ও গ্রামীণ নারীর ক্ষমতায়নে ইতিবাচক ভূমিকা পালন করে- উত্তরের সপক্ষে তোমার মতামত দাও।",
          "explanation": "উত্ত সংস্থা অর্থাৎ ব্র্যাক বাংলাদেশের দারিদ্র্য বিমোচন ও গ্রামীণ নারীর ক্ষমতায়নে ইতিবাচক ভূমিকা পালন করে-উক্তিটি যথার্থ। উদ্দীপকে বেসরকারি সংস্থা ব্র্যাকের কথা বলা হয়েছে। ব্র্যাকের অন্যতম একটি গুরুত্বপূর্ণ কার্যক্রম হলো ক্ষুদ্রঋণ প্রদান। দরিদ্র জনগোষ্ঠীর আর্থ- সামাজিক উন্নয়নে এটি অত্যন্ত ফলপ্রসূ একটি উদ্যোগ। কেননা গ্রামীণ জনগোষ্ঠীর দরিদ্র হওয়ার পিছনে উল্লেখযোগ্য কারণ হচ্ছে পুঁজির অভাব ও পর্যাপ্ত আয়মূলক উৎস না থাকা। আর ব্র্যাকের স্বল্প সুদে ক্ষুদ্রঋণ কর্মসূচির মাধ্যমে একজন দরিদ্র ব্যক্তি আয়মূলক কাজে বিনিয়োগের জন্য অর্থসংস্থান করতে পারেন, যা তার দারিদ্র্য বিমোচন ও আর্থিক উন্নতি ভূমিকা রাখে। গ্রামীণ নারীদের ক্ষমতায়নের ক্ষেত্রেও ব্র্যাক প্রশিক্ষণ ও ঋণদানের মাধ্যমে গুরুত্বপূর্ণ ভূমিকা রাখে। গ্রামীণ নারীদের অর্থ-সামাজিক অবস্থা উন্নয়নের মাধ্যমে নারীর ক্ষমতায়ন বৃদ্ধি ব্র্যাকের অন্যতম উদ্দেশ্য। এ লক্ষ্যে ব্র্যাক গ্রামীণ নারীদের আত্মকর্মসংস্থানের প্রতি গুরুত্ব প্রদান করে। এ ক্ষেত্রে ব্র্যাক নারীদের বিভিন্ন ধরনের প্রশিক্ষণ প্রদান করে থাকে। যেমন- হাঁস-মুরগি পালন, ক্ষুদ্র ও কুটির শিল্প, মৎস্য চাষ, শাক সবজির বাগান প্রভৃতি। শুধু প্রশিক্ষণ প্রদান নয় বরং প্রশিক্ষণ শেষে ঋণের ব্যবস্থাও করে থাকে। যার ফলে প্রশিক্ষণ প্রাপ্তরা তাদের কার্যক্রম শুরু করতে পারে। প্রাণক্ষণ এভাবে ব্র্যাক গ্রামীণ নারীদের ক্ষমতায়নে ভূমিকা রাখে। উপরের আলোচনার ভিত্তিতে বলা যায়, ব্র্যাক বাংলাদেশের দারিদ্র্য বিমোচন ও গ্রামীণ নারীর ক্ষমতায়নে বিশেষ ভূমিকা পালন করে।"
        }
      ]
    }
  ]
}