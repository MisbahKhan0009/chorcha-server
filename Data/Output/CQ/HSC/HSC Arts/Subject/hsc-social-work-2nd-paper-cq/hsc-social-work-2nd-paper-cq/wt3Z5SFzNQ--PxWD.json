{
  "title": "নূর মোহাম্মদ কলেজ, ঢাকা ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "নিশ্চিন্তপুর গ্রামের সাইফুদ্দিন এবং কেরামপুর গ্রামের রহিমুননেছা বিবাহ বন্ধনে আবদ্ধ হন। বিয়ের চুক্তি মোতাবেক সাইফুদ্দিনের বাবা রহিমুননেছার বাবার কাছে নগদ অর্থ দাবি করলে বিষয়টি রহিমুননেছার বাবা অস্বীকার করে। বর্তমানে উভয় পরিবারের মধ্যে মনোমালিন্য চলছে।",
      "tag": "BNMPC 23",
      "sub_questions": [
        {
          "label": "ক",
          "question": "বাংলাদেশের শহর সমাজসেবার সেবাপ্রার্থী কারা?",
          "explanation": "শহর সমাজসেবার সেবাপ্রার্থী যিনি শহর মাতৃকেন্দের সদস্য ও সমাজসেবা অধিদপ্তর কর্তৃক নির্ধারিত ক, খ ও গ শ্রেণিভুক্ত মানুষ।"
        },
        {
          "label": "খ",
          "question": "গণমাধ্যম বলতে কী বোঝ?",
          "explanation": "সামাজিক সমস্যার একটি কারণ হলো অতিরিক্ত জনসংখ্যা। অতিরিক্ত জনসংখ্যার প্রভাবে যখন মানুষের মৌলিক মানবিক চাহিদা পূরণ সম্ভব হয় না, তখন মৌল মানবিক চাহিদা অপূরণজনিত কারণে বিভিন্ন সমস্যার উদ্ভব হয়। অনুন্নত দেশে সীমিত শিল্পায়নের ফলে উৎপাদন যে হারে বৃদ্ধি পায়, সে তুলনায় জনসংখ্যা বৃদ্ধির হার অনেক বেশি হওয়ায় মানুষের সঠিক চাহিদা পূরণ ব্যাহত হয় যা বিভিন্ন সামাজিক সমস্যা সৃষ্টি করে। যেমন- বাংলাদেশে বেকারত্ব, দরিদ্রতা, স্বাস্থ্যহীনতা প্রভৃতিসহ অসংখ্য সমস্যার প্রধান কারণ হলো অতিরিক্ত জনসংখ্যা।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রকাশ ঘটেছে? ব্যাখ্যা করো।",
          "explanation": "উদ্দীপকে সামাজিক সমস্যা যৌতুকের প্রকাশ ঘটেছে। যৌতুক আদান-প্রদান একটি সামাজিক কু-প্রথা। বিয়ের আগে পাত্রপক্ষ থেকে অনেকটা জোর করে পাত্রীপক্ষের কাছে যৌতুক দাবি করা হয়। বিয়ের সময় কন্যাপক্ষ, বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। আর এ প্রথা সামাজিক রেওয়াজে পরিণত হলে তাকে যৌতুক প্রথা বলে। যৌতুকের প্রধান শিকার আমাদের দেশের নারীরা। উদ্দীপকে বিয়ের চুক্তি মোতাবেক সাইফুদ্দিনের বাবা রহিমুন্নেছার বাবার কাছে নগদ অর্থ দাবি করে। উদ্দীপকের সাইফুদ্দিনের বাবার অর্থ চাওয়াটি সামাজিক সমস্যা যৌতুককে নির্দেশ করে। নারী নির্যাতনের এক অমানবিক প্রথা হলো যৌতুক প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে ইচ্ছাকৃত বা অনিচ্ছাকৃতভাবে যে উপঢৌকন দেয় তাকে যৌতুক বলে। যৌতুক একটি সামাজিক সমস্যা হিসেবে বিবেচিত। তাই বলা যায়, উদ্দীপকে সামাজিক সমস্যা যৌতুকের প্রকাশ ঘটেছে।"
        },
        {
          "label": "ঘ",
          "question": "উক্ত সামাজিক সমস্যার কারণ আলোচনা করো।",
          "explanation": "সামাজিক সমস্যা যৌতুকের বহুবিধ কারণ রয়েছে। যৌতুক আদান-প্রদান একটি সামাজিক কু-প্রথা। বিয়ের সময় কন্যাপক্ষ বরপক্ষকে বা বরপক্ষ কন্যাপক্ষকে অন্যপক্ষের দাবি মেটাতে বাধ্য হয়ে বা স্বেচ্ছায় যে উপঢৌকন দেয় তাকে যৌতুক বলে। এখানে উপঢৌকন বলতে বাড়ি-ঘর, জায়গা-জমি, নগদ অর্থ, গয়না বা যেকোনো প্রকার আর্থিক সুবিধা ইত্যাদিকে বোঝানো হয়। উদ্দীপকে উল্লিখিত সমস্যাটি হলো যৌতুক প্রথা। বাংলাদেশের প্রচলিত সমাজব্যবস্থার মাঝেই যৌতুকের কারণগুলো বিদ্যমান। সামাজিক রীতি- নীতি, মূল্যবোধ, সম্পদের অসম বণ্টন ব্যবস্থা ইত্যাদির পার্শ্বপ্রতিক্রিয়া হিসেবে যৌতুক বর্তমানে তীব্র সামাজিক সমস্যার রূপ নিয়েছে। অনেকক্ষেত্রে যৌতুক দেওয়াকে একটি সামাজিক মর্যাদার বিষয় হিসেবেও বিবেচনা করা হয়। বিশেষ করে উচ্চবিত্ত পরিবারের বংশমর্যাদা ও আভিজাত্য ফুটিয়ে তুলতে কন্যাপক্ষ বরপক্ষকে মোটা অঙ্কের যৌতুক প্রদান করে। এছাড়া আমাদের সমাজে এখনো নারীদের যথাযথ মর্যাদা ও সম্মান দেওয়া হয় না। ফলে পুরুষদের শ্রেষ্ঠত্ববোধ এবং নারীদের নিম্ন সামাজিক মর্যাদা যৌতুকের কারণ হয়ে দাঁড়ায়। এমনকি পরিবারের অর্থনৈতিক দুরবস্থা কাটাতে লোভের বশবর্তী হয়েও অনেক সময় যৌতুকের আদান- প্রদান চলে। উল্লিখিত কারণগুলো ছাড়াও যৌতুক প্রথার অন্যান্য কারণের মধ্যে আছে নারীর পরনির্ভরশীলতা, সামাজিক সচেতনতার অভাব, সম্পত্তির অধিকার, যুব সমাজের আত্মমর্যাদার অভাব প্রভৃতি। এ সমস্ত কারণ যৌতুক প্রথার বিস্তারকে বেগবান করছে।"
        }
      ]
    },
    {
      "number": "2",
      "uddipok": "বাংলাদেশে এখন আর ঋতুবৈচিত্র্যের স্বাদ পরিপূর্ণভাবে উপভোগ করা যায়। কখনো অতিবৃষ্টি আবার কখনো অনাবৃষ্টি জনজীবনে দুর্ভোগ ডেকে আনছে। প্রতি বছর পাহাড়ি ঢলে প্লাবিত হচ্ছে অনেক অঞ্চল। সর্বোপরি কলকারখানার বিষাক্ত ধোঁয়া নির্মল আকাশকে করছে কলুষিত। নদী ভাঙনের কবলে পড়ে বিলীন হয়ে যাচ্ছে অনেক আবাদি জমি।",
      "tag": "BNMPC 23",
      "sub_questions": [
        {
          "label": "ক",
          "question": "সেবাগ্রহীতার মানদণ্ডে পৃথিবীর সর্ববৃহৎ বেসরকারি এনজিও কোনটি?",
          "explanation": "পৃথিবীর সর্ববৃহৎ এনজিও ব্র্যাক।"
        },
        {
          "label": "খ",
          "question": "সামাজিক সমস্যা মোকাবিলায় ধর্মের দুটি ভূমিকা লিখ।",
          "explanation": "সামাজিক সমস্যা মোকাবিলায় ধর্ম বিভিন্ন ভূমিকা রাখে। সমাজে বিরাজমান সামাজিক সমস্যা সমাধানে ধর্মের ভূমিকা অপরিসীম। পৃথিবীর সব ধর্মই মানুষ ও প্রাণীদের সাহায্য করার নির্দেশ দেয়। একইভাবে ধর্ম মাদকাসক্তির বিস্তার রোধে ভূমিকা রাখে। সব ধর্মেই মাদক গ্রহণকে নিষিদ্ধ করা হয়েছে। ফলে ধর্মীয় কারণে অনেক মানুষ মাদক গ্রহণ থেকে বিরত থাকে।"
        },
        {
          "label": "গ",
          "question": "উদ্দীপকে উল্লিখিত পরিবেশগত ভারসাম্যহীনতার কারণ পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে উল্লিখিত পরিবেশগত ভারসাম্যহীনতার মূল কারণ জলবায়ুর পরিবর্তন। বিশ্বব্যাপী ক্রমবর্ধমান জলবায়ু পরিবর্তনের ফলে বিভিন্ন স্থানে ঘন ঘন সাইক্লোন, জলোচ্ছ্বাস, খরা ইত্যাদি প্রাকৃতিক দুর্যোগ সংঘটিত হচ্ছে। সেইসাথে প্রকট হচ্ছে পরিবেশগত ভারসাম্যহীনতা; যার ইঙ্গিত উদ্দীপকে পাওয়া যায়। জলবায়ু পরিবর্তন সংক্রান্ত আন্তর্জাতিক সংস্থা Intergovernmental Panel on Climate Change (IPCC) এর মতে, বিশ্বে জলবায়ু পরিবর্তনের অন্যতম কারণ হলো পৃথিবীর গড় তাপমাত্রা বৃদ্ধি। তবে পৃথিবীব্যাপী তাপমাত্রা বৃদ্ধির অন্যতম কারণ হলো গ্রিন হাউজ ইফেক্ট ও বিগত দুইশ বছরের প্রসারমান শিল্পের উন্নয়ন। পৃথিবীর জলবায়ু সূর্য থেকে পাওয়া শক্তির ওপর নির্ভর করে। আর পৃথিবীর বায়ুমণ্ডলে রয়েছে বিভিন্ন ধরনের গ্রিন হাউজ গ্যাস। যেমন: কার্বন-ডাই-অক্সাইড, মিথেন, নাইট্রাস অক্সাইড ইত্যাদি। কিন্তু কলকারখানা ও যানবাহনের কালো ধোঁয়ার কারণে লাগামহীনভাবে গ্রিন হাউস গ্যাসের নিঃসরণ বাড়ছে। যার প্রভাব পড়ছে জলবায়ুর ওপর। এছাড়া বনাঞ্চল ধ্বংস এবং জীবাশ্ম জ্বালানী ব্যবহারের জন্য বিগত কয়েক শতাব্দীতে বাতাসে কার্বন ডাই-অক্সাইডের ঘনত্ব শতকরা প্রায় ১৫ ভাগ হারে বৃদ্ধি পেয়েছে। বনাঞ্চল ধ্বংসের প্রভাবে সবুজ উদ্ভিদ হ্রাস পাওয়ায় সালোকসংশ্লেষণের মাধ্যমে এ গ্যাস শোষণের মাত্রাও কমে যাচ্ছে। যার ফলে বাতাসে এর ঘনত্ব বৃদ্ধির সাথে পৃথিবীর বায়ুমণ্ডলে তাপের বৃদ্ধি ঘটছে। বাতাসে কার্বন-ডাই অক্সাইডের অর্থাৎ গ্রিন হাউজ গ্যাস নিঃসরণ বৃদ্ধির প্রেক্ষাপটে জলবায়ুর পরিবর্তন ও বৈশ্বিক উষ্ণতা বৃদ্ধি পাচ্ছে। এর প্রভাবে বাংলাদেশের মতো জলবায়ুর ঝুঁকিতে থাকা দেশগুলোতে ঋতু বৈচিত্র্য হ্রাস পাচ্ছে, অসময়ের বৃষ্টি এবং খরা জনজীবনে ডেকে আনছে সীমাহীন দুর্ভোগ। তাই বলা যায়, উদ্দীপকে উল্লেখিত পরিবেশগত ভারসাম্যহীনতার কারণ জলবায়ু পরিবর্তন।"
        },
        {
          "label": "ঘ",
          "question": "উদ্দীপকে উল্লিখিত উক্ত সমস্যা মোকাবিলায় একজন সমাজকর্মীর ভূমিকা কী হতে পারে? ব্যাখ্যা করো।",
          "explanation": "উদ্দীপকে উল্লেখিত পরিবেশগত ভারসাম্যহীনতার মূল কারণ জলবায়ু পরিবর্তন। আর এ সমস্যা মোকাবিলায় একজন সমাজকর্মী গুরুত্বপূর্ণ ভূমিকা পালন করতে পারেন। জলবায়ু পরিবর্তনের কারণে ঝুঁকিপূর্ণ দেশগুলোর মধ্যে বাংলাদেশ সবচেয়ে বেশি বিপন্ন অবস্থায় আছে। এদেশের ভৌগোলিক অবস্থান, আর্থ- সামাজিক অবকাঠামো এবং প্রাকৃতিক সম্পদের ওপর অতি নির্ভরশীলতাকে এর মূল কারণ হিসেবে বিবেচনা করা হয়। যে কারণে অল্প সময়ের ব্যবধানে বন্যা, খরা, টর্নেডো, জলোচ্ছ্বাস, ঘূর্ণিঝড় ইত্যাদি প্রাকৃতিক দুর্যোগ ঘটতে দেখা যায়। এর ফলে এদেশের মানুষের জীবন-জীবিকায় আসছে পরিবর্তন, তাপমাত্রা বাড়ছে, অসময়ে বন্যা, জলোচ্ছ্বাস, টর্নেডো ইত্যাদির কারণে মানুষের স্বাভাবিক জীবনযাত্রা ব্যাহত হচ্ছে। নষ্ট হচ্ছে হাজার হাজার জমির ফসল, পানিতে লবণাক্ততা বৃদ্ধি পাচ্ছে, জীববৈচিত্র্যের ভারসাম্য কমে যাচ্ছে। তাই এ ধরনের সমস্যা মোকাবিলায় সরকারি ও বেসরকারি বিভিন্ন সংস্থার পাশাপাশি একজন সমাজকর্মী গুরুত্বপূর্ণ ভূমিকা পালন করতে পারেন। একজন সমাজকর্মী জলবায়ুর ঝুঁকি নিরূপণে কাজ করতে পারেন। এর ফলে জলবায়ু পরিবর্তন মানুষের জীবন ও জীবিকায় কী ধরনের ক্ষতি করে তা চিহ্নিত করা যায়। এছাড়া জলবায়ু পরিবর্তন এবং এর প্রভাব বিষয়ে সাধারণ মানুষকে সচেতন করে তোলার জন্য তিনি বিভিন্ন সেমিনার, সিম্পোজিয়াম আয়োজন করতে পারেন। ভিডিও প্রদর্শনী; ইলেকট্রনিক্স ও প্রিন্ট মিডিয়ায় এ সম্পর্কে প্রচারণা চালাতেও সমাজকর্মী কাজ করতে পারেন। এছাড়াও সমাজকর্মীরা দুর্যোগজনিত ঝুঁকি মোকাবিলায় কাজ করছে এরকম সংস্থার মধ্যে সমন্বয়কের (Co-ordinator) ভূমিকা পালন করতে পারেন। আবার জলবায়ু বিপন্ন হওয়ার জন্য দায়ী গ্রিন হাউজ গ্যাসের নিঃসরণ কমাতে সংশ্লিষ্ট ব্যক্তি ও প্রতিষ্ঠানের ওপর চাপ প্রয়োগ করা জরুরি। এক্ষেত্রে সমাজকর্মীরা সামাজিক কার্যক্রম (Social Action) গ্রহণের মাধ্যমে ভূমিকা রাখতে পারেন। এছাড়া সমাজকর্মীরা জলবায়ু পরিবর্তনজনিত ক্ষয়ক্ষতি কীভাবে কমানো যায় বা কীভাবে এ পরিস্থিতি কাটিয়ে ওঠা যায় সে বিষয়ে প্রশিক্ষণ কার্যক্রম পরিচালনা করতে পারেন। এজন্য তিনি ব্যক্তি, দল ও সমষ্টি পর্যায়ে সচেতনতামূলক বিভিন্ন কার্যক্রম গ্রহণ করতে পারেন। সেইসাথে তিনি এসব কার্যক্রমে স্থানীয় জনপ্রতিনিধি ও গণ্যমান্য ব্যক্তিদের সংশ্লিষ্টতা বাড়াতে পারেন। সার্বিক আলোচনা থেকে বলা যায়, জলবায়ু পরিবর্তনের মতো সমস্যা সমাধান করা সম্ভব নয়। তবে যথাযথ পদক্ষেপের মাধ্যমে এর ক্ষয়ক্ষতির মাত্রা কমিয়ে আনা যেতে পারে। এক্ষেত্রে একজন সমাজকর্মী সহায়ক ভূমিকা রাখতে পারেন।"
        }
      ]
    },
    {
      "number": "3",
      "uddipok": "রবিন ও তানিয়া তাদের দুই ছেলেমেয়েকে নিয়ে ঢাকা শহরের একটি, ছোট বাসায় বসবাস করেন। রবিন প্রতিদিন অফিসে যাওয়ার পথে তাদের দুই ছেলেমেয়েকে স্কুলে দিয়ে আসে আবার ফেরার পথে নিয়ে আসে। তানিয়া গৃহস্থালির যাবতীয় কাজ করে। বাচ্চারা বাসায় ফিরলে বিকেলে তারা ঘুরতে বের হয়। রবিন রাতে ছেলেমেয়েদের পড়াশোনায় সাহায্য করে।",
      "tag": "BNMPC 23",
      "sub_questions": [
        {
          "label": "ক",
          "question": "গ্রামীণ ব্যাংকের প্রতিষ্ঠাতা কে?",
          "explanation": "গ্রামীণ ব্যাংকের প্রতিষ্ঠাতা ড. মুহাম্মদ ইউনূস।"
        },
        {
          "label": "খ",
          "question": "সামাজিক প্রতিষ্ঠানের ধারণা লেখো।",
          "explanation": "সামাজিক প্রতিষ্ঠান বলতে কতগুলো সুনির্দিষ্ট আচার-আচরণ এবং কার্যপ্রণালীর সমষ্টিকে বোঝায়। যেমন- বিবাহ, পরিবার, ধর্ম ইত্যাদি। সামাজিক প্রতিষ্ঠান সমাজ অনুমোদিত কর্মপদ্ধতির মাধ্যমে মানুষের বহুমুখী মানবিক প্রয়োজন পূরণ করে। এর মাধ্যমে সমাজ নির্ধারিত এবং রাষ্ট্র প্রবর্তিত কিছু নিয়ম-নীতি বা পদ্ধতি সমাজের মানুষের আচরণ নিয়ন্ত্রণ করে।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানের প্রতি ইঙ্গিত করা হয়েছে? এর পরিচয় দাও।",
          "explanation": "উদ্দীপকে সামাজিক প্রতিষ্ঠান পরিবারের প্রতি ইঙ্গিত করা হয়েছে। পরিবার হলো সবচেয়ে প্রাচীন সামাজিক প্রতিষ্ঠান। পরিবার নামক প্রতিষ্ঠান থেকেই মানবজাতির বিকাশ লাভ হয়েছে। সামাজিক জীবনকে সুন্দর ও সুষ্ঠুভাবে পরিচালনার তাগিদে পরিবার গড়ে উঠেছে। বিবাহের মাধ্যমে পরিবার গঠিত হয়। পরিবার বহুমুখী কার্যাবলি সম্পাদন করে থাকে। যেমন- সন্তান প্রজনন, সন্তান প্রতিপালন, কর্মপ্রযুক্তির ব্যবস্থা, সামাজিকীকরণ, স্নেহ সম্পর্কিত কাজ, অর্থনৈতিক কাজ, বিনোদনমূলক কাজ, নিরাপত্তামূলক কাজ, ধর্মীয় কাজ, শিক্ষাবিষয়ক কাজ ইত্যাদি। উদ্দীপকে রবিন ও তানিয়া দুই ছেলেমেয়েকে নিয়ে একসাথে ঢাকায় বসবাস করে। রবিন অফিসে কাজ করে। ছেলে মেয়েদের স্কুলে নিয়ে যায় ও পড়াশোনায় সাহায্য করে। তানিয়া গৃহস্থালির কাজ করে। উদ্দীপকের এই চিত্র সামাজিক প্রতিষ্ঠান পরিবারকে নির্দেশ করে। কারণ স্বামী-স্ত্রী, সন্তান পরিবারের উপাদান। পরিবারে কার্যাবলি হলো সন্তান জন্মদান করা, লালন-পালন করা, সন্তানদের শিক্ষা প্রদান করা। উদ্দীপকে পরিবারের উপাদান ও কার্যাবলি প্রকাশ পেয়েছে। তাই বলা যায়, উদ্দীপকে সামাজিক প্রতিষ্ঠান পরিবারের ইঙ্গিত করা হয়েছে। পরিবার একটি সামাজিক প্রতিষ্ঠান হিসেবে বিবেচিত।"
        },
        {
          "label": "ঘ",
          "question": "সামাজিক সমস্যা মোকাবিলায় উক্ত প্রতিষ্ঠানের ভূমিকা লিপিবন্ধ করো।",
          "explanation": "সামাজিক সমস্যা সমাধানে উক্ত প্রতিষ্ঠান অর্থাৎ পরিবারের গুরুত্ব অপরিসীম। পরিবার হলো সমাজের প্রাচীনতম প্রতিষ্ঠান। স্বামী-স্ত্রীর বিবাহ বন্ধনের মাধ্যমে পরিবার গঠিত হয়। তবে পরিবারে মা-বাবা, ভাই-বোন, চাচা-চাচি ইত্যাদি সম্পর্কের লোকজনও বাস করে থাকে। পরিবারকে কেন্দ্র করে বিভিন্ন সামাজিক কার্যক্রম পরিচালিত হয়। উদ্দীপকে রবিন ও তানিয়া দুই ছেলেমেয়ে নিয়ে পরিবার গড়ে তুলেছে। তাদের মাধ্যমে পরিবারের বিভিন্ন কার্যক্রম পরিচালিত হয়। পড়ালেখা ও খাবারের সংস্থান করা পরিবারের অন্যতম কার্যক্রম। এর পাশাপাশি পরিবার বিভিন্ন সামাজিক সমস্যা যেমন- যৌতুক, বাল্যবিবাহ, অপরাধ, যৌন হয়রানি, জঙ্গিবাদ, অপুষ্টি, নারী ও শিশু নির্যাতন প্রভৃতি প্রতিরোধে ভূমিকা রাখে। যৌতুক ও বাল্যবিবাহ সমস্যা দুটির উদ্ভব পরিবার থেকে। পরিবার যদি যৌতুক দেওয়া ও নেওয়া থেকে বিরত থাকে এবং বিয়ের বয়সের ক্ষেত্রে নির্ধারিত আইন-কানুন মেনে চলে তবে এ সমস্যা দূর করা সম্ভব। আবার পরিবার থেকে মানুষ সামাজিক রীতি-নীতি, আইন-কানুন, আচার-আচরণ প্রভৃতি শিখে থাকে। পরিবারে যদি সুস্থ পরিবেশ, উপযুক্ত শিক্ষা, নৈতিকতা ও শালীনতাবোধ সৃষ্টি, নির্মল আনন্দদায়ক খেলাধুলা ও সংস্কৃতি চর্চার সুযোগ প্রভৃতির ব্যবস্থা করা হয় তাহলে পরিবারের সদস্যগণ বিভিন্ন অপরাধ, যৌন হয়রানি, জঙ্গিবাদ বা সন্ত্রাস, নারী ও শিশু নির্যাতন প্রভৃতি থেকে বিরত থাকবে। এছাড়া একটি শিশুর সুস্থ ও স্বাভাবিকভাবে বেড়ে ওঠার জন্য পুষ্টিসম্মত খাবার গ্রহণ জরুরি। পরিবারের সদস্যরা যদি শিশুদের খাবারের ক্ষেত্রে পুষ্টির বিষয়ে খেয়াল রাখেন তাহলে শিশুরা অপুষ্টিতে ভুগবে না। আবার কম বয়সে বিয়ে হলে সেক্ষেত্রে কম বয়সী মা অপরিণত শিশুর জন্ম দেন। ফলে তার অপুষ্টি সমস্যা দেখা দেয়। এক্ষেত্রে পরিণত বয়সে বিয়ের মাধ্যমে পরিবার এ সমস্যা দূরীকরণে ভূমিকা রাখতে পারে। উপরের আলোচনা থেকে বলা যায়, যৌতুক, বাল্যবিবাহ, অপরাধ, নারী ও শিশু নির্যাতন, সন্ত্রাস, অপুষ্টি প্রভৃতি সামাজিক সমস্যা দূরীকরণে উদ্দীপকে নির্দেশিত প্রতিষ্ঠান তথা পরিবার খুবই গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "4",
      "uddipok": "আরজু কাস্টমসের একজন কর্মকর্তা। প্রায়শই এয়ারপোর্টে তার ইউনিট সোনা চোরাচালানের সাথে যুক্ত অপরাধীদের ধরতে অভিযান চালায়। মাঝেমাঝেই বিপুল পরিমাণ বিদেশী মুদ্রা, স্বর্ণের বার ধরা পড়ে। আরজু কখনোই এসব মালামাল গোপন করতে চেষ্টা করে না। কারণ সে জানে সৃষ্টিকর্তা সবকিছুই দেখেন। আরজু নিয়মিত নামাজ পড়ে এবং সৎভাবে জীবনযাপন করার চেষ্টা করে।",
      "tag": "BNMPC 23",
      "sub_questions": [
        {
          "label": "ক",
          "question": "ব্র্যাকের প্রতিষ্ঠাতা কে?",
          "explanation": "ব্র্যাকের প্রতিষ্ঠাতা স্যার ফজলে হাসান আবেদ।"
        },
        {
          "label": "খ",
          "question": "সরকারি সমাজসেবা কার্যক্রম বলতে কী বোঝ?",
          "explanation": "রাষ্ট্রীয় উদ্যোগে গৃহীত, বাস্তবায়িত ও নিয়ন্ত্রিত সমাজসেবা কার্যক্রমকে সরকারি সমাজসেবা কার্যক্রম বলা হয়। পৃথিবীর সকল কল্যাণমুখী রাষ্ট্রই জনগণের নাগরিক অধিকার প্রদান, মৌলিক চাহিদা পূরণ, ক্ষমতার পূর্ণ বিকাশ, নিরাপত্তা ও কল্যাণ সাধনের জন্য বিভিন্ন নীতি ও পরিকল্পনার আওতায় নানা সমাজসেবামূলক কার্যক্রম - গ্রহণ করে থাকে। রাষ্ট্র কর্তৃক নিয়ন্ত্রিত ও পরিচালিত এসব সেবামূলক কার্যক্রমই হচ্ছে সরকারি সমাজসেবা।"
        },
        {
          "label": "গ",
          "question": "উদ্দীপকে কোন সামাজিক প্রতিষ্ঠানকে বোঝানো হয়েছে? উত্ত প্রতিষ্ঠানটি সম্পর্কে আলোচনা করো।",
          "explanation": "উদ্দীপকে সামাজিক প্রতিষ্ঠান ধর্মকে বোঝানো হয়েছে। ধর্ম মানব সমাজের একটি প্রাচীন সামাজিক প্রতিষ্ঠান। ধর্ম বলতে অতি প্রাকৃত মহাশক্তিতে বিশ্বাসকে বোঝায়। এ বিশ্বাস সমাজ ও মানুষের জীবনধারাকে প্রত্যক্ষ ও পরোক্ষভাবে নিয়ন্ত্রণ করে। এটি মানুষের মাঝে ন্যায়-অন্যায় বোধ জাগিয়ে তোলার মাধ্যমে মানুষকে ন্যায়নিষ্ঠ করে তোলে। ইহকালের কাজের ফলাফল পরকালে ভোগ করতে হয়, মৃত্যুর পর মানুষকে কৃতকর্ম অনুসারে স্বর্গ অথবা নরকে যেতে হয় এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। ধর্মীয় অনুশাসন ও মূল্যবোধের প্রভাবে মানুষ সহজে অন্যায় কাজে অংশগ্রহণ করে না। উদ্দীপকে আরজু কাস্টমসের একজন কর্মকর্তা হিসেবে এয়ারপোর্টে অভিযান চালিয়ে বিপুল পরিমাণ বিদেশী মুদ্রা, স্বর্ণের বার ধরলেও কখনোই সে এসব গোপন করার চেষ্টা করে না। সে-সৃষ্টিকর্তাকে ভয় করে। নিয়মিত নামাজ পড়ে সৎভাবে জীবনযাপন করার চেষ্টা করে। উদ্দীপকে আরজুর এমন জীবনযাপন সামাজিক প্রতিষ্ঠান ধর্মকে নির্দেশ করে। ধর্ম হলো সৃষ্টিকর্তার বিশ্বাস। ধর্মীয় বিশ্বাস মানুষকে অন্যায় থেকে বিরত রাখে। ধর্মীয় আচার-অনুষ্ঠান মানুষকে সুশৃঙ্খল জীবন যাপনে অভ্যস্ত করে। পরকালের ভয় ব্যক্তিকে অপরাধ থেকে বিরত রাখে। উদ্দীপকে আরজু সৎভাবে জীবনযাপন করে। তাই' বলা যায়, উদ্দীপকে সামাজিক প্রতিষ্ঠান ধর্মকে বোঝানো হয়েছে।"
        },
        {
          "label": "ঘ",
          "question": "উক্ত সামাজিক প্রতিষ্ঠানটি সামাজিক বিভিন্ন সমস্যায় কীভাবে ভূমিকা রাখতে পারে তা বিশ্লেষণ করো।",
          "explanation": "সামাজিক সমস্যা প্রতিরোধে সামাজিক প্রতিষ্ঠান ধর্মের ভূমিকা অপরিসীম। ধর্ম বলতে অতিপ্রাকৃত মহাশক্তিতে বিশ্বাসকে বোঝায়। ধর্মীয় অনুশাসন মানুষের আচার-আচরণ এবং সমাজ ব্যবস্থাকে বিশেষভাবে নিয়ন্ত্রণ করে। ধর্মীয় বিশ্বাস মানুষের আচার-আচরণ নিয়ন্ত্রণের মাধ্যমে সামাজিক সমস্যা প্রতিরোধ করে। ইহকালের কাজের ফলাফল পরলোকে ভুগতে হয়, এ ধরনের ধর্মীয় বিশ্বাস মানুষকে খারাপ কাজ ও পাপাচার থেকে বিরত রাখে। তাই সামাজিক অন্যায়, অনাচার নিয়ন্ত্রণের ক্ষেত্রে ধর্মীয় বিশ্বাসের ভূমিকা ও প্রভাব যেকোনো ধরনের বিরোধ ও বিতর্কের ঊর্ধ্বে। ধর্ম মানুষের নীতিবোধ ও নৈতিক শিক্ষার উৎস, যা মানুষের আত্ম-উন্নয়ন ঘটায়; যাতে মানুষ আত্মবিশ্বাসী হয়ে সকল প্রকার অন্যায় ও অবিচারের বিরুদ্ধে সোচ্চার হতে পারে। এর মাধ্যমে তারা পবিত্র জীবনের আশায় নিজেদের ভালো কাজ করার প্রেরণা লাভ করে। যা সামাজিক সমস্যা দ্বন্দ্ব, সংঘাত, জঙ্গিবাদ, বাল্যবিবাহ, যৌতুক, অপরাধ প্রভৃতি প্রতিরোধে তাৎপর্যপূর্ণ ভূমিকা রাখে। উপরের আলোচনা থেকে তাই বলা যায়, ধর্ম মানুষের মনে সৃষ্টিকর্তার ভয় সৃষ্টি করে। ফলে ব্যক্তি বিভিন্ন অপরাধমূলক কাজ থেকে বিরত থাকে। এভাবে ধর্ম সামাজিক সমস্যা প্রতিরোধে অগ্রণী ভূমিকা পালন করে।"
        }
      ]
    },
    {
      "number": "5",
      "uddipok": "গ্রাম থেকে মানুষ ক্রমাগত শহরের দিকে ধাবিত হচ্ছে। এসব মানুষের সংখ্যা শহরে দিন দিন বৃদ্ধি পাচ্ছে। এত মানুষের নিরাপদ আবাস শহরে এখনও নিশ্চিত হয়নি। ফলে দরিদ্র শ্রেণির ঠাঁই হয়েছে শহরের আনাচে কানাচে গড়ে ওঠা বস্তিতে। বস্তির জনজীবন যেমন কষ্টের তেমনি অনিরাপদ। এত সমস্যার মধ্যেও বস্তিবাসী দরিদ্র জনগোষ্ঠী সরকারের একটি প্রতিষ্ঠান থেকে বেশ কিছু সাহায্য সহযোগিতা পেয়ে থাকে। খেলার মাঠ, নিরাপদ পানি, বাচ্চাদের শিক্ষার জন্য বিভিন্ন পদক্ষেপ নিয়েছে প্রতিষ্ঠানটি।",
      "tag": "BNMPC 23",
      "sub_questions": [
        {
          "label": "ক",
          "question": "Mass শব্দের অর্থ কী?",
          "explanation": "Mass শব্দের অর্থ গণ বা বৃহৎ জনগোষ্ঠী।"
        },
        {
          "label": "খ",
          "question": "আইন শৃঙ্খলা রক্ষাকারী বাহিনী বলতে কী বোঝ?",
          "explanation": "আইনশৃঙ্খলা বাহিনী বলতে ঐ সকল সংস্থাকে বোঝায়, যারা দেশের প্রচলিত আইন যথাযথ প্রয়োগ করে, নাগরিকদের নিরাপত্তা দেয় ও কল্যাণ নিশ্চিত করে। যেসব সংস্থার মাধ্যমে আইন বিভাগ কর্তৃক প্রণীত আইন সামাজিক ও রাষ্ট্রীয় শৃঙ্খলা বিধানে প্রয়োগ করা হয়, তাদেরকে আইনশৃঙ্খলা বাহিনী বলা হয়। এক্ষেত্রে যারা প্রাতিষ্ঠানিকভাবে আইনের প্রতি অনুগত থেকে সমাজের নিয়ম ও আদর্শ ভঙ্গকারীদের খুঁজে বের করে এবং শাস্তি প্রদান করে তাদেরকে আইনশৃঙ্খলা বাহিনী বলে।"
        },
        {
          "label": "গ",
          "question": "উদ্দীপকে সরকারি সমাজসেবার কোন কার্যক্রমটি ফুটে উঠেছে? ব্যাখ্যা করো।",
          "explanation": "উদ্দীপকে সরকারি সমাজসেবার শহর সমাজসেবা কার্যক্রমটি ফুটে উঠেছে। শহর এলাকায় বসবাসরত নিম্ন আয়ের জনগণের আর্থ-সামাজিক উন্নয়নের জন্য সরকার শহর সমাজসেবার আওতায় নানা কার্যক্রম পরিচালনা করে। জাতিসংঘের সহযোগিতায় বাংলাদেশ সরকার সর্বপ্রথম ঢাকা শহরে এ কর্মসূচি চালু করে। শহরে বসবাসরত দরিদ্র ও দুস্থ জনগোষ্ঠীর বিভিন্ন সমস্যা, যেমন- অস্বাস্থ্যকর পরিবেশ, পুষ্টিহীনতা, স্বাস্থ্যহীনতা, অপরাধপ্রবণতা, মাদকাসক্তি, ভিক্ষাবৃত্তি, নিরক্ষরতা ইত্যাদি সমস্যায় ভোগে। এসব সমস্যা সমাধানে শহর সমাজসেবা বৃত্তিমূলক প্রশিক্ষণ প্রদান, শিক্ষামূলক কার্যক্রম, ঋণদান, পরিবেশ উন্নয়ন, স্বাস্থ্য ও জনসংখ্যা বিষয়ক - এবং বিনোদনমূলক বিভিন্ন কর্মসূচি পরিচালনা করে থাকে। উদ্দীপকে শহরে গড়ে ওঠা বস্তিবাসী জনগোষ্ঠী সরকারের একটি প্রতিষ্ঠান থেকে বেশকিছু সাহায্য সহযোগিতা পেয়ে থাকে। প্রতিষ্ঠানটি খেলার মাঠ নিরাপদ পানি, বাচ্চাদের শিক্ষার জন্য বিভিন্ন পদক্ষেপও নিয়ে থাকে। তাই উদ্দীপকের প্রতিষ্ঠানটি শহর সমাজসেবা কার্যক্রমকে নির্দেশ করছে। শহরের দরিদ্র জনগোষ্ঠীর অর্থ-সামাজিক উন্নয়নের লক্ষ্যে শহর সমাজসেবা কার্যক্রম পরিচালিত হয়। শহর সমাজসেবা কার্যক্রম শহরের দরিদ্র জনগোষ্ঠীর জন্য বিভিন্ন কর্মসূচির পাশাপাশি কর্মসংস্থান সৃষ্টি, প্রশিক্ষণ প্রদান, বস্তি এলাকার পরিষ্কার-পরিচ্ছন্দ্রতা, স্বাস্থ্যসেবা, চিত্তবিনোদন, ঋণদান প্রভৃতি কর্মসূচি পালন করে। তাই বলা যায়, উদ্দীপকে সরকারি শহর সমাজসেবা কার্যক্রমটি ফুটে উঠেছে।"
        },
        {
          "label": "ঘ",
          "question": "শহরের বস্তিবাসীর জীবনমান উন্নয়নে কী কী ভূমিকা পালন করে প্রতিষ্ঠানটি তা তুলে ধরো।",
          "explanation": "শহরের বস্তিবাসীর জীবনমান উন্নয়নে শহর সমাজসেবা কার্যক্রম বিভিন্ন ভূমিকা পালন করে। শহর এলাকায় বসবাসরত বস্তিবাসী জনগণের আর্থ-সামাজিক উন্নয়নে শহর সমাজসেবা নানা ধরনের কার্যক্রম গ্রহণ করে থাকে। শহরে বসবাসরত বস্তিবাসী জনগোষ্ঠীর সমস্যার কোনো শেষ নেই। অস্বাস্থ্যকর পরিবেশ, বেকারত্ব, পুষ্টিহীনতা, স্বাস্থ্যহীনতা, কিশোর অপরাধ, মাদকাসক্তি ভিক্ষাবৃত্তি, নিরক্ষরতা প্রভৃতি সমস্যার সমাধানে শহর সমাজসেবাঁ কার্যক্রমের আওতায় প্রচেষ্টা চালানো হয়। শহরের বস্তিবাসীর জীবনমান উন্নয়নে বিভিন্ন বিষয়ে প্রশিক্ষণ দেওয়া হয়। এসকল প্রশিক্ষণের মধ্যে রয়েছে বাঁশ ও বেতের কাজ, পাটের কাজ, ইলেকট্রিক ও ওয়েন্ডিং, ড্রাইভিং, সাইকেল ও রিকশা মেরামত প্রভৃতি শহর সমাজসেবা কর্মসূচি। বয়স্ক শিক্ষা, ধর্মীয় ও সামাজিক শিক্ষা, প্রাথমিক বিদ্যালয় স্থাপন, নৈশ বিদ্যালয় স্থাপন। স্বাস্থ্য ও পুষ্টি বিষয়ে শিক্ষাদান প্রভৃতি কার্যক্রম গ্রহণ করে বস্তিবাসী জনগণের মধ্যে শিক্ষার বিস্তারে ভূমিকা রাখে। কর্মসংস্থান সৃষ্টির মাধ্যমে দারিদ্র্য বিমোচনে বস্তিবাসী জনগোষ্ঠীকে ঋণ প্রদান করা হয়। শহরাঞ্চলের বস্তি এলাকায় পরিচ্ছন্নতা ও বিশুদ্ধ পানীয় জলের প্রয়োজনীয়তা সম্পর্কে জনগণের মাঝে সচেতনতা সৃষ্টি করা হয়। পাশাপাশি স্বেচ্ছাশ্রমের মাধ্যমে রাস্তাঘাট তৈরি, খাল খনন করা, পরিষ্কার অভিযান ইত্যাদি কার্যক্রম পরিচালনা করে শহর সমাজসেবা কার্যক্রম ভূমিকা পালন করে থাকে। বস্তিবাসী জনগণের স্বাস্থ্য সুরক্ষায় শহর সমাজসেবা কার্যক্রম দাতব্য চিকিৎসালয় প্রতিষ্ঠা, রোগ প্রতিরোধমূলক টিকা, মাতৃকল্যাণ ও শিশু স্বাস্থ্য কেন্দ্র, স্বাস্থ্য শিক্ষা ও পুষ্টি শিক্ষা কার্যক্রম গ্রহণ করে। এছাড়া শহর সমাজসেবা কার্যক্রম শহরের বস্তিবাসীর জীবনমান উন্নয়নে পরিবার পরিকল্পনা সেবা ও বিনোদন ব্যবস্থা গ্রহণ করে গুরুত্বপূর্ণ ভূমিকা পালন করে। উপরের আলোচনা থেকে বলা যায়, শহরের বস্তিবাসী জনগণের জীবনমান উন্নয়নে শহর সমাজসেবা কার্যক্রম বহুমুখী ভূমিকা পালন করে।"
        }
      ]
    },
    {
      "number": "6",
      "uddipok": "গ্রামের ছিন্নমূল অসহায় মানুষের আর্থ-সামাজিক উন্নয়নের জন্য ১৯৭৪ সালে একটি পরীক্ষামূলক কর্মসূচি বাস্তবায়ন করা হয়, যা বর্তমানে ৪১৫টি উপজেলায় বিদ্যমান রয়েছে। এর লক্ষ্য ও উদ্দেশ্য হচ্ছে গ্রামে বসবাসরত জনগণের জীবনমান উন্নয়ন।",
      "tag": "BNMPC 23",
      "sub_questions": [
        {
          "label": "ক",
          "question": "বাল্যবিবাহ কী?",
          "explanation": "অপ্রাপ্তবয়স্ক ছেলে-মেয়ের বিয়েকে বাল্যবিবাহ বলে।"
        },
        {
          "label": "খ",
          "question": "অটিজম মোকাবিলায় সমাজকর্মীর দুটি ভূমিকা কী হতে পারে?",
          "explanation": "অটিজম মোকাবিলায় সমাজকর্মী সচেতনতা বৃদ্ধি ও শিশুর সুপ্ত ক্ষমতার বিকাশে ভূমিকা পালন করতে পারেন। সমাজকর্মী তার জ্ঞান, দক্ষতা ও কৌশলের মাধ্যমে অটিজম মোকাবিলায় জনগণের মাঝে সচেতনা বৃদ্ধি, করতে পারেন। আবার অটিজমে আক্রান্ত শিশুর সাথে গভীর সম্পর্ক স্থাপন করে তার মধ্যে সুপ্ত প্রতিভার বিকাশ ঘটাতে ভূমিকা পালন করতে পারেন।"
        },
        {
          "label": "গ",
          "question": "উদ্দীপকে সরকারি কোন কর্মসূচিকে ইঙ্গিত করা হয়েছে? উল্লিখিত কর্মসূচির কার্যক্রম বর্ণনা করো।",
          "explanation": "নিম্নের অনুরুপ: উদ্দীপকে বাংলাদেশ সরকারের গ্রামীণ সমাজসেবা কার্যক্রম নির্দেশ করা হয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সুবিধাবঞ্চিত গ্রামীণ জনগোষ্ঠীর সার্বিক উন্নয়নের লক্ষ্যে ১৯৭৪ সালে সরকার এ কর্মসূচি গ্রহণ করে। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে' এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম। পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে বলা হয়েছে, গ্রামীণ হতদরিদ্র ও সুবিধাবঞ্চিত জনগোষ্ঠীর উন্নয়নের লক্ষ্যে সরকার ১৯৭৪ সালে একটি কর্মসূচি গ্রহণ করে। এর আওতায় বৃত্তিমূলক প্রশিক্ষণ, সুদমুক্ত ঋণ, সামাজিক শিক্ষা ইত্যাদি কার্যক্রম বাস্তবায়িত হচ্ছে। যার সাথে বাংলাদেশ সরকারের সরকারি গ্রামীণ সমাজসেবা কার্যক্রমের মিল আছে। সুতরাং বলা যায়, উদ্দীপকে বাংলাদেশের গ্রামীণ সমাজসেবা উন্নয়ন কার্যক্রম উল্লেখ করা হয়েছে।"
        },
        {
          "label": "ঘ",
          "question": "বাংলাদেশের গ্রামীণ উন্নয়নে উদ্দীপকের উপজেলাগুলোতে বাস্তবায়িত কার্যক্রমটির কার্যকারিতা মূল্যায়ন করো।",
          "explanation": "উদ্দীপকে উল্লেখিত বাংলাদেশের ৪৮৫টি উপজেলায় বাস্তবায়িত কার্যক্রম হলো গ্রামীণ সমাজসেবা কর্মসূচি। গ্রামপ্রধান বাংলাদেশের আর্থ- সামাজিক উন্নয়নে এ কর্মসূচির কার্যকারিতা রয়েছে। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মান উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ৪৮৫ টি উপজেলায় গ্রামীণ সমাজসেবা কর্মসূচি পরিচালনার উল্লেখ আছে। কিন্তু বর্তমানে দেশের ৪৮৯ টি উপজেলা এই কর্মসূচির আওতাভুক্ত এবং এর আওতায় উপকৃত পরিবারের সংখ্যা ২৪.৫ লক্ষ। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের 'কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি 'এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের - আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই' বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "7",
      "uddipok": "ভূমিহীন তোরাব আলী ঢাকায় রিক্সা চালিয়ে জীবিকা নির্বাহ করেন। করোনার কারণে সে অনেকদিন কর্মহীন ছিল। বর্তমানে জীবনযাত্রার খরচ লাগামহীন হওয়ায় কোনোভাবেই ৬ জনের সংসার চালাতে পারছেন না। এমতাবস্থায় তার পরিবারের সদস্যরা অপুষ্টিতে ভুগছে, স্বাস্থ্যহীনতার শিকার হচ্ছে, কাপড়ের সংকটে পড়ছে আর লেখাপড়া চিন্তার বাইরে।",
      "tag": "BNMPC 23",
      "sub_questions": [
        {
          "label": "ক",
          "question": "Problema শব্দটি কোন ভাষা থেকে এসেছে?",
          "explanation": "Problema শব্দটি গ্রিক ভাষা থেকে এসেছে।"
        },
        {
          "label": "খ",
          "question": "বিদ্যালয় সমাজকর্ম বলতে কী বোঝায়?",
          "explanation": "বিদ্যালয় সমাজকর্ম বলতে সমাজকর্ম অনুশীলনের একটি বিশেষ শাখাকে বোঝায়, যা বিদ্যালয় পরিবেশে শিক্ষার্থীর পূর্ণ বিকাশে সহায়তা করে। যেসব শিক্ষার্থী বিদ্যালয়ে অমনোযোগী, অনিয়মিত এবং বিদ্যালয় পরিবেশের সাথে খাপ খাইয়ে নিতে না পেরে অবাধ্য আচরণ করে, তাদের কল্যাণে সমাজকর্মের এ শাখা কাজ করে। এক্ষেত্রে বিদ্যালয় সমাজকর্মী পরিবার, স্কুল ও সমষ্টির মাঝে সংযোগকারী হিসেবে কাজ করেন।"
        },
        {
          "label": "গ",
          "question": "উদ্দীপকে তোরাব আলীর যেসব চাহিদা পূরণ হচ্ছে না তা চিহ্নিত করে ব্যাখ্যা করো।",
          "explanation": "উদ্দীপকে তোরাব আলীর মৌল মানবিক চাহিদা খাদ্য, বস্ত্র, শিক্ষা পূরণ হচ্ছে না। সমাজে বাস করতে গিয়ে মানুষকে বেশ কিছু মৌলিক চাহিদা পূরণ করতে হয়। এগুলো পূরণের মাধ্যমে মানুষের শারীরিক, মানসিক ও সামাজিক বিকাশ সুষ্ঠু ও সুন্দরভাবে হয়। এসব চাহিদা, পূরণ ছাড়া পৃথিবীতে বেঁচে থাকা বা উন্নত জীবনযাপন করা মোটেই সম্ভব নয়। এগুলো হলো- খাদ্য, বস্ত্র, বাসস্থান, শিক্ষা, চিকিৎসা, চিত্তবিনোদন ও সামাজিক নিরাপত্তা। এগুলোর মধ্যে উদ্দীপকে শিক্ষা ও চিত্তবিনোদন পূরণের কথা উল্লেখ করা হয়েছে। উদ্দীপকে তোরাব আলী রিক্সা চালিয়ে জীবিকা নির্বাহ করেন, তার পরিবার অপুষ্টিতে ভুগছে, স্বাস্থ্যহীনতার শিকার হচ্ছে, কাপড়ের সংকটে পড়ছে আর লেখাপড়ায় করতে পারছে না। উদ্দীপকে তোরাব আলীর পরিবারে মৌল মানবিক চাহিদা খাদ্য, বস্ত্র, শিক্ষা পূরণ হচ্ছে না। খাদ্য, বস্ত্র, শিক্ষা মৌলিক চাহিদাগুলো মানুষের বেঁচে থাকা ও বিকাশের জন্য আবশ্যকীয়। এসকল চাহিদা পূরণ না হলে বিভিন্ন ধরনের - শারীরিক, মানসিক ও সামাজিক সমস্যার সৃষ্টি হয়। প্রয়োজনীয় খাবার গ্রহণ করতে না পারলে মানুষ অপুষ্টিতে ভোগে স্বাস্থ্যহীনতার শিকার হয়। বস্ত্র বা কাপড় মানুষের মৌলিক প্রয়োজনের একটি। বস্ত্র ছাড়া কোনো মানুষ সমাজে বসবাস করতে পারে না। এটি লজ্জা নিবারণের মাধ্যম। একইভাবে শিক্ষাও মৌলিক চাহিদা। দেহ, মন ও আত্মার বিকাশে শিক্ষার প্রয়োজন অত্যধিক। উদ্দীপকে উল্লিখিত চাহিদাগুলোর অপূরণ লক্ষ করা যায়। তাই বলা যায়, তোরাব আলীর পরিবারে অন্ন মৌলিক মানবিক চাহিদা অন্ন, বস্ত্র ও শিক্ষার চাহিদা পূরণ হচ্ছে না।"
        },
        {
          "label": "ঘ",
          "question": "উদ্দীপকে বর্ণিত মৌল মানবিক চাহিদা পূরণের প্রতিবন্ধকতাসমূহ আলোচনা করো।",
          "explanation": "উদ্দীপকে বর্ণিত মৌল মানবিক চাহিদা পূরণের প্রতিবন্ধকতাসমূহ হলো। দারিদ্র্য, প্রাকৃতিক দুর্যোগ, দ্রব্যমূল্যের ঊর্ধ্বগতি ও অধিক জনসংখ্যা। উদ্দীপকে ভূমিহীন তোরাব আলী মৌল মানবিক চাহিদা পূরণ করতে পারছে না। তোরাব আলীর মৌল মানবিক চাহিদা পূরণের প্রধান কারণ হলো তার ভূমি না থাকা, করোনা, জীবনযাত্রার খরচ বৃদ্ধি, পরিবারে অধিক সদস্য। তোরাব আলীর পরিবারের মৌল মানবিক চাহিদা পূরণের প্রতিবন্ধকতাগুলো হলো দারিদ্র্য, প্রাকৃতিক দুর্যোগ, দ্রব্যমূল্যের ঊর্ধ্বগতি ও অধিক জনসংখ্যা। দারিদ্র্য মৌল মানবিক চাহিদা পূরণের অন্যতম মৌলিক প্রতিবন্ধকতা। ২০২২ সালের অর্থনৈতিক সমীক্ষা অনুযায়ী বর্তমানে দেশে দারিদ্র্যের হার ২০.৫%। দারিদ্র্যের কারণে দেশের মোট জনসংখ্যার একটি বিরাট অংশ ন্যূনতম মৌলিক মানবিক চাহিদা পূরণ করতে পারছে না। একইভাবে বাংলাদেশ প্রাকৃতিক দুর্যোগপ্রবণ একটি দেশ। বিভিন্ন সময় খরা, বন্যা, জলোচ্ছ্বাস, নদীর ভাঙনের ফলে ব্যাপক জানমালের ক্ষতি হয়। সম্প্রতি বিশ্ব্যাপী করোনার ফলেও অনেকে ক্ষতির সম্মুখীন হয়েছে। এসকল প্রাকৃতিক দুর্যোগের ফলে মৌল মানবিক চাহিদা পূরণ বাধাগ্রস্ত হয়। বাংলাদেশ একটি অধিক জনসংখ্যার দেশ। বলা হয় বাংলাদেশের সব সমস্যার মূলে রয়েছে অধিক জনসংখ্যা। ২০২২ সালের অর্থনৈতিক সমীক্ষা অনুযায়ী দেশের জনসংখ্যা ১৬ কোটি ৯১ লাখ, এত বিপুল জনসংখ্যা দেশের মৌল মানবিক চাহিদা পূরণের ক্ষেত্রে বাধা সৃষ্টি করছে। এছাড়াও দ্রব্যমূল্যের ক্রমাগত ঊর্ধ্বগতি মৌল মানবিক চাহিদা পূরণের অন্যতম প্রতিবন্ধক।"
        }
      ]
    },
    {
      "number": "8",
      "uddipok": "সুমনের বাবা একজন সরকারি কর্মকার্তা ছিলেন। তিনি সম্প্রতি অবসর গ্রহণ করে পেনশন সুবিধা পাচ্ছেন। সুমনের বাবা ভাবছেন এমন একটা পরিবেশে যেতে যেখানে তার বয়সী লোকজন আছেন, পর্যাপ্ত স্বাস্থ্যসেবা এবং নিরাপত্তার নিশ্চয়তা আছে। ইউরোপ, আমেরিকাতে বৃদ্ধদের সেবার জন্য এরকম পরিবেশে সরকারি এবং বেসরকারি পর্যায়ে নিশ্চিত করা হয়েছে। তবে বাংলাদেশে এই ব্যবস্থা আস্তে আস্তে জনপ্রিয় হয়ে উঠছে।",
      "tag": "BNMPC 23",
      "sub_questions": [
        {
          "label": "ক",
          "question": "বাংলাদেশে চিকিৎসা সমাজকর্মের যাত্রা শুরু হয় কত সালে?",
          "explanation": "বাংলাদেশে চিকিৎসা সমাজকর্মের যাত্রা শুরু হয় ১৯৫৮ সালে।"
        },
        {
          "label": "খ",
          "question": "'প্রবীণ সমস্যা স্বাভাবিক ও সর্বজনীন' ব্যাখ্যা করো।",
          "explanation": "প্রকৃতির স্বাভাবিক নিয়মে বিশ্বের সকল মানুষকেই বার্ধক্যে উপনীত হতে হয়। এ কারণে প্রবীণ সমস্যাকে স্বাভাবিক, সর্বজনীন এবং বিশ্বব্যাপী বলা যায়। চিকিৎসাবিজ্ঞানের অভাবনীয় অগ্রগতির ফলে বর্তমানে মানুষের গড় আয়ু বাড়ছে। সেইসাথে প্রবীণদের সংখ্যাও বৃদ্ধি পাচ্ছে। কিন্তু সে তুলনায় তাদের জন্য পর্যাপ্ত সুযোগ-সুবিধা কিংবা নিরাপত্তাব্যবস্থা বাড়ে নি। তাই দেখা যায়, বিশ্বের প্রতিটি দেশেই প্রবীণরা নানা ধরনের সমস্যায় জর্জরিত।"
        },
        {
          "label": "গ",
          "question": "উদ্দীপকের সুমনের বাবা আসলে কোথায় যাওয়ার চিন্তা করছেন? প্রবীণকল্যাণে উক্ত ব্যবস্থাটির ভূমিকা তুলে ধরো।",
          "explanation": "উদ্দীপকে সুমনের বাবা বৃদ্ধাশ্রমে যাওয়ার চিন্তা করছেন। প্রবীণকল্যাণ সেবার গুরুত্বপূর্ণ একটি সংযোজন হলো বৃদ্ধাশ্রম। শিল্পবিপ্লবের ফলে পরিবারে সামাজিক বিচ্ছিন্নতা তৈরি হয়েছে। ফলে সন্তানরা বৃদ্ধ বাবা- মাকে সময় দিতে পারে না। অণু পরিবার বৃদ্ধির ফলেও বৃদ্ধ পিতা-মাতাকে একাকী থাকতে হয়। একইভাবে চিকিৎসা ব্যবস্থা উন্নতির ফলে বয়স্ক শ্রেণির মানুষের সংখ্যা বৃদ্ধি পেয়েছে। এসকল বিভিন্ন কারণে সারাবিশ্বেই বৃদ্ধাশ্রম জনপ্রিয় হচ্ছে। উদ্দীপকে সুমনের বাবা চাকরি, থেকে অবসর গ্রহণ করে এমন একটি পরিবেশে যেতে চান সেখানে তার বয়সী লোকজন, পর্যাপ্ত স্বাস্থ্যসেবা ও নিরাপত্তা রয়েছে। সুমনের বাবার প্রত্যাশিত জায়গাটি হলো বৃদ্ধাশ্রম। বৃদ্ধাশ্রমে বয়স্ক শ্রেণির লোকজন একসাথে বসবাস করে। বৃদ্ধাশ্রম ব্যবস্থা প্রবীণকল্যাণে গুরুত্বপূর্ণ ভূমিকা পালন করছে। বৃদ্ধাশ্রম বয়স্ক মানুষের একাকিত্ব দূর করতে সাহায্য করে। বৃদ্ধদের পর্যাপ্ত স্বাস্থ্যসেবা, মানসিক স্বাস্থ্যের উন্নতি, লাইব্রেরি সেবা, প্রবীণ আড্ডা, গেমস প্রভৃতি কর্মসূচির মাধ্যমে বৃদ্ধাশ্রম প্রবীণকল্যাণে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "\"প্রবীণ কল্যাণের জন্য উক্ত ব্যবস্থাটি বাংলাদেশে জনপ্রিয় করা প্রয়োজন\"- উত্তরের পক্ষে অথবা বিপক্ষে তোমার মতামত তুলে ধরো।",
          "explanation": "প্রবীণ কল্যাণের জন্য বৃদ্ধাশ্রম ব্যবস্থাটি জনপ্রিয় করা প্রয়োজন। মন্তব্যটি যথার্থ। সাধারণত ৬০ বছরের বেশি বয়সীদের প্রবীণ হিসেবে চিহ্নিত করা হয়। এ সময় তারা বিভিন্ন ধরনের শারীরিক, মানসিক ও আর্থ-সামাজিক সমস্যায় ভোগেন। শারীরিক নানা ধরনের বাধা-বিপত্তি ছাড়াও দারিদ্র্য, অনাহার, অনাদর, অবহেলা, বিদ্রুপ বা কটাক্ষ, মানসিক নির্যাতন, প্রতারণা অনেক প্রবীণকেই বিপর্যন্ত করে। এ ধরনের সমস্যা সমাধানের সেবাকে প্রবীণকল্যাণ বলা হয়। বাংলাদেশ একটি উন্নয়নশীল দেশ। শিল্পবিপ্লবের বিভিন্ন প্রত্যক্ষ প্রভাব বাংলাদেশে বিদ্যমান। এর ফলে যৌথ পরিবার ভেঙে অণুপরিবার বৃদ্ধি পাচ্ছে। মানুষ চাকরির উদ্দেশ্যে শহরমুখী হচ্ছে। জনসংখ্যা নিয়ন্ত্রণের ফলে পরিবারের সদস্য সংখ্যা আগের থেকে কমে যাচ্ছে। মানুষের ব্যস্ততা অনেক বেড়েছে। এতে করে শহর ও গ্রামের বৃদ্ধ পিতা-মাতা নিরাপত্তাহীনতায় ভুগছে। সময় কাটানোর মতো কাউকে পাশে পাচ্ছে না। পর্যাপ্ত স্বাস্থ্যসেবা ও বিনোদনের সুযোগ পাচ্ছে না। ফলে বয়স্ক জনগোষ্ঠী নানা সমস্যার মুখোমুখি হচ্ছে। বাংলাদেশে বৃদ্ধাশ্রম ব্যবস্থা জনপ্রিয় হলে যেসকল বৃদ্ধ পিতা-মাতা পরিবারে অবহেলার শিকার তারা এই অবহেলা থেকে মুক্তি পাবে। কাজের ব্যস্ততায় ছেলেমেয়ে বাহিরে থাকার ফলে বৃদ্ধ পিতা-মাতা একাকিত্বে ভুগেন। বৃদ্ধাশ্রম ব্যবস্থা থাকলে বৃদ্ধ পিতা-মাতা তাদের বয়সী মানুষজনদের সাথে সময় কাটাতে পারবে। বাংলাদেশে বৃদ্ধ পিতা-মাতার পর্যাপ্ত স্বাস্থ্যসেবা প্রদানের ব্যবস্থা করা হয় না। বৃদ্ধাশ্রমের ফলে বৃদ্ধ পিতা-মাতা পর্যাপ্ত স্বাস্থ্যসেবা পাবে। আমাদের সমাজে বৃদ্ধ মানুষেরা তাদের জীবনের অভিজ্ঞতা কাজে লাগাতে পারে না। বৃদ্ধাশ্রমে বৃদ্ধদের জীবনের অভিজ্ঞতা কাজে লাগাতে গ্রন্থ রচনাসহ বিভিন্ন সুযোগ রয়েছে। সর্বোপরি বাংলাদেশে বৃদ্ধাশ্রম ব্যবস্থা জনপ্রিয় হলে বৃদ্ধ জনগোষ্ঠী তাদের একাকিত্ব দূর করতে পর্যাপ্ত স্বাস্থ্যসেবা প্রাপ্তি ও বিনোদনমূলক কর্মকাণ্ডের মাধ্যমে তাদের কল্যাণ নিশ্চিত করতে পারবে। পরিশেষে বলা যায়, বৃদ্ধাশ্রম ব্যবস্থাটি বাংলাদেশে জনপ্রিয় করা প্রয়োজন।"
        }
      ]
    },
    {
      "number": "9",
      "uddipok": "জলিল যে প্রতিষ্ঠানে কাজ করে সেটি বিশ্বজুড়ে সমাদৃত। নোবেলজয়ী একজন অর্থনীতির অধ্যাপক চট্টগ্রামে এটির কার্যক্রম শুরু করেন। সংস্থাটি ঋণদান কার্যক্রম শিক্ষা, দারিদ্র্য বিমোচন ইত্যাদি কার্যক্রম পরিচালনা করছে। বাংলাদেশসহ বিশ্বের বিভিন্ন প্রান্তে এই প্রতিষ্ঠানটি কাজ করছে প্রান্তিক জনগোষ্ঠীর জীবনমান উন্নয়নে।",
      "tag": "BNMPC 23",
      "sub_questions": [
        {
          "label": "ক",
          "question": "WHO-এর পূর্ণরূপ কী?",
          "explanation": "WHO-এর পূর্ণরূপ World Health Organization."
        },
        {
          "label": "খ",
          "question": "মৌল মানবিক চাহিদা বলতে কী বোঝ?",
          "explanation": "একজন মানুষের শারীরিক, মানসিক ও সামাজিক বিকাশ এবং সভ্য সমাজে বসবাসের জন্য যেসব চাহিদা পূরণ করতে হয় সেগুলোকেই মৌল মানবিক চাহিদা বলা হয়। মৌল মানবিক চাহিদার মধ্যে রয়েছে- খাদ্য, বস্ত্র, বাসস্থান, শিক্ষা, চিকিৎসা ইত্যাদি। প্রতিটি মানুষের জন্যই এ চাহিদাগুলো পূরণ করা প্রয়োজন। এসব চাহিদার বেশিরভাগ পূরণ করা না গেলে নানা ধরনের সমস্যা দেখা দেয়। প্রকৃতপক্ষে মানবিক চাহিদাগুলো পূরণ না হলে সমাজে মানুষ মর্যাদার সাথে বসবাস করতে পারে না।"
        },
        {
          "label": "গ",
          "question": "জলিল কোন বেসরকারি সমাজ উন্নয়ন সংস্থায় কাজ করেন? ব্যাখ্যা করো।",
          "explanation": "জলিল বেসরকারি সমাজ উন্নয়ন সংস্থা গ্রামীণ ব্যাংকে কাজ করেন। চট্টগ্রাম বিশ্ববিদ্যালয়ের অর্থনীতি বিভাগের নোবেল জয়ী সাবেক অধ্যাপক ড. মুহাম্মদ ইউনূস ১৯৭৬ সালে চট্টগ্রামের জোবরা গ্রামে গ্রামীণ ব্যাংক প্রতিষ্ঠা করেন। গ্রামীণ ব্যাংক হলো ক্ষুদ্রঋণ লগ্নিকারী একটি স্বায়ত্তশাসিত ব্যাংক। গ্রামাঞ্চলের দরিদ্র ও ভূমিহীনদের ঋণ প্রদানের মাধ্যমে তাদের জীবনমানের উন্নয়নে এই ব্যাংক কাজ করে। গ্রামীণ ব্যাংকের কার্যক্রমকে দুই ভাগে ভাগ করা যায়। যেমন- ১. অর্থনৈতিক উন্নয়নমূলক কার্যক্রম এবং ২. সামাজিক উন্নয়নমূলক কার্যক্রম। এর মধ্যে অর্থনৈতিক উন্নয়নমূলক কার্যক্রমের আওতায় দরিদ্র জনগোষ্ঠীর জন্য মৌলিক ও গৃহনির্মাণ ঋণ, উচ্চশিক্ষা ঋণ এবং ভিক্ষুক ঋণ প্রদান করা হয়। এছাড়া দরিদ্র জনগোষ্ঠীর আত্মকর্মসংস্থানের উদ্দেশ্যে ক্ষুদ্রঋণ কর্মসূচি পরিচালনা করা হয়। গ্রামীণ ব্যাংকের ঋণদান কর্মসূচির মাধ্যমে ভূমিহীন কৃষকরা উন্নত বীজ, চাষাবাদের যন্ত্রপাতি কিনতে পারছে। এছাড়া এই সংস্থার কোনো সদস্য মারা গেলে ১৫,০০০ টাকা হারে জীবন বিমাও দেওয়া হয়। অন্যদিকে গ্রামীণ ব্যাংকের সামাজিক উন্নয়নমূলক কর্মসূচির আওতায় গৃহায়ন সমস্যা নিরসন; 'দরিদ্র ও মেধাবী শিক্ষার্থীদের জন্য উচ্চশিক্ষা ঋণ বিতরণ; বনায়ন কর্মসূচি; হাঁস- মুরগি পালন; পেনশন তহবিল পরিচালনা প্রভৃতি কার্যক্রম বাস্তবায়ন করা হয়। উদ্দীপকে নোবেলজয়ী অর্থনীতির অধ্যাপকের চট্টগ্রামে একটি সংস্থার কার্যক্রম শুরু করার কথা বলা হয়েছে। পূর্বোক্ত আলোচনার সাথে তুলনা করলে বোঝা যায়, সংস্থাটি গ্রামীণ ব্যাংককে নির্দেশ করে।"
        },
        {
          "label": "ঘ",
          "question": "দরিদ্র জনগোষ্ঠীর আর্থ-সামাজিক উন্নয়নে উক্ত সংস্থাটির ভূমিকা বিশ্লেষণ করো।",
          "explanation": "দরিদ্র জনগোষ্ঠীর আর্থ-সামাজিক উন্নয়নে গ্রামীণ ব্যাংকের ভূমিকা অপরিসীম। বাংলাদেশের মতো উন্নয়নশীল দেশে দারিদ্র্য বিমোচনমুখী প্রতিষ্ঠান হিসেবে গ্রামীণ ব্যাংকের সাফল্য আন্তর্জাতিকভাবে স্বীকৃত। কৃষিনির্ভর এদেশে অবহেলিত, দরিদ্র ও ভূমিহীন গ্রামীণ জনগোষ্ঠীর উন্নয়নে সংস্থাটি নতুন উদ্দীপনা সৃষ্টি করেছে। গ্রামীণ ব্যাংকের বিভিন্ন কর্মসূচির মাধ্যমে গ্রামাঞ্চলের ভূমিহীন জনগণের জন্য কর্মসংস্থান সৃষ্টি ও আয় বৃদ্ধি করা সম্ভব হচ্ছে। এর প্রভাব সামাজিক উন্নয়নেও পড়ছে। এছাড়া ঋণ পরিশোধের উচ্চহার, ঋণের যথাযথ প্রয়োগ, দরিদ্র মহিলাদের আত্মকর্মসংস্থান সৃষ্টি এবং আয় বৃদ্ধিকারী কর্মকাণ্ডের প্রসার ঘটানো এ সংস্থার বৈশিষ্ট্য। এর ফলে ব্যাংকের ঋণগ্রহীতা দরিদ্র শ্রেণি নিজেদের সংগঠিত শক্তিতে পরিণত করতে সক্ষম হয়েছে। সেইসাথে সম্পদশালী ও সুদখোর মহাজনদের ওপর নির্ভরশীলতার হারও কমে আসছে। এছাড়া গ্রামীণ ব্যাংক শিক্ষিত যুব শ্রেণিকে দারিদ্র্য বিমোচন প্রক্রিয়ায় সম্পৃক্ত, করতে সক্ষম হয়েছে। এর মাধ্যমে ব্যাংকের কর্মচারী হিসেবে বিপুল সংখ্যক শিক্ষিত বেকারের কাজের ব্যবস্থা যেমন হচ্ছে তেমনিভাবে ঋণদান প্রক্রিয়ায় দরিদ্র পুরুষ ও মহিলাদের স্বাবলম্বী করে, তোলা সম্ভব হচ্ছে। মূলত গ্রামীণ ব্যাংক তার কর্মসূচির মাধ্যমে 'দরিদ্র মানুষের জন্য ব্যাংক' এই ধারণাকে প্রতিষ্ঠিত করতে পেরেছে। যে কারণে তাদের উদ্ভাবিত ক্ষুদ্রঋণ মডেল জাতীয় ও আন্তর্জাতিক পর্যায়ে ব্যাপক হারে প্রয়োগ করা সম্ভব হচ্ছে। সার্বিক আলোচনা থেকে তাই বলা যায়, গ্রামীণ ব্যাংক দরিদ্র পুরুষ ও মহিলাদের ব্যাংকিং সুবিধা প্রদানের মাধ্যমে দারিদ্র্য বিমোচনে গুরুত্বপূর্ণ ভূমিকা রাখছে।"
        }
      ]
    },
    {
      "number": "10",
      "uddipok": "কবির একটি আন্তর্জাতিক সংগঠনে চাকরি করেন। সংগঠনটি শিশুদের খাদ্য, পুষ্টি ও শিক্ষা গ্রহণে কার্যকর ব্যবস্থা নিয়ে থাকে। এছাড়াও নারীদের জন্য বিভিন্ন কর্মসূচি গ্রহণ করে থাকে। এই সংগঠনটি দ্বিতীয় বিশ্বযুদ্ধে ক্ষতিগ্রস্থ শিশুদের পুনর্বাসনে কাজ করলেও বর্তমানে জাতিসংঘের গুরুত্বপূর্ণ অংশ হিসেবে সারা পৃথিবীতে শিশুদের জন্য কাজ করছে।",
      "tag": "BNMPC 23",
      "sub_questions": [
        {
          "label": "ক",
          "question": "UNDP-এর পূর্ণরূপ কী?",
          "explanation": "UNDP-এর পূর্ণরূপ United Nations Develoment Programme."
        },
        {
          "label": "খ",
          "question": "আন্তর্জাতিক সংস্থা বলতে কী বোঝ?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "কবির কোন আন্তর্জাতিক উন্নয়ন সংস্থায় কাজ করেন? উদ্দীপকের আলোকে ব্যাখ্যা করো।",
          "explanation": "কবির আন্তর্জাতিক উন্নয়ন সংস্থা ইউনিসেফে চাকরি করেন। কবিরের চাকরিরত আন্তর্জাতিক সংস্থা শিশুদের খাদ্য, পুষ্টি ও শিক্ষা গ্রহণ ও নারীদের জন্য বিভিন্ন কর্মসূচি পালন করে। সংস্থাটি ২য় বিশ্বযুদ্ধের ক্ষতিগ্রস্ত শিশুদের পুর্নবাসনে কাজ করলেও বর্তমানে জাতিসংঘের অংশ হিসেবে সারা বিশ্বে শিশুদের জন্য কাজ করছে। উদ্দীপকে উল্লিখিত কার্যক্রম ইউনিসেফের কার্যক্রমের সাথে সাদৃশ্যপূর্ণ। ইউনিসেফকে বিশ্বব্যাপী শিশু কল্যাণের স্থায়ী ভিত্তি বলা হয়। কারণ ১৯৪৬ সালের ১১ ডিসেম্বর প্রতিষ্ঠার পর থেকে ইউনিসেফ বিশ্বব্যাপী অসহায় শিশুদের স্বাস্থ্য, পুষ্টি প্রভৃতি বিষয়ে কাজ করে যাচ্ছে। বিশেষ করে শিশুদের সার্বিক কল্যাণে এ সংস্থার কার্যক্রম উল্লেখ করার মতো। যেসব লক্ষ্য নিয়ে ইউনিসেফ কাজ করে তার মধ্যে শিশু স্বাস্থ্যের উন্নতি; শিশু ও মহিলাদের জন্য হাসপাতাল ও সদন নির্মাণ; স্কুলগামী শিশুদের স্বাস্থ্য রক্ষার জন্য বিদ্যালয়ে খাদ্য প্রকল্প চালু; মা ও শিশুদের চিকিৎসার ব্যবস্থা করা; প্রাকৃতিক দুর্যোগে ক্ষতিগ্রস্ত শিশুদের পুনর্বাসনে সহায়তা করা; বৃত্তিমূলক প্রশিক্ষণ ও শিক্ষা কার্যক্রম পরিচালনা করা; ছেলে ও মেয়ে শিশুর মধ্যে বৈষম্য রোধকল্পে সহায়তা ও শিশুদের প্রাথমিক শিক্ষা নিশ্চিত করা; প্রাকৃতিক দুর্যোগ মোকাবিলায় পদক্ষেপ গ্রহণ করা; শিশুদের এইচআইভি বা এইডস-এর ভয়াবহতা থেকে রক্ষা করা ইত্যাদি উল্লেখযোগ্য। এছাড়াও ইউনিসেফ যুদ্ধাহত শিশুদের পুনর্বাসন ও কল্যাণে কাজ করে থাকে। এসব কারণেই ইউনিসেফকে বিশ্বব্যাপী শিশুকল্যাণের স্থায়ী ভিত্তি বলা হয়। তাই বলা যায়, কবির আন্তর্জাতিক সংস্থা ইউনিসেফে কাজ করেন।"
        },
        {
          "label": "ঘ",
          "question": "শিশুদের উন্নয়নে উক্ত সংস্থাটির ভূমিকা বিশ্লেষণ করো।",
          "explanation": "শিশুদের উন্নয়নে ইউনিসেফের ভূমিকার অপরিসীম। সারাবিশ্বের শিশুদের অধিকার রক্ষা ও সার্বিক কল্যাণের উদ্দেশ্যে ১৯৪৬ সালে ইউনিসেফ, যাত্রা শুরু করে। এর সদরদপ্তর নিউইয়র্কে। সারাবিশ্বের শিশুদের অধিকার সংরক্ষণ ও উন্নয়নের উদ্দেশ্যে সংস্থাটি বিভিন্ন কর্মসূচি পরিচালনা করে যাচ্ছে। সংস্থাটি শিশুদের শিক্ষার অধিকার রক্ষায় বিশ্বের অনুন্নত ও উন্নয়নশীল দেশে শিক্ষা প্রতিষ্ঠান স্থাপন ও সংস্কার, শিক্ষকদের প্রশিক্ষণ দানে সরকারকে সহায়তা করে। পাশাপাশি দরিদ্র ছাত্রছাত্রীদের মাঝে বিনামূল্যে প্রয়োজনীয়' শিক্ষা উপকরণ, যেমন- বই, খাতা, কলম বিতরণসহ স্কুল ড্রেস ও বৈজ্ঞানিক যন্ত্রপাতিও বিতরণ করে থাকে। ইউনিসেফ শিশুদের স্বাস্থ্য সুরক্ষায় বিশ্বের বিভিন্ন দেশে মাতৃমঙ্গল ও শিশুকল্যাণকেন্দ্র স্থাপন, গ্রামীণ স্বাস্থ্যকর্মী প্রশিক্ষণ, ওষুধ ও যন্ত্রপাতি সরবরাহ, বিশুদ্ধ পানি সরবরাহ, সংক্রামক ব্যাধি প্রতিরোধে সম্প্রসারিত টিকাদান কর্মসূচি পরিচালনা প্রভৃতি কার্যক্রম বাস্তবায়ন করছে। পাশাপাশি শিশুদের পুষ্টির চাহিদা পূরণে এটি জনসাধারণকে পুষ্টি বিষয়ে সচেতন করা, শিশুদের জন্য বিস্কুট ও দুগ্ধ বিতরণ, শিশুদের মাতৃদুগ্ধ পানে উৎসাহিত করা প্রভৃতি কর্মসূচি পরিচালনা করছে। আবার শিশুদের বিকাশ ও উন্নয়নের জন্য ইউনিসেফ বিশ্বব্যাপী অধিকার প্রতিষ্ঠায় বাল্যবিবাহ, শিশুশ্রম, শিশু পাচার ও শারীরিক নির্যাতনের বিরুদ্ধে বিশেষ ভূমিকা পালন করছে। এভাবে বিশ্বব্যাপী শিশুদের রক্ষা ও কল্যাণের ক্ষেত্রে অনন্য ভূমিকার জন্য ইউনিসেফ ১৯৬৫ সালে নোবেল শান্তি পুরস্কার এবং ২০০৬ সালে প্রিন্স অব এসটুরিয়াস অ্যাওয়ার্ড অব কনকর্ড লাভ করে। উপরের আলোচনা থেকে বলা যায়, সারাবিশ্বের সুবিধাবঞ্চিত, অসহায় শিশুদের শিক্ষা, স্বাস্থ্য, পুষ্টি, বিকাশ ও উন্নয়নে ইউনিসেফ অত্যন্ত কার্যকর ভূমিকা রাখছে।"
        }
      ]
    },
    {
      "number": "11",
      "uddipok": "উন্নয়নশীল দেশগুলোর আর্থিক ও কারিগরি সহায়তায় জাতিসংঘের একটি আন্তর্জাতিক সংস্থা ১৯৬৬ সাল থেকে কাজ শুরু করে। বিভিন্ন দেশে সুশাসন প্রতিষ্ঠায় এটি গুরুত্বপূর্ণ ভূমিকা পালন করে। বাংলাদেশে স্থানীয় সরকার ব্যবস্থা উন্নয়নে এই সংস্থাটি খুবই কার্যকর ভূমিকা পালন করে আসছে। তথ্যের অধিকার নিয়েও এই সংস্থাটি কাজ করে থাকে।",
      "tag": "BNMPC 23",
      "sub_questions": [
        {
          "label": "ক",
          "question": "জাতিসংঘের দুটি বিশেষায়িত সংস্থার নাম লিখ।",
          "explanation": "জাতিসংঘের দুটি বিশেষায়িত সংস্থা হলো ইউনিসেফ ও ইউএনডিপি।"
        },
        {
          "label": "খ",
          "question": "বেসরকারি উন্নয়ন সংস্থা বলতে কী বোঝ?",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "উদ্দীপকে কোন সংস্থার কথা বলা হয়েছে? বর্ণনা করো।",
          "explanation": "উদ্দীপকে অন্তজাতিকসংস্থা ইউএনডিপি (UNDP) এর কথা বলা হয়েছে। বিশ্বব্যাপী আর্থ-সামাজিক উন্নয়ন নিশ্চিত করতে জাতিসংঘের যে অঙ্গসংগঠনগুলো কাজ করছে ইউএনডিপি তার অন্যতম। এর পূর্ণ রূপ United Nations Development Programme। ১৯৬৫ সালের নভেম্বর মাসে এ সংস্থা গঠিত হলেও ১৯৬৬ সালের ১ জানুয়ারি আনুষ্ঠানিকভাবে এর যাত্রা শুরু হয়। এর সদর দপ্তর মার্কিন যুক্তরাষ্ট্রের নিউইয়র্কে অবস্থিত। ইউএনডিপি বিশ্বের উন্নয়নশীল ও অনুন্নত দেশগুলোর অংশীদারিত্বের ভিত্তিতে টেকসই জাতি গঠনের লক্ষ্যে কাজ করে। এছাড়া এর অন্যতম উদ্দেশ্য হলো বিশ্বব্যাপী দারিদ্র্য হ্রাস করা। এছাড়া বিভিন্ন প্রাকৃতিক দুর্যোগ মোকাবিলা করা এবং দুর্যোগ পরবর্তী সময়ে সহায়তা ও পরিবেশের উন্নয়নেও সংস্থাটি ভূমিকা রাখে। ইউএনডিপি বিশ্বব্যাপী মানবাধিকার সংরক্ষণ; নারীর ক্ষমতায়ন এবং উন্নয়নে নারীর অংশীদারিত্ব বৃদ্ধি; এবং বেকার যুবক-যুব মহিলাদের জন্য কর্মসংস্থান সৃষ্টির উদ্দেশ্যে কাজ করে যাচ্ছে। উদ্দীপকে জাতিসংঘের একটি সংস্থার কথা বলা হয়েছে। সংস্থাটি ইউএনডিপি (UNDP)-কে নির্দেশ করে। ইউএনডিপি জাতিসংঘের আর্থিক ও কারিগরি সহায়তায় পরিচালিত একটি সংস্থা। এটি ১৯৬৬ সালের ১লা জানুয়ারি যাত্রা শুরু করে। তাই বলা যায় উদ্দীপকে আন্তর্জাতিক সংস্থা ইউএনডিপি (UNDP) এর কথা বলা হয়েছে।"
        },
        {
          "label": "ঘ",
          "question": "বাংলাদেশে উক্ত সংস্থাটির কার্যক্রমগুলো পাঠ্যবইয়ের আলোকে আলোচনা করো।",
          "explanation": "বাংলাদেশে ইউএনডিপি (UNDP) এর কার্যক্রমগুলো প্রশংসনীয়। ১৯৭২ সালের ৩১ জুলাই থেকে UNDP বাংলাদেশে তাদের কার্যক্রম পরিচালনা করছে। এদেশের দারিদ্রদ্র্য হ্রাস, শাসনব্যবস্থার উন্নয়ন, জলবায়ু পরিবর্তন, দুর্যোগ ব্যবস্থাপনাসহ জাতিসংঘের SDG-২০৩০ অর্জনে UNDP এবং তার উন্নয়ন সহযোগী সংস্থা যৌথভাবে কাজ করে যাচ্ছে। ইউএনডিপি বাংলাদেশে বিদ্যমান গণতান্ত্রিক ব্যবস্থাকে প্রাতিষ্ঠানিক রূপদান, শাসনব্যবস্থায় গতিশীলতা আনতে নির্বাচন কমিশনের উন্নয়ন, শাসনব্যবস্থার সাথে সংশ্লিষ্ট বিভিন্ন প্রতিষ্ঠান, যেমন- দুর্নীতি দমন কমিশন, সংসদ ও বিচারবিভাগের সংস্কার সাধনে বিভিন্ন প্রকল্প বাস্তবায়ন করে চলেছে। এর মধ্যে আছে পুলিশ সংস্কার কার্যক্রম পরিচালনা; উপজেলা শাসন পরিচালনা প্রকল্প; বিচারব্যবস্থা সুদৃঢ়করণ প্রকল্প; ইউনিয়ন পরিষদ প্রশাসন প্রকল্প প্রভৃতি। দারিদ্র্য সমস্যা সমাধানে সরকার গৃহীত বিভিন্ন কর্মসূচিতে সহায়তা করার উদ্দেশ্যে চারটি বিষয়কে সামনে রেখে ইউএনডিপি কাজ করছে। এগুলো হলো- স্থানীয় মালিকানা, দক্ষতার উন্নয়ন, আয় ও কর্মসংস্থান সৃষ্টি এবং সামাজিক নিরাপত্তা। এছাড়া পরিবেশ ও জ্বালানি প্রকল্পের মাধ্যমে সংস্থাটি জ্বালানি ও পরিবেশ সুরক্ষা, জলবায়ু পরিবর্তন ও টেকসই উন্নয়নে ভূমিকা রাখছে। গ্রিনহাউজ গ্যাস নিয়ন্ত্রণে ইউএনডিপি মন্ট্রিল প্রোটোকলের আওতায় বাংলাদেশকে সহায়তা দিচ্ছে। এর বাইরে ইউএনডিপি বাংলাদেশে উদ্ভূত বিভিন্ন প্রাকৃতিক ও মানবসৃষ্ট দুর্যোগ মোকাবিলায় ভূমিকা রাখছে। বর্তমানে এক্ষেত্রে দুটি প্রকল্প চলছে, একটি CDMP-2 (Comprehensive Disaster Management Programme) অন্যটি Humanitarian Response Team। এছাড়া ১৯৯৭ সালে শান্তি চুক্তি স্বাক্ষরিত হওয়ার পর পার্বত্য চট্টগ্রামের তিনটি জেলার আদিবাসী ও বাঙালিদের আর্থ-সামাজিক উন্নয়নে সংস্থাটি পার্বত্য চট্টগ্রাম উন্নয়ন ও আস্থা অর্জন কর্মসূচি গ্রহণ করে। সার্বিক আলোচনা থেকে বলা যায়, বাংলাদেশের সামগ্রিক উন্নয়ন সাধনের প্রচেষ্টায় সরকারের সংশ্লিষ্ট মন্ত্রণালয় ও অধিদপ্তর নির্ধারিত লক্ষ্যমাত্রা অর্জনে ইউএনডিপি এবং তার উন্নয়ন সহযোগী সংস্থাগুলো নিরলসভাবে কাজ করে যাচ্ছে।"
        }
      ]
    }
  ]
}