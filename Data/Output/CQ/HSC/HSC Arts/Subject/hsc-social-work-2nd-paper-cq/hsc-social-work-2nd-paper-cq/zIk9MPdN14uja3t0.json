{
  "title": "চাঁদপুর কলেজ ২০২৩",
  "subtitle": "সমাজকর্ম (11)",
  "questions": [
    {
      "number": "1",
      "uddipok": "আব্দুল জব্বার একটি মাত্র ঘরে পরিবারের সবাইকে নিয়ে বসবাস করে। কোনরকমে সবার খাবারের প্রয়োজন পূরণ হলেও সন্তানদের লেখাপড়া করাতে পারছে না; স্ত্রীর অসুস্থতায়, চিকিৎসাও পাচ্ছে না। ছেলে মেয়েরা টেলিভিশন দেখতে চাইলে কিনতে পারছেন না।",
      "tag": "CGC 23",
      "sub_questions": [
        {
          "label": "ক",
          "question": "দেহের \"জ্বালানি\" বলা হয় কাকে?",
          "explanation": "দেহের জ্বালানি বলা হয় খাদ্যকে।"
        },
        {
          "label": "খ",
          "question": "বস্তু সভ্যতার বাহক- ব্যাখ্যা কর।",
          "explanation": "বস্ত্র ছাড়া মানুষের পক্ষে সভ্য সমাজে বসবাস করা সম্ভব নয় তাই বস্ত্রকে সভ্যতার বাহক বলা হয়। সুস্থ ও স্বাভাবিক জীবনযাপনের জন্য প্রয়োজনীয় চাহিদাগুলোই মানবিক চাহিদা। সামাজিক পরিচিতি ও মর্যাদা রক্ষার জন্য মানবিক বা সামাজিক চাহিদার গুরুত্ব অপরিসীম। বস্ত্র এ ধরনেরই একটি চাহিদা। বস্ত্র ছাড়া মানুষের পক্ষে সভ্য সমাজে থাকা সম্ভব নয়। পোশাক একদিকে লজ্জা নিবারণ করে মানুষকে সমাজে মর্যাদার সঙ্গে বাস করতে সাহায্য করে। অন্যদিকে প্রাকৃতিক দুর্যোগ এবং নানা ধরনের রোগজীবাণু থেকে রক্ষা করে। এসব কারণে বস্ত্রকে সভ্যতার বাহক বলা হয়।"
        },
        {
          "label": "গ",
          "question": "উদ্দীপকে ইঙ্গিতকৃত আব্দুল জব্বারের পরিববারের প্রধান প্রধান চাহিদা চিহ্নিত কর ও ব্যাখ্যা কর।",
          "explanation": "উদ্দীপকে ইঙ্গিতকৃত আব্দুল জব্বারের প্রধান প্রধান চাহিদা হলো শিক্ষা, চিকিৎসা ও বিনোদন। মানুষ হিসেবে সুস্থ ও স্বাভাবিকভাবে জীবনযাপনের জন্য মৌল মানবিক 'চাহিদার পূরণ অপরিহার্য। এগুলো মানুষের জীবনধারণ, শারীরিক বৃদ্ধি, মানসিক বিকাশ ও পরিতৃপ্তি এবং সভ্য সামাজিক জীবনযাপন ও তার উৎকর্ষ সাধনে সহায়তা করে। সামাজিক চাহিদা নিয়ে সমাজকর্মীদের মধ্যে মতানৈক্য থাকলেও ছয়টি বিষয়কে সকলেই মৌলিক মানবিক চাহিদা হিসেবে মেনে 'নিয়েছিল। এগুলো হলো খাদ্য, বস্ত্র, বাসস্থান, শিক্ষা, স্বাস্থ্য ও চিত্তবিনোদন। এগুলোর অভাব হলে সমাজে নানা সমস্যা দেখা দেয়। উদ্দীপকে আব্দুল জব্বার একটি মাত্র ঘরে পরিবারের সবাইকে নিয়ে বসবাস করে। কোনো রকমে খাবারের প্রয়োজন পূরণ হলেও সন্তানদের লেখাপড়া ও স্ত্রীর চিকিৎসা করতে পারেন না। ছেলে মেয়েরা টেলিভিশন দেখতে চাইলে কিনতে পারছে না। উদ্দীপকে এক্ষেত্রে আব্দুল জব্বারের পরিবারের প্রধান চাহিদা হলো শিক্ষা, চিকিৎসা ও বিনোদন যা ৬টি মৌল মানবিক চাহিদার অন্তর্ভুক্ত। শিক্ষা, চিকিৎসা ও বিনোদন মৌল মানবিক চাহিদা হিসেবে মানুষের বেঁচে থাকা ও বিকাশের ক্ষেত্রে অবশ্য প্রয়োজনীয় বিষয়গুলোর সাথে জড়িত। তাই বলা যায়, উদ্দীপকে আব্দুল জব্বারের পরিবারের প্রধান চাহিদা হলো শিক্ষা, চিকিৎসা ও বিনোদন।"
        },
        {
          "label": "ঘ",
          "question": "উদ্দীপকে উল্লিখিত চাহিদার অপূরণজনিত কারণে সৃষ্ট সমস্যাবলি বিশ্লেষণ কর।",
          "explanation": "উদ্দীপকে উল্লিখিত শিক্ষা, চিকিৎসা ও বিনোদনের অপূরণ জনিত কারণে বিভিন্ন সমস্যার সৃষ্টি হবে। শিক্ষা অন্যতম মৌল মানবিক চাহিদা, শিক্ষাকে বলা হয় জাতির মেরুদন্ড। দেহ মন ও আত্মার বিকাশ সাধনই হলো শিক্ষা। শিক্ষা সভ্যতার প্রধান উপকরণ, মানুষের ব্যক্তিগত ও সামাজিক উন্নতির হাতিয়ার। শিক্ষা ছাড়া কোনো ব্যক্তি, সমাজ বা জাতি উন্নতি করতে পারে না। শিক্ষার অভাবে অজ্ঞতা, নিরক্ষরতা, বেকারত্ব, দারিদ্রদ্র্য, পুষ্টিহীনতাসহ নানাবিধ সমস্যার সৃষ্টি হয়। চিকিৎসা একটি গুরুত্বপূর্ণ মৌলিক মানবিক চাহিদা, এ চাহিদা পূরণ না হলে স্বাস্থ্যহীনতা ঘটে। ব্যক্তি রোগের চিকিৎসা করাতে না পারলে অসুস্থতায় ভোগবে। কোনো কাজ করতে পারবে না। ফলে সে পরিবার ও রাষ্ট্রের বোঝা হিসেবে বিবেচিত হয়। পর্যাপ্ত চিকিৎসা না পেলে ব্যক্তি তার সামাজিক ভূমিকা পালনে অক্ষম হয়ে। অনেকে রোগের চিকিৎসা করতে না পেরে বেকারত্বের শিকার হয়। পরবর্তীতে এরা আবার ভিক্ষাবৃত্তিতে যুক্ত হয়। চিত্তবিনোদনও একটি গুরুত্বপূর্ণ মৌল মানবিক চাহিদা। মানুষের দৈনন্দিন জীবনে কাজ ও পড়াশোনার ফাঁকে বিনোদনের প্রয়োজন হয়। এক্ষেত্রে টেলিভিশন, খেলার মাঠ, পার্ক ভূমিকা রাখে। চিত্তবিনোদনের চাহিদা পূরণ না হলে ব্যক্তির মধ্যে মানসিক চাপ সৃষ্টি হয়। এ থেকে কখনো কখনো মানসিক বিকলাঙ্গতার সৃষ্টি হয়। সুস্থ বিনোদনের অভাবে কিশোর-কিশোরীরা অনেক সময় মাদকাসক্তিসহ বিভিন্ন অপরাধে জড়িয়ে পড়ে। উপরের আলোচনা থেকে বলা যায়, উদ্দীপকে উল্লিখিত চাহিদা শিক্ষা, চিকিৎসা ও বিনোদনের অপূরণজনিত কারণে বিভিন্ন সমস্যা সৃষ্টি হয়।"
        }
      ]
    },
    {
      "number": "2",
      "uddipok": "নদীভাঙনের শিকার রহিম মিয়া ঢাকা চলে আসে। খাদ্যের অভাবেব রহিম মিয়ার ছেলেমেয়েরা অপুষ্টিতে ভুগতে থাকে। স্বাস্থ্যসেবার প্রাপ্ত সুযোগ সুবিধা ভোগ করতে ব্যর্থ হয়ে রহিম মিয়ার অস্বাস্থ্যকর গৃহ পরিবেশে সংক্রামক ব্যাধি বিস্তারের উর্বর ক্ষেত্রে হিসেবে বিরাজ করছিল। পরববর্তীতে সরকার গৃহীত একটি কর্মসসূচির অধীনে রহিম মিয়ার পরিবারের জীবনযাত্রার মানের পরিববর্তন ঘটতে থাকে।",
      "tag": "CGC 23",
      "sub_questions": [
        {
          "label": "ক",
          "question": "মৌলিক মানবিক চাহিদার একটি উদাহরণ দাও।",
          "explanation": "মৌল মানবিক চাহিদার একটি উদাহরণ হলো- শিক্ষা।"
        },
        {
          "label": "খ",
          "question": "মৌলিক মানবিক চাহিদা পূরণ অপরিহার্য- ব্যাখ্যা কর।",
          "explanation": "সমাজে মর্যাদার সাথে বেঁচে থাকা এবং সামাজিক ভূমিকা পালনের জন্য মৌল মানবিক চাহিদাগুলো পূরণ করা অপরিহার্য। মানুষের সামাজিক সত্তার বিকাশে মৌল মানবিক চাহিদা গুরুত্বপূর্ণ ভূমিকা রাখে। এ সব চাহিদার পূরণ তাকে সুনাগরিক হিসেবে গড়ে তুলতে সহায়তা করে। আবার, এগুলো পূরণ না হলে মানুষ মানবেতর জীবনযাপনে বাধ্য হয়। তাই, সামাজিক পরিচিতি ও মর্যাদা অনুসারে সমাজে বসবাসের ক্ষেত্রে মৌল মানবিক চাহিদা পূরণের অপরিহার্যতা রয়েছে।"
        },
        {
          "label": "গ",
          "question": "উদ্দীপকে উল্লিখিত রহিম মিয়ার পারিবারিক অবস্থার আলোকে বাংলাদেশে মৌলিক মানবিক চাহিদা পূরণের প্রতিবন্ধকতা ব্যাখ্যা কর।",
          "explanation": "উদ্দীপকে রহিম মিয়ার পরিবারের মৌল মানবিক চাহিদা পূরণের প্রবিন্ধকতা হলো প্রাকৃতিক দুর্যোগ। বাংলাদেশে মৌলিক চাহিদা পূরণের অন্যতম প্রতিবন্ধকতা হচ্ছে প্রাকৃতিক দুর্যোগ। ভৌগোলিক অবস্থানের কারণে প্রতিবছর খরা, বন্যা, জলোচ্ছ্বাস, ঘূর্ণিঝড়, অতিবৃষ্টি, নদীর ভাঙন ইত্যাদি প্রাকৃতিক দুর্যোগে জানমালের ব্যাপক ক্ষতি হয়। প্রাকৃতিক দুর্যোগ সংক্রান্ত প্রস্তুতি এবং দুর্যোগপরবর্তী ক্ষয়ক্ষতি কাটিয়ে উঠতে সরকারকে প্রতি বছর বিপুল পরিমাণ অর্থ ব্যয় করতে হয়; যা মৌলিক মানবিক চাহিদা পূরণ পরিস্থিতিকে বিশেষভাবে ব্যাহত করছে। অন্যদিকে বিশ্বব্যাপী জলবায়ু পরিবর্তন এবং বৈশ্বিক উষ্ণতার প্রভাবে পরিবেশের বিপর্যয় অব্যাহত রয়েছে। প্রাকৃতিক ও ভৌগোলিক অবস্থানের পরিপ্রেক্ষিতে বাংলাদেশের দুর্যোগজনিত ক্ষয়ক্ষতির পরিমাণ বৃদ্ধি পাচ্ছে। যার প্রভাব পড়ছে মৌলিক মানবিক চাহিদা পূরণের ওপর। উদ্দীপকের রহিম মিয়ার ছেলেমেয়েরা খাদ্যের অভাবে অপুষ্টিতে ভুগে ও স্বাস্থ্যসেবা না পেয়ে গৃহ পরিবেশ সংক্রামক ব্যাধি বিস্তারের ক্ষেত্রে পরিণত হয়। অর্থাৎ রহিম মিয়া মৌল মানবিক চাহিদার অপূরণজনিত কারণে এ অবস্থার সৃষ্টি হয়েছে। এক্ষেত্রে রহিম মিয়ার মৌল মানবিক চাহিদার প্রতিবন্ধকতা হিসেবে কাজ করেছে প্রাকৃতিক দুর্যোগ, কারণ রহিম মিয়া নদী ভাঙ্গনের শিকার হয়ে বর্তমান সংকটাপন্ন অবস্থা পার করছে। বাংলাদেশে প্রাকৃতিক দুর্যোগ মৌল মানবিক চাহিদার পূরণের অন্যতম প্রতিবন্ধকতা হলো প্রাকৃতিক দুর্যোগ।"
        },
        {
          "label": "ঘ",
          "question": "উদ্দীপকে মৌলিক মানবিক চাহিদা পূরণে গৃহীত পদক্ষেপ হিসেবে যে কর্মসূচির ইঙ্গিত রয়েছে তার গুরুত্ব মূল্যায়ন কর।",
          "explanation": "উদ্দীপকে মৌল মানবিক চাহিদা পূরণে গৃহীত পদক্ষেপ হিসেবে সামাজিক নিরাপত্তা কর্মসূচির ইঙ্গিত রয়েছে। বাংলাদেশ সরকার এদেশের দুস্থ ও অসহায় জনগণের কল্যাণে স্থায়ী বা সাময়িক নানা ধরনের নিরাপত্তামূলক কর্মসূচি গ্রহণ করেছে। ২০২১-২০২২ অর্থবছরে সরকার বিভিন্ন সামাজিক নিরাপত্তা ও সামাজিক ক্ষমতায়ন খাতে ৩৯,৬৩৭.৩০ কোটি টাকা বরাদ্দ করেছে। এছাড়া সামাজিক ক্ষমতায়নের ক্ষেত্রেও বিভিন্ন তহবিলে নগদ ৩২৭৮৩.০১ কোটি টাকা বরাদ্দ করা হয়। আবার খাদ্য নিরাপত্তা খাতে বরাদ্দ ছিল ১০৪৫৭.১৬ কোটি টাকা; ক্ষুদ্র ঋণ কর্মসূচিতে বরাদ্দ ছিল ৭১৭ কোটি টাকা। সামাজিক নিরাপত্তা কর্মসূচি মৌল মানবিক চাহিদা পূরণের ক্ষেত্রে গুরুত্বপূর্ণ ভূমিকা পালন করে। সামাজিক নিরাপত্তা কর্মসূচির ফলে সামাজের প্রান্তিক অসহায় মানুষ বয়স্ক ভাতা, বিধবা ভাতা, দুস্থ মহিলা ভাতাসহ বিভিন্ন ভাতা পাচ্ছে। গৃহ নির্মাণের জন্য গৃহায়ন তহবিল, কাবিখা কর্মসূচি, ভিজিডি, ভিজিএফ, টি আর কর্মসূচি মানুষের মৌল মানবিক চাহিদা পূরণে ভূমিকা রাখছে। সামাজিক নিরাপত্তা কর্মসূচির ফলে সমাজের পিছিয়ে পড়া মানুষ তাদের অন্ন, বস্ত্র, বাসস্থান, শিক্ষা, চিকিৎসা চাহিদা পূরণে ভূমিকা রাখে। এছাড়া সামাজিক নিরাপত্তা কর্মসূচির আওতায় বর্তমানে চালুকৃত আরোও কিছু কর্মসূচি হলো- ন্যাশনাল সার্ভিস (কর্মসৃজন), শিশু বিকাশ কেন্দ্র, প্রতিবন্ধী সেবা ও সাহায্য কেন্দ্র, একটি বাড়ি একটি খামার কর্মসূচি ইত্যাদি। এছাড়া বিভিন্ন ক্ষেত্রে দেশের যে সকল সামাজিক নিরাপত্তামূলক কর্মসূচি গ্রহণ করেছে তাদের মধ্যে পল্লি সহায়ক ফাউন্ডেশন, গ্রামীণ সমাজসেবা, মাঝারি শিল্পে ঋণদান কর্মসূচি ও আশ্রয়ণ ইত্যাদি উল্লেখযোগ্য। এসকল কর্মসূচির ফলে অসহায় দরিদ্র মানুষ বিভিন্ন কর্মসংস্থান সৃষ্টির মাধ্যমে তাদের মৌল মানবিক চাহিদা পূরণ করতে পারছে। সরকারের আশ্রয়ণ প্রকল্প গৃহহীন মানুষদের বাসস্থানের ব্যবস্থা করতে ভূমিকা রাখে। উপরের আলোচনা থেকে বলা যায়। মৌলিক মানবিক চাহিদা পূরণে সামাজিক নিরাপত্তা কর্মসূচি গুরুত্বপূর্ণ অবদান রাখে।"
        }
      ]
    },
    {
      "number": "3",
      "uddipok": "ঢাকা মেডিক্যাল কলেজ হাসপাতালে অনেক রোগী অসহায় ও দুস্থ। হওয়ার কারণে সেবা কার্যক্রম ঠিকমতো পায় না। কিন্তু হাসপাতালের একটি বিশেষ বিভাগের সহায়তায় অনেকে সুস্থ হয়ে পরিবার ও সমাজে পুনর্বাসিত হচ্ছে",
      "tag": "CGC 23",
      "sub_questions": [
        {
          "label": "ক",
          "question": "আন্তর্জাতিক প্রবীণ দিবস কবে পালিত হয়?",
          "explanation": "আন্তর্জাতিক প্রবীণ দিবস ১লা অক্টোবর।"
        },
        {
          "label": "খ",
          "question": "চিকিৎসা সমাজকর্মকে কেন হাসপাতাল সমাজকর্ম বলা হয়? ব্যাখ্যা করো।",
          "explanation": "চিকিৎসা সমাজকর্মকে হাসপাতাল সমাজসেবা নামকরণ করা হয় বলে চিকিৎসা সমাজকর্মকে হাসপাতাল সমাজকর্ম বলা হয়। হাসপাতাল সমাজকর্ম বলতে বোঝায় সমাজ কর্মের যে শাখা হাসপাতলে পরিবেশে স্বাস্থ্য সমস্যা ও রোগ নিরাময়ে কাজ করে। মূলত চিকিৎসা সমাজকর্মকে বাংলাদেশে ১৯৮৪ সালে প্রশাসনিক পুনর্বিন্যাসের ফলে হাসপাতাল সমাজকর্ম নামকরণ করা হয়। তাই চিকিৎসা সমাজকর্মকে হাসপাতাল, সমাজকর্ম বলা হয়।"
        },
        {
          "label": "গ",
          "question": "উদ্দীপকে বর্ণিত সেবাটি কোন ধরনের সরকারি কর্মসসূচির অন্তর্গত? চিহ্নিত করো।",
          "explanation": "উদ্দীপকে প্রদত্ত সেবাটি সরকারি কর্মসূচি হাসপাতাল সমাজসেবার অন্তর্গত। হাসপাতাল সমাজসেবা বাংলাদেশ সরকারের একটি স্বাস্থ্যসেবা কর্মসূচি। মূলত চিকিৎসা সমাজকর্মই বাংলাদেশ সরকারের হাসপাতাল সমাজসেবা কর্মসূচির মাধ্যমে প্রয়োগ করা হয়। হাসপাতাল সমাজসেবা কার্যক্রমের মাধ্যমে হাসপাতালে আসা রোগীর মানসিক শক্তি বৃদ্ধি, দরিদ্র, দুস্থ্য ও অসহায় রোগীর চিকিৎসা ব্যয় বহন, সহযোগিতা প্রদান। ডাক্তারকে রোগীর রোগ সম্পর্কে সঠিক তথ্য প্রদানসহ চিকিৎসা ক্ষেত্রে প্রযোজ্য পুনর্বাসনে সাহায্য করা হয়। উদ্দীপকে হাসপাতালের একটি বিশেষ বিভাগ দুস্থ ও অসহায় রোগীদের বিভিন্নভাবে সহায়তা করে সুদ্ধ ও পুনর্বাসন করে। উদ্দীপকে বিভাগটি হাসপাতাল সমাজসেবা কর্মসূচিকে নির্দেশ করে। বাংলাদেশে ১৯৫৮, সালে ঢাকা মেডিকেল কলেজ হাসপাতালে চিকিৎসা সমাজকর্ম চালু করা হয়। ১৯৮৪ সালে এনাম কমিটির সুপারিশে Medical Social Work নাম পরিবর্তন করে Hospital Social Service করা হয়। হাসপাতাল সমাজসেবা ও চিকিৎসা সমাজকর্ম দুটো বিষয়ের নামকরণ ভিন্ন হলেও এদের উদ্দেশ্য ও কার্যক্রম একই। তাই বলা যায়, উদ্দীগকে বর্ণিত সেবাটি হাসপাতাল সমাজসেবা কর্মসূচির অন্তর্গত।"
        },
        {
          "label": "ঘ",
          "question": "উদ্দীপকে বর্ণিত সেবা সহায়তা কার্যক্রমসমূহের ক্ষেত্রে ইঙ্গিতকৃত সমাজকর্মের উত্ত শাখার ভূমিকা বিশ্লেষণ করো।",
          "explanation": "উদ্দীপকে বর্ণিত সেবা সহায়তা কার্যকমসূহের ক্ষেত্রে চিকিৎসা সমাজকর্ম শাখা গুরুত্বপূর্ণ ভূমিকা পালন করে। স্বাস্থ্য ও চিকিৎসা ক্ষেত্রে সমাজকর্ম পদ্ধতি ও দর্শনের যে বাস্তব প্রয়োগ করা হয় তাই চিকিৎসা সমাজকর্ম। যেসব সমস্যা রোগীর রোগ নিরাময় প্রক্রিয়াকে শারীরিক ও মানসিকভাবে বাধাগ্রস্ত করে এবং চিকিৎসা সংক্রান্ত মানসিক, সামাজিক, অর্থনৈতিক ও অন্যান্য সুযোগ- সুবিধা গ্রহণে অসমর্থ্য করে সে সকল সমস্যা চিহ্নিত করে তা সমাধানে চিকিৎসা সমাজকর্ম কাজ করে। হাসপাতালে আগত দরিদ্র, অসহায় রোগীদের সেবা প্রদান সমাজকর্মের চিকিৎসা সমাজকর্ম শাখা গুরুত্বপূর্ণ ভূমিকা পালন করে। সাধারণত ভাক্তাররা রোগীর অসুস্থতার ধরনের ওপরই বেশি জোর দিয়ে থাকেন। কিন্তু কেবল রোগ নির্ণয়ের ওপর সঠিক চিকিৎসা নির্ভর করে না, বরং এটি রোগীর আর্থ-সামাজিক, মানসিক, পারিবারিক অবস্থা ইত্যাদির ওপরও নির্ভরশীল। এক্ষেত্রে চিকিৎসা সমাজকর্ম ভূমিকা পালন করে। চিকিৎসা সমাজকর্মের সেবা গ্রহণকারীরা হলো সমস্যাগ্রস্থ ও দরিদ্র। এক্ষেত্রে হাসপাতালের চিকিৎসা সমাজকর্ম বিভাগ রোগীকে আর্থিক সহযোগিতা করতে পারে। চিকিৎসা সমাজকর্ম রোগী সম্পর্কে তথ্য সংগ্রহ করে রোগ নির্ণয় ও সমাধানে সহায়তা করে থাকে। চিকিৎসা সমাজকর্ম রোগী সম্পর্কে তথ্য সংগ্রহ করে রোগ নির্ণয় করতে সহায়তা করে। নিরক্ষর, কুসংস্কারাচ্ছন্ন রোগীদের বিভিন্ন পরীক্ষা-নিরীক্ষা যেমন- রক্ত গ্রহণ, রক্ত পরীক্ষা, এক্সরে, সিটি স্ক্যান প্রভৃতি করতে চিকিৎসা সমাজকর্ম সহায়তা করে। এছাড়াও চিকিৎসা সমাজকর্ম চিকিৎসা-পরবর্তী সময়ে রোগীর পুনর্বাসনে সহায়তা করে। উপরের আলোচনা থেকে বলা যায়, হাসপাতাল সমাজসেবা কার্যক্রমসমূহের ক্ষেত্রে চিকিৎসা সমাজকর্ম শাখা গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "সাইমের দাদার একটি রেডিও ছিল। এটি ছিল বিনোদন ও সংবাদ শ্রবণের মাধ্যম। সাইমের বাবা রঙ্গিন টিভি কিনেছিল। এর মাধ্যমে ডিশসংযোগ দিয়ে তারা বিভিন্ন অনুষ্ঠান ও সংবাদ দেখতো। এখন সাইম ইন্টারনেট ব্যবহার করে।",
      "tag": "CGC 23",
      "sub_questions": [
        {
          "label": "ক",
          "question": "RAB-এর পূর্ণরূপ লেখো।",
          "explanation": "RAB এর পূর্ণরূপ Rapid Action Battalian ."
        },
        {
          "label": "খ",
          "question": "সামাজিক সংস্থা বলতে কী বোঝায়?",
          "explanation": "যে সকল সমাজসেবা প্রদানকারী সংগঠন পরিচালনা বোর্ডের পৃষ্ঠপোষকতায় বিভিন্ন ধরনের সমাজসেবা প্রদানের সুযোগ সৃষ্টি করে তাদেরকে সামাজিক সংস্থা বলে। সামাজিক সংস্থা সরকারি-বেসরকারি উভয় ধরনের হতে পারে। সরকারি সামাজিক সংস্থার উদাহরণ হলো- আইন প্রয়োগকারী সংস্থা, মানবাধিকার বাস্তবায়ন সংস্থা, হাসপাতাল ইত্যাদি। অপরদিকে বেসরকারি সামাজিক সংস্থার উদাহরণ হলো- বাংলাদেশ পরিবার পরিকল্পনা সমিতি, বাংলাদেশ রেডক্রিসেন্ট সোসাইটি, ডায়াবেটিক সমিতি ইত্যাদি।"
        },
        {
          "label": "গ",
          "question": "উদ্দীপকের সাইমের পরিববারে ব্যবহৃত মাধ্যমগুলোকে কী বলা হয়- ব্যাখ্যা কর।",
          "explanation": "উদ্দীপকে সাইমের পরিবারে ব্যবহৃত মাধ্যমগুলোকে গণমাধ্যম বলা হয়। সমাজবিজ্ঞানের অন্যতম একটি প্রত্যয় হলো গণমাধ্যম। সামাজিক প্রতিষ্ঠানগুলোর মধ্যে গণমাধ্যম অন্যতম। সাধারণ অর্থে গণমাধ্যম বলতে জনগণের সাথে যোগাযোগের মাধ্যমকে বোঝায়। অন্যভাবে বলা যায়, কোনো ব্যক্তি বিশেষ বা প্রতিষ্ঠান যখন কোনো তথ্য, সংবাদ, চিত্র ইত্যাদি সর্বসাধারণের অবগতির জন্য বৃহৎ আকারে প্রচার করে তখন তাকে গণমাধ্যম বলা হয়। সংবাদপত্র, রেডিও, টেলিভিশন, ইন্টারনেট, ফেসবুক, টুইটার ইত্যাদি ণমাধ্যমের উদাহরণ। উদ্দীপকে রেডিও, টিভি ও ইন্টারনেটের উল্লেখ রয়েছে। এই তিনটিই হলো গণমাধ্যমের অন্তর্ভুক্ত। তাই বলা যায়, উদ্দীপকে সাইমের পরিবারে ব্যবহৃত মাধ্যমগুলোকে গণমাধ্যম বলা হয়।"
        },
        {
          "label": "ঘ",
          "question": "উদ্দীপকে উল্লেখিত ছাড়া আরও অনেক ধরনের মাধ্যম রয়েছে- কথাটি বিশ্লেষণ কর।",
          "explanation": "উদ্দীপকে উল্লেখিত মাধ্যম ছাড়া আরো অনেক ধরনের গণমাধ্যম রয়েছে- মন্তব্যটি যথার্থ গণমাধ্যম বলতে এমন এক উপায়কে বোঝায় যার মাধ্যমে বৃহৎ সংখ্যক জনগোষ্ঠীর সাথে যোগাযোগ বা তাদের কাছে তথ্যাদি পৌঁছানো যায়। যেমন- সংবাদপত্র, রেডিও, টেলিভিশন, চলচ্চিত্র, ইন্টারনেট, ফেসবুক, টুইটার ইত্যাদি। উদ্দীপকে তিনটি গণমাধ্যম রেডিও, টেলিভিশন ও ইন্টারনেটের উল্লেখ রয়েছে। কিন্তু আধুনিক সময়ে গণমাধ্যমের আরও বিভিন্ন ধরনের মাধ্যম রয়েছে। গণমাধ্যমের বিবির মাধ্যমকে বিভিন্নভাবে ভাগ করা হয়েছে। গণমাধ্যমের একটি ধরন হলো দর্শন মাধ্যম যেখানে কেবল দেখা যায়। চিত্রকর্ম, প্রকাশনা দর্শন মাধ্যমের উদাহরণ। কারণ মাধ্যমের মধ্যে রয়েছে রেডিও, মাইক্রোফোন। আবার দর্শন, শ্ররণ মাধ্যম হিসেবে বর্তমান সময়ে রয়েছে ফেসবুক। টুইটার ইনস্টাগ্রাম, টিভি, চলচ্চিত্রের মতো গণমাধ্যম। বর্তমান সময়ে সব থেকে জনপ্রিয় মাধ্যম হচ্ছে ফেসবুক, টুইটার, ইনস্টাগ্রাম। এগুলো সামাজিক যোগাযোগ মাধ্যম হিসেবে পরিচিত। আবার সিএনএন, বিবিসি, সিবিসি ইত্যাদি মাধ্যমকে প্রাতিষ্ঠানিক মাধ্যম বলা হয়। একইভাবে সমাজে আরো বিভিন্ন ধরনের মাধ্যমে রয়েছে যেগুলো, সরকারি মাধ্যম হিসেবে বিবেচিত। এগুলোর মধ্যে রয়েছে বাংলাদেশ টেলিভিশন, বাসস প্রভৃতি। এছাড়াও 'সর্বোপরি গণমাধ্যম হিসেবে রয়েছে সংবাদপত্র, ম্যাগাজিন, বিভিন্ন প্রকার বই, প্রচারপত্র, বিলবোর্ড, সংবাদ বিজ্ঞপ্তি, টেলিভিশন, বেতার, মোবাইল ফোন, ইন্টারনেট প্রভৃতি সামাজিক যোগাযোগ মাধ্যম। উপরের আলোচনা থেকে বলা যায়, উদ্দীপকে উল্লিখিত মাধ্যম ছাড়াও আরো অনেক ধরনের গণমাধ্যম রয়েছে।"
        }
      ]
    },
    {
      "number": "5",
      "uddipok": "সালিম ধনাঢ্য চৌধুরী পরিবারের কর্তা ব্যক্তি। অপ্রাপ্তবয়স্ক ২ নাতি রেখে তার বড় ছেলে মারা যান। নাতি বড় হয়ে এখন বাবার সম্পত্তির হিসাব চায়। কিন্তু তাদের অন্যান্য চাচারা লা ওয়ারিশ বলে সম্পত্তি থেকে তাদের বঞ্চিত করে।",
      "tag": "CGC 23",
      "sub_questions": [
        {
          "label": "ক",
          "question": "মুসলিম নারী ও শিশুদের কল্যাণে প্রণীত ১টি আইনের, নাম লেখো।",
          "explanation": "মুসলিম নারী ও শিশুদের কল্যাণে প্রণীত ১টি আইন হলো নারী ও শিশু নির্যাতন দমন আইন, ২০০৩।"
        },
        {
          "label": "খ",
          "question": "সামাজিক আইন বলতে কী বোঝায়?",
          "explanation": "সমাজ থেকে অবাঞ্ছিত অবস্থা দূর করে সুন্দর, সুষ্ঠু ও উন্নত সমাজ গড়ে তোলার জন্য যে সকল আইন প্রণয়ন করা হয় সেগুলোই সামাজিক আইন। নাগরিকের কল্যাণে রাষ্ট্র কর্তৃক নানা ধরনের আইন প্রণয়ন করা হয়। এ সকল আইন নাগরিকের অধিকার, দায়িত্ব ও কর্তব্যে পরিবর্তন আনয়নে প্রয়োজনীয় পদক্ষেপ গ্রহণ করে। এ আইনগুলোর মাঝে জনকল্যাণ সম্পর্কিত আইন হচ্ছে সামাজিক আইন। মূলত সমাজের স্বাভাবিক গতিধারাকে টিকিয়ে রাখার জন্য যে আইন প্রণয়ন করা হয় তাই সামাজিক আইন।"
        },
        {
          "label": "গ",
          "question": "উদ্দীপকের ইঙ্গিতকৃত আইন তোমার পাঠ্য বইয়ের কোন আইনকে নির্দেশ করেছে? ব্যাখ্যা করো।",
          "explanation": "উদ্দীপকে ইঙ্গিতকৃত আইন ১৯৬১ সালের মুসলিম পারিবারিক আইনকে নির্দেশ করছে। ১৯৬১ সালের মুসলিম পারিবারিক আইন অত্যন্ত যুগান্তকারী আইন। আইনটি ১৯৬১ সালে তৎকালীন পাকিস্তান (বর্তমান বাংলাদেশ) আমলে কার্যকর হয়। এ আইনের মাধ্যমে নারীর ও শিশুর স্বার্থ সংরক্ষিত হয়। এ আইনকে একাধারে শিশুকল্যাণ, নারীকল্যাণ ও নিরাপত্তামূলক সামাজিক আইন বলে। এ আইনের একটি গুরুত্বপূর্ণ ধারা হলো উত্তরাধিকার সংক্রান্ত ধারা, যার উল্লেখযোগ্য দিক হলো শিশুর অধিকার রক্ষা তথা শিশুর উত্তরাধিকার নিশ্চিত করা। এ আইন বলে পিতৃহারা ছেলেমেয়েরা দাদার সম্পত্তির অধিকার পায়। ফলে শিশুর নিরাপত্তা নিশ্চিত হয় এবং শিশুও তার পিতার ও দাদার সম্পত্তির উপর অধিকার ফিরে পায়। উদ্দীপকে সালিম সাহেবের এতিম নাতি বড় হয়ে বাবার সম্পত্তির হিসাব চায়। ১৯৬১ সালের পারিবারিক আইন অনুসারে কোনো পরিবারে দাদা জীবিত থাকা অবস্থায় বাবা মারা গেলে দাদার সম্পত্তি থেকে নাতি- নাতনিরা ন্যায্য অংশ পাওয়ার অধিকারী। তাই বলা যায়, উদ্দীপকে ইঙ্গিতকৃত আইন ১৯৬১ সালের পারিবারিক আইনকে নির্দেশ করেছে।"
        },
        {
          "label": "ঘ",
          "question": "উদ্দীপকে ইঙ্গিতকৃত আইনের গুরুত্বপূর্ণ ধারাগুলোর মূল্যায়ন করো।",
          "explanation": "উদ্দীপকে ইঙ্গিতকৃত ১৯৬১ সালের দরিদ্র আইনে গুরুত্বপূর্ণ বিভিন্ন ধারা রয়েছে। বর্তমান বাংলাদেশে নারী ও পুরুষের অধিকার সকল ক্ষেত্রে সমান। কিন্তু একসময় এ অবস্থা ছিল না। সকল ক্ষেত্রে নারীরা ছিল বঞ্চিত। বিশেষ করে বিবাহ, দেনমোহর, উত্তরাধিকার ইত্যাদি বিষয়ে নারীদের কোনো অধিকার ছিল না। এজন্য তৎকালীন পাকিস্তান সরকার (বর্তমান বাংলাদেশ) বিবাহের ক্ষেত্রে নারীর মর্যাদা প্রতিষ্ঠার লক্ষ্যে ১৯৫৮ সালের ৭ই অক্টোবর একটি অধ্যাদেশ জারি করে। ১৯৬১ সালের ১৫ই জুলাই থেকে এ আইনটি বাংলাদেশের সকল মুসলিম নাগরিকের জন্য কার্যকর হয়। ১৯৬১ সালের মুসলিম পারিবারিক আইনে বিবাহের ক্ষেত্রে ছেলেদের বয়স ন্যূনতম ২১ বছর এবং মেয়েদের ক্ষেত্রে ন্যূনতম ১৮ বছর করা হয়। পাত্র পছন্দের ক্ষেত্রে মেয়েদের মতামতকে প্রাধান্য দেওয়া হয়। এ আইনে প্রতিটি বিবাহ রেজিস্ট্রি বাধ্যতামূলক করা হয়। ১৯৬১ সালের মুসলিম পারিবারিক আইন প্রথম স্ত্রী বেঁচে থাকতে দ্বিতীয় বিয়ে নিষিদ্ধ করে এবং শর্তানুযায়ী দ্বিতীয় বিয়ের সুযোগ রাখে। ১৯৬১ সালের পারিবারিক আইনের একটি ধারা হলো স্ত্রীর দেনমোহর পরিশোধ বাধ্যতামূলক করা। স্বামী দেনমোহর প্রদানে ব্যর্থ হলে এক বছর পর্যন্ত কারাদণ্ডের বিধান রাখা হয় এ আইনে। ১৯৬১ সালের পারিবারিক আইন তালাক প্রদানের ক্ষেত্রে তালাক ঘোষণার পর সালিশি পরিষদের চেয়ারম্যানকে লিখিতভাবে তালাকের নোটিশ প্রদান বাধ্যতামূলক করা হয়। উত্তরাধিকারের ক্ষেত্রে দাদা জীবিত থাকা। অবস্থায় বাবা মারা গেলে দাদার সম্পত্তি থেকে নাতির উত্তরাধিকার প্রাপ্তি নিশ্চিত করা হয়। এছাড়াও ১৯৬১ সালের মুসলিম পারিবারিক আইনে স্ত্রীর তালাক গ্রহণের সুযোগ রাখা হয়। - উপরের আলোচনা থেকে বলা যায়, ১৯৬১ সালের মুসলিম পারিবারিক আইনে মুসলিম নারীদের অধিকার রক্ষায় গুরুত্বপূর্ণ ধারা সংযোজিত রয়েছে।"
        }
      ]
    },
    {
      "number": "6",
      "uddipok": "পল্লি এলাকার বসবাসরত দুঃস্থ, অসহায় অবহেলিত, অনগ্রসর ও পশ্চাৎপদ জনগোষ্ঠীর দারিদ্র্য বিমোচনের লক্ষ্যে একটি কার্যক্রম পরিচালিত হচ্ছে একটি গ্রামকেন্দ্রিক সমষ্টি উন্নয়নভিত্তিক কার্যক্রম। গ্রামীণ জনগণের জীবনযাত্রার মনোন্নয়ন ও দারিদ্র্য বিমোচন এর অন্যতম লক্ষ্য।",
      "tag": "CGC 23",
      "sub_questions": [
        {
          "label": "ক",
          "question": "RSS-কার্যক্রম কোন মন্ত্রণালয়ের অধীনে?",
          "explanation": "RSS-কার্যক্রম সমাজকল্যাণ মন্ত্রণালয়ের অধীন।"
        },
        {
          "label": "খ",
          "question": "শহর সমাজসেবা কী?",
          "explanation": "শহর সমাজসেবা সমষ্টি উন্নয়নভিত্তিক একটি কার্যক্রম। শষরের দরিদ্র ও বস্তিতে বসবাসরত জনগোষ্ঠীর জীবনযাত্রার মান উন্নয়নের জন্য কাজ করে শহর সমাজসেবা কার্যক্রম। এ কার্যক্রমে সরকারি আর্থিক ও কারিগরি সহায়তার মাধ্যমে শহরের জনগণের জীবনমানের উন্নয়নের চেষ্টা করা হয়। এ কর্মসূচির মাধ্যমে দরিদ্রদের স্বাবলম্বী হতে সহায়তা করা হয়। শহর এলাকার সামঞ্জস্যপূর্ণ উন্নয়নই এর অন্যতম লক্ষ্য।"
        },
        {
          "label": "গ",
          "question": "উদ্দীপকে সরকারের কোন কর্মসূচির ইঙ্গিত করা হয়েছে? ব্যাখ্যা কর।",
          "explanation": "উদ্দীপকে সরকারের গ্রামীণ সমাজসেবা কর্মসূচির উল্লেখ রয়েছে। গ্রামীণ সমাজসেবা হলো সমষ্টি উন্নয়ন কেন্দ্রিক একটি বহুমুখী সমন্বিত গ্রাম উন্নয়ন প্রক্রিয়া। সামগ্রিক উন্নয়ন কার্যক্রমে গ্রামীণ ক্ষুদ্র, প্রান্তিক ও অন্যান্য কৃষক এবং দরিদ্র পেশাজীবী শ্রেণিকে সংগঠিত করা গ্রামীণ সমাজসেবার প্রধান লক্ষ্য। গ্রামীণ জনগণের নিজস্ব সম্পদ ও সামর্থ্যের সর্বোত্তম ব্যবহারের মাধ্যমে গ্রাম পর্যায়ে বিভিন্ন সমস্যা সমাধানের উদ্দেশ্যে এ কর্মসূচি পরিচালিত হয়। এ লক্ষ্যে ভূমিহীন কৃষক, পশ্চাৎপদ নারীসমাজ ও বেকার যুবকদের বিভিন্ন ধরনের বৃত্তিমূলক প্রশিক্ষণ, সুদমুক্ত ঋণ প্রদান, সাক্ষরতা দান ও পুনর্বাসনমূলক কার্যক্রম পরিচালনার মাধ্যমে উন্নয়নের প্রচেষ্টা চালানো হয়। উদ্দীপকে পল্লি এলাকার দুঃস্থ, অসহায় অবহেলিত, অনগ্রসর ও পশ্চাৎপদ জনগোষ্ঠীর দারিদ্র্য বিমোচনের লক্ষ্যে গ্রামকেন্দ্রিক সমষ্টি উন্নয়নভিত্তিক কার্যক্রমের উল্লেখ রয়েছে। যার উদ্দেশ্য গ্রামীণ জনগণের জীবনযাত্রার মান উন্নয়ন ও দারিদ্রদ্র্য বিমোচন উদ্দীপকের এই কার্যক্রমের সাথে গ্রামীণ সমাজ সমাজসেবা কর্মসূচির সাদৃশ্য রয়েছে। তাই বলা যায়, উদ্দীপকে সরকারের গ্রামীণ সমাজসেবা কর্মসূচির ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত কর্মসূচির উল্লেখযোগ্য কার্যক্রমগুলো বিশ্লেষণ কর।",
          "explanation": "গ্রামীণ সমাজসেবা কর্মসূচির কার্যক্রমগুলো গ্রামীণ দরিদ্র জনগোষ্ঠীর ভাগ্য উন্নয়ন ও আর্থ-সামাজিক উন্নয়নে তাৎপর্যপূর্ণ। গ্রামীণ দরিদ্র জনগোষ্ঠীর ভাগ্যোন্নয়নে উক্ত কর্মসূচি অর্থাত্ম গ্রামীণ সমাজসেবা কর্মসূচির ভূমিকা অপরিসীম। নিজস্ব সম্পদ এবং সরকারের সহায়তার মাধ্যমে গ্রামের মানুষের জীবনযাত্রার মানু, উন্নয়নের উদ্দেশ্যে ১৯৭৪ সাল থেকে গ্রামীণ সমাজসেবা অধিদপ্তর বিভিন্ন কার্যক্রম পরিচালনা করছে। যার কার্যকারিতা ধীরে ধীরে বিস্তৃত হচ্ছে। উদ্দীপকে ১৯৭৪ সালে সরকারের গৃহীত কর্মসূচি মূলত গ্রামীণ সমাজসেবা কর্মসূচি। মূলত এ কর্মসূচির মাধ্যমে গ্রামের নিম্ন আয়ভুক্ত দরিদ্র যুবক-যুবতী বিশেষ করে নারীদের বিভিন্ন ক্ষেত্রে কারিগরি প্রশিক্ষণ দেওয়া হয়। এ পর্যন্ত ক্ষুদ্রব্যবসা, সেলাই, ব্লক-বাটিক, সামাজিক বনায়ন ইত্যাদিতে ১৭,৭১,৯৩৪ জন মহিলাকে প্রশিক্ষণ দেওয়া হয়েছে। প্রশিক্ষিত এ মহিলারা আত্মকর্মসংস্থানের পাশাপাশি অনেক বেকার মহিলাদের কাজের ব্যবস্থাও করছেন; যার ফলে একদিকে নারীর ক্ষমতায়ন নিশ্চিত হচ্ছে, অন্যদিকে কমছে দারিদ্র্যের হার। আবার গ্রামের দরিদ্র, ভূমিহীন, বেকার ও দুস্থ মহিলাদের পুঁজি সমস্যা সমাধানে সহায়তা করার লক্ষ্যে পল্লি এলাকায় সুদমুক্ত ঋণদান কার্যক্রম চালু করা হয়েছে। এসব ঋণ গ্রহীতাদের ৩ হাজার থেকে সর্বোচ্চ ৫ হাজার টাকা সুদমুক্ত ঋণ প্রদান করা হয়। তবে গ্রামীণ সমাজসেবা কর্মসূচি কেবলমাত্র আত্মকর্মসংস্থান এবং ঋণ কার্যক্রম পরিচালনা করে না। পরিবারের আকার ছোট রাখতে পরিবার পরিকল্পনা গ্রহণ এবং গ্রামীণ দরিদ্র মহিলাদের আয়বৃদ্ধিমূলক কার্যক্রমের মাধ্যমে তাদের অবস্থার উন্নয়নের জন্যও এ কর্মসূচি কাজ করে। সার্বিক আলোচনা থেকে তাই বলা যায়, গ্রামে বসবাসরত জনগণের ভাগ্য উন্নয়নে গ্রামীণ সমাজসেবা কর্মসূচি পরিচালনা করা হয়। সাধারণ মানুষকে উন্নয়নের স্রোতধারায় সংযুক্ত করা এবং দারিদ্র্যের মাত্রা কমিয়ে আনতে এ কর্মসূচি কার্যকর ভূমিকা রাখতে সক্ষম হচ্ছে।"
        }
      ]
    },
    {
      "number": "7",
      "uddipok": "সমাজকর্মী রাফিন একটি আন্তর্জাতিক সংস্থার অফিসে গিয়ে জানতে পারে, সংস্থাটি বিশ্বের শিশু ও নারীদের অধিকার রক্ষায় কাজ করছে। ইংল্যান্ডের দুই ভাই-বোন সংস্থাটি প্রতিষ্ঠা করলেও বর্তমানে বিশ্বের ১০০টি দেশে এ সংস্থাটি কাজ চালিয়ে যাচ্ছে।",
      "tag": "CGC 23",
      "sub_questions": [
        {
          "label": "ক",
          "question": "গণমাধ্যমের ইংরেজি প্রতিশব্দ কী?",
          "explanation": "গণমাধ্যমের ইংরেজি প্রতিশব্দ Mass Media ।"
        },
        {
          "label": "খ",
          "question": "আন্তর্জাতিক সংস্থা বলতে কী বোঝ?",
          "explanation": "আন্তর্জাতিক সংস্থা বলতে একাধিক জাতির সমন্বয়ে গঠিত সংগঠনকে বোঝায় যা একাধিক দেশে তার কার্যক্রমের বিস্তৃতি ঘটিয়েছে। বিশ্বের বিভিন্ন দেশ বা জাতির সমন্বয়ে গঠিত যেসব সংস্থা আন্তর্জাতিক পর্যায়ে পারস্পরিক সমঝোতা ও সহযোগিতার ভিত্তিতে সমাজকল্যাণ কার্যক্রম প্রণয়ন, উন্নয়ন ও প্রসারে নিয়োজিত থাকে সেসব সংস্থাকেই আন্তর্জাতিক সংস্থা বলা হয়। যেমন- জাতিসংঘ, ইউনিসেফ, রেডক্রিসেন্ট সোসাইটি ইত্যাদি। এসব সংস্থা স্ব-স্ব নীতিমালা অনুযায়ী সুনির্দিষ্ট লক্ষ্য অর্জনে বিভিন্ন কার্যক্রম পরিচালনা করে থাকে।"
        },
        {
          "label": "গ",
          "question": "উদ্দীপকে রাফিন কোন আন্তর্জাতিক সংস্থার কার্যক্রম সম্পর্কে জানতে পেরেছে? নিরূপণ কর।",
          "explanation": "উদ্দীপকে রাফিন আন্তর্জাতিক সংস্থা সেভ দ্যা চিলড্রেন সম্পর্কে জানতে পেরেছে। সেভ দ্যা চিলড্রেন শিশুকল্যাণ ও শিশু অধিকার রক্ষায় নিয়োজিত একটি আন্তর্জাতিক প্রতিষ্ঠান। প্রতিটি শিশুর নিরাপত্তা, স্বাস্থ্য, শিক্ষা, সর্বোপরি সামগ্রিক উন্নয়ন করা প্রতিষ্ঠানটির মূল লক্ষ্য। এটি বিশ্বব্যাপী শিশুদের জরুরি সাহায্য প্রদানকে অগ্রাধিকার দিয়ে থাকে। বাংলাদেশসহ বিশ্বের প্রায় ১২০টি দেশের দরিদ্র, প্রান্তিক ও ঝুঁকিপূর্ণ শিশু ও তাদের পরিবারের জন্য সেভ দ্যা চিলড্রেন বিভিন্ন কর্মসূচি পরিচালনা করছে। উদ্দীপকে রাফিন একটি আন্তর্জাতিক সংস্থা সম্পর্কে জানতে পারে সেটি বিশ্বের শিশু ও নারীদের অধিকার রক্ষায় কাজ করছে। উদ্দীপকের সংস্থাটি আন্তর্জাতিক সংগঠন সেভ দ্যা চিলড্রেনকে নির্দেশ করছে। সেভ - দ্যা চিলড্রেন যুদ্ধবিধ্বস্ত দেশ বা অঞ্চলের শিশুদের নিরাপত্তা প্রদানের লক্ষ্যে ইংল্যান্ডের বিশিষ্ট সমাজসেবী ও শিক্ষক Eglantyne Jebb এবং তার বোন ডরথি বাক্সটন ১৯১৯ সালে প্রতিষ্ঠা করে। বর্তমানে সংস্থাটি ১২০ দেশে কার্যক্রম চালিয়ে যাচ্ছে। তাই বলা যায়, উদ্দীপকে রাফিন আন্তর্জাতিক সংস্থা সেভ দ্যা চিলড্রেন সম্পর্কে জানতে পেরেছে।"
        },
        {
          "label": "ঘ",
          "question": "উদ্দীপকের সংস্থায় চাকরি পেলে রাফিন সমাজকর্মের পদ্ধতি কীভাবে প্রয়োগ করতে পারবে? মতামত দাও।",
          "explanation": "সেভ দ্যা চিলড্রেন সংস্থায় চাকরি পেলে রাফিন সমাজকর্মের বিভিন্ন এ পদ্ধতি প্রয়োগ করতে পারবে। সেভ দ্যা চিলড্রেনও সমাজসেবামূলক একটি আন্তর্জাতিক সংস্থা সেটি শিশুর অধিকার রক্ষা ও উন্নয়নে বিভিন্ন ক্ষেত্রে সমাজকর্মের মূল্যবোধক ধারণ করে কাজ করে। এক্ষেত্রে রাফিনও সেভ দ্যা চিলড্রেন এর কাজে সমাজকর্মের বিভিন্ন পদ্ধতি প্রয়োগ করতে পারবে। সেভ দ্যা চিলড্রেন বিশ্বের দরিদ্র, প্রান্তিক ও ঝুঁকিপূর্ণ শিশুদের উন্নয়নে বিভিন্ন কার্যক্রম পরিচালনা করে থাকে। এসকল কার্যক্রমে সমাজকর্মের বিভিন্ন পদ্ধতি ব্যবহৃত হতে পারে। শিশু যেহেতু একটি সমষ্টি তাই তাদের চাহিদা, প্রয়োজন, সমস্যার প্রকৃতি ও ধরন প্রায় একই রকম। এক্ষেত্রে রাফিন সমষ্টি সমাজকর্ম পদ্ধতি প্রয়োগ করতে পারে। সেইসাথে শিশুদের নিরাপত্তা, স্বাস্থ্য, পুষ্টি, ক্ষুধা নিবারণ জরুরি ত্রাণ তৎপরতা ইত্যাদি কর্মসূচির প্রায় প্রতিটি ক্ষেত্রে রাফিন সমষ্টি সমাজকর্ম পদ্ধতি প্রয়োগ করতে পারে। আবার শিশুদের জন্য কাজ করার সময় তাদের পরিবার বা বাবা- মাকে নিয়েও কাজ করার ব্যবস্থা রয়েছে। Save the children-এ। এক্ষেত্রে রাফিন ব্যক্তি সমাজকর্ম বা দল সমাজকর্ম পদ্ধতি প্রয়োগ করতে পারে। তাছাড়া জরুরি ত্রাণ তৎপরতা ও উদ্ধার কাজে সামাজিক কার্যক্রম পদ্ধতিও পরোক্ষভাবে প্রয়োগে রাফিন ভূমিকা রাখতে পারে। এছাড়া গ্রাম ও শহর এলাকার জনগোষ্ঠীর আর্থ-সামাজিক সমস্যা মোকাবিলা ও উন্নয়নে দলীয় প্রচেষ্টা হিসেবে রাফিন দল সমাজকর্ম পদ্ধতি প্রয়োগ করতে পারে। সর্বোপরি শিশুর কাউন্সেলিং প্রদান, স্বাস্থ্যপুষ্টি সেবা প্রদান ও ঝুঁকি মোকাবিলায় রাফিন সমাজকর্মের বহুমুখী কৌশল প্রয়োগ করতে পারবে। উপরের আলোচনা থেকে বলা যায়, সেভ দ্যা চিলড্রেন সংস্থায় চাকরি পেলে রাফিন সমাজকর্ম মূল্যবোধ, জ্ঞান, পদ্ধতি ও কৌশল বিভিন্নভাবে প্রয়োগ করতে পারবে।"
        }
      ]
    },
    {
      "number": "8",
      "uddipok": "চট্টগ্রাম এলাকায় শিক্ষাসফরে আসা শিক্ষার্থীরা ঐতিহাসিক জোবরা গ্রাম ঘুরে দেখে। \"এ গ্রামে বাংলাদেশের একটি বিশেষ ব্যাংকের জন্ম হয়। বর্তমানে এটি সারা বিশ্বে খ্যাতি লাভ করেছে। গ্রামের দরিদ্রদের বিনা জামানতে ঋণ সুবিধা পৌঁছে দিয়ে আয় সৃষ্টি করা এ প্রতিষ্ঠানের মূল উদ্দেশ্য\"।",
      "tag": "CGC 23",
      "sub_questions": [
        {
          "label": "ক",
          "question": "BRAC-এর পূর্ণরূপ লেখো।",
          "explanation": "BRAC এর পূর্ণরূপ Bangladesh Rural Advancement Committee."
        },
        {
          "label": "খ",
          "question": "ব্র্যাকের ২টি উদ্দেশ্য ব্যাখ্যা করো।",
          "explanation": "ব্র্যাক এর ২টি উদ্দেশ্য হলো নিরক্ষরতা দূর কর ও কর্মসংস্থান সৃষ্টি। ব্ল‍্যাক বিভিন্ন উদ্দেশ্য নিয়ে কাজ করে। এর অন্যতম নিরক্ষরতা দূর করা ও কর্মসংস্থান সৃষ্টি করা। ব্র্যাক গ্রামের ভূমিহীন ও দরিদ্র শ্রেণির ছেলে- মেয়েদের শিক্ষা প্রদানে প্রত্যন্ত অঞ্চলে বিদ্যালয় প্রতিষ্ঠা করে। একইভাবে ব্লাক দরিদ্রদ্র্য বিমোচনে হাঁস-মুরগি পালন, মৎস্য চাষ, পশুপালনসহ বিভিন্ন কর্মসূচি গ্রহণ করে।"
        },
        {
          "label": "গ",
          "question": "উদ্দীপকে বাংলাদেশের কোন ব্যাংকের পরিচয় পাওয়া যায়? নিরূপণ করো।",
          "explanation": "উদ্দীপকে বাংলাদশের গ্রামীণ ব্যাংকের পরিচয় পাওয়া যায়। গ্রামীণ ব্যাংক হলো ক্ষুদ্রঋণ লগ্নিকারী একটি স্নায়ত্তশাসিত ব্যাংক। এটি গ্রামীণ দরিদ্র ও ভূমিহীনদের ঋণ প্রদানের মাধ্যমে তাদের জীবনমান উন্নয়নে কাজ করে থাকে। এর অন্যতম লক্ষ্য হলো বিনা জামানতে ঋণ প্রদান করা, যাতে মহাজনের হাত থেকে দরিদ্ররা রক্ষা পায় এবং স্বাবলম্বী হয়ে ওঠে। গ্রামীণ দরিদ্র, ভূমিহীন, প্রান্তিক কৃষক পুরুষ ও মহিলাকে জামানতমুক্ত ঋণ প্রদান করার পাশাপাশি ঋণের তদারকি এবং তাদেরকে সঞ্চয়মুখী করে তুলতেও গ্রামীণ ব্যাংক কাজ করে। গ্রামীণ ব্যাংক থেকে ঋণগ্রহীতারা কেবল ব্যাংকের মক্কেলই নয়, তারা ব্যাংকের মালিক এবং ব্যবস্থাপনায় সক্রিয়ভাবে অংশ নিয়ে থাকে। উদ্দীপকে চট্টগ্রামের জোবরা গ্রামে একটি ব্যাংক প্রতিষ্ঠার কথা বলা হয়েছে। ব্যাংকটি গ্রামীণ ব্যাংককে নির্দেশ করে। গ্রামীণ ব্যাংক ১৯৭৬ সালে চট্টগ্রামের জোবরা গ্রামে ড. মুহাম্মদ ইউনূস প্রতিষ্ঠা করেন। ব্যাংকটি সারা বিশ্বে খ্যাতি অর্জন করে। ফলশ্রুতিতে ২০০৬ সালে গ্রামীণ ব্যাংক ও ড. মুহাম্মদ ইউনূস নোবেল পুরস্কার লাভ করে। গ্রামীণ ব্যাংক বিনা জামানতে দরিদ্রদের ঋণ প্রদান করে। তাই বলা যায়, উদ্দীপকে বাংলাদেশের গ্রামীণ ব্যাংকের পরিচয় পাওয়া যায়।"
        },
        {
          "label": "ঘ",
          "question": "উদ্দীপকে ইলিতকৃত উক্ত ব্যাংক \"সম্প্রসারণশীল চক্র\" অনুসরণ করে- বিশ্লেষণ কনা।",
          "explanation": "গ্রামীণ ব্যাংক সম্প্রসারণশীল চক্র অনুসরণ করে- মন্তব্যটি যথার্থ। গ্রামীণ ব্যাংকের একটি নীতি হলো সম্প্রসারণশীল চক্র অনুসরণ করা, এ- নীতির আলোকে গ্রামীণ ব্যাংক গ্রামীণ ভূমিহীন মানুষদের আর্থ-সামাজিক উন্নয়নে ভূমিকা রাখে। সম্প্রসারণশীল চক্রকে গ্রামীণ ব্যাংকের একটি দর্শন বা মডেল হিসেবে বিবেচনা করা যায়। দারিদ্র্যের দুষ্ট চক্র হলো স্বল্প আয়-সঞ্চয়-স্বল্প বিনিয়োগ-স্বল্প আয়। গ্রামীণ ব্যাংক এ দুষ্ট চক্র ভাঙতে প্রয়াসী হয়। তাই গ্রামীণ ব্যাংক এই দুষ্টচক্রকে স্বল্প আয়-ঋণ বিনিয়োগ-বেশি আয়, বেশি বিনিয়োগ ও আরও আয় এভাবে সম্প্রসারণশীল ব্যবস্থায় রূপান্তর করে। এটি গ্রামীণ ব্যাংকের অন্যতম উদ্দেশ্য, যেটি দারিদ্র্যের দুষ্টচক্রকে উৎপাদনশীল ও সম্প্রসারণশীল ব্যবস্থায় রূপান্তর করে। গ্রামীণ ব্যাংকের এই নীতি অনুসরণের ফলে গ্রামীণ দরিদ্র জনগোষ্ঠীর মানুষ দারিদ্র্যের দুষ্টচক্র থেকে বেরিয়ে আসতে পারছে। ভূমিহীন অসহায় নারী-পুরুষ গ্রামীণ ব্যাংকের ক্ষুদ্র ঋণ কার্যক্রম ও অন্যান্য সমাজ উন্নয়নমূলক কার্যক্রমের ফলে উৎপাদনশীল কাজে সম্পৃক্ত হচ্ছে। ফলে তাদের আয় বৃদ্ধি হচ্ছে। আয় বৃদ্ধির ফলে সঞ্চয় ও বিনিয়োগ বৃদ্ধি পচ্ছে। সামগ্রিক আলোচনা থেকে বলা যায়, গ্রামীণ ব্যাংকের সম্প্রসারণশীল চক্রের অনুসরণ দারিদ্র্য বিমোচনে ভূমিকা রাখছে।"
        }
      ]
    },
    {
      "number": "9",
      "uddipok": "মাসুদ সাহেব বাংলাদেশের সর্ববৃহৎ একটি NGO-তে কাজ করেন, যা ১৯৭২ সালে প্রতিষ্ঠিত হয়। এটি বাংলাদেশসহ বিশ্বের আরও কয়েকটি দেশের জনগণের আর্থ-সামাজিক ব্যবস্থার উন্নয়নে কাজ করে যাচ্ছে।",
      "tag": "CGC 23",
      "sub_questions": [
        {
          "label": "ক",
          "question": "NGO-এর পূর্ণরূপ লেখো।",
          "explanation": "NGO-এর পূর্ণরূপ- Non Government Organization."
        },
        {
          "label": "খ",
          "question": "বেসরকারি সমাজ উন্নয়ন সংস্থা কী? ব্যাখ্যা করো।",
          "explanation": "যেসব সংস্থা দেশের উন্নয়নে সরকারি সংস্থার পাশাপাশি অনেক ক্ষেত্রে সরকারের সহযোগী প্রতিষ্ঠান হিসেবে কাজ করে তাদেরকে বেসরকারি সমাজ উন্নয়ন সংস্থা বলা হয়। বেসরকারি প্রতিষ্ঠানসমূহ মূলত বিভিন্ন সামাজিক উদ্দেশ্যে প্রতিষ্ঠিত হয়। বেসরকারি সমাজ উন্নয়ন সংস্থাগুলো আর্থিক লাভ বা অর্থলগ্নীকারী, সংস্থার পৃষ্ঠপোষকতায় লাভজনক উদ্দেশ্যে পরিচালিত হয় না। এ ধরনের সংস্থা মূলত জনস্বার্থে সেবা প্রদান করে। এ লক্ষ্যে এ ধরনের সংস্থাসমূহ শিক্ষা, স্বাস্থ্য, পরিবেশ, দারিদ্র্য প্রভৃতি খাতে নানা উন্নয়নমূলক কার্যক্রম পরিচালনা করে।"
        },
        {
          "label": "গ",
          "question": "উদ্দীপকে কোন প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে বেসরকারি উন্নয়ন সংস্থা ব্রাকের কথা বলা হয়েছে। বাংলাদেশে প্রতিষ্ঠিত অন্যতম বৃহত্তম বেসরকারি উন্নয়ন সংস্থা হলো ব্র্যাক। মুক্তিযুদ্ধ-পরবর্তী সময়ে যুদ্ধে ক্ষতিগ্রস্ত জনগণের ত্রাণ ও পুনর্বাসনের লক্ষ্যে এই সংস্থাটি কার্যক্রম শুরু করে। ১৯৭২ সালে সিলেটের শাল্লা গ্রামে আনুষ্ঠানিকভাবে এ প্রতিষ্ঠানটি স্বেচ্ছাসেবী ত্রাণ ও পুনর্বাসন কার্যক্রমের সূচনা করে। প্রতিষ্ঠানটি বাংলাদেশের প্রচলিত আইনি কাঠামোর মধ্যে থেকে জাতীয় পর্যায়ে দারিদ্র্য বিমোচন, স্বাস্থ্য, শিক্ষা ও সামাজিক উন্নয়নে প্রতিষ্ঠার পর থেকেই কাজ করে যাচ্ছে। বর্তমানে আন্তর্জাতিক পর্যায়েও ব্র্যাকের কার্যক্রম বিস্তার লাভ করেছে। তবে ব্র্যাকের প্রতিষ্ঠা বাংলাদেশে এবং বাংলাদেশের দরিদ্র জনগোষ্ঠীর সার্বিক উন্নয়নই প্রতিষ্ঠানটির প্রধান লক্ষ্য। উদ্দীপকে মাসুদের প্রতিষ্ঠানটি হলো ব্র্যাক। কারণ ব্র্যাক বাংলাদেশের সর্ববৃহৎ বেসরকারি সংস্থা। এই সংস্থা শুধু বাংলাদেশে নয় বরং পৃথিবীর অনেক দেশেই তার কার্যক্রম বিকৃত রয়েছে। সংস্থাটি আর্থ-সামাজিক উন্নয়নে দারিদ্র্য, স্বাস্থ্য শিক্ষা ও কর্মসংস্থান সৃষ্টিমূলক বিভিন্ন কর্মসূচি গ্রহন করে থাকে। তাই বলা যায়, উদ্দীপকে বেসরকারি সংস্থা ব্র্যাকের কথা বলা হয়েছে।"
        },
        {
          "label": "ঘ",
          "question": "গ্রামীণ হতদরিদ্র মানুষের জীবনমান উন্নয়নে উক্ত প্রতিষ্ঠানের অবদান বিশ্লেষণ করো।",
          "explanation": "নিম্নের অনুরুপ: দরিদ্র জনগোষ্ঠীর আর্থ-সামাজিক উন্নয়নে উক্ত সংস্থা অর্থাৎ ব্র্যাকের ভূমিকা অত্যন্ত প্রশংসনীয়। বাংলাদেশের দরিদ্র জনগোষ্ঠী বিশেষ করে গ্রামীণ ভূমিহীন ও অনগ্রসরদেরকে স্বাবলম্বী করতে এবং তাদের জীবনমানের উন্নয়নে ব্র্যাক নানা ধরনের কার্যক্রম পরিচালনা করে। এ সকল কার্যক্রমের মধ্যে পল্লি উন্নয়ন কর্মসূচি, ক্ষুদ্র ঋণদান কর্মসূচি, শিক্ষা ও স্বাস্থ্য কার্যক্রম প্রভৃতি এদেশের দরিদ্র জনগোষ্ঠীর ভাগ্যোন্নয়নে ভূমিকা রাখছে। উদ্দীপকের রহিম যে সংস্থায় কাজ করেন তা মূলত ব্র্যাককেই নির্দেশ করেছে। ব্র্যাকের চারটি সমন্বিত পল্লি উন্নয়ন কর্মসূচি রয়েছে। ভূমিহীন মহিলা এবং পুরুষদের সংগঠিত করে সমন্বয়ের মাধ্যমে তাদের সার্বিক উন্নয়নের প্রচেষ্টা চালানোই এ কর্মসূচির মূল লক্ষ্য। ব্র্যাকের ক্ষুদ্র ঋণদান কর্মসূচিও দারিদ্র্য বিমোচনে কার্যকর ভূমিকা রাখছে। ব্র্যাক পরিচালিত কর্মসূচির মধ্যে ক্ষুদ্র ঋণদান কর্মসূচিটিই সর্ববৃহৎ। এই কর্মসূচির মাধ্যমে দেশের গ্রামীণ দরিদ্র জনগোষ্ঠীর একটি বড় অংশ নিজেদেরকে স্বাবলম্বী করে তুলতে পেরেছে। তাছাড়া যারা অর্থনৈতিক পিরামিডের ভিত্তিপ্রস্তরে বাস করে, তাদের জীবনমান উন্নয়নে ব্র্যাক অতিদরিদ্র কর্মসূচির মাধ্যমে কাজ করছে। তাদেরকে শিক্ষিত করে তুলতে এবং তাদের সুস্বাস্থ্য নিশ্চিতকরণেও ব্র্যাক বহুমুখী কার্যক্রম পরিচালনা করছে, যা অত্যন্ত ফলপ্রসূ হয়েছে। এভাবে ব্র্যাক দরিদ্র জনগোষ্ঠীর উন্নয়নে সফলতার সাথে ভূমিকা রাখছে। পরিশেষে বলা যায়, দরিদ্র জনগণের ভাগ্যোন্নয়নে ব্র্যাক অগ্রণী ভূমিকা পালন করছে।"
        }
      ]
    },
    {
      "number": "10",
      "uddipok": "শ্রমিকরা তাদের বেতন ভাতা, বোনাস প্রভৃতির দাবিতে বহুদিন যাবৎ আন্দোলন করে আসছে। দ্রুত এসব সমস্যার সমাধান হলে মালিক ও শ্রমিক উভয়েরই আর্থিক ক্ষতির সম্মুখীন হতে হবে না।",
      "tag": "CGC 23",
      "sub_questions": [
        {
          "label": "ক",
          "question": "আন্তর্জাতিক শ্রম দিবস কবে?",
          "explanation": "আন্তর্জাতিক শ্রম দিবস ১লা মে।"
        },
        {
          "label": "খ",
          "question": "ক্লিনিক্যাল সমাজকর্ম ও চিকিৎসা সমাজকর্মের মধ্যে মৌলিক পার্থক্য ব্যাখ্যা করো।",
          "explanation": "ক্লিনিক্যাল সমাজকর্ম ও চিকিৎসা সমাজকর্মের মধ্যে পার্থক্য রয়েছে। ক্লিনিক্যাল সমাজকর্ম ও চিকিৎসা সমাজকর্মের মৌলিক পার্থক্য এদের প্রয়োগক্ষেত্রে। ক্লিনিক্যাল সমাজকর্ম কাজ করে শারীরিক ও মানসিক আঘাত, প্রবল মানসিক চাপ ও বিষণ্ণতার ফলে সৃষ্টি মনো-দৈহিক সামাজিক সমস্যা সমাধান। অন্যদিকে চিকিৎসা সমাজকর্ম কাজ করে রোগীর চিকিৎসা প্রাপ্তির বাধা দূরীকরণ ও পুনর্বাসনের লক্ষ্যে।"
        },
        {
          "label": "গ",
          "question": "উদ্দীপকের সমস্যা সমাধানের জন্য কোন সমাজকর্ম কাজ করে থাকে- ব্যাখ্যা করো।",
          "explanation": "নিম্নের অনুরুপ: উদ্দীপকে উল্লিখিত দম্পত্তিকে সহায়তার জন্য সমাজকর্মের শিল্প সমাজকর্ম শাখার জ্ঞান প্রয়োজন। শিল্প সমাজকর্ম শিল্প প্রতিষ্ঠানের সাথে সংশ্লিষ্ট নানা সমস্যা নিয়ে কাজ করে। বিশেষ করে শিল্প প্রতিষ্ঠানের মালিক ও শ্রমিকদের সম্পর্কের উন্নয়ন, শিল্প-কারখানার উৎপাদন বৃদ্ধি, শ্রমিকদের অধিকার ও সুযোগ- সুবিধা নিশ্চিতকরণে শিল্প সমাজকর্ম কাজ করে। মূলত সমাজকর্মের এ শাখা উভয়পক্ষের মাঝে সেতুবন্ধন সৃষ্টিতে কাজ করে; যার মাধ্যমে মালিক-শ্রমিক স্বার্থ রক্ষা ছাড়াও প্রতিষ্ঠানের অধিক মুনাফা অর্জনের সম্ভাবনা তৈরি হয়। উদ্দীপকে বলা হয়েছে, মামুন ও স্বপ্না তাদের বেতন দিয়ে বাড়ি ভাড়া ও ভরণ-পোষণের সকল খরচ মেটাতে পারছে না। অপরদিকে মালিককে বেতন বৃদ্ধির কথা বললেও লাভ হচ্ছে না, ফলে তারা কাজে সম্পূর্ণরূপে মনোনিবেশ করতে পারছে না। উদ্দীপকের এসব তথ্য সমাজকর্মের বিশেষায়িত শাখা শিল্প সমাজকর্মকে নির্দেশ করে। তাই উদ্দীপকে উল্লিখিত দম্পতিকে সহায়তার জন্য শিল্প সমাজকর্ম শাখার জ্ঞান প্রয়োজন।"
        },
        {
          "label": "ঘ",
          "question": "উত্ত শাখার একজন সমাজকর্মী কীরূপ ভূমিকা পালন করতে পারেন তা বিশ্লেষণ করো।",
          "explanation": "নিম্নের অনুরুপ: উক্ত শাখা অর্থাৎ শিল্প সমাজকর্মে সমাজকর্মীর নানাবিধ ভূমিকা রয়েছে। শিল্প সমাজকর্মী একজন পরিবর্তন প্রতিনিধি। শিল্পক্ষেত্রে তিনি একজন পরামর্শক, উপদেষ্টা, মধ্যস্থতাকারী, যোগাযাগকর্মী। তিনি কখনো তথ্য সরবরাহকারী এবং শিক্ষা দানকারী হিসেবেও ভূমিকা পালন করেন। মূলত প্রাপ্ত তথ্যের বিশ্লেষণের পর সমস্যা সমাধানে শিল্প সমাজকর্মীকে সরাসরি হস্তক্ষেপ করতে হয়। এ ধরনের গুরুত্বপূর্ণ ভূমিকায় শিল্প সমাজকর্মীকে সমাজকর্মের পদ্ধতি ও কৌশলগুলো ফলপ্রসূ করতে হয়। অপরদিকে, শ্রমিকদের জীবনযাত্রার মানোউন্নয়নে শিল্প সমাজকর্মী সদা তৎপর থাকেন। যেমন- শ্রমিকদের ন্যায্য মজুরি, দ্রব্যমূল্য ও অন্যান্য অবস্থার সাথে সামঞ্জস্য রেখে বিভিন্ন সুবিধা প্রদানের লক্ষ্যে শিল্প সমাজকর্মী কাজ করে থাকেন। ফলে শ্রমিকরা মৌলিক মানবিক চাহিদা পূরণ ও ন্যূনতম জীবনমান বজায় রাখতে সক্ষম হন। উদ্দীপকে মামুন ও স্বপ্না তাদের বেতন দিয়ে মৌলিক মানবিক চাহিদা পূরণে হিমশিম খাচ্ছে এবং মানবেতর জীবনযাপন করছে। তাদের বেতন যথাযথ না হওয়ায় তারা গ্রামে মা-বাবাকে টাকা পাঠাতে পারছে না এবং সর্বদা চিন্তিত মনে থাকতে হচ্ছে, এতে কাজের উপর বিরূপ প্রভাব পড়ছে। উপরের আলোচনা থেকে বোঝা যায়, শ্রমিকদের উন্নয়ন ও নানাবিধ প্রয়োজনে শিল্প সমাজকর্মীর ভূমিকা খুবই তাৎপর্যপূর্ণ।"
        }
      ]
    },
    {
      "number": "11",
      "uddipok": "দরিদ্র পরিবারের সালেহা ১৩ বছর বয়সে বিবাহিতা হয়ে ১৫ বছরেই হয়ে উঠেন একজন অপুষ্ট মা। জন্ম নেয়া শিশুর শারীরিক গঠন, বিকাশ, ক্ষয় পূরণ, রোগ প্রতিরোধ ক্ষমতা প্রভৃতি হ্রাস পায়। রোগ-ব্যাধি সালেহার পরিবারের নিত্যসঙ্গী। আর এ বিষয়গুলো পরিবারের শিশুদের মানব সম্পদ বিকাশে-প্রতিবন্ধক হিসেবে কাজ করে। এ প্রতিবন্ধকতা মোকাবিলায় সমাজকর্মের জ্ঞান ও কৌশল প্রয়োগের সুযোগ রয়েছে।",
      "tag": "CGC 23",
      "sub_questions": [
        {
          "label": "ক",
          "question": "CFC-এর পূর্ণরূপ লিখ।",
          "explanation": "CFC-এর পূর্ণরূপ Chlorofluorocarbons."
        },
        {
          "label": "খ",
          "question": "জীববৈচিত্র্য বলতে কী বুঝায়? ব্যাখ্যা কর।",
          "explanation": "উদ্ভিদ, প্রাণী ও অণুজীবসহ পৃথিবীর জীরসম্ভার, তাদের অন্তর্গত জিন ও সেগুলোর সমন্বয়ে গঠিত বাস্তুতন্ত্রকে জীববৈচিত্র্য বলে। জীববৈচিত্র্য মূলত জীবিত প্রজাতির বৈচিত্র্য এবং তাদের বাস করার জটিল পরিবেশতন্ত্রের আভাস দেয়। বিজ্ঞানীদের নানা হিসাব অনুযায়ী পৃথিবীতে ৩০ লক্ষ থেকে ৩ কোটির মতো বিভিন্ন প্রজাতির জীব বাস করে।"
        },
        {
          "label": "গ",
          "question": "উদ্দীপকে কোন সামাজিক সমস্যার প্রতি ইঙ্গিত করা হয়েছে? ব্যাখ্যা কর।",
          "explanation": "উদ্দীপকে যে সামাজিক সমস্যার ইঙ্গিত রয়েছে সেটি হলো বাল্যবিবাহ। বাল্যবিবাহ একটি সামাজিক কু-প্রথা। বাংলাদেশে প্রচলিত আইন অনুযায়ী বিয়ের ক্ষেত্রে ছেলের বয়স কমপক্ষে ২১ বছর এবং মেয়ের বয়স কমপক্ষে ১৮ বছর হতে হবে। ছেলে ও মেয়ের বয়স যথাক্রমে ২১ ও ১৮ হওয়ার আগে যদি বিয়ে সম্পন্ন হয় তাহলে তা বাল্যবিবাহ হিসেবে গণ্য হবে। উদ্দীপকের সায়রার ক্ষেত্রেও তা লক্ষণীয়। উদ্দীপকে বলা হয়েছে, দরিদ্র পরিবারের মেয়ে সালেহার বিয়ে হয়েছে ১৩ বছর বয়সে। ১৫ বছর বয়সেই সে একজন অপুষ্ট মা হয়ে উঠেন। উদ্দীপকের ঘটনার মাধ্যমে আমাদের দেশের বাল্যবিবাহের প্রতিচ্ছবি ফুটে উঠেছে। কারণ কোনো মেয়ের বয়স ১৮ হওয়ার আগেই তাকে বিয়ে দেওয়া হলে সেটি বাল্যবিবাহ।"
        },
        {
          "label": "ঘ",
          "question": "'এ প্রতিবন্ধকতা মোকাবিলায় সমাজকর্মের জ্ঞান ও কৌশল প্রয়োগের সুযোগ রয়েছে' উক্তিটি মূল্যায়ন কর।",
          "explanation": "উদ্দীপকের প্রতিবন্ধিকতা মোকাবিলায় সমাজকর্মের জ্ঞান ও কৌশল প্রয়োগের সুযোগ রয়েছে- উক্তিটি যথার্থ। উদ্দীপকে সালেহা বাল্যবিবাহের শিকার হয়েছে। সালেহার জন্ম দেওয়া শিশুর শারীরিক গঠন, বিকাশ, ক্ষয় পূরণ, রোগ প্রতিরোধ ক্ষমতা প্রভৃতি হ্রাস পায়। সালেহার পরিবার রোগ-ব্যাধিতে আক্রান্ত। এ বিষয়গুলো শিশুর মানব-সম্পদ উন্নয়নে প্রতিবন্ধকতা সৃষ্টি করছে। অর্থাৎ উদ্দীপকে বাল্যবিবাহ, অপুষ্টি, স্বাস্থ্যহীনতা প্রভৃতি সমস্যা উল্লেখ রয়েছে। এসকল সমস্যা সমাধান সমাজকর্মের জ্ঞান ও কৌশল প্রয়োগের যথেষ্ট সুযোগ রয়েছে। সমাজকর্মের সামাজিক কার্যক্রমের মাধ্যমে সমাজের বাল্যবিবাহ প্রতিরোধ করা সম্ভব। এক্ষেত্রে সামাজিক কার্যক্রমের মাধ্যমে শিক্ষার প্রসার ও সচেতনতা বৃদ্ধির মাধ্যমে বাল্যবিবাহ প্রতিরোধ করা যায়। এছাড়াও সমাজকর্ম গবেষণা পরিচালনার মাধ্যমে বাল্যবিবাহের কারণ, প্রভাব ও বাল্যবিবাহের হার চিহ্নিত করা, কার্যকরি কৌশল আবিষ্কার ও পদক্ষেপ গ্রহণের মাধ্যমে বাল্যবিবাহ রোধ করা যায়। অপুষ্টি রোধ ও স্বাস্থ্যহীনতা রোধে সমাজকর্মের সমষ্টি সমাজকর্ম পদ্ধতির প্রয়োগ করার সুযোগ রয়েছে। এক্ষেত্রে সমাজকর্ম পরিবার পরিকল্পনা, মা ও শিশু স্বাস্থ্যসেবা প্রদানে ভূমিকা রাখতে পারে। সর্বোপরি সমাজকর্ম প্রান্তিক পর্যায়ে শিক্ষা, স্বাস্থ্য ও সামাজিক সচেতনতামূলক কর্মসূচি বাস্তবায়নের মাধ্যমে এসকল প্রতিবন্ধকতা মোকাবিলা করতে পারে। উপরের আলোচনা থেকে তাই বলা যায়, উদ্দীপকের প্রতিবন্ধতা মোকাবিলায় সমাজকর্মের জ্ঞান ও কৌশল প্রয়োগের সুযোগ রয়েছে।"
        }
      ]
    }
  ]
}