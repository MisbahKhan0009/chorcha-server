{
  "title": "সম্মিলিত বোর্ড ২০১৬",
  "subtitle": "সমাজবিজ্ঞান (9)",
  "questions": [
    {
      "number": "1",
      "uddipok": "প্রদত্ত ছকের আলোকে নিচের প্রশ্নগুলোর উত্তর দাও:",
      "tag": "All.B 16",
      "sub_questions": [
        {
          "label": "ক",
          "question": "\"মিথ্যার অপনোদন ও সত্যের আবিষ্কারই হলো শিক্ষা।\"- উক্তিটি কার?",
          "explanation": "“মিথ্যার অপনোদন ও সত্যের আবিষ্কারই হলো শিক্ষা\" উক্তিটি গ্রিক দার্শনিক সক্রেটিসের।"
        },
        {
          "label": "খ",
          "question": "জেন্ডার ধারণাটি বর্তমান সময়ে খুবই গুরুত্বপূর্ণ- ব্যাখ্যা করো।",
          "explanation": "টেকসই উন্নয়ন নিশ্চিতকরণে জেন্ডারগত সাম্য প্রতিষ্ঠার কোনো বিকল্প নেই বলেই জেন্ডার ধারণাটি বর্তমানে খুবই গুরুত্বপূর্ণ প্রত্যয় হিসেবে বিবেচিত। আধুনিক সভ্য সমাজে জেন্ডার বৈষম্যের বিশ্লেষণ থেকে এটা বেরিয়ে আসে যে, নারী ও পুরুষ উভয়ের অর্থনৈতিক মূল্য এখন বৃদ্ধি পেয়েছে। আর জেন্ডার সমতা অবধারিতভাবে লাগাতার প্রবৃদ্ধি ও অর্থনৈতিক উন্নয়নকে ত্বরান্বিত করে। এ কারণে প্রায় সকল সভ্য সমাজেই এখন জেন্ডার সমতা নিশ্চিত করার প্রচেষ্টা হিসেবে জেন্ডার প্রত্যয়ের যুগোপযোগী ব্যাখ্যা ও বিশ্লেষণ গুরুত্বপূর্ণ হয়ে দাঁড়িয়েছে।"
        },
        {
          "label": "গ",
          "question": "'?' চিহ্নিত স্থানে কী হবে? ব্যাখ্যা করো।",
          "explanation": "'?' চিহ্নিত স্থানে হবে শিক্ষা। শিক্ষা হলো শিশু বা অপরিণত ব্যক্তিকে যথাযোগ্য যত্নের মাধ্যমে জীবন পথে এগিয়ে নিয়ে যাওয়ার পন্থা, যা তাকে জীবন উপযোগী কৌশল ও দক্ষতা অর্জনে সহায়তা করে। শিক্ষা সমাজের মৌলিক কার্যাবলির অন্যতম। শিক্ষা ব্যক্তিকে সুনাগরিক হিসেবে গড়ে তোলে। শিক্ষা শিক্ষার্থীদের মধ্যে পরিশ্রমের অভ্যাস, আত্মশৃঙ্খলা, সততা, সামাজিক দায়িত্ববোধ এবং উপকারধর্মী কাজে অংশগ্রহণের অভ্যাস সৃষ্টি করে। শিক্ষা ব্যক্তির নৈতিক মান উন্নত করে এবং আদর্শ চরিত্র গঠন করে। জ্ঞান অর্জন এবং তার প্রয়োগ শিক্ষার একটি সর্বজনীন কাজ। শিক্ষার মাধ্যমে ব্যক্তির মানবীয় গুণাবলির বিকাশ সাধন হয়। শিক্ষার মাধ্যমে ন্যায়নীতি ও বিশ্ব ভ্রাতৃত্ববোধ প্রতিষ্ঠা পায়। শিক্ষার অন্যতম সর্বজনীন উদ্দেশ্য হলো মানুষের ভিতর আত্মবিশ্বাস সৃষ্টি করা। উদ্দীপকের ছকে প্রদর্শিত ন্যায়-অন্যায় ও 'ভালো-মন্দের পার্থক্য নির্ণয়, ব্যক্তির সুষম বিকাশ, চরিত্র গঠন, মানবসম্পদ উন্নয়ন, কাঙ্ক্ষিত লক্ষ্য অর্জন, জ্ঞান অর্জন মূলত শিক্ষার কার্যাবলি ও লক্ষ্যের অন্তর্ভুক্ত। সুতরাং এটা নিশ্চিতভাবেই বলা যায় যে, '?' চিহ্নিত স্থানে 'শিক্ষা' হবে।"
        },
        {
          "label": "ঘ",
          "question": "উক্ত বিষয়টিই জীবনের সবচেয়ে মূল্যবান সম্পদ- বিশ্লেষণ করো।",
          "explanation": "ছক দ্বারা নির্দেশকৃত বিষয় তথা শিক্ষা জীবনের সবচেয়ে মূল্যবান সম্পদ। শিক্ষার সর্বজনীন ভূমিকা পৃথিবীর সব দেশ, সব মানুষ এবং সব সময়ের জন্যই প্রযোজ্য। সমাজজীবনে শিক্ষার ভূমিকা অনস্বীকার্য। শিক্ষার সর্বজনীন ভূমিকার মধ্যে উল্লেখযোগ্য হলো ব্যস্তি জীবনের পূর্ণ বিকাশ। এই বিকাশ কেবল মানুষের ভিতরের সুপ্ত গুণাবলির বিকাশ সাধনই নয়, এই বিকাশ তার মন-মনন ও চিন্তা-চেতনার বিকাশ, যা ব্যক্তিকে তার পারিপার্শ্বিকতার সঙ্গে সঙ্গতি বিধানে সহায়তা করে। শিক্ষা মানুষকে এমন শক্তি প্রদান করে যার মাধ্যমে সে নিজ মেধা, বুদ্ধি, চিন্তাভাবনা ও দৃষ্টিভঙ্গির প্রয়োজনীয় পরিবর্তন ঘটায়। শিক্ষা মানুষকে উন্নততর সঙ্গতি বিধানে সচেষ্ট করেছে, যার ফলে আজকের মানুষ বিজ্ঞান ও প্রযুক্তিনির্ভর সভ্যতার স্বাদ ভোগ করছে। পূর্ব পুরুষদের সঞ্চিত জ্ঞান, শিক্ষা-দীক্ষা, আদর্শ, ভাবধারা ইত্যাদি শিক্ষার মাধ্যমে পরবর্তী বংশধরদের মাঝে সঞ্চারিত হয়। বর্তমান প্রজন্মকে বর্তমান ও ভবিষ্যতের উপযোগী - করে গড়ে তোলাও শিক্ষার একটি গুরুত্বপূর্ণ লক্ষ্য। সর্বোপরি শিক্ষা মানুষের মধ্যে আত্মবিশ্বাস গড়ে তোলে। উপরের আলোচনার প্রেক্ষিতে বলা যায়, শিক্ষার মাধ্যমে ব্যক্তি ও জাতীয় জীবনে নৈতিক, মানবিক, ধর্মীয়, সাংস্কৃতিক এবং সামাজিক মূল্যবোধ সৃষ্টির মাধ্যমে মানবিক গুণাবলির বিকাশ সাধন হয়। ফলে শিক্ষা মানবজীবনের সবচেয়ে মূল্যবান সম্পদ হিসেবে বিবেচিত।"
        }
      ]
    },
    {
      "number": "2",
      "uddipok": "মাসুদ সাহেব এলাকায় খুব একটা ভালো মানুষ হিসেবে পরিচিত নন। তিনি মিথ্যা কথা বলেন, যেকোনো অবৈধ কাজ করার জন্য ঘুষ নেন। তিনি আয়করও ঠিকমত পরিশোধ করেন না। প্রতিদিন রাতে ক্লাবে গিয়ে জুয়া খেলেন ও মদ্যপান করেন। তার বাবা-মাকেও তিনি ঠিকমতো দেখাশোনা করেন না। বাসায় নিয়োজিত কাজের ছেলেটিকেও তিনি প্রায়ই মারধর করেন।",
      "tag": "All.B 16",
      "sub_questions": [
        {
          "label": "ক",
          "question": "'Polygamy' শব্দের অর্থ কী?",
          "explanation": "'Polygamy' শব্দের অর্থ বহুবিবাহ।"
        },
        {
          "label": "খ",
          "question": "নৈতিকতার ধারণাটি ব্যাখ্যা করো।",
          "explanation": "নৈতিকতা হলো মানুষের অন্তর্নিহিত সূক্ষ্ম অনুভূতি। নৈতিকতা হলো ভালো ও মন্দের মধ্যকার ইচ্ছা, সিদ্ধান্ত ও কর্মগত বিভাজন। সাধারণ অর্থে নৈতিকতা বলতে বোঝায়, কোনো নির্দিষ্ট জনগণ বা সংস্কৃতির মূল্যবোধের ওপর নির্ভরশীল কোনো কিছুর সত্যিকার ভালো যা মন্দের অবস্থা। যার মধ্যে নৈতিকতা নামক গুণ রয়েছে সে বা তারা ভালো এবং মন্দের পার্থক্য নির্ণয় করতে পারে।"
        },
        {
          "label": "গ",
          "question": "উদ্দীপকে কয় ধরনের অপরাধ সংঘটিত হয়েছে? ব্যাখ্যা করো।",
          "explanation": "মাসুদ সাহেবের কর্মকাণ্ডের মধ্য দিয়ে দু ধরনের অপরাধ সংঘটিত যয়েছে। তা হলো ভদ্রবেশী অপরাধ এবং ক্ষতিগ্রস্তবিহীন অপরাধ। আমাদের দেশে কিছু সুপ্রতিষ্ঠিত ব্যক্তি রয়েছেন, যারা তাদের পেশাগত প্রক্রিয়ায় এমন কিছু অপরাধমূলক কাজ করে যেগুলো সাধারণ মানুষের দ্বারা সচরাচর করা সম্ভব নয়। এগুলো হলো ভদ্রবেশী অপরাধ। ভদ্রবেশী অপরাধ হলো আয়কর ফাঁকি, ঘুষ গ্রহণ, জালিয়াতি, মিথ্যা সাক্ষ্যদাত ইত্যাদি। ভদ্রবেশী অপরাধগুলো অনেকটা নীরবে ও গোপনে সংঘছিল যন্ত্র। এসব দিক বিচারে মাসুদ সাহেবের আয়কর ফাঁকি ও ঘুষ গ্রহণ - প্রকৃতি কর্মকাণ্ড হলো ভদ্রবেশী অপরাধের অন্তর্ভুক্ত। আবার মাসুদ সাহেব জুয়া খেলেন এবং মদ্যপান করেন, যা থেকে তিনি নিজেই ক্ষতিগ্রস্ত হচ্ছেন কিন্তু তার এ কর্ম দ্বারা অন্য কেউ ক্ষতিগ্রস্ত না হওয়ায় কেউ তার বিরুদ্ধে কোনো নির্দিষ্ট অভিযোগ আনয়ন করে না। তাই তার এ অপরাধ হলো ক্ষতিগ্রস্তবিহীন অপরাধ। সুতরাং বলা যায়, উদ্দীপকে দু ধরনের অপরাধ সংঘটিত হওয়ার বিষয়টি সুস্পষ্টরূপে প্রতীয়মান হয়।"
        },
        {
          "label": "ঘ",
          "question": "আইনের দৃষ্টিতে মাসুদ সাহেবের সব কর্মকাণ্ড অপরাধ হিসেবে। গণ্য হবে কি না? উত্তরের সপক্ষে যুক্তি দাও।",
          "explanation": "না, আইনের দৃষ্টিতে মাসুদ সাহেবের সব কর্মকাণ্ড অপরাধ হিসেবে গণ্য হবে না। সামাজিক দৃষ্টিকোণ বা নৈতিকতার দিক থেকে সকল অপরাধ আইনের দৃষ্টিতে অপরাধ নাও হতে পারে। যেমন- কথায় কথায় মিথ্যা বলা, বাবা-মায়ের দেখাশোনা না করা আইনের দৃষ্টিতে অপরাধের অন্তর্ভুক্ত নয়। কিন্তু সামাজিক দৃষ্টিকোণ থেকে বা নৈতিকতার দিক থেকে এগুলো বিচ্যুতি বা গর্হিত কাজ। মাসুদ সাহেব ঘুষ গ্রহণ, আয়কর ফাঁকি, জুয়াখেলা, মদ্যপান প্রভৃতি অপরাধমূলক কর্মকান্ডের সাথে জড়িত। অপরাধের ধরন বিচারে তার উত্ত কর্মকাণ্ডগুলোকে অপরাধ বলা যায়। কিন্তু কথায় কথায় মিথ্যা বলা, বাবা- মায়ের দেখাশোনা না করা অপরাধের অন্তর্ভুক্ত নয় বরং তা বিচ্যুতি। মাসুদ সাহেবের মিথ্যাচার বা বৃদ্ধ বাবা-মাকে দেখাশোনা না করা অপরাধ নয় কারণ এটি সমাজের দৃষ্টিতে অনাকাঙ্ক্ষিত হলেও আইনের দ্বারা নিষিদ্ধ নয়। কিন্তু কাজের ছেলেকে অত্যাচারের মধ্য দিয়ে গরিব অসহায়দের প্রতি তার নেতিবাচক মনোভাবের পরিচয় পাওয়া যায়, যা অপরাধের মধ্যে পড়ে। অর্থাৎ মাসুদ সাহেবের কিছু কর্মকাণ্ড আছে যা আইনে নিষিদ্ধ নয় কিন্তু সমাজের দ্বারা অনাকাঙ্ক্ষিত ও অসমর্থিত। আর এগুলো অপরাধ নয় বিচ্যুতি। উপরের আলোচনা শেষে বলা যায়, উদ্দীপকের মাসুদ সাহেব কর্তৃক সংঘটিত সব কর্মকাণ্ড অপরাধের শর্ত বিচারে অপরাধের অন্তর্ভুক্ত নয়।"
        }
      ]
    },
    {
      "number": "3",
      "uddipok": "",
      "tag": "All.B 16",
      "sub_questions": [
        {
          "label": "ক",
          "question": "‘Culture is what we are’ - সংজ্ঞাটি কার ?",
          "explanation": "‘Culture is what we are’ সংজ্ঞাটি স্কটিশ সমাজবিজ্ঞানী ম্যাকাইভার-এর।"
        },
        {
          "label": "খ",
          "question": "‘প্রকৃতি পূজা’ বলতে কী বোঝ ? ব্যাখ্যা করো।",
          "explanation": "প্রকৃতি পূজা বলতে প্রাকৃতিক উপাদানগুলোর খমতার ওপর বিশ্বাস ও তার পূজাকে বোঝায়। আদিম মানুষ বৃহৎ ভয়ঙ্কর যা কিছু দেখেছে, যা জীবনকে কিছু দিতে পারে বা হরণ করতে পারে তার ওপরেই ব্যক্তিত্ব আরোপ করেছে। আর এভাবে শুরু হয়েছে প্রকৃতি পূজা। যেমন- আদিম মানুষ নদীক পূজা করত। কেননা আদিম মানুষের বিশ্বাস তার নিজস্ব সত্তা আছে। তাকে খুশি করতে পারলে তার থেকে প্রাপ্য সবকিছু বৃদ্ধি পেতে পারে আবার তার অখুশী জীবনের বিড়ম্বনাকে বহুগুণ বৃদ্ধি করতে পারে। প্রকৃতির ওপর এরূপ বিশ্বাস ও তার আরাধনাই হচ্ছে প্রকৃতি পূজা।"
        },
        {
          "label": "গ",
          "question": "উদ্দীপকের তত্ত্বটি কোন সমাজবিজ্ঞানীর কোন তত্ত্ব হিসেবে পরিচিত ? ব্যাখ্যা করো।",
          "explanation": "ছকে প্রদর্শিত তত্ত্বটি কার্ল মার্কসের ‘দ্বান্দ্বিক বস্তুবাদ’ তত্ত্ব হিসেবে পরিচিত। দ্বান্দ্বিক বস্তুবাদের সারকথা হলো, সমস্ত বস্তু অথবা প্রপঞ্চের বিকাশ হয় দ্বন্দ্বের কারণে। সুতরাং সমাজ পরিবর্তনের মূল কারণও দ্বন্দ্ব। পুরানো অবস্থার (বাদ বা Thesis) সাথে দ্বন্দ্ব চলে তার বিপরীত অবস্থার (প্রতিবাদ বা Antithesis) এবং এরই ফলে একটি সম্পূর্ণ নতুন অবস্থার সৃষ্টি হয় (সমন্বয় বা Synthesis)। এই Synthesis কাওক্রমে পুরানো বস্থায় পরিণত হয় এবং তার বিপরীত অবস্থার সঙ্গে দ্বন্দ্বে লিপ্ত হয়। দ্বন্দ্বের ফলস্বরূপ পুনরায় একটি Synthesis সৃষ্টি হয়। এভাবে দ্বান্দ্বিক প্রক্রিয়ায় ব্যক্তি, বস্তু এবং সমাজের উৎপত্তি, বিকাশ ও পরিবর্তন ঘটে। এয়াই হলো মার্কসের দ্বান্দ্বিক বস্তুবাদের তত্ত্ব। উদ্দীপকের ছকে দেখা যাচ্ছে, সমাজে বিদ্যমান পুরান অবস্থার সাথে বিপরীত অবস্থার দ্বন্দ্ব চলে এবং এর ফলে একটী নতুন অবস্থার সৃষ্টি হয়। কালক্রমে এই নতুন অবস্থা পুরানো অবস্থায় রূপান্তরিত হয় এবং বিপরীত অবস্থার সাথে দ্বন্দ্বে লিপ্ত হয় এবং এর ফলে আবার একটি নতুন অবস্থার সৃষ্টি হয়। আর এ বিষয়টি উপরে আলোচিত দ্বান্দ্বিক বস্তুবাদকেই উপস্থাপন করে। তাই বলা যায়, ছক দ্বারা প্রদর্শিত তত্ত্বটি কার্ল মার্কসের ‘দ্বান্দ্বিক বস্তুবাদ তত্ত্ব’ হিসেবে পরিচিত।"
        },
        {
          "label": "ঘ",
          "question": "উক্ত তত্ত্বের প্রভাবেই ব্যক্তি, বস্তু এবং সমাজের উৎপত্তি, বিকাশ পরিবর্তন ঘটে- বিশ্লেষণ করো।",
          "explanation": "প্রশ্নে উল্লেখিত ছক দ্বারা প্রদর্শিত তত্ত্ব বা দ্বান্দ্বিক বস্তুবাদ তত্ত্বের প্রভাবেই ব্যক্তি, বস্তু এবং সমাজের উৎপত্তি, বিকাশ ও পরিবর্তন ঘটে। মানব ইতিহাসের অগ্রগতি অর্থাৎ মানবসমাজ বিকাশের কৌশল ব্যাখ্যা করতে গিয়ে মার্কস উৎপাদন শক্তি এবং উৎপাদন সম্পর্কের দ্বন্দ্বের ওপর গুরুত্বারোপ করেন। সমাজ বিবর্তনের একটি নির্দিষ্ট পর্যায়ে যখন বিদ্যমান উৎপাদন শক্তি বিকশিত হয় তখন পুরানো উৎপাদন সম্পর্ক তাকে ধএ রাখতে পারে না এবং তাকে অতিক্রম করে যায়। এই বিকশিত উৎপাদন শক্তি সমাজের পরিবর্তন আনয়ন এবং নতুন উৎপাদন সম্পর্ক রচনা করে। সমাজ বিকাশের বিভিন্ন পর্যায়ে উৎপাদন শক্তি এবং উৎপাদন সম্পর্কের দ্বন্দ্বে বিকশিত, উৎপাদন শক্তি বিদ্যমান উৎপাদন সম্পর্ককে অতিক্রম করে যায় এবং মার্কসের মতে সমাজে এভাবেই পরিবর্তন সংঘটিত হয়। যেমন- পুঁজিবাদী সমাজ বিশ্লেষণ করে দেখা যায়, বুর্জোয়া শ্রেণির অধ্যে যারা উৎপাদন উপায়ের মালিকানার সাথে সম্পৃক্ত তারা সর্বধারা শ্রেণির সাথে দ্বন্দ্বে লিপ্ত হবে এবং মার্কসের মতে, এই দ্বন্দ্বের ফলে সমাজতান্ত্রিক রাষ্ট্রের অভ্যুদয় ঘটবে। উপরর আলোচনার প্রেক্ষিতে তাই বলা যায়, দ্বান্দ্বিক বস্তুবাদের কারণেই মূলত মানব মূলত ইতিহাসের অগ্রগতি, বিকাশ ও পরিবর্তন হটে।"
        }
      ]
    },
    {
      "number": "4",
      "uddipok": "",
      "tag": "All.B 16",
      "sub_questions": [
        {
          "label": "ক",
          "question": "\"সমাজবিজ্ঞান হচ্ছে প্রতিষ্ঠানের বিজ্ঞান\"- সংজ্ঞাটি কোন সমাজবিজ্ঞানীর?",
          "explanation": "সমাজবিজ্ঞান হচ্ছে প্রতিষ্ঠানের বিজ্ঞান।\"- সংজ্ঞাটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "\"সমাজবিজ্ঞান হলো সমাজের পূর্ণাঙ্গ পাঠ\"- ব্যাখ্যা করো।",
          "explanation": "গোটা সমাজই সমাজবিজ্ঞানের আলোচনার বিষয় বা ক্ষেত্র হওয়ায় সমাজবিজ্ঞানকে সমাজের পূর্ণাঙ্গ পাঠ বলা হয়।.. অন্যান্য সামাজিক বিজ্ঞান, যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি সমাজের এক একটি বিশেষ দিক সম্পর্কে আলোচনা করে। এ সব সামাজিক বিজ্ঞানের কোনোটিই সমাজ সম্পর্কিত পূর্ণাঙ্গ অধ্যয়নের দাবি করতে পারে না। পক্ষান্তরে, সমাজবিজ্ঞান গোটা সমাজ অর্থাৎ ব্যক্তি, সামাজিক গোষ্ঠী, প্রথা, সামাজিক প্রতিষ্ঠানসমূহের পারস্পরিক সম্পর্ক বিষয়ে আলোচনা করে। এ কারণে বলা হয়, সমাজবিজ্ঞান হলো সমাজের পূর্ণাঙ্গ পাঠ।"
        },
        {
          "label": "গ",
          "question": "উদ্দীপকে '?' চিহ্নিত স্থানে কোন উপাদানটি বসবে? ব্যাখ্যা করো।",
          "explanation": "উদ্দীপকে '?' চিহ্নিত স্থানে সমাজজীবনে প্রভাববিস্তারকারী অন্যতম উপাদান 'বংশগতি' বসবে। . বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। অন্যকথায় বংশগতি বলতে মানুষের দৈহিক ও মানবিক গুণাবলির সমন্বিত ক্ষমতাকে বোঝায়, যে ক্ষমতার পূর্ণ বিকাশের মাধ্যমে মানুষ আজ প্রকৃতির ওপর কর্তৃত্ব করছে। মানুষের এই বংশগতি উত্তরাধিকার সূত্রে বর্তায় এবং প্রজন্ম থেকে অন্য প্রজন্মে বিস্তার লাভ করে থাকে। বংশগতির মাধ্যমে ব্যক্তির লিঙ্গ, গায়ের রং, বুদ্ধিমত্তা, দেহের গড়ন, রোগব্যাধি, নৃগোষ্ঠী নির্ধারিত হয়, যা সমাজ ও সভ্যতা বিকাশে গুরুত্বপূর্ণ উপাদান হিসেবে কাজ করে। প্রশ্নে উল্লিখিত ছকে এ বিষয়গুলোই প্রদর্শিত হয়েছে। সুতরাং বলা যায়, উদ্দীপকের'?' চিহ্নিত স্থানে বংশগতি বসবে।"
        },
        {
          "label": "ঘ",
          "question": "সমাজ ও সভ্যতার অগ্রগতির সাধনে উক্ত উপাদানটির প্রভাব। অনস্বীকার্য- বিশ্লেষণ করো।",
          "explanation": "সমাজ ও সভ্যতার ক্রমবিকাশের ক্ষেত্রে ছক দ্বারা নির্দেশকৃত উপাদান। তথা মানুষের বংশগত বা জৈবিক গুণাবলি মৌলিকভাবে প্রভাব বিস্তার করে। মানুষ জীবজগতের একটি জীব। জীব হিসেবে ব্যক্তির মধ্যে তার পূর্ব পুরুষের জৈবিক ধারা সদা বর্তমান ও ক্রিয়াশীল। ব্যক্তির মেধা, আচরণ প্রভৃতি অনেকাংশেই বংশগতি দ্বারা প্রভাবিত হয়। স্বাভাবিকভাবেই সমাজ ও সভ্যতার ক্রমবিকাশে 'বংশগতি' উপাদানটি তাৎপর্যপূর্ণ ভূমিকা রাখে। বর্ণবাদী নৃবিজ্ঞানীরা মনে করেন, কেবল উৎকৃষ্ট নৃগোষ্ঠীর লোকেরাই সমাজ ও সভ্যতায় উল্লেখযোগ্য অবদান রাখতে সক্ষম হয়। অন্যদিকে বংশগতির ধারায় যারা নিকৃষ্ঠ তারা সমাজ ও সভ্যতার অগ্রগতিতে তেমন অবদান রাখতে পারে না। নৃবিজ্ঞানী গাল্টনের মতে, প্রতিভা এবং দক্ষতা বংশগতির সূত্রে প্রাপ্ত। মধ্যম মানের ব্যক্তিকে যতই অনুকূল ও উপযুক্ত পরিবেশ দেওয়া হোক না কেন সে তার প্রতিভার উন্নতি ঘটিয়ে সমাজ ও সভ্যতার অগ্রগতিতে অবদান রাখতে ব্যর্থ হবে। অন্যদিকে এটা প্রমাণিত যে, মেধাবী ও প্রতিভাবান লোকেরা অনেক অনুকূল পরিবেশের বাঁধা-বিপত্তি ডিঙ্গিয়ে জীবনে প্রতিষ্ঠিত হয়েছেন। সর্বকালের অন্যতম শ্রেষ্ঠ বিজ্ঞানী আইনস্টাইন, ভারতের প্রাক্তন প্রেসিডেন্ট ও পরমাণু বিজ্ঞানী ড. এপিজে আবুল কালাম এর উজ্জল উদাহরণ। উপরের আলোচনার পরিসমাপ্তিতে বলা যায়, বর্ণবাদী নৃবিজ্ঞানীদের মতামত গ্রহণ না করলেও ইতিহাস দ্বারা এটা মোটামুটি প্রমাণিত যে, সমাজ ও সভ্যতার অগ্রগতিতে 'বংশগতি' উপাদানের প্রভাব অনস্বীকার্য।"
        }
      ]
    },
    {
      "number": "5",
      "uddipok": "জন্মের পর একটি মানবশিশুকে তার বোবা মা একটি আলাদা ঘরে দীর্ঘ ছয় বছর লালন-পালন করতে বাধ্য হন। ওই শিশুকে তিনি অন্য কোনো মানুষের সংস্পর্শে আনতে পারেননি। শিশুটির মা যেহেতু বোবা, তাই তিনি কথাও বলতে পারতেন না এবং কানেও শুনতে পারতেন না। এ কারণে তার শিশুর সঙ্গে তিনি নিজে বাকশক্তি ব্যবহার করে কোনো ভাব বিনিময় করতে পারেননি। ছয় বছর পর শিশুটিকে তার। মাসহ উদ্ধার করা হলো। তখন দেখা গেল শিশুটি কোনো কথা বলতে শেখেনি এবং জনসমক্ষে এসে চার পাশের লোকজন দেখে শিশুটি অস্বাভাবিক প্রতিক্রিয়া জ্ঞাপন করছিল। শিশুটির আচার-আচরণ এবং বুদ্ধিমত্তা ছয় মাসের শিশুর মতো মনে হচ্ছিল।",
      "tag": "All.B 16",
      "sub_questions": [
        {
          "label": "ক",
          "question": "'The Positive Philosophy' গ্রন্থের লেখক কে?",
          "explanation": "The Positive Philosophy' গ্রন্থের লেখক ফরাসি দার্শনিক অগাস্ট কোৎ।"
        },
        {
          "label": "খ",
          "question": "নমুনা জরিপ পদ্ধতি বলতে কী বোঝায়?",
          "explanation": "সামাজিক গবেষণার জন্য যে সমস্ত পদ্ধতি ব্যবহার করা হয় নমুনা জরিপ তার অন্যতম। জরিপ কথাটির অর্থ হচ্ছে কোনো কিছু সরেজমিনে দেখা, পরিমাপ বা নিরূপণ করা। নমুনা হলো গোটা জিনিসের প্রতিনিধিত্বশীল অংশ। একটি এলাকার বা কোনো দেশের সমগ্র জনসংখ্যা সম্পর্কে গবেষণা করতে গিয়ে সমাজবিজ্ঞানীরা সাধারণত ওই এলাকা বা দেশের জনসংখ্যার একটি প্রতিনিধিত্বকারী অংশকে নমুনা হিসেবে বেছে নেন এবং নমুনাভুক্ত জনসংখ্যার ওপর একটি প্রশ্নমালা প্রয়োগ করে গবেষণা চালান। এই পদ্ধতিতে গবেষণা কর্ম পরিচালনাকে 'নমুনা জরিপ পদ্ধতি' বলা হয়।"
        },
        {
          "label": "গ",
          "question": "উদ্দীপকে সমাজের কোন প্রক্রিয়াটির অভাবে শিশুটির স্বাভাবিক। বিকাশ বাধাগ্রস্ত হয়েছে? ব্যাখ্যা করো।",
          "explanation": "সমাজের সামাজিকীকরণ প্রক্রিয়াটির অভাবে উদ্দীপকের শিশুটির স্বাভাবিক বিকাশ বাধাগ্রস্ত হয়েছে। সামাজিকীকরণ এমন একটি প্রক্রিয়া যার মাধ্যমে একজন মানুষ পূর্ণাঙ্গ সামাজিক মানুষে পরিণত হয়। এই প্রক্রিয়া ব্যক্তিকে তার সামাজিক জগতে অনুপ্রবেশ করায়, তাকে সমাজের নানা ধরনের কাজকর্মে অংশগ্রহণকারী সভ্য হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করায়। ব্যক্তি সামাজিকীকরণের মাধ্যমে সমাজে প্রচলিত প্রথা, মূল্যবোধ, রীতিনীতি, আচরণ তথা সমগ্র সমাজের সাথে সঙ্গতি সাধনের উপায় ও ব্যবস্থা সম্পর্কে অভিজ্ঞতা অর্জন করে এবং এর মাধ্যমেই সে সমাজব্যবস্থার সাথে সামঞ্জস্য সাধনে সক্ষম হয়। উদ্দীপকে দেখা যায়, জন্মের পর শিশুটিকে তার বোবা মা একটি আলাদা ঘরে দীর্ঘ ছয় বছর লালন-পালন করতে বাধ্য হন। ওই শিশুটি অন্য কোনো মানুষের সংস্পর্শে আসেনি। শিশুটির মা শিশুর সঙ্গে নিজের বাকশক্তি ব্যবহার করে কোনো ভাব বিনিময় করতে পারেননি। ছয় বছর পর শিশুটিকে তার মাসহ উদ্ধার করা হলে দেখা গেল, শিশুটি কথা বলতে শেখেনি, লোকজন দেখে অস্বাভাবিক প্রতিক্রিয়া জ্ঞাপন করে এবং শিশুটির আচরণ ও, বুদ্ধিমত্তা ছয় মাসের শিশুর অতো মনে হচ্ছিল। পূর্বোস্থ আলোচনার প্রেক্ষিতে বলা যায়, মূলত সামাজিকীকরণ প্রক্রিয়াটির অভাবই শিশুটির এমন অস্বাভাবিক আচরণের কারণ।"
        },
        {
          "label": "ঘ",
          "question": "উদ্দীপকের প্রক্রিয়াটির বাহনগুলো ব্যক্তিকে সমাজের সদস্য হিসেবে গড়ে তোলার ক্ষেত্রে কী ভূমিকা রাখে? বিশ্লেষণ করো।",
          "explanation": "উদ্দীপকের ঘটনা দ্বারা সামাজিকীকরণ প্রক্রিয়াকে নির্দেশ করা হয়েছে। একথা সর্বজনস্বীকৃত যে, সামাজিকীকরণ প্রক্রিয়ার, বাহনগুলো ব্যক্তিকে সমাজের সদস্য হিসেবে গড়ে তোলার ক্ষেত্রে গুরুত্বপূর্ণ ভূমিকা রাখে। শিশুর সামাজিকীকরণে 'পরিবার প্রাথমিক বাহন হিসেবে কাজ করে। পারিবারিক পরিবেশে শিশু যা শেখে, ব্যক্তিত্ব গঠনে তা আজীবন ভূমিকা পালন করে। একটা অসুখী পরিবার শিশুর সুদ্ধ ব্যক্তিত্ব গঠনের পথে অন্তরায়স্বরূপ। পরিবারের পিতা-মাতা তাদের ছেলেমেয়েদের সাথে বিভিন্ন রকম আচরণ করে থাকেন। ফলশ্রুতিতে ছেলেমেয়েদের ব্যক্তিত্বও বিভিন্ন রকমের হতে পারে। আবার শিক্ষা প্রতিষ্ঠানও শিশুর সামাজিকীকরণে গুরুত্বপূর্ণ ভূমিকা পালন করে। শিক্ষকের চিন্তাধারা, আচার-ব্যবহার, কথা বলার ভঙ্গি প্রভৃতি শিশুর আচরণকে প্রভাবিত করে থাকে। স্কুলের পাঠ্যপুস্তক, নিয়ম-কানুন, আচার-অনুষ্ঠান প্রভৃতিও শিশুর মধ্যে মূল্যবোধ সৃষ্টির বিষয়ে গুরুত্বপূর্ণ ভূমিকা পালন করে থাকে। শিশুর সামাজিকীকরণের বিষয়ে তার সঙ্গী বা খেলার সাথীরাও শক্তিশালী ভূমিকা পালন করে থাকে। অনেক সময় দেখা যায়, শিশু সঙ্গীদল দ্বারা প্রভাবিত হয়ে বিভিন্ন অপরাধমূলক কাজে লিপ্ত হয়ে পড়ে। আবার সঙ্গীদলের প্রভাবেই শিশু নেতৃত্ব, সহমর্মিতা, সহযোগিতা ইত্যাদি নৈতিক গুণাবলি এছাড়াও অর্জন করে। ধর্মীয় প্রতিষ্ঠান, পেশাগত সংস্থা, গ্রন্থাবলি, পত্র-পত্রিকা, প্রচার মাধ্যম, রাষ্ট্র, জ্ঞাতিগোষ্ঠী ইত্যাদিও সামাজিকীকরণের বাহন হিসেবে গুরুত্বপূর্ণ ভূমিকা পালন করে। উদ্দীপকে উল্লিখিত শিশুটির মধ্যে সামাজিকীকরণ প্রক্রিয়ার উক্ত বাহনগুলোর কার্যক্রম অনুপস্থিত। যে কারণে শিশুটির সামাজিকীকরণ প্রক্রিয়া বাধাগ্রস্ত হয়েছে। উপরের আলোচনার প্রেক্ষিতে নিশ্চিতভাবেই বলা যায়, সামাজিকীকরণ . প্রক্রিয়াটির বাহনগুলো ব্যক্তিকে সমাজের উপযুক্ত সদস্য হিসেবে গড়ে তোলার ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "রাখালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ এবং অন্যান্য সামাজিক সম্পর্ক তাদের একই জাতিবর্ণের লোকজনের সঙ্গেই হয়। কিন্তু তার ছেলে শ্যামা প্রসাদ একজন ব্রাহ্মণের মেয়েকে পছন্দ করে ও তাকে বিয়ে করতে চায়।",
      "tag": "All.B 16",
      "sub_questions": [
        {
          "label": "ক",
          "question": "The Protestant Ethic and the Spirit of Capitalism' বইটির লেখক কে?",
          "explanation": "The Protestant Ethic and the Spirit of Capitalism' বইটির লেখক জার্মান সমাজবিজ্ঞানী ম্যাক্স ওয়েবার।"
        },
        {
          "label": "খ",
          "question": "অবস্তুগত সম্পত্তি বলতে কী বোঝ? উদাহরণ দাও।",
          "explanation": "যে সম্পত্তি নৈর্ব্যক্তিক ও প্রত্যক্ষ করা যায় না সে সম্পত্তিকে অবস্তুগত সম্পত্তি হিসেবে অভিহিত করা হয়। সম্পত্তিকে বস্তুগত এবং অবস্তুগত এই দুই ভাগে বিভক্ত করা চলে। যেসব সম্পত্তির কোনো বস্তুগত রূপ নেই সেগুলোই হলো অবস্তুগত বা বুদ্ধিবৃত্তিক সম্পত্তি। যেমন সংগীত, গ্রন্থের কপিরাইট, শ্রম, বুদ্ধিমত্তা ইত্যাদি। অবস্তুগত সম্পত্তিরও উপযোগিতা ও বিনিময় মূল্য রয়েছে।"
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন প্রকরণের বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে, উঠেছে। সামাজিক স্তরবিন্যাসের একটি রূপ হলো জাতিবর্ণ ব্যবস্থা। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়। উদ্দীপকের রাখালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ এবং অন্যান্য সামাজিক সম্পর্ক তাদের একই জাতিবর্ণের লোকজনের সঙ্গেই হয়। যা কিনা জাতিবর্ণ প্রথার বৈশিষ্ট্যকেই প্রতিফলিত করে। সুতরাং বলা যায়, উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে উঠেছে।"
        },
        {
          "label": "ঘ",
          "question": "শ্যামা প্রসাদের আচরণে স্তরবিন্যাসের কোন দিকটি পরিলক্ষিত হয়? বর্তমান সময়ে উক্ত দিকটির প্রভাব হ্রাস পাচ্ছে- বিশ্লেষণ করো।",
          "explanation": "উদ্দীপকের শ্যামা প্রসাদের আচরণে সামাজিক স্তরবিন্যাসের জাতিবর্ণ প্রকরণের দিকটি পরিলক্ষিত হয়। বর্তমান সময়ে জাতিবর্ণের প্রভাব ক্রমশ হ্রাস পাচ্ছে। জাতিবর্ণ প্রথার একটি অন্যতম বৈশিষ্ট্য হচ্ছে অন্তর্গোত্র বিবাহ। কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। যেমন- ব্রাহ্মণের ছেলের সাথে ব্রাহ্মণের মেয়ের বিয়ে হয়। জাতিবর্ণ তাই স্থবির এক সামাজিক গোষ্ঠী ব্যবস্থা। উদ্দীপকের শ্যামা প্রসাদ একজন ব্রাহ্মণের মেয়েকে পছন্দ করে ও তাকে বিয়ে করতে। চায়, যা মূলত জাতিবর্ণ প্রথার পরিপন্থি। তবে বর্তমান সময়ে জাতিবর্ণের প্রভাব হ্রাস পাচ্ছে। আধুনিক শিল্পায়িত সমাজে সভ্যতা ও সংস্কৃতির অগ্রগতির সাথে সাথে এই প্রথার প্রভাব হ্রাস পাচ্ছে। বর্তমান সময়ে ব্যক্তির আয়, মর্যাদা, শিক্ষা, প্রতিপত্তি বা ক্ষমতা স্তরবিন্যাসের গুরুত্বপূর্ণ মাপকাঠি হিসেবে কাজ করে। শিক্ষার প্রসারের সাথে সাথে মানুষের চিন্তা ও ধ্যান- ধারণায় পরিবর্তন আসছে। মানুষ ধর্মীয় গোড়ামি বা কুসংস্কার থেকে বেরিয়ে আসছে। ফলে জাতিবর্ণের প্রভাব হ্রাস পাচ্ছে। উপরের আলোচনার প্রেক্ষিতে বলা যায়, বর্তমান সময়ে প্রযুক্তির ব্যবহার এবং শিক্ষার প্রসারের ফলে মানুষের বিশ্বাস ও মূল্যবোধের পরিবর্তন হচ্ছে। ফলে জাতিবর্ণ প্রথার মতো একটি বন্ধ ধারণার প্রভাব ক্রমশ হ্রাস পাচ্ছে।"
        }
      ]
    },
    {
      "number": "7",
      "uddipok": "একটি স্বতন্ত্র বিজ্ঞান হিসেবে সমাজবিজ্ঞানের উদ্ভব উনবিংশ শতাব্দীর মধ্যভাগের পূর্বে সম্ভব হয়নি। যদিও সমাজ সম্পর্কিত চিন্তার ইতিহাস, সমাজের মতোই অতি প্রাচীন এবং দীর্ঘদিনের। সমাজবিজ্ঞান একটি পূর্ণাঙ্গ এবং স্বতন্ত্র সামাজিক বিজ্ঞান হিসেবে গড়ে ওঠার ' পেছনে যে সমস্ত চিন্তাবিদের প্রত্যক্ষ ও পরোক্ষ অবদান রয়েছে, তাদের মধ্যে তিনি নিঃসন্দেহে অন্যতম। যিনি ১৭৯৮ সালে ফ্রান্সে জন্মগ্রহণ করেন",
      "tag": "All.B 16",
      "sub_questions": [
        {
          "label": "ক",
          "question": "কোন শব্দ থেকে 'Sociology' শব্দের উৎপত্তি?",
          "explanation": "ল্যাটিন শব্দ Socius যার অর্থ সঙ্গী এবং গ্রিক শব্দ Logos যার অর্থ জ্ঞান; এ দুটি শব্দের সমন্বয়ে সমাজবিজ্ঞান বা 'Sociology' শব্দটির উৎপত্তি হয়েছে।"
        },
        {
          "label": "খ",
          "question": "আসাবিয়া বলতে কী বোঝ?",
          "explanation": "'আসাবিয়া' হলো ত্রয়োদশ শতকের বিখ্যাত মুসলিম দার্শনিক ইবনে খালদুনের সমাজ সম্পর্কিত আলোচনার কেন্দ্রবিন্দু। আসাবিয়া একটি আরবি শব্দ, যার বাংলা অর্থ 'সামাজিক সংহতি'। ইবনে খালদুন তার 'আল-মুকাদ্দিমা' গ্রন্থের দ্বিতীয় অধ্যায়ে যাযাবর ও বেদুঈন সমাজ নিয়ে আলোচনা করতে গিয়ে আসাবিয়া বা সামাজিক সংহতি প্রত্যয়টি ব্যবহার করেন। সাধারণত আসাবিয়া বা সামাজিক সংহতি বলতে মানসিক ঐক্যকে বোঝানো হয়, যার দ্বারা মানুষ পরস্পরের সাথে একাত্মতা পোষণ করে, এমনকি সাধারণ বিপদ-আপদ এবং ভাগ্যের হেরফেরও তারা একই সাথে মোকাবিলা করে। ইবনে খালদুনের মতে, রক্ত, ধর্ম, জাতীয়তা প্রভৃতির মাধ্যমে এ সামাজিক সংহতি গড়ে ওঠে, যার বিভিন্নতার কারণে সমাজ ও রাজনৈতিক কাঠামোর ক্ষেত্রে পরিবর্তন সংঘটিত হতে পারে। খালদুনের মতে এসব পরিবর্তন চক্রাকারে সংঘটিত হয়।"
        },
        {
          "label": "গ",
          "question": "উদ্দীপকে যে সমাজবিজ্ঞানীর কথা বলা হয়েছে, তার পরিচয় বর্ণনা করো।",
          "explanation": "উদ্দীপকে ফরাসি দার্শনিক ও সমাজবিজ্ঞানী অগাস্ট কোঁতের কথা বলা হয়েছে। অগাস্ট কোঁৎ ঊনবিংশ শতাব্দীর বুর্জোয়া বাস্তবতাকে স্থায়ী, ধরাবাধা একটি সত্তা হিসেবে দেখতে আগ্রহী ছিলেন। এ আগ্রহের প্রেক্ষাপটে তিনি সমাজ অধ্যয়নের জন্য একটি স্বতন্ত্র বিজ্ঞানের প্রয়োজনীয়তা অনুভব করেন এবং এ বিষয়ে তার প্রথম লেখার শিরোনাম দেন 'Social Physics'। তার ধারণা ছিল সমাজের মধ্যে এমন অনেক সূত্র আছে যা এখনো পর্যন্ত মানুষের অজানা। কোঁৎ পরবর্তীতে তার 'Social Physics' নাম পরিবর্তন করে Sociology' রাখেন। সমাজবিজ্ঞানকে একটি পূর্ণাঙ্গ এবং স্বতন্ত্র সামাজিক বিজ্ঞান হিসেবে গড়ে ওঠার পেছনে যে সমস্ত চিন্তাবিদের প্রত্যক্ষ ও পরোক্ষ অবদান রয়েছে অগাস্ট কোঁৎ তার অন্যতম। উনবিংশ শতাব্দীর মধ্যভাগে অর্থাৎ ১৮৩৯ সালে অগাস্ট কোঁৎ-ই সর্বপ্রথম সমাজবিজ্ঞান শব্দটির উদ্ভব ঘটান। তিনি ১৭৯৮ সালে ফ্রান্সে জন্মগ্রহণ করেন, যা কি না উদ্দীপকে উল্লিখিত বিজ্ঞানীর সাথে মিলে যায়। তিনি ১৮৫৭ সালের ৫ সেপ্টেম্বর মৃত্যুবরণ করেন। উপরের আলোচনার প্রেক্ষিতে বলা যায়, উদ্দীপকে উল্লিখিত সমাজবিজ্ঞানী হচ্ছেন অগাস্ট কোঁৎ।"
        },
        {
          "label": "ঘ",
          "question": "উক্ত সমাজবিজ্ঞানী সমাজ বিকাশের যে তিনটি স্তরের কথা বলেছেন তা বিশ্লেষণ করো।",
          "explanation": "উদ্দীপক দ্বারা সমাজবিজ্ঞানের জনক অগাস্ট কোঁৎকে নির্দেশ করা হয়েছে। অগাস্ট কোঁৎ সমাজ বিকাশের তিনটি স্তরের কথা বলেছেন। এ স্তর তিনটি হলো ধর্মতাত্ত্বিক স্তর, অধিবিদ্যাগত স্তর এবং দৃষ্টবাদী স্তর। ধর্মতাত্ত্বিক স্তর মানুষের জ্ঞানের প্রাথমিক পর্যায়। যখন মানুষ প্রকৃতিকে নিয়ন্ত্রণ করার কোনো ক্ষমতা ও ধারণা অর্জন করতে পারেনি, সে সময়েই এ জ্ঞানের শুরু। এ স্তরে সমাজ এবং রাষ্ট্রে যাজক ও পুরোহিত শ্রেণির প্রাধান্য থাকে। এদের শাসন ও নির্দেশে রাষ্ট্রীয় এবং সামাজিক জীবন পরিচালিত হয়। ধর্মই হচ্ছে এ স্তরে সমাজ গঠন ও পরিচালনার মূল চালিকা শক্তি। ধর্মতাত্ত্বিক স্তরে বিদ্যমান সমাজকে বলা হয় 'সামরিক সমাজ'। অধিবিদ্যাগত স্তরটি মূলত মানুষের চিন্তা ও সমাজ বিবর্তনের মধ্যবতী অধ্যায়। এ স্তরে মানুষের বিশ্বাস জন্মে যে, বিশ্ব ব্রহ্মাণ্ড দেবতা কর্তৃক নয় বরং একটি বিশেষ শক্তি বা অজ্ঞাত কোনো ক্ষমতা দ্বারা পরিচালিত। এছাড়া এ স্তরে প্রকৃতি প্রদত্ত অধিকার, প্রাকৃতিক আইন প্রভৃতি ধারণা সুস্পষ্ট হয়ে ওঠে এবং যৌক্তিক অনুসন্ধান ও আইনের শাসন শুরু হয়। মূলত এ যুগে সামন্ততান্ত্রিক সমাজের বৈশিষ্ট্য প্রাধান্য পায়। এ পর্যায়ে সামাজিক একক হিসেবে পরিবারের স্থলে রাষ্ট্রের উদ্ভব ঘটে। মানুষ যখন ঐশ্বরিক, অতিপ্রাকৃত ও অলৌকিক শক্তির অভিজ্ঞতাকে বৈজ্ঞানিক উপায়ে ব্যাখ্যা করার প্রয়াস পায় তখনই দৃষ্টবাদী স্তরের আবির্ভাব ঘটে। এ স্তরের ধারণা হলো, বৈজ্ঞানিক পদ্ধতি অবলম্বনে জড় জগতকে যেভাবে জানা যায়, সেভাবে সামাজিক ঘটনা ও পরিস্থিতিকে বস্তুনিষ্ঠভাবে পাঠ করা যায়। এ স্তরে রাষ্ট্রীয় কাঠামোয় প্রযুক্তি প্রাধান্য পায় এবং সামাজিক ও অর্থনৈতিক ক্ষেত্রে পুঁজিপতি ও শিল্পপতিরা নেতৃত্ব দেবে বলে আশা করা যায়। উপরের আলোচনার প্রেক্ষিতে বলা যায়, সমাজ ও সভ্যতার বুদ্ধিভিত্তিক বিকাশের ধারা বিশ্লেষণ করার ক্ষেত্রে অগাস্ট কোঁৎ বর্ণিত ত্রয়স্তর বিশেষ সহায়ক ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "All.B 16",
      "sub_questions": [
        {
          "label": "ক",
          "question": "Al-Umran বা সংস্কৃতি বিজ্ঞান ধারণাটি কার?",
          "explanation": "Al-Umran বা সংস্কৃতি বিজ্ঞান ধারণাটি চৌদ্দ শতকের মুসলিম মনীষী ইবনে খালদুন-এর।"
        },
        {
          "label": "খ",
          "question": "সামাজিক নিরাপত্তার ধারণাটি অত্যন্ত সময়োপযোগী- ব্যাখ্যা করো।",
          "explanation": "বর্তমান সময়ের সবচেয়ে আলোচিত গুরুত্বপূর্ণ বিষয় হিসেবে সামাজিক নিরাপত্তা বিবেচিত। ব্যক্তির মর্যাদা ও তার ব্যক্তিত্বের যুক্ত বিকাশের জন্য অর্থনৈতিক, সামাজিক এবং সাংস্কৃতিক অধিকার অপরিহার্য। আধুনিক জীবনের অসুস্থতা, বেকারত্ব, বৃদ্ধ বয়সের নির্ভরশীলতা, শিল্প দুর্ঘটনা ও পঙ্গুত্বের প্রতিবিধানস্বরূপ কোনো ব্যক্তি যখন স্বীয় ক্ষমতা এবং দূরদর্শিতার দ্বারা নিজেকে ও তার পরিবারকে রক্ষা করতে অপারগ হয়, তখন সমাজ কর্তৃক নিরাপত্তামূলক যেসব কর্মসূচি গ্রহণ করা হয় তাই সামাজিক নিরাপত্তা। বর্তমান সময়ে ব্যক্তির কর্মের পরিধি বৃদ্ধির সাথে সাথে পরিবর্তিত হচ্ছে কর্ম পরিবেশ। ফলে ব্যক্তি নিরাপত্তাহীনতায় ভুগে থাকেন। তাই সামাজিক নিরাপত্তা ব্যবস্থা অত্যন্ত সময়োপযোগী।"
        },
        {
          "label": "গ",
          "question": "উদ্দীপকের কোন মতবাদটির অন্যতম প্রবক্তা হলেন রুশো, হবস্ ও জন লক? উক্ত মতবাদটির গুরুত্ব ও তাৎপর্য ব্যাখ্যা করো।",
          "explanation": "উদ্দীপকের ছকে উল্লিখিত সামাজিক চুপ্তি মতবাদটির অন্যতম প্রবস্থা হলেন রুশো, হবস ও জন লক। সামাজিক চুক্তি রাষ্ট্র ও রাষ্ট্রীয় বিধির বিকাশ সংক্রান্ত একটি গুরুত্বপূর্ণ তত্ত্ব। যার মূল বক্তব্য হলো, রাজনৈতিক সমাজ তথা রাষ্ট্রের উদ্ভব হয়েছে সামাজিক চুক্তির ফলস্বরূপ। সমাজের বিবর্তনে মানুষের সচেতন ইচ্ছার ওপর গুরুত্বারোপ ও ব্যক্তিকে তার স্বাভাবিক অধিকারের দৃষ্টিকোণ থেকে অবলোকন করায় এ মতবাদ অনেক চিন্তাবিদদের মধ্যেই আবেদন সৃষ্টি করেছে। জন লক, টমাস হবস, জ্যাঁ জ্যাক রুশো এ চিন্তাধারার প্রবস্থা ছিলেন। রাজতন্ত্র ও সামন্তবাদের বিপরীতে রেনেসাঁ উত্তর সময়কালে ইউরোপের বুর্জোয়া শ্রেণি সামাজিক চুক্তির তত্ত্বকে একটি আদর্শগত ব্যাখ্যা হিসেবে দাঁড় করায়। কারণ একদিকে এটা ছিল ধর্মতাত্ত্বিক স্বর্গীয় অধিকারের যুক্তিসজাত বিকল্প এবং মানবীয় দৃষ্টিকোণ থেকে শাসন ব্যবস্থাকে আলোচনা-সমালোচনা করার একটা যুৎসই হাতিয়ার। অপরদিকে গণতন্ত্রের বাতাবরণে রাজার সার্বভৌম কর্তৃত্ব খর্ব করে মধ্যবিত্ত শ্রেণির অধিকার আদায়ের তাত্ত্বিক ভিত্তি। ইংল্যান্ড, ফ্রান্সসহ ইউরোপীয় দেশগুলোতে এ চিন্তাধারার প্রভাব গণবিদ্রোহের ভিভি হিসেবে কাজ করে এবং আধুনিক গণতন্ত্র এবং ব্যক্তিস্বাধীনতার উন্মেষ ঘটায়। উপরের আলোচনার প্রেক্ষিতে বলা যায়, রাষ্ট্রের উৎপত্তি সংক্রান্ত মতবাদসমূহের মধ্যে সামাজিক চুক্তি মতবাদের তাৎপর্য গুরুত্বপূর্ণ এবং সুদূরপ্রসারী।"
        },
        {
          "label": "ঘ",
          "question": "'?' চিহ্নিত স্থানে কোন প্রতিষ্ঠানটি হবে? উক্ত প্রতিষ্ঠানটির ক্ষেত্রে সর্বাপেক্ষা গ্রহণযোগ্য মতবাদ কোনটি এবং কেন? বিশ্লেষণ করো।",
          "explanation": "'?' চিহ্নিত স্থানে হবে রাষ্ট্র। রাষ্ট্রের উৎপত্তির ক্ষেত্রে সর্বাপেক্ষা গ্রহণযোগ্য মতবাদ হচ্ছে বিবর্তনমূলক মতবাদ। রাষ্ট্রের উৎপত্তি সংক্রান্ত অনুমানমূলক মতবাদসমূহ বর্তমান যুগে আর গ্রহণীয় নয়। বর্তমানকালে ঐতিহাসিক জ্ঞানের বিকাশ, সমালোচনামূলক দৃষ্টিভঙ্গির উদ্ভব এবং বিবর্তনের নীতিসমূহ স্বীকৃতি পাওয়ার ফলে রাষ্ট্রের উৎপত্তি সম্পর্কে একটি সন্তোষজনক মতবাদ দাঁড় করানো সম্ভব হয়েছে যা 'বিবর্তনমূলক মতবাদ' নামে পরিচিত। এ মতবাদ অনুসারে যুগ যুগ ধরে রাষ্ট্র বিবর্তিত হতে হতে আজকের পর্যায়ে পৌঁছেছে। আর এ বিবর্তনের মূলে যেসব উপাদানসমূহ কাজ করেছে তার মধ্যে রক্ত সম্বল, ধর্ম, বল প্রয়োগ, অর্থনৈতিক প্রয়োজন, রাজনৈতিক চেতনা অন্যতম। বিবর্তনমূলক তত্ত্ব অনুসারে, রক্ত-সম্বন্ধ ছিল আদিম মানবসমাজে যোগসূত্র স্থাপনের পদ্মা। এর ওপর ভিত্তি করেই পরিবার গড়ে ওঠে। আর রাষ্ট্রের ভিত্তি পরিবারেই নিহিত। পরিবার বর্ধিত হওয়ার ধারায় যখন বৃহত্তর সমাজের সৃষ্টি হয়, তখন আত্মীয়তার বন্ধন দুর্বল হতে থাকে এবং ধর্মীয় বন্ধন গুরুত্ব পেতে থাকে। ধর্ম তখন সমাজ সংগঠনের ভিত্তিতে পরিণত হয়। সমাজে ব্যক্তি মালিকানার উদ্ভব ঘটলে মালিক ও শ্রমিক দুই শ্রেণির অস্তিত্ব অনিবার্য হয়। এরই প্রেক্ষাপটে তৃতীয় শ্রেণির অর্থাৎ শাসকের প্রয়োজন হয়, যে নিঃস্বার্থভাবে ব্যক্তিকে অন্যের শোষণের হাত থেকে রক্ষা করবে। আধুনিক রাষ্ট্রের উদ্ভব সেই সময় থেকেই, যখন মানুষ রাজনৈতিক সচেতনতা অনুভব করতে থাকে এবং গভীরভাবে সাধারণ কর্তৃত্বের প্রয়োজনবোধ করে। মূলত সমাজের সাধারণ সচেতনতা যখন যথার্থ মাত্রায় পৌঁছায় তখনই রাষ্ট্রের জন্ম হয়। উপরের আলোচনার প্রেক্ষিতে বলা যায়, আধুনিক জ্ঞান ও চিন্তা-ধারার বিকাশের ফলে রাষ্ট্রের উৎপত্তি সংক্রান্ত মতবাদসমূহের মধ্যে বর্তমানে সর্বাপেক্ষা গ্রহণযোগ্য মতবাদ হলো 'বিবর্তনমূলক মতবাদ'।"
        }
      ]
    },
    {
      "number": "9",
      "uddipok": "মাহমুদ সাহেব একজন সরকারি কর্মকর্তা। একদিন একটি প্রভাবশালী মহল তাদের একটি কাজ পাইয়ে দেওয়ার জন্য তাকে ঘুষ দিতে চায়। কিন্তু মাহমুদ সাহেব তাদের সে প্রস্তাব প্রত্যাখ্যান করেন এবং তিনি তাদের বোঝান, যোগ্যতা থাকলে কাজ পেতে ঘুষ দেওয়া লাগে না।",
      "tag": "All.B 16",
      "sub_questions": [
        {
          "label": "ক",
          "question": "Ageism' শব্দের অর্থ কী?",
          "explanation": "'Ageism' শব্দের অর্থ হলো বয়স বৈষম্যবাদ।"
        },
        {
          "label": "খ",
          "question": "পরিবারের মনস্তাত্ত্বিক কাজ বলতে কী বোঝায়?",
          "explanation": "পরিবারের মনস্তাত্ত্বিক কাজ বলতে বোঝায়, শিশুর সুস্থ মানসিক বিকাশের জন্য প্রয়োজনীয় দায়িত্ব পালন করা। শিশুর গোসল করানো, খাওয়ানো, পরিচর্যা, আদর-যত্ন সর্বোপরি তাকে স্নেহের পরশে লালন-পালনের কাজটি মূলত মনস্তাত্ত্বিক। এসব কাজ শিশুর প্রতি স্নেহ, আদর, ভালোবাসা ও আবেগের কারণেই সুষ্ঠুভাবে সম্পন্ন হয়। আধুনিক সমাজ মনোবিজ্ঞানীরা শিশুর ব্যক্তিত্ব গঠনে পারিবারিক অভিজ্ঞতার ওপর গুরুত্ব দেন। বস্তুত পরিবারের বয়স্ক ব্যক্তিরা শিশুর ভারসাম্যপূর্ণ ব্যক্তিত্ব গঠনে যত্নবান থাকেন। শুধু শৈশব কালে নয়, কৈশোরে মানসিক ভারসাম্য বজায় রাখতে পরিবারকে গুরুত্বপূর্ণ ভূমিকা পালন করতে হয়। আর এসবই হচ্ছে পরিবারের মনস্তাত্ত্বিক কাজ।"
        },
        {
          "label": "গ",
          "question": "উদ্দীপকে মাহমুদ সাহেবের মধ্যে যে গুণটির উপস্থিতি লক্ষ করা যায় তার স্বরূপ ব্যাখ্যা করো।",
          "explanation": "মাহমুদ সাহেবের মধ্যে নৈতিকতার উপস্থিতি লক্ষ করা যায়। নৈতিকতা হলো মানুষের অন্তর্নিহিত সূক্ষ্ম অনুভূতি। নৈতিকতা ভালো ও মন্দের মধ্যকার ইচ্ছা, সিদ্ধান্ত ও কর্মগত বিভাজন। নির্দিষ্ট দর্শন, ধর্ম ও সংস্কৃতি অনুযায়ী নৈতিক বিধানই নৈতিক ব্যবস্থা। সাধারণ অর্থে নৈতিকতা বলতে বুঝায় কোনো নির্দিষ্ট জনগণ বা সংস্কৃতির মূল্যবোধের ওপর নির্ভরশীল কোনো কিছুর সত্যিকার ভালো বা মন্দের অবস্থা। বিস্তারিতভাবে বলা যায়, নৈতিকতা ব্যক্তিগত বা সাংস্কৃতিক মূল্যবোধ, আচারবিধি বা সামাজিক লোকরীতি। যার মধ্যে নৈতিকতা নামক গুণ রয়েছে সে বা তারা ভালো এবং মন্দের পার্থক্য নির্ণয় করতে পারে। মাহমুদ সাহেব একজন সরকারি কর্মকর্তা হওয়া সত্ত্বেও প্রভাবশালী মহলের প্রলোভনে কোনো অবৈধ কাজ করেননি। মাহমুদ সাহেব তাদের প্রস্তাব প্রত্যাখ্যান করেন এবং বোঝান যোগ্যতা থাকলে কাজ পাইয়ে দেওয়া লাগে না। যা কিনা তার নৈতিকতার পরিচয় বহন করে। উপরের আলোচনার প্রেক্ষিতে বলা যায়, মাহমুদ সাহেবের মধ্যে নৈতিকতার উপস্থিতি লক্ষ করা যায়, যা মানব চরিত্রের অন্যতম ইতিবাচক গুণ।"
        },
        {
          "label": "ঘ",
          "question": "'সমাজজীবনকে কলুষতামুক্ত করতে উন্ত বিষয়ের বিকল্প নেই'- তুমি কি এই বক্তব্যের সাথে একমত? উত্তরের সপক্ষে যুক্তি দেখাও।",
          "explanation": "সমাজজীবনকে কলুষতামুক্ত করতে উদ্দীপক দ্বারা ইক্তিগতকৃত বিষয় তথা নৈতিকতার বিকল্প নেই- আমি এই বক্তব্যের সাথে সম্পূর্ণ একমত। সামাজিক কল্যাণার্থেই নৈতিকতার উদ্ভব ঘটে থাকে। নৈতিকতা সর্বদা ভালো কিছুর সন্ধান দেয়। এটি ব্যক্তি এবং সমাজকে ভালো পথে পরিচালিত করে। যেসব কারণে মানুষের জীবনে হতাশা ও অধঃপতন সৃষ্টি হয় সেসব কারণ ও কাজ থেকে মানুষকে দূরে রাখে। তাই নৈতিকতা মানুষের জীবনকে প্রতিটি পর্যায়ে পরিবর্তন করার চেস্টা করে। নৈতিকতা ব্যক্তির চরিত্র গঠনে সহায়তা করে থাকে। ব্যক্তি কী ধরনের চরিত্রের অধিকারী হবেন, তা নির্ভর করে তিনি কোন ধরনের নৈতিকতার অধিকারী তার ওপর। সর্বোপরি নৈতিকতা ব্যক্তির ব্যক্তিত্ব বিকাশে ভূমিকা পালন করে থাকে। উদ্দীপকের মাহমুদ সাহেব একজন সরকারি কর্মকর্তা এবং সুযোগ থাকা সত্ত্বেও ঘুষ নেওয়ার প্রস্তাব প্রত্যাখ্যান করেন। যা কি না তার উন্নত নৈতিকতার পরিচয় বহন করে। বস্তুত নৈতিক আদর্শ ছাড়া ব্যক্তিগত ও মানবিক উন্নয়ন সম্ভবপর হয় না। সামাজিক দুর্নীতি প্রতিরোধেও নৈতিক শিক্ষা গুরুত্বপূর্ণ ভূমিকা পালন করে থাকে। এছাড়া গোষ্ঠীর কল্যাণমূলক কাজেও নৈতিক শিক্ষা অন্যতম বাহন হিসেবে কাজ করে। উপরের আলোচনার প্রেক্ষিতে বলা যায়, ব্যক্তি জীবন, গোষ্ঠী জীবন, সমাজ জীবন এবং রাষ্ট্রীয় জীবনকে কলুষতামুক্ত করার জন্য নৈতিকতা চর্চার কোনো বিকল্প নেই। আর এ কারণেই আমি প্রশ্নে উল্লিখিত বক্তব্যের সাথে সহমত পোষণ করি।"
        }
      ]
    }
  ]
}