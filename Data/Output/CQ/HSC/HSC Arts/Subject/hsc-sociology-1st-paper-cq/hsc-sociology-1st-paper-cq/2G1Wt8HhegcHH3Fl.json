{
  "title": "ঢাকা ইমপেরিয়াল কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "দু'বছর আগে রাফি তার মামাতো বোন রিনাকে বিয়ে করে। কিন্তু একটি সড়ক দুর্ঘটনায় রিনা তার শিশু সন্তানকে রেখে মারা যায়। এমতাবস্থায় সন্তানের ভবিষ্যৎ ভেবে রাফি পরিবারের সিদ্ধান্তে রিনার বোন দীনাকে বিয়ে করে।",
      "tag": "DIC 24",
      "sub_questions": [
        {
          "label": "ক",
          "question": "জ্ঞাতিসম্পর্ক কী?",
          "explanation": "জ্ঞাতিসম্পর্ক বলতে সেই সামাজিক সম্পর্ককে বোঝায়, যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্তের সম্পর্কের বন্ধনে আবদ্ধ।"
        },
        {
          "label": "খ",
          "question": "পিতৃসূত্রীয় পরিবার বলতে কী বোঝায়?",
          "explanation": "যে পরিবারের সন্তান-সন্ততি পিতার সূত্রে সম্পত্তি এবং বংশনাম বা মর্যাদা লাভ করে তাকে পিতৃসূত্রীয় পরিবার ব বলে। বংশ মর্যাদা ও সম্পত্তির উত্তরাধিকারের ভিত্তিতে পরিবারকে যে. দুইভাগে ভাগ করা হয় পিতৃসূত্রীয় পরিবার তার অন্যতম। এ পরিবার ব্যবস্থায় • বাবা, চাচা ও দাদাকে মা, মামা এবং নানার চেয়ে বেশি গুরুত্ব প্রদান করা হয়। বাংলাদেশি সমাজে পিতৃসূত্রীয় পরিবার বেশি দেখা যায়।"
        },
        {
          "label": "গ",
          "question": "উদ্দীপকের রাফির বিবাহের ধরন ব্যাখ্যা করো।",
          "explanation": "উদ্দীপকের রাফির বিবাহের ধরনটি হলো সরোরেট বিবাহ। উদ্দীপকে দেখা যায়, লতার ছোট খালা রিয়া তাদের বাসায় থেকে নিজের পড়াশোনার পাশাপাশি লতাকেও দেখাশোনা করে। এর মধ্যে হঠাৎ লতার মা সড়ক দুর্ঘটনায় মারা যায়। এ অবস্থায় লতার বাবা তার ছোট খালা রিয়াকে বিবাহ করেন। মৃত স্ত্রীর বোনকে বিবাহ করা যেহেতু সরোরেট বিবাহ, সেহেতু লতার বাবার উক্ত বিবাহটি নিঃসন্দেহে সরোরেট বা শ্যালিকা বিবাহ। উদ্দীপকের রাফি দু'বছর আগে তার মামাতো বোন রিনাকে বিবাহ করে। কিন্তু একটি সড়ক দুর্ঘটনায় রিনা তার শিশু সন্তানকে রেখে মারা যায়। এমতাবস্থায় সন্তানের ভবিষ্যতের কথা চিন্তা করে পরিবারের সিদ্ধান্তে রাফি রিনার বোন দীনাকে বিয়ে করে। যা সম্পষ্টভাবে সরোরেট বিবাহকে ইঙ্গিত করে। তাই বলা যায়, উদ্দীপকের রাফির বিবাহের ধরনটি হচ্ছে সরোরেট বিবাহ।"
        },
        {
          "label": "ঘ",
          "question": "উদ্দীপকে উল্লেখিত প্রতিষ্ঠানটির সামাজিক গুরুত্ব বিশ্লেষণ করো।",
          "explanation": "উদ্দীপকে উল্লেখিত প্রতিষ্ঠানটি তথা বিবাহের সামাজিক গুরুত্ব অপরিসীম। 1 বিবাহ হলো একজন প্রাপ্ত বয়স্ক নারী ও পুরুষের মধ্যে সামাজিক, ধর্মীয় এবং রাষ্ট্রীয় বন্ধন। বিবাহ হলো এমন একটি আনুষ্ঠানিকতা, যার মাধ্যমে সমাজ নারী-পুরুষের যৌন সম্পর্ক এবং তাদের আর্থ-সামাজিক, ধর্মীয় ও সাংস্কৃতিক জীবনের প্রতি সমর্থন জ্ঞাপন করে। বিবাহের মাধ্যমেই পরিবারের সৃষ্টি হয় এবং স্থায়িত্ব লাভ করে। বর্তমান, সভ্য সমাজে বিবাহ একটি গুরুত্বপূর্ণ সামাজিক প্রতিষ্ঠান হিসেবে স্বীকৃত। বিবাহের মাধ্যমেই পরিবার গঠিত হয়। এটি যেকোনো মানবশিশুকে তার সমাজস্বীকৃত পিতা-মাতা পাওয়ার সুযোগ প্রদান করে। নবজাতক শিশুর লালন-পালন, শিক্ষা-দীক্ষা ও সামাজিকীকরণে বিবাহের গুরুত্ব অপরিসীম। বিবাহের আরেকটি সামাজিক তাৎপর্য হলো, এটি নর-নারীর জৈবিক চাহিদা পূরণ করে সমাজে শৃঙ্খলা আনয়নে সাহায্য করে। সমাজের স্থায়িত্ব ও সংহতি রক্ষার্থে বিবাহের গুরুত্ব অপরিসীম। বিবাহ নতুন সামাজিক সম্পর্ক সৃষ্টি করে। এর মাধ্যমে এক সমাজের সঙ্গে অন্য সমাজের নতুন সামাজিক সম্পর্কের বন্ধন গড়ে ওঠে। বিবাহ সমাজবদ্ধ মানুষের সামাজিক ভূমিকা নির্ধারণেও, গুরুত্বপূর্ণ অবদান রাখে। বিবাহ দ্বারাই নর-নারীর সামাজিক সম্পর্কসমূহ নির্ধারণ করা হয়ে থাকে। এছাড়া নর-নারীর মানসিক প্রবৃত্তির বিকাশ ও পূর্ণতা লাভের জন্য একে অপরের সান্নিধ্য লাভ একান্ত প্রয়োজন। বিচ্ছিন্নভাবে নারী ও পুরুষ উভয়ই অসম্পূর্ণ। বিবাহবন্ধন দ্বারা এই অসম্পূর্ণতা দূর করা সম্ভব হয়। উপরের আলোচনা থেকে একথা স্পষ্ট প্রতীয়মান হয় যে, একটি সামাজিক প্রতিষ্ঠান হিসেবে বিবাহের গুরুত্ব অপরিসীম।"
        }
      ]
    },
    {
      "number": "2",
      "uddipok": "ড. হারুন একজন সমাজ গবেষক। তথ্য সংগ্রহের জন্য ভ্রমণকালে তিনি লক্ষ করেছেন বাংলাদেশে সকল অঞ্চল একই বৈশিষ্ট্যের নয়। কোনো অঞ্চলে ধান ভালো জন্মে। আবার কোনো অঞ্চলে তামাক, তুলা ভালো, জন্মে। কোনো এলাকার ঘরবাড়ি মাটির তৈরি আবার কোথাও ইটের তৈরি।",
      "tag": "DIC 24",
      "sub_questions": [
        {
          "label": "ক",
          "question": "মুখ্য দলের সংজ্ঞা দাও।",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে মুখ্য দল বলে।"
        },
        {
          "label": "খ",
          "question": "স্তরবিন্যাস প্রাকৃতিক নয়, সামাজিক- বুঝিয়ে লেখো।",
          "explanation": "স্তরবিন্যাস প্রাকৃতিক নয়, সামাজিক।\" স্তরবিন্যাস হচ্ছে এমন একটি প্রক্রিয়া যার মাধ্যমে সমাজের ব্যক্তি বা গোষ্ঠীকে মর্যাদা, শ্রেণি, ক্ষমতা ইত্যাদির ভিত্তিতে' বিভিন্ন স্তরে বিন্যস্ত করা হয়। জন্মগতভাবে সকল মানুষ সমান। প্রকৃতিগতভাবে তাদের মধ্যে কোনো ভেদাভেদ নেই। তবে মানবসৃষ্ট সমাজে অর্থ, ক্ষমতা, ধর্ম, বর্ণ প্রভৃতি ক্ষেত্রে সামাজিক স্তরবিন্যাস বিরাজমান। তাই বলা হয়, স্তর বিন্যাস প্রাকৃতিক নয়, সামাজিক।"
        },
        {
          "label": "গ",
          "question": "উদ্দীপকে সমাজজীবনে প্রভাব বিস্তারকারী কোন উপাদানের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সমাজজীবনে প্রভাব বিস্তারকারী ভৌগোলিক উপাদানের প্রতি ইঙ্গিত করা হয়েছে। ভৌগোলিক উপাদান বলতে ভূ-প্রকৃতির অবস্থা, জলবায়ু, তাপমাত্রা, মাটির উর্বরতা, আবহাওয়া ইত্যাদিকে বোঝায়। অর্থাৎ যা কিছু মানুষের • অস্তিত্ব ও তৎপরতার সাথে যোগ না রেখে নিজ ধারায় পরিবর্তিত হয়, তাই হচ্ছে ভৌগোলিক বা প্রাকৃতিক উপাদান। ভৌগোলিক উপাদানের তারতম্যের কারণে পৃথিবীর বিভিন্ন অঞ্চলে বিভিন্ন সমাজব্যবস্থা, ভিন্ন উৎপাদন ব্যবস্থা ও সংস্কৃতি লক্ষ করা যায়। উদ্দীপকের ড. হারুন সাহেব একজন গবেষক। তিনি তথ্য সংগ্রহের জন্য ভ্রমণকালে বাংলাদেশের বিভিন্ন অঞ্চলের মধ্যে বিচিত্রতা লক্ষ করেন। কোনো এলাকায় ধান ভালো জন্মে। কোনো এলাকায় তামাক বা তুলা ভালো জন্মে। আবার কোনো এলাকার ঘরবাড়ি মাটির তৈরি, কোথাও ইটের তৈরি যা প্রত্যক্ষভাবেই কোনো স্থানের ভৌগোলিক উপাদানকে নির্দেশ করে।"
        },
        {
          "label": "ঘ",
          "question": "সমাজজীবনের ওপর উদ্দীপকে উল্লেখিত উপাদানটির প্রত্যক্ষ প্রভাব পর্যালোচনা করো।",
          "explanation": "সমাজজীবনের ওপর উদ্দীপকে উল্লেখিত উপাদানটি অর্থাৎ ভৌগোলিক উপাদানের প্রত্যক্ষ প্রভাব রয়েছে। - ভৌগোলিক উপাদান বলতে বোঝায় পৃথিবীর উপরিভাগে অবস্থিত প্রাকৃতিক যে কোনো উপাদানকে। যেমন- মাটি, পানি, বায়ু, ঝড়, বৃষ্টি, আবহাওয়া, জলবায়ু ইত্যাদি। সমাজজীবনের বিভিন্ন ক্ষেত্রে ভৌগোলিক উপাদনের প্রভাব লক্ষ করা যায়। ভৌগোলিক উপাদানের প্রত্যক্ষ প্রভাব অর্থাৎ যা সরাসরি আমাদের জীবনে প্রভাব বিস্তার করে তার মধ্যে রয়েছে আবহাওয়া ও জলবায়ু, মাটি, পানি ইত্যাদি। আবহাওয়া ও জলবায়ুর তারতম্যের কারণে বিভিন্ন অঞ্চলের মানুষের পোশাক-পরিচ্ছদ ইত্যাদির মধ্যে পার্থক্য লক্ষ করা যায়। ভৌগোলিক অবস্থানের ভিন্নতার ফলে উৎপাদন ব্যবস্থা, খাদ্যাভ্যাস, সংস্কৃতি ইত্যাদির মধ্যে স্বতন্ত্র বৈশিষ্ট্য লক্ষ করা যায়। যেমন- শীত প্রধান অঞ্চলের মানুষ তুলনামূলকভাবে মোটা কাপড় পরিধান করে। আবার নাতিশীতোষ্ণ অঞ্চলের মানুষ তুলনামূলকভাবে হালকা কাপড় পরিধান করে। উপকূলীয় বা পাহাড়ি অঞ্চলের মানুষের খাদ্যাভ্যাস এবং, সমতল ভূমিতে বসবাসকারী মানুষের খাদ্যাভ্যাসে যথেষ্ট পার্থক্য পরিলক্ষিত হয়। উল্লিখিত উপাদানের পর্যালোচনার পরিপ্রেক্ষিতে বলা যায়, সমাজজীবনের উপর ভৌগোলিক উপাদানের প্রত্যক্ষ প্রভাব অপরিসীম।"
        }
      ]
    },
    {
      "number": "3",
      "uddipok": "ঘটনা-১: তামিম সাহেবের ছোট ছেলে প্রায়ই তার পকেট থেকে টাকা- পয়সা সরিয়ে নেয়। ঘটনা-২: হেনা বেগম প্রায়ই তার ১২ বছরের গৃহকর্মীকে মারধর করেন। একদিন তার অত্যাচারের মাত্রা এত বেড়ে যায় যে, প্রতিবেশীরা পুলিশকে জানাতে বাধ্য হয়।",
      "tag": "DIC 24",
      "sub_questions": [
        {
          "label": "ক",
          "question": "অপরাধবিজ্ঞানের জনক কে?",
          "explanation": "অপরাধবিজ্ঞানের জনক সিজার লমব্রোসো।"
        },
        {
          "label": "খ",
          "question": "প্যারোল ও প্রবেশন এর পার্থক্য বুঝিয়ে লেখো।",
          "explanation": "প্যারোল ও প্রবেশন এর মধ্যে যথেষ্ট পার্থক্য বিদ্যমান। কোনো অপরাধী কারাগারে শাস্তি ভোগের একটি নির্দিষ্ট সময় অতিক্রম করলে তাকে শর্ত সাপেক্ষে মুক্তি দেওয়ার যে ব্যবস্থা তাই হচ্ছে প্যারোল। অন্যদিকে, কোনো ব্যক্তির বিরুদ্ধে আনীত অভিযোগ যখন সাক্ষ্য প্রমাণ দ্বারা প্রমাণিত হয় এবং আদালত যখন তার বিরুদ্ধে শাস্তিমূলক ব্যবস্থা নেয় তখন কারাগারে প্রেরণা না করে তার চারিত্রিক সংশোধনের জন্য যে ব্যবস্থা নেয়া হয় তাই তা হচ্ছে প্রবেশন।"
        },
        {
          "label": "গ",
          "question": "ঘটনা-১ এ বর্ণিত কর্মকাণ্ডকে সমাজবিজ্ঞানের ভাষায় কী বলা হয়? ব্যাখ্যা করো।",
          "explanation": "ঘটনা-১-এ বর্ণিত জাফর সাহেবের ছোট সন্তানের কর্মকাণ্ডকে সমাজবিজ্ঞানের ভাষায় 'বিচ্যুতি' বলে। প্রতিটি সমাজেই কতকগুলো আচার-আচরণ, রীতিনীতি, আদর্শ ও মূল্যবোধ থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। এই প্রত্যাশিত আচরণের বাইরে ব্যক্তি যেসব আচরণ করে তাই বিচ্যুত আচরণ। বিচ্যুতি বলতে মূলত এমন সব আচরণকে বোঝায়, যা. স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের জন্য আইন কর্তৃক নির্ধারিত কোনো শাস্তি নেই, কিন্তু এটি সমাজের চোখে ঘৃণিত। উদ্দীপকে দেখা যায়, জাফর সাহেবের ছোট ছেলে প্রায়শই এলাকার বয়োজ্যেষ্ঠদের অসম্মান করে। তার এ কাজটি সমাজ আকাঙ্ক্ষিত আচরণের পরিপন্থি। কিন্তু এ কাজের জন্য আইনে কোনো শাস্তির বিধান নেই। সুতরাং তার কর্মকাণ্ডকে সমাজবিজ্ঞানের ভাষায় বিচ্যুতিমূলক আচরণ বলা যায়।"
        },
        {
          "label": "ঘ",
          "question": "\"সকল অপরাধই বিচ্যুতি কিন্তু সকল বিচ্যুতি অপরাধ নয়\"- বিষয়টি উদ্দীপকের আলোকে ব্যাখ্যা করো।",
          "explanation": "সকল অপরাধই বিচ্যুতি কিন্তু সকল বিচ্যুতি অপরাধ নয়- কথাটি যৌক্তিক। সকল অপরাধমূলক কর্মকাণ্ডই বিচ্যুতির আওতাভুক্ত। কিন্তু সকল বিচ্যুতি অপরাধ নয়। কারণ অপরাধ হওয়ার জন্য কিছু বৈশিষ্ট্য থাকতে হবে।. যেমন- অপরাধ আইন, দ্বারা অসমর্থিত এবং নিষিদ্ধ। এর জন্য আইন কর্তৃক শাস্তির বিধান রয়েছে। পক্ষান্তরে বিচ্যুতি হচ্ছে, এমন আচরণ যা স্বাভাবিক ও কাঙ্ক্ষিত আচরণের পরিপন্থি। এর জন্য আইন কর্তৃক কোনো শাস্তির বিধান নেই। তাই সকল বিচ্যুতিকে যেমন অপরাধ বলা যায় না, ঠিক তেমনি সকল অপরাধকে আবার বিচ্যুতি বলা যায়। উদ্দীপকে দেখা যায়, ঘটনা-১-এ তামিম সাহেবের ছোট সন্তান তার পকেট থেকে প্রায়ই টাকা নেয়। তার এ কাজটি বিচ্যুতি। কারণ এর জন্য আইন কর্তৃক কোনো নির্ধারিত শাস্তি নেই কিন্তু এটি অনাকাঙ্ক্ষিত। আবার ঘটনা-২-এ দেখা যাচ্ছে, হেনা বেগম প্রায়ই তার ১২ বছরের গৃহকর্মীকে মারধর করেন। তার অত্যাচারের মাত্রা এত বেশি ছিল যে, প্রতিবেশীরা পুলিশকে জানাতে বাধ্য হয়। হেনা বেগম বর্তমানে কারাগারে। হেনা বেগমের এ কাজটি একই সাথে বিচ্যুতি ও অপরাধ, কারণ এটি আইন দ্বারা অসমর্থিত এবং নিষিদ্ধ। উপরের আলোচনা থেকে এটি প্রতীয়মান হয় যে, সকল অপরাধই বিচ্যুতি, কিন্তু সকল বিচ্যুতি অপরাধ নয়।"
        }
      ]
    },
    {
      "number": "4",
      "uddipok": "মি. 'X' হঠাৎ অসুস্থ হলে উপজেলা স্বাস্থ্য কমপ্লেক্সে নিয়ে যাওয়া হয়। অপারেশন করার পূর্বেই চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এরপর তিনি বিভিন্ন যন্ত্রপাতি ব্যবহারের মাধ্যমে সফলভাবে 'অপারেশন সম্পন্ন করেন। পাঁচ বছর আগেও মানুষকে চিকিৎসা সেবা নিতে বিভাগীয় শহরে যেতে হতো।",
      "tag": "DIC 24,RB, BB 17",
      "sub_questions": [
        {
          "label": "ক",
          "question": "'Social Deviance' এর বাংলা প্রতিশব্দ কী?",
          "explanation": "'Social Deviance'-এর বাংলা প্রতিশব্দ হলো সামাজিক বিচ্যুতি।"
        },
        {
          "label": "খ",
          "question": "অপরাধ দমনে গণমাধ্যমের ভূমিকা কী? বর্ণনা করো।",
          "explanation": "অপরাধ দমনে গণমাধ্যমের ভূমিকা খুবই তাৎপর্যপূর্ণ। গণমাধ্যমের দ্বারা অপরাধের ক্ষতিকর দিকগুলো প্রচার করে গণসচেতনতা সৃষ্টি করা যায়। গণমাধ্যমের প্রচারণার ফলে অপরাধ ও অপরাধীর প্রতি জনগণের ঘৃণার সৃষ্টি হয় এবং দক্ষতা, সততা, সুবিচার ও আইনের প্রতি জনগণকে শ্রদ্ধাশীল করে তোলে। রেডিও, টেলিভিশন, পত্র-পত্রিকা, সিনেমা ও নাটক ইত্যাদিতে অপরাধ প্রতিরোধমূলক ছবি বা ডকুমেন্টারি প্রচারের মাধ্যমে অপরাধ প্রতিরোধে গণমাধ্যমের ইতিবাচক প্রভাব পরিলক্ষিত হয়।"
        },
        {
          "label": "গ",
          "question": "উদ্দীপকের উল্লেখিত বিষয়টি সমাজতাত্ত্বিক কোন প্রত্যয়কে নির্দেশ করছে? উক্ত প্রত্যয়টি ব্যাখ্যা করো।",
          "explanation": "উদ্দীপকের ড. জামানের চিকিৎসার ক্ষেত্রে সামাজিক পরিবর্তনের প্রযুক্তিগত কারণটির প্রভাব পরিলক্ষিত হয়েছে। আধুনিক যান্ত্রিক ও প্রযুক্তিগত বিকাশ উন্নত জীবনযাপন প্রক্রিয়া, ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজ ব্যবস্থার অন্তর্ভুক্ত ব্যক্তির আহার বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তিবিদ্যার প্রভাব লক্ষ করা যায়। প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। বিশেষ করে রোগ নির্ণয়, চিকিৎসা পদ্ধতি, সার্জারি ইত্যাদি কাজে আধুনিক যন্ত্রপাতির ব্যবহার দিনদিন বৃদ্ধি পাচ্ছে। উদ্দীপকে দেখা যায়, ড. জামানের অপারেশন করার পূর্বে চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এছাড়া সার্জারির সময় চিকিৎসক বিভিন্ন যন্ত্রপাতির ব্যবহারের মাধ্যমে তার অপারেশন সফলভাবে সম্পন্ন করেন, যা পাঠ্যবইয়ে উল্লেখিত সামাজিক পরিবর্তনের যান্ত্রিকীকরণের প্রভাবকে নির্দেশ করে। তাই বলা যায় যে, ড. জামানের চিকিৎসায় সামাজিক পরিবর্তনের প্রযুক্তিগত কারণ পরিলক্ষিত হয়েছে।"
        },
        {
          "label": "ঘ",
          "question": "\"উদ্দীপকের কারণটিই সামাজিক পরিবর্তনের একমাত্র কারণ নয়”- বিশ্লেষণ করো।",
          "explanation": "\"উদ্দীপকের কারণ তথা প্রযুক্তিগত কারণই সামাজিক পরিবর্তনের একমাত্র কারণ নয়\"- এ বক্তব্যের সাথে আমি একমত পোষণ করি। উদ্দীপকে ড. জামানের অপারেশনে আধুনিক যন্ত্রপাতির ব্যবহার পরিলক্ষিত হয়েছে। আর সমাজ ব্যবস্থায় এ যান্ত্রিকতার ব্যবহার সামাজিক পরিবর্তনের অন্যতম কারণ। এটি ছাড়াও সামাজিক পরিবর্তনের আরো অনেক কারণ রয়েছে। যেমন- সামাজিক পরিবর্তনের অন্যতম কারণ হিসেবে জৈব উপাদানের গুরুত্ব অনস্বীকার্য। সামাজিক পরিবর্তনের গতি-প্রকৃতি জনসংখ্যার আয়তন, গঠন, বিন্যাস ও প্রকৃতির দ্বারা বহুলাংশে প্রভাবিত হয়। বিশেষ করে জনসংখ্যার হ্রাস-বৃদ্ধি, গঠন কাঠামো প্রভৃতির পরিবর্তন সমাজের বিভিন্ন প্রথা প্রতিষ্ঠানের মধ্যে পরিবর্তন এনে দেয়। প্রাকৃতিক পরিবেশের ক্ষেত্রে পরিবর্তনও সামাজিক ক্ষেত্রে ব্যাপক প্রভাব ফেলে। প্রাকৃতিক দুর্যোগ, আবহাওয়া, জলবায়ু, ভূমির উর্বরতাশক্তি প্রভৃতির প্রভাবে ব্যাপক পরিবর্তন সাধিত হয়। অর্থনৈতিক কারণ ও ধর্মীয় প্রভাবেও সমাজে পরিবর্তন সাধিত হয়। এছাড়া সামাজিক পরিবর্তনের আরও কতিপয় কারণ হলো মনস্তাত্ত্বিক উপাদান, সাংস্কৃতিক উপাদান, রাজনৈতিক কারণ, বিদেশি সংস্কৃতির প্রভাব ইত্যাদি। উপরের আলোচনা থেকে প্রতীয়মান হয় যে, প্রযুক্তিগত পরিবর্তনই সামাজিক পরিবর্তনের একমাত্র কারণ নয়, বরং এর পেছনে আরও অনেক কারণ বিদ্যমান।..."
        }
      ]
    },
    {
      "number": "5",
      "uddipok": "৭ম শ্রেণি পর্যন্ত পড়ার পর দীপক ঘোষ তার পৈত্রিক পেশায় যোগ দেয়। ফলে লেখাপড়া করে প্রতিষ্ঠিত হওয়ার স্বপ্ন তার পূরণ হয়নি। কিন্তু তার বন্ধু রাজু দরিদ্র কৃষকের সন্তান হয়েও কঠোর পরিশ্রম ও অধ্যবসায়ের ফলে ডাক্তারি পাস করে সমাজে প্রতিষ্ঠিত।",
      "tag": "DIC 24",
      "sub_questions": [
        {
          "label": "ক",
          "question": "লোকাচার কী?",
          "explanation": "লোকাচার হচ্ছে এমন কতগুলো রীতি-নীতি ও আচার-অনুষ্ঠান যা সমাজের সদস্যদের দ্বারা অবচেতন বা স্বতঃস্ফূর্তভাবে স্বীকৃত ও পালিত হয়।"
        },
        {
          "label": "খ",
          "question": "সামাজিক নিরাপত্তা কী? বুঝিয়ে লেখো।",
          "explanation": "সামাজিক নিরাপত্তা বলতে সমাজ ও রাষ্ট্র কর্তৃক গৃহীত সামাজিক কল্যাণমূলক ব্যবস্থাকে বোঝায়। যখন কোনো ব্যক্তি বা ব্যক্তিবর্গ তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হলো সামাজিক নিরাপত্তা। আন্তর্জাতিক শ্রম সংস্থার মতে, \"সামাজিক নিরাপত্তা এমন এক ব্যবস্থা, যা বিপন্ন মানুষকে যথোপযুক্ত প্রতিষ্ঠানের মাধ্যমে সমাজ কর্তৃক প্রদান করা হয়, এ বিপন্ন অবস্থা স্বল্প আয়ের লোকেরা নিজের সামর্থ্য ও দূরদর্শিতা দ্বারা নিজেরা এককভাবে কিংবা স্বজনের সাহায্যে যথাযথভাবে মোকাবিলা করতে পারে না।\""
        },
        {
          "label": "গ",
          "question": "সামাজিক স্তরবিন্যাসে উদ্দীপকের দীপক ঘোষণার অবস্থান কোন স্তরে? বৈশিষ্ট্যসহ ব্যাখ্যা করো।",
          "explanation": "উদ্দীপকের দীপক ঘোষের অবস্থান সামাজিক স্তরবিন্যাসের জাতিবর্ণ প্রথায়। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে; যার সদস্যপদ জন্মসূত্রে লাভ করতে হয় এবং যার সদস্যদের সামাজিক মেলামেশার ক্ষেত্রে কতিপয় নিয়মবিধি মেনে চলতে হয়। এই নিয়ম বিধির মাধ্যমে জন্মসূত্রে প্রাপ্ত একই ঐতিহ্যবাহী পেশায় রত থাকা অন্যতম প্রয়োজনীয় শর্ত। উদ্দীপকে দেখা যায়, দীপক ঘোষ ৭ম শ্রেণি পাস করার পর তার পিতার পেশায় যোগ দেয়। জাতিবর্ণ প্রথায় পিতার পেশা গ্রহণ করা বাধ্যতামূলক বলে দীপক ঘোষ সামাজিক স্তরবিন্যাসের জাতিবর্ণ প্রথায় অবস্থান করছে এবং দীপকের পেশার মাধ্যমে জাতিবর্ণকেই ইঙ্গিত করা হয়েছে। উপরের আলোচনা শেষে বলা যায়, উদ্দীপকের দীপক ঘোষ সামাজিক স্তরবিন্যাসের জাতিবর্ণ প্রথায় অবস্থান করেছে।"
        },
        {
          "label": "ঘ",
          "question": "সামাজিক স্তরবিন্যাস সমাজের জন্য প্রয়োজনীয়- উদ্দীপকের আলোকে উক্তিটি বিশ্লেষণ করো।",
          "explanation": "সামাজিক স্তরবিন্যাস সমাজের জন্য প্রয়োজনীয়- উক্তিটি যথার্থ। স্তরবিন্যাস হলো সামাজিক অর্থাৎ সামাজিক স্তরবিন্যাস হলো মানবিক সম্পর্কের স্তরবিন্যাস। এই স্তরবিন্যাস সামাজিক মান ও রীতির নির্ধারক। সামাজিক মান বা রীতি সামাজিক স্তরবিন্যাসের মাধ্যমে পুরুষাণুক্রমে সঞ্চারিত হয়। এ কারণে স্তরবিন্যাসের প্রয়োজনীয়তা আছে। স্তরবিন্যাস সামাজিক মিথস্ক্রিয়াকে নিয়ন্ত্রণ করে, অর্থাৎ স্তরের একটি অন্তর্মুখী বা ব্যক্তির মনোভাব সম্পৃক্ত দিক আছে। বিশেষ ধরনের কিছু মিথস্ক্রিয়া কেবল একই স্তরভুক্ত ব্যক্তিবর্গের মধ্যই সংগঠিত হয়। উদ্দীপকেও দেখা যায়, দীপক ঘোষ এক ধরনের সামাজিক স্তরবিন্যাসে রয়েছে। অন্যদিকে দীপকের বন্ধু রাজু ডাক্তারি পাস করে সমাজে প্রতিষ্ঠিত হয়েছে। অর্থাৎ এখানেও সামাজিক স্তরবিন্যাস পরিলক্ষিত হয়। কারণ সর্বযুগে সর্বকালে সর্বজনীন সামাজিক কাঠামোরই স্বাভাবিক রূপ হচ্ছে সমাজের স্তরবিন্যাস। সকল স্থায়ী সমাজেই মানুষের বিভিন্ন স্তরবিন্যাস রয়েছে। উপরের আলোচনা শেষে বলতে পারি, উল্লিখিত কারণেই আমি স্তরবিন্যাসের পক্ষে মত পোষণ করি। অর্থাৎ সামাজিক স্তরবিন্যাস সমাজের জন্য প্রয়োজনীয় একটি বিষয়"
        }
      ]
    },
    {
      "number": "6",
      "uddipok": "ফরিদ রাজশাহী বিশ্ববিদ্যালয়ের শিক্ষার্থী। সে এলাকার বড় ভাইদের সহযোগিতায় একটি ছাত্র কল্যাণ সমিতি গঠন করে। তাদের সমিতির লক্ষ্য হলো এলাকার ছাত্রদের মধ্যে যোগাযোগ রক্ষা করা এবং পরস্পরের মধ্যে সাহায্য সহযোগিতা বৃদ্ধি করা। তাই সমিতি পরিচালনার জন্য একটি গঠনতন্ত্র তৈরি করা হয়।",
      "tag": "DIC 24",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজব্যবস্থা গড়ে ওঠে তাই সমাজকাঠামো"
        },
        {
          "label": "খ",
          "question": "সংস্কৃতি ও সভ্যতার পার্থক্য বুঝিয়ে লেখো। ২",
          "explanation": "সংস্কৃতি হলো মানুষের সার্বিক জীবনপ্রণালি এবং সভ্যতা হলো সংস্কৃতির একটি উন্নত পর্যায়। সংস্কৃতি হলো মানুষের অবস্তুগত সৃষ্টি। অন্যদিকে সভ্যতা হচ্ছে মানুষের বস্তুগত সৃষ্টি। সংস্কৃতির উন্নতি বা মানকে পরিমাপ করা যায় না। পক্ষান্তরে সভ্যতার অগ্রগতিকে সহজেই পরিমাপ করা যায়। সংস্কৃতি কখনোই পুরোপুরি ধ্বংসপ্রাপ্ত হয় না। কিন্তু কালের আবর্তনে সভ্যতা ধ্বংসপ্রাপ্ত হয়। সভ্যতার তুলনায় সংস্কৃতির গতি অনেকাংশে মন্থর থাকে। গ্রহণযোগ্যতার দিক থেকেও সংস্কৃতি ও সভ্যতার মধ্যে পার্থক্য রয়েছে। যেমন- কোনো ভিন্ন সভ্যতার উপাদান সরাসরি গ্রহণ করা গেলেও সংস্কৃতির উপাদানের ক্ষেত্রে তা প্রযোজ্য হয় না।"
        },
        {
          "label": "গ",
          "question": "ছাত্র কল্যাণ সমিতিটিকে সংঘ বলা যায় কি? বৈশিষ্ট্যসহ ব্যাখ্যা করো",
          "explanation": "হ্যাঁ, ছাত্র কল্যাণ সমিতিকে সংঘ বলা যায়। সংঘ হচ্ছে এমন একটি ক্ষুদ্র বা বৃহৎ মানব সংগঠন যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট গঠনতন্ত্র বা বিধিবিধানব মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। উদ্দীপকের রাজশাহী বিশ্ববিদ্যালয়ের শিক্ষার্থী ফরিদ এলাকার বড় ভাইদের • সহযোগিতায় একটি ছাত্র কল্যাণ সমিতি গঠন করে। তাদের সমিতির লক্ষ্য হলো এলাকার ছাত্রদের মধ্যে যোগাযোগ রক্ষা করা এবং পরস্পরের মধ্যে সাহায্য-সহযোগিতা বৃদ্ধি করা। এই সমিতি পরিচালনার জন্য একটি গঠনতন্ত্রও তৈরি করা হয় যা সংঘ প্রত্যয়ের বৈশিষ্ট্যের সাথে সাদৃশ্যপূর্ণ।- তাই উদ্দীপকের ছাত্র কল্যাণ সমিতিকে সংঘ বলা যায়।"
        },
        {
          "label": "ঘ",
          "question": "ছাত্র কল্যাণ সমিতির সাথে সম্প্রদায়ের পার্থক্য আলোচনা করো।",
          "explanation": "উদ্দীপক দ্বারা নির্দেশিত প্রত্যয় দুটি তথা সংঘ ও সম্প্রদায়ের মধ্যে কতিপয় বৈসাদৃশ্য বিদ্যমান। সংঘ বলতে এমন সংগঠনকে বোঝায়, যার মাধ্যমে সমাজের সদস্যবৃন্দ স্বেচ্ছায় একত্রিত হয়ে সমষ্টিগত উদ্দেশ্য সাধনের জন্য সম্মিলিত প্রয়াস চালায়। উদ্দীপকের 'সূর্য ক্লাব' নামক সংগঠনটি অনুরূপ উদ্দেশ্য নিয়ে গঠিত হওয়ায় এটি সংঘকে নির্দেশ করছে। অপরদিকে সম্প্রদায় বলতে একটি নির্দিষ্ট ভৌগোলিক এলাকায় বসবাসকারী মানবগোষ্ঠীকে বোঝায়, যারা সমজাতীয় মানসিকতা ও পারস্পরিক নির্ভরশীলতার ভিত্তিতে বসবাস করে। সুতরাং উদ্দীপকের শেষাংশে নদীর পাশে একটি গ্রামে স্থান ও মানসিকতার ভিত্তিতে গড়ে ওঠা যে জনপদের কথা বলা হয়েছে, তা সম্প্রদায় প্রত্যয়কে ইঙ্গিত করে। সংঘ ও সম্প্রদায়ের, মধ্যে কিছু বৈসাদৃশ্য বিদ্যমান। যেমন- মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয়কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "7",
      "uddipok": "সম্মান শ্রেণির ছাত্রী মিতা যে বিষয়টি নিয়ে পড়ছে সেখানে পরিবার, রাষ্ট্র, অর্থনীতি, কৃষি, সংস্কৃতি, সামাজিক সমস্যা, জনসংখ্যাসহ নানাবিধ বিষয় সম্পর্কে বৈজ্ঞানিক আলোচনা রয়েছে।",
      "tag": "DIC 24",
      "sub_questions": [
        {
          "label": "ক",
          "question": "\"সমাজবিজ্ঞান হলো সামাজিক সম্পর্কের বিজ্ঞানভিত্তিক পাঠ”一 উক্তিটি কার?",
          "explanation": "\"সমাজবিজ্ঞান হলো সামাজিক সম্পর্কে বিজ্ঞানভিত্তিক পাঠ\"- উক্তিটি ম্যাকাইভার ও পেজ-এর।"
        },
        {
          "label": "খ",
          "question": "নগর সমাজবিজ্ঞান বলতে কী বোঝায়?",
          "explanation": "নগর সমাজবিজ্ঞান বলতে সমাজবিজ্ঞানের সেই শাখাকে বোঝায়, যেটি নগরের সমাজ, অর্থনীতি, নেতৃত্ব কাঠামো, ক্ষমতা কাঠামো, মর্যাদা ও সামাজিক স্তরবিন্যাস নিয়ে আলোচনা করে। সমাজবিজ্ঞানের বিভিন্ন শাখার মধ্যে নগর সমাজবিজ্ঞান বিভিন্ন গুরুত্বের দাবিদার। ইতিহাসবিদদের মতে, মানুষ বন্য অবস্থা পেরিয়ে সভ্য ও শিল্পায়িত সমাজ প্রতিষ্ঠা করেছে। ফলে নগর জীবনে এসেছে বৈপ্লবিক পরিবর্তন। বিবর্তনের ফলে সমাজের ওপর যে প্রভাব পড়েছে তা ব্যাখ্যা করতে নগর সমাজবিজ্ঞানের বিকাশ ঘটেছে।"
        },
        {
          "label": "গ",
          "question": "উদ্দীপকে মিতার পঠিত বিষয়টির নাম ও প্রকৃতি ব্যাখ্যা করো",
          "explanation": "উদ্দীপকের মিতার পঠিত বিষয়টি হলো সমাজবিজ্ঞান। সমাজবিজ্ঞান হচ্ছে এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও দার্শনিক অগাস্ট কোঁৎ সমাজ অধ্যয়নে আলাদা বিজ্ঞানের প্রয়োজনীয়তা অনুভব করে এর নাম দেন Social Physics| পরবর্তী সময়ে এ বিজ্ঞানের নাম পরিবর্তন করে রাখেন Sociology। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে। সমাজবিজ্ঞান হলো সমাজের বিজ্ঞানভিত্তিক পূর্ণাঙ্গ পাঠ। এটি সমাজস্থ মানুষের আচার-আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিজ্ঞান; ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে। উদ্দীপকের মিতা যে বিষয়টি নিয়ে পড়ছে সেটির আলোচ্য বিষয় সমাজবিজ্ঞানের উল্লিখিত বিষয়বস্তুর অনুরূপ। অর্থাৎ মিতার পঠিত বিষয়টি হলো সমাজবিজ্ঞান।"
        },
        {
          "label": "ঘ",
          "question": "উদ্দীপকে উল্লেখিত বিষয়টি পাঠের প্রয়োজনীয়তা বিশ্লেষণ করো।",
          "explanation": "উদ্দীপকে উল্লেখিত বিষয় তথা সমাজবিজ্ঞান পাঠের গুরুত্ব অপরিসীম। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "8",
      "uddipok": "মা-বাবা, ভাই-বোন ও স্ত্রী-সন্তানসহ সবুজের বসবাস। পরিবারের প্রধান হলেন সবুজের বাবা। সবুজের সন্তানেরা প্রতিদিন সকালে দাদির কাছে আরবি পড়ে। মা ও ফুফু তাদের স্কুলের পড়া তৈরি করতে সাহায্য করে। বিকেলে তারা চাচার সাথে মাঠে খেলতে যায়।",
      "tag": "DIC 24",
      "sub_questions": [
        {
          "label": "ক",
          "question": "মাতৃবাস পরিবার কী?",
          "explanation": "বিবাহের পর নব দম্পত্তি যদি স্ত্রীর মাতৃগৃহে বসবাস করে তবে সেই পরিবারকে মাতৃবাস পরিবার বলে'।"
        },
        {
          "label": "খ",
          "question": "জৈবিক জ্ঞাতিসম্পর্ক উদাহরণসহ বুঝিয়ে লেখো।",
          "explanation": "যে জ্ঞাতিসম্পর্ক রক্ত সম্পর্কের ওপর ভিত্তি করে গড়ে ওঠে তা হলো জৈবিক জ্ঞাতিসম্পর্ক। জৈবিক জ্ঞাতিসম্পর্ক দুই প্রকার। যথা-১. মাতৃসূত্রীয়: মাতৃসূত্রীয় বলতে উদাহরণস্বরূপ নানা-নানি, মামা-মামি প্রমুখের পরিবারের ব্যক্তিবর্গের সাথে ব্যক্তি সম্পর্ককে বোঝায়। ২. পিতৃসূত্রীয়: উদাহরণস্বরূপ দাদা- দাদি, চাচা-চাচি প্রমুখের পরিবারের ব্যক্তিবর্গের সাথে সম্পর্ক বোঝায়।"
        },
        {
          "label": "গ",
          "question": "উদ্দীপকের সবুজের পরিবারের সাথে বর্ধিত পরিবারের পার্থক্য ব্যাখ্যা করো।",
          "explanation": "উদ্দীপকের সবুজের পরিবারটি হলো যৌথ পরিবার। যৌথ পরিবারের সাথে বর্ধিত পরিবারের পার্থক্য রয়েছে। আকারের ভিত্তিতে পরিবার তিন প্রকার। যথা- একক পরিবার, যৌথ পরিবার ও বর্ধিত পরিবার। বর্ধিত পরিবার বলতে একক পরিবারের বর্ধিত রূপকে বোঝানো হয়। অর্থাৎ এ পরিবারে স্বামী-স্ত্রী, সন্তান-সন্ততি ও তাদের নাতি-নাতনি একসাথে বসবাস করে। অন্যকথায় বলতে গেলে, যে পরিবারে তিন প্রজন্মের প্রতিনিধি একসাথে বসবাস করে তাকে বর্ধিত পরিবার বলে। বাংলাদেশের গ্রামীণ সমাজে এ ধরনের পরিবার দেখা যায়। উদ্দীপকে দেখা যায়, সবুজ তার বাবা মা, স্ত্রী-সন্তান, ভাই-বোন, চাচা, ফুফু, দাদি সকলে মিলে বসবাস করে যা যৌথ পরিবারকে নির্দেশ করে। যৌথ পরিবারের সদস্যরা একত্রে উপার্জন, ব্যয় ও ভোগ করে যা বর্ধিত পরিবারে সাধারণত দেখা যায় না।"
        },
        {
          "label": "ঘ",
          "question": "\"পরিবারই একজন সুনাগরিকের প্রাথমিক প্রশিক্ষণ কেন্দ্র\"- বিষয়টি উদ্দীপকের আলোকে বিশ্লেষণ করো।",
          "explanation": "\"পরিবারই একজন সুনাগরিকের প্রাথমিক প্রশিক্ষণ কেন্দ্র\"- মন্তব্যটি যথার্থ বলে আমি মনে করি। মানব শিশু চরিত্র গঠনের প্রথম শিক্ষা প্রায় পরিবার থেকে। কেননা শিশুর শারীরিক, মানসিক এবং অন্যান্য যাবতীয় চাহিদা মেটায় পরিবার। জন্মের পর মানব শিশু পরিবারেই উপযুক্ত শিক্ষা লাভ করে থাকে। পরিবারের তত্ত্বাবধানে শিশুর এ শিক্ষা লাভ ভবিষ্যতে সুনাগরিক হিসেবে গড়ে তুলতে সহযোগিতা করে। পরিবার হলো মানব শিশুর বাহ্যিক গুণাবলি বিকাশের একমাত্র ক্ষেত্র। তাই পরিবারের বাইরে জীবনযুদ্ধে অবতীর্ণ হওয়ার জন্যে যেসব গুণাবলি অর্জন প্রয়োজন তা শিশু পূর্ব হতেই পরিবার থেকে শিক্ষা লাভ করে। পরিবারের অন্যতম কাজ হলো সন্তানকে সুনাগরিক হিসেবে গড়ে তোলার জন্য নেতৃত্ব, দায়িত্ব ও নিয়মশৃঙ্খলার শিক্ষা দেওয়া। আর এ সমস্ত গুণাবলি পরিবারের মাধ্যমেই অর্জন করা সম্ভব। শিশু আচার-আচরণ, কথাবার্তা ও চলাফেরা এগুলো পিতা-মাতা অর্থাৎ পরিবার থেকে শিক্ষা লাভ করে। এছাড়া শিশু শিক্ষা, নৈতিকতা এগুলো পরিবার থেকেই লাভ করে। অর্থাৎ সুনাগরিকতার শিক্ষা শিশু পরিবার থেকেই লাভ করে। উপরের আলোচনার পরিপ্রেক্ষিতে বলা যায়, পরিবার তার সদস্যদের সুষ্ঠু সামাজিকীকরণের মাধ্যমে সুনাগরিক হিসেবে গড়ে তোলে।"
        }
      ]
    },
    {
      "number": "9",
      "uddipok": "রিমি তার ছেলেকে বলছিল, তুই দেখতে একদম তোর বাবার মতো। তোর চুল, নাক, গায়ের রং এমনকি হাঁটার ভঙ্গিও তোর বাবার মতো।",
      "tag": "DIC 24",
      "sub_questions": [
        {
          "label": "ক",
          "question": "'The Republic' গ্রন্থটির রচয়িতা কে?",
          "explanation": "'The Republic' গ্রন্থটির রচয়িতা গ্রিক দার্শনিক প্লেটো।"
        },
        {
          "label": "খ",
          "question": "'পরিবার একটি অনৈচ্ছিক দল'- বুঝিয়ে লেখো।",
          "explanation": "পরিবারের সদস্য হওয়া ব্যক্তির ইচ্ছা-অনিচ্ছাধীন বিষয় নয় বলে পরিবারকে একটি প্রাথমিক ও অনৈচ্ছিক দল বলা হয়। অনৈচ্ছিক দলের সদস্য হওয়া ব্যক্তির ইচ্ছানির্ভর নয়। পরিবার একটি অনৈচ্ছিক দল এই কারণে যে, এর সদস্যরা চাইলেই কেউ এ দল পরিত্যাগ করতে পারে না। অর্থাৎ পরিবারের সদস্য হওয়া বা না হওয়ার ক্ষেত্রে ব্যক্তির ইচ্ছার কোনো মূল্য নেই। এখানে ব্যক্তি জন্মসূত্রেই এর সদস্য এবং মৃত্যু পর্যন্ত তার এ সদস্যপদ বহাল থাকে। তাই পরিবারকে একটি প্রাথমিক ও অনৈচ্ছিক দল বলা হয়।"
        },
        {
          "label": "গ",
          "question": "উদ্দীপকে সমাজজীবনে প্রভাব বিস্তারকারী কোন উপাদানের প্রতি ইঙ্গিত করা হয়েছে? ব্যাখ্যা করো।",
          "explanation": "দৃশ্যপট-১ এ সমাজজীবনে প্রভাব বিস্তারকারী 'বংশগতি' উপাদানের প্রতি ইঙ্গিত করা হয়েছে। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। বংশগতি মানুষের দৈহিক আকার ও গঠনে প্রকাশ পায়, বিভিন্ন গোত্র বা বর্ণভেদ তার সাক্ষ্য বহন করে। জীব বিজ্ঞানীদের মতে, বংশগত প্রভাবঘটিত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এজন্যই দেখা যায় যে, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানুষ পুরুষানুক্রমে লাভ করে থাকে। আবার মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে যা স্পষ্টত বংশগত, যাদের প্রতিক্রিয়া কোনো ধরনের পরিবেশেই বদলানো সম্ভব নয়। চোখের রঙ, রক্তের বিভাগ, আঙ্গুলের ছাপ প্রভৃতি নির্ধারণকারী বংশগতির উপাদান সব পরিবেশে একই থাকে। উদ্দীপকে রিমি তার ছেলেকে বলছিল, তুই দেখতে একদম তোর বাবার মতো। তোর চুল, নাক, গায়ের রং এমনকি হাঁটার ভঙ্গিও তোর বাবার মতো। উপরের আলোচনার সাথে তুলনা করলে বোঝা যায়, বংশগতি উপাদানের প্রভাবেই রিমির ছেলে এসকল বৈশিষ্ট্য পেয়েছে। সুতরাং এটি স্পষ্ট যে, দৃশ্যপট-১ এ সমাজজীবনে প্রভাব বিস্তারকারী বংশগতি উপাদানকে নির্দেশ করছে।"
        },
        {
          "label": "ঘ",
          "question": "সমাজজীবনে উল্লেখিত উপাদানটির প্রভাব বিশ্লেষণ করো।",
          "explanation": "সমাজজীবনে উল্লেখিত উপাদান তথা বংশগতি উপাদানের প্রভাব অনস্বীকার্য। উদ্দীপকে উল্লেখিত রিমি তার ছেলেকে বলছিল, 'তুই দেখতে তোর বাবার মতো, তোর চুল, নাক, গায়ের রং এমনকি হাঁটার ভঙ্গিও তোর বাবার মতো।' রিমির এ ধারণা সমাজজীবনে প্রভাব বিস্তারকারী অন্যতম উপাদান বংশগতিকে নির্দেশ করে। কেননা বংশগতির প্রভাবেই গায়ের রং, চুলের বৈশিষ্ট্য ইত্যাদি নির্ধারিত হয়। ব্যক্তির মেধা, আচরণ প্রভৃতি অনেকাংশ বংশগতি দ্বারা প্রভাবিত। বর্ণবাদী নৃবিজ্ঞানীরা মনে করেন, কেবল উৎকৃষ্ট নৃগোষ্ঠীর লোকেরাই সমাজ ও সভ্যতায় উল্লেখযোগ্য অবদান রাখতে সক্ষম হয়। অন্যদিকে বংশগতির ধারায় যারা নিকৃষ্ট তারা সমাজ ও সভ্যতার অগ্রগতিতে তেমন অবদান রাখতে পারে না। নৃবিজ্ঞানী গ্যাল্টনের মতে, প্রতিভা এবং দক্ষতা বংশগতির সূত্রে প্রাপ্ত। মধ্যম মানের ব্যক্তিকে যতই অনুকূল ও উপযুক্ত পরিবেশ দেওয়া হোক না কেন, সে তার প্রতিভার উন্নতি ঘটিয়ে সমাজ ও সভ্যতার অগ্রগতিতে অবদান রাখতে ব্যর্থ হবে। অন্যদিকে এটা প্রমাণিত যে, মেধাবী ও প্রতিভাবান লোকেরা অনেক প্রতিকূল পরিবেশের বাধা-বিপত্তি ডিঙ্গিয়ে জীবনে প্রতিষ্ঠিত হয়েছেন। সর্বকালের অন্যতম শ্রেষ্ঠ বিজ্ঞানী আইনস্টাইন, ভারতের প্রাক্তন প্রেসিডেন্ট ও পরমাণু বিজ্ঞানী এ পি জে আবদুল কালাম এর উজ্জ্বল উদাহরণ। উপরের আলোচনার পরিসমাপ্তিতে বলা যায়, বর্ণবাদী নৃবিজ্ঞানীদের মতামত গ্রহণ না করলেও ইতিহাস দ্বারা এটা মোটামুটি প্রমাণিত যে, সমাজ ও সভ্যতার অগ্রগতিতে 'বংশগতি' উপাদানের গুরুত্বপূর্ণ প্রভাব বিদ্যমান।"
        }
      ]
    },
    {
      "number": "10",
      "uddipok": "জন্মের পর থেকে রোজা তার বধির মাঁয়ের সাথে একটি ঘরে চার বছর থাকতে বাধ্য হয়। ফলে রোজা অন্য কোনো মানুষের সংস্পর্শে আসতে পারেনি। আবার ওর মা যেহেতু কানেও শুনতে পায় না, তাই রোজা কথা বলা শিখেনি। মা ও মেয়েকে যখন উদ্ধার করা হলো, তখন রোজার আচরণ ও বুদ্ধিমত্তা ছয় মাসের শিশুর মতো মনে হচ্ছিল।",
      "tag": "DIC 24",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে এমন এক ব্যবস্থা, যার মাধ্যমে অর্থনৈতিক, সামাজিক ও সাংস্কৃতিক দিক থেকে সারা বিশ্বের মানুষকে একই পতাকাতলে নিয়ে আসা হয়।"
        },
        {
          "label": "খ",
          "question": "সামাজিক জনবিজ্ঞান বলতে কী বোঝায়?",
          "explanation": "সামাজিক জনবিজ্ঞান বলতে বোঝায় জনসংখ্যা বিষয়ক বিজ্ঞান। সমাজবিজ্ঞানের যে শাখা জনসংখ্যা তত্ত্ব, জনসংখ্যা কাঠামো, জন্মহার, মৃত্যুহার, জনসংখ্যার বণ্টন এবং তার প্রভাব ইত্যাদি নিয়ে আলোচনা করে তাকে সামাজিক জনবিজ্ঞান বলে। অর্থাৎ জনবিজ্ঞান বলতে জনসংখ্যা সংক্রান্ত বিষয় যেমন- জন্ম, মৃত্যু, বিবাহ, স্থানান্তর ইত্যাদি তত্ত্ব ও তথ্য পর্যালোচনা করাকে বোঝায়।"
        },
        {
          "label": "গ",
          "question": "উদ্দীপকের শিশুটির স্বাভাবিক বিকাশ বাধাগ্রস্ত হয়েছে কোন প্রক্রিয়ার অভাবে? ব্যাখ্যা করো।",
          "explanation": "উদ্দীপকের শিশুটির স্বাভাবিক বিকাশ বাধাগ্রস্থ হয়েছে সামাজিকীকরণ প্রক্রিয়ার অভাবে। সামাজিকীকরণ হচ্ছে এমন একটি প্রক্রিয়া যার মাধ্যমে একজন ব্যক্তি সমাজে বসবাসের উপযোগী হয়ে ওঠে। এটি একটি জীবনব্যাপী প্রক্রিয়া যা জন্ম থেকে মৃত্যু পর্যন্ত চলতে থাকে। সামাজিকীকরণে হাতেখড়ি পরিবার থেকে শুরু হয় এবং শিশু বড় হওয়ার সাথে সাথে সমাজের প্রথা মূল্যবোধ, রীতিনীতি, আচার-আচরণ সম্পর্কে অভিজ্ঞতা লাভ করে এবং সমাজের সাথে খাপখাইয়ে চলতে শিখে। এই প্রক্রিয়ার ব্যত্যয় ঘটলে শিশুর স্বাভাবিক বিকাশ বাধাগ্রস্থ হয়। t উদ্দীপকের রোজা জন্মের পর তার বধির মায়ের সাথে একটি ঘরে চার বছর থাকতে বাধ্য হয়। ফলে রোজা অন্য মানুষের সংস্পর্শে আসেনি এবং ওর মা যেহেতু কানে শুনতে পায় না। তাই রোজা কথা বলা শিখেনি। ফলে যখন তাদের উদ্ধার করা হয়। তখন রোজার আচরণ এবং বুদ্ধিমত্তা ছয় মাসের শিশুর মতো মনে হচ্ছিল যা সুস্পষ্টভাবে সামাজিকীকরণ প্রক্রিয়ার অভাবকে ইঙ্গিত করে। তাই বলা যায়, উদ্দীপকের শিশুটির স্বাভাবিক বিকাশ বাধাগ্রস্থ হয়েছে সামাজিকীকরণ প্রক্রিয়ার অভাবে।"
        },
        {
          "label": "ঘ",
          "question": "উল্লেখিত প্রক্রিয়ায় পরিবার ও সঙ্গীদলের ভূমিকা বিশ্লেষণ করো।",
          "explanation": "উল্লেখিত সামাজিকীকরণ প্রক্রিয়ায় পরিবার ও সঙ্গীদলের ভূমিকা অপরিসীম। 1 পরিবার একটি শিশুর সামাজিকীকরণে প্রাথমিক বাহন হিসেবে কাজ করে। শিশুর শিক্ষার প্রথম হাতেখড়ি হয় পরিবারেই। শিশুরা যেহেতু অনুকরণপ্রিয় সেহেতু পারিবারিক পরিবেশে যা শেখে ব্যক্তিত্ব গঠনে তা আজীবন ভূমিকা পালন করে এবং পারিবারিক রীতিনীতি, প্রথা ইত্যাদির উপর ভিত্তি করে শিশুর একটি নিজস্ব জীবনধারা গড়ে ওঠে। তাই পরিবার তথা পিতা-মাতার মধ্যে ভালো সম্পর্ক শিশুর যথার্থ সামাজিকীকরণে অত্যন্ত গুরুত্বপূর্ণ। শিশুর সামাজিকীকরণে সঙ্গীদল, খেলার সাথী বা বন্ধুবান্ধবের ভূমিকাও অনেক। সঙ্গীদল বা সমবয়সিদের সাথে চলার মাধ্যমে শিশু মূল্যবোধের - প্রতি সংবেদনশীল হয়। সমাজ থেকে উপযুক্ত মনোভাব এবং শিক্ষা গ্রহণ করে। পরিবারের বাইরে যেহেতু সঙ্গীদলের সাথেই শিশু বেশি সময় অতিবাহিত করে, তাই শিশু তাঁর সঙ্গীদল দ্বারা বেশি প্রভাবিত হয়। শিশুর উন্নয়নমূলক মনোভাব গঠন বা অপরাধমূলক কাজে লিপ্ত করা উভয় ক্ষেত্রেই সঙ্গীদল খুবই শক্তিশালী ভূমিকা পালন করে। তাই বলা যায়, উল্লেখিত সামাজিকীকরণ প্রক্রিয়ায় পরিবার ও সঙ্গীদলের ভূমিকা অপরিসীম।"
        }
      ]
    },
    {
      "number": "11",
      "uddipok": "'ক' দলটি নির্বাচনে জয়ী হয়ে সরকার গঠন করে অপরদিকে 'খ' দলটি বিরোধী দল হিসেবে 'ক' দলকে সর্বদা চাপের মধ্যে রাখে। একসময় 'খ' দলটি ক্ষমতা দখল করে এবং 'ক' দল ক্ষমতা থেকে ছিটকে পড়ে। এভাবে 'ক' ও 'খ' দলের মধ্যেই ক্ষমতার পালা বদল হতে থাকে।",
      "tag": "DIC 24",
      "sub_questions": [
        {
          "label": "ক",
          "question": "বিবর্তন কাকে বলে?",
          "explanation": "বিবর্তন হচ্ছে ধীরগতিতে সমাজের ক্রমাগত পরিবর্তন।"
        },
        {
          "label": "খ",
          "question": "জেন্ডার বলতে কী বোঝায়?",
          "explanation": "নারী ও পুরুষ সমন্ধীয় মনস্তাত্ত্বিক এবং সাংস্কৃতিক বোধ হচ্ছে জেন্ডার। জেন্ডার হচ্ছে 'সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক এবং সমাজ কর্তৃক 'আরোপিত নারী-পুরুষের ভূমিকা, যা অপরিবর্তনীয়। একজন নারী বা পুরুষ সমাজে কী ভূমিকা পালন করবে, কেমন আচরণ করবে, তাদের মধ্যে আন্তঃসম্পর্ক কেমন হবে, কার পোশাক-পরিচ্ছদ কেমন হবে প্রভৃতি প্রকাশ করে জেন্ডার।"
        },
        {
          "label": "গ",
          "question": "উদ্দীপকে উল্লেখিত বিষয়টিতে পাঠ্যবইয়ের কোন প্রত্যয়ের প্রতিফলন ঘটেছে? উক্ত বিষয়টির কারণসমূহ ব্যাখ্যা করো।",
          "explanation": "উদ্দীপকে উল্লেখিত বিষয়টিতে পাঠ্যবইয়ের প্যারেটোর 'এন্সিউ চক্রাকার তত্ত্ব' নামে পরিচিত। ইতালীয় সমাজতাত্ত্বিক ভিলফ্রেডো প্যারেটোর এলিট চক্রাকার তত্ত্ব সামাজিক পরিবর্তন সম্পর্কিত বিভিন্ন তত্ত্বের অন্যতম। তিনি এ তত্ত্বে একটি চক্রাকার ধারা অনুসরণ করে সামাজিক পরিবর্তনকে কতকগুলো সামাজিক ও রাজনৈতিক প্রত্যয়ের মাধ্যমে বিশ্লেষণ করেছেন। তার মতে, সমাজের সদস্যরা 'শাসক এলিট' এবং 'অশাসক এলিট' এ দুইভাগে বিভক্ত। শাসক এলিট তারাই যারা সমাজের শাসন ক্ষমতায় অধিষ্ঠিত থাকে। অন্যদিকে অশাসক এলিটরা সমাজের শীর্ষ অবস্থানে থাকে কিন্তু তাদের হাতে শাসন ক্ষমতা থাকে না। তারা সবসময় শাসক এলিটদের পরাস্ত করে ক্ষমতায় আসতে চায়। প্যারেটো দেখিয়েছেন, একসময় শাসক এলিটরা শাসন ক্ষমতা হারিয়ে ফেলে এবং অশাসক এলিটরা তা গ্রহণ করে। এভাবে শাসক এলিট ও অশাসক এলিটের মধ্যে ক্ষমতার আবর্তন চলতেই থাকে। আর এ ক্ষমতা আবর্তনের ফলে সমাজকাঠামোর মধ্যেও পরিবর্তন সাধিত হয়। উদ্দীপকে উল্লেখিত 'ক' দলটি এবং 'খ' দলটির মধ্যে পারস্পরিক ক্ষমতা বদল চক্রটি দেখানো হয়েছে যা প্যারেটোর এলিট চক্রাকার তত্ত্বের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে সামাজিক পরিবর্তনের কোন তত্ত্বটির প্রয়োগ লক্ষ করা যায়? ব্যাখ্যা করো",
          "explanation": "উদ্দীপকে সামাজিক পরিবর্তনের প্যারেটোর এলিট চক্রাকার তত্ত্বটির প্রয়োগ লক্ষ করা যায়। প্যারেটো তার এলিট চক্রাকার তত্ত্বকে সমাজ পরিবর্তনের তত্ত্ব বলে অভিহিত করেছেন। তার মতে, সমাজ সবসময় সংখ্যাগরিষ্ঠ শ্রেণি দ্বারা পরিচালিত হয়, যাদের কতকগুলো নির্দিষ্ট বৈশিষ্ট্য থাকে। কেবল তারাই রাষ্ট্র বা' সমাজের শাসন ক্ষমতায় অধিষ্ঠিত থাকতে পারে, যারা উদ্ভাবনী মন-মানসিকতা এবং সামাজিক পরিবর্তনে আগ্রহী। এ গুণগুলো হারালে তারা শাসন ক্ষমতা থেকে বিতাড়িত হয়। অভিজাত শাসক শ্রেণি যখন পরিবর্তনকে না মেনে নিয়ে রক্ষণশীলতাকে গুরুত্ব দেয় তখন অশাসক শ্রেণি পরিবর্তনকে গুরুত্ব দিয়ে সচেতন হয়ে ওঠে। এতে করে দীর্ঘদিন অশাসক এলিট হিসেবে থাকা গোষ্ঠী রক্ষণশীলতার পরিবর্তে পরিবর্তনশীল মনোভাব ধারণ করে এবং শাসন ক্ষমতা দখল করে। একইভাবে তারা যখন বিপরীত দিকে ধাবিত হয়, তখন অশাসক পরিবর্তনশীল শ্রেণি পুনরায় শাসনভার গ্রহণ করে। উদাহরণস্বরূপ বলা যায়, কোনো রাষ্ট্রের ক্ষমতাসীন রাজনৈতিক দল 'যখন পরিবর্তনশীলতার পরিবর্তে রক্ষণশীল বৈশিষ্ট্য ধারণ করে তখন বিরোধী দল সামাজিক পরিবর্তন নিয়ে সচেতন হয়ে ওঠে। ফলে একটি নির্দিষ্ট সময় পর তারা পরিবর্তনের অঙ্গিকার নিয়ে বিরোধী দল থেকে ক্ষমতাসীন দলে পরিণত হয়। উপরের আলোচনার প্রেক্ষিতে বলা যায়, প্যারেটোর এলিট চক্রাকার তত্ত্বটি পরিবর্তনশীলতাকে গুরুত্ব প্রদানের মাধ্যমে সামাজিক পরিবর্তনে কার্যকর ভূমিকা পালন করে।"
        }
      ]
    }
  ]
}