{
  "title": "কুমিল্লা, বরিশাল ২০১৯",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "ঘটনা-১: সুমন তার স্ত্রীর মৃত্যুর পর স্ত্রীর ছোট বোনকে বিয়ে করে। ঘটনা-২: ফরিদ তার মামাতো বোনকে বিয়ে করে।",
      "tag": "CB, BB 19",
      "sub_questions": [
        {
          "label": "ক",
          "question": "",
          "explanation": "‘The History of Human Marriage' বইটি ফিনল্যান্ডের সমাজবিজ্ঞানী এডওয়ার্ড ওয়েস্টারমার্ক-এর লেখা।"
        },
        {
          "label": "খ",
          "question": "",
          "explanation": "প্রথাগত সূত্রে কাউকে আত্মীয় করে নেয়াই হলো প্রথাগত জ্ঞাতি। প্রথাগত জ্ঞাতিসম্পর্ক নির্ধারিত হয় একই স্থানে বা এলাকায় বসবাসরত মানুষদের মধ্যে। যেমন- একই পাড়ায় বসবাসকারী বাবা-চাচার বয়সী ব্যক্তিকে চাচা ডাকা। এ ধরনের জ্ঞাতিসম্পর্কের ক্ষেত্রে রক্ত সম্পর্ক নির্দিষ্ট হতে পারে, আবার অনির্দিষ্টও হতে পারে।"
        },
        {
          "label": "গ",
          "question": "",
          "explanation": "ঘটনা-২ হলো বিষম কাজিন বা ক্রস কাজিন বিবাহ। বিবাহের যেসব প্রকারভেদ রয়েছে বিষম কাজিন বিবাহ তার অন্যতম। পিতার বোনের সন্তান-সন্ততি (ফুফাতো ভাইবোন) এবং মাতার ভাইয়ের সন্তান-সন্ততি (মামাতো ভাইবোন) হলো ক্রস বা বিষম কাজিন। যখন এ ধরনের ভাইবোনের মধ্যে বিবাহ সংঘটিত হয় তখন তাকে বিষম কাজিন বিবাহ বলে। পারিবারিক সম্পর্ককে আরো জোরদার ও সুদীর্ঘ করার জন্য এ ধরনের বিবাহ অনুষ্ঠিত হতে দেখা যায়। মুসলিম সমাজে এ ধরনের বিবাহ বিদ্যমান। উদ্দীপকে ফরিদ তার মামাতো বোনকে বিবাহ করে। বিবাহ রীতি অনুযায়ী এটি বিষম কাজিন বিবাহ। কেননা মামাতো ফুফাতো ভাইবোনের মধ্যে বিবাহ সংঘটিত হলে তাকে বিষম কাজিন বিবাহ বলে, যা উপরের আলোচনায়ও ফুটে উঠেছে। তাই বলা যায়, উদ্দীপকের ঘটনা-২ বিষম কাজিন বিবাহকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপক দ্বারা নির্দেশিত সরোরেট বিবাহের সামাজিক গুরুত্ব অপরিসীম। সরোরেট বিবাহ বলতে কোনো ব্যক্তি কর্তৃক তার মৃত স্ত্রীর যেকোনো বোনকে বিবাহ করাকে বোঝায়। এ প্রথায় সাধারণত দুটি বিষয়কে প্রাধান্য দেওয়া হয়। প্রথমত, মৃত স্ত্রী কোনো নাবালক সন্তান রেখে গেলে তার সুষ্ঠু লালন- পালনের জন্য এ বিবাহ সংঘটিত হয়। দ্বিতীয়ত, আত্মীয়তার সম্পর্ক ধরে রাখা। অর্থাৎ স্ত্রীর মৃত্যুর পরপরই যাতে গোষ্ঠীদ্বয়ের মধ্যকার সম্পর্ক শেষ না হয়ে যায় সেজন্যও এ প্রথাটি পালিত হয়। ঘটনা-১-এ দেখা যায়, সুমন তার স্ত্রীর মৃত্যুর পর স্ত্রীর ছোট বোনকে বিয়ে করে। এক্ষেত্রে সরোরেট বিবাহ সম্পন্ন হলে সুমনের সন্তান যথাযথ স্নেহে লালিত-পালিত হওয়ার সুযোগ পাবে। এছাড়া তাদের দুই পরিবারের মধ্যে আত্মীয়তার বন্ধন বজায় থাকার পাশাপাশি পারিবারিক ও গোষ্ঠীগত সংহতিও বৃদ্ধি পাবে। অর্থাৎ সরোরেট বিবাহ যেমন মৃত স্ত্রীর রেখে যাওয়া অসহায় সন্তানের জন্য মঙ্গলজনক তেমনি সামাজিক বন্ধন সুদৃঢ় করতেও ভূমিকা রাখে। উপরের আলোচনার প্রেক্ষিতে বলা যায়, সরোরেট বিবাহ সমাজের জন্য নিঃসন্দেহে ইতিবাচক ভূমিকা পালন করে।"
        }
      ]
    },
    {
      "number": "2",
      "uddipok": "তানিয়া একটি ইটের ভাটাতে কাজ করে। সেখানে পুরুষ ও মহিলা মিলে প্রায় ৮০ জন শ্রমিক কাজ করে। তার স্বামী মতিন একই ইট ভাটাতে কাজ করে। তানিয়ার মনে খুব দুঃখ, কারণ সারাদিন একই পরিশ্রম করলেও সে তার স্বামী মতিনের অর্ধেক পারিশ্রমিক পায়। কাজ থেকে একই সঙ্গে ঘরে ফিরে তানিয়াকে একা হাতে ঘরের সব কাজ করতে হয়। অথচ, মতিন শুয়ে আরাম করে। সে ঘরের কোনো কাজে তানিয়াকে সাহায্য করে না। বরং কারণে-অকারণে তানিয়াকে বকাঝকা করে।",
      "tag": "CB, BB 19",
      "sub_questions": [
        {
          "label": "ক",
          "question": "“সমাজবিজ্ঞান হচ্ছে প্রতিষ্ঠানের বিজ্ঞান” – সংজ্ঞাটি কোন সমাজবিজ্ঞানীর?",
          "explanation": "“সমাজবিজ্ঞান হচ্ছে প্রতিষ্ঠানের বিজ্ঞান”- উক্তিটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "সামাজিক নিরাপত্তার ধারণাটি বুঝিয়ে বলো।",
          "explanation": "সামাজিক নিরাপত্তা এক ধরনের মানবিক অধিকার। সমাজের কোনো ব্যক্তি তার নিয়ন্ত্রণ বহির্ভূত কারণে যখন বিপর্যয়ের সম্মুখীন হয় তখন এ অবস্থা মোকাবিলার জন্য সমাজ বা রাষ্ট্রের পক্ষ থেকে যে ব্যবস্থাসমূহ নেয়া হয় তাই সামাজিক নিরাপত্তা।"
        },
        {
          "label": "গ",
          "question": "উদ্দীপকে কোন সামাজিক বৈষম্যের চিত্রটি ফুটে উঠেছে? ব্যাখ্যা করো।",
          "explanation": "উদ্দীপকে জেন্ডারভিত্তিক সামাজিক বৈষম্যের চিত্র ফুটে উঠেছে। নারী ও পুরুষের মধ্যে শারীরিক বৈশিষ্ট্যের দিক দিয়ে যে পার্থক্য তাকে লিঙ্গ বলে চিহ্নিত করা হয়। এই লিঙ্গ পার্থক্যের জন্যই মানবজাতির দুই অংশের একটি পুরুষ অপরটি নারী। বস্তুত জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক এবং সমাজ কর্তৃক আরোপিত নারী-পুরুষের ভূমিকা, যা পরিবর্তিত | প্রাকৃতিক কারণে এ অসমতার উদ্ভব হলেও সমাজজীবনে এর সুদূরপ্রসারী প্রভাব রয়েছে। সুদূর অতীতের শিকারি সমাজে সন্তানধারণ, প্রতিপালন, গৃহস্থালির কার্যাদি সম্পাদন ইত্যাদি কাজের সাথে নারীরা অধিকভাবে যুক্ত হয়ে পড়ায় এগুলোকে বাধ্যতামূলকভাবে নারীর কাজ হিসেবে ধরে নারীকে গৃহবন্দী করে ফেলা হয়। ক্রমে শিকার, পশুপালন, জমি চাষ, যুদ্ধ প্রভৃতি কাজে পুরুষ প্রাধান্য সৃষ্টি হওয়ায় নারীরা পুরুষের অধঃস্তন হয়ে পড়ে, যা পুরুষশাসিত সমাজের জন্ম দেয়। কার্যত পুরুষ ও নারীর লিঙ্গ ভেদাভেদের দোহাই দিয়ে সমাজ নারী এবং পুরুষের সম্পর্কের মধ্যে নানারকম অসমতা সৃষ্টি করেছে। যেমনটি উদ্দীপকেও লক্ষণীয়। উদ্দীপকে দেখা যায়, ইট ভাটায় তানিয়া ও তার স্বামী দুজনেই সমপরিমাণ কাজ করে। কিন্তু তানিয়া তার স্বামীর অর্ধেক পারিশ্রমিক পায়। আবার কাজ শেষে বাসায় ফিরে সংসারের যাবতীয় কাজ তানিয়া একাই সম্পন্ন করে। তানিয়ার প্রতি এ ধরনের বৈষম্য জেন্ডার বৈষম্যকেই নির্দেশ করে, | যা পূর্বোক্ত আলোচনার সাথে সাদৃশ্যপূর্ণ। তাই বলা যায়, উদ্দীপকে জেন্ডার বৈষম্যের বিষয়টি ফুটে উঠেছে।"
        },
        {
          "label": "ঘ",
          "question": "“উদ্দীপকের উক্ত বৈষম্য আমাদের সামাজিক উন্নতির অন্তরায়\" - তুমি কি এই বক্তব্যের সাথে একমত? যুক্তিসহ বিশ্লেষণ করো।",
          "explanation": "উদ্দীপকে আলোচিত বিষয় তথা জেন্ডার বৈষম্য সামাজিক অগ্রগতির অন্তরায়। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। জেন্ডারভিত্তিক বৈষম্যের কারণেই নারীদেরকে আর্থ-সামাজিক ও রাজনৈতিক ক্ষেত্রে ভূমিকা রাখার সুযোগ দেওয়া হচ্ছে না। উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা 'এখনও পিছিয়ে আছি। লিগভিত্তিক সামাজিক বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কোনো মূল্য দেয়া হয় না। জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষা প্রতিষ্ঠান, কর্মক্ষেত্রসহ সব ক্ষেত্রেই নারীরা বৈষম্যের শিকার হয়। ফলে আমাদের বাংলাদেশের মতো উন্নয়নশীল দেশগুলো আর্থ- সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিভিন্ন ধরনের অসমতার সৃষ্টি হচ্ছে। এ অসমতা, সামাজিক উন্নতির অন্যতম অন্তরায় হিসেবে কাজ করছে।"
        }
      ]
    },
    {
      "number": "3",
      "uddipok": "⇒ \\Rightarrow ⇒ জন্মঃ ১৭৯৮ খ্রিঃ ⇒ \\Rightarrow ⇒ প্রধান গ্রন্থঃ “The Positive Philosophy” ⇒ \\Rightarrow ⇒ প্রবক্তাঃ দৃষ্টবাদ",
      "tag": "CB, BB 19",
      "sub_questions": [
        {
          "label": "ক",
          "question": "‘আল-আসাবিয়া’ ধারণাটি কোন সমাজবিজ্ঞানীর ?",
          "explanation": "‘আল-আসাবিয়া’ ধারণাটি চৌদ্দ শতকের তিউনিসিয়ার দার্শনিক, ইতিহাসবিদ ও সমাজবিজ্ঞানী ইবনে খালদুনের।"
        },
        {
          "label": "খ",
          "question": "শ্রেণি সংগ্রাম তত্ত্বের মূল বক্তব্য কী ? বুঝিয়ে বলো।",
          "explanation": "সমাজে বিদ্যমান শোষক ও শাসিতের মধ্যে প্রতিনিয়ত যে দ্বন্দ্ব সংঘটিত হয় তার স্বরূপ উন্মোচনই শ্রেণি সংগ্রাম তত্ত্বের মূল বক্তব্য। শ্রেণি সংগ্রাম তত্ত্বের মূল বক্তব্য হলো , একটি শ্রেণি উৎপাদন যন্ত্রে তথা উৎপাদন উপায়ের মালিক এবং অন্য শ্রেণি উৎপাদন উপায়ের মালিকানা থেকে বঞ্চিত। শ্রেণি সংগ্রাম তত্ত্বের প্রধান বৈশিষ্ট্য হলো, প্রতিটি শ্রেণি নিজেদের ব্যক্তি হিসেবে চিন্তা না করে নিজ শ্রেণির সদস্য হিসেবে চিন্তা করে। এ সংগ্রামে পুঁজিপতিদের সংখ্যা ক্রমশ হ্রাস ও শ্রমজীবীর সংখ্যা বৃদ্ধি এবং শ্রেণিদ্বয়ের মধ্যে শত্রুতা বৃদ্ধি পাবে। পরিশেষে বিপ্লবের মাধ্যমে পুঁজিপতি শ্রেণি ধ্বংস ও শ্রমজীবীদের একনায়কত্ব প্রতিষ্ঠিত হবে।"
        },
        {
          "label": "গ",
          "question": "উদ্দীপকে কোন সমাজবিজ্ঞানীর কথা বলা হয়েছে? তার পরিচয় বর্ণনা করো।",
          "explanation": "উদ্দীপকে সমাজবিজ্ঞানের জনক অগাস্ট কোঁৎ-এর কথা বলা হয়েছে। অগাস্ট কোঁৎ ১৭৯৮ খ্রিস্টাব্দের ১৯ জানুয়ারি ফ্রান্সের মন্টিপিলায়ার শহরে জন্মগ্রহণ করেন। তিনি জীবনের অধিকাংশ সময় ব্যয় করেন প্যারিসে। অগাস্ট কোঁৎ ঊনবিংশ শতাব্দীর বুর্জোয়া বাস্তবতাকে স্থায়ী ধরাবাধা একটি সত্তা হিসেবে দেখতে আগ্রহী ছিলেন। এ আগ্রহের প্রেক্ষাপটে তিনি সমাজ অধ্যয়নের জন্য একটি স্বতন্ত্র বিজ্ঞানের প্রয়োজনীয়তা অনুভব করেন এবং এ বিষয়ে তার প্রথম লেখার শিরোনাম দেন ‘Social Physics’। তার ধারণা ছিল সমাজের মধ্যে এমন অনেক সূত্র আছে যা এখনো পর্যন্ত মানুষের অজানা। কোঁৎ পরবর্তীতে তার আলোচিত বিষয়ের ‘Social Physics’ নাম পরিবর্তন করে ‘Sociology’ রাখেন। সমাজবিজ্ঞানকে একটি পূর্ণাঙ্গ এবং স্বতন্ত্র সামাজিক বিজ্ঞান হিসেবে গড়ে তোলার পেছনে যে সমস্ত চিন্তাবিদদের প্রত্যক্ষ ও পরোক্ষ অবদান রয়েছে তার মধ্যে অগাস্ট কোঁৎ অন্যতম। ঊনবিংশ শতাব্দীর মধ্যভাগে অর্থাৎ ১৮৩৯ সালে অগাস্ট কোঁৎ-ই সর্বপ্রথম সমাজবিজ্ঞান শব্দটির উদ্ভব ঘটান। তিনি তাঁর ‘The positive Philosophy’ গ্রন্থে সমাজবিকাশের সূত্র আলোচনা করতে গিয়ে ‘ত্রয়স্তর তত্ত্ব’ প্রদান করেন। এ তত্ত্বে কোঁৎ দেখিয়েছেন যে, মানুষের ধ্যান-ধারণা ও সমাজের চূড়ান্ত পর্যায় হচ্ছে দৃষ্টবাদ। কোঁৎ ১৮৫৭ সালের ৫ সেপ্টেম্বর প্যারিসে মৃত্যুবরণ করেন। উদ্দীপকে বর্ণনায় এমন একজন মমীষী সম্পর্কে বলা হয়েছে যিনি ১৭৯৮ খ্রিষ্টাব্দে জন্মগ্রহণ করেন। তার লিখিত প্রধান গ্রন্থের নাম ‘The Positive Philosophy’। এ মনীষী দৃষ্টবাদের প্রবক্তা। উপরে আলোচিত অগাস্ট কোঁৎ-এর জীবন ও কর্ম লক্ষ করলে বোঝা যায় যে, উদ্দীপকটি অগাস্ট কোঁৎকে নির্দেশ করছে।"
        },
        {
          "label": "ঘ",
          "question": "মানবসমাজের বিকাশে উক্ত সমাজবিজ্ঞানীর তত্ত্বটি বিশ্লেষণ করো।",
          "explanation": "মানবসমাজের বিকাশে উদ্দীপকে নির্দেশিত সমাজবিজ্ঞানী অর্থাৎ অগাস্ট কোঁতের তত্ত্বটি হলো ত্রয়স্তর তত্ত্ব। অগাস্ট কোঁৎ সমাজ বিকাশের তিনটি স্তরের কথা বলেছেন। এ স্তর তিনটি হলো ধর্মতাত্ত্বিক স্তর, অধিবিদ্যাগত স্তর এবং দৃষ্টবাদী স্তর। ধর্মতাত্ত্বিক স্তর ছিল মানুষের জ্ঞানের প্রাথমিক পর্যায়।যখন মানুষ প্রকৃতিকে নিয়ন্ত্রণ করার কোনো ক্ষমতা ও ধারণা অর্জন করতে পারেনি, সে সময়েই এ স্তরের শুরু। এ স্তরে সমাজ এবং রাষ্ট্রে যাজক ও পুরোহিত শ্রেণির প্রাধান্য থাকে। এদের শাসন ও নির্দেশে রাষ্ট্রীয় এবং সামাজিক জীবন পরিচালিত হয়। ধর্মই হচ্ছে এ স্তরে সমাজ গঠন ও পরিচালনার মূল চালিকা শক্তি। ধর্মতাত্ত্বিক স্তরে বিদ্যমান সমাজকে বলা হয় ‘সামরিক সমাজ’। অধিবিদ্যাগত স্তরটি মূলত মানুষের চিন্তা ও সমাজ বিবর্তনের মধ্যবর্তী অধ্যায়। এ স্তরে মানুষের বিশ্বাস জন্মে যে, বিশ্ব ব্রহ্মান্ড দেবতা কর্তৃক নয় বরং একটি বিশেষ শক্তি বা অজ্ঞাত কোনো ক্ষমতা দ্বারা পরিচালিত । এছাড়া এ স্তরে প্রকৃতি প্রদত্ত অধিকার, প্রাকৃতিক আইন প্রভৃতি ধারণা সুস্পষ্ট হয়ে ওঠে এবং ঔক্তিক অনুসন্ধান ও আইনের শাসন শুরু হয়। এ যুগে সামন্ততান্ত্রিক সমাজের বৈশিষ্ট্য প্রাধান্য পায়। এ পর্যায়ে সামাজিক একক হিসেবে পরিবারের স্থলে রাষ্ট্রের উদ্ভব ঘটে। মানুষ যখন ঐশ্বরিক, অতিপ্রাকৃত ও অলৌকিক শক্তির অভিজ্ঞতাকে বৈজ্ঞাইক উপায়ে ব্যাখ্যা করার রয়াস পায় তখনই দৃষ্টবাদী স্তরের আবির্ভাব ঘটে। এ স্তরের ধারণা হলো, বৈজ্ঞানিক পদ্ধতি অবলম্বনে জড় জগতকে যেভাবে জানা যায়, সেভাবে সামাজিক ঘটনা ও পরিস্থিতিকে বস্তুনিষ্ঠভাবে পাঠ করা যায়। এ স্তরে রাষ্ট্রীয় কাঠামোয় প্রযুক্তি প্রাধান্য পায় এবং সামাজিক ও অর্থনৈতিক ক্ষেত্রে পুঁজিপতি এবং শিল্পপতিরা নেতৃত্ব দেবে বলে আশা করা যায়। উপরের আলোচনার প্রেক্ষতে বলা যায়, সমাজ ও সভ্যতার বুদ্ধিভিত্তিক বিকাশের ধারা বিশ্লেষণ করার ক্ষেত্রে অগাস্ট কোঁৎ বর্ণিত ত্রয়স্তর বিশেষ সহায়ক ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "AHC 24,CB, BB 19",
      "sub_questions": [
        {
          "label": "ক",
          "question": "\"সামাজিক পরিবর্তন, সমাজ কাঠামো ও কার্যাবলির পরিবর্তন”- উক্তিটি কার?",
          "explanation": "'সামাজিক পরিবর্তন, সমাজ কাঠামো ও কার্যাবলির পরিবর্তন'-উক্তিটি আমেরিকান সমাজবিজ্ঞানী কিংসলে ডেভিসের।"
        },
        {
          "label": "খ",
          "question": "সামাজিক বিবর্তন বলতে কী বোঝ?",
          "explanation": "সামাজিক বিবর্তন বলতে সমাজের কাঠামোগত পরিবর্তনকে বোঝায়। সামাজিক বিবর্তন হচ্ছে এমন একটি প্রক্রিয়া যার মাধ্যমে মানুষের আচার- ব্যবহার, সামাজিক বিশ্বাস, মূল্যবোধ, রীতিনীতি, প্রতিষ্ঠান ইত্যাদি ধীর পরিবর্তনের ভিতর দিয়ে সরল থেকে জটিল অবস্থায় রূপান্তরিত হয়। সাধারণত সামাজিক বিবর্তনের ধারা সামাজিক বিকাশের সাথে সম্পৃক্ত। উদাহরণস্বরূপ বলা যায়, কৃষি ক্ষেত্রে সনাতনী ব্যবস্থার পরিবর্তে প্রযুক্তির ব্যবহার হচ্ছে কৃষির বিবর্তন।"
        },
        {
          "label": "গ",
          "question": "উদ্দীপকে '?' চিহ্নিত স্থানে সামাজিক পরিবর্তনের 'কোন মতবাদটি প্রযোজ্য? ব্যাখ্যা করো।",
          "explanation": "উদ্দীপকে '?' চিহ্নিত স্থানে সামাজিক পরিবর্তনের চক্রাকার মতবাদটি প্রযোজ্য। সমাজ সবসময় পরিবর্তনশীল। সমাজ পরিবর্তনের মতবাদগুলোকে সমাজবিজ্ঞানী বটোমোর প্রাথমিকভাবে দুই ভাগে ভাগ করেছেন। যথা- চক্রাকার ও রৈখিক মতবাদ। চক্রাকার তত্ত্বের মূলকথা হলো সামাজিক ঘটনাসমূহের পুনরাবৃত্তি ঘটে এবং পুনরাবৃত্তিমূলক ঘটনার মধ্যে পারস্পরিক সম্পর্ক বজায় থাকে। চক্রাকার মতবাদের প্রবক্তাদের মধ্যে ইবনে খালদুনের মতে, সমাজ ঘড়ির কাঁটার ন্যায় চক্রাকারে পরিবর্তিত হয় এবং ১২০ বছর পর পুনরায় আগের অবস্থায় ফিরে আসে। এ মতবাদ অনুসারে মানুষের ইতিহাস কালচক্রে বিবর্তিত হচ্ছে অর্থাৎ মানুষের ইতিহাস যেখান থেকে শুরু আবার সেখানেই ফিরে আসবে। এক্ষেত্রে পরিবর্তনের প্রত্যেক স্তর পূর্ববর্তী স্তর হতে সৃষ্টি হয় এবং তা পরবর্তী স্তরের জন্ম দেয়। চক্রাকার মতবাদের মতে প্রতিটি সভ্যতারই উৎপত্তি, বিকাশ ও ধ্বংসের পর্যায় রয়েছে এবং বিভিন্ন কারণে প্রতিটি সভ্যতার ক্ষেত্রে এরূপ পরিবর্তন লক্ষ করা যায়। চক্রাকার মতবাদের তাত্ত্বিকদের মধ্যে ইবনে খালদুন, ভিলফ্রেডো প্যারেটো, পিতিরিম সরোকিন প্রমুখ উল্লেখযোগ্য।"
        },
        {
          "label": "ঘ",
          "question": "সামাজিক পরিবর্তনের ক্ষেত্রে উক্ত মতবাদটির যৌক্তিকতা বিশ্লেষণ করো।",
          "explanation": "সামাজিক পরিবর্তনের ক্ষেত্রে চক্রাকার মতবাদ একটি প্রাচীন ও যৌক্তিক ধারণা। সামাজিক পরিবর্তন একটি চলমান প্রক্রিয়া যার মাধ্যমে সমাজ প্রতিনিয়ত পরিবর্তিত হচ্ছে। বিভিন্ন সমাজবিজ্ঞানী এ পরিবর্তনগুলোকে বিভিন্ন তত্ত্বের মাধ্যমে বিশ্লেষণ করেছেন। তার মধ্যে চক্রাকার তত্ত্ব অন্যতম। এ তত্ত্বের মাধ্যমে তারা দেখিয়েছেন যে সমাজ চক্রাকারে আবর্তিত হয়ে পুনরায় পূর্বের অবস্থায় ফিরে আসে। চক্রাকার তত্ত্বের অন্যতম প্রবক্তা প্যারেটো বলেন, \"সমাজ পরিবর্তনের ধারা চক্রাকারে আবর্তিত হচ্ছে এবং সমাজ ঘুরে-ফিরে আবার আগের অবস্থায় ফিরে আসে।” তিনি তার তত্ত্বে এলিট চক্রের মাধ্যমে সমাজ কীভাবে আবর্তিত হয় তা দেখিয়েছেন। অন্যদিকে সামাজিক পরিবর্তনের রৈখিক মতবাদের প্রবক্তাদের মধ্যে অগাস্ট কোঁৎ ও কার্ল মার্কস অন্যতম। তাদের মতে সমাজ ক্রমশ সভ্যতার উচ্চ স্তরে উপনীত হচ্ছে এবং এর ফলে সামাজিক অগ্রগতি রৈখিকভাবে ঘটছে। কোঁৎ তার 'ত্রয়স্তর' তত্ত্বে মানুষের বুদ্ধিগত বিকাশ বিশ্লেষণের মাধ্যমে ( সামাজিক পরিবর্তন ব্যাখ্যা করেছেন। সামাজিক পরিবর্তনের তাত্ত্বিক ভিত্তি হিসেবে চক্রাকার এবং রৈখিক উভয় মতবাদই যৌক্তিক হলেও ইতিহাসের আলোকে বলা যায়, চক্রাকার মতবাদ তুলনামূলক বেশি গ্রহণীয়। উপরের আলোচনার মাধ্যমে এটি বোঝা যায় যে, সমাজ পরিবর্তনের ব্যাখ্যা হিসেবে চক্রাকার মতবাদ যৌক্তিক এবং বেশি গ্রহণযোগ্য।"
        }
      ]
    },
    {
      "number": "5",
      "uddipok": "⇒ \\Rightarrow ⇒ জন্মঃ ১৮৫৮ খ্রিঃ ফ্রান্স ⇒ \\Rightarrow ⇒ বিখ্যাত গ্রন্থঃ “The Suicide” ⇒ \\Rightarrow ⇒ জনকঃ ক্রিয়াবাদ",
      "tag": "CB, BB 19",
      "sub_questions": [
        {
          "label": "ক",
          "question": "‘The Communist Manifesto’ বইটি কার লেখা ?",
          "explanation": "‘The Communist Manifesto’ গ্রন্থটি জার্মান দার্শনিক কার্ল মার্কসের লেখা।"
        },
        {
          "label": "খ",
          "question": "সমাজবিজ্ঞান বলতে কী বোঝ ?",
          "explanation": "সমাজবিজ্ঞান হলো জ্ঞানের এমন এওটি শাখা যা সমাজ সম্পর্কিত বিষয়সমূহ নিয়ে নিরপেক্ষভাবে আলোচনা ও বিশ্লেষণ করে। সমাজবিজ্ঞান সামাজিক বিজ্ঞানের পর্যায়ভুক্ত একটি বিজ্ঞান যা সমাজে অবস্থানরত মানুষের আচার-আচরণ, আদর্শ-মূল্যবোধ, কার্যাবলি, রীতিনীতি, বিভিন্ন সামাজিক প্রতিষ্ঠান ও মানুষের মধ্যকার সম্পর্ক নিয়ে বিজ্ঞানভিত্তিক বিশ্লেষণ করে। সর্বোপরি সমাজবিজ্ঞান হলো সমাজের বিজ্ঞানভিত্তিক পাঠ।"
        },
        {
          "label": "গ",
          "question": "উদ্দীপকে কোন সমাজবিজ্ঞানীর কথা বলা হয়েছে ? তার পরিচয় বর্ণনা করো।",
          "explanation": "উদ্দীপকে ফরাসি সমাজবিজ্ঞানী এমিল ডুর্খেইমের কথা বলা হয়েছে। উদ্দীপকের ছকে এমন এক মনীষীর কথা বলা হয়েছে যিই ১৮৫৮ সালে জন্মগ্রহণ করেন এবং ১৯১৭ সালে মৃত্যুবরণ করেন। তিনি ‘The Suicide’ গ্রন্থের প্রণেতা এবং ক্রিয়াবাদের জনক। এসব তথ্য এমিল ডুর্খেইমকেই নির্দেশ করে। এমিল ডুর্খেইম ১৮৫৮ সালের ১৫ এপ্রিল উত্তর-পূর্ব ফ্রান্সের এপিনালে এক ইহুদি পন্ডিত পরিবারে জন্মগ্রহণ করেন। অত্যন্ত কৃতিত্বের সাথে প্রাইমারি শিক্ষা সমাপ্ত করে ডুর্খেইম ১৮৭৯ সালে বুদ্ধিজীবীদের কেন্দ্রস্থল ‘Ecole Normal Supeneure’- এ ভর্তি হন। তিনি কৃতিত্বের সাথে ১৮৮২ সালে স্নাতক ডিগ্রি লাভ করেন। ১৮৯৩ সালে তিনি ‘The Division of Labour’- শীর্ষক থিসিসের ওপর ডক্টরেট ডিগ্রি অর্জন করেন। ডুর্খেইম আলোচিত সমাজবিজ্ঞানে সামাজিক সমস্যা হিসেবে আত্মহত্যার অধ্যয়ন একটি গুরুত্বপূর্ণ বিষয়। তিনি ১৮৯৭ সালে প্রকাশিত ‘The Suicide’ গ্রন্থে এ বিষয়ে বিশদ আলোচনা করেন। এমিল ডুর্খেইমকে ক্রিয়াবাদের জনক হিসেবে আখ্যায়িত করা হয়। উপরের আলোচনার পরিপ্রেক্ষিতে বলা যায় যে, ‘The Suicide’ গ্রন্থের প্রণেতা ও ক্রিয়াবাদের জনক এমিল ডুর্খেইম নানারকম সামাজিক আচরণ বিশ্লেষণের মাধ্যমে সমাজবিজ্ঞানের বিকাশে গুরুত্বপূরণ অবদান রেখে গিয়েছেন ।"
        },
        {
          "label": "ঘ",
          "question": "উক্ত সমাজবিজ্ঞানীর ‘আত্মহত্যা’ সম্পর্কিত মতবাদটি বিশ্লেষোন করো।",
          "explanation": "উদ্দীপকে নির্দেশিত সমাজবিজ্ঞানী এমিল ডুর্খেইমের বিখ্যাত মতবাদসমূহের অন্যতম আত্মহত্যা সম্পর্কিত মতবাদ। সমাজবিজ্ঞানী এমিল ডুর্হেইম তার ১৮৯৭ সালে প্রকাশিত ‘The Suicide’ গ্রন্থে পরিসংখ্যানিক বিশ্লেষণের মাধ্যমে আত্মহত্যার সামাজিক উপাদানগুলোকে ব্যাখ্যা করেছে। তার মতে, আত্মহত্যা হলো একটি ব্যক্তিগতঘটনা কিন্তু আত্মহত্যার হার একটি সামাজিক ঘটনা। আত্মহত্যা সম্পর্কিত মতবাদ অনুযায়ী আতহত্যা ব্যক্তিগত, মনস্তাত্ত্বিক, ভৌগোলিক বা দৈহিক কারণে ঘটে না বরং এটি একটি সামাজিক ঘটনা এবং সমাজতাত্ত্বিক দৃষ্টিকোণ থেকে এর ব্যাখ্যা দেওয়া সম্ভব। ‘The Suicide’ গ্রন্থে তিনি চার ধরনের আত্মহত্যার কথা উল্লেখ করেছেন। যথাঃ ১। আত্মকেন্দ্রিক আত্মহত্যা, ২। পরার্থপর আত্মহত্যা, ৩। নৈরাজ্যমূলক আত্মহত্যা এবং ৪। অদৃষ্টবাদী আত্মহত্যা। ডুর্খেইমের মতে, সমাজ বা গোষ্ঠীর মধ্যে সঙ্ঘতির অভাব দেখা দিলে আত্মকেন্দ্রিক আত্মহত্যা সংঘটিত হয়। আবার ব্যক্তির সাথে সমাজের অতিরিক্ত সংহতির কারণে পরার্থপর আত্মহত্যা ঘটে। নৈরাজ্যজনক বা বিশৃঙ্খল অবস্থায় যখন ব্যক্তির ওপর সমাজের কোনো নিয়ন্ত্রণ থাকে না ও ব্যক্তি নিজেকে সমাজের সাথে যুক্ত করতে পারে না তখন নৈরাজ্যমূলক আত্মহত্যা ঘটে। অন্যদিকে অদৃষ্টবাদীয়াত্মহত্যা হচ্ছে নৈরাজ্যমূলক আত্মহত্যার সম্পূর্ণ বিপরীত। যখন ব্যক্তির ওপর গোষ্ঠীর প্রভাব অনেক বেড়ে যায় এবং কঠোর সামাজিক নিয়ন্ত্রণ আরোপ করা হয় তখন অদৃষ্টবাদী আত্মহত্যার হার বাড়ে। উপরের আলোচনা থেকে প্রতীয়মান হয়যে, ডুর্খেইমের আত্মহত্যা মতবাদটির সমাজতাত্ত্বিক ভিত্তি রয়েছে। আত্মহত্যার ঘটনাবলির পরিসংখ্যান গ্রহণ এবং এর পরিমাণ নিরূপণ করা যায়। ফলে এটি আর আত্মহত্যা হিসেবে বিবেচ্য থাকে না, বরং একটি সামাজিক ঘটনায় পরিণত হয়।"
        }
      ]
    },
    {
      "number": "6",
      "uddipok": "",
      "tag": "CB, BB 19",
      "sub_questions": [
        {
          "label": "ক",
          "question": "'দ্বান্দ্বিক বস্তুবাদ' তত্ত্বটি কোন সমাজবিজ্ঞানীর?",
          "explanation": "'দ্বান্দ্বিক বস্তুবাদ' তত্ত্বটি জার্মান দার্শনিক ও অর্থনীতিবিদ কার্ল মার্কসের।"
        },
        {
          "label": "খ",
          "question": "সভ্যতা বলতে কী বোঝ?",
          "explanation": "বস্তুগত সংস্কৃতির চূড়ান্ত বিকাশই হলো সভ্যতা । সভ্যতা বলতে মানব সংস্কৃতির এমন একটি উন্নত পর্যায়কে বোঝায়, যা নগর জীবনের উদ্ভবের সাথে সাথে উন্মেষ হয়েছে এবং যে পর্যায়ে রাষ্ট্রব্যবস্থার উদ্ভব হয়েছে। সমাজবিজ্ঞানী আর. এম. ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।”"
        },
        {
          "label": "গ",
          "question": "উদ্দীপকের '?' চিহ্নিত স্থানে সমাজজীবনের কোন উপাদানটি প্রযোজ্য হবে? ব্যাখ্যা করো ।",
          "explanation": "উদ্দীপকের '?’ চিহ্নিত, স্থানে সমাজজীবনে প্রভাব বিস্তারকারী ভৌগোলিক উপাদানটি প্রযোজ্য হবে। সমাজজীবনে প্রভাব বিস্তারকারী উপাদানসমূহের মধ্য থেকে চারটি উপাদানকে সমাজবিজ্ঞানীরা মৌলিক উপাদান বলে উল্লেখ করেছেন। যথা- ১. জৈবিক উপাদান, ২. ভৌগোলিক উপাদান, ৩. সাংস্কৃতিক উপাদান এবং ৪. সামাজিক উপাদান। এ সমস্ত উপাদান ব্যক্তিজীবনে যেমন প্রভাব বিস্তার করে তেমনি ব্যক্তির সমাজজীবনকেও প্রভাবিত করে। প্রাকৃতিক উপাদানসমূহ নিয়ে গড়ে ওঠা পরিবেশকে ভৌগোলিক পরিবেশ বলে। অন্যভাবে বলা যায়, ভৌগোলিক পরিবেশ বলতে প্রাকৃতিক জলবায়ু, তাপমাত্রা, মৃত্তিকা, তাদের অবস্থান ও গতি, বনাঞ্চল, ঋতু, পশুপাখি, ঝড়- বৃষ্টি, ভূমিকম্প ইত্যাদিকে বোঝায়। অর্থাৎ জৈব-সামাজিক উপাদান এবং মানবসৃষ্ট কৃত্রিম পরিবেশ বাদে প্রায় সবই ভৌগোলিক পরিবেশের অন্তর্গত। উদ্দীপকের উল্লখিত চিত্রে সমাজজীবনে প্রভাব বিস্তারকারী চারটি উপাদানের অন্যতম ভৌগোলিক উপাদান অনুপস্থিত। তাই নিশ্চিতভাবেই বলা যায়, '?' চিহ্নিত স্থানটিতে ভৌগোলিক উপাদান প্রযোজ্য হবে।"
        },
        {
          "label": "ঘ",
          "question": "সমাজজীবনে উক্ত উপাদানটির প্রভাব মূল্যায়ন করো।",
          "explanation": "সমাজজীবনে উদ্দীপকের '?' চিহ্নিত স্থানের নির্দেশিত বিষয় তথা ভৌগোলিক উপাদানের প্রভাব সবচেয়ে বেশি পরিলক্ষিত হয়। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদ ভৌগোলিক পরিবেশ দ্বারাই নির্ধারিত হয়। যেমন— শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন— শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায় বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উপরের আলোচনার পরিপ্রেক্ষিতে বলা যায় যে, সমাজ ও ব্যক্তিজীবনে ভৌগোলিক পরিবেশের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "",
      "tag": "BMARPC 24,CB, BB 19",
      "sub_questions": [
        {
          "label": "ক",
          "question": "কাঙ্ক্ষিত বা বাঞ্ছিত পরিবর্তনকে কী বলে?",
          "explanation": "কাঙ্ক্ষিত বা বাঞ্ছিত পরিবর্তনকে প্রগতি বলে।"
        },
        {
          "label": "খ",
          "question": "বিশ্বায়ন বলতে কী বোঝ?",
          "explanation": "কোনো কিছু স্থানিক থেকে বৈশ্বিক রূপ লাভ করাই হচ্ছে বিশ্বায়ন। বিশ্বায়ন হচ্ছে একটি বহুমুখী প্রক্রিয়া যেখানে বিশ্ব ক্রমবর্ধমান হারে আন্তঃযোগাযোগের প্রক্রিয়ার মধ্য দিয়ে অগ্রসর হচ্ছে। যখন পণ্যের অবাধ প্রবাহ, তথ্যের অবাধ প্রবাহ ও শ্রমের অবাধ প্রবাহ একসাথে উপস্থিত থাকে তখনই ওই প্রক্রিয়াকে বিশ্বায়ন বলে আখ্যায়িত করা হয়।"
        },
        {
          "label": "গ",
          "question": "উদ্দীপকের '?' চিহ্নিত স্থানে সমাজজীবনের কোন প্রত্যয়টি প্রযোজ্য? ব্যাখ্যা করো।",
          "explanation": "জাউদ্দীপকের '?' চিহ্নিত স্থানে অপরাধ প্রত্যয়টি প্রযোজ্য। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" উদ্দীপকে আয়কর ফাঁকি, মিথ্যা সাক্ষ্যদান, চুরি, হত্যা প্রভৃতি বিষয়ের উল্লেখ রয়েছে। এসব কর্মকাণ্ড আইন কর্তৃক সমর্থিত না, তাই এগুলো অপরাধমূলক কাজ। সুতরাং এটা বলা যায় যে, '?' চিহ্নিত স্থানে অপরাধ প্রত্যয়টি প্রযোজ্য।"
        },
        {
          "label": "ঘ",
          "question": "সমাজজীবনে উক্ত বিষয়টির কারণ বিশ্লেষণ করো।",
          "explanation": "সমাজজীবনে অপরাধ সংঘটিত হওয়ার পিছনে নানাবিধ কারণ রয়েছে। অপরাধের পিছনে নানাবিধ আর্থ-সামাজিক, রাজনৈতিক ও সাংস্কৃতিক কারণ বিদ্যমান। অপরাধের প্রধান কারণগুলোর অন্যতম হলো- ভৌগোলিক পরিবেশ, বংশগত প্রকৃতি, দৈহিক ও মানসিক প্রকৃতি, অর্থনৈতিক অবস্থা, সামাজিক পরিবেশ ইত্যাদি। অর্থনৈতিক কারণে সমাজে প্রচুর পরিমাণে অপরাধ সংঘটিত হতে দেখা যায়। আর্থিক অনটন দেখা দিলে অপরাধপ্রবণতা বেড়ে যায়। সাধারণত গরীব শ্রেণির মানুষের মধ্যে অপরাধ করার প্রবণতা বেশি। এক্ষেত্রে অর্থনৈতিক অসচ্ছলতা মূল কারণ। ত্রুটিপূর্ণ সামাজিক পরিবেশ অপরাধ প্রবণতা বৃদ্ধি করে। সমাজে সঠিক সামাজিকীকরণের অভাবেও বিধি অমান্য করার প্রবণতা বৃদ্ধি পায়। পাশাপাশি পারিবারিক পরিবেশও ব্যক্তিকে অপরাধপ্রবণ করতে পারে। একটি পরিবার যেমন একটি শিশুকে সঠিক মানুষ হিসেবে গড়ে তুলতে পারে, তেমনি পরিবারের অস্বাভাবিক পরিবেশে সে অপরাধী হয়ে উঠতে পারে। ভৌগোলিক পরিবেশও কখনও কখনও অপরাধের কারণ হিসেবে কাজ করতে পারে। উদাহরণ হিসেবে বলা যায়, ডিসেম্বর মাসে শীতের দীর্ঘ রাতে চুরির পরিমাণ বেড়ে যায়। • উপরের আলোচনার পরিসমাপ্তিতে বলা যায়, নির্দিষ্ট কোনো একটি কারণে অপরাধ সংঘটিত হয় না, বরং অপরাধ সংঘটিত হওয়ার পিছনে আর্থ- সামাজিক, সাংস্কৃতিক, ভৌগোলিক নানা কারণ দায়ী।"
        }
      ]
    },
    {
      "number": "8",
      "uddipok": "সাদিক সাহেব একজন সরকারি কর্মকর্তা। একদিন একটি প্রভাবশালী ঠিকাদারী প্রতিষ্ঠান তাদেরকে একটি কাজ পাইয়ে দেয়ার জন্য সদিক সাহেবকে ঘুস দিতে চায়। কিন্তু সাদিক সাহেব তাদের এই অনৈতিক প্রস্তাব প্রত্যাখ্যান করেন এবং তাদের বোঝান, যোগ্যতা থাকলে কাজ পেতে ঘুস লাগে না।",
      "tag": "CB, BB 19",
      "sub_questions": [
        {
          "label": "ক",
          "question": "একজন অপরাধবিজ্ঞানীর নাম লেখো।",
          "explanation": "একজন অপরাধবিজ্ঞানীর নাম হলো রাফায়েল গারোফেলো।"
        },
        {
          "label": "খ",
          "question": "সম্প্রদায় বলতে কী বোঝায়?",
          "explanation": "সম্প্রদায় বলতে একটি অঞ্চলে সাধারণ জীবনযাপন প্রণালি সম্বলিত জনগোষ্ঠীকে বোঝায়। সম্প্রদায় হলো নির্দিষ্ট অঞ্চলে বসবাসরত এমন একটি জনসমষ্টি যারা কোনো বিশেষ স্বার্থের অংশীদার না' হয়ে নিজেদের একটি অভিন্ন জীবনযাত্রার অংশ মনে করে। সম্প্রদায় গড়ে ওঠার ভিত্তি দুটি: যথা- ১. একই অঞ্চলে বসবাস ও ২. সম মানসিকতা সম্পন্ন মানুষ।"
        },
        {
          "label": "গ",
          "question": "উদ্দীপকে সাদিক সাহেবের মধ্যে যে গুণটির উপস্থিতি লক্ষ করা যায়, তোমার পাঠ্যবইয়ের আলোকে তার স্বরূপ ব্যাখ্যা করো।",
          "explanation": "উদ্দীপকে সাদিক সাহেবের মধ্যে নৈতিকতা নামক গুণটির উপস্থিতি লক্ষ করা যায়। নৈতিকতা একটি চারিত্রিক গুণ ও মূল্যবোধ। এর অর্থ হলো ভালো এবং মন্দের পার্থক্য করার জ্ঞান, ধারণা বা ক্ষমতা। বস্তুত এটি হলো ব্যক্তিগত বা সাংস্কৃতিক মূল্যবোধ, আচারবিধি বা সামাজিক লোকরীতি। যার মধ্যে নৈতিকতা নামক গুণ থাকে সে ভালো ও মন্দের মধ্যে পার্থক্য নির্ণয় করতে পারে এবং নিজেকে ভালো পথে পরিচালিত করে। নৈতিকতা সর্বদা ভালো কিছুর সন্ধান দেয় এবং সামাজিক সংহতি, সম্প্রীতি ও সহনশীলতা চায়। উদ্দীপকের সাদিক সাহেবের মধ্যে নৈতিকতার গুণ লক্ষ করা যায়। কারণ ফুল দেয়া এবং নেয়া সামাজিক দৃষ্টিতে একটি খারাপ কাজ এবং তিনি এটিকে প্রত্যাখান করেছেন। সমাজে বিভিন্ন অনৈতিক কাজ রয়েছে যেগুলো মানুষের নৈতিকতার অভাবে সংঘটিত হয়। সাদিক সাহেব ভালো এবং মন্দের মধ্যে পার্থক্য করতে পেরেছেন, অর্থাৎ- নিজের নৈতিকতার পরিচয়। দিয়েছেন।"
        },
        {
          "label": "ঘ",
          "question": "\"সমাজকে দুর্নীতিমুক্ত করতে সাদিক সাহেবের মতো লোকের দরকার\"- যুক্তিসহ বিশ্লেষণ করো।",
          "explanation": "সমাজকে দুর্নীতিমুক্ত করতে হলে উদ্দীপকের সাদিক সাহেবের মতো লোক খুবই প্রয়োজন। নৈতিকতা সমাজ ও ব্যক্তি জীবনে গুরুত্বপূর্ণ ভূমিকা পালন করে। সামাজিক নিয়ন্ত্রণে ও দুর্নীতি প্রতিরোধে ব্যক্তির নৈতিক শিক্ষা গুরুত্বপূর্ণ ভূমিকা রাখে। এটি মানুষের বিবেককে জাগ্রত করে এবং সব ধরনের অপরাধমূলক কাজ। হতে দূরে রাখে। সমাজকে দুর্নীতিমুক্ত করতে নৈতিক গুণসম্পন্ন মানুষের। অবদান অনস্বীকার্য। সমাজে দুর্নীতি দিনদিন বেড়েই চলেছে। যার অন্যতম কারণ হলো মানুষের মধ্যে নৈতিকতার অভাব। উদ্দীপকের সাদিক সাহেবের মতো প্রত্যেকে যদি নৈতিক শক্তিতে বলিয়ান হয়ে অপরাধমূলক কাজকে প্রতিহত করে তাহলে সমাজ ধীরে ধীরে দুর্নীতিমুক্ত হবে। কিন্তু সেজন্য সর্বপ্রথম প্রয়োজন নৈতিক গুণাবলিসম্পন্ন মানুষ। সমাজে এ ধরনের মানুষের সংখ্যা বৃদ্ধি পেলে প্রত্যেকে ভালো এবং মন্দকে আলাদাভাবে বুঝতে শিখবে। এর ফলে যখনই কেউ অন্যায় কাজে লিপ্ত হবে তখনই নৈতিকতার প্রশ্নে তা প্রতিহত হবে। আমাদের সমাজে এ ধরনের লোকের সংখ্যা কম থাকার ফলে দুর্নীতি দিনদিন বেড়েই চলেছে। সর্বোপরি নৈতিকতা মানুষের চরিত্র গঠনে গুরুত্বপূর্ণ ভূমিকা পালন এবং ধর্ম, পরিবার, সমাজ, রাষ্ট্রে মূল্যবোধের চর্চাকে উৎসাহিত করে। পরিশেষে বলা যায়, নৈতিকতার আদর্শে অনুপ্রাণিত একজন মানুষই সমাজকে দুর্নীতিমুক্ত করতে পারে। যেমনটি আমরা উদ্দীপকের ঘটনায় লক্ষ করি।"
        }
      ]
    },
    {
      "number": "9",
      "uddipok": "নিচের ছকচিত্রটি লক্ষ করো ও প্রশ্নগুলোর উত্তর দাও:",
      "tag": "CB, BB 19",
      "sub_questions": [
        {
          "label": "ক",
          "question": "সমাজবিজ্ঞানের জনক কে?",
          "explanation": "সমাজবিজ্ঞানের জনক ফরাসি দার্শনিক অগাস্ট কোঁৎ।"
        },
        {
          "label": "খ",
          "question": "সমাজবিজ্ঞান সমাজের পূর্ণাঙ্গ পাঠ- বুঝিয়ে দাও।",
          "explanation": "সমাজবিজ্ঞানের আলোচনার বিষয় হলো সমগ্র সমাজ, তাই সমাজবিজ্ঞানকে সমাজের পূর্ণাজা পাঠ হিসেবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানব সমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাকা পাঠ হিসেবে অভিহিত করা হয়।"
        },
        {
          "label": "গ",
          "question": "প্রদত্ত ছকচিত্রের'?' চিহ্নিত স্থানটি কোন বিষয়কে নির্দেশ করে? ব্যাখ্যা করো।",
          "explanation": "প্রদত্ত ছকের '?' চিহ্নিত স্থান সমাজবিজ্ঞানকে নির্দেশ করে। সমাজবিজ্ঞানের ইংরেজি প্রতিশব্দ হলো 'Sociology', যা এসেছে ল্যাটিন শব্দ 'Socius' এবং গ্রিক শব্দ 'Logos' থেকে। ফরাসি সমাজচিত্তাবিদ অগাস্ট কোঁৎ তার 'Cours de Philosophie Positive' গ্রন্থে 'Sociology শব্দটি সর্বপ্রথম ব্যবহার করেন। পারিভাষিক অর্থে সমাজবিজ্ঞান হলো। জ্ঞানের এমন একটি শাখা যেখানে সমাজকে বৈজ্ঞানিক উপায়ে বিশ্লেষণ করা হয়। অর্থাৎ এটি এমন একটি বিজ্ঞান যা সমাজের বিভিন্ন ক্রিয়া, সামাজিক গোষ্ঠী, প্রতিষ্ঠান এবং বিভিন্ন সামাজিক সম্পর্কের বিজ্ঞানভিত্তিক বিশ্লেষণ, গবেষণা ও পর্যালোচনা করে। উদ্দীপকের চিত্রটিও সমাজবিজ্ঞান সম্পর্কে উত্ত তথ্যকে সমর্থন করে। উদ্দীপকের ছকচিত্রে ল্যাটিন শব্দ Socius এবং গ্রিক শব্দ Logos-এর উল্লেখ রয়েছে। যার অর্থ যথাক্রমে সমাজ ও জ্ঞান-বিজ্ঞান। উপরের আলোচনায় স্পষ্ট যে, শব্দ দুইটি সমাজবিজ্ঞানের সাথে সম্পৃক্ত। তাই বলা যায়, ছকের প্রশ্ন চিহ্নিত স্থান সমাজবিজ্ঞানকেই নির্দেশ করছে।"
        },
        {
          "label": "ঘ",
          "question": "মানবজীবনের প্রতিটি ক্ষেত্রে উত্ত বিষয়ের জ্ঞান অপরিহার্য- বিশ্লেষণ করো।",
          "explanation": "মানবজীবনের প্রতিটি ক্ষেত্রেই উদ্দীপকে নির্দেশিত বিষয় তথা সমাজবিজ্ঞানের জ্ঞান অপরিহার্য। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ জন্মগ্রহণ করে পরিবারে বেড়ে ওঠে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও, এ সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞান প্রায় অপরিহার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "10",
      "uddipok": "মামুনের গবেষণার বিষয় ছিল হোগলা বন্দরের মানুষের বর্তমান পেশা ও আয় এবং একশত বছর পূর্বের ওই এলাকার মানুষের পেশা ও আয়ের মধ্যকার তুলনা করা। এ গবেষণার জন্য সে প্রথমে ওই এলাকার সমাজকাঠামো সংক্রান্ত গ্রন্থ, পত্র-পত্রিকা, সরকারি দলিল-দস্তাবেজ ইত্যাদি প্রদত্ত তথ্য থেকে গত একশত বছর পূর্বের ওই এলাকার মানুষের পেশার ধরন ও আয় সম্পর্কে তথ্য সংগ্রহ করে। পরবর্তীতে বর্তমান ও অতীত অবস্থার তুলনা করার মধ্য দিয়ে তার গবেষণা কাজটি সম্পন্ন করে।",
      "tag": "CB, BB 19",
      "sub_questions": [
        {
          "label": "ক",
          "question": "বৈজ্ঞানিক পদ্ধতির প্রথম স্তর কোনটি?",
          "explanation": "বৈজ্ঞানিক পদ্ধতির প্রথম স্তর হলো, সমস্যা নির্বাচন।"
        },
        {
          "label": "খ",
          "question": "পদ্ধতি ও কৌশলের মধ্যে পার্থক্য কী? বুঝিয়ে বলো।",
          "explanation": "পদ্ধতি হলো কোনো কাজ কীভাবে করতে হবে তার পন্থা আর কৌশল হলো ঐ পদ্ধতি অনুসরণ করতে যে উপায় অবলম্বন করতে হবে সেটা। কোনো কাজ সূচারুভাবে সম্পন্ন করতে হলে যে পথ অবলম্বন করতে হয় তাই হলো পদ্ধতি। পদ্ধতি বলে দেয় কাজটি কীভাবে করতে হবে। অন্যদিকে পদ্ধতিতে ব্যবহৃত বিভিন্ন উপায় হলো কৌশল। উদাহরণ হিসেবে বলা যায়, কোনো ব্যক্তি পাশের গ্রামে যেতে গ্রামের ভিতরের রাস্তাও ব্যবহার করতে পারেন, অথবা বড় রাস্তার উপর দিয়েও যেতে পারেন। এ ক্ষেত্রে তিনি সাইকেল ব্যবহার করতে পারেন, অথবা পায়ে হেঁটে যেতে পারেন। এখানে রাস্তা ব্যবহার হচ্ছে পদ্ধতি আর সাইকেল কিংবা পায়ে হাঁটা হচ্ছে কৌশল।"
        },
        {
          "label": "গ",
          "question": "উদ্দীপকে মামুন তার গবেষণায় প্রথম ও প্রধান যে পদ্ধতিটি ব্যবহার করে তার ব্যাখ্যা করো।",
          "explanation": "উদ্দীপকে মামুন তার গবেষণায় প্রথম ও প্রধান যে পদ্ধতিটি ব্যবহার করে তা হলো ঐতিহাসিক পদ্ধতি। ঐতিহাসিক পদ্ধতি হলো অতীতকালের সামাজিক ঘটনাবলির ব্যাখ্যা। বিশ্লেষণের মাধ্যমে বর্তমান সমাজ সম্পর্কে যথাযথ জ্ঞান লাভ করার পন্থা। এই পদ্ধতির সাহায্যে বিভিন্ন ধরনের সামাজিক ঘটনা, সামাজিক প্রক্রিয়া। এবং প্রাচীন সভ্যতার বিভিন্ন অনুষ্ঠান-প্রতিষ্ঠান সম্পর্কে বিশ্লেষণ করা হয়।। অতীত বিশ্লেষণের মাধ্যমে কোনো নির্দিষ্ট সমাজের সমকালীন সামাজিক। জীবনের গতি-প্রকৃতি, উৎপত্তি, বৈশিষ্ট পরিবর্তন ইত্যাদি বিষয় সম্পর্কে ধারণা লাভ করা যায়। এ পদ্ধতিতে তথ্যের মূল উৎস হলো- লিখিত। ইতিহাস, দলিল-দস্তাবেজ, জীবনী, আত্মজীবনী, ব্যক্তিগত রোজনামচা, চিঠিপত্র ইত্যাদি। উদ্দীপকে মামুন তার গবেষণার ক্ষেত্রে নির্দিষ্ট এলাকা নির্বাচন করে বিগত একশত বছরের পত্র-পত্রিকা ও দলিল দস্তাবেজ থেকে তথ্য সংগ্রহ করে। এর মাধ্যমে সে ওই এলাকার মানুষের অতীত ও বর্তমান সম্পর্কে ধারণা লাড করে। অতএব তার গবেষণায় ব্যবহৃত পদ্ধতিটি নিঃসন্দেহে। ঐতিহাসিক পদ্ধতি।"
        },
        {
          "label": "ঘ",
          "question": "\"সমাজবিজ্ঞান গবেষণায় সঠিক সিদ্ধান্তে পৌছাতে একাধিক পদ্ধতির ব্যবহার যুক্তিযুক্ত।\"- বিশ্লেষণ করো।",
          "explanation": "সমাজবিজ্ঞান গবেষণায় নির্ভুল ফলাফল এবং সঠিক সিদ্ধান্তে পৌছাতে হলে একাধিক পদ্ধতির ব্যবহার যুক্তিযুক্ত। সমাজবিজ্ঞান সমাজের সামগ্রিক দিক নিয়ে আলোচনা করে। যেহেতু সমাজের অর্থনৈতিক, রাজনৈতিক, সামাজিক, সাংস্কৃতিক ইত্যাদি দিক বিদ্যমান সেহেতু কোনো একটি নির্দিষ্ট পদ্ধতির ব্যবহারে সমাজ সম্পর্কে পূর্ণাঙ্গ ধারণা করা প্রায় অসম্ভব। এ কারনেই সমাজতাত্ত্বিক বিশ্লেষণে ভিন্ন ভিন্ন পদ্ধতির ব্যবহার লক্ষ করা যায়। সমাজ ও সামাজিক উপাদানসমূহ বিশেষভাবে জটিল প্রকৃতির। এসব সামাজিক বিষয় সম্পর্কে অনুসন্ধানের ক্ষেত্রে এককভাবে কোনো পদ্ধতিই যথেষ্ঠ প্রতিপন্ন হয় না। এ কারণে সমাজবিজ্ঞানীরা সামাজিক বিষয়াদি অনুসন্ধানের ক্ষেত্রে অধিকাংশ সময় একাধিক পদ্ধতি অনুসরণ করেন। কারণ একাধিক পদ্ধতি অবলম্বন করে গবেষণা পরিচালনা করলে উক্ত গবেষণার মান বৃদ্ধি পায় এবং অধিক গ্রহণযোগ্য হয়। উদ্দীপকের মামুনও তার গবেষণায় একাধিক পদ্ধতির ব্যবহার করে। প্রথমে সে ঐতিহাসিক পদ্ধতিতে নির্ধারিত এলাকার মানুষের পেশা ও আয় সম্পর্কে গবেষণা করে তথ্য সংগ্রহ করে। এ পর্যায়ে তার গবেষণার ফলাফল গ্রহণযোগ্য ঠিকই কিন্তু যখন সে এর সাথে তুলনামূলক পদ্ধতি যুক্ত করে গবেষণা সম্পন্ন করে তখন তার গবেষণার সিদ্ধান্ত নির্ভুল হওয়ার সম্ভাবনা বৃদ্ধি পায়। সাধারণত, দুটি ভিন্ন পদ্ধতিতে আলাদাভাবে একই বিষয়ে গবেষণার মাধ্যমে প্রাপ্ত ফলাফল অভিন্ন হলে সে সিদ্ধান্ত সমাজবিজ্ঞানে অধিকতর গ্রহণযোগ্যতা লাভ করে। উপরের আলোচনা থেকে বোঝা যায় যে, সমাজবিজ্ঞানের গবেষণায় সঠিক সিদ্ধান্তে পৌছানোর ক্ষেত্রে একাধিক পদ্ধতির অবলম্বন যুক্তিযুক্ত।"
        }
      ]
    },
    {
      "number": "11",
      "uddipok": "মানব শিশু যখন জন্মগ্রহণ করে তখন অন্যান্য প্রাণী শাবকের সাথে তার মৌলিক পার্থক্য খুব কম থাকে। কিন্তু শিশুটি যত বড় হতে থাকে অন্যান্য প্রাণী থেকে তার মধ্যে স্বতন্ত্র বৈশিষ্ট্য এবং পার্থক্য ক্রমশ প্রকট হয়ে ওঠে। এ পার্থক্যের মূলে সামাজিক শিক্ষা গুরুত্বপূর্ণ ভূমিকা পালন করে। সমাজই তাকে সামাজিক করে তোলে। আর তাই এটি জন্ম থেকে শুরু হয়ে বিরামহীনভাবে ব্যক্তির মৃত্যু পর্যন্ত চলে।",
      "tag": "CB, BB 19",
      "sub_questions": [
        {
          "label": "ক",
          "question": "সমাজবিজ্ঞানের অন্যতম কেন্দ্রীয় প্রত্যয় কোনটি?",
          "explanation": "সমাজবিজ্ঞানের অন্যতম কেন্দ্রীয় প্রত্যয় হলো সমাজ ।"
        },
        {
          "label": "খ",
          "question": "প্রতিষ্ঠান বলতে কী বোঝ?",
          "explanation": "প্রতিষ্ঠান বলতে সামাজিক কার্য প্রণালির প্রতিষ্ঠিত প্রথা-প্রক্রিয়াকে বোঝায়। প্রতিষ্ঠান এমন এক ধরনের যন্ত্র যার মাধ্যমে সমাজ তার কার্যাবলি নিয়ন্ত্রণ করে থাকে। সমাজবিজ্ঞানী বোগারডাস প্রতিষ্ঠানের সংজ্ঞায় বলেন, “প্রতিষ্ঠান হচ্ছে সমাজের একটি কাঠামো বিশেষ, যা প্রধানত সুপ্রতিষ্ঠিত পদ্ধতির মাধ্যমে জনগণের চাহিদা পূরণ করে।\" প্রতিষ্ঠানের উল্লেখযোগ্য বৈশিষ্ট্যের মধ্যে রয়েছে- প্রতিষ্ঠান ব্যক্তিবর্গের নিয়ন্ত্রণের উপায়, মানুষের যৌথ কর্মকাণ্ডের ওপর নির্ভরশীল, প্রতিষ্ঠানের নিয়মকানুন সবাই বাধ্যতামূলকভাবে মেনে চলে, প্রতিষ্ঠান মানুষের মুখ্য চাহিদা পূরণের লক্ষ্যে গঠিত হয় ইত্যাদি।"
        },
        {
          "label": "গ",
          "question": "উদ্দীপকে সমাজবিজ্ঞানের কোন প্রক্রিয়াটির ইঙ্গিত রয়েছে? ব্যাখ্যা করো।",
          "explanation": "উদ্দীপকে সামাজিকীকরণ প্রক্রিয়ার ইজ্গিত রয়েছে। সামাজিকীকরণ হলো এমন একটি প্রক্রিয়া, যার মাধ্যমে একজন মানুষ সমাজে বসবাসের উপযোগী হয়ে ওঠে। এটি একটি আজীবন প্রক্রিয়া, যা ব্যক্তির জন্ম হতে মৃত্যু পর্যন্ত চলতে থাকে। এ প্রক্রিয়া ব্যক্তিকে গোষ্ঠীর অন্যান্য সদস্যদের সাথে মিলেমিশে থাকার ক্ষেত্রে সহায়তা করে। সমাজবিজ্ঞানী অগবার্ন ও নিমফক -এর মতে “ব্যক্তি যে প্রক্রিয়ার মাধ্যমে দলের আদর্শ মেনে চলতে শেখে তাকে সামাজিকীকরণ বলে।” উদ্দীপকে স্পষ্টভাবে সামাজিকীকরণ প্রক্রিয়ার কথা বলা হয়েছে যেখানে একটি শিশুর উদাহরণ দেওয়ার মাধ্যমে উক্ত প্রক্রিয়াটির বর্ণনা দেয়া হয়েছে। এখানে বলা হয়েছে যে, সমাজই শিশুকে সামাজিক করে তোলে। এ প্রক্রিয়াটি ব্যক্তির মৃত্যু পর্যন্ত চলতে থাকে। এ প্রক্রিয়ার মাধ্যমেই একজন ব্যক্তি সামাজিক মানুষ হিসেবে গড়ে ওঠে। পূর্বে আলোচিত বিষয়ের ভিত্তিতে বলা যায় যে, উদ্দীপকে সামাজিকীকরণ প্রক্রিয়ার ইজ্গিত দেওয়া হয়েছে।"
        },
        {
          "label": "ঘ",
          "question": "\"এটি এমন এক প্রক্রিয়া, যার মাধ্যমে মানবশিশু সমাজের একজন কাঙ্ক্ষিত পূর্ণাঙ্গ সদস্য হিসেবে গড়ে ওঠে\"।-",
          "explanation": "উদ্দীপকে নির্দেশিত বিষয় বা সামাজিকীকরণ হলো এমন একটি প্রক্রিয়া যার মাধ্যমে মানবশিশু সমাজের একজন কাঙ্ক্ষিত পূর্ণাঙ্গ সদস্য হিসেবে গড়ে ওঠে । একটি মানবশিশু যখন জন্মগ্রহণ করে তখন তার মুখ্য সামাজিকীকরণ পরিবারেই সম্পন্ন হয়। এ প্রক্রিয়ায় সে সমাজের মানুষের সাথে মিলেমিশে চলতে শেখে এবং শেখে কীভাবে সবার সাথে আচরণ করতে হয়। এছাড়া সামাজিকীকরণ প্রক্রিয়া সমাজস্থ ব্যক্তিদের ঘনিষ্ঠ যোগাযোগে উৎসাহ যোগায়। সামাজিকীকরণ প্রক্রিয়ার মাধ্যমে শিশু সামাজিক শিক্ষা গ্রহণ করে। সমাজের বিভিন্ন প্রথা, রীতিনীতি, বিধি-নিষেধ, নিয়ম-কানুন প্রভৃতি সম্পর্কে সে এ প্রক্রিয়ার মাধ্যমে জ্ঞান লাভ করে। শিশুর সামাজিকীকরণে বিভিন্ন উপাদান প্রভাবক হিসেবে কাজ করে, যেমন- শিক্ষা প্রতিষ্ঠান, সঙ্গীদল, ধর্মীয় প্রতিষ্ঠান, গণমাধ্যম, জ্ঞাতিগোষ্ঠী ইত্যাদি। এসব উপাদান বিভিন্নভাবে তাকে সামাজিক মানুষ হিসেবে গড়ে উঠতে সহযোগিতা করে । উপরের আলোচনায় প্রতীয়মান হয় যে একমাত্র সামাজিকীকরণ প্রক্রিয়ার মাধ্যমেই একজন ব্যক্তি পূর্ণাঙ্গ সামাজিক সদস্য হিসেবে গড়ে ওঠে।"
        }
      ]
    }
  ]
}