{
  "title": "যশোর সরকারি সিটি কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "জিন্নাত বিশ্ববিদ্যালয়ে যে বিষয়ে অধ্যয়ন করে তার মূল আলোচ্য বিষয় মূলত সমাজ, সামাজিক সম্পর্ক, সামাজিক কার্যাবলি, সামাজিক দল-প্রতিষ্ঠান ইত্যাদি। অপরদিকে, তার বন্ধু সুব্রত যে বিষয়টিতে অধ্যয়ন করে তার মূল আলোচ্য বিষয়- মানুষ, তার উদ্ভব ও বিকাশ, মানুষের দৈহিক গড়ন ও সংস্কৃতির ভিন্নতা।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "সমষ্টিগত চেতনা (Collective Conscience) হলো সমাজের আচার-অনুষ্ঠান, বিশ্বাস, রীতিনীতি ও মূল্যবোধ প্রভৃতি; যা দ্বারা ব্যক্তি সমাজের সদস্য হিসেবে নিয়ন্ত্রিত ও পরিচালিত হয়।"
        },
        {
          "label": "খ",
          "question": "",
          "explanation": "মানব জ্ঞানের ক্রমোন্নতি এবং সমাজের উন্নতি ও ক্রমবিকাশ ব্যাখ্যা করতে গিয়ে অগাস্ট কোঁৎ যে তত্ত্ব প্রদান করেন, তা ত্রয়ন্তর সূত্র নামে পরিচিত। অগাস্ট কোঁৎ-এর মতে, মানুষের সকল চিন্তা-চেতনা, ধ্যান-ধারণাসমূহ, জ্ঞানের সকল শাখায় এবং পৃথিবীর সকল সমাজসমূহ অত্যাবশ্যকীয়ভাবে তিনটি স্তর অতিক্রম করে এসেছে। এই তিনটি স্তর হচ্ছে- ধর্মতাত্ত্বিক, অধিবিদ্যাগত ও দৃষ্টবাদী স্তর। এই তিনটি স্তরের মাধ্যমে মানুষের বুদ্ধিভিত্তিক যে বিকাশ ঘটে, তা 'ত্রয়ন্তর সূত্র' নামে পরিচিত।।"
        },
        {
          "label": "গ",
          "question": "",
          "explanation": "রাউদ্দীপকের জিন্নাত ও তার বন্ধু সুব্রতের অধ্যয়নকৃত বিষয় দুটি যথাক্রমে সমাজবিজ্ঞান ও নৃবিজ্ঞান বলে আমি মনে করি। সমাজবিজ্ঞান হলো সামাজিক বিজ্ঞানের সেই শাখা যা সমাজ সম্পর্কিত সকল বিষয়ের বিজ্ঞানভিত্তিক অধ্যয়ন করে। সমাজ, সামাজিক সম্পর্ক ও প্রতিষ্ঠান, সমাজকাঠামো, সংঘ, সামাজিক দল, সামাজিক স্তরবিন্যাস, সামাজিক কার্যাবলি, সামাজিক সমস্যা, সামাজিক পরিবর্তন প্রভৃতি এ বিজ্ঞানের আলোচ্য বিষয়বস্তুর অন্তর্ভুক্ত। উদ্দীপকের জিন্নাত বিশ্ববিদ্যালয়ে যে বিষয়ে অধ্যয়ন করে তার মূল আলোচ্য বিষয়মূলত 'সমাজ, সামাজিক সম্পর্ক, সামাজিক কার্যাবলি, সামাজিক দল-প্রতিষ্ঠান ইত্যাদি। সমাজবিজ্ঞানের বিষয়বস্তুর সাথে যেগুলো হুবহু সাদৃশ্যপূর্ণ। অর্থাৎ এটি স্পষ্ট যে জিন্নাত সমাজবিজ্ঞান বিষয়টি অধ্যয়ন করে। অন্যদিকে, নৃবিজ্ঞান হলো মানুষ ও সংস্কৃতি সম্পর্কিত বিজ্ঞান। মানুষের উৎপত্তি ও তার দৈহিক এবং সামাজিক-সাংস্কৃতিক ক্রমবিকাশ এ বিজ্ঞানের উল্লেখযোগ্য আলোচ্য বিষয়বস্তু। উদ্দীপকের বর্ণনামতে, সুব্রত যে বিষয়টিতে অধ্যয়ন করে সেটিরও মূল আলোচ্য বিষয় মানুষ, তার উদ্ভব ও বিকাশ, মানুষের দৈহিক গড়ন ও সংস্কৃতির ভিন্নতা। এ থেকে বোঝা যায়, সুব্রত নৃবিজ্ঞান বিষয়টি অধ্যয়ন করে।"
        },
        {
          "label": "ঘ",
          "question": "",
          "explanation": "জিন্নাত ও সুব্রতের অধ্যয়নকৃত বিষয় তথা সমাজবিজ্ঞানের সাথে নৃবিজ্ঞানের কতিপয় বৈশিষ্ট্যগত সাদৃশ্য থাকলেও আলোচ্য বিষয়বস্তুর পরিধি ও গবেষণার পদ্ধতি প্রভৃতি ক্ষেত্রে বৈসাদৃশ্য পরিলক্ষিত হয়। সমাজবিজ্ঞানের মূল প্রতিপাদ্য বিষয় সমাজ। এটি সমাজস্থ মানুষের গোটা সমাজজীবন পর্যালোচনা ও বিশ্লেষণ করে। 'পক্ষান্তরে, নৃবিজ্ঞান হচ্ছে 'মানুষের বিজ্ঞানভিত্তিক পাঠ', যার মূল প্রতিপাদ্য বিষয় হচ্ছে 'মানুষ'। উভয় বিজ্ঞানের গবেষণার বিষয় বা দৃষ্টিভঙ্গি অনেক ক্ষেত্রে প্রায় অভিন্ন। সামাজিক ঘটনাসমূহ সম্পর্কে জানতে হলে নৃবিজ্ঞানীকে সমাজবিজ্ঞানের দারস্থ হতে হয়। আবার আধুনিক সমাজের উৎপত্তি ও বিকাশ সম্পর্কে জানতে হলে সমাজবিজ্ঞানীকে নৃবিজ্ঞানের সহযোগিতা নিতে হয়। যেমন-মানব সমাজের অতীত ও বর্তমানের মধ্যে সম্পর্ক স্থাপন এবং তুলনামূলক আলোচনা করতে সমাজবিজ্ঞানীরা নৃবিজ্ঞানের আলোচ্য বিষয় থেকে বিভিন্ন বিষয়বস্তু ও তথ্যাদি সংগ্রহ করেন। সমাজবিজ্ঞান ও নৃবিজ্ঞানের বিষয়বস্তুগত বৈসাদৃশ্যের নৃবিজ্ঞানীগণ আদি মানব সংস্কৃতি ও নিরক্ষর মানবসমাজের মধ্যে তাদের আলোচনা সীমাবদ্ধ রাখে, কিন্তু সমাজবিজ্ঞানীগণ সামগ্রিক সমাজের অংশ বা দিক নিয়ে আলোচনা করে। নৃবিজ্ঞানীরা গবেষণায় পূর্ণাঙ্গ দৃষ্টিভঙ্গির আশ্রয় নেয়। এক্ষেত্রে তারা কোনো ক্ষুদ্র সমাজ বা ঐ সমাজের কোনো অনুষ্ঠান-প্রতিষ্ঠানকে বিচ্ছিন্নভাবে দেখেন না। বরং তিনি গোটা সমাজের প্রেক্ষাপটে তাদের বিশ্লেষণ করেন। এ ধরনের দৃষ্টিভঙ্গি সমাজবিজ্ঞানে তেমন লক্ষ করা যায় না। সমাজবিজ্ঞান ও নৃবিজ্ঞানের গবেষণা কৌশলের মধ্যেও পার্থক্য রয়েছে।"
        }
      ]
    },
    {
      "number": "2",
      "uddipok": "কৃষির ওপর নির্ভরশীল থাকা 'ক' অঞ্চলে বেশকিছু শিল্প প্রতিষ্ঠান গড়ে উঠায় মানুষের জীবন-জীবিকায় বেশ পরিবর্তন এসেছে। পুরাতন পেশা ছেড়ে মানুষ নতুন নতুন পেশায় যুক্ত হচ্ছে। বিভিন্ন অঞ্চল থেকে প্রত্যহ কর্মের সন্ধানে মানুষ এলাকাটিতে এসে ভিড় জমাচ্ছে। কিছু মানুষের আর্থিক অবস্থার উন্নতি হলেও অনেক মানুষই কর্মহীন হয়ে ঘুরে বেড়াচ্ছে। চুরি, ছিনতাই ও ছোটখাটো অপরাধমূলক কর্মকাণ্ডও সংঘটিত হতে দেখা যাচ্ছে ইদানিংকালে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "Al-Umran বা সংস্কৃতি বিজ্ঞান হলো সমাজবিজ্ঞানকে একটি নতুন বিজ্ঞান হিসেবে অভিহিত করে ইবনে খালদুনের প্রদত্ত নাম।"
        },
        {
          "label": "খ",
          "question": "",
          "explanation": "সমাজবিজ্ঞানের আলোচনার বিষয় হলো সমগ্র সমাজ, তাই সমাজবিজ্ঞানকে সমাজের পূর্ণাঙ্গ পাঠ হিসেবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানব সমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে সমাজবিজ্ঞানের অন্যতম আলোচ্য বিষয় নগর সমাজবিজ্ঞানের মিল খুঁজে পাওয়া যায়। সমাজবিজ্ঞানের যে শাখা নগরের সমাজ, অর্থনীতি, ক্ষমতা কাঠামো, মর্যাদা ও স্তরবিন্যাস নিয়ে অধ্যয়ন করে তাকে নগর সমাজবিজ্ঞান বলে। আর নগর সমাজবিজ্ঞানের দুটি বহুল আলোচিত প্রত্যয় হচ্ছে শিল্পায়ন ও নগরায়ণ। শিল্পায়ন হলো এমন একটি প্রক্রিয়া, যাতে যান্ত্রিক পদ্ধতিতে অকৃষিজ পণ্য উৎপাদিত হয়। অপরদিকে নগরায়ণ হচ্ছে শিল্পের প্রভাবে গ্রামীণ অবস্থা থেকে শহর বা নগরে রূপান্তরিত হওয়ার প্রক্রিয়া। শিল্পায়নের ফলে নতুন জীবিকার সৃষ্টি হয় এবং মানুষ উক্ত শিল্পায়িত এলাকায় ভীড় জমাতে শুরু করে। ফলস্বরূপ নগরায়ণ সম্পন্ন হয়। উদ্দীপকের 'ক' অঞ্চলে শিল্প প্রতিষ্ঠান গড়ে ওঠায় মানুষের জীবন জীবিকায় পরিবর্তন এসেছে। নতুন পেশা সৃষ্টি হওয়ায় এলাকাটিতে মানুষ এসে ভীড় জমাচ্ছে। 'ক' অঞ্চলের এ পরিস্থিতি উপরে আলোচিত নগর সমাজবিজ্ঞানের অন্যতম প্রত্যয় শিল্পায়ন ও নগরায়ণ ধারণার সাথে সাদৃশ্যপূর্ণ। সুতরাং বলা যায়, উদ্দীপকের সাথে নগর সমাজবিজ্ঞানের মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: 'সমাজবিজ্ঞানের জ্ঞান ব্যতীত এলাকাটির উন্নয়ন সম্ভব নয়'- উক্তিটি যথার্থ। উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া, যা সামাজিক, রাজনৈতিক, অর্থনৈতিক, সাংস্কৃতিক প্রভৃতি বিষয়কে একত্রিভূত করে। উন্নয়ন প্রত্যয়টির সাথে সমাজবিজ্ঞানের জ্ঞানের প্রত্যক্ষ সম্পর্ক রয়েছে। কেননা কোনো উন্নয়নমূলক পরিকল্পনার সাথে যদি সামাজিক জ্ঞান না থাকে তবে তা বাস্তবে রূপ দেওয়া সম্ভব নয়। উদাহরণস্বরূপ বলা যায়, কোনো অঞ্চলের উন্নয়ন ঘটলে তার প্রত্যক্ষ ফল হিসেবে সমাজব্যবস্থায় নতুন কিছু অবস্থার সৃষ্টি হয়। এ অবস্থার সাথে পুরোনো ব্যবস্থার বিরোধ বাধার সম্ভাবনা থাকে। এ বিরোধ নানা ধরনের সামাজিক সমস্যা সৃষ্টি করে। এ কারণেই আমরা দেখি, যেখানে শিল্পায়ন ও নগরায়ণ ঘটে সেখানেই বেকারত্ব, অপরাধমূলক কর্মকাণ্ড ইত্যাদি সংঘটিত হয়। সমাজবিজ্ঞানের জ্ঞান নতুন সৃষ্ট এসব সামাজিক সমস্যার প্রকৃতি, ধরন, কারণ উদঘাটনের মাধ্যমে সমস্যা দূর করার ক্ষেত্রে সহায়তা করে। উদ্দীপকে দেখা যায়, 'ক' অঞ্চলে নগরায়ণের ফলে কিছু মানুষের আর্থিক উন্নতি হলেও অনেকে বেকার ঘুরে বেড়াচ্ছে। ফলে চুরি, ছিনতাই ও অপরাধমূলক কর্মকাণ্ড সংঘটিত হচ্ছে। এসব সমস্যা নিয়ন্ত্রণে এনে প্রকৃত - উন্নয়ন ঘটাতে হলে সমাজবিজ্ঞানের জ্ঞান থাকা আবশ্যক। কারণ উন্নয়নের পথে উদ্ভূত বিভিন্ন সমস্যা সম্পর্কে পূর্ণাঙ্গ জ্ঞান থাকলেই কেবল তা সমাধানের মাধ্যমে উন্নয়ন ত্বরান্বিত করা সম্ভব। আর সামাজিক সমস্যার প্রকৃতি, ধরন, কারণ এবং ফলাফল সম্পর্কে জানতে সমাজবিজ্ঞানের জ্ঞান সাহায্য করে। উপরের আলোচনার প্রেক্ষিতে বলা যায়, সমাজবিজ্ঞানের জ্ঞান 'ব্যতীত উদ্দীপকের এলাকাটির কাঙ্ক্ষিত উন্নয়ন সম্ভব নয়।"
        }
      ]
    },
    {
      "number": "3",
      "uddipok": "জামিল একটি প্রত্যন্ত এলাকায় বসবাস করে। তাদের এলাকার জনগোষ্ঠীর মধ্যে মতের অমিল থাকলেও নিজেদের স্বার্থ রক্ষায় তারা সমষ্টিগতভাবে একতাবদ্ধ। তারা পারস্পরিক সহযোগিতার ওপর নির্ভরশীল। মানুষগুলো মধ্যকার সম্পর্ক যেন একটি জটিল জাল, যা তাদেরকে একসূত্রে বেঁধে রেখেছে। পরস্পর বিচ্ছিন্ন হওয়ার কথা তারা ভাবতেই পারে না।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "পরিবারেই শিশুর শিক্ষার প্রথম হাতে খড়ি হয় বলে পরিবারকে শিশুর প্রাথমিক বিদ্যালয় বলা হয়।"
        },
        {
          "label": "খ",
          "question": "",
          "explanation": "অনুলোম ও প্রতিলোম বিবাহ হলো নিজ শ্রেণি, বর্ণ বা গোত্রের বাইরে থেকে পাত্র-পাত্রী নির্বাচনের মাধ্যমে সম্পাদিত বিবাহের দুটি ধরন। অনুলোম বিবাহ বলতে উঁচু বর্ণের পাত্রের সাথে নিচু 'বর্ণের পাত্রীর বিবাহকে বোঝায়। আর নিচু বর্ণের পাত্রের সাথে উঁচু বর্ণের পাত্রীর বিবাহকে প্রতিলোম বিবাহ বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের জনগোষ্ঠী 'সম্প্রদায়' নামক মৌল প্রত্যয়কে ইঙ্গিত করে। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যারা. পারস্পরিক নির্ভরশীলতার মধ্য দিয়ে সমজাতীয় জীবনযাপন করে। সম্প্রদায়ের মূল ভিত্তি হচ্ছে বসবাসের অঞ্চল ও সম্প্রদায়গত চেতনা। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছু বিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। উদাহরণস্বরূপ বলা যায়, জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের মধ্যে গভীর আন্তরিক সম্পর্ক বিরাজ করে। উদ্দীপকে লক্ষণীয়, পাবনা জেলার ঈশ্বরদীর পদ্মা নদী তীরবর্তী একটি গ্রামে জনগণ দলবদ্ধভাবে বসবাস করার পাশাপাশি একে অপরকে সাহায্য করে। তারা নদীতে মাছ ধরে জীবিকা নির্বাহ করে। যুগ যুগ ধরে এ গ্রামের জেলেরা অভিন্ন আদর্শ ও রীতিনীতির ভিত্তিতে বসবাস করছে। অর্থাৎ তাদের বসবাসের নির্দিষ্ট অঞ্চল এবং অভিন্ন সম্প্রদায়গত চেতনা রয়েছে, যা সম্প্রদায়ের মূল ভিত্তি। সুতরাং বলা যায়, উদ্দীপকের জনগোষ্ঠীর গঠন ও কর্মকাণ্ড 'সম্প্রদায়' নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে সমাজ প্রত্যয়ের বৈশিষ্ট্য প্রকাশ পেয়েছে। সমাজ হলো অনুভূতিসম্পন্ন সমজাতীয় কিছু জীবের সমষ্টি, যারা পরস্পর মানসিকসূত্রে আবদ্ধ। অর্থাৎ সমাজ কেবল মানুষের নয়, যেকোনো জীব প্রজাতির হতে পারে। সাধারণ অর্থে সমাজ বলতে এমন একদল মানুষের সমষ্টিকে বোঝায় যারা একত্রে পারস্পরিক সম্পর্কসূত্রে এবং বিভিন্ন প্রথা-প্রতিষ্ঠানের ক্রিয়া পদ্ধতিতে আবদ্য হয়ে বসবাস করে। সমাজবিজ্ঞানী মরিস গিন্সবার্গ বলেন, \"মানুষের সাথে মানুষের প্রত্যক্ষ বা পরোক্ষ, সংগঠিত বা অসংগঠিত, সচেতন বা অসচেতন, সহযোগিতা বা বৈরিতামূলক সমস্ত সম্পর্কের সমন্বিত রূপ হচ্ছে সমাজ।\" সমাজবিজ্ঞানী ম্যাকাইভার ও পেজ বলেন, \"সমাজ হলো সামাজিক সম্পর্কসমূহের জাল।\" উদ্দীপকে উল্লিখিত জামিলের বসবাসকৃত এলাকায় জনগোষ্ঠীর মধ্যে মতের অমিল থাকলেও নিজেদের স্বার্থরক্ষায় তারা সমষ্টিগতভাবে একতাবদ্ধ। তাদের মধ্যকার সম্পর্ক একটি জটিল জালের মতো সকলকে একসূত্রে বেঁধে রেখেছে। পরস্পর বিচ্ছিন্ন হওয়ার কথা তোরা ভাবতেই পারে না। পূর্বোক্ত আলোচনার সাথে তুলনা করলে বোঝা যায়, তাদের এ বৈশিষ্ট্য 'সমাজ' প্রত্যয়ের বৈশিষ্ট্যের সাথে সাদৃশ্যপূর্ণ। সুতরাং বলা যায়, উদ্দীপকে সমাজ প্রত্যয়ের বৈশিষ্ট্যই প্রকাশ পেয়েছে।"
        }
      ]
    },
    {
      "number": "4",
      "uddipok": "জনাব মহসীন তার ক্লাসে গল্প করছিলেন যে, তিনি একটা রিকশায় চড়ে বাসায় যাচ্ছিলেন। বাসায় যাওয়ার পথে রিকশাওয়ালাকে তার পরিবার সম্পর্কে জিজ্ঞাসা করছিলেন। রিকশাওয়ালা বলছিলেন যে, তার দুই মেয়ে। প্রথম মেয়ে ঢাকা মেডিকেল কলেজে পড়ে এবং দ্বিতীয় মেয়ে একাদশ শ্রেণিতে পড়ে। একথা শুনে শিক্ষার্থীরা অনুপ্রাণিত হচ্ছিলেন।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "এক স্তর থেকে অন্য স্তরে ব্যক্তির সামাজিক মর্যাদা বা, অবস্থানের পরিবর্তনই হলো সামাজিক গতিশীলতা।"
        },
        {
          "label": "খ",
          "question": "",
          "explanation": "সংস্কৃতি হলো মানুষের সার্বিক জীবনপ্রণালি এবং সত্যতা হলো সংস্কৃতির একটি উন্নত পর্যায়। সংস্কৃতি হলো মানুদের অবস্তুগত সৃষ্টি। অন্যদিকে সভ্যতা হচ্ছে মানুষের বস্তুগত সৃস্টি। সংস্কৃতির উন্নতি বা মানকে পরিমাপ করা যায় না। পক্ষান্তরে সভ্যতার অগ্রগতিকে সহজেই পরিমাপ করা যায়। সংস্কৃতি কখনোই পুরোপুরি ধ্বংসপ্রাপ্ত হয় না। কিন্তু কালের আবর্তনে সভ্যতা ধ্বংসপ্রাপ্ত হয়। সভ্যতার তুলনায় সংস্কৃতির গতি অনেকাংশে মন্থর থাকে। গ্রহণযোগ্যতার দিক থেকেও সংস্কৃতি ও সভ্যতার মধ্যে পার্থক্য রয়েছে। যেমন কোনো ভিন্ন সভ্যতার উপাদান সরাসরি গ্রহণ করা গেলেও সংস্কৃতির উপাদানের ক্ষেত্রে তা প্রযোজ্য হয় না।"
        },
        {
          "label": "গ",
          "question": "",
          "explanation": "উদ্দীপকে উর্ধ্বমুখী উল্লম্ব সামাজিক গতিশীলতা দৃশ্যমান। সামাজিক গতিশীলতা বলতে এক স্তর থেকে অন্য স্তরে ব্যক্তির সামাজিক মর্যাদা ও অবস্থানের পরিবর্তনকে বোঝায়। উল্লম্ব গতিশীলতা হলো সামাজিক গতিশীলতার এমন একটি ধরন যাতে ব্যক্তির মর্যাদার ঊর্ধ্ব বা নিম্নমুখী পরিবর্তন ঘটে। এক্ষেত্রে শিক্ষা ও শিল্প অর্থনীতি গুরুত্বপূর্ণ ভূমিকা রাখে। মর্যাদার উর্ধ্বমুখী পরিবর্তনকে 'উর্ধ্বমুখী উল্লম্ব গতিশীলতা' এবং নিম্নমুখী পরিবর্তনকে 'নিম্নমুখী উল্লম্ব গতিশীলতা' বলা হয়। যেমনটি উদ্দীপকে প্রতিফলিত হয়েছে। 'উদ্দীপকে বলা হয়েছে, জনাব মহসীন তার ক্লাসে গল্প করছিলেন যে, বাসায় যাওয়ার পথে তিনি রিকশাওয়ালাকে তার পরিবার সম্পর্কে জিজ্ঞাসা করছিলেন। তখন রিকশাওয়ালা বলেন, তার প্রথম মেয়ে ঢাকা মেডিকেল কলেজে এবং দ্বিতীয় মেয়ে একাদশ শ্রেণিতে পড়ে। এক্ষেত্রে মেয়েদের শিক্ষাগত যোগ্যতার দরুণ সমাজে তার পরিবারের মর্যাদা বৃদ্ধি পাবে। আর মর্যাদার এই ঊর্ধ্বমুখী পরিবর্তন মূলত ঊর্ধ্বমুখী উল্লম্ব সামাজিক গতিশীলতার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "শিক্ষা মানুষের যোগ্যতা ও মর্যাদা বৃদ্ধির মাধ্যমে সামাজিক গতিশীলতায় ভূমিকা রাখে। শিক্ষা গ্রহণ শেষে ব্যক্তি সম্মানজনক পেশায় নিয়োজিত হয়। ফলে তার সামাজিক মর্যাদা বৃদ্ধি পায়। সম্মানজনক পেশায় কর্মরত থাকার কারণে ব্যক্তির আর্থিক উন্নতিও সাধিত হয়। এই অর্থ-সম্পত্তিও সমাজে ব্যক্তির মর্যাদা বৃদ্ধি করে। শিক্ষার কারণে মানুষ সমাজে সম্মান লাভ করে। সমাজের সাধারণ ব্যক্তিরা সঠিক পরামর্শের জন্য শিক্ষিত ব্যক্তির কাছে যায়, যা শিক্ষিত ব্যক্তির সামাজিক মর্যাদা বৃদ্ধি করে। শিক্ষিত ব্যক্তি নিজের জীবন সম্পর্কে সচেতন থাকার পাশাপাশি সমাজের উন্নয়নে কাজ করেন। এ বিষয়টিও সমাজে তার মর্যাদা বৃদ্ধি করে। আমাদের সমাজে অনেক সময় দেখা যায়, দরিদ্র বাবার সন্তান উচ্চশিক্ষায় শিক্ষিত হয়ে নিজের সামাজিক মর্যাদায় পরিবর্তন ঘটানোর পাশাপাশি বাবার মর্যাদারও পরিবর্তন ঘটায়। অর্থাৎ শিক্ষা মানুদের সামাজিক মর্যাদার আমূল পরিবর্তন ঘটায়। একইভাবে উদ্দীপকে উল্লেখিত রিকশাওয়ালার দুই মেয়ে শিক্ষা গ্রহণ শেষে কর্মজীবনে প্রাবেশ করলে তার সামাজিক মর্যাদাও বৃদ্ধি পাবে। উপরের আলোচনা থেকে স্পষ্টরূপে প্রতীয়মান বা যে, শিক্ষা প্রানি করণে মানুষের সামাজিক মর্যাদায় পরিবর্তন আসে; যা সামাজিক গতিশীলতায় ভূমিকা রাখে।"
        }
      ]
    },
    {
      "number": "5",
      "uddipok": "মা-বাবা, ভাই-বোন ও স্ত্রী-সন্তানসহ নকীবের বসবাস। এছাড়া গ্রাম হতে তাদের নিঃসন্তান বিধবা ফুফু ২ বছর যাবৎ তাদের সাথে আছে। পরিবারের সমস্ত ব্যয় নির্বাহ করে নকীব ও তার বাবা। নকীবের সন্তানরা প্রতিদিন সকালে তাদের দাদির কাছে আরবী পড়ে। মা ও ফুফু তাদের স্কুলের পড়া তৈরি করতে সাহায্য করে। প্রতিদিন বিকেলে তারা চাচার সাথে মাঠে বা পার্কে যায়। নকীবের ফুফু বাচ্চাদের স্কুলে আনা-নেয়ার কাজটি করেন।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "'আল আসাবিয়া' হলো তিউনিশিয়ান সমাজ দার্শনিক ইবনে খালদুনের সমাজবিজ্ঞান সম্পর্কিত আলোচনার কেন্দ্রবিন্দু, যার বাংলা অর্থ গোষ্ঠী সংহতি।"
        },
        {
          "label": "খ",
          "question": "",
          "explanation": "ফরাসি দার্শনিক অগাস্ট কোঁৎ তার 'Systeme de Politique Positive গ্রন্থে সমাজবিজ্ঞানকে, সংজ্ঞায়িত করতে গিয়ে শাস্ত্রটিকে সামাজিক স্থিতিশীলতা ও সামাজিক গতিশীলতার বিজ্ঞান হিসেবে অভিহিত করেছেন। কোঁৎ সামাজিক স্থিতিশীলতা বলতে পরিবার, ধর্ম, শিক্ষা, বিবাহ, রাজনৈতিক ও অর্থনৈতিক প্রতিষ্ঠান ইত্যাদির পারস্পরিক সম্পর্কের আলোচনাকে বুঝিয়েছেন। কারণ তিনি মনে করেন, এ বিষয়গুলো তুলনামূলকভাবে স্থায়ী। অন্যদিকে সামাজিক গতিশীলতা বলতে তিনি বিভিন্ন সামাজিক প্রতিষ্ঠান কীভাবে কালের চক্রের সাথে পরিবর্তিত হচ্ছে তার আলোচনাকে বুঝিয়েছেন। অর্থাৎ সামাজিক গতিশীলতা সমাজের পরিবর্তন, বিবর্তন, প্রগতি, স্তরবিন্যাস ইত্যাদি বিষয় নিয়ে অধ্যয়ন করে। কোঁৎ মনে করেন, সমাজবিজ্ঞানে এ দুটি বিষয় সম্পর্কেই মূলত আলোচনা করা হয়। আর অগাস্ট কোঁৎ-এর এ মতের ওপর ভিত্তি করে সমাজবিজ্ঞানকে 'সামাজিক স্থিতিশীলতা ও গতিশীলতার বিজ্ঞান' বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের ফাইয়াজদের পরিবার আকারের ভিত্তিতে একটি যৌথ পরিবার। কেননা তাদের পরিবারে তার দাদা-দাদী, বাবা-মা এবং চাচা ও ফুফু বাস করেন। ফাইয়াজ ও তার বাবা-মা মিলে একটি একক পরিবার। আবার তার দাদা-দাদী, চাচা, ফুফু মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত পরিবার তথা যৌথ পরিবারের কার্যাবলি সময়ের সাথে পরিবর্তিত হচ্ছে- উক্তিটির সাথে আমি একমত। পরিবার মানুষের গোষ্ঠীগত জীবনে বিভিন্ন কার্যাবলি সম্পাদন করে থাকে। যেমন- সন্তান প্রজনন ও লালন-পালন, সামাজিকীকরণ, নিরাপত্তা ও রক্ষণাবেক্ষণ প্রভৃতি। তবে বর্তমানে শিল্পায়ন, নগরায়ণ, অর্থনৈতিক কাঠামোর পরিবর্তনের ফলে যৌথ পরিবার ব্যবস্থা ভেঙে যাচ্ছে। এ ধরনের পরিবারের স্থলে একক পরিবার জায়গা করে নিচ্ছে। ফলে যৌথ পরিবারের কর্মকাণ্ডতেও এসেছে নানা পরিবর্তন। ব্যক্তির সামাজিকীকরণ ও সামাজিক নিয়ন্ত্রণের গুরুত্বপূর্ণ মাধ্যম পরিবার। যৌথ পরিবারব্যবস্থা পরিবর্তন হওয়ার ফলে এখন আর আগের মতো। পরিবারের সবাই মিলে একসাথে খাদ্যগ্রহণ, ঘুরতে যাওয়া, আনন্দ ভাগাভাগি করা প্রভৃতি বিষয়গুলো হচ্ছে না। ফলে দেখা যায়, শিশুর সামাজিকীকরণও যথার্থভাবে হচ্ছে না। এছাড়া বর্তমানে একক পরিবার ব্যবস্থায় শিশুর লালন-পালন, রক্ষণাবেক্ষণে দাদা-দাদি, চাচা-চাচির স্থানে জায়গা করে নিচ্ছে ডে-কেয়ার হোম, যা শিশুর সামাজিকীকরণে প্রভাব ফেলছে। উপরের আলোচনার পরিশেষে বলা যায়, বর্তমান পরিবর্তিত সমাজ কাঠামোর প্রেক্ষাপটে যৌথ পরিবারের কার্যাবলিতেও এসেছে নানা পরিবর্তন।"
        }
      ]
    },
    {
      "number": "6",
      "uddipok": "তাহের সাহেবের বিরুদ্ধে মাদক চোরাচালানের অভিযোগ আছে। তার আর্থিক অবস্থা যেমন ভালো, তেমনি আত্মীয়স্বজনের বহরও বেশ লম্বা। যদিও এলাকাবাসীর চোখে তিনি ভালো মানুষ হিসেবে পরিচিত নন, কিন্তু তার দৃঢ় বিশ্বাস টাকা এবং আত্মীয়স্বজনের প্রভাব খাটিয়ে সামনের ইউপি নির্বাচনে তিনিই জিতবেন।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "ল্যাটিন শব্দ 'Socius'-এর অর্থ সঙ্গী।"
        },
        {
          "label": "খ",
          "question": "",
          "explanation": "যে পরিবারে পারিবারিক কর্তৃত্ব মাতা বা স্ত্রীর হাতে ন্যস্ত থাকে তাকে মাতৃতান্ত্রিক পরিবার বলে। কর্তৃত্বের ভিত্তিতে পরিবার দুই প্রকার। যথা- পিতৃতান্ত্রিক ও মাতৃতান্ত্রিক পরিবার। মাতৃতান্ত্রিক পরিবারে পারিবারিক ব্যবস্থাপনা ও সিদ্ধান্ত গ্রহণের ক্ষমতা বয়স্ক মহিলা তথা স্ত্রী বা মাতার ওপর ন্যস্ত থাকে। অর্থাৎ এ ধরনের পরিবারে স্ত্রীর প্রাধান্য প্রতিষ্ঠিত হয়। বাংলাদেশের গারো ও খাসিয়া নৃগোষ্ঠীদের মধ্যে এ ধরনের পরিবার লক্ষ করা যায়।"
        },
        {
          "label": "গ",
          "question": "",
          "explanation": "উদ্দীপকে সমাজজীবনে জ্ঞাতিসম্পর্কের রাজনৈতিক গুরুত্বকে নির্দেশ করা হয়েছে। গ্রামীণ রাজনৈতিক কর্মকাণ্ডে জ্ঞাতিদের ভূমিকা বিশেষভাবে লক্ষণীয়। ব্যক্তি হোক বা গোষ্ঠী, জ্ঞাতিদের সাহায্য ও সহযোগিতা ছাড়া গ্রামীণ রাজনীতিতে প্রতিষ্ঠা লাভ করা যায় না। বড় গোষ্ঠীগুলো চায় ইউনিয়ন পরিষদ তাদের কর্তৃত্বাধীনে রাখতে চায়। এজন্য উক্ত গোষ্ঠীর মধ্য থেকে কেউ নির্বাচনে প্রতিদ্বন্দ্বিতা করলে তিনি নিজের আত্মীয়-স্বজন বা জ্ঞাতিগোষ্ঠীর সমর্থন লাভকরেন। হতে পারে সেটি আর্থিক সাহায্য, নির্বাচনী প্রচার কাজ বা ভোট প্রদানের মাধ্যমে সমর্থন দেওয়া। যেমনটি উদ্দীপকেও পরিলক্ষিত হয়। উদ্দীপকে বলা হয়েছে, তাহের সাহেবের আর্থিক অবস্থা ভালো এবং আত্মীয়-স্বজন বেশি থাকলেও এলাকাবাসীর চোখে তিনি ভালো মানুষ হিসেবে পরিচিত নন। কিন্তু তার দৃঢ় বিশ্বাস, টাকা এবং আত্মীয়-স্বজনের প্রভাব খাটিয়ে সামনের ইউপি চেয়ারম্যান পদে নির্বাচনে সে জিতবেই। নির্বাচনে নিজে আত্মীয়-স্বজনকে কাজে লাগানো জ্ঞাতিসম্পর্কের রাজনৈতিক গুরুত্বকেই নির্দেশ করে।"
        },
        {
          "label": "ঘ",
          "question": "",
          "explanation": "'জাতিসম্পর্কের উত্ত ব্যবহার তথা রাজনৈতিক ব্যবহার যোগ্য নেতৃত্ব গঠনের অন্তরায়'- উক্তিটির সাথে আমি একমত। রাজনৈতিক কর্মকান্ডে জ্ঞাতিসম্পর্ক অন্যতম প্রভাবক হিসেবে কাজ করে। বিভিন্ন স্থানীয় প্রতিষ্ঠান যেমন- স্কুল, মাদ্রাসা ও মসজিদ কমিটি প্রভৃতির নেতৃত্ব নির্বাচনে জ্ঞাতিদের সমর্থন সহায়ক ভূমিকা পালন করে। একইভাবে ইউপি নির্বাচন থেকে শুরু করে জাতীয় নির্বাচন পর্যন্ত প্রায় সকল পর্যায়ে জ্ঞাতিগোষ্ঠীর সদস্যরা নিজের গোষ্ঠীভুক্ত প্রার্থীকে বিভিন্নভাবে সমর্থন প্রদান করে। আর উক্ত গোষ্ঠী যদি অপেক্ষাকৃত 'বড় ধরনের হয় তবে যত দোষ-ত্রুটি থাকুক না কেন, উক্ত প্রার্থীর জয়লাভের সম্ভাবনা বৃদ্ধি পায়। তবে এ - পরিস্থিতি যোগ্য নেতৃত্ব গঠনের অন্তরায় হিসেবে কাজ করে। যেমনটি উদ্দীপকে বর্ণিত হয়েছে। উদ্দীপকে দেখা যায়, তাহের সাহেবের বিরুদ্ধে মাদক চোয়াটমোনের অভিযোগ আছে। এজন্য তিনি এলাকাবাসীর নিকট ভালো মানুষ হিসেবে পরিচিত নন। তবু তার দৃঢ় বিশ্বাস, টাকা এবং আত্মীয়-স্বজনের প্রভাব খাটিয়ে তিনি সামনের ইউপি নির্বাচনে জিতবেন। উক্ত বিশ্বাস যদি বালু পরিণত হয় তবে তার এলাকার মানুষ যোগ্য নেতৃত্ব থেকে বঞ্চিত হবে। কেননা তিনি একজন মাদক চোরাচালানকারী। আর এ সত্ত্বেও নিজের জাতিগোষ্ঠীর প্রভাব খাটিয়ে যদি তিনি ইউপি চেয়ারম্যান হয়ে যান, তবে জাতিসম্পর্কের এ রাজনৈতিক ভূমিকা হবে যোগ্য নেতৃত্ব গঠনের অন্তরায়। উপরের আলোচনা থেকে প্রতীয়মান হয় যে, রাজনৈতিক কর্মকাণ্ডে জাতিদের ভূমিকা সবসময় সমাজের জন্য ইতিবাচক হয় না।"
        }
      ]
    },
    {
      "number": "7",
      "uddipok": "আজিজ সাহেব গ্রামের একজন স্বচ্ছল কৃষক। তার তিন ছেলে স্ত্রী-সন্তানসহ আজিজ সাহেবের সাথেই বসবাস করতো। বড় ছেলে বেলাল এক সময় একটি পোশাক কারখানায় কাজ পেয়ে স্ত্রী সন্তানসহ শহরে চলে যায়। পরবর্তীতে অন্য দুই ছেলেও ব্যবসা ও সন্তানের পড়াশোনার জন্য শহরে চলে এসে ভিড় জমায়। বর্তমানে আজিজ সাহেব গ্রামে নিঃসঙ্গ জীবন যাপন করছেন।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "নয়াবাস পরিবার (Neo-local family) হলো বিবাহোত্তর বাসস্থানের ভিত্তিতে গঠিত পরিবারের একটি ধরন, যাতে নবদম্পতি স্বামী বা স্ত্রীর বাড়ি ব্যতীত ভিন্ন স্থানে বসবাস করে।"
        },
        {
          "label": "খ",
          "question": "",
          "explanation": "সমালের কাঙ্ক্ষিত সদস্য হিসেবে গড়ে ওঠার জন্য মৌলিক শিক্ষা শিশু প্রাথমিকভাবে পরিবার থেকে লাভ করে বলে পরিবারকে মানবশিশুর প্রাথমিক শিক্ষাকেন্দ্র বলা হয়। পরিবারেই শিশুর প্রাথমিক জীবনের ভিত গড়ে ওঠে এবং পরিবারই শিশুর অন্যতম শিক্ষাকেন্দ্র। জন্মের পর শিশু গৃহেই প্রাথমিক শিক্ষালাভ করে। মাতাই শিশুর জীবনের শ্রেষ্ঠ শিক্ষিকা। আচার-আচরণ, নিয়মানুবর্তিতা, নৈতিকতা, ধর্মীয় বিধিবিধান, চাল-চলন, কথা-বার্তা ও ব্যবহারিক জীবনের খুঁটিনাটি বিষয়গুলো শিশু পরিবার থেকেই গ্রহণ করে। যার কারণে পরিবারকে শিশুর প্রাথমিক শিক্ষাকেন্দ্র বলা হয়।"
        },
        {
          "label": "গ",
          "question": "",
          "explanation": "আকারের ভিত্তিতে, বেলাল সাহেবের পরিবারের সাথে অণু বা একক পরিবারের সাদৃশ্য আছে। আকারের ভিত্তিতে পরিবারের অন্যতম ধরন হলো অণু বা একক পরিবার। যে পরিবারে কেবল স্বামী-স্ত্রী অথবা স্বামী-স্ত্রী' এবং তাদের, অবিবাহিত সন্তান বসবাস করে তাকে অণু বা একক পরিবার বলে। এ ধরনের পরিবারে সাধারণত সর্বোচ্চ দুই প্রজন্মের প্রতিনিধি একত্রে বাস করে। যেমনটি উদ্দীপকের বেলাল সাহেবের পরিবারেও দেখা যায়। উদ্দীপকে বলা হয়েছে, বেলাল আগে তার বাবার সাথে একই পরিবারে গ্রামে বসবাস করতো। একসময় সে একটি পোশাক কারখানায় কাজ পেয়ে স্ত্রী-সন্তানসহ শহরে চলে যায়। অর্থাৎ তার পরিবারে এখন তিনিসহ কেবল দুই প্রজন্মের প্রতিনিধি আছে। যা একক বা অণু পরিবারের একটি বৈশিষ্ট্য। এজন্য বলা যায়, বেলাল সাহেবের পরিবারের সাথে অণু বা একক পরিবারের সাদৃশ্য আছে।"
        },
        {
          "label": "ঘ",
          "question": "",
          "explanation": "আজিজ, সাহেবের বৃহৎ পরিবার ভাঙনের মূল কারণ শিল্পায়ণ ও নগরায়ণ-এ বক্তব্যের সাথে আমি একমত। শিল্পায়ন হচ্ছে এমন একটি ব্যবস্থা যার মাধ্যমে কৃষি ও হস্তচালিত অর্থনীতির সমাজব্যবস্থা যান্ত্রিক শিল্পভিত্তিক ও উৎপাদনমুখী অর্থনীতির সমালে রূপান্তরিত হয়। অর্থাৎ সনাতন উৎপাদন পদ্ধতি থেকে যান্ত্রিক উৎপাদন পদ্ধতিতে উত্তরণই হচ্ছে শিয়ায়ন। নগরায়ণ হচ্ছে শিল্পায়নের ফলস্বরূপ। উন নগরায়ণ একইসাথে ঘটে। ব্যাপক শিল্পায়নের ফলে গ্রামীণ জীবন ছেড়ে নগরজীবন পদ্ধতি গ্রহণের প্রক্রিয়াই হলো নগরায়ণ।যৌথ পরিবার ব্যবস্থা ভেঙে যাওয়ার অর্থনৈতিক কারণটির সাথে শিল্পায়ন ও নগরায়ণ ওতপ্রোতভাবে জড়িত। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা সংকুচিত হচ্ছে। উদ্দীপকেও দেখা যায় আজিজ সাহেব আগে তিন ছেলে-সন্তানসহ একই পরিবারে বসবাস করতেন, যা আকারগতভাবে 'যৌথ পরিবার' ছিল। প্রথমে তার বড় ছেলে বেলাল চাকরির জন্য এবং পরে অন্য দুই ছেলে ব্যবসা ও সন্তানের পড়াশুনার জন্য শহরে পাড়ি জমায়। এ থেকে বোঝা যায় শিল্পায়ন ও নগরায়ণের ফলে সৃষ্ট সুযোগ-সুবিধা তাদেরকে শহরে আকৃষ্ট করেছে। ফলে আজিজ সাহেবের বৃহৎ পরিবারে ভাঙন সৃষ্টি হয়েছে। আলোচনার প্রেক্ষিতে তাই এ কথা বলা যায় যে, শিল্পায়ন ও নগরায়ণের প্রভাবে যৌথ পরিবার ব্যবস্থায় ভাঙন দেখা দিচ্ছে।"
        }
      ]
    },
    {
      "number": "8",
      "uddipok": "আমাদের সমাজব্যবস্থায় এক সময় বয়োজ্যেষ্ঠরা ছোটদেরকে গল্প, রূপকথা ও উপদেশমূলক বাণী শোনাত। এক সময় গ্রামে-গঞ্জে পালাগান, জারি-সারি ইত্যাদি ব্যাপকভাবে হতো। বিশেষ করে পুঁথিপাঠ, গাজীর গান, শ্লোকের মধ্য দিয়ে মানব চরিত্রের গুণাবলি প্রকাশ পেতো। বয়োজ্যেষ্ঠরা মনে করে, সময়ের পরিবর্তন হলেও এসবের প্রয়োজন এখনও শেষ হয়ে যায়নি।",
      "tag": "JGCC 25",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজ ব্যবস্থা গড়ে ওঠে তাই সমাজকাঠামো।"
        },
        {
          "label": "খ",
          "question": "সভ্যতা মূলত বস্তুগত- ব্যাখ্যা করো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম, ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\" যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকে সংস্কৃতির কোন ধরনটি উল্লেখ করা হয়েছে? ব্যাখ্যা করো।",
          "explanation": "উদ্দীপকে সংস্কৃতির অবস্তুগত ধরনটি উল্লেখ করা হয়েছে। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ সংস্কৃতির যে অংশ দেশ যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, স্বাদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, এক সময় গ্রামের বয়োবৃদ্ধরা তাদের ছেলেমেয়ে, নাতি-নাতিনিদের গল্প, রূপকথা, উপদেশমূলক বাণী শোনাতেন। এছাড়া গ্রামে পালাগান, জারি গান, সারি গান, পুঁথি পাঠ, গাজীর গান ইত্যাদির ব্যাপক প্রচলন ছিল। এগুলো সংস্কৃতির অবস্তুগত উপাদান। কারণ এ উপাদানগুলো দেখা যায় না, শুধুমাত্র উপলব্ধি করা যায়। তাই বলা যায়, উদ্দীপকে সংস্কৃতির অবস্তুগত উপাদানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয়াবলি সামাজিক নিয়ন্ত্রণে কীভাবে ভূমিকা রাখতে পারে? তোমার মত দাও।",
          "explanation": "উদ্দীপকে বর্ণিত বিষয়াবলি অর্থাৎ অবস্তুগত সংস্কৃতি ব্যক্তিকে প্রভাবিত করার মাধ্যমে সামাজিক নিয়ন্ত্রণে ভূমিকা রাখতে পারে। সামাজিক নিয়ন্ত্রণ হচ্ছে এমন একটি প্রক্রিয়া যার মাধ্যমে সমাজ ব্যক্তিকে সমাজ স্বীকৃত রীতি-নীতি অনুযায়ী আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। সাধারণত সংস্কৃতির অবস্তুগত দিকগুলো, যেমন- সমাজের আদর্শ, মূল্যবোধ, রীতিনীতি, বিশ্বাস, সংস্কার, প্রথা, গল্প, রূপকথা, বিভিন্ন প্রকার গান ইত্যাদি গ্রন্থ, জার্নাল, ম্যাগাজিন ও পত্র-পত্রিকায় ছাপার অক্ষরে প্রতিবিম্বিত হয়। এগুলো পড়ার মাধ্যমে সহজেই সমাজে প্রচলিত ধ্যান- ধারণার সাথে পরিচিত হওয়া সম্ভব, যা ব্যক্তিকে সমাজের সাথে খাপ খাওয়াতে সাহায্য করে। ব্যক্তি যখন সমাজের সাথে খাপ খাইয়ে নেয় তখন স্বাভাবিকভাবেই বিচ্যুতিমূলক আচরণ থেকে বিরত থাকে। এমনিভাবে বিভিন্ন পৌরাণিক কাহিনি অলীক এবং বাস্তবতা থেকে অনেকখানি দূরে হলেও এতে ন্যায়ের জয়, অন্যায়ের পরাজয়, পাপীদের দুর্গতি ইত্যাদি ধারণা বিদ্যমান। এসব কাহিনি মানুষকে ন্যায়ের প্রতি আগ্রহী এবং অন্যায়ের প্রতি ঘৃণাপ্রবণ করে তোলে, যা সামাজিক নিয়ন্ত্রণে গুরুত্বপূর্ণ ভূমিকা রাখে। উপরের আলোচনার পরিসমাপ্তিতে বলা যায়, সংস্কৃতির অবস্তুগত দিক, যেমন- গল্প, রূপকথা, বিভিন্ন গান, উপদেশমূলক বাণী ইত্যাদি মানুষের মানসিক অবস্থা পরিবর্তনের মাধ্যমে সামাজিক নিয়ন্ত্রণে সহায়ক ভূমিকা পালন করতে পারে।"
        }
      ]
    },
    {
      "number": "9",
      "uddipok": "উত্তর আমেরিকা ও পূর্ব সাইবেরিয়া অঞ্চলের অধিবাসীদের এস্কিমো নামে অভিহিত করা হয়। গরমকালে এস্কিমোরা বলগা হরিণ ও সীল মাছের চামড়ায় তৈরি তাঁবুতে বাস করে। আর যখন শীত পড়ে তখন তারা বরফ খুড়ে পাথর বা ঢাকনা দিয়ে আবাসস্থল তৈরি করে। এই ঘরকে বলা হয় ইগলু। এস্কিমোরা স্থলপথে চলাচলের জন্যে কুকুরে টানা মেজ নামক গাড়ি ব্যবহার করে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "“Culture is what we are.\"- উক্তিটি স্কটিশ সমাজবিজ্ঞানী আর এম ম্যাকাইভারের।"
        },
        {
          "label": "খ",
          "question": "",
          "explanation": "বিদ্যালয়ের শিক্ষা ব্যক্তিজীবনে গুরুত্বপূর্ণ ভূমিকা রাখে। বিদ্যালয়ে শিশু আনুষ্ঠানিক শিক্ষা গ্রহণ করে। বিদ্যালয়ে সে বিভিন্ন শ্রেণির শিক্ষার্থী, শিক্ষক ও কর্মচারীর সান্নিধ্যে আসে। এখানে সে নিয়ম-শৃঙ্খলা, দায়িত্ব-কর্তব্য দ্বাড়াও জ্ঞান-বিজ্ঞানের বিষয়বস্তু সম্পর্কে ধারণা লাভকরে। বিদ্যালয়ের শিক্ষা সমাজজীবনের বিভিন্ন দিক সম্পর্কে ব্যক্তিকে ধারণা প্রদান করে। এই ধারণা তার জীবনে সুদূরপ্রসারি ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জাতিগোষ্ঠীর সমাজজীবনে ভৌগোলিক উপাদানের প্রত্যক্ষ প্রভাব ফুটে উঠেছে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বোঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন- আবহাওয়া, জলবায়ু, মৃত্তিকা, জলের অবস্থান ও গতিপথ, বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনের যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো- আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন, রাজনৈতিক সংগঠন ইত্যাদি। উদ্দীপকের বর্ণনা অনুযায়ী, উত্তর আমেরিকা ও পূর্ব সাইবেরিয়া অঞ্চলের এস্কিমো নামক অধিবাসীরা গরমকালে বলগা হরিণ ও সীল মাছের চামড়ার তৈরি তাঁবুতে বাস করে। আবার, যখন শীত পড়ে তখন তারা বরফ খুঁড়ে পাথর বা ঢাকনা দিয়ে 'ইগলু' নামের বাসস্থান তৈরি করে। অর্থাৎ ঋতু পরিবর্তনের সাথে সাথে তাদেরকে ঘরবাড়ির ধরনেও পরিবর্তন আনতে হয়েছে। উপরের আলোচনা অনুযায়ী যা সমাজজীবনে ভৌগোলিক উপাদানের প্রত্যক্ষ প্রভাবকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত এস্কিমো জাতিগোষ্ঠীর অর্থনীতি ও পোশাক পরিচ্ছেদ ধরন নির্ধারণে ভৌগোলিক উপাদান প্রধান প্রভাবক হিসেবে কাজ করবে বলে আমি মনে করি। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি রয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদ ভৌগোলিক পরিবেশ দ্বারাই নির্ধারিত হয়। যেমন-শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন- শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায় বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উদ্দীপকে উল্লেখিত এস্কিমো জনগোষ্ঠী শীতে বরফ খুঁড়ে আবাসস্থল তৈরি করে। এ থেকে বোঝা যায়, তাদের বসবাসকৃত অঞ্চলে দীর্ঘ সময় শীত এবং বরফের উপস্থিতি থাকে। এরূপ আবহাওয়ায় কৃষিকাজ করা সম্ভব নয়। ফলে তাদের অর্থনীতি কৃষিনির্ভর না হয়ে শিকার বা শিল্প নির্ভর হতে পারে। একইভাবে শীতপ্রধান অঞ্চলে বাস করায় তাদেরকে এমন সুতার কাপড় ব্যবহার করতে হবে যা তাদেরকে শীতের প্রকোপ থেকে রক্ষা করবে। উপরের আলোচনার প্রেক্ষিতে এ কথা বলতে পারি যে, ভৌগোলিক উ উপাদানই এস্কিমোদের অর্থনীতি ও পোশাক পরিচ্ছদের ধরন নির্ধারকের ভূমিকা পালন করবে।"
        }
      ]
    },
    {
      "number": "10",
      "uddipok": "কামাল তার বাবা মায়ের সাথে বসে টিভিতে মিনা কার্টুন উপভোগ করে। তার ছোট বোনও এসবের খুব ভক্ত। তাদের বাবা-মা কালাম ও তার ছোট বোনকে পত্র-পত্রিকা থেকে বিশেষ বিশেষ প্রযুক্তি সম্পর্কে পড়ে শুনায়। ইন্টারনেট ব্যবহার করে তারা অল্পবয়সেই পত্র-পত্রিকা' পড়া ও শিক্ষামূলক চলচ্চিত্র উপভোগ করে। ওয়েবসাইট থেকে প্রয়োজনীয় তথ্য তারা শিক্ষামূলক কাজে ব্যবহার করা শিখে ফেলেছে।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "সামাজিকীকরণ এমন একটি এক্রিয়া যার মাধ্যমে একজন মানুষ পূর্ণাঙ্গ সামাজিক মানুষে পরিণত হয়।"
        },
        {
          "label": "খ",
          "question": "",
          "explanation": "হিন্দু সমাজে জন্মসূত্রের ভিত্তিতে ধর্মীয় ও সামাজিক স্তরবিন্যাস পদ্ধতিকে জাতিবর্ণ প্রথা বলে। জাতিবর্ণ বলতে অন্তর্গোত্র বিবাহভিত্তিক গোষ্ঠীকে বোঝায়। এটি এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয়, যার সদস্যদের সামাজিক মেলামেশার ক্ষেত্রে কতিপয় নিয়মবিধি মেনে চলতে হয়। এই নিয়মবিধির মধ্যে জন্মসূত্রে প্রাপ্ত একই ঐতিহ্যবাহী পেশায় রত থাকা অন্যতম প্রয়োজনীয় শর্ত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সামাজিকীকরণের পরিবার ও তথ্য প্রযুক্তি মাধ্যমের প্রতি ইঙ্গিত করা হয়েছে। পিতা-মাতা সঙ্গতিপূর্ণ আচরণ করলে শিশুর সামাজিকীকরণ প্রক্রিয়া সুষ্ঠু হয়। পিতা-মাতা সময় করে ছেলে-মেয়ের সঙ্গ দিলে সন্তানরা- পরবর্তীকালে সহজ জীবনযাপন এবং আত্মবিশ্বাসী হয়ে পরিবারের বাইরের মানুষের সাথে স্বাভাবিক সম্পর্ক গড়ে তুলতে পারে। উদ্দীপকে আলোচিত পরিবারটি এর উদাহরণ। পরিবারের পাশাপাশি প্রযুক্তির অগ্রসরমান উদ্ভাবন মানব জীবনযাত্রার ওপর গুরুত্বপূর্ণ প্রভাব ফেলে। কারণ মানুষের জীবনে প্রতিটি বিষয় এখন তথ্য প্রযুক্তি নির্ভর হয়ে পড়েছে। যেমন— অনেক পরিবারেই এখন কম্পিউটার, ল্যাপটপ, মোবাইল ফোন ও ইন্টারনেট সংযোগ রয়েছে। এমন পরিবারের শিশুরা এসব উপকরণ ব্যবহার করে। শিশুরা এসব উপকরণ ব্যবহারের মাধ্যমে নিজের সুপ্ত প্রতিভার বিকাশ ঘটায়। আধুনিক তথ্য প্রযুক্তির বিকাশের কারণে বিজ্ঞাপন, জনপ্রিয় সিনেমা, নাটক, বিখ্যাত ক্রীড়া ও রাজনৈতিক ব্যক্তিত্ব এবং তাদের জীবনযাপন পদ্ধতি প্রচার মাধ্যমের কল্যাণে দ্রুত সমাজে ছড়িয়ে পড়ে, যা শিশুর সামাজিকীকরণে প্রভাব ফেলে। উদ্দীপকের আলম ও তার ছোট বোন বাবা-মায়ের সাথে বসে টিভির অনুষ্ঠান উপভোগ করে। তারা ইন্টারনেট ব্যবহার করে অল্প বয়সেই পত্র-পত্রিকা পড়ে এবং শিক্ষামূলক চলচ্চিত্র উপভোগ করে। ওয়েবসাইট থেকে প্রয়োজনীয় তথ্য সংগ্রহ করে তারা সেগুলোকে শিক্ষামূলক কাজে ব্যবহার করছে, যা তাদের সামাজিকীকরণে প্রভাব ফেলছে। তাই বলা যায়, পিতা- মাতা তথা পরিবারের ভূমিকা এবং তথ্য প্রযুক্তি সুষ্ঠু সামাজিকীকরণে সহায়তা করে এবং উদ্দীপকে এ বিষয়টির প্রতিফলন লক্ষ করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত অবস্থা অর্থাৎ তথ্য প্রযুক্তির প্রসার বিশ্বায়নের ফল। কারণ বিশ্বায়নকে ঘিরেই তথ্য প্রযুক্তির বিকাশ ঘটেছে। বর্তমান বিশ্বের অন্যতম আলোচিত বিষয় বিশ্বায়ন। এটি এমন একটি প্রক্রিয়া, যা বিশ্বের সব মানুষকে জাতি-রাষ্ট্রের সীমানার উর্ধ্বে এক বৈশ্বিক গ্রামের বাসিন্দা বানিয়েছে। তথ্য ও যোগাযোগ প্রযুক্তি বিশ্বায়নের বাস্তব রূপ এনে দিয়েছে। তাই আজ সারা বিশ্বের মানুষ যেন একটি পরিবারের সদস্য। পৃথিবীর যেকোনো প্রান্তের মানুষের সাথে ঘরে বসে যোগাযোগ করা সম্ভব হচ্ছে তথ্য ও যোগাযোগ প্রযুক্তির উন্নতির ফলে। স্যাটেলাইট, অপটিক্যাল ফাইবার, ইন্টারনেট প্রভৃতির আবিষ্কার বিশ্বব্যাপী তথ্য যোগাযোগের ক্ষেত্রে বৈপ্লবিক পরিবর্তন সাধন করেছে।মানুষের জীবনের প্রতিটি বিষয় এখন তথ্য প্রযুক্তি নির্ভর হয়ে পড়েছে। ইন্টারনেটের মাধ্যমে পৃথিবীর এক প্রান্তের কম্পিউটার থেকে অন্য প্রান্তের আর একটি কম্পিউটারে ছবিসহ যাবতীয় তথ্য দ্রুত প্রেরণ করা সম্ভব হচ্ছে।পৃথিবীর যেকোনো প্রান্তে ঘটে যাওয়া ঘটনা মুহূর্তেনর মধ্যে পৌছে যাচ্ছে সবার কাছে। শুধু তাই নয়, বিশ্বায়নের যুগে ‍নিরাপত্তাকে আরও জোরদার করতে ব্যবহৃত হচ্ছে গোপন ক্যামেরা। উদ্দীপকে আমরা দেখতে পাই, তথ্য প্রযুক্তি ব্যবহার করে আলম ও তার ছোট বোন ওয়েবসাইট থেকে প্রয়োজনীয় তথ্য সংগ্রহ করে শিক্ষামূলক কাজে ব্যবহার করছে। এছাড়া তারা ইন্টারনেট ব্যবহার করে বিভিন্ন পত্র-পত্রিকা পাঠ করছে, যা মূলত সম্ভব হয়েছে বিশ্বায়নের ফলে তথ্য প্রযুক্তির প্রসারের মাধ্যমে। তাই বলা যায়, উদ্দীপকের ব্যবস্থা অর্থাৎ তথ্য প্রযুক্তির প্রসার বিশ্বায়নেরই ফল।"
        }
      ]
    },
    {
      "number": "11",
      "uddipok": "পিতা-মাতার একমাত্র সন্তান জাবের অল্প সময়ে-ধন-সম্পদের মালিক হতে গিয়ে বিভিন্ন সমাজবিরোধী কর্মকাণ্ডে জড়িত হয়ে পড়ে। আইনের চোখ কিছুকাল ফাঁকি দিতে পারলেও একসময় সে পুলিশের হাতে ধরা পড়ে। অল্পবয়সে তার অপরাধের বিবরণ শুনে বিচারক অবাক হয়ে যান। এসব বয়সি ছেলেমেয়েদের অপরাধমূলক কর্মকাণ্ড হতে বিরত রাখতে সংশোধনমূলক প্রক্রিয়ার উপর গুরুত্ব দেওয়া হয়। এছাড়া পত্র-পত্রিকা, টেলিভিশনে সচেতনতামূলক প্রচারণার উপরও গুরুত্ব আরোপ করা হয়।",
      "tag": "JGCC 25",
      "sub_questions": [
        {
          "label": "ক",
          "question": "",
          "explanation": "লোকাচার সমাজস্থ মানুষের স্বীকৃত ব্যবহার প্রণালি, যাতে প্রচলিত সাধারণ প্রথা, শিষ্টাচার, আদব-কায়দা প্রভৃতি অন্তর্ভুক্ত।"
        },
        {
          "label": "খ",
          "question": "",
          "explanation": "সমাজ কর্তৃক প্রতিষ্ঠিত ও স্বীকৃত সম্পর্কের একটি ধরন হওয়ায় বিবাহ একটি প্রতিষ্ঠান। ব্যক্তির আচরণের প্রতিষ্ঠিত রূপই হলো প্রতিষ্ঠান। সমাজবিজ্ঞানী পি, গিসবার্টের মতে, \"প্রতিষ্ঠান হলো কতকগুলো সুপ্রতিষ্ঠিত বিধিব্যবস্থা, যা ব্যক্তি ও গোষ্ঠীর সম্পর্কের ক্ষেত্রে নিয়ামক হিসেবে কাজ করে।\" আর বিবাহ বলতে এমন এক চুক্তি নির্ভর সম্পর্ককে বোঝায়, যা ধর্ম, সমাজ ও সংস্কৃতি কর্তৃক স্বীকৃত। এ কারণে বলা হয়, বিবাহ একটি সামাজিক প্রতিষ্ঠান।"
        },
        {
          "label": "গ",
          "question": "",
          "explanation": "উদ্দীপকে অপরাধের অর্থনৈতিক কারণের কথা বলা হয়েছে। অপরাধের অন্যতম কারণ হলো অর্থনীতি। সমাজে আর্থিক অনটন দেখা দিলে, বেকারত্ব বৃদ্ধি পেলে যেমন অপরাধ সংঘটিত হয়, তেমনি আর্থিকভাবে সুপ্রতিষ্ঠিত হওয়ার আকাঙ্ক্ষা থেকেও অপরাধ সংঘটিত হয়। অবশ্য এ ধরনের অপরাধপ্রবণতা বেশি পরিলক্ষিত হয় আমলাদের মধ্যে। তারা অনেকেই আর্থিকভাবে সচ্ছলতার জন্য পেশাগত কাজের মধ্য দিয়ে অপরাধ করেন। যা ভদ্রবেশী অপরাধ হিসেবে পরিচিত। যেমন- ঘুষ, দুর্নীতি ইত্যাদি। এছাড়াও দারিদ্র্য ও পুঁজিবাদী অর্থনীতিকে অপরাধের আর্থিক কারণ হিসেবে চিহ্নিত করা হয়। জার্মান দার্শনিক কার্ল মার্কস বলেন, \"পুঁজিবাদী অর্থনৈতিক শোষণের ফলশ্রুতিই হলো অপরাধ।\" উদ্দীপকের জাবের অল্প সময়ের মধ্যে ধন-সম্পদের মালিক হতে গিয়ে - বিভিন্ন সমাজবিরোধী কর্মকাণ্ডে জড়িয়ে পড়ে। জাবেরের এমন কর্মকান্ডের পেছনে যেহেতু সম্পদ লাভের আকাঙ্ক্ষা নিহিত সেহেতু তার এ অপরাধের জন্য অর্থনৈতিক কারণকে দায়ী করা যায়। তাই বলা যায়, - উদ্দীপকে অপরাধের অর্থনৈতিক কারণ আলোচিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের অপরাধ প্রতিরোধে গৃহীত ব্যবস্থা অর্থাৎ সংশোধনমূলক ব্যবস্থা একটি উত্তম পন্থা। কারণ এ ব্যবস্থায় কতগুলো মানবিক দিক বজায় রেখে অপরাধ সংশোধন করা হয়। সংশোধনমূলক পদ্ধতির মূলকথা হলো অপরাধীর চারিত্রিক সংশোধন। এ পদ্ধতি অপরাধীকে স্বাভাবিক সমাজজীবনে পুনর্বাসন করতে চায়। এ পদ্ধতির ক্ষেত্রে কিছু যুক্তির আশ্রয় নেওয়া হয়। যেমন- যে কারণেই হোক অপরাধী ভুলবশত অপরাধ সংঘটন করেছে কিন্তু সে মূলত সমাজেরই একজন মানুষ। তাই তার ভুল ভেঙে দিতে এবং চারিত্রিক সংশোধনের জন্য তাকে সংশোধনমূলক প্রতিষ্ঠানে পাঠানো প্রয়োজন। আবার এই পদ্ধতিতে অপরাধীকে একজন অসুস্থ ব্যক্তি হিসেবে গণ্য করা হয়। তাই অসুস্থ ব্যক্তিকে সুস্থ করাই এ পদ্ধতির অন্যতম লক্ষ্য। সংশোধনমূলক পদ্ধতিতে ব্যক্তিকে অপরাধ জগৎ থেকে ফিরিয়ে আনার চেষ্টা করা হয়। অপরাধ প্রতিরোধের আরও যে ব্যবস্থা রয়েছে যেমন-প্রতিরোধমূলক, প্রতিকারমূলক, নিবারণমূলক এগুলো অপরাধ প্রশমনে কার্যকর পদক্ষেপ হলেও কখনও কখনও অমানবিক হয়ে যায়। আবার এমনও দেখা গেছে অপরাধীকে মারাত্মক শাস্তি দেওয়ার কারণে সে অপরাধ জগৎ থেকে তো ফিরে আসেইনি বরং আরো বেশি মাত্রায় জড়িয়ে পড়েছে। তাই বলা যায়, অপরাধ দমনে সংশোধনমূলক পদ্ধতি একটি উত্তম পদ্ধতি। উপরের আলোচনার প্রেক্ষিতে বলা যায়, অপরাধ প্রতিরোধে উদ্দীপকে গৃহীত ব্যবস্থা অর্থাৎ সংশোধনমূলক পদ্ধতিই উত্তম পন্থা।"
        }
      ]
    }
  ]
}