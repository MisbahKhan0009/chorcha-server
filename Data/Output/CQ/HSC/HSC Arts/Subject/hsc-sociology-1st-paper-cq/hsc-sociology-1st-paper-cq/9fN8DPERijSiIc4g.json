{
  "title": "ভিকারুননিসা কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "রাফি একটি প্রতিষ্ঠানের কর্মী। সে একটি উপজাতি সম্প্রদায়ের পরিবার ও তাদের বিবাহ সম্বন্ধে জানতে চায়। এই বিষয়ে জানার জন্য সে সমাজবিজ্ঞানের সহায়তা নেয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সামাজিক বিজ্ঞানসমূহের মধ্যে সর্বকনিষ্ঠ বিজ্ঞান হলো সমাজবিজ্ঞান।"
        },
        {
          "label": "খ",
          "question": "",
          "explanation": "মানুষ এবং সংস্কৃতি সম্পর্কিত বিজ্ঞানকে নৃবিজ্ঞান বলে। নৃবিজ্ঞানের ইংরেজি প্রতিশব্দ হচ্ছে Anthropology, যা গ্রিক শব্দ 'Anthropos' (মানুষ) এবং 'Logos' (জ্ঞান) এর সমন্বয়ে সৃষ্ট। অর্থাৎ শাব্দিক অর্থগত দিক থেকে নৃবিজ্ঞান হলো মানুষ সম্পর্কিত আলোচনা। পারিভাষিক অর্থে নৃবিজ্ঞান বলতে এমন একটি শাস্ত্রকে বোঝায়, যা জীব হিসেবে এবং সামাজিক-সাংস্কৃতিক সভা হিসেবে মানুষ ও তার সংস্কৃতি নিয়ে আলোচনা করে।,"
        },
        {
          "label": "গ",
          "question": "",
          "explanation": "উদ্দীপকে রাফির জানার আগ্রহের বিষয়টি সমাজবিজ্ঞানের অন্যতম শাখা 'পরিবারের সমাজবিজ্ঞান'-এর অন্তর্ভুক্ত। পরিবারের সমাজবিজ্ঞানের মূল আলোচ্য বিষয় হলো পরিবারের গঠন ও কার্যক্রম। পরিবারের উৎপত্তি, বিবর্তন, ধরন, আদিম থেকে শুরু করে আধুনিক পরিবারের কার্যাবলি, সমস্যা প্রভৃতি নিয়ে সমাজবিজ্ঞানের এ শাখায় বিস্তারিত আলোচনা করা হয়। আর বিবাহ পরিবার গঠনের মূল ভিত্তি হওয়ায় স্থান, কাল, পাত্রভেদে বিবাহের ধরন, প্রকৃতি, বিবাহ সম্পর্কিত রীতিনীতি, আচার-অনুষ্ঠান প্রভৃতিও এ শাখার আলোচনায় প্রাধান্য পায়। উদ্দীপকের রাফি একটি উপজাতি সম্প্রদায়ের পরিবার ও বিবাহ সম্বন্ধে জানতে চায়। এ জন্য সে সমাজবিজ্ঞানের সহায়তা নেয়। বিবাহ ও পরিবারসমাজবিজ্ঞানে সমাজে বসবাসরত জাতিগোষ্ঠীসমূহের ভিন্ন ভিন্ন পরিবার ও বিবাহ রীতি নিয়েও আলোচনা করা হয়। সুতরাং এটি স্পষ্ট যে, রাফির জানার আগ্রহের বিষয়টি 'পরিবারের সমাজবিজ্ঞানের' অন্তর্ভুক্ত।"
        },
        {
          "label": "ঘ",
          "question": "",
          "explanation": "সমাজবিজ্ঞানের পরিধি কেবল বিবাহ ও পরিবারের মধ্যেই সীমাবন্ধ নয় বরং সমাজ সম্পর্কিত সমগ্র বিষয়বস্তু পর্যন্ত এটি বিস্তৃত- উক্তিটি যথার্থ। সমাজের বিভিন্ন দিক্ নিয়ে পঠন-পাঠন ও গবেষণার জন্য এর বিভিন্ন শাখা প্রশাখার উদ্ভব ঘটেছে। যেমন- ঐতিহাসিক সমাজবিজ্ঞানে প্রাচীন সমাজ, সমাজের উদ্ভব, বিকাশ ও বর্তমান সমাজের জীবনযাত্রা সম্পর্কে গবেষণা করা হয়। নগরের সমাজ, অর্থনীতি, নেতৃত্ব কাঠামো, ক্ষমতা কাঠামো, মর্যাদা ও স্তরবিন্যাস ইত্যাদি নিয়ে নগর সমাজবিজ্ঞান আলোচনা করে। সামাজিক পরিসংখান সামাজিক ঘটনাবলির সংখ্যাতাত্ত্বিক বিচার-বিশ্লেষণ করার পন্থা ও কৌশল সম্পর্কে ব্যাখ্যা দান করে। শিল্প, উৎপাদন, বন্টন, ভোগ ব্যবস্থা ও সমাজকাঠামোর পারস্পরিক ক্রিয়া-প্রতিক্রিয়ার আলোচনা শিল্প সমাজবিজ্ঞানের পরিধিভুক্ত। অপরাধ সমাজবিজ্ঞান অপরাধের বিজ্ঞানভিত্তিক পর্যালোচনা করে। এছাড়া সামাজিক মনোবিজ্ঞান সামাজিকীকরণ সম্পর্কে, সামাজিক জনবিজ্ঞান জনসংখ্যা সম্পর্কে এবং রাজনৈতিক সমাজবিজ্ঞান বিভিন্ন ধরনের রাজনৈতিক ব্যবাহা সম্পর্কে আলোচনা করে। পরিশেষে বলা যায়, সমাজে সংঘটিত সবকিছুই সমাজবিজ্ঞানের আলোচনার বিষয়বস্তু। তাই উদ্দীপকে উল্লিখিত পরিবার ও বিবাহ ছাড়াও সমাজবিজ্ঞানের পরিধি অনেক ব্যাপক।"
        }
      ]
    },
    {
      "number": "2",
      "uddipok": "দুই বন্ধু মালেক ও সাবের। সাবেরের পঠিত বিষয়- সমাজ ও মানুষ সম্পর্কিত মালেকের পঠিত বিষয়- রাষ্ট্র, সরকার, ক্ষমতা ইত্যাদি সম্পর্কিত",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "ম্যাকিয়াভেলি ছিলেন ইতালীয় সমাজ ও রাষ্ট্র চিন্তাবিদ, যিনি সমাজ এবং মানব চরিত্র সম্পর্কে বাস্তববাদী দৃষ্টিভঙ্গি উত্থাপন করেন।"
        },
        {
          "label": "খ",
          "question": "",
          "explanation": "সমাজবিজ্ঞানের বিকাশের ক্ষেত্রে বিশেষ ভূমিকা রাখার জন্য অগাস্ট কোঁৎকে সমাজবিজ্ঞানের জনক বলা হয়।অগাস্ট কোঁৎ সামাজিক বিজ্ঞানের একটি নতুন শাখা হিসেবে সমাজবিজ্ঞানের ভিত্তি ও দৃষ্টিকোণ তৈরি করেন। সমাজবিজ্ঞানকে একটি সামাজিক বিজ্ঞান হিসেবে প্রতিষ্ঠিত করতে তাঁর মূল্যবান চিন্তা-দর্শন ও যুক্তি বলিষ্ঠ ভূমিকা পালন করতে সক্ষম হয়েছিল। এসব কারণে অগাস্ট কোঁৎকে সমাজবিজ্ঞানের জনক বলে অভিহিত করা হয়।"
        },
        {
          "label": "গ",
          "question": "",
          "explanation": "মালেকের পঠিত বিষয়টি সামাজিক বিজ্ঞানের অন্যতম শাখা রাষ্ট্রবিজ্ঞানের অংশ। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য, সরকার, সরকারের গঠন ও কার্যাবলি, আমলাতন্ত্র ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন, রাষ্ট্র ও নাগরিকের মধ্যে পারস্পরিক সম্পর্ক নির্ধারণ এবং পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা সম্পর্কিত অধ্যয়ন হিসেবেও বিবেচনা করা হয়। উদ্দীপকে উল্লেখিত মালেকের পঠিত বিষয়টি রাষ্ট্র, সরকার ও ক্ষমতা ইত্যাদি সম্পর্কিত। এগুলো উপরে আলোচিত রাষ্ট্রবিজ্ঞানের আলোচ্য বিষয়বস্তুর মধ্যেও দেখা যায়। সুতরাং বলা যায়, মালেকের বিষয়টি সামাজিক বিজ্ঞানের রাষ্ট্রবিজ্ঞান নামক শাখার অংশ।"
        },
        {
          "label": "ঘ",
          "question": "",
          "explanation": "সাবেরের পঠিত বিষয়টি সামাজিক বিজ্ঞানের নবীনতম শাখা সমাজবিজ্ঞানের অংশ। সমাজবিজ্ঞান হলো সামাজিক বিজ্ঞানের সেই শাখা যাতে বিভিন্ন সামাজিক প্রতিষ্ঠান এবং মানুষের পারস্পরিক সম্পর্কের সামগ্রিক বিশ্লেষণ, পর্যালোচনা ও গবেষণা করে। অর্থাৎ মানবসমাজের সমগ্র বিষয়াবলী এ বিজ্ঞানের অন্তর্ভুক্ত। উদ্দীপকের সাবেরের পঠিত বিষয়টিও সমাজ ও মানুষ সম্পর্কিত। তাই বোঝা যায়, সে সমাজবিজ্ঞান পাঠ করে। সমাজবিজ্ঞান ও রাষ্ট্রবিজ্ঞানের মধ্যে পারস্পরিক সম্পর্ক অত্যন্ত নিবিড়। সমাজবিজ্ঞানের সম্যক জ্ঞান ছাড়া রাষ্ট্রবিজ্ঞানের স্বরূপ অনুধাবন প্রায় অসম্ভব। রাষ্ট্রবিজ্ঞান সমাজে বসবাসরত মানুষের রাজনৈতিক ও প্রশাসনিক ক্ষেত্রে কার্যকর পদক্ষেপ গ্রহণ এবং তার পরিপ্রেক্ষিতে সমাজ উদ্ভত বিভিন্ন ঘটনা ও সমস্যাকে বিশ্লেষণ করে। সুতরাং রাষ্ট্রবিজ্ঞানীকে পূর্ণাঙ্গ জ্ঞান অর্জনের জন্য সমাজবিজ্ঞানের অন্তর্ভুক্ত কলাকৌশল ও বিষয় সম্পর্কে অবহিত হতে হয়। সংবিধান, শাসনতান্ত্রিক আইন, আইন পরিষদের কার্যকলাপ, প্রশাসনিক কর্তৃপক্ষের ভূমিকা রাষ্ট্রীয় ব্যবস্থার বৃহত্তম সামাজিক প্রেক্ষাপটে বিবেচনা করার জন্য সমাজবিজ্ঞানীদের বিশ্লেষণ প্রয়োজন। সত্যিকার অর্থে সমাজতাত্ত্বিক জ্ঞান ছাড়া রাষ্ট্র ব্যবস্থাকে বিশ্লেষণ বা রাজনৈতিক জ্ঞান ছাড়া সমাজকাঠামোর পরিপূর্ণ বিশ্লেষণ সম্ভব নয়। এ কারণেই বর্তমান সময়ে সমাজবিজ্ঞানী ও রাষ্ট্রবিজ্ঞানীরা সাবির্কভাবে সমাজকে বিশ্লেষণের ক্ষেত্রে একে অপরের দৃষ্টিকোণ ব্যবহার করছেন। উপরের আলোচনা থেকে প্রতীয়মান হয়যে, মালেক ও সাবেরের পঠিত বিষয় তথা রাষ্ট্রবিজ্ঞান ও সমাজবিজ্ঞানের সম্পর্ক অত্যন্ত ঘনিষ্ঠ।"
        }
      ]
    },
    {
      "number": "3",
      "uddipok": "সোহেল কাজলা নামক গ্রামে বসবাস করে। তাদের এলাকার জনগোষ্ঠীর মধ্যে মিল-অমিল থাকলেও নিজেদের মৌলিক চাহিদাসমূহ তারা একতাবদ্ধ ও সমষ্টিগতভাবে সহযোগিতায় রত। পরস্পরের ওপর নির্ভরশীল সচেতন ও মানুষগুলোর মধ্যকার সম্পর্কসমূহ জালের মতো জড়িয়ে আছে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কসংস্কৃতিকে সভ্যতার মূল চালিকাশক্তি বলা হয়।"
        },
        {
          "label": "খ",
          "question": "",
          "explanation": "মুখ্য দল বলতে এমন গোষ্ঠীকে বোঝায় যার সদস্যদের মধ্যে নিবিড়, মুখোমুখি ও ঘনিষ্ঠ সম্পর্ক বিদ্যমান। পরস্পরের সাথে সামাজিক সম্পর্কের বন্ধনে আবদ্ধ ব্যক্তিবর্গের সমষ্টিকে দল বলে। যাকে সম্পর্কের ঘনিষ্ঠতা ও আবেগীয় মাত্রার ভিত্তিতে আমেরিকান সমাজবিজ্ঞানী চার্লস এইচ. কুলি মুখ্য দল ও গৌণ - দলে বিভক্ত করেছেন। তার ধারণা অনুযায়ী পরিবার, খেলার সাথি, পাড়া ইত্যাদি মুখ্য দলের উদাহরণ।"
        },
        {
          "label": "গ",
          "question": "",
          "explanation": "উদ্দীপকে পারস্পরিক সহযোগিতার ওপর নির্ভরশীল সোহেলের এলাকাটি 'সমাজ' নামক প্রত্যয়কে নির্দেশ করছে। সমাজ হলো অনুভূতিসম্পন্ন সমজাতীয় কিছু জীবের সমষ্টি, যারা পরস্পর মানসিকসূত্রে আবদ্ধ। অর্থাৎ সমাজ কেবল মানুষের নয়, যেকোনো জীব প্রজাতির হতে পারে। সাধারণ অর্থে সমাজ বলতে এমন একদল মানুষের সমষ্টিকে বোঝায় যারা একত্রে পারস্পরিক সম্পর্কসূত্রে এবং বিভিন্ন প্রথা-প্রতিষ্ঠানের ক্রিয়া পদ্ধতিতে আবদ্ধ হয়ে বসবাস করে। সমাজবিজ্ঞানী মরিস গিন্সবার্গ বলেন, \"মানুষের সাথে মানুষের প্রত্যক্ষ বা পরোক্ষ, সংগঠিত বা অসংগঠিত, সচেতন বা অসচেতন, সহযোগিতা বা বৈরিতামূলক সমস্ত সম্পর্কের সমন্বিত রূপ হচ্ছে সমাজ।\" সমাজবিজ্ঞানী ম্যাকাইভার ও পেজ বলেন, \"সমাজ হলো সামাজিক সম্পর্কসমূহের জাল।\" উদ্দীপকের সোহেলের বসবাসরত এলাকার জনগোষ্ঠীর মধ্যে মতের অমিল থাকলেও তারা মৌলিক চাহিদা পূরণে একতাবদ্ধ। আবার তারা পারস্পরিক সহযোগিতার ওপর নির্ভরশীল এবং তাদের মধ্যকার সম্পর্ক জটিল জালের মতো। পূর্বোক্ত আলোচনার প্রেক্ষিতে নিশ্চিতভাবেই বলা যায়, সোহেলের এলাকাটি 'সমাজ' নামক প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রত্যয় তথা সমাজের বৈশিষ্ট্য ও কার্যাবলি বাপক বিস্তৃত। সমাজ একটি সামাজিক সম্পর্কের ব্যবস্থা, সেহেতু এর বাহ্যিক আকার নেই। এটি হলো অনুভূতির বিষয়। তাই সমাজের আয়তন সম্পর্কে সুনির্দিষ্ট ধারণা পাওয়া যায় না। সমাজ সদা পরিবর্তনশীল। এ পরিবর্তনশীলতার ফলেই আদিম সমাজের সাথে বর্তমান সমাজের পার্থক্য পরিলক্ষিত হয়। সমাজের অভ্যন্তরীণ জনসংখ্যাকে একটি সম্পৃক্ত একক হিসেবে ধরে নেওয়া যায়। কার্যক্রমের দিক থেকে সমাজ কতকগুলো বৃহৎ গোষ্ঠীর সমষ্টি, যার মাধ্যমে সমাজের মানুষের মৌলিক ও সামাজিক চাহিদার পরিপূরণ ঘটে। সমাজ সামগ্রিক কার্যপরিচালনাকারী একক হিসেবেও বিবেচিত হতে পারে। কেননা সমাজে যেমন সহযোগিতা বিদ্যমান, তেমনি দ্বন্দ্বও বিরাজমান। এদের উভয়েরই সহযোগিতায় সমাজ তার কাজ চালিয়ে যায়। সমাজের সদস্যরা পরস্পরের ওপর নির্ভরশীল এবং তারা তাদের মধ্যকার পারস্পরিক সম্পর্ক বিষয়ে সচেতন। প্রতিটি সমাজেই একটি সাধারণ জীবনপ্রণালি তথা সংস্কৃতি বিদ্যমান। সংস্কৃতির প্রতি সমাজের সকলেই স্বতঃস্ফূর্তভাবে আনুগত্য স্বীকার করে। সর্বোপরি প্রয়োজন পূরণের উদ্দেশ্যে সমাজের সদস্যরা সমাজের মধ্যে একাধিক সংঘ ও প্রতিষ্ঠান গড়ে তোলে। উপরের আলোচনার প্রেক্ষিতে বলা যায়, সমাজ প্রত্যয়টি সর্বজনীনতা, সমরূপতা, সহযোগিতা, গোষ্ঠীর সমষ্টি, নির্ভরশীলতা, পরিবর্তনশীলতা প্রভৃতি বৈশিষ্ট্যের সমন্বয়ে গড়ে ওঠে এবং বহুবিধ কার্য সম্পাদন করে।"
        }
      ]
    },
    {
      "number": "4",
      "uddipok": "শরীফ সাহেব একজন পদস্থ কর্মকর্তা। তার দুই সন্তানের একজন বুয়েট এবং অন্যজন ঢাকা বিশ্ববিদ্যালয়ে পড়ে। স্ত্রী ও সন্তানদের নিয়ে তিনি রামপুরায় বসবাস করেন। তিনি একটি সামাজিক সংগঠনের অন্তর্ভুক্ত। উক্ত সংগঠনটির অস্তিত্ব সর্বজনীন এবং এটি শারীরিক ও মানসিক নিরাপত্তা প্রদানের ক্ষেত্রে গুরুত্বপূর্ণ ভূমিকা পালন করে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "উঁচু বর্ণ বা জাতিগোষ্ঠীর পাত্রের সাথে নিচু বর্ণ বা জাতিগোষ্ঠীর পাত্রীর বিবাহকে অনুলোম বিবাহ বলে।"
        },
        {
          "label": "খ",
          "question": "",
          "explanation": "জৈবিক জাতিসম্পর্ক বলতে রক্ত সম্পর্কের ভিত্তিতে গড়ে ওঠা অত্মীয়তার সম্পর্ককে বোঝায়। যেমন কোনো ব্যক্তি তার মাতা-পিতা, ভাই-বোন, সন্তান-সন্ততি, দাদা-দাদী, নানা-নানী প্রমুখের সাথে জৈবিক জ্ঞাতিসম্পর্কে আবদ্ধ। অন্যদিকে বৈবাহিক জাতিসম্পর্ক বলতে \"বিবাহের মাধ্যমে গড়ে ওঠা আত্মীয়তার বন্ধনকে বোঝায়। যেমন কোনো ব্যক্তিস্তর সাথে তার স্বশুর শাশুড়ি ও তাদের পক্ষের আত্মীয়স্বজন বৈবাহিক জ্ঞাতি হিসেবে পরিচিত হন।"
        },
        {
          "label": "গ",
          "question": "",
          "explanation": "উদ্দীপকে বর্ণিত সামাজিক সংগঠনটি হলো পরিবার। পরিবার হলো এমন একটি সামাজিক সংগঠন, যেখানে বিবাহ-কথনে আবদ্ধ স্বামী-স্ত্রী স্থায়ীভাবে বসবাস এবং সন্তান জন্মদান ও লালন-পালন করে। পরিবার তার সদস্যদেরকে সকল বিপদ-আপদ থেকে রক্ষার জন্য সচেষ্ট থাকে, যা তাদের শারীরিক নিরাপত্তা নিশ্চিত করে। পরিবারের সুখে-দুঃখে একে অপরের পাশে থাকার মাধ্যমে মানসিক নিরাপত্তা নিশ্চিত করে। মানব সভ্যতা বিকাশের প্রায় প্রতিটি স্তরেই কোনো না কোনো ধরনের পরিবারের অস্তিত্ব দেখা যায়। অর্থাৎ পরিবারের অস্তিত্ব সর্বজনীন। উদ্দীপকে বলা হয়েছে, উচ্চপদস্থ কর্মকর্তা শরীফ সাহেব স্ত্রী ও সন্তানদের নিয়ে রামপুরায় বাস করেন। তিনি যে সামাজিক সংগঠনের অন্তর্ভুক্ত সেটির অস্তিত্ব সর্বজনীন। সেটি শারীরিক ও মানসিক নিরাপত্তা প্রদানের ক্ষেত্রে গুরুত্বপূর্ণ ভূমিকা পালন করে। এসব বৈশিষ্ট্যের প্রেক্ষিতে বলা যায়, তার সংগঠনটি উপরে আলোচিত পরিবার নামক সামাজিক প্রতিষ্ঠানকে নির্দেশ করে।"
        },
        {
          "label": "ঘ",
          "question": "",
          "explanation": "উক্ত সংগঠনটি তথা পরিবার হলো সমাজ সংস্কারের মূলভিতি । পরিবারের রাজনৈতিক কাজ সমাজ সংস্কারে অগ্রণী ভূমিকা পালন করে। পরিবার নামক প্রতিষ্ঠানে শিশুরা বিভিন্ন সামাজিক নিয়ম কানুন, দায়িত্ব-কর্তব্য, শৃঙ্খলাবোধ, নেতৃত্ব প্রভৃতি আত্মস্থ করে। যা তাদেরকে যোগ্য নাগরিক হিসেবে গড়ে উঠতে সহায়তা করে। যেমন-শিশু পরিবার প্রধান কিংবা বয়স্কদের আদেশ-নিষেধ মেনে চলতে, কোনো সিদ্ধান্ত গ্রহণে সকলের মতামতকে প্রাধান্য দিতে শেখে পারিবারিক পরিমন্ডল। থেকে। এগুলোই পরিবারের রাজনৈতিক কাজ। যার মাধ্যমে পরিবার। সুনাগরিক হিসেবে গড়ে ওঠার প্রাথমিক প্রশিক্ষণ কেন্দ্র হিসেবে কাজ করে। যথাযথ নৈতিক এবং রাজনৈতিক জ্ঞানসম্পন্নব্যক্তি সমাজের যে কোনো সমস্যা দূরীকরণে কার্যকর ভূমিকা রাখতে সক্ষম। কোনো সমাজ থেকে বাল্যবিবাহ দূর করতে হলে প্রথমে এর কুফল সম্পর্কে ধারণা থাকা প্রয়োজন। এরপর জানতে হয় কোন পদক্ষেপ তা দূর করতে সহায়তা করবে। আর এ ধরনের সিম্প্যন্ত গ্রহণের জন্য প্রয়োজন হয় রাজনৈতিক নেতৃত্ব দেওয়ার মতো গুণাবলি। যা অর্জনের প্রাথমিক সূত্রপাত হয় পরিবারের রাজনৈতিক কাজের মাধ্যমে। উপরের আলোচনা থেকে প্রতীয়মান হয়, সমাজ সংস্কারে কার্যকর ভূমিকা রাখার জন্য ব্যক্তির যে রাজনৈতিক জ্ঞান প্রয়োজন হয় তা অর্জনে পরিবার প্রধান সহযোগীর ভূমিকা রাখে। তাই বলা যায়, পরিবার সমাজ সংস্কারের মূলভিত্তি।"
        }
      ]
    },
    {
      "number": "5",
      "uddipok": "মামুন বিয়ে করে তার স্ত্রীকে নিয়ে ঢাকায় বসবাস করে। তার বোন বিয়ের পর তাদের বাড়িতে থাকে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সমাজস্থ মানুষের পারস্পরিক সম্পর্ক ও আচার-আচরণ নিয়ন্ত্রণের। স্বীকৃত পদ্ধতিকে প্রতিষ্ঠান বলে।"
        },
        {
          "label": "খ",
          "question": "",
          "explanation": "বর্তমানে শিল্পায়ন, নগরায়ণ, জনসংখ্যা বৃদ্ধি, দারিদ্রদ্র্য, ভোগবাদী মানসিকতাসহ নানা কারণে পরিবারের ধরনে পরিবর্তন এসেছে। বর্তমানে গ্রাম ও শহরে একক পরিবারের সংখ্যাই বেশি। গ্রামে বর্ধিত পরিবার দেখা গেলেও শহরে এ ধরনের পরিবার নেই বললেই চলে। পিতৃপ্রধান ও পিতৃবাস পরিবার ব্যবস্থা উভয়স্থানেই অধিক দেখা যায়। তবে ন্যয়াবাস পরিবার শহরে সর্বাধিক। তাছাড়া গ্রাম ও শহরে উভয়েই এখন একপত্নীক পরিবারের সংখ্যাই বেশি। মূলত শিল্পায়ন, নগরায়ণ, জনসংখ্যা বৃদ্ধি ইত্যাদি কারণে পরিবারের ধরনে পরিবর্তন এসেছে।"
        },
        {
          "label": "গ",
          "question": "",
          "explanation": "উদ্দীপকটি একক বিবাহকে চিহ্নিত করে। পাত্র-পাত্রীর সংখ্যার ভিত্তিতে বিবাহের একটি ধরন হলো একক বিবাহ। একজন পুরুষ ও একজন নারীর মধ্যে বিবাহ সম্পন্ন হলে তাকে একক বিবাহ বলে। এটি সর্বজনস্বীকৃত এবং সর্বাধিক জনপ্রিয় ব্যবস্থা। বাংলাদেশের সমাজ ব্যবস্থায়ও এ রীতি প্রচলিত। উদ্দীপকে বলা হয়েছে, মামুন বিয়ে করে তার স্ত্রীকে নিয়ে ঢাকায় বসবাস করে। এ বর্ণনা থেকে বোঝা যায়, মামুনের স্ত্রীর সংখ্যা একের অধিক নয়। অর্থাৎ তাদের ক্ষেত্রে একজন পুরুষ ও একজন নারীর মধ্যে বিবাহ সংঘটিত হয়েছে। তাই বলা যায়, উদ্দীপকটি একক বিবাহকে চিহ্নিত করে।"
        },
        {
          "label": "ঘ",
          "question": "",
          "explanation": "বর্তমান সমাজে উদ্দীপকে উল্লেখিত একক বিবাহই প্রচলিত। নানবিধ কারণে বিবাহের এ ধরনটি জনপ্রিয়তা লাভ করেছে। সমাজ ব্যবস্থায় পরিবর্তনের সাথে সাথেই বিবাহের প্রকারভেদ ও রীতিনীতিতেও পরিবর্তন আসে। এরই ধারাবাহিকতায় বর্তমান সমাজে একক বিবাহ রীতির প্রচলন প্রতিষ্ঠিত হয়েছে। এর পাশাপাশি মুসলিমদের মধ্যে বস্তু স্ত্রী বিবাহ চালু থাকলেও তা একক বিবাহের মতো অধিক হারে প্রচলিত নয়। বস্তুত কিছু আর্থ-সামাজিক ও মনস্তাত্ত্বিক সুযোগ সুবিধার কারণে একক বিবাহ রীতি বর্তমানে সর্বাধিক জনপ্রিয়। একক বিবাহ পদ্ধতি বর্তমান বিশ্বে সর্বাধিক প্রচলিত বিবাহ পদ্ধতি। একক বিবাহের ফলে নবদম্পতির মধ্যে পারস্পরিক শ্রদ্ধা এবং সন্তান-সন্ততির প্রতি অধিকতর স্নেহ-ভালোবাসা প্রদানের সুযোগ সৃষ্টি হয়। পাশাপাশি বৈবাহিক জ্ঞাতিসম্পর্কের বন্ধনও অনেক বেশি দৃঢ় হয়। এছাড়া একক বিবাহ ব্যবস্থায় প্রবীণ পিতা-মাতা সন্তান-সন্ততির কাছ থেকে অধিকতর সেবাযত্ন লাভ করতে পারেন। এ জন্য নৃবিজ্ঞানী ম্যালিনোল্কি বলেন, একক বিবাহ পদ্ধতি হচ্ছে সর্বকালের জন্য যথোপযুক্ত বিবাহ পদ্ধতি। পরিশেষে বলা যায়, উল্লিখিত কারণসমূহের প্রভাবেই বর্তমান সমাজে একক 'বিবাহ পদ্ধতি সর্বধিক প্রচলিত ও জনপ্রিয়।"
        }
      ]
    },
    {
      "number": "6",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সংস্কৃতি হলো মানুষের উৎকৃষ্ট ও স্বীকৃত আচরণ।"
        },
        {
          "label": "খ",
          "question": "",
          "explanation": "ব্যক্তিজীবনে সামাজিক গোষ্ঠীর উপাদান হিসেবে বিদ্যালয়ের গুরুত্বপূর্ণ ভূমিকা রয়েছে। পরিবার ও খেলার সাথীদের পাশাপাশি শিশু বিদ্যালয়েও গুরুত্বপূর্ণ সময় অতিবাহিত করে। এখানে শিশু শিক্ষক ও সহপাঠীদের সংস্পর্শে এসে জীবনগড়ার ক্ষেত্রে সামনের দিকে এগিয়ে যায়। শিক্ষকের আদর্শ, নৈতিকতা, মূল্যবোধ ও সহপাঠীদের আচার-আচরণ উভয়ই শিশুর ব্যক্তিত্ব বিকাশে ভূমিকা পালন করেন। এভাবেই ব্যক্তিজীবন গঠনে বিদ্যালয় গুরুত্বপূর্ণ প্রভাব বিস্তার করে।"
        },
        {
          "label": "গ",
          "question": "উদ্দীপকে ? সমাজে প্রভাব বিস্তারকারী কোন উপাদানটির কথা বলা হয়েছে? ব্যাখ্যা করো।",
          "explanation": "নিম্নের অণুরূপ: উদ্দীপকের '?' চিহ্নিত স্থানে সমাজজীবনে প্রভাব বিস্তারকারী ভৌগোলিক উপাদানটি বসবে। মানুষের সমাজজীবনে ভৌগোলিক উপাদানের প্রভাবই সবচেয়ে বেশি পরিলক্ষিত হয়। এ উপাদানের ওপর ভিত্তি করেই মানুষের ঘরবাড়ির ধরন, পেশা, যানবাহন, অর্থনীতির ধরন, কর্মদক্ষতা, পোশাক-পরিচ্ছদ ইত্যাদি নির্ধারিত হয়। উদাহরণস্বরূপ বলা যায়, নদীমাতৃক দেশ হওয়ায় বাংলাদেশে কৃষি উৎপাদন কৌশল গ্রহণ করা হয়। আবার শিল্পক্ষেত্রও ভৌগোলিক উপাদানের ওপর নির্ভরশীল। যেমন- পর্যাপ্ত বৃষ্টিপাত এবং পানি নিষ্কাশনযোগ্য পাহাড়ি এলাকা চা চাষের উপযোগী বিধায় সিলেট অঞ্চলে চা শিল্প গড়ে উঠেছে। এমনিভাবে পেশা নির্ধারণের ক্ষেত্রও প্রাকৃতিক উপাদানের ওপর নির্ভর করে। ঘরবাড়ি, পোশাক-পরিচ্ছদ, যাতায়াত ব্যবস্থা, যানবাহনও ভৌগোলিক পরিবেশ অনুযায়ী পরিবর্তিত হয়। উদাহরণস্বরূপ, বাংলাদেশের ঘরের জানালাগুলোকে বর্ষার বৃষ্টি থেকে রক্ষা করতে জানালার ওপর বাড়তি একটি অংশ লাগানো হয়, যা সানশেড নামে পরিচিত। পাকিস্তানের মরু অঞ্চলে বৃষ্টিপাতের পরিমাণ খুব কম বিধায় সেখানকার ঘরবাড়ির জানালায় সানশেড দেখা যায় না। শীত প্রধান অঞ্চলে মোটা ও পশমী কাপড় এবং নাতিশীতোষ্ণ অঞ্চলে পাতলা সুতি কাপড় পরিধান করা হয়। এমনিভাবে মরুভূমি অঞ্চলে উট যাতায়াতের মাধ্যম হিসেবে ব্যবহৃত হয়। উদ্দীপকে '?' চিহ্নিত’বিষয়টির বৈশিষ্ট্য হিসেবে ঘরবাড়ির ধরন, পেশা, যানবাহন, অর্থনীতির ধরন, কর্মদক্ষতা, পোশাক-পরিচ্ছদ বিষয়গুলো দেওয়া আছে, যা উপরের বর্ণনা অনুযায়ী ভৌগলিক উপাদানের প্রভাবের ক্ষেত্রগুলোর সাথে সাদৃশ্যপূর্ণ। তাই বলা যায়, উদ্দীপকে ‘?’ স্থানে সমাজজীবনে প্রভাব বিস্তারকারী ভৌগোলিক উপাদানটি বসবে।"
        },
        {
          "label": "ঘ",
          "question": "",
          "explanation": "নিম্নের অণুরূপ: হ্যাঁ, আমি মনে করি, উদ্দীপক দ্বারা ইঙ্গিতকৃত উপাদান তথা ভৌগোলিক উপাদান সমাজব্যবস্থাকে নানা ভাবে প্রভাবিত করে। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদও ভৌগোলিক পরিবেশ দ্বারাই নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলি পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন- শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। আবার বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উপরের আলোচনায় সুস্পষ্ট, ব্যক্তিজীবন ও সমাজব্যবস্থাকে ভৌগোলিক উপাদান নানা ভাবে গভীরভাবে প্রভাবিত করে।"
        }
      ]
    },
    {
      "number": "7",
      "uddipok": "সেতুর বয়স ৮ বছর। সে মুরব্বিদের দেখলে সালাম দেয়। কেউ খারাপ কাজ করলে সে তাদেরকে নিষেধ করে। সেতুর বাবা-মা ছোটবেলা থেকেই সেতুকে আদব-কায়দা শিক্ষা দিয়েছেন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বিশ্বায়নের মূলকথা হলো পণ্য, তথ্য এবং শ্রমের অবাধ প্রবাহ।"
        },
        {
          "label": "খ",
          "question": "",
          "explanation": "সামাজিকীকরণ এমন একটি প্রক্রিয়া, যা জন্ম থেকে শুরু হয়ে মৃত্যু পর্যন্ত চলতে থাকে। সামাজিকীকরণ প্রক্রিয়ার মাধ্যমে একজন মানব শিশু ক্রমেই সামাজিক মানুষে পরিণত, হয়। সামাজিকীকরণ হচ্ছে একটি জীবনব্যাপী প্রক্রিয়া। কেননা, জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ হয়ে থাকে। এক্ষেত্রে পরিবার, শিক্ষাপ্রতিষ্ঠান, ধর্মীয়প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "",
          "explanation": "উদ্দীপকের সেতুর এমন ব্যবহারের কারণ হলো সামাজিকীকরণ। সামাজিকীকরণ প্রক্রিয়ার মাধ্যমে মানব শিশু ক্রমেই সামাজিক মানুষে। পরিণত হয়ে ওঠে। কারণ শিশু জন্মের পর থেকে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাইয়ে নেয়ার যে শিক্ষা ধাপে ধাপে গ্রহণ করে তাই হচ্ছে সামাজিকীকরণ প্রক্রিয়া। সামাজিকীকরণ ব্যক্তিকে তার সামাজিক জগতে অনুপ্রবেশ করাতে সাহায্য করে এবং সমাজের সভ্য সদস্য হিসেবে গড়ে তোলে। ব্যক্তির সামাজিকীকরণ যদি সুষ্ঠু তা না হয় তবে ব্যক্তির মধ্যে অসৎ গুণাবলির বিকাশ ঘটবে। উদ্দীপকে দেখা যায়, ৮ বছর বয়সি সেতু মুরব্বিদের দেখলে সালাম দেয়। কেউ খারাপ কাজ করলে সে তাদের নিষেধ করে। অর্থাৎ তার মধ্যে কাঙ্ক্ষিত সামাজিক মূল্যবোধের বহিঃপ্রকাশ ঘটেছে। যা ব্যক্তি সামাজিকীকরণ প্রক্রিয়ায় অর্জন করে। তাই বলা যায়, সেতুর এমন আচরণের কারণ হলো সামাজিকীকরণ।"
        },
        {
          "label": "ঘ",
          "question": "",
          "explanation": "সেতুর পরিবার তাকে আদর্শ মানুষ হিসেবে গড়ে তুলছে। কেননা পরিবারের মাধ্যমে তার সুষ্ঠু সামাজিকীকরণ সম্পন্ন হচ্ছে। শিশুর সামাজিকীকরণে পরিবার প্রাথমিক বাহন হিসেবে কাজ করে, শিশুর শিক্ষার প্রথম হাতেখড়ি হয় পরিবারেই আর শিশুরা যেহেতু অনুকরণপ্রিয় সেহেতু, পারিবারিক পরিবেশে তারা যা শেখে, ব্যক্তিত্বগঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। উদ্দীপকে দেখা যায়, সেতুর বাবা-মা তাকে ছোটবেলা থেকেই বিভিন্ন আদব কায়দা শিখিয়েছে, যা সামাজিকীকরণে পরিবার বাহনটির ভূমিকার বহিঃপ্রকাশ। আদর্শ মানুষ হতে হলে প্রয়োজন সমাজের স্বীকৃত রীতিনীতি, মূল্যবোধ প্রভৃতি স্পর্কে জানা ও সামগ্রিক স্বার্থে তা পালন করা। আর পরিবারই শিশুকে এসবের সাথে পরিচয় করিয়ে দেয় এবং সুষ্ঠুভাবে মেনে চলতে সাহায্য করে। সেতুর পরিবারও তাকে এসব শিখিয়েছে বলে সে আদর্শ মানুষ হিসেবে গড়ে উঠছে। পরিশেষে বলা যায়, ব্যক্তির আদর্শ সামাজিক ব্যক্তিত্ব গঠনে পরিবারের গুরুত্ব অপরিসীম।"
        }
      ]
    },
    {
      "number": "8",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "? স্থানে কী বসবে?",
          "explanation": "'?' চিখিত স্থানে সামাজিক নূরবিন্যাস বসবে।"
        },
        {
          "label": "খ",
          "question": "",
          "explanation": "প্রাচীন সমাজে মানুষের দক্ষতা ও অভিজ্ঞতা নির্ভর সামাজিক সুরবিন্যাস প্রচলিত ছিল। প্রাচীন বা আদিম সমাজে যখন ব্যক্তিগত সম্পত্তির ধারণার উদ্ভব সপ্তানি এখন মানুষ গোত্র বা গোষ্ঠীগতভাবে যাযাবর জীবনে অত্যন্ত ছিল। শিকার ও সংগ্রহনির্ভর অর্থনীতিতে সবচেয়ে গুরুত্বপূর্ণ ছিল দক্ষতার সাথে শিকার করতে পারার অভিজ্ঞতা। কারণ এটিই ছিল অর্থনীতির মূলভিত্তি। এ কারণে যারা এরূপ কাজে অভিজ্ঞ ছিলেন তারা গোষ্ঠী বা গোত্রের নেতৃত্ব দিতো এবং অন্যদের চেয়ে কিছুটা বেশি প্রতিপত্তির অধিকারী হতো।"
        },
        {
          "label": "গ",
          "question": "",
          "explanation": "উদ্দীপকে উল্লেখিত দাসপ্রথা প্রাচ্যে ও পাশ্চাত্যে ভিন্ন ছিল। দাসপ্রথা হলো সামাজিক স্তরবিন্যাসের সর্ব প্রাচীন ধরুন। এ প্রথায় সমাজ প্রধানত দুটি শ্রেণিতে বিভন্ত্র ছিল। যথা- দাস শ্রেণি এবং দাস মালিক শ্রেণি। দাস বলতে এমন ব্যস্ত্রিকে বোঝাতো যিনি প্রথা এবং আইনগতভাবে অন্য একজনের তথা দাস মালিকের সম্পত্তি। দাসেরা উৎপাদনের হাতিয়ার হিসেবে ব্যবহৃত হতো। তাদের কোনো অধিকার স্বীকৃত ছিল না। ব্যক্তিগত সম্পত্তির মালিকানার ধারণার সাথেই এ ব্যবস্থা উৎপত্তি লাভ করে। বিশ্বের বিভ্রিা সমাজে দাসপ্রথা প্রচলিত থাকলেও তাদের ধরনের মধ্যে পার্থক্য ছিল। যেমন-সমাজবিজ্ঞানী ম্যাক্সওয়েবার প্রাচীন গ্রিসের দাসপ্রথাকে দাস ব্যবস্থার আদর্শ রূপ বলেছেন। এ দেশের পাশাপাদি পাশ্চাত্যের দেশসমূহে দাসদের সাথে চরম অমানবিক আচরণ করা হতো। অন্যদিকে প্রাচ্যের ভারতে দাসদের সাথে ততটা অমানবিক আচরণ করা হতো না। এ সমাজে দাসদেরকে উৎপাদন কাজের পরিবর্তে গৃষকাজে বেশি ব্যবহার করা হতো। এ কারণে ভারতীয় সমাজের দাস ব্যবস্থাকে Slavery বলা হয়। উল্লিখিত আলোচনা থেকে স্পষ্ট হয় প্রাচ্যে ও পাশ্চাতো দাসপ্রথা ভিন্ন দুটি রূপে প্রচলিত ছিল।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত এস্টেট প্রথা ইউরোপের সমাজে দেখা যায়। মধ্যযুগে ইউরোপীয় সামন্ত সমাজে এস্টেট প্রথা প্রচলিত ছিল। শব্দটির অর্থ হলো জমিদারের মালিকানাধীন জমি। তবে ইউরোপীয় সামন্ততান্ত্রিক সমাজে এস্টেট বলতে জমিদারি বোঝাত। পরবর্তী সময়ে এক ধরনের সামাজিক স্তরবিন্যাস বোঝাতে 'এস্টেট' শব্দটির ব্যবহার শুর হয়। মধ্যযুগে ভূমিসত্ত্ব প্রথাকে কেন্দ্র করে বিভিন্ন ধরনের স্তরবিন্যাস পরিলক্ষিত হয়। উন্তু সমাজ মূলত তিনটি এস্টেটে বিভক্ত ছিল যথা- (ক) ১ম এস্টেট যাজক সম্প্রদায়; (খ) ২য় এস্টেট অভিজাত শ্রেণি এবং (গ) ৩য় এস্টেট সাধারণ শ্রেণি। উল্লিখিত এস্টেটসমূহের মধ্যে ১ম এস্টেটের কাজ ছিল সবার জন্য প্রার্থনা করা; ২য় এস্টেটের কাজ ছিল সবাইকে রক্ষা করা এবং ৩য় এস্টেটের কাজ ছিল সবার খাদ্যের যোগান নিশ্চিত করা। উত্ত এস্টেটসমূহের তিনটি গুরুত্বপূর্ণ বৈশিষ্ট্য রয়েছে। যথা-১. প্রত্যেক এস্টেটের একটি পদমর্যাদা আছে, যার অধিকার, কর্তব্য, সুযোগ-সুবিধা ও বাধ্যবাধকতা আইনসম্মত, ২. এস্টেটগুলোর মাধ্যমে ব্যাপক শ্রমিবিভাগ প্রতিফলিত হয় এবং প্রত্যেকটি এস্টেটের সুনির্দিষ্ট কর্তব্য রয়েছে এবং ৩. সামন্ততান্ত্রিক এস্টেটসমূহ হচ্ছে এক একটি রাজনৈতিক গোষ্ঠী। এস্টেট তিনটির মধ্যে ৩য় এস্টেট তথা সাধারণ শ্রেণির রাজনৈতিক অধিকার ছিল অস্বীকৃত। তাদের আইনগত অধিকার ভোগের ক্ষেত্রেও বৈষম্য বিদ্যমান ছিল। এছাড়াও তাদের কোনো সামাজিক মর্যাদা ছিল না। অপরদিকে ১ম ও ২য় এস্টেট অত্যধিক সামাজিক মর্যাদার অধিকারী ছিল। এরা পরিপূর্ণ রাজনৈতিক অধিকারও ভোগ করতো। পরিশেষে বলা যায়, ইউরোপীয় সমাজের এস্টেট প্রথা ছিল চরম | বৈষম্যমূলক স্তরবিন্যাস ব্যবস্থা।"
        }
      ]
    },
    {
      "number": "9",
      "uddipok": "ঘটনা-১: মোহাম্মদপুর এলাকায় একটি ফ্লাটে মুখোশধারী একদল লোক অস্ত্রের মুখে জিম্মি করে ১০ ভরি স্বর্ণালঙ্কার ও নগদ ৯০ হাজার টাকা নিয়ে যায়। ঘটনা-২: সোহেল বড়দের সালাম দেয় না, মা-বাবার কথা শুনে না এবং স্কুলেও ঠিকমতো যায় না।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কিশোর-কিশোরী তথা অপ্রাপ্তবয়স্কদের দ্বারা সংঘটিত অপরাধকে কিশোর অপরাধ বলে।"
        },
        {
          "label": "খ",
          "question": "",
          "explanation": "শিশুর ব্যক্তিত্ব বিকাশে ভূমিকা রাখে বলে অপরাধ প্রতিরোধে সুষ্ঠু পারিবারিক পরিবেশ অপরিহার্য। সুস্থ ও সুন্দর পারিবারিক পরিবেশ শিশুকে পরিপূর্ণ মানুষ হিসেবে গড়ে উঠতে সাহায্য করে। আর এ পরিবেশ ত্রুটিপূর্ণ ও অস্বাভাবিক হলে শিশু অপরাধী হয়ে উঠতে পারে। এজন্য পরিবারকে সন্তানদের ন্যায্য দাবিগুলো পূরণ করা, নিয়ন্ত্রণহীন অবস্থায় না রাখা, যথাযথ নৈতিক শিক্ষা প্রদান করা প্রভৃতির মাধ্যমে পরিবার শিশুদেরকে অপরাধপ্রবণ হওয়া থেকে রক্ষা করতে পারে।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ হলো সংঘবদ্ধ বা সংগঠিত অপরাধ। সংঘবদ্ধ অপরাধ বলতে সাধারণত একাধিক ব্যক্তির সমন্বয়ে সংঘটিত অপরাধকে বোঝায়। এ ধরনের অপরাধের ক্ষেত্রে কোনো নিদিষ্ট উদ্দেশ্য সাধনের জন্য একাধিক ব্যক্তি পারস্পরিক সহযোগিতার মাধ্যমে কাজ করে। সংঘবদ্ধ অপরাধের উল্লেখযোগ্য উদাহরণ হলো- ডাকাতি, দেশীয় ও আন্তর্জাতিক মাফিয়া চক্র, মানব পাচার গোষ্ঠী, কিশোর গ্যাং প্রভৃতি। উদ্দীপকের ঘটনা-১ এ বলা হয়েছে, মোহাম্মদপুর এলাকার একটি ফ্ল্যাটে মুখোশধারী একদল লোক অস্ত্রের মুখে জিম্মি করে ১০ ভরি স্বর্ণালংকার ও নগদ ৯০ হাজার টাকা নিয়ে যায়। পূর্বোক্ত আলোচনা অনুযায়ী যা সংঘবন্ধ অপরাধকে নির্দেশ করে। সংঘবদ্ধ অপরাধের পেছনে নানাবিধ আর্থ-সামাজিক, রাজনৈতিক ও সাংস্কৃতিক কারণ বিদ্যমান। অর্থনৈতিক কারণে সমাজে প্রচুর পরিমাণে অপরাধ সংঘটিত হতে দেখা যায়। আর্থিক অনটন দেখা দিলে অপরাধপ্রবণতা বেড়ে যায়। ত্রুটিপূর্ণ সামাজিক পরিবেশ অপরাধ প্রবণতা বৃদ্ধি করে। সমাজে সঠিক সামাজিকীকরণের অভাবেও বিধি অমান্য করার প্রবণতা বৃদ্ধি পায়। একটি পরিবার যেমন একটি শিশুকে সঠিক মানুষ হিসেবে গড়ে তুলতে পারে, তেমনি পরিবারের অস্বাভাবিক পরিবেশে সে অপরাধী হয়ে উঠতে পারে। ভৌগোলিক পরিবেশও কখনো কখনো অপরাধের কারণ হিসেবে কাজ করতে পারে। উদাহরণ হিসেবে বলা যায়, ডিসেম্বর মাসে শীতের দীর্ঘ রাতে চুরির পরিমাণ বেড়ে যায়।"
        },
        {
          "label": "ঘ",
          "question": "",
          "explanation": "উদ্দীপকের ঘটনা-২ হলো বিচ্যুতি নামক মৌল প্রত্যয়। প্রতিটি সমাজেই কতকগুলো আচার-আচরণ, রীতিনীতি, আদর্শ ও মূল্যবোধ থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। এই প্রত্যাশিত আচরণের বাইরে ব্যক্তি যে সকল আচরণ করে তাই বিচ্যুত আচরণ। বিচ্যুতি বলতে মূলত এমন সব আচরণকে বোঝায় যা স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের জন্য আইন কর্তৃক নির্ধারিত কোনো শাস্তি নেই কিন্তু এটি সমাজের চোখে ঘৃণিত। ঘটনা-২ এ উল্লেখিত সোহেল বড়দের সালাম দেয় না, মা-বাবার কথা শুনে না এবং স্কুলেও ঠিকমতো যায় না। এগুলো যেহেতু সমাজ আকাঙ্ক্ষিত নয় সেহেতু বোঝা যায়, ঘটনা-২ বিচ্যুতিকেই নির্দেশ করে। ঘটনা-১ তথা অপরাধ ও ঘটনা-২ তথা বিচ্যুতিমূলক আচরণের মধ্যে বেশকিছু পার্থক্য লক্ষ করা যায়। প্রথমত, রাষ্ট্রীয় আইনের সাথে সাংঘর্ষিক আচরণই অপরাধ। পক্ষান্তরে, বিচ্যুতিমূলক আচরণ হচ্ছে সামাজিক মূল্যবোধ পরিপন্থি এমন কিছু অস্বাভাবিক আচরণ যা মানুষের স্বাভাবিক জীবনযাত্রাকে ব্যাহত করে, কিন্তু রাষ্ট্রীয় আইনে এর জন্য কোনো শান্তির বিধান নেই। দ্বিতীয়ত, রাষ্ট্রীয় আইনের পরিপন্থি যেকোনো কাজই অপরাধ বলে পরিগণিত হয়। অন্যদিকে, সামাজিক মূল্যবোধের পরিপন্থি যেকোনো আচরণ বিচ্যুতির পর্যায়ে পড়ে। তৃতীয়ত, অপরাধ হচ্ছে আইনের দ্বারা নিষিদ্ধ আচরণ। অন্যদিকে বিচ্যুতিমূলক আচরণ হচ্ছে সামাজিক মূল্যবোধ, ঐতিহ্য ও রীতিনীতির পরিপন্থি আচরণ। চতুর্থত, অপরাধ সামাজিক ও রাষ্ট্রীয় আইনের সাথে সাংঘর্ষিক। অন্যদিকে বিচ্যুতিমূলক আচরণ সামাজিক মূল্যবোধ, ঐতিহ্য ও রীতিনীতির সাথে সাংঘর্ষিক। পঞ্চমত, সব ধরনের বিচ্যুতিমূলক আচরণ অপরাধ নয়। কিন্তু সব অপরাধই বিচ্যুতিমূলক আচরণ। পরিশেষে বলা যায়, অপরাধ এবং বিচ্যুতিমূলক আচরণের মধ্যে যথেষ্ট পার্থক্য রয়েছে। অপরাধ এবং বিচ্যুতিমূলক আচরণ উভয়ই সমাজের মানুষের স্বাভাবিক জীবনযাত্রাকে ব্যাহত করে। তাই এর কোনোটিই সমাজের কাছে কাঙ্ক্ষিত বা গ্রহণযোগ্য নয়।"
        }
      ]
    },
    {
      "number": "10",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সামাজিক পরিবর্তনের গতি একেক সমাজে একেক রকম। যেমন-আদিম সমাজের চেয়ে আধুনিক সমাজে সামাজিক পরিবর্তন অধিক গতিসম্পন্ন।"
        },
        {
          "label": "খ",
          "question": "",
          "explanation": "সমাজ ও সংস্কৃতি ওতোপ্রতোভাবে জড়িত বলে সংস্কৃতির পরিবর্তন সামাজিক পরিবর্তন ঘটায়। সংস্কৃতি হলো মানুষের সামগ্রিক জীবনপ্রণালি যা সর্বদা পরিবর্তনশীল। সংস্কৃতির বিভিন্ন উপাদান, যেমন-চিন্তাচেতনা, নীতি, আদর্শ, মূল্যবোধ প্রভৃতিতে পরিবর্তন আসলে তা অবশ্যম্ভাবীরূপে সামাজিক কাঠামোকে প্রভাবিত করে। যেমন- বিশ্বের বিভিন্ন সামাজিক ও রাজনৈতিক বিপ্লব মূলত আদর্শ বা চেতনার পরিবর্তনের ফল। এ জন্য বলা যায়, সংস্কৃতি সামাজিক পরিবর্তন ঘটায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের চিত্রটি প্যারেটোর 'এলিট চক্রাকার তত্ত্ব' নামে পরিচিত। ইতালীয় সমাজতাত্ত্বিক ভিলফ্রেডো প্যারেটোর এলিট চক্রাকার তত্ত্ব সামাজিক পরিবর্তন সম্পর্কিত বিভিন্ন তত্ত্বের অন্যতম। তিনি এ তত্ত্বে একটি চক্রাকার ধারা অনুসরণ করে সামাজিক পরিবর্তনকে কতকগুলো সামাজিক ও রাজনৈতিক প্রত্যয়ের মাধ্যমে বিশ্লেষণ করেছেন। তার মতে, সমাজের সদস্যরা 'শাসক এলিট' এবং 'অশাসক এলিট' এ দুইভাগে বিভক্ত। শাসক এলিট তারাই যারা সমাজের শাসন ক্ষমতায় অধিষ্ঠিত থাকে। অন্যদিকে অশাসক এলিটরা সমাজের শীর্ষ অবস্থানে থাকে কিন্তু তাদের হাতে শাসন ক্ষমতা থাকে না। তারা সবসময় শাসক এলিটদের পরাস্ত করে ক্ষমতায় আসতে চায়। প্যারেটো দেখিয়েছেন, একসময় শাসক এলিটরা শাসন ক্ষমতা হারিয়ে ফেলে এবং অশাসক এলিটরা তা গ্রহণ করে। এভাবে শাসক এলিট ও অশাসক এলিটের মধ্যে ক্ষমতার আবর্তন চলতেই থাকে। আর এ ক্ষমতা আবর্তনের ফলে সমাজকাঠামোর মধ্যেও পরিবর্তন সাধিত হয়। 'উদ্দীপকে একটি চিত্রে শাসক এলিট ও অশাসক এলিটের মধ্যকার পারস্পরিক সম্পর্ক দেখানো হয়েছে। চিত্রটি প্যারেটোর এলিট চক্রাকার তত্ত্বের সাথে সাদৃশ্যপূর্ণ। কেননা উপরের আলোচনার সাথে উল্লেখিত চিত্রটির মিল লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের তত্ত্বটি অর্থাৎ প্যারেটোর এলিট চক্রাকার তত্ত্বটি বাস্তবসম্মত। প্যারেটো তার এলিট চক্রাকার তত্ত্বকে সমাজ পরিবর্তনের তত্ত্ব বলে অভিহিত করেছেন। তার মতে, সমাজ সবসময় সংখ্যাগরিষ্ঠ শ্রেণি দ্বারা পরিচালিত হয়, যাদের কতকগুলো নির্দিষ্ট বৈশিষ্ট্য থাকে। কেবল তারাই রাষ্ট্র বা সমাজের শাসন ক্ষমতায় অধিষ্ঠিত থাকতে পারে, যারা উদ্ভাবনী মন-মানসিকতা এবং সামাজিক পরিবর্তনে আগ্রহী। এ গুণগুলো হারালে তারা শাসন ক্ষমতা থেকে বিতাড়িত হয়। অভিজ্ঞত শাসক শ্রেণি যখন পরিবর্তনকে না মেনে নিয়ে রক্ষণশীলতাকে গুরুত্ব দেয় তখন অশাসক শ্রেণি পরিবর্তনকে গুরুত্ব দিয়ে সচেতন হয়ে উঠে। এতে করে দীর্ঘদিন অশাসক এলিট হিসেবে থাকা গোষ্ঠী রক্ষণশীলতার পরিবর্তে পরিবর্তনশীল মনোভাব ধারণ করে এবং শাসন ক্ষমতা দখল করে। একইভাবে তারা যখন বিপরীত দিকে ধাবিত হয়, তখন অশাসক পরিবর্তনশীল শ্রেণি পুনরায় শাসনভার গ্রহণ করে। উদাহরণস্বরূপ বলা যায়, কোনো রাষ্ট্রের ক্ষমতাসীন রাজনৈতিক দল যখন পরিবর্তনশীলতার পরিবর্তে রক্ষণশীল বৈশিষ্ট্য ধারণ করে তখন বিরোধী দল সামাজিক পরিবর্তন নিয়ে সচেতন হয়ে ওঠে। ফলে একটি নির্দিষ্ট সময় পর তারা পরিবর্তনের অঙ্গীকার দিয়ে বিরোধী দল থেকে ক্ষমতাসীন দলে পরিণত হয়। উপরের আলোচনার প্রেক্ষিতে বলা যায়, প্যারেটোর এলিট চক্রাকার তত্ত্বটি পরিবর্তনশীলতাকে গুরুত্ব প্রদানের মাধ্যমে সামাজিক পরিবর্তনে কার্যকর ভূমিকা পালন করে।"
        }
      ]
    },
    {
      "number": "11",
      "uddipok": "A -আদিম সমাজ থেকে বর্তমান সমাজ B- যাযাবর মানুষরা স্থায়ী বসতি করে, পশুপালন করে এবং কৃষিকাজ শুরু করে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কাঙ্ক্ষিত বা বাঞ্ছিত পরিবর্তনকে প্রগতি বলে।"
        },
        {
          "label": "খ",
          "question": "",
          "explanation": "শিক্ষা মানুষের প্রকৃতি ও আচরণে পরিবর্তন সাধনের মাধ্যমে সামাজিক পরিবর্তনে ভূমিকা রাখে। শিক্ষার মাধ্যমে সমাজের মানুষের মধ্যে সামাজিক আদর্শ, ভাবধারা, বিশ্বাস ও মূল্যবোধের সৃষ্টি হয়। মানুষ কুসংস্কার ও যুক্তিহীন জীবনাচরণ থেকে বিরত থাকে। শিক্ষা মানুষকে আত্মসচেতন করে তোলে এবং উচ্চাকাঙ্ক্ষা ও সৃজনশীলতার বিকাশ ঘটায়। অর্থাৎ সমাজে এক ধরনের ইতিবাচক পরিবর্তন সূচিত হয়। তাছাড়া আধুনিককালে বাস্তবমুখী-শিক্ষা ব্যবস্থার ফলে জাপান, জার্মানি, মার্কিন যুক্তরাষ্ট্র প্রভৃতি দেশ সমাজ পরিবর্তনে বিপুল সফলতা লাভ করেছে। অতএব বলা যায়, সামাজিক পরিবর্তনে শিক্ষার ভূমিকা খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের 'A' বিবর্তন নামক মৌল প্রত্যয়কে নির্দেশ করে। বিবর্তন বলতে সাধারণত কোনোকিছুর বিকাশ সাধন বা ক্রমপরিবর্তনকে বোঝায়। আর সমাজ বিবর্তন বলতে ধীরগতিতে সরল অবস্থা থেকে সমাজের জটিল রূপ ধারণ করাকে বোঝায়। বিবর্তনের মাধ্যেমেই সমাজ একটি ভারসাম্যপূর্ণ অবস্থানের দিকে অগ্রসর হয়। ফরাসি সমাজবিজ্ঞানী এমিল ডুর্খেইমের মতে, আদিম সমাজব্যবস্থার সামাজিক সংহতি ছিল খুবই প্রবল। কিন্তু জনসংখার সাথে সাথে শ্রমবিভক্তির বৃদ্ধি সামাজিক সংহতি দুর্বল হতে শুরু করে এবং সমাজব্যবস্থা সুসংবদ্ধভাবে বিবর্তিত হয়। যেমনটি উদ্দীপকের A-তে ইঙ্গিত করা হয়েছে। উদ্দীপকের এ-তে আদিম সমাজ থেকে বর্তমান সমাজ উল্লেখ করা হয়েছে। অর্থাৎ বর্তমান সমাজকে আদিম সমাজের একটি বিবর্তিত রূপ হিসেবে উপস্থাপন করা হয়েছে। উদাহরণস্বরূপ বলা যায়, আদিম সমাজে গোষ্ঠীবনা জীবন থাকলেও স্থায়ী খাদ্যের যোগানের নিশ্চয়তা ছিল না। পরবর্তীতেকৃষির আবিষ্কার মানুষকে সে নিশ্চয়তা দেয়। আবার বর্তমান সময়ে সেগুলোর পাশাপাশি বিভিন্ন প্রযুক্তিগত সুবিধাযুক্ত হলেও আদিম সমাজের সেই গোষ্ঠীবদ্ধ জীবন পদ্ধতি এখনো বিদ্যমান। অর্থাৎ আদিম সমাজকে ধারণ করেই বিবর্তনের মাধ্যমে আমরা বর্তমান সমাজে উপনীত হয়েছি।"
        },
        {
          "label": "ঘ",
          "question": "",
          "explanation": "উদ্দীপকের 'B' প্রগতি নামক মৌল প্রত্যয়কে নির্দেশ করে। 'A' ও 'B' তথা বিবর্তন ও প্রগতির মধ্যে পার্থক্য রয়েছে। প্রগতি শব্দের মৌলিক অর্থ হলো সামনে এগিয়ে চলা। অন্যভাবে বলতে গেলে একটি বিশেষ অবস্থা থেকে আরেকটি কাঙ্ক্ষিত বিশেষ অবস্থায় উত্তরণকে প্রগতি বলা হয়। উদ্দীপকের '৪' এ প্রেক্ষিতে প্রগতির সাথে সাদৃশ্যপূর্ণ। কেননা এটি অনুযায়ী, মানুষ প্রথমে যাযাবর ছিল, এরপর স্থায়ী বসতি স্থাপন করে, এরপর পশুপালন এবং কৃষিকাজে শুরু করে। এক্ষেত্রে প্রত্যেকটির পূর্ববর্তী ধাপের চেয়ে পরবর্তী ধাপ অপেক্ষাকৃত উন্নত অবস্থা নির্দেশ করছে। প্রগতি এবং রিবর্তনের ধারণা একটি অপরটির থেকে আলাদা। বিবর্তন বলতে দ্বাভাবিক ক্রমবিকাশকে বোঝায়। পক্ষান্তরে প্রগতি হলো আশানুরূপ পরিবর্তন। সামাজিক বিবর্তন সামাজিক বিকাশের ধারার সাথে সম্পর্কিত, কিন্তু প্রগতি সমাজের সদস্যদের চাহিদার সাথে সম্পৃক্ত। বিবর্তন খুবই ধীরগতি সম্পন্ন বলে সমাজে এটি খুব সহজে অনুধাবন করা যায় না। অন্যদিকে পরিকল্পিতভাবে হয় বলে সমাজের সদস্যরা খুব সহজেই প্রগতি অনুধাবন করতে পারে। উপরের আলোচনা থেকে প্রতীয়মান হয় যে, বিবর্তন ও প্রগতি সামাজিক পরিবর্তন সম্পর্কিত দুটি সমরূপী প্রক্রিয়া হলেও এদের মধ্যে ধারণা বৈশিষ্ট্য ও প্রয়োগগত পার্থক্য বিদ্যমান।"
        }
      ]
    }
  ]
}