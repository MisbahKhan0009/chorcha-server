{
  "title": "মুন্সী আব্দুর রউফ পাবলিক কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "BMARPC 23",
      "sub_questions": [
        {
          "label": "ক",
          "question": "সামাজিক গতিশীলতাকে কতটি ভাগে ভাগ করা যায়?",
          "explanation": "সামাজিক গতিশীলতাকে দু'টি ভাগে ভাগ করা যায়। যথা- উল্লম্ব ও আনুভূমিক গতিশীলতা।"
        },
        {
          "label": "খ",
          "question": "সংঘ বলতে কী বোঝ?",
          "explanation": "সংঘ হচ্ছে এমন একটি 'জনগোষ্ঠী, যারা কোনো নির্দিষ্ট উদ্দেশ্য বা কিছু সীমিত সংখ্যক উদ্দেশ্যের জন্য একত্রিত হয়। মানুষ যখন এক বা একাধিক নির্দিষ্ট লক্ষ্য বা উদ্দেশ্য সাধনের জন্য সংগঠিত হয় এবং সমবেত প্রচেষ্টাকে সফল করার জন্য কিছু বিধিবিধান মেনে চলে তখন তারা সংঘ গড়ে তুলেছে বলা যায়। মূলত সংঘ বলতে সমাজের সদস্যবৃন্দের স্বেচ্ছায় একত্রিত হয়ে সমষ্টিগত উদ্দেশ্য সাধনের সম্মিলিত প্রয়াসকে বোঝায়। এ প্রসঙ্গে আমেরিকান সমাজবিজ্ঞানী ম্যাকাইভার ও পেজ বলেন, \"সংঘ এমন একটি দল যা একটি সাধারণ স্বার্থ বা স্বার্থসমূহ অর্জনে সংগঠিত হয়।\""
        },
        {
          "label": "গ",
          "question": "উদ্দীপকে চিত্র 'ক' ও চিত্র 'খ' এ কোন কোন মৌল প্রত্যয়ের বৈশিষ্ট্য প্রকাশ পেয়েছ? তার প্রকৃত রূপ ব্যাখ্যা করো।",
          "explanation": "উদ্দীপকের চিত্র 'ক' তে সমাজ এবং চিত্র 'খ' তে সম্প্রদায় নামক মৌল প্রত্যয়ের বৈশিষ্ট্য প্রকাশ পেয়েছে। সমাজ হলো সমাজবিজ্ঞানের সবচেয়ে পরিচিত প্রত্যয়। সাধারণত সমাজ বলতে একত্রে বসবাস করাকে বোঝায়। আবার মানুষের পারস্পরিক সম্পর্কের সমগ্রতাকেও সমাজ বলা হয়। সমাজের মৌলিক কিছু বৈশিষ্ট্য - রয়েছে। এগুলোর মধ্যে উল্লেখযোগ্য হচ্ছে- ১. সমাজ সবসময় পরিবর্তনশীল। এ কারণেই আদিম সমাজের সাথে বর্তমান সমাজের পার্থক্য লক্ষ করা যায়। ২. সমাজের সদস্যরা পরস্পরের ওপর নির্ভরশীল এবং তারা তাদের পারস্পরিক সম্পর্কের বিষয়ে সচেতন। ৩. সমাজ সর্বজনীন। স্বাভাবিক জীবনযাপনের স্বার্থে পৃথিবীর সব স্থানেই সমাজের অস্তিত্ব অপরিহার্য। ৪. প্রতিটি সমাজেই একটি সাধারণ জীবন প্রণালি তথা সংস্কৃতি বিদ্যমান। ৫. সমাজের সদস্যদের মধ্যে সহযোগিতা ও দ্বন্দ্ব উভয়ই লক্ষ করা যায়। উদ্দীপকের চিত্র-ক-এ সমাজের এ বৈশিষ্ট্যগুলোর মধ্যে উল্লেখযোগ্য তিনটি বৈশিষ্ট্য দেখানো হয়েছে। উদ্দীপকের চিত্র-খ-এ দেখানো বিষয়টি হলো সম্প্রদায়। নির্দিষ্ট একটি অঞ্চলে একটি জনগোষ্ঠীর সুসংহত জীবনযাপন সূত্রে সৃষ্টি হয় সম্প্রদায়। যখন কোনো গোষ্ঠীর সদস্যরা এমনভাবে একত্রে বসবাস করে যে তারা কতিপয় বিশেষ স্বার্থের অংশীদার না হয়ে বরং একটি সাধারণ জীবনযাত্রার অংশীদার হয়, তখন তাকে সম্প্রদায় হিসেবে অভিহিত করা চলে। এটিই হচ্ছে সম্প্রদায়ের প্রকৃত রূপ। সম্প্রদায়ের ভিত্তি হিসেবে দুটি বিষয় কাজ করে। বসবাসের অঞ্চল এবং সম্প্রদায়গত মানসিকতা। এ দু'টি বিষয়ই সম্প্রদায় গঠনের জন্য অপরিহার্য। এ দুটি বিষয়কে উদ্দীপকের চিত্র-খ-এ দেখানো হয়েছে। উপরের আলোচনা শেষে বলা যায়, উদ্দীপকের চিত্র 'ক' ও 'খ'-তে যথাক্রমে সমাজ ও সম্প্রদায়ের কথা বলা হয়েছে এবং এর প্রকৃত রূপ উল্লিখিত আলোচনায় ফুটে উঠেছে।"
        },
        {
          "label": "ঘ",
          "question": "উদ্দীপকে উল্লেখিত বিষয়গুলোর মধ্যকার বৈসাদৃশ্যমূলক সম্পর্ক বিশ্লেষণ করো।",
          "explanation": "উদ্দীপকের চিত্র 'ক' ও 'খ'-তে যথাক্রমে সমাজ ও সম্প্রদায়ের কথা বলা হয়েছে। আমেরিকান সমাজবিজ্ঞানী ম্যাকাইভার ও পেজ সম্প্রদায়ের মূলভিত্তি হিসেবে দুইটি বিষয়ের উল্লেখ করেছেন। যথা- অভিন্ন বসবাসের অঞ্চল এবং সম্প্রদায়গত চেতনা বা অভিন্ন স্বার্থ ও অনুভূতি। উদ্দীপকের চিত্র- খ-এ সম্প্রদায়ের এ দুটি বৈশিষ্ট্যকে উল্লেখ করা হয়েছে। সমাজ ও সম্প্রদায় সমাজবিজ্ঞানের দু'টি গুরুত্বপূর্ণ প্রত্যয়। উভয়ের মধ্যে ঘনিষ্ঠ সম্পর্ক থাকলেও কিছু পার্থক্যও রয়েছে। যেমন- সমাজ হলো সামাজিক সম্পর্কের জটিল জাল। পক্ষান্তরে, সম্প্রদায় নির্দিষ্ট এলাকায় বসবাসকারী সাধারণ জীবনযাত্রার অংশীদারী জনগোষ্ঠী। সমাজের ক্ষেত্রে নির্দিষ্ট এলাকা থাকা অপরিহার্য নয়। সম্প্রদায়ের ক্ষেত্রে বসবাসের নির্দিষ্ট অঞ্চল থাকা জরুরি। সমাজ হলো বিমূর্ত। সম্প্রদায় অনেকখানি মূর্ত। সমাজের ক্ষেত্রে 'সম্প্রদায়গত চেতনা' অথবা 'আমরা বোধ' বিদ্যমান থাকতেও পারে, আবার নাও পারে। কিন্তু এমন চেতনা ছাড়া সম্প্রদায় গঠন সম্ভব নয়। সমাজ অপেক্ষাকৃত বৃহৎ। সম্প্রদায় সমাজের চেয়ে আকারে ছোট'। সমাজে অভিন্নতা ও বিভিন্নতা দুটিই বিদ্যমান। সম্প্রদায়ে বিভিন্নতার চেয়ে অভিন্নতা গুরুত্বপূর্ণ। সমাজ হলো সম্প্রদায়ের পূর্ববর্তী ধাপ। সম্প্রদায় হলো সমাজের পরবর্তী ধাপ। সর্বোপরি সমাজ হলো একটি সামগ্রিক বিষয়। সম্প্রদায় হলো তার অংশ বিশেষ। উপরের আলোচনা থেকে প্রতীয়মান হয় যে, সমাজ ও সম্প্রদায়ের মধ্যে বেশকিছু মৌলিক পার্থক্য রয়েছে।"
        }
      ]
    },
    {
      "number": "2",
      "uddipok": "বাজিতপুর গ্রামের বর্গাচাষী রহিম মিয়ার আজ খুশির দিন। কেননা, নতুন ফসল কেটে সে আজ বাড়িতে তুলেছে। রহিমের স্ত্রী ও ছেলেমেয়েরাও আজ খুব আনন্দিত। তারা মায়ের কাছে নতুন ধানের চাল দিয়ে পিঠা ও পায়েস খাওয়ার আবদার করছে। রহিম মিয়ার মনে দুঃখ, কষ্টে ফলানো ফসল অন্যের ঘরে চলে যায়। যদি নিজের কিছু জমি থাকতো তাহলে এ কষ্ট আর থাকতো না।",
      "tag": "BMARPC 23",
      "sub_questions": [
        {
          "label": "ক",
          "question": "সমাজবিজ্ঞান হলো অনুষ্ঠান-প্রতিষ্ঠানের বিজ্ঞান\"- সংজ্ঞাটি কার?",
          "explanation": "\"সমাজবিজ্ঞান হলো অনুষ্ঠান-প্রতিষ্ঠানের বিজ্ঞান\"- সংজ্ঞাটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "সমাজবিজ্ঞান হলো মূল্যবোধ নিরপেক্ষ বিজ্ঞান\"- কথাটি বুঝিয়ে লেখো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান 'ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো, সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "উদ্দীপকের বিষয়বস্তু সমাজবিজ্ঞানের কোন শাখার আলোচ্য বিষয়? ব্যাখ্যা করো।",
          "explanation": "উদ্দীপকের বিষয়বস্তু সমাজবিজ্ঞানের অন্যতম শাখা গ্রামীণ সমাজবিজ্ঞানের আলোচ্য বিষয়। মানব সমাজের আদিম উৎসভূমি হচ্ছে গ্রামীণ সমাজ এবং বর্তমানেও বিশ্বের অধিকাংশ মানুষ গ্রামনির্ভর। এ বিষয়ে জানার জন্য সমাজবিজ্ঞানে যে শাখার উদ্ভব হয়েছে তা হলো 'গ্রামীণ সমাজবিজ্ঞান'। সমাজবিজ্ঞানের এ শাখায় গ্রামীণ সমাজজীবন, সমাজের অনুষ্ঠান-প্রতিষ্ঠান, কৃষি কাঠামো, অর্থনীতি, পরিবার, নেতৃত্ব কাঠামো, ক্ষমতা কাঠামো, মর্যাদা, সামাজিক স্তরবিন্যাস ইত্যাদি বিষয় নিয়ে আলোচনা করা হয়। উদ্দীপকেও গ্রামীণ সমাজের প্রতিচ্ছবি দেখা যায়। এখানে গ্রামের কৃষক রহিম মিয়ার পরিবার ও কৃষি কাঠামোর কথা উল্লেখ করা হয়েছে। তিনি একজন বর্গাচাষী, যা গ্রামীণ সমাজের সামাজিক স্তরবিন্যাসকে ইঙ্গিত করে। আবার, তার ঘরে নতুন ধান ওঠায় পিঠা-পায়েস তৈরির আয়োজন করার বিষয়টি গ্রামীণ সমাজের অন্যতম অনুষ্ঠান নবান্ন উৎসবকে নির্দেশ করে। তাই বলা যায়, উদ্দীপকের বিষয়টি গ্রামীণ সমাজবিজ্ঞানেরই আলোচ্য বিষয়।"
        },
        {
          "label": "ঘ",
          "question": "উদ্দীপকের রহিম মিয়ার অবস্থার উত্তরণে সমাজবিজ্ঞান পাঠের প্রয়োজনীয়তা বিশ্লেষণ করো।,",
          "explanation": "উদ্দীপকের রহিম মিয়ার অবস্থার উত্তরণে সমাজবিজ্ঞানের পাঠ অত্যন্ত গুরুত্বপূর্ণ। উদ্দীপকের রহিম মিয়া একজন বর্গাচাষী। সে অন্যের জমিতে ফসল ফলিয়ে জীবিকা নির্বাহ করে। কিন্তু তার মনে দুঃখ যে, তার ফলানো ফসল অন্যের ঘরে চলে যায়। রহিম মিয়ার মনোভাবে সম্পত্তির ভিত্তিতে শ্রেণি বৈষম্যের বিষয়টি বা সম্পত্তির মালিকানার ভিত্তিতে সামাজিক স্তরবিন্যাসের দিকটি পরিলক্ষিত হয়। আর সামাজিক স্তরবিন্যাস সমাজবিজ্ঞানের অন্যতম আলোচ্য বিষয়। সামাজিক স্তরবিন্যাস বলতে বোঝায়, সমাজে বসবাসরত মানুষের মধ্যে উঁচু- নিচু প্রভেদ। সমাজবিজ্ঞান সমাজের মানুষের এই উঁচু-নিচু প্রভেদ নিয়ে পুঙ্খানুপুঙ্খ গবেষণা চালায়। সামাজিক স্তরবিন্যাসের মূল কারণ কী, এর শেকড় কোথায় গ্রোথিত, এর পিছনে কোন উপাদানগুলো ক্রিয়াশীল ইত্যাদি বিষয় অনুসন্ধানের পাশাপাশি এর সমাধান বা স্তরবিন্যাসের মাত্রা কমিয়ে আনার উপায় নিয়েও বিচার বিশ্লেষণ করে। সমাজে সবাই সম-সম্পদের মালিক নয়, আবার সবাই একই মর্যাদার অধিকারী নয়। সমাজবিজ্ঞান স্তরবিন্যাসের নিচু পর্যায়ে অবস্থানকারী ব্যক্তিদের বিভিন্ন সৎ উপায় অবলম্বনের মাধ্যমে অসমতার মাত্রা কমিয়ে আনার শিক্ষা দেয়। বিশেষ করে সমাজবিজ্ঞান সামাজিক গতিশীলতার' স্বরূপ আলোচনার মধ্য দিয়ে দেখিয়ে দেয় যে, মানুষ চেষ্টার মাধ্যমে তার নিজের অবস্থার পরিবর্তন করতে পারে। উদ্দীপকের রহিম মিয়াও যদি সমাজবিজ্ঞানের শিক্ষা জীবনে কালে লাগায় তাহলে নিঃসন্দেহে তার অবস্থার উন্নতি হবে। পরিশেষে বলা যায়, রহিম মিয়া তার কর্মদক্ষতার মাধ্যমে সামাজিক অবস্থার পরিবর্তন ঘটাতে পারে। এক্ষেত্রে সমাজবিজ্ঞানের জ্ঞান তার জন্য সহায়ক হবে।"
        }
      ]
    },
    {
      "number": "3",
      "uddipok": "জামিল সাহেবের তিনটি ছেলে। বড় ছেলের নাম জনি। মেজোটির নাম রনি। ছোট ছেলের নাম পিন্টু। জনির ছেলে, মেয়ে, স্ত্রী নিয়ে জামিল সাহেব একসাথে বসবাস করেন। রনি তার স্ত্রী, পুত্র, কন্যা নিয়ে পাশের শহরে ব্লসবাস করেন। প্রবাসী পিন্টু ছুটিতে এসে বিয়ে করে নতুন স্ত্রীকে নিয়ে প্রবাসে চলে যান।",
      "tag": "BMARPC 23",
      "sub_questions": [
        {
          "label": "ক",
          "question": "'Ancient Society' বইটি কার লেখা?",
          "explanation": "'Ancient Society' বইটির লেখক আমেরিকান সামাজিক নৃবিজ্ঞানী লুইস হেনরি মর্গান।"
        },
        {
          "label": "খ",
          "question": "জ্ঞাতিসম্পর্ক বলতে কী বোঝায়?",
          "explanation": "জ্ঞাতিসম্পর্ক বলতে সেই সামাজিক সম্পর্ককে বুঝায় যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। সাধারণত পারস্পরিক আত্মীয়তার সম্পর্ককে বোঝাতে জ্ঞাতিসম্পর্ক প্রত্যয়টি ব্যবহৃত হয়। ইংরেজ নৃবিজ্ঞানী রিভার্সের মতে, \"জৈবিক বন্ধনের সামাজিক স্বীকৃতিই জ্ঞাতিসম্পর্ক\"। সমাজ সংগঠনের মূল উপাদান হলো। জ্ঞাতিসম্পর্ক। বিভিন্ন ধরনের জ্ঞাতিসম্পর্কের উদাহরণ হচ্ছে- মা-বাবা, ভাই-বোন, চাচা-মামা, দোস্ত, স্বামী-স্ত্রী প্রভৃতি।"
        },
        {
          "label": "গ",
          "question": "উদ্দীপকের আলোকে পরিবারের ধরনসমূহ ব্যাখ্যা করো।",
          "explanation": "উদ্দীপকে যথাক্রমে বর্ধিত পরিবার, অণু পরিবার এবং নয়াবাস পরিবারের উল্লেখ করা হয়েছে। নানা উপাদানের ভিত্তিতে পরিবারকে বিভিন্ন ভাগে ভাগ করা হয়। উদাহরণস্বরূপ বলা যায়, আকৃতির ভিত্তিতে পরিবার তিন প্রকার। যথা- অণু, যৌথ এবং বর্ধিত পরিবার। আবার বিবাহোত্তর বাসস্থানের ভিত্তিতে পরিবার চার প্রকার। যথা- পিতৃবাস, মাতৃবাস, নয়াবাস এবং দ্বৈতবাস পরিবার। উদ্দীপকের জামিল সাহেবের পরিবারটি আকৃতির ভিত্তিতে একটি বর্ধিত পরিবার। কেননা বর্ধিত পরিবারে তিন প্রজন্ম তথা স্বামী-স্ত্রী, সন্তান-সন্ততি ও নাতি-নাতনি একসাথে বাস করে। আর জামিল সাহেবের পরিবারেও তার স্ত্রী, ছেলে, ছেলের স্ত্রী ও নাতি-নাতনি বাস করে। অপরদিকে জামিল সাহেবের মেজো ছেলে রনির পরিবারটি আকৃতির ভিত্তিতে অণু পরিবার। কারণ অণু পরিবার স্বামী-স্ত্রী এবং তাদের অবিবাহিত সন্তানদের নিয়ে গঠিত হয়। রনিও তার স্ত্রী, পুত্র, কন্যা নিয়ে বাস করে। জামিল সাহেবের ছোট ছেলে পিন্টুর পরিবার হলো নয়াবাস পরিবার। বিবাহের পর নবদম্পতি স্বামী বা স্ত্রীর বাবার বাড়িতে বাস না করে নতুন কোনো আবাসস্থলে বাস করলে নয়াবাস পরিবার হিসেবে গণ্য হয়। পিন্টু তার নববিবাহিত স্ত্রীকে নিয়ে প্রবাসে চলে যান। অর্থাৎ তিনি নতুন একটি বাসস্থানে পরিবার গড়ে তুলেছেন। উপরের আলোচনায় সুস্পষ্ট, উদ্দীপকের জামিল সাহেব এবং তার সন্তানদের পরিবার দ্বারা যথাক্রমে বর্ধিত, অণু এবং নয়াবাস পরিবারের ধরনকে তুলে ধরা হয়েছে।"
        },
        {
          "label": "ঘ",
          "question": "উদ্দীপকের বর্ণিত কোন পরিবারটি তোমার কাছে পছন্দ? যুক্তিসহ তোমার মতামত বিশ্লেষণ করো।",
          "explanation": "উদ্দীপকে বর্ণিত পরিবারগুলোর মধ্যে বর্ধিত পরিবার আমার বেশি পছন্দ। একক পরিবারের বর্ধিত রূপই হচ্ছে বর্ধিত পরিবার। এ পরিবারে স্বামী-স্ত্রী, সন্তান-সন্ততি ও নাতি-নাতনি একসাথে বাস করে। বস্তুত বর্ধিত পরিবারে তিন প্রজন্মের একত্রে বাস পরিলক্ষিত হয়। বিভিন্ন সামাজিক চাহিদা মেটাতে পরিবার বহুমুখী কার্যাবলি সম্পাদন করে। এসব কাজ সম্পাদন করার ক্ষেত্রে অণু কিংবা নয়াবাস পরিবারের তুলনায় বর্ধিত পরিবার বেশি ভূমিকা রাখে। উদাহরণস্বরূপ বলা যায়, বর্ধিত পরিবারে শিশুর সামাজিকীকরণ এবং রক্ষণাবেক্ষণ যতটা সুষ্ঠুভাবে করা সম্ভব, অণু বা নয়াবাস পরিবারে ততটা সম্ভব হয় না। অণু বা নয়াবাস পরিবারে অনেক সময়ই দেখা যায়, স্বামী-স্ত্রী দুজনেই চাকরিজীবী। এসব পরিবারের শিশুরা সাধারণত বাসার কাজে সহায়তাকারীর কাছে কিংবা ডে- কেয়ার সেন্টারে সারাদিন কাটায়। স্বাভাবিকভাবেই এ ধরনের শিশুর কথাবার্তা এবং আচার-আচরণ অনেক সময় শোভনীয় হয় না। কিন্তু বর্ধিত পরিবারে স্বামী-স্ত্রী দুজনে চাকরিজীবী হলেও শিশু সাধারণত তার দাদা-দাদি বা নানা-নানির কাছে দিন কাটায়। এটা খুবই স্বাভাবিক যে, দাদা-দাদি বা নানা-নানি শিশুর আচার-আচরণ যেন সুষ্ঠু হয় সেদিকে বিশেষ খেয়াল রাখেন। আবার শিশুর রক্ষণাবেক্ষণ এবং নিরাপত্তার দিকেও বর্ধিত পরিবারের বয়স্ক সদস্যরা বিশেষভাবে খেয়াল রাখেন। অণু বা নয়াবাস পরিবারে যা কোনোভাবেই সম্ভব নয়। পাশাপাশি পরিবারের সদস্য এবং আত্মীয়-স্বজনের প্রতি মমত্ববোধ বাড়ানোর ক্ষেত্রেও বর্ধিত পরিবারের পরিবারের পরিবেশ অনেক বেশি সহায়ক। অন্যদিকে অণু বা নয়াবাস পরিবারের সদস্যরা অনেক বেশি আত্মকেন্দ্রিক হয়ে যায়। উপরের আলোচনার পরিসমাপ্তিতে বলা যায়, পরিবারের কার্যাবলি সুষ্ঠুভাবে পালিত হয় বলে আমি অণু বা নয়াবাস পরিবারের তুলনায় বর্ধিত পরিবার বেশি পছন্দ করি।"
        }
      ]
    },
    {
      "number": "4",
      "uddipok": "ছকটি লক্ষ করো এবং প্রশ্নগুলোর উত্তর দাও:",
      "tag": "BMARPC 23",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের উপযোগী?",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "বংশগতি বলতে কী বোঝায়?",
          "explanation": "বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ' বা পিতামাতা থেকে জন্মসূত্রে লাভ করে। মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভ করে সেগুলো হলো লিঙ্গ, চোখ, চুলের রং, গায়ের রং, চুলের ধরন, হাত- পায়ের গড়ন, দেহের উচ্চতা, রক্তের শ্রেণি, জ্ঞান, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের দৈহিক ও মানসিক গড়ন পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "উদ্দীপকে ছকে 'ক' চিহ্নিত স্থানে সমাজজীবনে প্রভাব বিস্তারকারী যে উপাদানটির ইঙ্গিত রয়েছে তা বর্ণনা করো।",
          "explanation": "জাউদ্দীপকের ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত রয়েছে। সামজজীবনকে যেসব উপাদান প্রত্যক্ষ ও পরোক্ষভাবে প্রভাবিত করে সেসবের অন্যতম হচ্ছে সংস্কৃতি তথা কৃৎকৌশল। সংস্কৃতি হলো মানুষের সামগ্রিক জীবনব্যবস্থা। জন্ম থেকে মৃত্যু পর্যন্ত আমরা যেসব কার্যসাধন করি সবই সংস্কৃতির আওতাভুক্ত। সংস্কৃতি বলতে সামাজিক নৃবিজ্ঞানীরা মানবসৃষ্ট সব বস্তুগত ও অবস্তুগত উপকরণকে বুঝিয়ে থাকেন। সংস্কৃতির যে উপাদান বাস্তবরূপ ধারণ করে তাকে সংস্কৃতির বস্তুগত উপাদান বলা হয়। যেমন- ঘরবাড়ি, কলকারখানা, যন্ত্রপাতি ইত্যাদি। অন্যদিকে সংস্কৃতির যে উপাদানটি উপলব্ধি করা যায় তাকে অবস্তুগত সংস্কৃতি বলে। যেমন- গান-বাজনা, নৃত্য, কবিতা ইত্যাদি। উদ্দীপকে উল্লেখিত ছকে সমাজের একটি উপাদানের কিছু চিত্র হিসেবে পৌষ মেলা, নবান্ন উৎসব, ভাওয়াইয়া গান, পহেলা বৈশাখ, তাঁতশিল্প ও মহানগর নাট্যমঞ্চকে দেখানো হয়েছে, যা সাংস্কৃতিক উপাদানের অন্তর্ভুক্ত বস্তুগত ও অবস্তুগত সংস্কৃতি উভয়েরই উদাহরণ। তাই বলা যায়, ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত দেওয়া হয়েছে।"
        },
        {
          "label": "ঘ",
          "question": "তুমি কি মনে কর, উক্ত উপাদানটি সমাজব্যবস্থাকে নানাভাবে প্রভাবিত করে? উত্তরের পক্ষে যুক্তি দাও।",
          "explanation": "হ্যাঁ, সাংস্কৃতিক উপাদান সমাজব্যবস্থাকে নানাভাবে প্রভাবিত করে বলে আমি মনে করি। বস্তুত সমাজজীবনে সাংস্কৃতিক উপাদানের প্রভাব অত্যন্ত তাৎপর্যপূর্ণ। সামাজিক সম্পর্ক নির্ধারণে সাংস্কৃতিক উপাদানের প্রভাব অনস্বীকার্য। সমাজজীবনে যুগে যুগে সামাজিক সম্পর্ক সৃষ্টির ক্ষেত্রে উৎপাদন কৌশল বা সাংস্কৃতিক উপাদান গুরুত্বপূর্ণ ভূমিকা পালন করেছে। মানুষের অভ্যাস ও রুচিবোধ জাগ্রত করা এবং পরিচালনার ক্ষেত্রেও সাংস্কৃতিক উপাদান কার্যকর ভূমিকা পালন করে থাকে। যেমন, কৃষকের অভ্যাস ও বুচিবোধ তার পরিবারের সদস্যরা রপ্ত করে। আবার শিল্পপতির ছেলে-মেয়েরা তাদের অভ্যাস ও রুচিবোধের বিষয়গুলো পরিবারের কাছ থেকেই রপ্ত করে। সাংস্কৃতিক উপাদানের দ্বারা এ বিষয়গুলো রপ্ত করা হয়। সমাজজীবনের অর্থব্যবস্থার ওপরও সাংস্কৃতিক উপাদানের প্রভাব অপরিসীম। কৃষিকাজের সূচনার মাধ্যমে সমাজে যখন স্থিতিশীলতার সৃষ্টি হয় তখন মানুষের মধ্যে অর্থনৈতিক সচ্ছলতার আগমন ঘটে। আবার যখন শিল্পসমাজের উত্তরণ ঘটে তখন ব্যক্তিগত মালিকানার প্রভাবে অর্থব্যবস্থার উন্নয়নে মানুষ তৎপর হয়ে ওঠে। এর মূল কারণ হিসেবে সাংস্কৃতিক উপাদানই ভূমিকা রেখেছে। মানুষের পেশাগত বৈচিত্র্য আনয়নের ক্ষেত্রেও সাংস্কৃতিক উপাদান ক্রিয়াশীল। যুগে যুগে ভিন্ন পেশায় আসার ক্ষেত্রে মানুষকে সাংস্কৃতিক উপাদান প্রভাবিত করেছে। এছাড়া সামাজিক উন্নয়ন ও গতিশীলতার ক্ষেত্রেও সাংস্কৃতিক উপাদান গুরুত্বপূর্ণ ভূমিকা রেখে যাচ্ছে। পরিশেষে বলা যায় যে, সমাজব্যবস্থার সাথে সাংস্কৃতিক উপাদান অঙ্গাঙ্গিভাবে জড়িত। সাংস্কৃতিক, উপাদানের প্রভাবে সমাজজীবনের নানা ক্ষেত্রে পরিবর্তন সংঘটিত হয়'।"
        }
      ]
    },
    {
      "number": "5",
      "uddipok": "ছকের আলোকে প্রশ্নগুলোর উত্তর দাও।",
      "tag": "BMARPC 23",
      "sub_questions": [
        {
          "label": "ক",
          "question": "অণু পরিবার কী?",
          "explanation": "কেবল স্বামী-স্ত্রী অথবা স্বামী-স্ত্রী এবং তাদের অবিবাহিত সন্তানকে নিয়ে গঠিত পরিবার হলো অণু' পরিবার।"
        },
        {
          "label": "খ",
          "question": "সামাজিকীকরণ একটি জীবন ব্যাপী প্রক্রিয়া- বুঝিয়ে লেখো।",
          "explanation": "সামাজিকীকরণ হচ্ছে এমন একটি প্রক্রিয়া যার মাধ্যমে একজন মানব শিশু ক্রমশ সামাজিক মানুষে পরিণত হয়। সামাজিকীকরণ একটি জীবনব্যাপী প্রক্রিয়া। জন্মের পর থেকে মৃত্যু পর্যন্ত - বিভিন্ন বাহন ও প্রক্রিয়ার মাধ্যমে শিশুর সামাজিকীকরণ হয়ে থাকে। এক্ষেত্রে পরিবার, শিক্ষাপ্রতিষ্ঠান, ধর্মীয় প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকে'?' চিহ্নিত স্থানে মানবজীবনে প্রভাব বিস্তারকারী কোন উপাদানটি বসবে? ব্যাখ্যা করো।",
          "explanation": "উদ্দীপকের '?' চিহ্নিত স্থানে মানবজীবনে প্রভাব বিস্তারকারী সাংস্কৃতিক উপাদানটি বসবে। সামাজিক বিজ্ঞানের অত্যন্ত গুরুত্বপূর্ণ প্রত্যয় হচ্ছে সংস্কৃতি। সাধারণ অর্থে, সংস্কৃতি বলতে আমরা নাটক, গান, নৃত্য, আবৃত্তি প্রভৃতি বিনোদনমূলক বিষয়গুলোকে বুঝি। কিন্তু সমাজবিজ্ঞানে সংস্কৃতি প্রত্যয়টি ভিন্ন অর্থে ব্যবহৃত হয়। সমাজতাত্ত্বিক দৃষ্টিকোণ থেকে মানুষ যা কিছু করে তাই সংস্কৃতি। প্রাকৃতিক ও সামাজিক পরিবেশের সাথে খাপ খাইয়ে চলতে গিয়ে এবং জীবনযাত্রার মানোন্নয়নে মানুষ যা কিছু উদ্ভাবন বা আবিষ্কার করেছে তার সবই সংস্কৃতির আওতাভুক্ত। অর্থাৎ- সংস্কৃতি হলো সার্বিক জীবনপ্রণালি। সমাজজীবনের বিভিন্ন উপাদানের ভিত্তিতে সংস্কৃতিকে দুই ভাগে ভাগ করা যায়। যথা: বস্তুগত ও অবস্তুগত সংস্কৃতি। মূলত যান্ত্রিকতা ও শিল্পকলার বদৌলতে জীবনযাত্রার মানোন্নয়নের জন্য যে সমস্ত উপাদান বিদ্যমান তাই বস্তুগত সংস্কৃতি। যেমন- ট্রাক্টর, কল-কারখানার, যন্ত্রপাতি, ইট, রড, রাস্তাঘাট প্রভৃতি। অন্যদিকে, সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। যেমন- ভাষা, সাহিত্য, ধর্ম, বিশ্বাস প্রভৃতি। উদ্দীপকে '?' চিহ্নিত স্থানের একপাশে কৃষিপ্রযুক্তি, শিল্পপ্রযুক্তি, নির্মাণ প্রযুক্তি, যোগাযোগ প্রযুক্তি তথা বস্তুগত সংস্কৃতি এবং অপরপাশে ভাষা, সাহিত্য, লোকরীতি, শিল্পকলা তথা অবস্তুগত সংস্কৃতিকে নির্দেশ করে যা সংস্কৃতির অবিচ্ছেদ্য অংশ। সুতরাং বলা যায়, উদ্দীপকের '?' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানটি বসবে"
        },
        {
          "label": "ঘ",
          "question": "সমাজ ও সভ্যতার বিকাশ, সাধনে উক্ত উপাদানটির প্রভাব অনস্বীকার্য- বিশ্লেষণ করো।",
          "explanation": "\"সমাজ ও সভ্যতার বিকাশে উক্ত উপাদান তথা সাংস্কৃতিক উপাদানটির প্রভাব অনস্বীকার্য\"- উক্তিটি যথার্থ। সমাজবিজ্ঞানীরা সমাজজীবন তথা সমাজ ও সভ্যতার বিকাশ সাধনে অন্যতম গুরুত্বপূর্ণ নিয়ামক হিসেবে সাংস্কৃতিক উপাদানকে চিহ্নিত করেছেন। সংস্কৃতি বলতে সামাজিক নৃবিজ্ঞানীরা মানবসৃষ্ট সব বস্তুগত ও অবস্তুগত উপকরণকে বুঝিয়েছেন। তবে সংস্কৃতির উপাদানগুলোর মধ্যে যা সমাজ ও সভ্যতার বিকাশকে ব্যাপকভাবে প্রভাবিত করে, তা হলো কৃৎকৌশল বা উপাদান কৌশল। জামান দার্শনিক কার্ল মার্কস-এর মতে, উৎপাদন কৌশলে পরিবর্তন আসলে উৎপাদন সম্পর্কেও পরিবর্তন আসে, যার প্রভাবে উৎপাদন পদ্ধতিও পরিবর্তিত হয়। আর উৎপাদন পদ্ধতিতে পরিবর্তন আসলে সমাজকাঠামোতে পরিবর্তন আসে। যেমন- সংস্কৃতির অন্যতম উপাদান ভূমিকে কেন্দ্র করে কৃষি সভ্যতা বিকাশ লাভ করে। পরবর্তীতে অষ্টাদশ শতাব্দীর শেষার্ধে শিল্প বিপ্লব সংঘটিত হলে উৎপাদন ব্যবস্থায় মৌলিক পরিবর্তনের সূচনা হয়, যা সমাজকাঠামোয় ব্যাপক পরিবর্তন আনে। উদাহরণস্বরূপ বলা যায়, বিভিন্ন প্রযুক্তি যেমন- কৃষি, শিল্প, নির্মাণ, যোগাযোগ প্রযুক্তি মানুষের জীবন-যাপন প্রক্রিয়াকে গতিশীল করে এগিয়ে নিয়ে যাচ্ছে। উল্লেখ্য যে, সমাজকাঠামোর উক্ত, পরিবর্তন তখনই সম্ভবপর হয়েছে যখন মানুষ শিক্ষা, সাহিত্য, শিল্পকলা প্রভৃতি নিয়ে চিন্তার সুযোগ পেয়েছে, যা অবস্তুগত সংস্কৃতির অন্তর্ভুক্ত। উপরের আলোচনা শেষে নিঃসন্দেহে বলা যায়, সমাজ ও সভ্যতার বিকাশে সাংস্কৃতিক উপাদানের প্রভাব অপরিসীম।"
        }
      ]
    },
    {
      "number": "6",
      "uddipok": "রানা ও সোমার মা-বাবা সরকারি চাকরিজীবী। দিনের বেলায় অফিসের কাজকর্মের কারণে তার সন্তানদের সময় দিতে পারেন না। বাড়ি ফেরার পর অধিকাংশ সময়ই তাদের মা-বাবা ঝগড়ায় লিপ্ত হন। সোমা নিয়মিত পড়ালেখা করলেও ষোলো বছর বয়সী রানা পাড়ার খারাপ ছেলেদের সাথে ঘুরে বেড়ায়। স্কুলে ঠিকমতো যায় না এবং পড়ালেখার ব্যাপারে একেবারেই অমনোযোগী।",
      "tag": "BMARPC 23",
      "sub_questions": [
        {
          "label": "ক",
          "question": "সামাজিকীকরণের প্রধান মাধ্যম কোনটি?",
          "explanation": "সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "সামাজিকীরণে শিক্ষা প্রতিষ্ঠান কীভাবে ভূমিকা রাখে?",
          "explanation": "শিক্ষা প্রতিষ্ঠান আনুষ্ঠানিকভাবে নৈতিক গুণাবলির শিক্ষা প্রদানের মাধ্যমে সামাজিকীকরণে ভূমিকা রাখে। শিশু যখন প্রথম বিদ্যালয়ে প্রবেশ করে, তখনই আনুষ্ঠানিকভাবে তার দীক্ষা শুরু হয় এবং সে বৃহত্তর সমাজে প্রচলিত আদব-কায়দা ও আচার-আচরণের সাথে পরিচিত হতে আরম্ভ করে। তার সহপাঠীরা বিভিন্ন পরিবার ও পরিবেশ থেকে আসে। কাজেই বৃহত্তর পটভূমিকায় সে সমাজের মূল্যবোধ, ভাবাদর্শ, সমাজ অনুমোদিত আচার-আচরণ এবং সমাজে নিষিদ্ধ কাজকর্ম সম্পর্কে অবহিত হওয়ার সুযোগ লাভ করে। শিক্ষকদের নৈতিক বাণীও তার সামাজিকীকরণে সাহায্য করে। আর এরূপ ভূমিকা পালনের মাধ্যমেই শিক্ষা প্রতিষ্ঠান সামাজিকীকরণে ভূমিকা রাখে।"
        },
        {
          "label": "গ",
          "question": "উদ্দীপকে রানার সামাজিকরণের ক্ষেত্রে যে মাধ্যমটির ভূমিকা অনুপস্থিত তা ব্যাখ্যা করো।",
          "explanation": "উদ্দীপকের রানার সামাজিকীকরণের ক্ষেত্রে যে মাধ্যমটির ভূমিকা অনুপস্থিত তা হলো পরিবার। শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক সূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে উঠে, সে দুর্বলচিত্তের অধিকারী এবং অপরাধপ্রবণ হয়। পিতামাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত তাৎপর্যপূর্ণ। পিতামাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর খারাপ আচরণ করলে তারা নিঃসঙ্গ বোধ করে। পরিবারের ভাই-বোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজে আদর্শ সদস্য হিসেবে গড়ে ওঠে। উদ্দীপকে আমরা দেখি, রানা ও সোমার বাবা-মা উভয়ই চাকরিজীবী হওয়ায় সন্তানদের সময় দিতে পারেন না। উপরন্তু তারা অধিকাংশ সময়ই ঝগড়ায় লিপ্ত থাকেন। অর্থাৎ তারা বাবা-মা হিসেবে সঠিক ভূমিকা পালনে ব্যর্থ। তাদের তথা পরিবারের এরূপ ভূমিকার ফলেই রানা সঠিকভাবে বেড়ে উঠেনি। তাই বলা যায়, উদ্দীপকে রানার সামাজিকীকরণের ক্ষেত্রে পরিবারের ভূমিকা অনুপস্থিত ছিল বলেই রানা অপরাধ প্রবণতায় জড়িয়ে"
        },
        {
          "label": "ঘ",
          "question": "উদ্দীপকে রানাকে সুস্থ জীবনে ফিরিয়ে আনতে কী কী করণীয় রয়েছে বলে তুমি মনে কর? যুক্তি দাও।",
          "explanation": "রানাকে সুস্থ জীবনে ফিরিয়ে আনতে তার পরিবারের সদস্যদের সঠিক ভূমিকা পালন করা প্রয়োজন বলে আমি মনে করি। আমরা জানি, পরিবার হলো শিশুর সামাজিকীকরণের প্রাথমিক বাহন। শিশু গৃহ-পরিবেশে তার পিতামাতার ধ্যান-ধারণা ও মূল্যবোধ দ্বারা প্রভাবিত হয়। শিশু পিতামাতার মাধ্যমে সামাজিক আদর্শে বিশ্বাসী হয়। পরিবারের ধারা কী রকম, সেখানে কী ধরনের প্রথা, রীতিনীতি প্রচলিত তার ওপর ভিত্তি করে শিশুর একটা নিজস্ব জীবনধারা গড়ে ওঠে। উদ্দীপকে রানাকে সুস্থ জীবনে ফিরিয়ে আনতে তার পিতা-মাতা গুরুত্বপূর্ণ ভূমিকা পালন করতে পারে। এক্ষেত্রে পিতা-মাতার মধ্যে সুসম্পর্ক রাখা, সন্তানদের সময় দেওয়া এবং তারা কী করছে, কোথায় যাচ্ছে ইত্যাদি সম্পর্কে পিতা-মাতার খবর রাখা ইত্যাদি একটি সুস্থ সুন্দর পারিবারিক পরিবেশ তৈরি করতে পারে। যা রানাকে সুস্থ জীবনে ফিরিয়ে আনতে কার্যকর ভূমিকা রাখবে। উপরের আলোচনার প্রেক্ষিতে বলা যায়, সামাজিকীকরণের একটি গুরুত্বপূর্ণ বাহন হিসেবে পরিবারের সদস্যরা যদি তাদের দায়িত্ব ও কর্তব্য সম্পর্কে সচেতন থাকেন এবং তা যথারীতি পালন করেন তাহলে উদ্দীপকের রানার মতো কিশোররা সুস্থ জীবনযাপন করতে সক্ষম হবে।"
        }
      ]
    },
    {
      "number": "7",
      "uddipok": "",
      "tag": "BMARPC 23",
      "sub_questions": [
        {
          "label": "ক",
          "question": "সামাজিক অসমতা কী?",
          "explanation": "সমাজস্থ ব্যক্তি, পরিবার বা গোষ্ঠীর মধ্যে সাম্যের অভাবই সামাজিক অসমতা।"
        },
        {
          "label": "খ",
          "question": "সামাজিকরণে শিক্ষা প্রতিষ্ঠান কীভাবে ভূমিকা রাখে? বুঝিয়ে বলো",
          "explanation": "শিক্ষা প্রতিষ্ঠান আনুষ্ঠানিকভাবে নৈতিক গুণাবলির শিক্ষা প্রদানের মাধ্যমে সামাজিকীকরণে ভূমিকা রাখে। শিশু যখন প্রথম বিদ্যালয়ে প্রবেশ করে, তখনই আনুষ্ঠানিকভাবে তার দীক্ষা শুরু হয় এবং সে বৃহত্তর সমাজে প্রচলিত আদব-কায়দা ও আচার-আচরণের সাথে পরিচিত হতে আরম্ভ করে। তার সহপাঠীরা বিভিন্ন পরিবার ও পরিবেশ থেকে আসে। কাজেই বৃহত্তর পটভূমিকায় সে সমাজের মূল্যবোধ, ভাবাদর্শ, সমাজ অনুমোদিত আচার-আচরণ এবং সমাজে নিষিদ্ধ কাজকর্ম সম্পর্কে অবহিত হওয়ার সুযোগ লাভ করে। শিক্ষকদের নৈতিক বাণীও তার সামাজিকীকরণে সাহায্য করে। আর এরূপ ভূমিকা পালনের মাধ্যমেই শিক্ষা প্রতিষ্ঠান সামাজিকীকরণে ভূমিকা রাখে।"
        },
        {
          "label": "গ",
          "question": "উদ্দীপকে '?' চিহ্নিত স্থান সামাজিক স্তরবিন্যাসের যে ধরনটি নির্দেশ করছে তা ব্যাখ্যা করো।",
          "explanation": "উদ্দীপকের '?' চিহ্নিত স্থান সামাজিক স্তরবিন্যাসের ধরন দাসপ্রথাকে নির্দেশ করে। দাস সম্পর্কে ব্রিটিশ সমাজতাত্ত্বিক এল, টি. হবহাউজ বলেন, \"দাস হচ্ছে এমন ব্যক্তি যাকে সমাজের আইন এবং প্রথা অনুসারে অন্যের সম্পত্তি হিসেবে বিবেচনা করা হয়।\" চরম অবস্থায় দাস হচ্ছে সম্পূর্ণভাবে অধিকারহীন এবং কোনো ব্যক্তি বা মালিকের অস্থাবর সম্পত্তি। সাধারণ অবস্থায় দাস এমন ব্যক্তি যাকে দাস মালিক তার গরু বা গাধার মতোই মনে করে এবং গরু গাধার মতোই তাকে রক্ষণাবেক্ষণ করে। অতএব দাস ব্যবস্থানির্ভর সমাজ বলতে এমন এক অসমতার সমাজকে বোঝায় যেখানে কিছু লোক সম্পূর্ণ অথবা আংশিকভাবে অধিকারবিহীন অবস্থায় থাকে। উদ্দীপকের ছকে প্রভুর অবাধ কর্তৃত্ব ও সম্পত্তি, অধিকারবিহীন জীবন, সামাজিকভাবে ঘৃণার পাত্র, সম্পত্তির অনুপস্থিতি ও জীবন্ত হাতিয়ার বিষয়গুলোর উল্লেখ করা হয়েছে। পূর্বোক্ত আলোচনার প্রেক্ষিতে সহজেই প্রতীয়মান হয় যে, উল্লিখিত বিষয়গুলো দাস সমাজব্যবস্থাকে নির্দেশ করে। তাই বলা যায়, উদ্দীপকের '?' চিহ্নিত স্থানের জন্য যথোপযুক্ত প্রত্যয় হচ্ছে দাসপ্রথা।"
        },
        {
          "label": "ঘ",
          "question": "\"উক্ত স্তরটি ছিল সামাজিক স্তরবিন্যাসের সবচেয়ে চরম ও নিকৃষ্ট অবস্থা\"- তুমি কি এ বক্তব্যের সাথে একমত? তোমার উত্তরের সপক্ষে যুক্তি দাও।",
          "explanation": "\"উক্ত স্তর অর্থাৎ দাসপ্রথা স্তরটি ছিল সামাজিক স্তরবিন্যাসের সবচেয়ে চরম ও নিকৃষ্ট অবস্থা\"- আমি এ বক্তব্যের সাথে একমত। মানুষের সমাজব্যবস্থার ইতিহাসে অসম সামাজিক সম্পর্কের চরমরূপ ছিল দাস সমাজব্যবস্থা বা দাসপ্রথা। এ প্রসঙ্গে প্রখ্যাত ব্রিটিশ সমাজ ও রাষ্ট্রচিন্তাবিদ এল, টি. হবহাউজের সংজ্ঞাটি বিশেষ প্রণিধানযোগ্য। তিনি বলেন, \"দাস হচ্ছে এমন একজন মানুষ যাকে আইন ও প্রথা অন্যের সম্পত্তিরূপে পরিগণিত করে। চূড়ান্ত বিচারে সে যাবতীয় অধিকার থেকে বঞ্চিত এবং বিশুদ্ধ অস্থাবর সম্পত্তি। অন্যদিকে সে কিছু নিশ্চিত বিষয়ে অধিকার সংরক্ষণ করতো, কিন্তু এটি অনেকটা ষাঁড় বা গাধার মতোই।\" ইউরোপে যারা দাস শ্রেণির অন্তর্ভুক্ত ছিল তাদের কোনো ভূ-সম্পত্তি কিংবা অন্য কোনো প্রকার সম্পত্তি থাকত না। এমনকি সব রকমের মানসিক অধিকারও তাদের ইচ্ছাধীন ছিল না। তাদেরকে প্রভু বা মালিকের সম্পত্তি বলেই গণ্য করা হতো। দাসদের সামাজিক অবস্থান আরো স্পষ্ট হয়ে ওঠে সমাজচিন্তাবিদ এইচ. জে. নিবয়েরের ধারণায়। তিনি বলেন, \"প্রত্যেক দাসের একজন মালিক থাকে। স্বাধীন বা মুক্ত মানুষের তুলনায় দাসদের সামাজিক অবস্থান নিচু। দাস প্রথায় ব্যক্তি অবশ্যম্ভাবী শ্রমিক।\" উপরের আলোচনা থেকে পরিষ্কার হয়ে ওঠে যে, সামাজিক স্তরবিন্যাসের সবচেয়ে চরম ও নিকৃষ্ট ধরন হলো দাসপ্রথা।"
        }
      ]
    },
    {
      "number": "8",
      "uddipok": "লিজা গ্রামের দরিদ্র পরিবারের সন্তান। বেঁচে থাকার তাগিদে সে ব্যবসায়ী সবুজ সাহেবের বাড়িতে গৃহপরিচারিকার কাজ করে। সবুজ সাহেবরা যা খেত লিজাকে তা খেতে দেওয়া হতো না। সবুজ সাহেবের স্ত্রী লিজার সাথে ভালো ব্যবহার করে না বরং মাঝে মাঝে গালমন্দ ছাড়াও তাকে প্রহার করে থাকে।",
      "tag": "BMARPC 23",
      "sub_questions": [
        {
          "label": "ক",
          "question": "জাতিবর্ণ প্রথা কী?",
          "explanation": "জন্মসূত্রে নির্ধারিত হিন্দু সমাজের সামাজিক ও ধর্মীয় স্তরবিন্যাস হচ্ছে জাতিবর্ণ প্রথা।"
        },
        {
          "label": "খ",
          "question": "সামাজিক নিরাপত্তা বলতে কী বোঝ?",
          "explanation": "সামাজিক নিরাপত্তা বলতে সমাজ ও রাষ্ট্র কর্তৃক গৃহীত সামাজিক কল্যাণমূলক ব্যবস্থাকে বোঝায়।যখন কোনো ব্যক্তি বা ব্যক্তিবর্গ তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হলো সামাজিক নিরাপত্তা। আন্তর্জাতিক শ্রম সংস্থার মতে, \"সামাজিক নিরাপত্তা এমন এক ব্যবস্থা, যা বিপন্ন মানুষকে যথোপযুক্ত প্রতিষ্ঠানের মাধ্যমে সমাজ কর্তৃক প্রদান করা হয়, এ বিপন্ন অবস্থা স্বল্প আয়ের লোকেরা নিজের সামর্থ্য ও দূরদর্শিতা দ্বারা নিজেরা এককভাবে কিংবা স্বজনের সাহায্যে যথাযথভাবে মোকাবিলা করতে পারে না।\""
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের সামাজিক অসমতার দিকটি ফুটে উঠেছে। সামাজিক অসমতা বলতে দুই বা ততোধিক গোষ্ঠীর মধ্যে মর্যাদা, ক্ষমতা, সুযোগ-সুবিধা, বিধিনিষেধ বা অন্যান্য সম্পদ বণ্টনের ক্ষেত্রে পার্থক্যকে বোঝায়। সামাজিক অসমতাকে জৈবিক ও সামাজিক উপাদানের ভিত্তিতে বিভিন্ন ভাগে ভাগ করা হয়। শ্রেণিভেদে অসমতা এর অন্যতম। এ অসমতা অনুযায়ী সমাজের উচ্চশ্রেণি অন্যান্যদের চেয়ে বেশি মর্যাদা ও সুযোগ- সুবিধার অধিকারী। কার্ল মার্কসের মতে, সমাজে পুঁজিপতি ও সর্বহারা এ দুটি শ্রেণি বিদ্যমান। যেখানে পুঁজিপতি শ্রেণি সর্বহারা শ্রেণিকে সর্বদা শোষণ করে। এভাবেই শ্রেণিভেদে সামাজিক অসমতার সৃষ্টি হয়। উদ্দীপকে দেখা যায়, দরিদ্র পরিবারের সন্তান লিজা বাঁচার তাগিদে ব্যবসায়ী সবুজ সাহেবের বাড়িতে কাজ করে। সেখানে তারা যা খেত তাকে তা দেওয়া হতো না এবং সবুজ সাহেবের স্ত্রী তার সাথে খারাপ ব্যবহার করে। যা উপরে আলোচিত শ্রেণিভিত্তিক সামাজিক অসমতার সাথে সাদৃশ্যপূর্ণ। কারণ শ্রেণিগত দিক থেকে লিজা এবং সবুজ সাহেবের পরিবারের অবস্থান ভিন্ন। সুতরাং বলা যায়, উদ্দীপকটি সামাজিক স্তরবিন্যাসের আওতাভুক্ত সামাজিক অসমতার বিষয়টিকেই নির্দেশ করছে।"
        },
        {
          "label": "ঘ",
          "question": "উদ্দীপকে উক্ত অসমতাটি আমাদের সামাজিক উন্নতির অন্তরায়- তুমি কি এই বক্তব্যের সাথে একমত? যুক্তিসহ বিশ্লেষণ করো।",
          "explanation": "উদ্দীপকে বর্ণিত সামাজিক অসমতাটি আমাদের সামাজিক উন্নতির অন্তরায়- আমি এ বক্তব্যের সাথে একমত। সামাজিক উন্নয়ন বলতে মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তি স্বাধীনতা ও মুক্তির সম্প্রসারণকে বোঝায়। এ প্রত্যয়ের সাথে মূল্যবোধের বিষয়টিও জড়িত থাকে। আর উল্লেখিত বিষয়সমূহের সম্প্রসারণ কোনো কিছুর দ্বারা বাধাগ্রস্ত হলে তা সামাজিক উন্নতির অন্তরায় হিসেবে বিবেচিত হয়। যেমন- সামাজিক অসমতার মাধ্যমে ব্যক্তি স্বাধীনতা বা মুক্তির সম্প্রসারণ যদি ক্ষুণ্ণ হয় তবে তা সামাজিক উন্নতির অন্তরায় হতে পারে। সামাজিক অসমতা সমাজজীবনের একটি অবশ্যম্ভাবী বিষয়। বিষয়টি সমাজ থেকে পুরোপুরি দূর করা সম্ভব নয়। তবে এর মাত্রা বেশি হলে তা সামাজিক উন্নতির পথে প্রবল অন্তরায় হিসেবে কাজ করে। যেমনটি উদ্দীপকের লিজার ক্ষেত্রে দেখা যায়। সবুজ সাহেব এবং তার স্ত্রীর অমানবিক আচরণের ফলে লিজার জীবনমান ও মৌলিক অধিকার ক্ষুণ্ণ হচ্ছে। ফলে সমাজের সদস্য হিসেবে লিজার যতটুকু ভূমিকা রাখার কথা তার কিছুই সে রাখতে পারছে না। পাশাপাশি অসমতামূলক আচরণের ফলে লিজার আর্থ-সামাজিক উন্নতিও হচ্ছে না। কোনো সমাজে লিজার মতো অনেক মানুষ যদি অসমতার শিকার হয় তাহলে স্বাভাবিকভাবেই সে সমাজের সামাজিক উন্নতি মারাত্মকভাবে ব্যাহত হয়। পরিশেষে বলা যায়, অমার্কসীয় দৃষ্টিকোণ থেকে সামাজিক অসমতা সমাজকাঠামোর অবিচ্ছেদ্য অংশ হলেও ব্যক্তি বা গোষ্ঠীর আর্থ-সামাজিক উন্নতির দিক বিবেচনায় এ ধরনের অসমতাকে সামাজিক উন্নতির পথে অন্যতম অন্তরায় হিসেবে বিবেচনা করা হয়।"
        }
      ]
    },
    {
      "number": "9",
      "uddipok": "গরিব সংসারের মেধাবী ছাত্র শান্ত বিশ্ববিদ্যালয়ের পড়াশোনা শেষ করে কয়েক বছর চাকরির চেষ্টা করেও চাকরির দেখা পেল না। নিজের জীবনের চাহিদা ঠিকমতো মেটানোসহ বাবা-মায়ের সংসারেও কোনো ধরনের আর্থিক সহায়তা করতে পারছে না। তাই শান্ত দীর্ঘদিন হতাশায় ভুগে ছিনতাই চক্রের সাথে যোগ দিয়ে ছিনতাই, চুরি, ডাকাতি, খুনসহ নানাবিধ অসামাজিক কর্মকাণ্ডে লিপ্ত হয়।",
      "tag": "BMARPC 23",
      "sub_questions": [
        {
          "label": "ক",
          "question": "বিচ্যুত আচরণ কী?",
          "explanation": "বিচ্যুত আচরণ হলো সমাজে প্রচলিত আইন-কানুন, মূল্যবোধ ও রীতি-নীতির পরিপন্থি আচরণ।"
        },
        {
          "label": "খ",
          "question": "কিশোর অপরাধ কী?",
          "explanation": "কিশোর অপরাধ হচ্ছে কিশোর-কিশোরীদের দ্বারা সংঘটিত অপরাধ। কিশোর-কিশোরী কর্তৃক সংঘটিত সামাজিক মূল্যবোধ, রীতিনীতি ও ঐতিহ্যের সাথে সাংঘর্ষিক এবং আইন-শৃঙ্খলা পরিপন্থি যেকোনো কাজকেই কিশোর অপরাধ বলে গণ্য করা হয়। বাংলাদেশ, ভারত ও শ্রীলংকায় ৭ থেকে ১৬ বছর বয়সী কিশোর-কিশোরীদের অপরাধমূলক \"কাজকে কিশোর অপরাধ বলে। জাপানে এ বয়সসীমা ১৪ থেকে ২০ বছর।"
        },
        {
          "label": "গ",
          "question": "উদ্দীপকের শান্তর অপরাধী হওয়ার কারণ ব্যাখ্যা করো।",
          "explanation": "উদ্দীপকের শান্তর অপরাধী হওয়ার পেছনে অর্থনৈতিক কারণ বিদ্যমান। অপরাধের অন্যতম কারণ অর্থনৈতিক দুরবস্থা। এ প্রসঙ্গে জার্মান দার্শনিক কার্ল মার্কস বলেন, \"পুঁজিবাদী অর্থনীতির শোষণের ফলশ্রুতিই হলো অপরাধ।\" অপরাধের অর্থনৈতিক কারণের পেছনে যে দুটি বিষয় মুখ্য ভূমিকা পালন করে তা হলো- দারিদ্র্য এবং বেকারত্ব। দারিদ্র্যের কারণে সাধারণত ছোটখাটো চুরি, ছিনতাই 'ইত্যাদি ঘটে। আবার বেকারত্ব অনেকের জীবনে হতাশা এনে দেয়। এই হতাশাগ্রস্ত মানুষগুলো ছিনতাই, খুন, রাহাজানি ইত্যাদি অপরাধে জড়িয়ে পড়ে। যেমনটি উদ্দীপকের শান্তর ক্ষেত্রে ঘটেছে। উদ্দীপকের শান্ত পড়াশোনা শেষ করে চাকরি না পেয়ে আর্থিক অসচ্ছলতার কারণে হতাশাগ্রস্ত হয়ে পড়ে। এই হতাশা থেকে সে অপরাধে জড়িয়ে পড়ে। অর্থাৎ তার অপরাধের পেছনে বেকারত্ব দায়ী। তাই বলা যায়, শান্তর • অপরাধী হওয়ার পেছনে অর্থনৈতিক কারণ দায়ী।"
        },
        {
          "label": "ঘ",
          "question": "উদ্দীপকের শান্তর মতো অনেকের অপরাধী হওয়ার জন্য উক্ত কারণটির ভূমিকা রয়েছে- বিশ্লেষণ করো।",
          "explanation": "উদ্দীপকের শান্তর মতো অনেকের অপরাধী হওয়ার পেছনে কারণ হিসেবে অর্থনৈতিক অনটন সক্রিয় ভূমিকা রাখে। প্রবাদ আছে, 'অভাবে স্বভাব নষ্ট।' সমাজের সিংহভাগ অপরাধীর জন্ম দরিদ্র পরিবারে। অভাব-অনটন দূর করতে অনেকে চুরি, ডাকাতি ইত্যাদি অপরাধে লিপ্ত হয়। আবার অভাবের কারণে মানুষ বদমেজাজি হয়ে ওঠে এবং সহজেই দাঙ্গা, হাঙ্গামা, খুন প্রভৃতি সংঘটনে উদ্যত হয়। এক পরিসংখ্যানে দেখা গেছে, যেসব মেয়েরা পতিতাবৃত্তিতে নিয়োজিত তাদের সিংহভাগ অভাবগ্রস্ত ও দরিদ্র পরিবারের সদস্য। বাংলাদেশের সমাজবিজ্ঞানের জনক ড. নাজমুল করিম বলেন, \"গরিবদের ভেতরই বেশিরভাগ অপরাধী পাওয়া যায়।\" অপরাধের অর্থনৈতিক কারণ ব্যাখ্যা করতে গিয়ে জার্মান দার্শনিক কার্ল মার্কস বলেন, \"পুঁজিবাদী অর্থনীতির শোষণের ফলশ্রুতিই অপরাধ।\" অন্য এক পরিসংখ্যানে দেখা গেছে, সমাজে আর্থিক অনটন দেখা দিলে অপরাধ প্রবণতা বেড়ে যায়। উপরের আলোচনা ও সমাজবিজ্ঞানীদের মতামতের ওপর ভিত্তি করে বলা যায়, উদ্দীপকের শান্তর মতো অপরাধী হওয়ার জন্য অর্থনৈতিক কারণ সক্রিয় ভূমিকা রাখে।"
        }
      ]
    },
    {
      "number": "10",
      "uddipok": "",
      "tag": "BMARPC 23",
      "sub_questions": [
        {
          "label": "ক",
          "question": "কাঙ্ক্ষিত বা বাঞ্ছিত পরিবর্তনকে কী বলে?",
          "explanation": "কাঙ্ক্ষিত বা বাঞ্ছিত পরিবর্তনকে প্রগতি বলে।"
        },
        {
          "label": "খ",
          "question": "বিশ্বায়ন বলতে কী বোঝ?",
          "explanation": "কোনো কিছু স্থানিক থেকে বৈশ্বিক রূপ লাভ করাই হচ্ছে বিশ্বায়ন। বিশ্বায়ন হচ্ছে একটি বহুমুখী প্রক্রিয়া যেখানে বিশ্ব ক্রমবর্ধমান হারে আন্তঃযোগাযোগের প্রক্রিয়ার মধ্য দিয়ে অগ্রসর হচ্ছে। যখন পণ্যের অবাধ প্রবাহ, তথ্যের অবাধ প্রবাহ ও শ্রমের অবাধ প্রবাহ একসাথে উপস্থিত থাকে তখনই ওই প্রক্রিয়াকে বিশ্বায়ন বলে আখ্যায়িত করা হয়।"
        },
        {
          "label": "গ",
          "question": "উদ্দীপকের '?' চিহ্নিত স্থানে সমাজজীবনের কোন প্রত্যয়টি প্রযোজ্য? ব্যাখ্যা করো।",
          "explanation": "উদ্দীপকের'?' চিহ্নিত স্থানে অপরাধ প্রত্যয়টি প্রযোজ্য। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, - অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" উদ্দীপকে আয়কর ফাঁকি, মিথ্যা সাক্ষ্যদান, চুরি, হত্যা প্রভৃতি বিষয়ের উল্লেখ রয়েছে। এসব কর্মকাণ্ড আইন কর্তৃক সমর্থিত না, তাই এগুলো অপরাধমূলক কাজ। সুতরাং এটা বলা যায় যে, '?' চিহ্নিত স্থানে অপরাধ প্রত্যয়টি প্রযোজ্য।"
        },
        {
          "label": "ঘ",
          "question": "সমাজজীবনে উন্ড বিষয়টির কারণ বিশ্লেষণ করো।",
          "explanation": "সমাজজীবনে অপরাধ সংঘটিত হওয়ার পিছনে নানাবিধ কারণ রয়েছে। অপরাধের পিছনে নানাবিধ আর্থ-সামাজিক, রাজনৈতিক ও সাংস্কৃতিক কারণ বিদ্যমান। অপরাধের প্রধান কারণগুলোর অন্যতম হলো- ভৌগোলিক পরিবেশ, বংশগত প্রকৃতি, দৈহিক ও মানসিক প্রকৃতি, অর্থনৈতিক অবস্থা, সামাজিক পরিবেশ ইত্যাদি। অর্থনৈতিক কারণে সমাজে প্রচুর পরিমাণে অপরাধ সংঘটিত হতে দেখা যায়। আর্থিক অনটন দেখা দিলে অপরাধপ্রবণতা বেড়ে যায়। সাধারণত গরীব শ্রেণির মানুষের মধ্যে অপরাধ করার প্রবণতা বেশি। এক্ষেত্রে অর্থনৈতিক অসচ্ছলতা মূল কারণ। ত্রুটিপূর্ণ সামাজিক পরিবেশ অপরাধ প্রবণতা বৃদ্ধি করে। সমাজে সঠিক সামাজিকীকরণের অভাবেও বিধি অমান্য করার প্রবণতা বৃদ্ধি পায়। পাশাপাশি পারিবারিক পরিবেশও 'ব্যক্তিকে অপরাধপ্রবণ করতে পারে। একটি পরিবার যেমন একটি শিশুকে সঠিক মানুষ হিসেবে গড়ে তুলতে পারে, তেমনি পরিবারের অস্বাভাবিক পরিবেশে সে অপরাধী হয়ে উঠতে পারে। ভৌগোলিক পরিবেশও কখনও কখনও অপরাধের কারণ হিসেবে কাজ করতে পারে। উদাহরণ হিসেবে বলা যায়, ডিসেম্বর মাসে শীতের দীর্ঘ রাতে চুরির পরিমাণ বেড়ে যায়। উপরের আলোচনার পরিসমাপ্তিতে বলা যায়, নির্দিষ্ট কোনো একটি কারণে অপরাধ সংঘটিত হয় না, বরং অপরাধ সংঘটিত হওয়ার পিছনে আর্থ- সামাজিক, সাংস্কৃতিক, ভৌগোলিক নানা কারণ দায়ী।"
        }
      ]
    },
    {
      "number": "11",
      "uddipok": "সৈকত প্রায় দশ বছর বিদেশ থাকার পর দেশে ফিরে গ্রাম বাংলার অবকাঠামো ও যোগাযোগ ব্যবস্থায় রাস্তাঘাটের ব্যাপক পরিবর্তন দেখে মুগ্ধ হন। তিনি গ্রামের প্রতিটি ঘরে বিদ্যুৎ, টেলিভিশন ও বিদ্যুৎচালিত যন্ত্রপাতি দ্বারা কৃষিকাজে ব্যাপক পরিবর্তন সাধিত হওয়ার উন্নয়ন দেখতে পান। তার মেয়ে তাকে বলে, স্কুলে এখন প্রায়ই ল্যাপটপের সহায়তায় ক্লাসে পাঠদান হয়। তিনি উপলব্ধি করলেন যে, সমাজ আগের দিনের চেয়ে অগ্রগতির দিকে ধাবিত হচ্ছে।",
      "tag": "BMARPC 23",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "মানুষের জ্ঞানের যথাযথ ব্যবহার, পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় উত্তরণকে সামাজিক প্রগতি বলে।"
        },
        {
          "label": "খ",
          "question": "বিবর্তন কী? বুঝিয়ে বলো।",
          "explanation": "বিবর্তন বলতে ধীরগতিতে ক্রমপরিবর্তনকে বোঝায়। বিবর্তন হচ্ছে এমন একটি প্রক্রিয়া যার মাধ্যমে সমাজ অধিকতর জটিল রূপ পরিগ্রহ করে। আর এই জটিল রূপ পরিগ্রহ করার কারণ হলো, অধিকতর উন্নত প্রযুক্তি দ্বারা পরিবেশকে কাজে লাগানো। তাই বলা যায়, বিবর্তন বলতে সবসময় অগ্রসরতাকে বোঝানো হয়।"
        },
        {
          "label": "গ",
          "question": "উদ্দীপকের সৈকত গ্রামে এসে কী ধরনের সামাজিক পরিবর্তন লক্ষ করলেন? ব্যাখ্যা করো।",
          "explanation": "উদ্দীপকের সৈকত গ্রামে এসে প্রযুক্তিগত সামাজিক পরিবর্তন লক্ষ করলেন। সামাজিক পরিবর্তনের ক্ষেত্রে প্রযুক্তিগত উপাদানের গুরুত্ব ও তাৎপর্য বিতর্কের ঊর্ধ্বে। প্রযুক্তিগত উপাদানের প্রভাবে সমগ্র বিশ্ব আজ মানুষের হাতের মুঠোয়। মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করছে। এমনকি মানুষ ঘরে বসেই দেশের বাইরে যোগাযোগ রক্ষা করে চলছে। এই প্রযুক্তিগত পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। বর্তমানে শিক্ষা, চিকিৎসা, কৃষি, শিল্প প্রতিটি ক্ষেত্রে এই প্রযুক্তিগত উপাদান ব্যবহার করা হচ্ছে। ফলে সমাজব্যবস্থায় যেমন আমূল পরিবর্তন সাধিত হয়েছে, তেমনি মানুষের কাজগুলো এখন সহজসাধ্য হয়েছে। উদ্দীপকের সৈকত দীর্ঘদিন পর গ্রামে ফিরে রাস্তাঘাট, অবকাঠামোর ব্যাপক পরিবর্তন দেখে মুগ্ধ হন। তিনি গ্রামের প্রতিটি ঘরে বিদ্যুৎ টেলিভিশন দেখে আরো বিস্মিত হন। শিক্ষাক্ষেত্রেও বিভিন্ন প্রযুক্তির ব্যবহার তাকে মুগ্ধ করে। সৈকতের দেখা এই পরিবর্তনগুলো প্রযুক্তিগত উপাদানের ভূমিকার কথাই তুলে ধরে। তাই বলা যায়, সৈকত গ্রামে এসে প্রযুক্তিগত সামাজিক পরিবর্তন লক্ষ করেন।"
        },
        {
          "label": "ঘ",
          "question": "উত্ত পরিবর্তন শিক্ষাক্ষেত্রে কী ভূমিকা রাখছে? বিশ্লেষণ করো।",
          "explanation": "উক্ত পরিবর্তন তথা প্রযুক্তিগত পরিবর্তন শিক্ষাক্ষেত্রে ইতিবাচক ভূমিকা রাখছে। শিক্ষার অন্যতম উদ্দেশ্য শিক্ষার্থীদের যুগোপযোগী জ্ঞান ও দক্ষতা প্রদান করে দক্ষ জনশক্তি হিসেবে কর্মজীবনের জন্য প্রস্তুত করা। আর এই দক্ষ জনশক্তি হিসেবে গড়ে তুলতে শিক্ষাক্রমে অন্তর্ভুক্ত করা হয় আধুনিক প্রযুক্তিগত জ্ঞান ও দক্ষতা। বর্তমান সময়ে শিক্ষাক্ষেত্রে প্রযুক্তির প্রয়োগের নানাবিধ প্রয়াস লক্ষ করা যায়। বিভিন্ন দেশের সরকার তাদের শিক্ষার্থীদের দক্ষ জনশক্তি হিসেবে গড়ে তুলতে শিক্ষা পাঠ্যক্রমে ICT অন্তর্ভুক্ত করেছে। আবার তথ্যপ্রযুক্তি ব্যবহার করে আকর্ষণীয় ডিজিটাল শিক্ষা উপকরণ প্রস্তুত করা হচ্ছে, যার মাধ্যমে শিক্ষার্থীরা সহজে ও আনন্দের সাথে বিবিধ বিষয় আয়ত্ত করতে পারছে। এই প্রযুক্তিগত উপাদানের ফলে এখন যেকোনো মানুষ যেকোনো সময় যেকোনো স্থান থেকে শিক্ষা লাভ করতে পারে। বাংলাদেশে বসেও এখন একজন শিক্ষার্থী চাইলে যুক্তরাষ্ট্রের কোনো বিশ্ববিদ্যালয়ে পড়তে পারে। প্রযুক্তিগত পরিবর্তনের ফলে একজন শিক্ষার্থী তার শিক্ষককে মুখোমুখি না দেখেও ই-মেইল, চ্যাট, ভিডিও কনফারেন্স-এর মাধ্যমে পাঠগ্রহণ করতে পারে। অনলাইনে শিক্ষক তার শিক্ষার্থীর পরীক্ষা গ্রহণ ও মূল্যায়ন করে সার্টিফিকেট প্রদান করতে পারেন। এই ব্যবস্থাকে সহজভাবে Virtual Learning Environment (VLE) বলা হয়। বর্তমানে এই ধরনের শিক্ষাব্যবস্থা খুব জনপ্রিয় হয়ে উঠছে। বাংলাদেশের জাতীয় শিক্ষাক্রম ২০১২-এ তথ্য ও যোগাযোগ প্রযুক্তিকে আবশ্যকীয় বিষয় হিসেবে মাধ্যমিক স্তরে অন্তর্ভুক্ত করা হয়েছে। উপরের আলোচনার ওপর ভিত্তি করে তাই বলা যায়, শিক্ষাক্ষেত্রে প্রযুক্তিগত উপাদান গুরুত্বপূর্ণ ভূমিকা রাখছে।"
        }
      ]
    }
  ]
}