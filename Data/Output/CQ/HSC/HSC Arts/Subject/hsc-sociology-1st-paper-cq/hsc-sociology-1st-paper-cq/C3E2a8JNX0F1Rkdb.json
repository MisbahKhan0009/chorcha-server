{
  "title": "সরকারি আজিজুল হক কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "শিহাব বিশ্ববিদ্যালয়ে যে বিষয়ে অধ্যয়ন করেন সে বিষয়টির উৎপত্তি সম্পর্কে সন্ধান করতে গিয়ে দেখলেন, ল্যাটিন শব্দ Socius ও গ্রিক শব্দ Logos থেকে এর উদ্ভব। ১৮৩৯ সালে একজন ফরাসি দার্শনিক তাঁর 'কোর্স-ডি-ফিলোসফি পজিটিভ' গ্রন্থে সর্বপ্রথম এ বিষয়টিকে বিজ্ঞান হিসেবে আখ্যায়িত করেন।",
      "tag": "AHC 24,DB, DIN.B, SB, JB 18",
      "sub_questions": [
        {
          "label": "ক",
          "question": "\"সমাজবিজ্ঞান হলো সামাজিক প্রতিষ্ঠানের বিজ্ঞান- উক্তিটি কার?",
          "explanation": "সমাজবিজ্ঞান হলো সামাজিক প্রতিষ্ঠানের বিজ্ঞান\"- উক্তিটি ফরাসি গ্রামের সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "শিক্ষার সমাজবিজ্ঞান বলতে কী বোঝ?",
          "explanation": "শিক্ষার সমাজবিজ্ঞান হলো শিক্ষা ক্ষেত্রে সমাজতাত্ত্বিক অনুসন্ধানের একটি বিশেষ ক্ষেত্র। শিক্ষাকে সমাজতাত্ত্বিক দৃষ্টিভঙ্গি থেকে পর্যালোচনা বা অনুসন্ধানের উদ্দেশ্যে সমাজবিজ্ঞানের অন্যতম শাখা হিসেবে 'শিক্ষার সমাজবিজ্ঞানের' উৎপত্তি। সমাজবিজ্ঞানের এ শাখাটি শিক্ষা প্রতিষ্ঠানের উদ্দেশ্য, পাঠ্যসূচি, পাঠ্যবিষয় বহির্ভূত নানাবিধ কার্যকলাপ, শিক্ষা ব্যবস্থার প্রশাসনিক দিক, শিক্ষার মাধ্যম, শিক্ষা ব্যবস্থার ধরন, শিক্ষার সাথে সামাজিক শ্রেণির সম্পর্ক এবং শিক্ষা সংশ্লিষ্ট অন্যান্য বিষয় নিয়ে আলোচনা করে। অর্থাৎ শিক্ষা সংশ্লিষ্ট প্রতিটি বিষয়ের সামাজিক দিক নিয়ে শিক্ষার সমাজবিজ্ঞান গভীর অনুসন্ধান করে। এছাড়া এটি সমাজের অন্যান্য বিষয় যেমন- অর্থনীতি, রাষ্ট্রব্যবস্থা, জ্ঞাতিসম্পর্ক ইত্যাদির সাথে শিক্ষার সম্পর্ক নিয়েও পঠন-পাঠন এবং গবেষণা করে।"
        },
        {
          "label": "গ",
          "question": "উদ্দীপকের শিহাব কোন বিষয়ে অধ্যয়ন করেন? ব্যাখ্যা করো।",
          "explanation": "উদ্দীপকের শিহাব সমাজবিজ্ঞান বিষয়ে অধ্যয়ন করেন। সমাজবিজ্ঞান শব্দটির ইংরেজি প্রতিশব্দ 'Sociology'। শব্দটির উৎপত্তি হয়েছে ল্যাটিন শব্দ 'Socius' এবং গ্রিক শব্দ 'Logos'-এর সমন্বয়ে। 'Socius' শব্দের অর্থ সমাজ এবং 'Logos' শব্দের অর্থ জ্ঞান। অর্থাৎ উৎপত্তিগত অর্থে সমাজবিজ্ঞান বলতে বোঝায়, সমাজের জ্ঞান। ফরাসি সমাজচিন্তাবিদ অগাস্ট কোঁৎ ১৮৩৯ সালে তার 'Cours de Philosophie Positive'গ্রন্থে 'Sociology' শব্দটি সর্বপ্রথম ব্যবহার করেন। পারিভাষিক দিক থেকে বলা যায়, সমাজ ও সমাজের মানুষের সাথে জড়িত সব বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে দেখা যায়, শিহাব বিশ্ববিদ্যালয়ে যে বিষয়ে অধ্যয়ন করেন সেটি ল্যাটিন শব্দ Socius ও গ্রিক শব্দ Logos থেকে উৎপত্তি লাভ করেছে। বিষয়টি ১৮৩৯ সালে একজন ফরাসি দার্শনিক কর্তৃক বিজ্ঞান হিসেবে অভিহিত হয়। এ বিষয়গুলো এবং উপরে আলোচিত সমাজবিজ্ঞানের উৎপত্তির ইতিহাস লক্ষ করে নিশ্চিতভাবেই বলা যায়, উদ্দীপকের শিহাব সমাজবিজ্ঞান বিষয়ে অধ্যয়নরত।"
        },
        {
          "label": "ঘ",
          "question": "উক্ত বিষয়টি সমাজের সামগ্রিক পাঠ- বিশ্লেষণ করো",
          "explanation": "উদ্দীপকে উল্লিখিত বিষয়টি সামাজিক বিজ্ঞানের নবীনতম শাখা সমাজবিজ্ঞানকে নির্দেশ করে। এ কথা অনস্বীকার্য যে, বিষয়টি মানব সমাজের সামগ্রিক পাঠ। সমাজবিজ্ঞান শব্দটির ইংরেজি প্রতিশব্দ Sociology, যা ল্যাটিন শব্দ Socius (অর্থ-সমাজ) ও গ্রিক শব্দ Logos (অর্থ-বিজ্ঞান বা বিশেষ জ্ঞান) থেকে উৎপত্তি লাভ করেছে। তাই উৎপত্তিগত অর্থে বলা যায়, সমাজ সম্পর্কিত বিশেষ জ্ঞানই সমাজবিজ্ঞান। পারিভাষিক অর্থে বলা যায়, সমাজবিজ্ঞান হলো ঐ বিজ্ঞান যা সমাজের সাথে সম্পর্কিত সব বিষয় নিয়ে বিজ্ঞানভিত্তিক আলোচনা করে। সমাজবিজ্ঞানের আলোচনার পরিধি ব্যাপক। বস্তুত, মানব সমাজের এমন কোনো দিক নেই যা সমাজবিজ্ঞানে আলোচিত হয়নি। মানুষের ব্যক্তিগত জীবন থেকে শুরু করে সামাজিক, রাজনৈতিক, অর্থনৈতিক, সাংস্কৃতিক প্রভৃতি দিক নিয়ে সমাজবিজ্ঞান পুঙ্খানুপুঙ্খ অধ্যয়ন করে। সমাজবিজ্ঞানের আলোচনার ব্যাপকতার কারণে শাস্ত্রটিকে বিভিন্ন শাখায় বিভক্ত করে বিষয়বস্তু নির্ধারণ করে দেওয়া হয়েছে। যেমন- 'ঐতিহাসিক সমাজবিজ্ঞান' সমাজের অতীত ইতিহাস নিয়ে, 'পরিবার সমাজবিজ্ঞান' পরিবারের বিভিন্ন দিক নিয়ে, 'নগর সমাজবিজ্ঞান' নগরের স্বরূপ, 'গ্রামীণ সমাজবিজ্ঞান' স্বরূপ, 'ধর্মের সমাজবিজ্ঞান' ধর্মের বিভিন্ন দিক নিয়ে আলোচনা করে। এমনিভাবে সমাজবিজ্ঞানের আরো বহু শাখা রয়েছে যেগুলো সমাজের বিভিন্ন বিষয়কেন্দ্রিক আলোচনা করে। কার্যত সমাজবিজ্ঞানের আলোচনায় মানবসমাজের সাথে জড়িত সব বিষয়ই আলোচিত হয়। এ কারণেই সমাজবিজ্ঞানকে মানবসমাজের সামগ্রিক পাঠ বলা হয়। উপরের আলোচনা শেষে বলা যায়, সমাজবিজ্ঞান মানবসমাজের সামগ্রিক পাঠ, এ ব্যাপারে সন্দেহের অবকাশ নেই।"
        }
      ]
    },
    {
      "number": "2",
      "uddipok": "",
      "tag": "AHC 24,DB, MB, DIN.B, CB, CTG.B, SB, JB 22",
      "sub_questions": [
        {
          "label": "ক",
          "question": "",
          "explanation": "জীবনযাপন করতে গিয়ে মানুষ যা কিছু করে অর্থাৎ মানুষের সার্বিক জীবনপ্রণালি হলো সংস্কৃতি ।"
        },
        {
          "label": "খ",
          "question": "",
          "explanation": "সভ্যতা হলো বস্তুগত সংস্কৃতির চূড়ান্ত রূপ তাই সভ্যতা মাপা যায়।  সাধারণ অর্থে সভ্যতা বলতে সমাজের বস্তুগত বিষয় বা বাহ্যিক অবস্থানকে বোঝায়। ব্যাপক অর্থে সভ্যতা হলো সাংস্কৃতির একটি উন্নত পর্যায়, নগর জীবনের উদ্ভবের সাথে সাথে যার উন্মেষ ঘটেছে এবং যে পর্যায়ে রাষ্ট্রব্যবস্থার উদ্ভব হয়েছে। সভ্যতার অন্তর্ভুক্ত হলো মানবজীবনকে প্রভাবিত করে এমন সব সংগঠন, যাবতীয় পার্থিব   ও শিল্প সম্পর্কিত ব্যবস্থাদি বা   কলাকৌশল প্রভৃতি। বস্তুুত সভ্যতা যেহেতু   বস্তুগত উপাদান নিয়ে গঠিত তাই এটি মাপা যায়।"
        },
        {
          "label": "গ",
          "question": "",
          "explanation": "উদ্দীপকে ছক-১-এ অবস্তুুগত সংস্কৃতির কথা বলা হয়েছে। নিম্নে তা বিশ্লেষণ করা হলো : উৎপাদনের ভিত্তিতে, সংস্কৃতিতে প্রধানত দুই ভাগে ভাগ করা হয়। যেমন– বস্তুুগত ও অবস্তুুগত সংস্কৃতি। মানুষ জীবনযাপন করতে গিয়ে যেসব দৃশ্যমান জিনিস তৈরি ও ব্যবহার করে তাই বস্তুুগত সংস্কৃতি। অন্যদিকে সংস্কৃতি যে অংশ অদৃশ্য বা উপলব্ধির উপর নির্ভশীল তাই অবস্তুুগত সংস্কৃতি। যেমন শিল্প, সাহিত্য, জ্ঞান, প্রজ্ঞা, মুল্যবোধ, নীতিবোধ প্রভৃত্তি হচ্ছে অবস্তুুগত সংস্কৃতি। উদ্দীপকের ছক- ১- এ   দেখা যায়, প্রজ্ঞা, মেধা ও বুদ্ধিমাত্রার উল্লেখ করা হয়েছে। এগুলো সংস্কৃতির অবস্তুুগত উপাদান । কারণ উপাদানগুলো মানব জীবনের এমন অংশ, যা চাইলে দেখা যায় না বা হাত দিয়ে ছোঁয়া যায় না বরং উপলব্ধি করা যায়। আর এটি অবস্তুুগত   সংস্কৃতির অন্তর্ভুক্ত। সুতরাং   বলা যায় যে, উদ্দীপকে উল্লেখিত ছক- ১- এ সংস্কৃতির অবস্তুুগত অংশের চিত্র ফুটে উঠেছে ।"
        },
        {
          "label": "ঘ",
          "question": "",
          "explanation": "উদ্দীপকের ছক- ২ - এ সংস্কৃতির বস্তুুগত উপাদান উল্লেখ করা হয়েছে । আর সভ্যতার বিনির্মানে   বস্তুুগত সংস্কৃতির অবদান সবচেয়ে বেশি। নিম্নে তা বিশ্লেষণ করা হলো : সভ্যতা বলতে বস্তুুগত সংস্কৃতি চূড়ান্ত রূপ বা বিকাশকে বোঝায়। আর বস্তুুগত সংস্কৃতি হলো মানুষের জীবন প্রণালীর   সেইসব উপাদান যা দেখা ও ছোঁয়া যায়। যেমন ঘরবাড়ি, রাস্তাঘা,   পোশাক পরিচ্ছদ, যন্ত্রপাতি ইত্যাদি। উদ্দীপকের ছক- ২ - এ কুঠার, তবলা, ভবন দেখা যায়। আর এগুলো মানুষের ব্যবহার্য এমন সব জিনিস যা দৃশ্যমান এবং চাইলেই স্পর্শ করা যায়। বস্তুুগত সংস্কৃতি সমন্বয় সভ্যতা গড়ে ওঠে । সমাজবিজ্ঞানী ম্যাকাইবারের মতে, “আমরা যা করি তাই আমাদের সংস্কৃতি এবং আমাদের যা কিছু আছে তাই সভ্যতা।”   এর থেকে বোঝা যায়, সংস্কৃতি মানুষের স্বাভাবিক জীবন প্রণালী এবং সভ্যতা সেই প্রণালী দৃশ্যমান ও দীর্ঘদিনের প্রতিষ্ঠিত রূপ। সংস্কৃতির জন্ম ও টিকে থাকার উপর ভিত্তি করে সভ্যতা গড়ে ওঠে এবং বিকাশ লাভ করে। অর্থাৎ সভ্যতা বিকাশের বা নির্মাণের পূর্বশর্ত হলো সংস্কৃতি। উদাহরণস্বরূপ বলা যায়, কোনো শহরে রাস্তাঘাট নির্মাণের আগে এ সম্পর্কিত জ্ঞান থাকা প্রয়োজন। অর্থাৎ বস্তুুগত সংস্কৃতি বা সভ্যতা নির্মাণের আগে অবস্তুুগত সংস্কৃতির অস্তিত্ব থাকতে হবে। সুতরাং বলা যায় যে, উদ্দীপকে উল্লেখিত বিষয়ে এগুলো সভ্যতা বিনির্মাণের জন্য সংস্কৃতির অস্তিত্ব ও ক্রমেবিকাশ অপরিহার্য। বস্তুুত ও সংস্কৃতির বস্তুগত উপাদানে সভ্যতা প্রতিষ্ঠায় মুখ্য ভূমিকা পালন করে।"
        }
      ]
    },
    {
      "number": "3",
      "uddipok": "দৃশ্যপট-ক: ছলিমপুর গ্রামের অধিকাংশ যে সম্প্রদায়ভুক্ত হিন্দু তাতে সবার বংশানুক্রমিক পেশা মাছ ধরা। সবাই সুখে-দুঃখে মিলেমিশে বসবাস করে। দৃশ্যপট-খঃ ঢাকা বিশ্ববিদ্যালয়ের কিছু সংখ্যক ছাত্র চাঁদা সংগ্রহে পথশিশুদের শিক্ষা দেওয়ার জন্য 'পথকলি স্কুল' চালু করল। বই, খাতা ও টিফিনের ব্যবস্থা করল।.",
      "tag": "AHC 24",
      "sub_questions": [
        {
          "label": "ক",
          "question": "সমাজের ক্ষুদ্রতম সামাজিক সংগঠন কোনটি?",
          "explanation": "সমাজের ক্ষুদ্রতম সামাজিক সংগঠন পরিবার।"
        },
        {
          "label": "খ",
          "question": "সমাজকাঠামো কী? সংজ্ঞা দাও।",
          "explanation": "সমাজকাঠামো বলতে সমাজের ক্রিয়াশীল শর্তসমূহকে ঘিরে সৃষ্ট প্রধান প্রধান প্রতিষ্ঠান ও গোষ্ঠীর যৌগিক সম্পর্ক এবং ভূমিকাকে বোঝায়। প্রত্যেক সমাজেরই একটি সাংগঠনিক আকৃতি বা ধরন থাকে। এই সাংগঠনিক ধরনটি সৃষ্টি হয় সমাজস্থ ব‍্যক্তিবর্গের পারস্পরিক সংযোজন ও সহযোগিতা সূত্রে সৃষ্ট বিভিন্ন কাঠামোকে নিয়ে। অর্থাৎ সমাজস্থ ব্যক্তিবর্গ পরস্পরের সান্নিধ্যে এসে যে সাংগঠনিক রূপ গড়ে তোলে তাকেই সমাজকাঠামো বলে।"
        },
        {
          "label": "গ",
          "question": "ক-দৃশ্যপটে সমাজবিজ্ঞানের যে প্রত্যয়টির পরিচয় মিলে তা বৈশিষ্ট্যসহ ব্যাখ্যা করো।",
          "explanation": "উদ্দীপকে দৃশ্যকল্প-'ক'-এ সমাজবিজ্ঞানের সম্প্রদায় নামক প্রত্যয়টির উল্লেখ আছে। স্কটিশ বংশোদ্ভূত আমেরিকান সমাজবিজ্ঞানী আর. এম. ম্যাকাইভারের মতে, \"সম্প্রদায় হচ্ছে একই এলাকায় বসবাসরত জনগোষ্ঠী যাদের জীবনপ্রণালি একই ধরনের এবং সে বিষয়ে তারা সচেতন। একত্রে বসবাস করতে গিয়ে তারা মৌল ও সাধারণ স্বার্থগুলো একত্রে ভোগ করে থাকে।\" সম্প্রদায় গঠনের ভিত্তি হলো দুটি যথা: নির্দিষ্ট বসবাসের অঞ্চল এবং সম্প্রদায়গত চেতনা। যেকোনো সম্প্রদায় একটি নির্দিষ্ট অঞ্চলে বসবাস করে। যেমন- গ্রাম, শহর, ট্রাইব জাতি ইত্যাদি। পাশাপাশি সম্প্রদায়ের ক্ষেত্রে সম্প্রদায়গত মানুসিকতা অত্যাবশ্যক এবং সম্প্রদায় উদ্দেশ্য সাধনের উপায় ছাড়াও নিজেই একটি উদ্দেশ্য। উদ্দীপকে দৃশ্যকল্প-'ক'-তে বোঝানো হয়েছে, ছলিমপুর গ্রামের অধিকাংশ মানুষ যে সম্প্রদায়ের অন্তর্ভুক্ত তাদের সবার বংশানুক্রমিক পেশা মাছ ধরা। সবাই সুখে-দুঃখে মিলেমিশে বসবাস করে। পূর্বোক্ত আলোচনার ভিত্তিতে এটি স্পষ্ট প্রতীয়মান হয় যে, উদ্দীপকের দৃশ্যকল্প-'ক'-এ সমাজবিজ্ঞানের অন্যতম মৌল প্রত্যয় সম্প্রদায়ের উল্লেখ রয়েছে।"
        },
        {
          "label": "ঘ",
          "question": "খ-দৃশ্যপটে সমাজবিজ্ঞানের মৌল প্রত্যয়টি আলোচনা করো",
          "explanation": "উদ্দীপকের 'খ'-দৃশ্যপটে সমাজবিজ্ঞানের 'সংঘ' নামক মৌল প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়। যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রি হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠিনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকের 'খ' দৃশ্যপটে দেখা যায়, ঢাকা বিশ্ববিদ্যালয়ের কিছু সংখ্যক ছাত্র চাঁদা সংগ্রহে পথশিশুদের শিক্ষা দেওয়ার জন্য 'পথকলি স্কুল' চালু করে। তাছাড়া বই, খাতা ও টিফিনের ব্যবস্থাও করে। তাদের ক্লাব গঠন ও নির্দিষ্ট লক্ষ্যে কাজ করা উপরে আলোচিত সংঘ প্রত্যয়ের বৈশিষ্ট্যের সাথে সাদৃশ্যপূর্ণ। পরিশেষে বলা যায়, উদ্দীপকের ছাত্রদের উদ্যোগ সমাজবিজ্ঞানের সংঘ প্রত্যয়টিকে নির্দেশ করেছে।"
        }
      ]
    },
    {
      "number": "4",
      "uddipok": "লতার মা-বাবা দুজনেই চাকরি করায় তার ছোট খালা রিয়া তাদের বাসায় থাকে। সে নিজের পড়ালেখার পাশাপাশি লতাকে দেখাশোনা করে। এর মধ্যে হঠাৎ লতার মা সড়ক দুর্ঘটনায় মারা যায়। এ অবস্থায় লতার বাবা তার ছোট খালা রিয়াকে বিয়ে করেন।",
      "tag": "AHC 24,RB, BB 22",
      "sub_questions": [
        {
          "label": "ক",
          "question": "",
          "explanation": "শিশুর সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "",
          "explanation": "শিশুর রক্ষণাবেক্ষণ করাই পরিবারের প্রধান বা মুখ্য কাজ। শিশুর রক্ষণাবেক্ষণ ও পরিচর্যার ক্ষেত্রে পরিবার সবচেয়ে বেশি গুরুত্বপূর্ণ ভূমিকা পালন করে থাকে। শিশু অবস্থায় সবাই খুব অসহায় থাকে। ফলে নানারকম বিপদ-আপদ ও দুর্ঘটনায় আক্রান্ত হওয়ার সম্ভাবনা বেশি থাকে। যেমন- দুর্ঘটনার শিকার হওয়ার ফলে শিশুর জীবন বিপন্ন হতে পারে। আবার কোনো কারণে শিশু ভয় পেলে তার মানসিক ভারসাম্যও হারাতে পারে। এক্ষেত্রে সম্ভাব্য বিপদ-আপদ থেকে শিশুদের রক্ষা করা তথা তাদের নিরাপত্তা নিশ্চিত করা পরিবারের অন্যতম প্রধান কাজ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিবাহটি সরোরেট বিবাহ। পাত্র-পাত্রীর পরিচয়ের ভিত্তিতে বিবাহের অন্যতম ধরন হলো সরোরেট বিবাহ। এ ধরনের বিবাহ প্রথায় কোনো ব্যক্তির স্ত্রী মৃত্যুবরণ করলে তিনি মৃত স্ত্রীর বোনকে বিবাহ করেন। এ প্রথাকে শ্যালিকা বিবাহ রীতিও বলা হয়। সাধারণত মৃত নারী কোনো সন্তান রেখে গেলে তার লালন-পালন ও ভবিষ্যৎ নিরাপত্তা এবং আত্মীয়তার সম্পর্ক অক্ষুণ্ণ রাখতে এ ধরনের বিবাহ সংঘটিত হয়। উদ্দীপকেও সরোরেট বিবাহের দৃষ্টান্ত ফুটে উঠেছে। উদ্দীপকে দেখা যায়, লতার ছোট খালা রিয়া তাদের বাসায় থেকে নিজের পড়াশোনার পাশাপাশি লতাকেও দেখাশোনা করে। এর মধ্যে হঠাৎ লতার মা সড়ক দুর্ঘটনায় মারা যায়। এ অবস্থায় লতার বাবা তার ছোট খালা রিয়াকে বিবাহ করেন। মৃত স্ত্রীর বোনকে বিবাহ করা যেহেতু সরোরেট বিবাহ, সেহেতু লতার বাবার উক্ত বিবাহটি নিঃসন্দেহে সরোরেট বা শ্যালিকা বিবাহ।"
        },
        {
          "label": "ঘ",
          "question": "",
          "explanation": "উদ্দীপক দ্বারা নির্দেশিত সরোরেট বিবাহের সামাজিক গুরুত্ব অপরিসীম। সরোরেট বিবাহ বলতে কোনো ব্যক্তি কর্তৃক তার মৃত স্ত্রীর যেকোনো বোনকে বিবাহ করাকে বোঝায়। এ প্রথায় সাধারণত দুটি বিষয়কে প্রাধান্য দেওয়া হয়। প্রথমত, মৃত স্ত্রী কোনো নাবালক সন্তান রেখে গেলে তার সুষ্ঠু লালন- পালনের জন্য এ বিবাহ সংঘটিত হয়। দ্বিতীয়ত, আত্মীয়তার সম্পর্ক ধরে রাখা। অর্থাৎ স্ত্রীর মৃত্যুর পরপরই যাতে গোষ্ঠীদ্বয়ের মধ্যকার সম্পর্ক শেষ না হয়ে যায় সেজন্যও এ প্রথাটি পালিত হয়। উদ্দীপকে দেখা যায়, লতার ছোট খালা রিয়া আগে থেকেই তাদের বাসায় থাকে এবং লতাকে দেখাশোনা করে। অর্থাৎ তাদের মধ্যে পারস্পরিক মিথস্ক্রিয়ার মাধ্যমে মানসিক বন্ধন সৃষ্টি হয়েছে। এক্ষেত্রে সরোরেট বিবাহ সম্পন্ন হলে লতা যথাযথ স্নেহে লালিত-পালিত হওয়ার সুযোগ পাবে। এছাড়া তাদের দুই পরিবারের মধ্যে আত্মীয়তার বন্ধন বজায় থাকার পাশাপাশি পারিবারিক ও গোষ্ঠীগত সংহতিও বৃদ্ধি পাবে। অর্থাৎ সরোরেট বিবাহ যেমন মৃত স্ত্রীর রেখে যাওয়া অসহায় সন্তানের জন্য মঙ্গলজনক তেমনি সামাজিক বন্ধন সুদৃঢ় করতেও ভূমিকা রাখে। উপরের আলোচনার প্রেক্ষিতে বলা যায়, সরোরেট বিবাহ সমাজের জন্য নিঃসন্দেহে ইতিবাচক ভূমিকা পালন করে।"
        }
      ]
    },
    {
      "number": "5",
      "uddipok": "পৃথিবীর বৃহত্তম ব-দ্বীপ আমাদের এ বাংলাদেশ। নদী ও পাহাড় এদেশের প্রাকৃতিক সৌন্দর্যকে নয়নাভিরাম করার পাশাপাশি কৃষি উৎপাদনে বৈচিত্র্য এনেছে। মানুষের ঘরবাড়ির ধরন, পোশাক- পরিচ্ছদ, যাতায়াত ব্যবস্থা সব কিছুতেই বৈচিত্র্য লক্ষ করা যায়, পেশায়ও রয়েছে ভিন্নতা। আর এই সবকিছুই বাংলাদেশকে এনে দিয়েছে বহুমাত্রিকতা।",
      "tag": "AHC 24,RB, BB 22",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের জন্য উপযোগী?",
          "explanation": "নাতিশীতোষ্ণ অঞ্চল মানুষের বসবাসের জন্য উপযোগী।"
        },
        {
          "label": "খ",
          "question": "বংশগতি বলতে কী বোঝ?",
          "explanation": "বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ বা পিতামাতা থেকে জন্মসূত্রে লাভ করে । মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভ করে সেগুলো হলো লিঙ্গ, চোখ, চুলের রং, গায়ের রং, চুলের ধরন, - হাত-পায়ের গড়ন, দেহের উচ্চতা, রক্তের শ্রেণি, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের এসব বৈশিষ্ট্য পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "উদ্দীপকে উল্লেখিত বিষয়টি সমাজজীবনে প্রভাব বিস্তারকারী কোন উপাদানকে ইঙ্গিত করে? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লেখিত বিষয়টি সমাজজীবনে প্রভাব বিস্তারকারী ভৌগোলিক উপাদানকে ইঙ্গিত করে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বুঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন— আবহাওয়া, জলবায়ু, মৃত্তিকা, জলের অবস্থান ও গতিপথ বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনের যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো— আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন, রাজনৈতিক সংগঠন ইত্যাদি। উদ্দীপকে আলোচিত বাংলাদেশের সমাজব্যবস্থায়ও উক্ত উপাদানের প্রভাব লক্ষ করা যায়। উদ্দীপকে বলা হয়েছে, বাংলাদেশ পৃথিবীর বৃহত্তম ব-দ্বীপ। নদী ও পাহাড় এদেশের প্রাকৃতিক সৌন্দর্যকে নয়নাভিরাম করার পাশাপাশি কৃষিক্ষেত্রে বৈচিত্র্য এনেছে। এসব বিষয় বাংলাদেশের ভৌগোলিক অবস্থান ও উপাদানের ইঙ্গিতবহ। এদেশে মানুষের ঘরবাড়ির ধরন, পোশাক- পরিচ্ছদ, যাতায়াত ব্যবস্থা সব কিছুতেই বৈচিত্র্য লক্ষ করা যায়। যা মূলত বাংলাদেশের ভৌগোলিক উপাদানসমূহের প্রভাবে সৃষ্টি হয়েছে। উদাহরণস্বরূপ বলা যায়, বাংলাদেশের পাহাড়ি অঞ্চলের ঘরগুলো বাঁশ ও কাঠের মাচার উপর তৈরি হয়। পক্ষান্তরে সমতলের ঘরবাড়ি ইট, সিমেন্ট, রড, বালু ইত্যাদি দিয়ে তৈরি হয়। মূলত ভৌগোলিক পরিবেশের তারতম্যের জন্যই এ ধরনের পার্থক্য সৃষ্টি হয়। এ থেকে বোঝা যায়, বাংলাদেশের সমাজজীবনে বিদ্যমান বহুমাত্রিকতার পেছনে ভৌগোলিক পরিবেশের প্রভাব বিদ্যমান।"
        },
        {
          "label": "ঘ",
          "question": "উদ্দীপকে বর্ণিত উপাদানটির গুরুত্ব বিশ্লেষণ করো।",
          "explanation": "উদ্দীপকে বর্ণিত উপাদান তথা সমাজজীবনে প্রভাব বিস্তারকারী ভৌগোলিক উপাদানের গুরুত্ব অপরিসীম। সমাজজীবনের বিভিন্ন ক্ষেত্রে ভৌগোলিক পরিবেশের প্রভাব সবচেয়ে বেশি পরিলক্ষিত হয়। সভ্যতার উত্থান ও জনসংখ্যার ঘনত্ব নির্দিষ্ট অঞ্চলের জলবায়ু ও আবহাওয়ার ওপর নির্ভর করে। আবার নাতিশীতোষ্ণ অঞ্চলের জলবায়ু ফসল উৎপাদনে সহায়ক হওয়ায় এখানে জনসংখ্যার ঘনবসতি পরিলক্ষিত হয়। ভৌগোলিক উপাদানের প্রভাবেই শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক বৈশিষ্ট্যের দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। এ দেশের অর্থনীতি ও উৎপাদন ব্যবস্থা নির্ভর করে ওই অঞ্চলের তাপমাত্রা, বৃষ্টিপাত, মাটি, আলোর প্রাপ্যতা প্রভৃতির ওপর। ভৌগোলিক পরিবেশের এসব উপাদানের ভিন্নতার ফলে নানা ধরনের উৎপাদন ব্যবস্থা গড়ে ওঠ উদাহরণস্বরূপ বলা যায়, বাংলাদেশে নদ-নদীর সংখ্যা এবং প্লাবন সমভূমির পরিমাণ বেশি হওয়ায় নদীভিত্তিক এবং কৃষিজ উৎপাদনের প্রাধান্য দেব যায়। মানুষের পোশাক-পরিচ্ছদের ধরনও ভৌগোলিক পরিবেশের স্বর প্রভাবিত। যেমন— শীতপ্রধান অঞ্চলে মোটা বা গরম রেশমি কাপড় এক গ্রীষ্মপ্রধান দেশে হালকা সুতি কাপড় পরার প্রচলন দেখা যায়। উপরের আলোচনার পরিসমাপ্তিতে বলা যায়, একটি নির্দিষ্ট অঞ্চলের জীবনযাপন পদ্ধতি, জনসংখ্যার ঘনত্ব, পোশাক-পরিচ্ছদ, ঘরবাড়ির ধরন, অর্থনীতি, রাজনীতিসহ সামগ্রিক সমাজজীবনে ভৌগোলিক উপাদানের প্রভাব অনস্বীকার্য।"
        }
      ]
    },
    {
      "number": "6",
      "uddipok": "রহমান সাহেব ব্যবসায়ী ও তার স্ত্রী চাকরিজীবী। তারা তাদের সন্তানকে ঠিকমতো সময় না দিতে পারায় কাজের লোকের কাছে রেখে যান। সে কাজের লোকের আচরণ দ্বারা প্রভাবিত হয়েছে। ঠিকমতো বিদ্যালয়েও যায় না এবং পাড়ার বখাটে ছেলেদের সঙ্গে মিশে ছিনতাই করে। একদিন রহমান সাহেব খবর পেলেন তার ছেলেকে পুলিশ ধরে নিয়ে গেছে।",
      "tag": "AHC 24",
      "sub_questions": [
        {
          "label": "ক",
          "question": "Kingsley Davis-এর মতে সামাজিকীকরণ কী?",
          "explanation": "Kingsley Davis এর মতে, \"সামাজিকীকরণ হচ্ছে যে প্রক্রিয়ার মাধ্যমে ব্যক্তি পুরোপুরি সামাজিক মানুষে পরিণত হয়।”"
        },
        {
          "label": "খ",
          "question": "সামাজিকীকরণ জীবনব্যাপী প্রক্রিয়া বলতে কী বোঝ?",
          "explanation": "সামাজিকীকরণ এমন একটি প্রক্রিয়া, যা জন্ম থেকে শুরু হয়ে মৃত্যু পর্যন্ত চলতে থাকে। সামাজিকীকরণ প্রক্রিয়ার মাধ্যমে একজন মানব শিশু ক্রমেই সামাজিক মানুষে পরিণত হয়। সামাজিকীকরণ একটি জীবনব্যাপী প্রক্রিয়া। কেননা, জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ সম্পন্ন হয়ে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকে বর্ণিত গল্পে পরিবারের কোন কাজটি অবহেলিত হয়েছে? বুঝিয়ে লেখো।",
          "explanation": "উদ্দীপকে বর্ণিত গল্পে পরিবারে সামাজিকীকরণের প্রক্রিয়াটি অবহেলিত হয়েছে। সামাজিকীকরণ প্রক্রিয়ার মাধ্যমে মানব শিশু ক্রমেই সামাজিক মানুষে পরিণত হয়ে ওঠে। কারণ শিশু জন্মের পর থেকে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাইয়ে নেওয়ার যে শিক্ষা ধাপে ধাপে গ্রহণ করে তাই হচ্ছে সামাজিকীকরণ প্রক্রিয়া। সামাজিকীকরণ ব্যক্তিকে তার সামাজিক জগতে অনুপ্রবেশ করাতে সাহায্য করে এবং সমাজের সভ্য সদস্য হিসেবে গড়ে তোলে। ব্যক্তির সামাজিকীকরণ যদি সুষ্ঠু না হয় তবে ব্যক্তির মধ্যে অসৎ গুণাবলির বিকাশ ঘটবে।' উদ্দীপকে দেখা যায়, রহমান সাহেব ও তার স্ত্রী চাকরিজীবী হওয়ায় তারা 'তাদের সন্তানকে ঠিকমতো সময় দিতে পারে না। উপরন্তু তারা তাদের সন্তানকে কাজের লোকের কাছে রেখে যান। যার ফলে একসময় কাজের লোকের আচরণ দ্বারা প্রভাবিত হয়ে অপরাধমূলক কাজকর্ম করতে থাকে। অর্থাৎ তার মধ্যে কাঙ্ক্ষিত সামাজিক মূল্যবোধের অবক্ষয় ঘটেছে। যা সামাজিকীকরণ প্রক্রিয়া অর্জনে ব্যর্থ হয়। তাই বলা যায়, উদ্দীপকে বর্ণিত গল্পে পরিবারের সামাজিকীকরণ প্রক্রিয়াটি অবহেলিত হয়েছে।"
        },
        {
          "label": "ঘ",
          "question": "যথাযথ সামাজিকীকরণের অভাবই রহমান সাহেবের ছেলের এ অবস্থার জন্য দায়ী? তুমি কি এ বক্তব্যের সাথে একমত? তোমার উত্তরের সপক্ষে যুক্তি দেখাও।",
          "explanation": "\"যথাযথ সামাজিকীকরণের অভাবেই রহমান সাহেবের ছেলের এ অবস্থার জন্য দায়ী\"- আমি এ বক্তব্যের সাথে একমত। সামাজিকীকরণ প্রক্রিয়াটি একা একা সংঘটিত হতে পারে না। এক্ষেত্রে বেশকিছু মাধ্যম গুরুত্বপূর্ণ ভূমিকা পালন করে। কিন্তু বর্তমান আধুনিক সমাজে ওইসব বাহনের কর্মকান্ড পরিবর্তিত হয়ে তাদের ভূমিকা অনেক কমে গিয়েছে। ফলে শিশুর সামাজিকীকরণে প্রতিবন্ধকতা সৃষ্টি হচ্ছে বর্তমানে শিল্পনির্ভর সমাজে মানুষ প্রচুর পরিমাণে নগরমুখী হচ্ছে। ফলে যৌথ পরিবার ভেঙ্গে অণু পরিবার সৃষ্টি হচ্ছে। পুঁজিবাদী সমাজব্যবস্থায় উৎপাদন ক্ষেত্রে ব্যাপক প্রতিযোগিতা সৃষ্টি হয়েছে, ফলে নারী-পুরুষ উভয়কে কর্মক্ষেত্রে যেতে হয়। শিশু বাবা-মার সাহচর্য পায় না বলে সামাজিকীকরণ ব্যাহত হচ্ছে, যা উদ্দীপকেও লক্ষ করা যায়। শিশু এখন আর আগের মতো বিকাল হলেই বন্ধুদের সাথে পাড়ার মাঠে খেলতে যায় না। তারা ব্যস্ত থাকে বিভিন্ন কম্পিউটার গেমস এবং টিভিতে বিভিন্ন কার্টুন নিয়ে, যা তাদের সামাজিকীকরণের ক্ষেত্রে বড় অন্তরায়। ইউটিউব, ফেসবুক, ইন্টারনেটের যুগে বই, পত্র-পত্রিকা, গণমাধ্যমের ভূমিকা অনেক কমে গিয়েছে। নগরায়ণের ব্যাপক বিকাশের ফলে জ্ঞাতিগোষ্ঠীদের মধ্যকার সম্পর্ক ক্ষীণ হচ্ছে। ফলে মানুষ আত্মকেন্দ্রিক হয়ে পড়েছে, যা শিশুর সামাজিকীকরণের ক্ষেত্রে বড় বাধা হয়ে দাঁড়িয়েছে। আর সুষ্ঠু সামাজিকীকরণের অভাবে শিশুরা নানা ধরনের অপরাধমূলক কর্মকান্ডে লিপ্ত হচ্ছে, যা সমাজকে অশান্ত করে তুলছে। এছাড়া সঠিক সামাজিকীকরণের অভাবে শিশুরা পরিণত বয়সেও সঠিক ভূমিকা পালন করতে ব্যর্থ হচ্ছে, যা সমাজে নেতিবাচক প্রভাব ফেলছে। ঘুষ, দুর্নীতিতে সমাজ ছেয়ে যাচ্ছে। উপরের আলোচনার প্রেক্ষিতে বলা যায়, যথাযথ সামাজিকীকরণের অভাবই রহমান সাহেবের ছেলের এ অবস্থার জন্য দায়ী।"
        }
      ]
    },
    {
      "number": "7",
      "uddipok": "রাখালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ ও অন্যান্য সামাজিক সম্পর্ক তাদের একই জাতিবর্ণের লোকজনের সঙ্গেই হয়। কিন্তু তার ছেলে শ্যামাপ্রসাদ একজন ব্রাহ্মণের মেয়েকে পছন্দ ও তাকে বিয়ে করতে চায়।",
      "tag": "AHC 24",
      "sub_questions": [
        {
          "label": "ক",
          "question": "Caste কী?",
          "explanation": "Caste বা জাতিবর্ণ প্রথা হলো সামাজিক স্তরবিন্যাসের এমন ধরন, যেখানে ব্যক্তি জন্মসূত্রে একটি নির্দিষ্ট দল বা গোষ্ঠীর সদস্যপদ অর্জন করে।"
        },
        {
          "label": "খ",
          "question": "'সামাজিক স্তরবিন্যাস সর্বজনীন'- কথাটি বুঝিয়ে লেখো।",
          "explanation": "সামাজিক স্তরবিন্যাস চিরন্তন ও সর্বজনীন। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। আদিম মানুষের জীবনেও দলপতির প্রভাব প্রতিপত্তি ছিল। তাই স্তরমুক্ত সমাজ কল্পনাতীত। কালের বিবর্তনে সামাজিক স্তরবিন্যাস ধারায় পরিবর্তন ঘটেছে, কিন্তু কখনোই এ ব্যবস্থা বিলুপ্ত হয়নি। তাই বলা হয়, সামাজিক স্তরবিন্যাস সর্বজনীন।"
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন প্রকরণের বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে উঠেছে। সামাজিক স্তরবিন্যাসের একটি রূপ হলো জাতিবর্ণ ব্যবস্থা। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়। উদ্দীপকের গোপালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ এবং অন্যান্য সামাজিক সম্পর্ক তাদের একই জাতিবর্ণের লোকজনের সঙ্গেই হয়। যা কিনা জাতিবর্ণ প্রথার বৈশিষ্ট্যকেই প্রতিফলিত করে। সুতরাং বলা যায়, উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে উঠেছে।"
        },
        {
          "label": "ঘ",
          "question": "শ্যামাপ্রসাদের আচরণে স্তরবিন্যাসের কোন দিকটি পরিলক্ষিত হয়? বর্তমান সময়ে উক্ত দিকটির প্রভাব হ্রাস পাচ্ছে- বিশ্লেষণ করো।",
          "explanation": "উদ্দীপকের রামপ্রসাদের আচরণে সামাজিক স্তরবিন্যাসের জাতিবর্ণ প্রকরণের দিকটি পরিলক্ষিত হয়। বর্তমান সময়ে যার প্রভাব ক্রমশ হ্রাস পাচ্ছে। জাতিবর্ণ প্রথার একটি অন্যতম বৈশিষ্ট্য হচ্ছে অন্তর্গোত্র বিবাহ। কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। যেমন- ব্রাহ্মণের ছেলের সাথে ব্রাহ্মণের মেয়ের বিয়ে হয়। জাতিবর্ণ তাই স্থবির এক সামাজিক গোষ্ঠী ব্যবস্থা। উদ্দীপকের রামপ্রসাদ একজন ব্রাহ্মণের মেয়েকে পছন্দ করে ও তাকে বিয়ে করতে চায়, যা মূলত জাতিবর্ণ প্রথার পরিপন্থি। তবে বর্তমান সময়ে জাতিবর্ণের প্রভাব হ্রাস পাচ্ছে। আধুনিক শিল্পায়িত সমাজে সভ্যতা ও সংস্কৃতির অগ্রগতির সাথে সাথে এই প্রথার প্রভাব হ্রাস পাচ্ছে। বর্তমান সময়ে ব্যক্তির আয়, মর্যাদা, শিক্ষা, প্রতিপত্তি বা ক্ষমতা সামাজিক স্তরবিন্যাসের গুরুত্বপূর্ণ মাপকাঠি হিসেবে কাজ করে। শিক্ষার প্রসারের সাথে সাথে মানুষের চিন্তা ও ধ্যান-ধারণায় পরিবর্তন আসছে। মানুষ ধর্মীয় গোড়ামি বা কুসংস্কার থেকে বেরিয়ে আসছে। ফলে জাতিবর্ণের প্রভাব হ্রাস পাচ্ছে। উপরের আলোচনার প্রেক্ষিতে বলা যায়, বর্তমান সময়ে প্রযুক্তির ব‍্যবহার এবং শিক্ষার প্রসারের ফলে মানুষের বিশ্বাস ও মূল্যবোধের পরিবর্তন হচ্ছে। ফলে জাতিবর্ণ প্রথার মতো একটি বন্ধ ধারণার প্রভাব ক্রমশ হ্রাস পাচ্ছে।"
        }
      ]
    },
    {
      "number": "8",
      "uddipok": "",
      "tag": "AHC 24",
      "sub_questions": [
        {
          "label": "ক",
          "question": "Society' গ্রন্থের রচয়িতা কে?",
          "explanation": "'Society' গ্রন্থের রচয়িতা হচ্ছে আমেরিকান সমাজবিজ্ঞানী রবার্ট এম ম্যাকাইভার ও চার্লস এইচ পেজ।"
        },
        {
          "label": "খ",
          "question": "বর্ণ প্রথা কত প্রকার ও কী কী?",
          "explanation": "বর্ণপ্রথা হচ্ছে জন্মসূত্রে নির্ধারিত হিন্দু সমাজের সামাজিক ও ধর্মীয় স্তরবিন্যাস। ভারতীয় সমাজে চার ধরনের বর্ণপ্রথা দেখতে পাওয়া যায়। যথা- ক. ব্রাহ্মণ: এরা হলো সমাজের সর্বোচ্চ মর্যাদা অধিকারী, খ. ক্ষত্রিয়: এরা হলো সমাজের যোদ্ধাশ্রেণি, গ. বৈশ্য এরা হলো সমাজের সাধারণ ব্যবসায়ী দল, ঘ. শূদ্র: এরা হলো সমাজের নিম্নশ্রেণি।"
        },
        {
          "label": "গ",
          "question": "উদ্দীপকে ছকের '?' চিহ্নিত স্থানে সমাজতান্ত্রিক কোন প্রত্যয়টি নির্দেশিত হয়েছে? ব্যাখ্যা করো।",
          "explanation": "উদ্দীপকের ছকের? প্রশ্নবোধক স্থানে সামাজিক স্তরবিন্যাস প্রত্যয়টি নির্দেশিত হয়েছে। সামাজিক স্তরবিন্যাস একটি সমাজতাত্ত্বিক প্রত্যয়, যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি ও অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। সামাজিক স্তরবিন্যাসের সাথে সামাজিক সাম্য ও অসাম্য, ন্যায় ও অন্যায়ের কতগুলো সামাজিক প্রশ্ন জড়িত থাকে। সমাজের ব্যক্তি ও গোষ্ঠী কতকগুলো সর্বজনগ্রাহ্য মাত্রার ভিত্তিতে বিভিন্ন স্তরে বিভক্ত। আর ওই বিভক্তিকেই সমাজবিজ্ঞানীরা সামাজিক স্তরবিন্যাস বলে অভিহিত করেন। অর্থাৎ সামাজিক স্তরবিন্যাস হচ্ছে এমন এক প্রক্রিয়া যার মাধ্যমে সমাজের ব্যক্তি' ও গোষ্ঠীকে মর্যাদা, শ্রেণি ও অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। উদ্দীপকে চিত্রে বিভিন্ন তথ্য যেমন: দাসপ্রথা, এস্টেট, জাতিবর্ণ এবং সামাজিক শ্রেণি ও মর্যাদা দেওয়া হয়েছে। এগুলো সামাজিক স্তরবিন্যাসের বিভিন্ন ধরন। তাই বলা যায়, উদ্দীপকের প্রশ্নবোধক চিহ্নিত স্থানে, সমাজতাত্ত্বিকের সামাজিক স্তরবিন্যাস প্রত্যয়টি নির্দেশিত হয়েছে"
        },
        {
          "label": "ঘ",
          "question": "\"স্তরবিহীন সমাজ অলীক কল্পনা\"-কথাটি বুঝিয়ে লিখ।",
          "explanation": "স্তরবিহীন সমাজ অলীক কল্পনা'- উক্তিটি যথার্থ। স্তরবিন্যাস হলো সামাজিক অর্থাৎ সামাজিক স্তরবিন্যাস্ হলো মানবিক সম্পর্কের স্তরবিন্যাস। এই স্তরবিন্যাস সামাজিক মান ও রীতির নির্ধারক। সামাজিক মান বা রীতি সামাজিক স্তরবিন্যাসের মাধ্যমে পুরুষাণুক্রমে সঞ্চারিত হয়। এ কারণে স্তরবিন্যাসের প্রয়োজনীয়তা আছে। স্তরবিন্যাস সামাজিক মিথস্ক্রিয়াকে নিয়ন্ত্রণ করে অর্থাৎ স্তরের একটি অন্তর্মুখী বা ব্যক্তির মনোভাব সম্পৃক্ত দিক আছে। বিশেষ ধরনের কিছু মিথস্ক্রিয়া কেবল একই স্তরভুক্ত ব্যক্তিবর্গের মধ্যেই সংঘটিত হয়। সামাজিক স্তরবিন্যাস চিরন্তন ও সর্বজনীন। মানবসভ্যতার ইতিহাসে এমন কোনো সমাজ খুঁজে পাওয়া যায় না, যা পরিপূর্ণভাবে সাম্যের উপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব- প্রতিপত্তি প্রতিষ্ঠিত ছিল। এসব প্রভাব প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। সুতরাংশ বলা যায়, স্তরবিহীন সমাজ অলীক কল্পনামাত্র। অর্থাৎ মানব সমাজ থেকে স্তরবিন্যাস বিলুপ্ত হয়নি।"
        }
      ]
    },
    {
      "number": "9",
      "uddipok": "বিশ্ববিদ্যালয়ের পড়াশুনা শেষ করে কয়েক বছর চাকরির চেষ্টা করেও চাকরির দেখা পেল না শান্ত। আর্থিক সঙ্কটে পড়ে দীর্ঘদিন হতাশায় ভূগে নানাবিধ অসামাজিক কর্মকাণ্ডে লিপ্ত হয়।",
      "tag": "AHC 24",
      "sub_questions": [
        {
          "label": "ক",
          "question": "বিচ্যুত আচরণ কী?",
          "explanation": "সমাজ আকাঙ্ক্ষিত বা স্বাভাবিক আচরণের পরিপন্থি আচরণই হলো বিচ্যুত আচরণ।"
        },
        {
          "label": "খ",
          "question": "অপরাধ ও বিচ্যুতির মধ্যে পার্থক্য দেখাও।",
          "explanation": "আইন ভঙ্গমূলক কাজ হচ্ছে অপরাধ, অন্যদিকে বিচ্যুতি হচ্ছে সমাজের অনাকাঙ্ক্ষিত আচরণ। বিচ্যুতি ও অপরাধ ঘনিষ্ঠ হলেও এরা এক নয়, প্রকৃতপক্ষে বিচ্যুতির ধারণা অপরাধের চেয়ে বড়। অপরাধ হলো কেবল আইনের লঙ্ঘন। অপরাধের শাস্তি রাষ্ট্র কর্তৃক নির্ধারিত। সে শাস্তি হতে পারে লঘু অথবা গুরু। কিন্তু বিচ্যুতি হচ্ছে সেই আচরণ যা আইন লঙ্ঘন করে না তবে বিচ্যুতিমূলক আচরণকে সমাজের অধিকাংশ মানুষ নেতিবাচক দৃষ্টিতে দেখে থাকে। এর মাধ্যমে সামাজিক সংহতি কিছুটা হলেও বিনষ্ট হয়। তাই বলা যায়, অপরাধ ও বিচ্যুতি মূলত দুটি আলাদা বিষয় এবং উভয়ের মধ্যে কিছু পার্থক্যও পরিলক্ষিত হয়।"
        },
        {
          "label": "গ",
          "question": "উদ্দীপকে শান্তর অপরাধী হওয়ার কারণ ব্যাখ্যা করো।",
          "explanation": "উদ্দীপকের শান্তর অপরাধী হওয়ার পেছনে অর্থনৈতিক কারণ বিদ্যমান। অপরাধের অন্যতম কারণ অর্থনৈতিক দুরবস্থা। এ প্রসঙ্গে জার্মান দার্শনিক কার্ল মার্কস বলেন, \"পুঁজিবাদী অর্থনীতির শোষণের ফলশ্রুতিই হলো অপরাধ।” অপরাধের অর্থনৈতিক কারণের পেছনে যে দুটি বিষয় মুখ্য ভূমিকা পালন করে তা হলো- দারিদ্র্য এবং বেকারত্ব। দারিদ্র্যের কারণে সাধারণত ছোটখাটো চুরি, ছিনতাই ইত্যাদি ঘটে। আবার বেকারত্ব অনেকের জীবনে হতাশা এনে দেয়। এই হতাশাগ্রস্ত মানুষগুলো ছিনতাই, খুন, রাহাজানি ইত্যাদি অপরাধে জড়িয়ে পড়ে। যেমনটি উদ্দীপকের শান্তর ক্ষেত্রে ঘটেছে। উদ্দীপকের শান্ত পড়াশোনা শেষ করে চাকরি না পেয়ে আর্থিক অসচ্ছলতার কারণে হতাশাগ্রস্ত হয়ে পড়ে। এই হতাশা থেকে সে অপরাধে জড়িয়ে পড়ে। অর্থাৎ তার অপরাধের পেছনে বেকারত্ব দায়ী। তাই বলা যায়, শান্তর অপরাধী হওয়ার পেছনে অর্থনৈতিক কারণ দায়ী।"
        },
        {
          "label": "ঘ",
          "question": "উদ্দীপকে শান্তর মতো অনেকের অপরাধী হওয়ার জন্য উক্ত কারণটির ভূমিকা রয়েছে- বিশ্লেষণ করো।",
          "explanation": "উদ্দীপকের শান্তর মতো অনেকের অপরাধী হওয়ার পেছনে কারণ হিসেবে অর্থনৈতিক অনটন সক্রিয় ভূমিকা রাখে। প্রবাদ আছে, 'অভাবে স্বভাব নষ্ট।' সমাজের সিংহভাগ অপরাধীর জন্ম দরিদ্র পরিবারে। অভাব-অনটন দূর করতে অনেকে চুরি, ডাকাতি ইত্যাদি অপরাধে লিপ্ত হয়। আবার অভাবের কারণে মানুষ বদমেজাজি হয়ে ওঠে এবং সহজেই দাঙ্গা, হাঙ্গামা, খুন প্রভৃতি সংঘটনে উদ্যত হয়। এক পরিসংখ্যানে দেখা গেছে, যেসব মেয়েরা পতিতাবৃত্তিতে নিয়োজিত তাদের সিংহভাগ অভাবগ্রস্ত ও দরিদ্র পরিবারের সদস্য। বাংলাদেশের সমাজবিজ্ঞানের জনক ড. নাজমুল করিম বলেন, \"গরিবদের ভেতরই বেশিরভাগ অপরাধী পাওয়া যায়।\" অপরাধের অর্থনৈতিক কারণ ব্যাখ্যা করতে গিয়ে জার্মান দার্শনিক কার্ল মার্কস বলেন, “পুঁজিবাদী অর্থনীতির শোষণের ফলশ্রুতিই অপরাধ।” অন্য এক পরিসংখ্যানে দেখা গেছে, সমাজে আর্থিক অনটন দেখা দিলে অপরাধ প্রবণতা বেড়ে যায়। উপরের আলোচনা ও সমাজবিজ্ঞানীদের মতামতের ওপর ভিত্তি করে বলা যায়, উদ্দীপকের শান্তর মতো অপরাধী হওয়ার জন্য অর্থনৈতিক কারণ সক্রিয় ভূমিকা রাখে।"
        }
      ]
    },
    {
      "number": "10",
      "uddipok": "ঘটনা-১: সুমন টিকিট না কেটে ট্রেন ভ্রমণে বের হয়েছে। টিটি টিকেট চেক করতে আসলে সুমন টিকিট দেখাতে ব্যর্থ হয়। ঘটনা-২: রাজন একজন ব্যবসায়ী। তিনি আয়কর ফাঁকি দেন। তাছাড়া তিনি ট্রেডমার্ক নকল ও জালিয়াতি করার কাজের সাথে যুক্ত।",
      "tag": "BBGGC 24,AHC 24,RB, BB 22",
      "sub_questions": [
        {
          "label": "ক",
          "question": "বিবর্তন কী?",
          "explanation": "বিবর্তন এমন একটি প্রক্রিয়া যার মাধ্যমে কোনো জিনিসের' মধ্যে সুপ্তাবস্থায় লুকায়িত বৈশিষ্ট্যের বহিঃপ্রকাশ ঘটে।"
        },
        {
          "label": "খ",
          "question": "সামাজিক নিয়ন্ত্রণ বলতে কী বোঝায়?",
          "explanation": "সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতি অনুযায়ী আচরণ করতে বাধ্য করে। সামাজিক নিয়ন্ত্রণ বলতে সমাজ কর্তৃক গৃহীত এমন সব ব্যবস্থা বা প্রক্রিয়াকে বোঝায়, যার মাধ্যমে ব্যক্তির কাজকর্ম, আচার-আচরণ ইত্যাদি সমাজের কাঙ্ক্ষিত ধারায় পরিচালিত করা যায়। সামাজিক নিয়ন্ত্রণ দু'ভাবে হতে পারে। যথা- আনুষ্ঠানিক এবং অনানুষ্ঠানিক। সামাজিক নিয়ন্ত্রণের বাহনের মধ্যে রয়েছে- পরিবার, ধর্ম, রাষ্ট্র, জনমত, গণমাধ্যম ইত্যাদি।"
        },
        {
          "label": "গ",
          "question": "ঘটনা-১ বিচ্যুতি না অপরাধ? ব্যাখ্যা করো।",
          "explanation": "ঘটনা-১ হলো অপরাধ। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" যেমনটি উদ্দীপকের ঘটনা-১-এ পরিলক্ষিত হয়। উদ্দীপকের ঘটনা-১-এ দেখা যায়, সুমন টিকিট না কেটে ট্রেন ভ্রমণে বের হয়েছে। টিটি টিকিট চেক করতে আসলে সে দেখাতে ব্যর্থ হয়। তার এ আচরণ সমাজবিজ্ঞানের অপরাধ প্রত্যয়ের সাথে সাদৃশ্যপূর্ণ। কেননা বাংলাদেশের রেলওয়ে আইন অনুযায়ী বিনা টিকিটে ট্রেন ভ্রমণ করলে শাস্তি ও জরিমানার বিধান রয়েছে। অতএব বলা যায়, বিনা টিকিটে ভ্রমণ যেহেতু আইন অনুযায়ী শাস্তিযোগ্য সেহেতু সুমনের কর্মকাণ্ডটি হলো অপরাধ।"
        },
        {
          "label": "ঘ",
          "question": "\"ঘটনা-২ দেশের আর্থ-সামাজিক উন্নয়নের পথে অন্তরায়\"- বিশ্লেষণ করো।",
          "explanation": "ঘটনা-২ হলো ভদ্রবেশী অপরাধ। এ ধরনের অপরাধ দেশের আর্থ- সামাজিক উন্নয়নের পথে অন্যতম অন্তরায়। আর্থ-সামাজিকভাবে সুপ্রতিষ্ঠিত ব্যক্তিবর্গ তাদের পেশাগত কাজের প্রক্রিয়ায় এমন কিছু অপরাধমূলক কাজ করে থাকে যাকে ভদ্রবেশী অপরাধ বলে আখ্যায়িত করা হয়। আয়কর ফাঁকি, জালিয়াতি, তহবিল তছরূপ, মিথ্যা সাক্ষ্যদান, ট্রেডমার্ক নকল করা ইত্যাদি অপরাধমূলক কাজ ভদ্রবেশী অপরাধের অন্তর্গত। এ ধরনের অপরাধের সঙ্গে জড়িত ব্যক্তিবর্গ এবং তাঁদের কৃত কাজ দেশের আর্থ-সামাজিক উন্নতির পথে বিরাট বাধা স্বরূপ। ভদ্রবেশী অপরাধীরা তাদের অপরাধগুলো এত সূক্ষ্ম প্রক্রিয়ার মধ্য দিয়ে করে, যা সাধারণ জনগণের ধরাছোঁয়ার বাইরে। ফলে দেখা যায়, লোকচক্ষুর আড়ালে করা এ কাজগুলো নীরব ঘাতক ব্যাধির মতো সমাজের ক্ষতি করে। নীরব ঘাতক ব্যাধি যেমন আস্তে আস্তে শরীরের রোগ প্রতিরোধ ক্ষমতা কমিয়ে দেয়, ঠিক তেমনি ভদ্রবেশী অপরাধগুলো রাষ্ট্রের বিভিন্ন যন্ত্রকে আস্তে আস্তে নিষ্ক্রিয় করে তোলে।উদাহরণস্বরূপ বলা যায়, কোনো ব্যক্তি যদি আয়কর ফাঁকি দেয়, তাহলে হয়তো সে ব্যক্তিগতভাবে লাভবান হবে। কিন্তু এর ফলে রাষ্ট্র তার রাজস্ব হারাবে, যা রাষ্ট্রের অর্থনৈতিক উন্নয়নকে বাধাগ্রস্ত করবে। উপরের আলোচনার প্রেক্ষিতে বলা যায়, সাধারণ অপরাধের চেয়ে ভদ্রবেশী অপরাধ শনাক্ত করা কঠিন বলে তা দেশ ও সমাজের উন্নয়নের পথে অদৃশ্য অন্তরায় হিসেবে কাজ করে।"
        }
      ]
    },
    {
      "number": "11",
      "uddipok": "",
      "tag": "AHC 24,CB, BB 19",
      "sub_questions": [
        {
          "label": "ক",
          "question": "\"সামাজিক পরিবর্তন, সমাজ কাঠামো ও কার্যাবলির পরিবর্তন”- উক্তিটি কার?",
          "explanation": "'সামাজিক পরিবর্তন, সমাজ কাঠামো ও কার্যাবলির পরিবর্তন'-উক্তিটি আমেরিকান সমাজবিজ্ঞানী কিংসলে ডেভিসের।"
        },
        {
          "label": "খ",
          "question": "সামাজিক বিবর্তন বলতে কী বোঝ?",
          "explanation": "সামাজিক বিবর্তন বলতে সমাজের কাঠামোগত পরিবর্তনকে বোঝায়। সামাজিক বিবর্তন হচ্ছে এমন একটি প্রক্রিয়া যার মাধ্যমে মানুষের আচার- ব্যবহার, সামাজিক বিশ্বাস, মূল্যবোধ, রীতিনীতি, প্রতিষ্ঠান ইত্যাদি ধীর পরিবর্তনের ভিতর দিয়ে সরল থেকে জটিল অবস্থায় রূপান্তরিত হয়। সাধারণত সামাজিক বিবর্তনের ধারা সামাজিক বিকাশের সাথে সম্পৃক্ত। উদাহরণস্বরূপ বলা যায়, কৃষি ক্ষেত্রে সনাতনী ব্যবস্থার পরিবর্তে প্রযুক্তির ব্যবহার হচ্ছে কৃষির বিবর্তন।"
        },
        {
          "label": "গ",
          "question": "উদ্দীপকে '?' চিহ্নিত স্থানে সামাজিক পরিবর্তনের 'কোন মতবাদটি প্রযোজ্য? ব্যাখ্যা করো।",
          "explanation": "উদ্দীপকে '?' চিহ্নিত স্থানে সামাজিক পরিবর্তনের চক্রাকার মতবাদটি প্রযোজ্য। সমাজ সবসময় পরিবর্তনশীল। সমাজ পরিবর্তনের মতবাদগুলোকে সমাজবিজ্ঞানী বটোমোর প্রাথমিকভাবে দুই ভাগে ভাগ করেছেন। যথা- চক্রাকার ও রৈখিক মতবাদ। চক্রাকার তত্ত্বের মূলকথা হলো সামাজিক ঘটনাসমূহের পুনরাবৃত্তি ঘটে এবং পুনরাবৃত্তিমূলক ঘটনার মধ্যে পারস্পরিক সম্পর্ক বজায় থাকে। চক্রাকার মতবাদের প্রবক্তাদের মধ্যে ইবনে খালদুনের মতে, সমাজ ঘড়ির কাঁটার ন্যায় চক্রাকারে পরিবর্তিত হয় এবং ১২০ বছর পর পুনরায় আগের অবস্থায় ফিরে আসে। এ মতবাদ অনুসারে মানুষের ইতিহাস কালচক্রে বিবর্তিত হচ্ছে অর্থাৎ মানুষের ইতিহাস যেখান থেকে শুরু আবার সেখানেই ফিরে আসবে। এক্ষেত্রে পরিবর্তনের প্রত্যেক স্তর পূর্ববর্তী স্তর হতে সৃষ্টি হয় এবং তা পরবর্তী স্তরের জন্ম দেয়। চক্রাকার মতবাদের মতে প্রতিটি সভ্যতারই উৎপত্তি, বিকাশ ও ধ্বংসের পর্যায় রয়েছে এবং বিভিন্ন কারণে প্রতিটি সভ্যতার ক্ষেত্রে এরূপ পরিবর্তন লক্ষ করা যায়। চক্রাকার মতবাদের তাত্ত্বিকদের মধ্যে ইবনে খালদুন, ভিলফ্রেডো প্যারেটো, পিতিরিম সরোকিন প্রমুখ উল্লেখযোগ্য।"
        },
        {
          "label": "ঘ",
          "question": "সামাজিক পরিবর্তনের ক্ষেত্রে উক্ত মতবাদটির যৌক্তিকতা বিশ্লেষণ করো।",
          "explanation": "সামাজিক পরিবর্তনের ক্ষেত্রে চক্রাকার মতবাদ একটি প্রাচীন ও যৌক্তিক ধারণা। সামাজিক পরিবর্তন একটি চলমান প্রক্রিয়া যার মাধ্যমে সমাজ প্রতিনিয়ত পরিবর্তিত হচ্ছে। বিভিন্ন সমাজবিজ্ঞানী এ পরিবর্তনগুলোকে বিভিন্ন তত্ত্বের মাধ্যমে বিশ্লেষণ করেছেন। তার মধ্যে চক্রাকার তত্ত্ব অন্যতম। এ তত্ত্বের মাধ্যমে তারা দেখিয়েছেন যে সমাজ চক্রাকারে আবর্তিত হয়ে পুনরায় পূর্বের অবস্থায় ফিরে আসে। চক্রাকার তত্ত্বের অন্যতম প্রবক্তা প্যারেটো বলেন, \"সমাজ পরিবর্তনের ধারা চক্রাকারে আবর্তিত হচ্ছে এবং সমাজ ঘুরে-ফিরে আবার আগের অবস্থায় ফিরে আসে।” তিনি তার তত্ত্বে এলিট চক্রের মাধ্যমে সমাজ কীভাবে আবর্তিত হয় তা দেখিয়েছেন। অন্যদিকে সামাজিক পরিবর্তনের রৈখিক মতবাদের প্রবক্তাদের মধ্যে অগাস্ট কোঁৎ ও কার্ল মার্কস অন্যতম। তাদের মতে সমাজ ক্রমশ সভ্যতার উচ্চ স্তরে উপনীত হচ্ছে এবং এর ফলে সামাজিক অগ্রগতি রৈখিকভাবে ঘটছে। কোঁৎ তার 'ত্রয়স্তর' তত্ত্বে মানুষের বুদ্ধিগত বিকাশ বিশ্লেষণের মাধ্যমে ( সামাজিক পরিবর্তন ব্যাখ্যা করেছেন। সামাজিক পরিবর্তনের তাত্ত্বিক ভিত্তি হিসেবে চক্রাকার এবং রৈখিক উভয় মতবাদই যৌক্তিক হলেও ইতিহাসের আলোকে বলা যায়, চক্রাকার মতবাদ তুলনামূলক বেশি গ্রহণীয়। উপরের আলোচনার মাধ্যমে এটি বোঝা যায় যে, সমাজ পরিবর্তনের ব্যাখ্যা হিসেবে চক্রাকার মতবাদ যৌক্তিক এবং বেশি গ্রহণযোগ্য।"
        }
      ]
    }
  ]
}