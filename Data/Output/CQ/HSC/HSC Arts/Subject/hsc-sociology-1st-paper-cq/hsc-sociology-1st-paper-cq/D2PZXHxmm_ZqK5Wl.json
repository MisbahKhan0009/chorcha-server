{
  "title": "সম্মিলিত বোর্ড ২০১৫",
  "subtitle": "সমাজবিজ্ঞান (9)",
  "questions": [
    {
      "number": "1",
      "uddipok": "সালাম সাহেব পরিবার-পরিজন নিয়ে শহরে বাস করে। তার একমাত্র কলেজপড়ুয়া ছেলে পাড়ার বন্ধুদের সাথে মিলে ধূমপানে অভ্যস্ত হয়ে পড়ছে মাঝেমধ্যে বাবার অজান্তে তার পকেট থেকে টাকা-পয়সা নিয়ে থাকে এবং দেরি করে বাড়ি ফেরে।",
      "tag": "All.B 15",
      "sub_questions": [
        {
          "label": "ক",
          "question": "সমাজবিজ্ঞান একমাত্র বিজ্ঞান যা সমাজ এবং সামাজিক সম্পর্ক বিষয়ে অধ্যয়ন করে।\"-উক্ত সংজ্ঞাটি কোন সমাজবিজ্ঞানীর?",
          "explanation": "সমাজবিজ্ঞান একমাত্র বিজ্ঞান যা সমাজ এবং সামাজিক সম্পর্ক বিষয়ে অধ্যয়ন করে।\"- সংজ্ঞাটি সমাজবিজ্ঞানী ম্যাকাইভার ও পেজের।"
        },
        {
          "label": "খ",
          "question": "সমাজবিজ্ঞান একটি বিশ্লেষণধর্মী বিজ্ঞান-ব্যাখ্যা কর।",
          "explanation": "সমাজবিজ্ঞানে গোটা সমাজের নিখুঁত বিশ্লেষণ ও পর্যালোচনা থাকে বলে সমাজবিজ্ঞানকে বিশ্লেষণধর্মী বিজ্ঞান বলা হয়। আমরা জানি, সমাজবিজ্ঞান কেবল সমাজের প্রপঞ্জ বা ঘটনাবলির আলোচনাই করে না, বরং ঐ প্রপঞ্জ বা ঘটনাসমূহের মধ্যে কার্যকারণ সম্পর্ক নির্ণয়ের প্রচেষ্টাও চালায়। এক্ষেত্রে যুক্তিবাদী বিচার-বিশ্লেষণের সহায়তা নেয়া হয়। তাই সমাজবিজ্ঞানকে একটি বিশ্লেষণধর্মী বিজ্ঞান বলা হয়।"
        },
        {
          "label": "গ",
          "question": "উদ্দীপকের সালাম সাহেবের ছেলের আচরণ সমাজবিজ্ঞানের কোন শাখায় আলোচনা করা হয়? ব্যাখ্যা কর।",
          "explanation": "উদ্দীপকের সালাম সাহেবের ছেলের আচরণ সমাজবিজ্ঞানের 'অপরাধ সমাজবিজ্ঞান' শাখায় আলোচনা করা হয়। অপরাধ, অপরাধ প্রবণতা, দারিদ্র্য, কিশোর অপরাধ, ভদ্রবেশী অপরাধ, অপরাধ সংঘটনে পরিবেশের প্রভাব, অপরাধের কারণ, অপরাধের তত্ত্ব, অপরাধের স্বরূপ, পতিতাবৃত্তি, সামাজিক স্থিতিশীলতা ভেঙে পড়া প্রভৃতি বিষয়ের আলোচনার জন্য অপরাধ সমাজবিজ্ঞান নামে সমাজবিজ্ঞানে আলাদা একটি ক্ষেত্র প্রতিষ্ঠিত হয়েছে। উদ্দীপকে উল্লিখিত সালাম সাহেব পরিবার-পরিজন নিয়ে শহরে বাস করেন। তাঁর একমাত্র কলেজপড়ুয়া ছেলে পাড়ার বন্ধুদের সাথে মিলে ধূমপানে অভ্যস্ত হয়ে পড়েছে। মাঝেমধ্যে বাবার অজান্তে তাঁর পকেট থেকে টাকা- পয়সা নিয়ে থাকে এবং দেরি করে বাড়ি ফেরে। সালাম সাহেবের ছেলে যেহেতু কলেজে পড়ে, সেহেতু বয়স বিচারে আমরা তাকে কিশোর বলতে পারি। আর তার সংঘটিত কাজগুলোও কিশোর অপরাধের অন্তর্ভুক্ত। তাই আমরা বলতে পারি, সালাম সাহেবের ছেলে কিশোর অপরাধী। আর কিশোর অপরাধের কারণ, প্রকৃতি ও ফলাফল নিয়ে অপরাধ সমাজবিজ্ঞান বিস্তারিত আলোচনা করে।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধানে সমাজবিজ্ঞানের জ্ঞান কীভাবে সাহায্য করতে পারে?- তোমার মতামত দাও।",
          "explanation": "উদ্দীপকের সালাম সাহেবের ছেলের ঘটনা বর্ণনার মাধ্যমে কিশোর অপরাধকে নির্দেশ করা হয়েছে। আর এ ধরনের সমস্যা সমাধানে সমাজবিজ্ঞানের জ্ঞান গুরুত্বপূর্ণ ভূমিকা পালন করতে পারে বলে আমি মনে করি। আমরা জানি, সমাজবিজ্ঞান সমাজের বিভিন্ন সমস্যার কারণ এবং তা সমাধানের উপায় সম্পর্কে আলোচনা করে থাকে। উদ্দীপকের সালাম সাহেবের ছেলে কিশোর অপরাধের সাথে যুক্ত। এক্ষেত্রে সমাজবিজ্ঞান তার অপরাধের সাথে যুক্ত হওয়ার প্রকৃত কারণ উদ্‌ঘাটন করতে পারবে। এছাড়া তার অপরাধী হওয়ার পেছনে পরিবার ও পারিপার্শ্বিক পরিবেশের প্রভাব কতটুকু সে সম্পর্কেও সঠিক তথ্য খুঁজে বের করতে পারবে। অপরাধের যথার্থ কারণ খুঁজে বের করার পর সমাজবিজ্ঞান তা সমাধানে উপযুক্ত উপায় সম্পর্কে জ্ঞানদান করে। কীভাবে সালাম সাহেবের ছেলেকে সঠিক পথে ফিরিয়ে আনা সম্ভব হবে, সে সম্পর্কে সমাজবিজ্ঞান কার্যকরী উপায় সম্পর্কে ধারণা দিতে পারবে। সমাজবিজ্ঞানের এ উপায়ের সঠিক ব্যবহারের মাধ্যমে সালাম সাহেবের ছেলেকে কিশোর অপরাধ থেকে ফিরিয়ে আনা সম্ভব। এক্ষেত্রে সমাজবিজ্ঞান পরিবারের ভূমিকার ওপর অধিক গুরুত্বারোপ করবে। অনেক সময় দেখা যায়, সুস্থ স্বাভাবিক জীবনে ফিরে আসার পর সঠিক পরিচর্যা ও তত্ত্বাবধানের অভাবে কিশোর অপরাধীরা পুনরায় অপরাধকর্মে জড়িয়ে পড়ে। এক্ষেত্রে সালাম সাহেবের ছেলে যাতে পুনরায় অপরাধকর্মে জড়িয়ে না পড়ে সে সম্পর্কেও সমাজবিজ্ঞান করণীয় আলোচনা করে থাকে। উপরের আলোচনার পরিপ্রেক্ষিতে বলা যায়, সমাজবিজ্ঞানের জ্ঞান সালাম সাহেবের ছেলের আচরণের পরিবর্তন ঘটিয়ে তাকে সমাজে পুনর্বাসিত করতে পারবে বলে আমি মনে করি।"
        }
      ]
    },
    {
      "number": "2",
      "uddipok": "নিপা সপ্তম শ্রেণির ছাত্রী। বিভিন্ন কারণে প্রায়ই সে বিষণ্ণ থাকে। স্কুলে যেতে তার ভাল লাগে না। পড়াশোনায় মন বসাতে পারে না। জীবনের প্রতি বিতৃষ্ণা সৃষ্টি হয়েছে তার।",
      "tag": "All.B 15",
      "sub_questions": [
        {
          "label": "ক",
          "question": "বৈজ্ঞানিক পদ্ধতি কাকে বলে?",
          "explanation": "বিজ্ঞানসম্মত অনুসন্ধানের দক্ষ উপায়কে বৈজ্ঞানিক পদ্ধতি বলা হয়।"
        },
        {
          "label": "খ",
          "question": "সমাজকাঠামো প্রত্যয়টি ব্যাখ্যা কর।",
          "explanation": "সমাজকাঠামো বলতে সমাজস্থ প্রতিষ্ঠানসমূহের পারস্পরিক সম্পর্ককে বোঝায়। সমাজ কী কী উপাদান দ্বারা কীভাবে গঠিত হয় সেটাই সমাজকাঠামোর মূল বিষয়। ব্যক্তিকে নিয়েই মানবসমাজ গঠিত। অতএব সমাজকাঠামো বলতে, আন্তঃব্যক্তি সম্পর্ক বা ব্যক্তি কর্তৃক গঠিত শ্রেণি বা গোষ্ঠীর মধ্যকার সামাজিক সম্পর্ককে বোঝায়। এ সম্পর্ক প্রতিফলিত হয় শিক্ষা ও সাংস্কৃতিক প্রতিষ্ঠানের মধ্য দিয়ে।"
        },
        {
          "label": "গ",
          "question": "উদ্দীপকের নিপার সমস্যাটির কারণ উদঘাটনের জন্য সমাজবিজ্ঞানের কোন গবেষণা পদ্ধতিটি উপযুক্ত?- আলোচনা কর।",
          "explanation": "নিপার সমস্যাটির কারণ উদঘাটনের জন্য সমাজবিজ্ঞানের ঘটনা অনুধ্যান পদ্ধতিটি উপযুক্ত। সমাজ গবেষণার একটি গুরুত্বপূর্ণ পদ্ধতি হলো ঘটনা অনুধ্যান। সাধারণত একাধিক প্রপঞ্জ বা ঘটনা পর্যবেক্ষণ করে একটি সাধারণ সূত্রে উপনীত হওয়ার প্রচেষ্টাকে বলা হয় ঘটনা অনুধ্যান পদ্ধতি। কোনো একটি বিশেষ পরিস্থিতি, গোষ্ঠী, সম্প্রদায়, প্রতিষ্ঠান এবং বিশেষ ব্যক্তিত্বের অধ্যয়নে এ পদ্ধতি ব্যবহার করা হয়। উদ্দীপকে উল্লিখিত নিপা সপ্তম শ্রেণির ছাত্রী। বিভিন্ন কারণে প্রায়ই সে বিষন্ন থাকে। স্কুলে যেতে তার ভালো লাগে না। পড়াশোনায় মন বসাতে পারে -না। জীবনের প্রতি তার বিতৃষ্ণা সৃষ্টি হয়েছে। নিপার এ সমস্যার কারণ। উদঘাটনে ঘটনা অনুধ্যান পদ্ধতিটি উপযুক্ত। এর মাধ্যমে ব্যক্তির আচরণের অস্বাভাবিকতার কারণ খুঁজে বের করে তা সমাধানে সঠিক নির্দেশনা প্রদান করা হয়। অনুরূপভাবে নিপার এ ধরনের আচরণের কারণ ঘটনা অনুধ্যানের মাধ্যমে খুঁজে বের করে এর সমাধান দেয়া সম্ভব। সুতরাং আমরা বলতে পারি, ঘটনা অনুধ্যান পদ্ধতির মাধ্যমে নিপার সমস্যার কারণ উদঘাটন করা সম্ভব।"
        },
        {
          "label": "ঘ",
          "question": "সমাজ গবেষণায় উক্ত পদ্ধতির সুবিধা-অসুবিধাসমূহ মূল্যায়ন কর ।",
          "explanation": "সমাজ গবেষণায় উত্ত পদ্ধতি তথা ঘটনা অনুধ্যান পদ্ধতিটির যেমন অনেক সুবিধা রয়েছে তেমনি রয়েছে অনেক অসুবিধা। ঘটনা অনুধ্যান পদ্ধতিতে গবেষক যেকোনো কৌশল অবলম্বন করতে পারেন, এজন্য তাকে কোনো ধরাবাঁধা নিয়মে আবন্ধ থাকতে হয় না। গবেষক বিভিন্ন কেসগুলোকে বিস্তারিতভাবে অধ্যয়ন এবং পর্যালোচনা করে বৈচিত্র্যপূর্ণ সাধারণীকরণের মাধ্যমে সিদ্ধান্ত গ্রহণে সচেষ্ট হয়ে থাকেন। ঘটনা অনুধ্যান পদ্ধতিতে গবেষণার বিষয়ের সাথে সংশ্লিষ্ট অন্যান্য প্রয়োজনীয় বিষয়েও অধ্যয়ন করা যায়। যার ফলে কোনো সমস্যাকে সামগ্রিকভাবে বিশ্লেষণ করা সম্ভব হয়। সামাজিক গবেষণা কার্য পরিচালনার ক্ষেত্রে গবেষকের একটি গুরুত্বপূর্ণ দায়িত্ব ও কাজ হলো গবেষণা ব্যয়, সময়, জনশক্তি প্রভৃতির দিকে খেয়াল রাখা। এ সকল দিক বিবেচনায় ঘটনা অনুধ্যান হচ্ছে অধিকতর আদর্শ, উত্তম ও গ্রহণযোগ্য পদ্ধতি। ঘটনা অনুধ্যান পদ্ধতিতে গবেষকের ওপর ধরাবাঁধা কোনো নিয়মের নিয়ন্ত্রণ না থাকায় তথ্য সংগ্রহের ক্ষেত্রে এবং তথ্য বিশ্লেষণের প্রেক্ষিতে সিদ্ধান্ত গ্রহণের ক্ষেত্রে গবেষকের পক্ষপাতের ছাপ পড়ে থাকে। ঘটনা অনুধ্যানের মাধ্যমে সংগৃহীত তথ্যসমূহ সঠিক ও নির্ভরযোগ্য হওয়ার সম্ভাবনা খুবই কম। কারণ তথ্য সরবরাহকারী অনেক সময় গবেষকের ইচ্ছা ও আগ্রহকে প্রাধান্য না দিয়ে নিজের খেয়াল-খুশিমতো উত্তর প্রদান করে থাকে। ফলে সঠিক ও নির্ভরযোগ্য তথ্য পাওয়ার সম্ভাবনা কম থাকে। ঘটনা অনুধ্যান পদ্ধতিতে তথ্যের পরিমাণগত মাত্রা যাচাইয়ের অভাব থাকে। কারণ এতে এত বেশি তথ্যের সমাবেশ থাকে যা সঠিকভাবে যাচাই করা সম্ভব হয় না। পরিশেষে বলা যায়, ঘটনা অনুধ্যান পদ্ধতির বেশ কিছু অসুবিধা থাকলেও সমাজ গবেষণায় এটি একটি গুরুত্বপূর্ণ পদ্ধতি হিসেবে বিবেচিত।"
        }
      ]
    },
    {
      "number": "3",
      "uddipok": "'ক' এমন একটি গ্রামে বাস করে যার অধিকাংশ মানুষ অলৌকিকতায় বিশ্বাস করে। তারা মনে করে সুখ-দুঃখ, উন্নতি-অবনতি সবকিছুই কপালের লিখন",
      "tag": "All.B 15",
      "sub_questions": [
        {
          "label": "ক",
          "question": "ইবনে খালদুন রচিত বিখ্যাত গ্রন্থটির নাম কী?",
          "explanation": "ইবনে খালদুন রচিত বিখ্যাত গ্রন্থটির নাম হলো 'আল-মুকাদ্দিমা"
        },
        {
          "label": "খ",
          "question": "গোষ্ঠী সংহতি বলতে কী বোঝায়?",
          "explanation": "ইবনে খালদুন সমাজ-শক্তির অন্তর্গত কারণ হিসেবে গোষ্ঠী সংহতি বা'সামাজিক সংহতির কথা উল্লেখ করেছেন। সামাজিক সংহতি সম্পর্কে ইবনে খালদুন বলেছেন, সামাজিক সংহতি এক ধরনের আদর্শভিত্তিক অনুভূতি, যা সবাই একত্রে বসবাস করে অনুভব করে এবং সাধারণ দায়িত্বগুলো ভাগাভাগি করে নেয়। এমনকি সাধারণ বিপদ-আপদ এবং ভাগ্যের হেরফেরও তারা একই সাথে মোকাবিলা করে। ইবনে খালদুন এ ব্যাপারে গুরুত্ব আরোপ করে বলেছেন, সামাজিক সংহতি সমাজের জন্য সর্বাধিক গুরুত্বপূর্ণ ব্যাপার। কারণ নেতৃত্ব নির্ধারণ, অর্থনৈতিক সমৃদ্ধি, বুদ্ধিবৃত্তির বিকাশ এবং রাজনৈতিক অগ্রগতির ক্ষেত্রে তা সবিশেষ ভূমিকা পালন করে।"
        },
        {
          "label": "গ",
          "question": "উদ্দীপকে বর্ণিত 'ক' এর গ্রামটি অগাস্ট কোঁতের সমাজ বিকাশের কোন স্তরে অবস্থান করছে? ব্যাখ্যা কর।",
          "explanation": "উদ্দীপকে উল্লেখিত 'ক' গ্রামটি অগাস্ট কোঁৎ বর্ণিত সমাজ বিকাশের ধর্মতত্ত্ব সম্বন্ধীয় স্তরে অবস্থান করছে। অগাস্ট কোঁৎ- এর মতে, ধর্মতত্ত্ব সম্বন্দ্বীয় স্তর হলো মানব সমাজের আদি স্তর। এ স্তরে সমাজের ওপর ধর্মীয় প্রভাব ছিল অনেক বেশি। এ স্তরে মানুষের মনে যুক্তিবাদী ধারণার সৃষ্টি হয়নি। এ ধর্মতত্ত্বনির্ভর যুগে মানুষ মানুষের বিরুদ্ধে অবিরাম সংঘর্ষে লিপ্ত ছিল। তখন মানুষের নৈতিক জ্ঞান ছিল প্রাথমিক পর্যায়ের। মানবতাবোধ ছিল আক্রমণাত্মক ও পরস্পরের প্রতি শত্রুভাবাপন্ন। এরূপ মনোভাবাপন্ন লোকেরাই এ যুগের সম্মানিত শ্রেণিতে অধিষ্ঠিত ছিল। একারণে অগাস্ট কোঁৎ এ স্তরকে সামাজিক স্তর বলে অভিহিত করেছেন। এ যুগের মানুষ ছিল অদৃষ্টবাদী। উদ্দীপকে আমরা দেখতে পাই, 'ক' গ্রামের অধিকাংশ মানুষ অলৌকিকতায় বিশ্বাস করে। তারা মনে করে, সুখ-দুখ, উন্নতি-অবনতি সবকিছুই কপালের লিখন। 'ক' গ্রামের মানুষের ধারণা ও বিশ্বাসের সাথে অগাস্ট কোঁৎ- এর ধর্মতত্ত্ব সম্বন্ধীয় স্তরের সাদৃশ্য রয়েছে। কারণ ধর্মতত্ত্ব সম্বন্ধীয় স্তরের মানুষও অলৌকিক শক্তিতে বিশ্বাস করত। তারা তাদের কর্মকান্ডের ফলাফল ভাগ্যের লিখন হিসেবে মানত। সুতরাং আমরা বলতে পারি, 'ক' গ্রামটি অগাস্ট কোঁৎ বর্ণিত ধর্মতত্ত্ব সম্বন্ধীয় স্তরে অবস্থান করছে।"
        },
        {
          "label": "ঘ",
          "question": "উক্ত স্তরে অবস্থানরত সমাজের প্রগতি বাধাগ্রস্ত হয়-বিশ্লেষণ কর।",
          "explanation": "উদ্দীপক দ্বারা অগাস্ট কোঁৎ বর্ণিত ত্রয়ন্তরের অন্তর্গত ধর্মতত্ত্ব সম্বন্ধীয় ভরকে বোঝানো হয়েছে। প্রকৃতিগত কারণে স্বাভাবিকভাবেই এ স্তরে এবস্থানরত সমাজের প্রগতি বাধাগ্রয় হয়। ধর্মতত্ত্ব স্তরে মানুষের জান ছিল প্রাথমিক পর্যায়ে। তখন মানুষ প্রকৃতিকে নিয়ন্ত্রণ করার কোনো উপায় ও ক্ষমতা অর্জন করতে পারেনি। তখন মানুষ প্রকৃতির কাছে অসহায় ছিল। এছাড়া ধর্মতত্ত্ব ভরের মানুষ অলৌকিক শক্তিতে বিশ্বাস করত। তাদের মধ্যে কোনো যুক্তিবাদী চিন্তা বিকশিত হয়নি। এর ফলে সমাজের প্রগতিও সম্ভব হয়নি। কারণ মানুষ তাদের কর্মকাণ্ড, ভালো-মন্দ সবকিছুকেই ভাগ্যের লিখন মনে করে বসে থাকত সমাজের প্রগতির জন্য তারা কোনো পদক্ষেপ গ্রহণ করেনি। এর ফলে সামাজিক প্রগতি বাধাগ্রস্ত হতো। ধর্ম ছিল এ স্তরের মূল চালিকা শক্তি। তাই যেকোনো কাজে মানুষ ধর্মীয় অনুভূতির ওপর বেশি গুরুত্ব দিত। ধর্মীয় অনুভূতিতে আঘাত লাগে এমন কোনো কাজ তারা করত না। এছাড়া সমাজের এ স্তরে মানবতা ছিল আক্রমণাত্মক ও পরস্পরের প্রতি শত্রুভাবাপন্ন। এ ধরনের মানসিকতাও সমাজের প্রগতির ক্ষেত্রে বাধার সৃষ্টি করে। অদৃষ্টবাদী হওয়ার কারণে এ স্তরের মানুষেরা সামাজিক অনুন্নয়নকে ভাগ্যের লিখন বলে মনে করত। এর ফলেও সামাজিক প্রগতি বাধাগ্রস্ত হয়।। ধর্মতাত্ত্বিক স্তরে সমাজ ও রাষ্ট্রে পুরোহিত শ্রেণির প্রাধান্য থাকে। সমাজের সাধারণ মানুষের নিজস্ব ধ্যান-ধারণা ও চিন্তা-ভাবনার কোনো মূল্যায়ন করা হতো না। পুরোহিতের নির্দেশই ছিল শেষ কথা। এ ফলেও সামাজিক প্রগতি সংঘটিত হতে পারে না।' উপর্যুক্ত আলোচনার প্রেক্ষিতে বলা যায়, মানুষের সীমিত জান, অদৃষ্টের প্রতি। বিশ্বাস, যুক্তিবাদী চিন্তা-ভাবনার অভাব, ধর্মের প্রতি অন্ধ বিশ্বাস প্রভৃতি কারণে ধর্মতত্ত্ব স্তরে সমাজের প্রগতি বাধাগ্রস্ত হয়।"
        }
      ]
    },
    {
      "number": "4",
      "uddipok": "ফরিদ মিয়ার আর্থিক অবস্থা পূর্বে ভাল ছিল না। তিনি জমি বিক্রি করে তার দুই ছেলেকে সৌদি আরবে পাঠালেন। এখন তিনি প্রচুর সম্পদের মালিক। সমাজে তার মর্যাদা বৃদ্ধি পেয়েছে।",
      "tag": "All.B 15",
      "sub_questions": [
        {
          "label": "ক",
          "question": "লোকরীতি কী?",
          "explanation": "লোকরীতি হচ্ছে সমাজের আদর্শ বা মানসম্মত আচরণ যা সমাজের সদস্যদের জন্য অবশ্য পালনীয়।"
        },
        {
          "label": "খ",
          "question": "সামাজিক স্তরবিন্যাস সার্বজনীন-ব্যাখ্যা কর।",
          "explanation": "অমার্কসীয় সমাজবিজ্ঞানীরা মনে করেন, শ্রেণিধীন সমাজ কল্পনামাত্র। অর্থাৎ সামাজিক স্তরবিন্যাস হলো চিরন্তন ও সর্বজনীন। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে এবং কখনো অবলুপ্ত হয়নি। স্তরবিন্যাসকে বাস্তবে কখনো এড়িয়ে যাওয়া যায় না। কালের বিবর্তনের ধারায় সামাজিক স্তরবিন্যাসের আকৃতি-প্রকৃতিতে পরিবর্তন ঘটেছে কিন্তু স্তরবিন্যাস কখনো বিলুপ্ত হয়নি।"
        },
        {
          "label": "গ",
          "question": "উদ্দীপকের ফরিদ মিয়ার সামাজিক অবস্থানের পরিবর্তন কোন ধরনের সামাজিক গতিশীলতাকে নির্দেশ করে? ব্যাখ্যা কর",
          "explanation": "উদ্দীপকের ফরিদ মিয়ার সামাজিক অবস্থানের পরিবর্তন ঊর্ধ্বমুখী উল্লম্ব গতিশীলতাকে নির্দেশ করে। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদায় হ্রাস-বৃদ্ধি ঘটে, তবে তাকে উল্লম্ব গতিশীলতা বলে। উল্লম্ব গতিশীলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক স্তরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে। উল্লম্ব গতিশীলতা আবার দুই ভাগে বিভক্ত। যথা- ঊর্ধ্বমুখী উল্লম্ব গতিশীলতা ও অধোমুখী উল্লম্ব গতিশীলতা। সামাজিক গতিশীলতার ফলে যদি ব্যক্তির সামাজিক মর্যাদার উন্নতি ঘটে, তবে তাকে ঊর্ধ্বমুখী উল্লম্ব গতিশীলতা বলে। আর সামাজিক গতিশীলতার ফলে যদি সামাজিক মর্যাদার অবনতি ঘটে, তখন তাকে অধোমুখী উল্লম্ব গতিশীলতা বলে। উদ্দীপকে আমরা দেখতে পাই, ফরিদ মিয়ার আর্থিক অবস্থা পূর্বে ভালো ছিল না। তিনি জমি বিক্রি করে তার দুই ছেলেকে সৌদি আরবে পাঠালেন। এখন তিনি প্রচুর সম্পদের মালিক। সমাজে তার মর্যাদা বৃদ্ধি পেয়েছে। অর্থাৎ ফরিদ মিয়ার ক্ষেত্রে উর্ধ্বমুখী উল্লম্ব গতিশীলতা ঘটেছে। সুতরাং আমরা বলতে পারি, ফরিদ মিয়ার সামাজিক অবস্থানের পরিবর্তন উর্ধ্বমুখী উল্লম্ব গতিশীলতাকে নির্দেশ করছে।"
        },
        {
          "label": "ঘ",
          "question": "উক্ত সামাজিক গতিশীলতার ক্ষেত্রে শিক্ষা গুরুত্বপূর্ণ ভূমিকা পালন করে আলোচনা কর।",
          "explanation": "উদ্দীপক দ্বারা নির্দেশিত সামাজিক প্রত্যয় হচ্ছে উর্ধ্বমুখী উল্লম্ব গতিশীলতা। উর্ধ্বমুখী উল্লম্ব গতিশীলতার ক্ষেত্রে শিক্ষা গুরুত্বপূর্ণ ভূমিকা পালন করে। ঊর্ধ্বমুখী উল্লম্ব গতিশীলতা দ্বারা সমাজের ব্যক্তিস্তর সামাজিক মর্যাদা বৃদ্ধি পায়। ব্যাক্তির সামাজিক জীবনে পরিবর্তন আসে। এর ফলে তার আর্থিক অবস্থাও ভালো হয়। আর এসকল গতিশীলতার পেছনে কার্যকরী ভূমিকা পালন করে শিক্ষা। কারণ, শিক্ষা গ্রহণের মাধ্যমে সমাজে ব্যক্তির মর্যাদা বৃদ্ধি পায়। শিক্ষা গ্রহণ শেষে ব্যক্তি সম্মানজনক পেশায় নিয়োজিত হয়। ফলে তার সামাজিক মর্যাদা বৃদ্ধি পায়। সম্মানজনক পেশায় কর্মরত থাকার কারণে ব্যক্তির আর্থিক উন্নতিও সাধিত হয়। এই। বাতির মর্যাদা বৃদ্ধি করে। শিক্ষার কারণে মানুষ স অর্থ-সম্পত্তিও সমাজে সমাজে সম্মান লাভ করে। সমাজের সাধারণ ব্যক্তিরা সঠিক পরামর্শের জন্য শিক্ষিত। ব্যক্তির কাছে যায়, ব্যক্তি নিজের হয় শিক্ষিত ব্যক্তির সামাজিক মর্যাদা বৃদ্ধি করে। শিক্ষিত ব্যতি সম্পর্কে সচেতন থাকার পাশাপাশি সমাজের উন্নয়নে জীবন বিষয়টিও সমাজে তার মর্যাদা বৃদ্ধি করে। আমরা অনেক কাজ করেন। বাবার সন্তান উচ্চশিক্ষায় শিক্ষিত হয়ে নিজেয় সামাজিক মর্য পরিবর্তন অথাৎ শিক্ষা মানুষের ঘাটানোর পাশাপাশি বাবার মর্যাদারও পরিবর্তন ঘটায়। অ সামাজিক মর্যাদার আমূল পরিবর্তন ঘটায়। উপরের আলোচনার পরিপ্রেক্ষিতে সামাজিক গতিশীলতার ক্ষেত্রে শিক্ষা আমরা বলতে পারি, উর্ধ্বমুখী উন্নড কার্যকরী ভূমিকা পালন করে।"
        }
      ]
    },
    {
      "number": "5",
      "uddipok": "মমিন সাহেবের পরিবার একটি আদর্শ পরিবার। ছেলেমেয়েদেরকে তিনি নম্রতা, ভদ্রতা, আদব-কায়দা এবং নৈতিকতার জ্ঞান রপ্ত করিয়েছেন। এতে ছেলেমেয়েরা আদর্শবান হিসেবে গড়ে উঠেছে।",
      "tag": "All.B 15",
      "sub_questions": [
        {
          "label": "ক",
          "question": "প্রথা কী?",
          "explanation": "সমাজের সুনির্দিষ্ট কতকগুলো নিয়ম, যা অনুসরণ করা সমাজবাসীর কর্তব্য, তা-ই হচ্ছে প্রথা।"
        },
        {
          "label": "খ",
          "question": "পরিবার হলো একটি সার্বজনীন প্রতিষ্ঠান। ব্যাখ্যা কর।",
          "explanation": "পরিবার হলো একটি সর্বজনীন প্রতিষ্ঠান, কেননা মানবসমাজের বিকাশের প্রতিটি পর্যায়েই পরিবারের অস্তিত্ব পরিলক্ষিত হয়। পরিবারেই মানুষ জন্মগ্রহণ করে, বেড়ে ওঠে এবং বৃহত্তর সমাজজীবনে প্রবেশের শিক্ষা লাভ করে। সমাজ পরিবর্তনের সাথে সাথে পরিবারের কাঠামো ও কার্যাবলিতে পরিবর্তন এলেও তা কখনো বিলুপ্ত হয়নি এবং ভবিষ্যতেও হবে না।"
        },
        {
          "label": "গ",
          "question": "উদ্দীপকে পরিবারের কোন কাজটির প্রতি ইঙ্গিত করা হয়েছে? আলোচনা কর।",
          "explanation": "উদ্দীপকের মাধ্যমে পরিবারের সামাজিকীকরণ কাজের প্রতি ইঙ্গিত করা হয়েছে। পরিবারের অন্যতম গুরুত্বপূর্ণ কাজ হলো সন্তানসন্ততিদের উপযুক্ত সামাজিক মানুষ হিসেবে গড়ে তোলা। এ কাজটি প্রাথমিকভাবে পরিবারের ওপরই বর্তায়। সমাজের কাঙ্ক্ষিত মূল্যবোধ অনুযায়ী পরিবার শিশুকে গড়ে তোলে। পরিবারই তার শিশু-কিশোরদের সামাজিক মূল্যবোধ, আচার- প্রথা, রীতিনীতি তথা সাংস্কৃতিক ধ্যানধারণা সম্পর্কে প্রাথমিক জ্ঞান সরবরাহ করে। সামাজিক জীব হিসেবে সমাজে বসবাস করতে গেলে মানুষকে প্রতিনিয়তই তার চারপাশের মানুষের সংস্পর্শে আসতে হয়। পরিবার তার শিশু-কিশোরদের এসব সামাজিক গুণাবলি অর্জন করতে তথা সামাজিকীকরণে গুরুত্বপূর্ণ ভূমিকা পালন করে। উদ্দীপকে উল্লিখিত মমিন সাহেবের পরিবার একটি আদর্শ পরিবার। তিনি ছেলেমেয়েদেরকে নম্রতা-ভদ্রতা, আদব-কায়দা এবং নৈতিকতার জ্ঞান রপ্ত করিয়েছেন। এতে ছেলেমেয়েরা আদর্শবান হিসেবে গড়ে উঠেছে। অর্থাৎ মমিন সাহেব তার ছেলে-মেয়েদেরকে সামাজিকীকরণের শিক্ষা দিয়েছেন। কারণ সামাজিকীকরণের মাধ্যমেই শিশুরা সমাজ উপযোগী আচার-আচরণ, মূল্যবোধের শিক্ষা লাভ করে আদর্শবান মানুষ হিসেবে গড়ে ওঠে। সুতরাং বলা যায়, উদ্দীপকে সামাজিকীকরণের মাধ্যম হিসেবে পরিবারের শিক্ষামূলক কাজেরই প্রতিফলন ঘটেছে।"
        },
        {
          "label": "ঘ",
          "question": "সামাজিক নিয়ন্ত্রণে পরিবারের উক্ত কাজটি কী ভূমিকা পালন করতে পারে? বিশ্লেষণ কর।",
          "explanation": "উদ্দীপকের মমিন সাহেবের পরিবারের মাধ্যমে মূলত পরিবারের সামাজিকীকরণ কার্যাবলির প্রতিচ্ছবি ফুটে উঠেছে। সামাজিক নিয়ন্ত্রণে পরিবারের উক্ত কাজ তথা সামাজিকীকরণের ভূমিকা অত্যন্ত গুরুত্বপূর্ণ। সামাজিক নিয়ন্ত্রণ এমন একটি প্রক্রিয়া যার মাধ্যমে সমাজ ব্যক্তিকে সমাজস্বীকৃত রীতিনীতির মাধ্যমে উপযুক্ত আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। আর সামাজিকীকরণ হচ্ছে এমন একটি প্রক্রিয়া যার মাধ্যমে ব্যক্তি তার সমাজে কর্তব্য সম্পাদনকারী এবং সমাজের বিভিন্ন কাজে অংশগ্রহণকারী সদস্যরূপে নিজেকে প্রতিষ্ঠিত করে। সামাজিকীকরণ ব্যাক্তিকে তার সামাজিক নানা ধরনের কাজকর্মে অংশগ্রহণকারী হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করে। আর এ মূল্যবোধ-প্রক্রিয়ার মাধ্যমে ব্যক্তি তার সমাজে প্রচলিত প্রথা, মূল্যবোধ, রীতিনীতি, আচার-আচরণ তথা সমগ্র সমাজের সাথে সঙ্গতি সাধনের উপায় ও ব্যবস্থা সম্পর্কে অভিজ্ঞতা অর্জন করে এবং এর মাধ্যমেই সে সমাজব্যবস্থার সাথে সামঞ্জস্য বিধানে সক্ষম হয়। সামাজিকীকরণ প্রক্রিয়া ব্যক্তিকে দলের অন্য সদস্যদের সাথে মিলেমিশে থাকার ক্ষেত্রে সক্ষম করে তোলে। সামাজিকীকরণের জন্যই ব্যক্তি সমাজের সদস্য হিসেবে তার নিজের জন্য অসম্মানজনক বা সমাজের জন্য ক্ষতিকর এমন কোনো কাজ করতে উৎসাহী হয় না। সামাজিকীকৃত ব্যক্তি তার শ্রমের মাধ্যমে উৎপাদনমূলক কাজ করার চেষ্টা করে। এমনকি ব্যক্তি যদি পুরোপুরি সামাজিক হয় তবে সে সমাজের গুরুত্ব ভালোভাবে বুঝতে শেখে এবং ব্যক্তিস্বার্থের ঊর্ধ্বে সমাজের স্বার্থকে স্থান দেয়। এর ফলে সামাজিক নিয়ন্ত্রণের কাজ সহজ হয়। সমাজে মানুষ সুন্দরভাবে একে অপরের সাথে মিলেমিশে বসবাস করতে পারে। উপরের আলোচনার পরিপ্রেক্ষিতে বলা যায়, সামাজিকীকরণের মাধ্যমে ব্যক্তি সমাজের মূল্যবোধ, আদর্শ, শৃঙ্খলা, দায়িত্ব-কর্তব্য সম্পর্কে শিক্ষা পায়। আর এ শিক্ষাই সামাজিক নিয়ন্ত্রণে কার্যকরী ভূমিকা পালন করে থাকে।"
        }
      ]
    },
    {
      "number": "6",
      "uddipok": "মি. হাসান দীর্ঘদিন পর তার গ্রামে গিয়ে দেখলেন গ্রামের চেহারা আগের মতো নেই। ঘরে ঘরে বিদ্যুৎ, টেলিভিশন এবং লোকজনের হাতে হাত মোবাইল যা গ্রামীণ জীবনে ব্যাপক পরিবর্তন এনেছে। মানুষের দৃষ্টিভঙ্গি ও মূল্যবোধের ক্ষেত্রে পরিবর্তন এসেছে।",
      "tag": "All.B 15",
      "sub_questions": [
        {
          "label": "ক",
          "question": "জ্ঞাতি সম্পর্ক কী?",
          "explanation": "জাতিসম্পর্ক হলো এমন এক সামাজিক সম্পর্ক যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ থাকে।"
        },
        {
          "label": "খ",
          "question": "বংশগতির প্রভাব বুঝিয়ে বল।",
          "explanation": "ব্যক্তির ব্যক্তিত্ব গঠন ও পরিচালনায়, প্রতিভা ও দক্ষতা, আচার-ব্যবহার ও মানবিক অবস্থা, দৈহিক আকার-আকৃতিতে বংশগতির প্রভাব রয়েছে। সমাজ সভ্যতার উদ্ভব ও ক্রমবিকাশের ক্ষেত্রে মানুষের বংশগতি প্রভাব বিস্তার করে। জৈবিক উপাদানের প্রভাবে উত্তরাধিকারদের আচার-ব্যবহার, গুণাগুণ, স্বভাব, স্বাস্থ্য, মেজাজ, বুদ্ধির অধিকার হয়। সামাজিক খ্যাতি ও মর্যাদা লাভেও বংশগতির গুরুত্বপূর্ণ প্রভাব রয়েছে।"
        },
        {
          "label": "গ",
          "question": "উদ্দীপকের মি. হাসানের গ্রামের পরিবর্তনে সমাজজীবনে প্রভাববিস্তারকারী কোন উপাদানের ভূমিকা রয়েছে? আলোচনা কর।",
          "explanation": "উদ্দীপকের জনাব হাসানের গ্রামের পরিবর্তনে সমাজজীবনে প্রভাববিস্তারকারী সাংস্কৃতিক উপাদানের ভূমিকা রয়েছে। সংস্কৃতি প্রত্যয়টিকে বিভিন্ন জন বিভিন্ন অর্থে ব্যবহার করেন। সাহিত্যিকগণ সংস্কৃতি বলতে মানুষের চিন্তা-ভাবনা, আশা-আকাঙ্ক্ষা, কামনা-বাসনা, কল্পনা ইত্যাদিতে বুঝিয়ে থাকেন। অন্যদিকে নৃবিজ্ঞানীরা যেকোন্যে নতুন উদ্ভাবনাকেই সংস্কৃতিরূপে গণ্য করেন। আর সমাজবিজ্ঞানীরা সংস্কৃতিকে জীবনপ্রণালি হিসেবে দেখেন। অর্থাৎ ব্যক্তি তার জীবনে যা কিছু করে সবই সংস্কৃতির অন্তর্ভুক্ত। উদ্দীপকে আমরা দেখতে পাই, জনাব হাসান দীর্ঘদিন পর তার গ্রামে গিয়ে দেখেন গ্রামের চেহারা আগের মতো নেই। ঘরে ঘরে বিদ্যুৎ, টেলিভিশন এবং লোকজনের হাতে হাতে মোবাইল। মানুষের দৃষ্টিভঙ্গি ও মূল্যবোধের ক্ষেত্রেও পরিবর্তন এসেছে। পাঠ্যবইয়ের আলোচনার পরিপ্রেক্ষিতে আমরা এ পরিবর্তনে সংস্কৃতির প্রভাবের কথা বলতে পারি, কারণ মানুষের ও মোবাইল সংস্কৃতির অন্তর্ভুক্ত। আর এগুলোর ব্যবহারই মানুষের জীবনে ব্যাপক পরিবর্তন এনেছে। এছাড়া মানুষের দৃষ্টিভলি ও মূল্যবোধও সংস্কৃতির অন্তর্ভুত। এগুলোর পরিবর্তনের কারণে ব্যাপক পরিবর্তন দেখা যায়। সুতরাং আমরা বলতে পারি, সংস্কৃতির প্রভাবেই জনাব হাসানের গ্রামে পরিবর্তন এসেছে।"
        },
        {
          "label": "ঘ",
          "question": "উক্ত উপাদানটি সামাজিক উন্নয়নের চালিকাশক্তি। বিশ্লেষণ কর।",
          "explanation": "উদ্দীপক যারা নির্দেশকৃত উপাদান তথা সংস্কৃতি সামাজিক উন্নয়নের চালিকাশক্তি। সামাজিক উন্নয়নে সাংস্কৃতিক উপাদানের ভূমিকা অত্যন্ত গুরুত্বপূর্ণ। সাংস্কৃতিক উপাদানের প্রত্যক্ষ প্রভাবে মানুষের চিন্তা-চেতনা, ধ্যান- ধারণায় পরিবর্তন সূচিত হয়। তাছাড়া প্রযুক্তিগত উন্নয়নের ফলে মানুষের মধ্যে আধুনিক চিন্তা ও চেতনার প্রবণতা লক্ষ করা যায়, সাংস্কৃতিক উপাদানেরই ফল। যেমন- একসময় লাঙল দিয়ে চাষ এর হলেও বর্তমানে ট্রাক্টর দিয়ে চাষ করে অধিক উৎপাদন করা সম্ভব হে আবার হাতের চেয়ে যন্ত্রের সাহায্যে উৎপাদন অধিক ফলপ্রসূ এবং এতে সময় কম ও উৎপাদন বেশি হয়। আবার পরিবর্তনের ক্ষেত্রে ভূত যাতায়াতের জন্য বাস, ট্রাক, রেলগাড়ির চেয়ে প্লেন বা হেলিকপ্টায় বেশ সক্রিয়। এসকল বিষয়গুলো সাংস্কৃতিক উপাদানের প্রত্যক্ষ ফল। দেখা যাচ্ছে, সামাজিক উন্নয়নকে সাংস্কৃতিক উপাদান প্রভাবিত করে। উপরের আলোচনার পরিপ্রেক্ষিতে আমরা বলতে পারি, সাংস্কৃতিক উপাদন সামাজিক উন্নয়নের চালিকাশক্তি হিসেবে কাজ করে।"
        }
      ]
    },
    {
      "number": "7",
      "uddipok": "মাইশার মা-বাবা দুজনেই চাকরিজীবী। কাজের মেয়ের তত্ত্বাবধানে সে বড় হচ্ছে। প্রায়ই তার মা-বাবার মধ্যে ঝগড়া-বিবাধ হয়। অনাদরে-অবহেলায় বড় হওয়ার কারণে সে পরিবেশের সাথে খাপ-খাইয়ে চলতে পারে না। তার মধ্যে আত্মবিশ্বাসের ঘাটতি প্রবল।",
      "tag": "All.B 15",
      "sub_questions": [
        {
          "label": "ক",
          "question": "সামাজিক পরিবর্তন কাকে বলে?",
          "explanation": "সমাজের এক অবস্থা থেকে অন্য অবস্থায় রূপান্তরকে সামাজিক পরিবর্তন বলে।"
        },
        {
          "label": "খ",
          "question": "খেলার সাথি কোন ধরনের সামাজিক গোষ্ঠী? ব্যাখ্যা কর।",
          "explanation": "পরিবারের পর খেলার সাথি হলো দ্বিতীয় গুরুত্বপূর্ণ সামাজিক গোষ্ঠী। সঙ্গীদলের সাথে খেলতে গিয়ে শিশু যেমন অন্যদেরকে তার আচরণ দ্বারা প্রভাবিত করে, তেমনি অন্যের আচরণ দ্বারাও নিজে প্রভাবিত হয়। সঙ্গীদের সাথে মেলামেশার ফলে পরিবারের বাইরে যে একটি জগৎ আছে সে সম্পর্কে শিশু সচেতন হয়। পারিবারিক আবহে স্নেহ-যত্নের প্রাধান্য থাকলেও বহির্জগতের পরিবেশে শিশুকে সহনশীলতা, নিয়ম- শৃঙ্খলা, দায়িত্ব-কর্তব্য ইত্যাদি শিখতে হয়। এ সময়ে অনেক শিশুর মধ্যে নেতৃত্বের গুণাবলিও স্পষ্ট হয়ে ওঠে।"
        },
        {
          "label": "গ",
          "question": "মাইশার খাপছাড়া আচরণের জন্য সামাজিকীকরণের কোন বাহনটি দায়ী? ব্যাখ্যা কর।",
          "explanation": "মাইশার খাপছাড়া আচরণের জন্য সামাজিকীকরণের পরিবার বাহনটি দায়ী। শিশুর সামাজিকীকরণে পরিবার প্রাথমিক বাহন হিসেবে কাজ করে, শিশুর শিক্ষার প্রথম হাতেখড়ি হয় পরিবারেই আর শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্বগঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। উদ্দীপকে আমরা দেখতে পাই, মাইশার বাবা-মা দুজনেই চাকরিজীবী হওয়ার কারণে সে কাজের মেয়ের তত্ত্বাবধানে বড় হচ্ছে। প্রায়ই তার মা-বাবার মধ্যে ঝগড়া-বিবাদ হয়। অনাদরে-অবহেলায় বড় হওয়ার কারণে সে পরিবেশের সাথে খাপ খাইয়ে চলতে পারে না। তার মধ্যে আত্মবিশ্বাসের ঘাটতি প্রবল। এরূপ আচরণের জন্য তার পরিবারই দায়ী। কারণ পরিবারের যথার্থ ভূমিকার প্রভাব মাইশার জীবনে নেই। এর ফলে তার আচরণে অস্বাভাবিকতা লক্ষ করা যায়। যদি তার বাবা-মা তাকে সময় দিত, সব সময় ঝগড়া-বিবাদ না করত, তাহলে মাইশার আচরণে অস্বাভাবিকতা দেখা দিত না। উপর্যুক্ত আলোচনার পরিপ্রেক্ষিতে বলা যায় যে, সুষ্ঠু সামাজিকীকরণের মাধ্যমে যেমন পরিবার শিশুর সঠিক ব্যক্তিত্ব গড়ে তুলতে পারে আবার পরিবারের অবহেলায় বা সচেতনতার অভাবে শিশুর সঠিক ব্যক্তিত্বের বিকাশ ব্যাহত হয়।"
        },
        {
          "label": "ঘ",
          "question": "উক্ত বাহনের প্রভাবে মাইশার ভবিষ্যৎ জীবনে কী নেতিবাচক প্রভাব পড়তে পারে? আলোচনা কর।",
          "explanation": "পরিবারের সঠিক ভূমিকার অভাবে মাইশার ভবিষ্যৎ জীবনে নেতিবাচক প্রভাব পড়তে পারে। মাইশার বাবা-মার মধ্যকার ঝগড়া-বিবাদ তার মনে বিরূপ প্রতিক্রিয়া ফেলবে। এর ফলে তার মধ্যে অসুখী মনোভাব গড়ে উঠবে, যা তার ব্যক্তিত্বের বিকাশকে বাধাগ্রস্ত করবে। এছাড়া তার বাবা-মার মধ্যকার দ্বন্দ্ব বা উত্তেজনা সে নিজের মধ্যে অনুভব করবে। এর থেকে তার মনে অসহায়বোধ জন্ম নেবে, যা পরে উগ্র ও অসামাজিক আচরণের জন্ম দেবে। এছাড়া তার বাবা-মার মধ্যকার দ্বন্দ্বের কারণে তার মধ্যে ঈর্ষা, হঠকারিতা, স্বার্থপরতা, অপরাধপ্রবণতা ইত্যাদি আচরণের বহিঃপ্রকাশ দেখা দিতে পারে। মাইশার বাবা-মা ব্যস্ততার কারণে তাকে সময় দিতে পারে না। এর ফলে কাজের মেয়ের তত্ত্বাবধানে সে বড় হচ্ছে। কাজের মেয়ের কাছে বড় হওয়ার কারণেও তার আচরণে অস্বাভাবিকতা দেখা দিতে পারে। কারণ পিতা-মাতা যেভাবে আদর-যত্ন ও ভালোবাসা দিয়ে বড় করে কাজের লোক সেভাবে করে না। এর ফলে আদর-যত্নের ঘাটতির কারণে মাইশার ব্যক্তিত্ব গঠন বাধাগ্রস্ত হতে পারে। অবহেলা- অনাদরের কারণে তার মধ্যে আত্মবিশ্বাসী মন গড়ে উঠবে না। সে কাউকে আপন মনে করবে না। কারো প্রতি তার ভালোবাসা জন্মাবে না। এর ফলে সে স্বাভাবিক পরিবেশে খাপ খাইয়ে চলতে পারবে না। বাবা-মার মধ্যকার দ্বন্দ্বের কারণে সে সব সময় হীনম্মন্যতায় ভুগতে পারে, যা তার স্বাভাবিক বিকাশকে বাধাগ্রস্ত করবে। বাবা-মার ভালোবাসা শিশুকে আত্মপ্রত্যয়ী করে তোলে। তার ব্যক্তিত্ব বিকাশ সুষ্ঠু ও স্বাভাবিক হয়। কিন্তু মাইশার ক্ষেত্রে এর ব্যতিক্রম দেখা দেবে, যা তাকে সমাজজীবনে নানা ধরনের সমস্যার সম্মুখীন করবে। আলোচনার শেষে বলা যায়, পিতা-মাতার যথার্থ ভূমিকা পালনে ব্যর্থতা মাইশার জীবনকে ব্যর্থ করে দেবে। সে সমাজে স্বাভাবিক মানুষ হিসেবে জীবনযাপনের সক্ষমতা হারিয়ে ফেলবে।"
        }
      ]
    },
    {
      "number": "8",
      "uddipok": "দিলরুবা একটি গার্মেন্টস ফ্যাক্টরিতে কর্মরত। তিনি লক্ষ করলেন কর্মস্থলে নারী ও পুরুষের কর্মপরিবেশ ভিন্ন। পারিবারিক পরিবেশেও দেখলেন, বয়স বাড়ার সাথে সাথে তার ওপর বিভিন্ন বিধি-নিষেধ আরোপিত হচ্ছে। কিন্তু তার ভাইদের ক্ষেত্রে তা প্রযোজ্য নয়। তার চাকরি করা নিয়েও পরিবারের পক্ষ থেকে রয়েছে প্রবল আপত্তি",
      "tag": "All.B 15",
      "sub_questions": [
        {
          "label": "ক",
          "question": "সামাজিকীকরণ কাকে বলে?",
          "explanation": "সামাজিকীকরণ হচ্ছে এমন একটি প্রক্রিয়া যার মাধ্যমে ব্যক্তি সমাজের কাঙ্ক্ষিত সদস্য হিসেবে গড়ে ওঠে।"
        },
        {
          "label": "খ",
          "question": "জেলা প্রশাসক কোন ধরনের কর্তৃত্ব প্রয়োগ করেন? ব্যাখ্যা কর।",
          "explanation": "এই ধরনের কর্তৃত্বের ভিত্তি হলো দেশের আইন, নিয়মকানুন এবং প্রতিষ্ঠিত পদ্ধতি। এখানে ব্যক্তি নয়, বরং ব্যক্তির পদ (Office) বা পদমর্যাদাই হলো ক্ষমতার উৎস। যিনি ঐ পদে আসীন হন, তিনি আইন দ্বারা নির্ধারিত ক্ষমতা প্রয়োগের অধিকার লাভ করেন। এটি আধুনিক আমলাতন্ত্রের (Bureaucracy) প্রধান বৈশিষ্ট্য।"
        },
        {
          "label": "গ",
          "question": "উদ্দীপকে দিলরুবার ক্ষেত্রে সামাজিক অসমতার কোন উপাদানটি কার্যকর? আলোচনা কর।",
          "explanation": "উদ্দীপকে দিলরুবার ক্ষেত্রে সামাজিক অসমতার জেন্ডার উপাদানটি কার্যকর। শারীরিক বৈশিষ্ট্যের কারণে নারী বা পুরুষ হিসেবে আমাদের সামাজিক পরিচয় যে ভিন্ন সেটি বোঝানোর জন্যই জেন্ডার শব্দটি ব্যবহৃত হয়। জেন্ডার হচ্ছে নারী ও পুরুষের প্রভেদ। এ প্রভেদ সৃষ্টি করেছে মানুষ। মানুষের কাজকর্মের ক্ষেত্রে মানুষের জৈবিক কোনো সীমাবদ্ধতা নেই। এ সীমাবদ্ধতা বা পার্থক্য সৃষ্টি করেছে সমাজ। অর্থাৎ সন্তানধারণ হচ্ছে নারীর সেক্স ভূমিকা আর রান্নাবান্না করা, সন্তান লালন-পালন করা এগুলো নারীর জেন্ডার ভূমিকা। জেন্ডার ধারণায় সামাজিকভাবে নারী ও পুরুষের মধ্যে পার্থক্য করা হয়, যা সম্পূর্ণভাবে মানুষের তৈরি। এ ধারণায় নারীকে বিভিন্ন সুযোগ-সুবিধা থেকে বঞ্চিত করা হয়। ঘরের বাইরে নারীর অর্থনৈতিক কর্মকাণ্ডের ক্ষেত্রেও বাধা সৃষ্টি করা হয়।উদ্দীপকে আমরা দেখতে পাই, দিলরুবা, গার্মেন্টস ফ্যাক্টরিতে কাজ করে সেখানে নারী পুরুষের কর্মপরিবেশ ভিন্ন। পারিবারিক পরিবেশেও তিনি এ ভিন্নতা লক্ষ করেন। বয়স বাড়ার সাথে সাথে তার ওপর বিভিন্ন বিধি- নিষেধ আরোপিত হয়, যা তার ভাইদের ক্ষেত্রে দেখা যায় না। এছাড়া তার চাকরি নিয়েও পরিবারের প্রবল আপত্তি রয়েছে। এসকল বিষয় পাঠ্যবইয়ের জেন্ডার ধারণার সাথে সাদৃশ্যপূর্ণ। সুতরাং বলা যায়, দিলরুবার ক্ষেত্রে সামাজিক অসমতার জেন্ডার উপাদানটি কার্যকর।"
        },
        {
          "label": "ঘ",
          "question": "উক্ত উপাদানটির প্রভাব সামাজিক অগ্রগতির অন্তরায়। বিশ্লেষণ কর।",
          "explanation": "জেন্ডার বৈষম্য সামাজিক অগ্রগতির অন্তরায়। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। এর ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। নারীদেরকে আর্থ- সামাজিক ও রাজনৈতিক ক্ষেত্রে ভূমিকা রাখার সুযোগ দেয়া হচ্ছে না। উন্নয়নমূলক কর্মকাণ্ডে নারীদের অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও পিছিয়ে আছি। লিঙ্গভিত্তিক সামাজিক বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কোনো মূল্য দেয়া হয় না। জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষাপ্রতিষ্ঠান, কর্মক্ষেত্রসহ সব ক্ষেত্রেই নারীরা লিঙ্গ বৈষম্যের শিকার হয়। ফলে আমাদের বাংলাদেশের মতো উন্নয়নশীল দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিদ্যমান বৈসাদৃশ্যের অবতারণা ঘটেছে।"
        }
      ]
    },
    {
      "number": "9",
      "uddipok": "রুবেল কলেজের কিছু বন্ধু-বান্ধবের সাহচার্যে নেশাগ্রস্ত হয়ে পড়ে। নেশার টাকা জোগাড় করতে সে বাবা-মার ওপর চাপ প্রয়োগ করে। একসময় সে অপরাধ জগতে পা বাড়ায়, হয়ে ওঠে পুলিশের তালিকাভুক্ত অপরাধী।",
      "tag": "All.B 15",
      "sub_questions": [
        {
          "label": "ক",
          "question": "বিচ্যুতি কী?",
          "explanation": "স্বাভাবিক ও কাঙ্ক্ষিত মাচরণের পরিপন্থি আচরণই বিচ্যুতি।"
        },
        {
          "label": "খ",
          "question": "বই সংস্কৃতির কোন ধরনের উপাদান? বুঝিয়ে লেখ।",
          "explanation": "বই সংস্কৃতির বস্তুগত উপাদান। মানুষ জীবনযাপনের জন্য দৃশ্যমান যা কিছু তৈরি ও ব্যবহার করে তা-ই বস্তুগত সংস্কৃতি। যেমন- ঘরবাড়ি, রাস্তাঘাট, চেয়ার-টেবিল, পোশাক- পরিচ্ছদ, খাতা, কলম, বই ইত্যাদি। বই হচ্ছে দৃশ্যমান আর মানুষ তার প্রয়োজনে বই তৈরি করে এবং ব্যবহার করে। তাই বইকে সংস্কৃতির বস্তুগত উপাদান হিসেবে চিহ্নিত করা যায়"
        },
        {
          "label": "গ",
          "question": "উদ্দীপকে উল্লিখিত কারণ ছাড়া রুবেলের মতো ছেলেরা অপরাধে জড়িয়ে পড়ে এমন অন্য একটি উল্লেখযোগ্য কারণ আলোচনা কর।",
          "explanation": "উদ্দীপকের রুবেল মাদকাসন্তির কারণে অপরাধে জড়িত। এ কারণটি ছাড়াও আরও অনেক কারণে বুবেলের মতো ছেলেরা অপরাধে জড়িয়ে পড়ে। তার মধ্যে উল্লেখযোগ্য হলো অর্থনৈতিক কারণ। অপরাধের অন্যতম প্রধান কারণ অর্থনৈতিক অসচ্ছলতা। আবার অর্থের প্রাচুর্যও মানুষের মধ্যে অপরাধ প্রবণতা সৃষ্টি করে। অর্থনৈতিক অসচ্ছলতার কারণে সম্পদের অসম বণ্টন, মুদ্রাস্ফীতি, বেকারত্ব, দরিদ্রতা প্রভৃতি। সৃষ্টি হয়। ফলে সমাজে বিচিত্র ধরনের অপরাধমূলক কাজ বা অপকর্ম সংঘটিত হয়। বাংলাদেশে চরম দরিদ্র্যের কারণে অপরাধ সংঘটিত হয়। চরম দারিদ্র্যের কারণে সাধারণ ছোটখাটো চুরি, ছিনতাই, ডাকাতি ইত্যাদি অপরাধ সংঘটিত হয়। বাংলাদেশে ক্রমবর্ধমান হারে বেকারত্ব বৃদ্ধি পাচ্ছে। বেকার জীবনে অনেকেই হতাশাগ্রস্ত হয়ে পড়ে। ফলে এদের একটা অংশের মধ্যে আশঙ্কাজনকহারে অপরাধ প্রবণতা বৃদ্ধি পায়। এদের অনেকেই ছিনতাই, খুন, রাহাজানি, মদ্যপান, মাদকাসক্তি, পতিতালয়ে গমন ইত্যাদি অপরাধে জড়িয়ে পড়ে। সুতরাং বলা যায়, উদ্দীপকে বিবৃত কারণ ছাড়াও অর্থনৈতিক কারণে বুবেলের মতো ছেলেরা নানা ধরনের অপরাধমূলক কর্মকান্ডে জড়িয়ে পড়ে"
        },
        {
          "label": "ঘ",
          "question": "বুবেলের মতো ছেলেদেরকে স্বাভাবিক জীবনে ফিরিয়ে আনার জন্য কী পদক্ষেপ নেয়া যেতে পারে? তোমার মতামত দাও।",
          "explanation": "রুবেলের মতো ছেলেদেরকে স্বাভাবিক জীবনে ফিরিয়ে আনার জন্য সামাজিক ও রাষ্ট্রীয়ভাবে বিভিন্ন পদক্ষেপ নেওয়া যেতে পারে। অপরাধপ্রবণতা দূর করার জন্য সবচেয়ে বেশি প্রয়োজন সমাজের সদস্যদের মনে সামাজিক ও নৈতিক চেতনা এবং মূল্যবোধের সঞ্চার করা সামাজিক আদর্শের সাথে তাদের পরিচিত করা, উপযুক্ত শিক্ষার সাহায্যে জনকল্যাণের চেতনা জাগ্রত করা। পাশাপাশি অপরাধমূলক কর্মকান্ড দূর করার জন্য প্রশাসনিক ও প্রাতিষ্ঠানিক সংস্কার প্রয়োজন। এতে প্রশাসনিক স্বচ্ছতা, জবাবদিহিতা ও দক্ষতা বৃদ্ধি পাবে, যা অপরাধের মাত্রা হ্রাস করবে। অপরাধমূলক কর্মকান্ড প্রতিরোধের জন্য আইন প্রয়োগকারী সংস্থার আধুনিকায়ন করতে হবে। অপরাধমূলক কর্মকাণ্ড রোধ করার ক্ষেত্রে আরেকটি গুরুত্বপূর্ণ পদক্ষেপ হচ্ছে অর্থনৈতিক উন্নয়ন। দারিদ্র্য অপরাধপ্রবণতা সৃষ্টি করে। যদি সমাজের প্রতিটি ব্যক্তি জীবিকা অর্জনের সুযোগ পায় এবং বেকারত্ব, দারিদ্রদ্র্য, ভিক্ষাবৃত্তি প্রভৃতির বিলোপ করা হয়, তাহলে অপরাধ অনেকাংশেই দূর করা সম্ভব হবে। পরিশেষে বলা যায়, উপরের পদক্ষেপগুলোর যথাযথ প্রয়োগের মাধ্যমে বুবেলের মতো ছেলেদের স্বাভাবিক জীবনে ফিরিয়ে আনা সম্ভব।"
        }
      ]
    }
  ]
}