{
  "title": "রাজশাহী, দিনাজপুর, চট্টগ্রাম, যশোর বোর্ড ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "তানিয়া বিশ্ববিদ্যালয়ে যে বিষয়টিতে ভর্তি হয়েছে অষ্টাদশ শতাব্দীতেইংল্যান্ডের শিল্পবিপ্লবের পর সমাজজীবনে বৈপ্লবিক পরিবর্তন ঘটে যাওয়ার প্রেক্ষাপটেই সেটির উদ্ভব হয়েছে। আর এই বিষয়টি সমাজের সামগ্রিক দিক নিয়ে আলোচনা করে এবং সমাজের বাস্তবতা অনুধাবনে সাহায্য করে।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "\"সমাজবিজ্ঞান সমাজের স্থিতিশীলতা ও গতিশীলতার বিজ্ঞান\"– উক্তিটি কার?",
          "explanation": "\"সমাজবিজ্ঞান সমাজের স্থিতিশীলতা ও গতিশীলতার বিজ্ঞান”- উক্তিটি ফরাসি দার্শনিক অগাস্ট কোঁৎ-এর।"
        },
        {
          "label": "খ",
          "question": "\"পরিবার একটি সর্বজনীন প্রতিষ্ঠান\"- বুঝিয়ে লেখো।",
          "explanation": "মানবসমাজ বিকাশের প্রতিটি পর্যায়ে অস্তিত্ব পরিলক্ষিত হয় বলে পরিবার একটি সর্বজনীন প্রতিষ্ঠান। স্কটিশ সমাজবিজ্ঞানী ম্যাকাইভারের মতে, \"মানবসমাজ ও সভ্যতার ক্রমবিকাশের প্রতিটি পর্যায়ে পরিবারের অস্তিত্ব ছিল।” বস্তুত পরিবার একটি স্থায়ী ও শাশ্বত সামাজিক প্রতিষ্ঠান। আবহমানকাল ধরে মানুষ পরিবারে জন্মগ্রহণ করে, বেড়ে ওঠে এবং বৃহত্তর সমাজজীবনে প্রবেশ করে। সামাজিক পরিবর্তনের সাথে সাথে পরিবারের কাঠামো ও কার্যাবলিতে পরিবর্তন এলেও তা কখনও বিলুপ্ত হয়নি। এজন্যই বলা হয়, পরিবার একটি সর্বজনীন প্রতিষ্ঠান।"
        },
        {
          "label": "গ",
          "question": "উদ্দীপকের তানিয়ার পঠিত বিষয়টি কী? ব্যাখ্যা করো।",
          "explanation": "উদ্দীপকের তানিয়ার পঠিত বিষয়টি হলো সমাজবিজ্ঞান। সমাজবিজ্ঞান হচ্ছে এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্পবিপ্লব ও রাজনৈতিক-সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও'দার্শনিক অগাস্ট কোঁৎ সমাজ অধ্যয়নে। আলাদা বিজ্ঞানের প্রয়োজনীয়তা অনুভব করে এর নাম দেন 'Social Physics'। পরবর্তী সময়ে এ বিজ্ঞানের নাম 'পরিবর্তন করে রাখেন 'Sociology'। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে। উদ্দীপকে বলা হয়েছে, তানিয়া বিশ্ববিদ্যালয়ে যে বিষয়টিতে ভর্তি হয়েছে সেটি অষ্টাদশ শতাব্দেিত ইংল্যান্ডের শিল্পবিপ্লবের পর বৈপ্লবিক পরিবর্তন ঘটে যাওয়ার পেক্ষাপটে উদ্ভব হয়েছে। এই বিষয়টি সমাজের সামগ্রিক দিক নিয়ে আলোচনা করে এবং সমাজের বাস্তবতা অনুধাবুনে সাহায্য করে। উদ্দীপকের তানিয়ার পঠিত বিষয়টির উৎপত্তির প্রেক্ষাপট ও বিষয়বস্তুর সাথে সমাজবিজ্ঞানের সাদৃশ্য রয়েছে। কেননা উভয়ের জন্ম শিল্পবিপ্লবের প্রেক্ষাপটে এবং বিষয় দুটি সমাজের সামগ্রিক দিক আলোচনা করে।"
        },
        {
          "label": "ঘ",
          "question": "সমাজজীবনের প্রতিটি ক্ষেত্রে উক্ত বিষয়টির জ্ঞান অপরিহার্য- ব্যাখ্যা করো।",
          "explanation": "সমাজজীবনের প্রতিটি ক্ষেত্রে উক্ত বিষয় তথা সমাজবিজ্ঞানের জ্ঞান অপরিহার্য- উক্তিটি যথার্থ। 小 সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারেজন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তিজীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয়, সমাজজীবনের প্রতিটি ক্ষেত্রেই সমাজবিজ্ঞানের জ্ঞান অপরিহা।"
        }
      ]
    },
    {
      "number": "2",
      "uddipok": "কাজল ও পারুল দুই বান্ধবী ঢাকা বিশ্ববিদ্যালয়ে ভর্তি হয়। কাজল যে বিষয়টা নিয়ে পড়ছে, সেটিকে সমাজের পূর্ণাজা পাঠ বলা হয়। এটির উদ্দেশ্য হলো সমাজে বসবাসকারী মানুষের পারস্পরিক সম্পর্ককে বিজ্ঞানভিত্তিক বিশ্লেষণ করা। অন্যদিকে পারুলের পঠিত বিষয় মানুষ, তার উদ্ভব ও বিকাশ,মানুষের দৈহিক গঠন ও সংস্কৃতির ভিন্নতা।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "'The New Science' গ্রন্থের রচয়িতা কে?",
          "explanation": "'The New Science' গ্রন্থের রচয়িতা হলেন গিয়ামবাতিস্তা ভিকো।"
        },
        {
          "label": "খ",
          "question": "\"পরিবার প্রাথমিক দলের একটি উদাহরণ\"- বুঝিয়ে লেখো।",
          "explanation": "প্রাথমিক দলের বৈশিষ্ট্য রিদ্যমান থাকায় পরিবারকে প্রাথমিক দলের অন্যতম উদাহরণ হিসেবে বিবেচনা করা হয়। যে দলের সদস্যদের মধ্যে পারস্পরিক ঘনিষ্ঠ নিবিড় ও মুখোমুখি সম্পর্ক বিদ্যমান তাকে প্রাথমিক বা মুখ্য দল বলে। প্রাথমিক দলের সদস্যরা প্রত্যক্ষভাবে নিবিড় সম্পর্কে সম্পর্কযুক্ত থাকে। এখানে সদস্যরা মুখোমুখি অবস্থান করায় তাদের মাঝে 'আমরা ভাব' (We-Fecling) বিদ্যমান। যেমনটি আমরা পরিবারের মাঝে দেখতে পাই। তাই পরিবার হচ্ছে প্রাথমিক দলের একটি উদাহরণ।"
        },
        {
          "label": "গ",
          "question": "উদ্দীপকের পারুলের অধ্যয়নের বিষয় কোনটি? ব্যাখ্যা করো।",
          "explanation": "উদ্দীপকে পারুলের অধ্যয়নের বিষয়টি হলো নৃবিজ্ঞান। নৃবিজ্ঞান অর্থ হচ্ছে মানুষ ও সংস্কৃতি সম্পর্কিত বিজ্ঞানভিত্তিক পাঠ। মানুষের উৎপত্তি ও তার দৈহিক, সামাজিক তথা মানব আচরণের ক্রমবিকাশ সম্পর্কিত গবেষণা নৃবিজ্ঞানের আলোচনার বিষয়। নৃবিজ্ঞান প্রধানত দুটি অংশে বিভক্ত। যথা- দৈহিক নৃবিজ্ঞান ও সাংস্কৃতিক নৃবিজ্ঞান। দৈহিক নৃবিজ্ঞান মানুষের শরীর কাঠামো নিয়ে আলোচনা করে। আর সাংস্কৃতিক নৃবিজ্ঞানের আলোচ্য বিষয়বস্তু হলো আদিম সমাজব্যবস্থা, সামাজিক আচার-অনুষ্ঠান, খাদ্যাভ্যাস, সামাজিক প্রথা ইত্যাদি। উদ্দীপকের পারুল যে বিষয়ে অধ্যয়ন করে তার মূল আলোচ্য বিষয় মানুষ তার উদ্ভব ও বিকাশ, মানুষের দৈহিক গঠন এবং সংস্কৃতির ভিন্নতা। এ বিষয়গুলো উপরে আলোচিত নৃবিজ্ঞানের বিষয়বস্তুর সাথে সাদৃশ্যপূর্ণ। সুতরাং বলা যায়, পারুলের পঠিত বিষয়টি হচ্ছে নৃবিজ্ঞান।"
        },
        {
          "label": "ঘ",
          "question": "উদ্দীপকের পারুল ও কাজলের পঠিত বিষয় দুটির সম্পর্ক বিশ্লেষণ করো।",
          "explanation": "উদ্দীপকের পারুল ও কাজলের পঠিত বিষয় দুটি অর্থাৎ নৃবিজ্ঞান এবং সমাজবিজ্ঞান ঘনিষ্ঠভাবে সম্পর্কিত। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। এক কথায় সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়। সমাজবিজ্ঞানের মূল উদ্দেশ্য হলো, সমাজে বসবাসরত মানুষের পারস্পরিক সম্পর্ককে বিজ্ঞানভিত্তিক বিশ্লেষণ। পূর্বোক্ত আলোচনা থেকে বলা যায়, কাজল সমাজবিজ্ঞান বিষয়টি অধ্যয়ন করে। কেননা উপরের আলোচনার সাথে কাজলের পঠিত বিষয়টির তথ্য হুবহু সাদৃশ্যপূর্ণ। সমাজবিজ্ঞান ও নৃবিজ্ঞানের মধ্যে ঘনিষ্ঠ সম্পর্ক বিদ্যমান। সমাজবিজ্ঞান মানব সমাজের অতীত ও বর্তমানের মধ্যে সম্পর্ক স্থাপন এবং তুলনামূলক আলোচনার ক্ষেত্রে নৃবিজ্ঞানের আলোচ্য বিষয়ের ওপর অনেকখানি নির্ভরশীল। যেমন- সভ্যতা ও সংস্কৃতির আদিম অবস্থা থেকে বর্তমান পর্যায়ে উত্তরণ বা সামাজিক বিবর্তন অনুসন্ধানে সমাজ়বিজ্ঞান নৃরিজ্ঞানের সাহায্য নিয়ে থাকে। অন্যদিকে সমাজবিজ্ঞানীদের বিভিন্ন তত্ত্ব ও সিদ্ধান্ত নৃবিজ্ঞানীদের সিদ্ধান্ত গ্রহণে সহায়তা করে। উদাহরণস্বরূপ বলা যায়, আমেরিকান সামাজিক নৃবিজ্ঞানী লুইস হেনরি মর্গান ও তার অনুসারীরা ব্যক্তিগত সম্পত্তি সম্পর্কিত সমাজতাত্ত্বিক ধারণা থেকে আদিম সাম্যবাদী ব্যবস্থার অস্তিত্ব সম্পর্কে স্থির সিদ্ধান্তে উপনীত হন। উপরের আলোচনায় প্রতীয়মান হয় যে, সমাজস্থ মানুষের বিভিন্ন কর্মকাণ্ড অধ্যয়ন করতে গিয়ে সমাজবিজ্ঞান ও নৃবিজ্ঞান অনেক সময় একে অপরের সাহায্য নিয়ে থাকে। তাই বলা যায়, এ দুটি বিষয় ঘনিষ্ঠভাবে সম্পর্কিত।"
        }
      ]
    },
    {
      "number": "3",
      "uddipok": "",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "প্রথা কী?",
          "explanation": "প্রথা হচ্ছে সামাজিক জীবন অতিবাহিত করার কতগুলো অনুশাসন, যা অতিমাত্রায় ক্রিয়াশীল ও ব্যক্তির আচার-ব্যবহার নিয়ন্ত্রণ করে।"
        },
        {
          "label": "খ",
          "question": "কাব্য ও কাব্যগ্রন্থ কোন ধরনের সংস্কৃতি? বুঝিয়ে লেখো।",
          "explanation": "কাব্য ও কাব্যগ্রন্থ যথাক্রমে অবস্তুগত এবং বস্তুগত সংস্কৃতি। উপাদানের ভিত্তিতেসংস্কৃতিকে দুই ভাগে ভাগ করা যায়। যথা- বস্তুগত ও অবস্তুগত সংস্কৃতি। মানুষ জীবনযাপনের জন্য দৃশ্যমান যা কিছু ব্যবহার করে তাইবস্তুগত সংস্কৃতি। যেমন- টেবিল, বৃই, খাতা-কলম ইত্যাদি। এ প্রেক্ষিতে কাব্যগ্রন্থ একটি দৃশ্যমান ও স্পর্শযোগ্য বস্তু হওয়ায় তা বস্তুগত সংস্কৃতির অন্তর্ভুক্ত। পক্ষান্তরে সংস্কৃতির যে অংশ অদৃশ্য এবং উপলব্ধির ওপর নির্ভরশীল তাই অবস্তুগত সংস্কৃতি। যেমন- মানুষের চিন্তাভাবনা, শিল্প-সাহিত্য প্রভৃতি। আর কাব্য যেহেতু শিল্প-সাহিত্যের অন্তর্গত এবং অনুধাবনের বিষয় সেহেতু এটি একটি অবস্তুগত সংস্কৃতি।"
        },
        {
          "label": "গ",
          "question": "ছক-১-এ সমাজবিজ্ঞানের কোন মৌল প্রত্যয়ের কথা বলা হয়েছে? ব্যাখ্যা করো।",
          "explanation": "উদ্দীপকের ছক-১-এ সমাজবিজ্ঞানের 'সংঘ' নামক মৌল প্রত্যয়ের কথা বলা হয়েছে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত 'হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে. চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। সংঘের উদাহরণ হিসেবে স্কুল, কলেজ, ক্রিকেট ক্লাব, ফুটবল ক্লাব, পাঠাগার, শ্রমিক সংঘ প্রভৃতির কথা বলা যায়। উদ্দীপকের ছক-১-এ পাঠাগার, ফুটবল ক্লাব, ক্রিকেট ক্লাব বিষয়গুলো উল্লেখ করা হয়েছে, যেগুলো মূলত সংঘের উদাহরণ। সুতরাং বলা যায়, ছক-১ দ্বারা সংঘ নামক প্রত্যয়কে নির্দেশ করা হয়েছে।"
        },
        {
          "label": "ঘ",
          "question": "ছক-১ ও ছক-২-এর মধ্যে বিদ্যমান পার্থক্যসমূহ বিশ্লেষণ করো।",
          "explanation": "ছক-১ ও ছক-২ যথাব্রুক্রমে সংঘ এবং সম্প্রদায়কে নির্দেশ করছে। এ দুটি প্রত্যয়ের মধ্যে সুস্পষ্ট পার্থক্য বিদ্যমান। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যারা পারস্পরিক নির্ভরশীলতার মধ্যদিয়ে সমজাতীয় জীবনযাপন করে। সম্প্রদায়ের মানুষের মধ্যে প্রবল স্বজাত্যবোধ লক্ষ করা যায়। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছুবিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। উদাহরণস্বরূপ বলা যায়, জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের মধ্যে গভীর আন্তরিক সম্পর্ক বিরাজ করে। উদ্দীপকের ছক-২-এ স্বজাত্যবোধ, নির্দিষ্ট এলাকা, সমজাতীয় জীবনযাত্রা বিষয়গুলো উল্লেখ করা হয়েছে। পূর্বোক্ত আলোচনা বলা যায়, ছক-২ সম্প্রদায় নামক মৌল প্রত্যয়কেই নির্দেশ করে। সংঘ ও সম্প্রদায়ের মধ্যে কিছু পার্থক্য বিদ্যমান। সংঘ বলতে এমন সংগঠনকে বোঝায়, যার মাধ্যমে সমাজের সদস্যবৃন্দ স্বেচ্ছায় একত্রিত হয়ে সমষ্টিগত উদ্দেশ্য সাধনের জন্য সম্মিলিত প্রয়াস চালায়। অপরদিকে সম্প্রদায় বলতে একটি নির্দিষ্ট ভৌগোলিক এলাকায় বসবাসকারী মানবগোষ্ঠীকে বোঝায়, যারা সমজাতীয় মানসিকতা ও পারস্পরিক নির্ভরশীলতার ভিত্তিতে বসবাস করে। মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার 'জন্য,নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য বিদ্যমান।"
        }
      ]
    },
    {
      "number": "4",
      "uddipok": "মানুষ সামাজিক জীব। জীবনের মৌলিক প্রয়োজন মিটিয়ে জীবনকে সুখী ও সমৃদ্ধি করতে নানা প্রচেষ্টা চালায়। এজন্য জ্ঞান, পরিকল্পনা, দক্ষতা ও অভিজ্ঞতার আলোকে সে ফসল ফলায়। বাড়িঘর, যানবাহন,পোশাক-পরিচ্ছদসহ নানা প্রযুক্তি আবিষ্কারে নিজেকে ব্যস্ত রাখে। এভাবে মানুষ নিত্য নতুন আবিষ্কারের মাধ্যমে শীর্ষে পৌছাতে সক্ষম হয়েছে।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "সমাজ কী?",
          "explanation": "সমাজ বলতে এমন একদল মানুষের সমষ্টিকে বোঝায়, যারা পারস্পরিক সম্পর্কসূত্রে এবং বিভিন্ন প্রথা-প্রতিষ্ঠানের ক্রিয়া পদ্ধতিতে আবদ্ধ হয়ে একত্রে বসবাস করে।"
        },
        {
          "label": "খ",
          "question": "পিতৃসূত্রীয় পরিবার প্রত্যয়টি বুঝিয়ে লেখো।",
          "explanation": "যে পরিবারের সন্তান-সন্ততি পিতার সূত্রে সম্পত্তি এবং বংশনাম বা মর্যাদা লাভ করে তাকে পিতৃসূত্রীয় পরিবার বলে। বংশ মর্যাদা ও সম্পত্তির উত্তরাধিকারের ভিত্তিতে পরিবারকে যে দুইভাগে ভাগ করা হয় পিতৃসূত্রীয় পরিবার তার অন্যতম। এ পরিবার ব্যবস্থায় বাবা, চাচা ও দাদাকে মা, মামা এবং নানার চেয়ে বেশি গুরুত্ব প্রদান করা হয়। বাংলাদেশি সমাজে পিতৃসূত্রীয় পরিবার বেশি দেখা যায়।"
        },
        {
          "label": "গ",
          "question": "উদ্দীপকে সমাজবিজ্ঞানের কোন মৌলিক প্রত্যয়ের কথা বলা হয়েছে? ব্যাখ্যা করো।",
          "explanation": "উদ্দীপকে সমাজবিজ্ঞানের 'সংস্কৃতি' নামক মৌলিক প্রত্যয়ের কথা বলা হয়েছে। সংস্কৃতি বলতে মানুষের সার্বিক জীবনপ্রণালিকে বোঝায়। সমাজতাত্ত্বিক দৃষ্টিকোণ থেকে মানুষ জীবনযাপন করতে গিয়ে যা কিছুকরে তাই সংস্কৃতি। যেমন- মানুষের জ্ঞান, বিশ্বাস, পরিকল্পনা, দক্ষতা, নৈতিকতা, আচার-অনুষ্ঠান, রীতিনীতি প্রভৃতির মার্জিত রূপকেসংস্কৃতি বলা হয়ে থাকে। ব্রিটিশ সামাজিক নৃবিজ্ঞানী ই. বি. টেইলর সংস্কৃতির সংজ্ঞায় বলেন, \"সংস্কৃতি হচ্ছে সেই জটিল ব্যবস্থা যার অন্তর্ভুক্ত হচ্ছে সমাজস্থ মানুষের জ্ঞান, বিজ্ঞান, ধর্ম, ধ্যান-ধারণা, বিশ্বাস, শিল্প, আইন-আদালত, নীতিকথা, আচারব্যবহার, অভ্যাস, মূল্যবোধ প্রভৃতি যা সমাজস্থ মানুষ বংশানুক্রমে অর্জন করে থাকে।\" উপাদানের ভিত্তিতে সংস্কৃতিকে দু'ভাগে ভাগ করা হয়। যথা- বস্তুগত ও অবস্তুগত সংস্কৃতি। ঘরবাড়ি, চেয়ার, টেবিল, যানববাহন, পোশাক-পরিচ্ছদ ইত্যাদি বস্তুগত সংস্কৃতির অংশ। আর অবস্তুগত সংস্কৃতির অন্তর্ভুক্ত হলো ধর্ম, ভাষা, সাহিত্য, বিশ্বাস, মূল্যবোধ প্রভৃতি। উদ্দীপকে বলা হয়েছে, মানুষ সামাজিক জীব হওয়ায় জীবনের মৌলিক প্রয়োজন মিটিয়ে জীবনকে সুখী ও সমৃদ্ধ করতে নানা প্রচেষ্টা চালায়। এজন্য জ্ঞান, পরিকল্পনা, দক্ষতা ও অভিজ্ঞতার আলোকে সে ফসল ফলায়। বাড়ি-ঘর, যানবাহন, পোশাক-পরিচ্ছদসহ নানা প্রযুক্তি আবিষ্কারে নিজেকে ব্যস্ত রাখে। পূর্বোস্ত আলোচনার প্রেক্ষিতে বোঝা যায়, এসব বিষয় বস্তুগত ও অবস্তুগত সংস্কৃতির অন্তর্ভুক্ত। সুতরাং বলা যায়, উদ্দীপকে সমাজবিজ্ঞানের সংস্কৃতি নামক মৌলিক প্রত্যয়ের কথাই বলা হয়েছে।"
        },
        {
          "label": "ঘ",
          "question": "উক্ত প্রত্যয়টির সাথে সভ্যতার সম্পর্ক বিশ্লেষণ করো।",
          "explanation": "উদ্দীপক দ্বারা নির্দেশিত প্রত্যয় তথা সংস্কৃতির সাথে সভ্যতার ঘনিষ্ঠ সম্পর্ক বিদ্যমান। সভ্যতা বলতে মানব সংস্কৃতির এমন একটি উন্নত পর্যায়কে বোঝায়, যা নগর জীবনের উদ্ভবের সাথে সাথে উন্মেষ হয়েছে। সাধারণ অর্থে সভ্যতা বলতে বস্তুগত বিষয়কে বোঝায়। সভ্যতার অন্তর্ভুক্ত হলো যাবতীয় পার্থিব ও শিল্প সম্পর্কিত ব্যবস্থাদি বাকলাকৌশল এবং মানবজীবনকে প্রভাবিত'করে এমন যাবতীয় অর্থনৈতিক ও রাজনৈতিক সংগঠন। সংস্কৃতি ও সভ্যতা একে অপরের সাথে ওতপ্রোতভাবে জড়িত। একটি অপরটির ওপর নির্ভরশীলও বটে। একজন কবিকে যেমন তার কবিতা থেকে বিচ্ছিন্ন করা যায় না, তেমনি সংস্কৃতিকে সভ্যতা থেকে পৃথক করা যায় না। সংস্কৃতি ও সভ্যতা শুধু আত্মনির্ভরশীল নয়, আন্তঃক্রিয়াশীলও বটে। উদাহরণস্বরূপ বলা যায়, সংস্কৃতির দুটি অংশ- বস্তুগত এবং অবস্তুগত। আর বস্তুগত সংস্কৃতির চরম বিকাশই হচ্ছে সভ্যতা। এ অর্থে সংস্কৃতি ও সভ্যতার মধ্যে মূলগত কোনো পার্থক্য নেই। সংস্কৃতির উপাদান যেমন সভ্যতার উপাদান দ্বারা প্রভাবিত তেমনি সভ্যতার উপাদানও অনেকখানি সংস্কৃতির বিভিন্ন উপকরণ দ্বারা প্রভাবিত। যেমন- হযরত মোহাম্মদ (স.) যে পোশাক পরিধান করতেন তা আরব দেশের সংস্কৃতি দ্বারা প্রভাবিত ছিল। সংস্কৃতিকে সভ্যতার মূল চালিকাশক্তি বলা হয়। এ প্রসঙ্গে ম্যাকাইভার ও পেজ বলেন, “সভ্যতা'যদি হয় দেহ, তবে আত্মা হলো সংস্কৃতি।” আবার অনেক সমাজবিজ্ঞানী বস্তুর ব্যবহারিক দিক ও কলাকৌশলকে সংস্কৃতি বলেছেন। এমনকিবস্তুকেও তারা সংস্কৃতি থেকেবাদ দেননি। উপরের আলোচনার প্রেক্ষিতে বলা যায়, সংস্কৃতির বস্তুগত বহিঃপ্রকাশ হচ্ছে সভ্যতা। অর্থাৎ সংস্কৃতি ও সভ্যতার পারস্পরিক সম্পর্ক অত্যন্ত নিবিড় এবং ঘনিষ্ঠ।"
        }
      ]
    },
    {
      "number": "5",
      "uddipok": "ঘটনা-১: সূর্য তার চাচাতো বোনকে বিয়ে করে। ঘটনা-২: সম্পা তার স্বামীর মৃত্যুর পর স্বামীর ছোটো ভাইকে বিয়ে করে।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "লোকাচার কী?",
          "explanation": "আচরণের স্বীকৃত ও গৃহীত পন্থাই হচ্ছে লোকাচার।"
        },
        {
          "label": "খ",
          "question": "\"সামাজিক স্তরবিন্যাস সর্বজনীন\"- বুঝিয়ে লেখো।",
          "explanation": "সমাজবিজ্ঞানীরা মনে করেন, শ্রেণিহীন সমাজ কল্পনামাত্র। অর্থাৎ সামাজিক স্তরবিন্যাস হলো চিরন্তন ও সর্বজনীন।' মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে এবং কখনো অবলুপ্ত হয়নি। স্তরবিন্যাসকে বাস্তবে কখনো এড়িয়ে যাওয়া যায় না। কালের বিবর্তনের ধারায় সামাজিক স্তরবিন্যাসের আকৃতি-প্রকৃতিতে পরিবর্তন ঘটেছে কিন্তু স্তরবিন্যাস কখনো বিলুপ্ত হয়নি। এজন্যই সামাজিক স্তরবিন্যাসকে সর্বজনীন বলা হয়।"
        },
        {
          "label": "গ",
          "question": "ঘটনা-১ কোন ধরনের বিবাহকে ইঙ্গিত করে? ব্যাখ্যা করো।",
          "explanation": "ঘটনা-১ সমান্তরাল কাজিন বিবাহকে ইঙ্গিত করে। সমান্তরাল কাজিন বলতে চাচাতো বা খালাতো ভাইবোনকে বোঝায়। একই লিঙ্গের ভাই বা বোনের সন্তানরা পরস্পর সমান্তরাল কাজিন। যেমন- দুই ভাইয়ের সন্তানরা পরস্পর চাচাতো ভাইবোন আবার দুই বোনের সন্তানরা পরস্পর খালাতো ভাইবোন। সুতরাং চাচাতো বা খালাতো ভাইবোনের মধ্যে বিবাহকে বলা হয় সমান্তরাল কাজিন বিবাহ। বাংলাদেশের মুসলিম সমাজসহ পৃথিবীর অনেক দেশেই এ ধরনের বিবাহ লক্ষ করা যায়। উদ্দীপকের ঘটনা-১-এ সমান্তরাল কাজিন বিবাহ সংঘটিত হয়েছে। কেননা সূর্য তার চাচাতো বোনকে বিয়ে করে। আর এ ঘটনাকে উপরের আলোচনার সাথে তুলনা করে বোঝা যায় যে, এটি সমান্তরাল কাজিন বিবাহ।"
        },
        {
          "label": "ঘ",
          "question": "ঘটনা-২-এর বিবাহের সামাজিক গুরুত্ব বিশ্লেষণ করো।",
          "explanation": "উদ্দীপকের ঘটনা-২-এ লেভিব্রেট বিবাহ সংঘটিত হয়েছে। এ ধরনের বিবাহের বিশেষসামাজিক গুরুত্ব বিদ্যমান। লেভিরেট বিবাহ বলতে কোনো পুরুষের সাথে তার মৃত ভাইয়ের বিধবা স্ত্রীর বিবাহকে বোঝায়। এ বিবাহ প্রথার আরেক নাম ভ্রাতৃবিধবা বিবাহ। উদ্দীপকের ঘটনা-২-এ সম্পা তার স্বামীর মৃত্যুর পর মৃত স্বামীর ছোট ভাইকে বিয়ে করে। অর্থাৎ সম্পা লেভিরেট বিবাহবন্ধনে আবদ্ধ হয়েছে। সামাজিক দৃষ্টিকোণ থেকে এ ধরনের বিবাহ বিশেষ তাৎপর্যপূর্ণ। সাধারণত কোনো বিধবা মহিলার স্বামীর মৃত্যুর পর প্রাপ্য সম্পত্তির পরিমাণ বেশি হলে বা তার ছোট ছোট সন্তান থাকলে এ ধরনের বিবাহ সংঘটিত হয়। ফলে উত্ত সন্তানের সামাজিক নিরাপত্তা নিশ্চিত হয়। আবার স্বামীর মৃত্যুর পর দুটি পরিবারের আত্মীয়তা যাতে নষ্ট না হয় সেজন্যও লেভিরেট বিবাহের আয়োজন করা হয়ে থাকে। তবে মৃত ব্যক্তি কোনো সন্তান রেখে গেলে, তার সুষ্ঠু লালন-পালন ও যত্নের বিষয় বিবেচনা করেই সাধারণত এ ধরনের বিবাহকে গুরুত্ব দেওয়া হয়। এছাড়া কোনো মহিলার স্বামী মারা গেলে সে মানসিক, সামাজিক ও অর্থনৈতিকভাবে নিরাপত্তাহীনতায় ভোগে। এক্ষেত্রে ভ্রাতৃবিধবা বিবাহের মাধ্যমে বিধবা মহিলার সামাজিক, মানসিক ও অর্থনৈতিক নিরাপত্তা নিশ্চিত করা সম্ভব হয়। উপরের আলোচনায় সুস্পষ্ট, বিধবা নারী ও পিতৃহীন সন্তানদের আর্থসামাজিক নিরাপত্তা নিশ্চিত করার দিক থেকে লেভিরেট বা ভ্রাতৃবিধবা বিবাহের সামাজিক গুরুত্ব অপরিসীম।"
        }
      ]
    },
    {
      "number": "6",
      "uddipok": "জামান তার পিতামাতার সাথে বসে ইন্টারনেটে শিক্ষামূলক কার্টুন উপভোগ করে। তার ছোটোবোন এসবের খুবই ভক্ত। তার বাবা-মা পত্রপত্রিকা থেকে তাদেরকে বিশেষ বিশেষ প্রযুক্তি সম্পর্কে অবগত করান। ওয়াইফাই ব্যবহারের মাধ্যমে তারা অল্প বয়সেই বিভিন্ন জ্ঞান ও শিক্ষামূলক শর্টফিল্ম উপভোগ করে। ওয়েবসাইট থেকে তারা শ্রেণি পাঠের প্রয়োজনীয় তথ্য সংগ্রহ করা শিখেছে এবং বাস্তব জীবনে সেগুলোর প্রয়োগও শিখেছে।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "শ্বশুর-শাশুড়ি কোন ধরনের জ্ঞাতি?",
          "explanation": "শ্বশুর-শাশুড়ি বৈবাহিক জ্ঞাতি।"
        },
        {
          "label": "খ",
          "question": "\"দাসরা ছিল উৎপাদনের জীবন্ত হাতিয়ার\"- বুঝিয়ে লেখো।",
          "explanation": "পৃথিবীর বিভিন্ন প্রাচীন সভ্যতায় দাসদের উৎপাদনের জীবন্ত হাতিয়ার হিসেবে গণ্য করা হতো। দাসপ্রথায় দাসরা ছিল আইন ও প্রথা অনুসারে অন্য একজনের সম্পত্তি, যাদের কোনো অধিকার থাকত না। ফলে দাস মালিকরা তাদের অধীন দাসদেরকে যেকোনো কাজে নিয়োজিত করার অধিকার রাখত। প্রাচীন গ্রিস, রোম, মিশর প্রভৃতি সভ্যতায় উৎপাদনকাজে দাসদেরকে উৎপাদনের প্রধান হাতিয়ার হিসেবে গণ্য করা হতো। অর্থাৎ দাসভিত্তিক সমাজে দাসদের উৎপাদনের জীবন্ত হাতিয়ার হিসেবে ব্যবহার করা হতো।"
        },
        {
          "label": "গ",
          "question": "উদ্দীপকে সামাজিকীকরণের কোন বাহনকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিকীকরণের অন্যতম বাহন গণমাধ্যমকে ইঙ্গিত করা হয়েছে। গণমাধ্যম আধুনিকীকালের সামাজিকীকরণের এক শন্তিশালী বাহন। বর্তমানে গণমাধ্যম বলতে বোঝানো হয় সংবাদপত্র, রেডিও, টেলিভিশন, ইন্টারনেট, অনলাইন প্লাটফর্ম ইত্যাদিকে। গণমাধ্যম পরিবর্তনশীলতার একক অনন্য উদাহরণ। যুগের পরিবর্তনের সাথে সাথে বর্তমানকালে আধুনিক গণমাধ্যমের আবির্ভাব ঘটেছে, যা কিছুদিন আগেও কল্পনা করা যেত না। শিশুর সামাজিকীকরণে গণমাধ্যম অন্যতম শক্তিশালী একটি বাহন। আধুনিককালে অধিকাংশ পরিবারেই সংবাদপত্র, টেলিশিন, রেডিও, কম্পিউটার ইত্যাদির কোনো না কোনোটির ব্যবহার লক্ষ করা যায়। এসব মাধ্যমে প্রচারিত সংবাদ, বিজ্ঞাপন, বিভিন্ন অনুষ্ঠান ইত্যাদি শিশুদেরকে দারুণভাবে প্রভাবিত করে। বড়দেরও সামাজিকীকরণে গণমাধ্যমের ভূমিকা অনেক শক্তিশালী। উদ্দীপকের জামান পিতা-মাতার সাথে ইন্টারনেটে শিক্ষামূলক কার্টুন উপভোগ করে। তার বাবা-মা পত্রিকা থেকে বিশেষ বিশেষ প্রযুক্তি সম্পর্কে অবগত করান। জামান ও তার ছোট বোন ইন্টারনেট ব্যবহার করে অল্প বয়সেই বিভিন্ন জ্ঞান এবং শিক্ষামূলক শর্টফিল্ম উপভোগ করে। ওয়েবসাইট থেকে প্রয়োজনীয় তথ্য সংগ্রহ করে তারা সেগুলোকে শিক্ষামূলক কাজে ব্যবহার করছে। পূর্বোত্ত আলোচনা অনুসারে বলা যায়, উদ্দীপক দ্বারা সামাজিকীকরণের অন্যতম বাহন গণমাধ্যমকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে \"জামানের শিক্ষা উক্ত বাহনটির ফল”-বিশ্লেষণ করো।",
          "explanation": "উদ্দীপকের \"জামানের শিক্ষা উক্ত বাহনটির অর্থাৎ গণমাধ্যমের ফল\"- মন্তব্যটি যথার্থ। গণমাধ্যম আধুনিক শিক্ষাক্ষেত্রে এক শক্তিশালী মাধ্যম। আজকের যুগে শিক্ষার ধরন, পরিসর এবং মান উন্নয়নে গণমাধ্যম গুরুত্বপূর্ণ ভূমিকা রাখছে। উদাহরণস্বরূপ বলা যায়, বিভিন্ন গণমাধ্যম যেমন- টেলিভিশন, রেডিও, পত্রিকা এবং অনলাইন প্ল্যাটফর্ম শিক্ষার্থীদের কাছে তথ্য ও জ্ঞান সহজে পৌঁছে দিতে সাহায্য করে। শিক্ষামূলক অনুষ্ঠান, প্রামাণ্যচিত্র, আলোচনা অনুষ্ঠান কিংবা সংবাদ প্রতিবেদন শিক্ষার্থীদের জ্ঞান ভাণ্ডার বিস্তৃত করে। ইন্টারনেট, কম্পিউটার, স্মার্টফোন, ট্যাব, বিভিন্ন সফটওয়্যার ও অ্যাপ্লিকেশনের ব্যবহার শিক্ষাকে আরও সহজ ও দ্রুত করে তুলেছে। বিশেষ করে অনলাইন ক্লাস, ই-লার্নিং প্লাটফর্ম, ভিডিও লেকচার, ডিজিটাল লাইব্রেরি ইত্যাদি শিক্ষার্থীদের যেকোনো সময়, ও স্থান থেকে শিখতে সহায়তা করছে। গণমাধ্যম শিক্ষায় সৃজনশীলতা ও কৌতূহল বৃদ্ধি এরং ব্যক্তিগতভাবে শেখার সুযোগ এবং ব্যক্তিভেদে উপযোগী শিক্ষা সামগ্রী প্রদান করে। ফলে দিন দিন শিক্ষার গুণগত মান বৃদ্ধি পাচ্ছে। সর্বোপরি গণমাধ্যম শিক্ষা ব্যবস্থাকে আধুনিক অন্তর্ভুক্তিমূলক ও দক্ষ করে তুলছে। উদ্দীপকে দেখা যায়, জামান তার পিতামাতার সাথে বসে ইন্টারনেট শিক্ষামূলক কার্টুন উপভোগ করে। তার বাবা-মা পত্রপত্রিকা থেকে তাদেরকে বিশেষ বিশেষ প্রযুক্তি সম্পর্কে অবগত করান। ওয়াইফাই ব্যবহারের মাধ্যমে তারা অল্প বয়সেই বিভিন্ন জ্ঞান ও শিক্ষামূলক শর্টফিল্ম উপভোগ করে। ওয়েবসাইট থেকে তারা শ্রেণি পাঠের প্রয়োজনীয় তথ্য সংগ্রহ করা শিখেছে এবং বাস্তব জীবনে সেগুলোর প্রয়োগও শিখছে। পূর্বোত্ত আলোচনার প্রেক্ষিতে এটা সুস্পষ্ট যে, জামানের শিক্ষা গণমাধ্যম নামক বাহনটির প্রত্যক্ষ ফল।"
        }
      ]
    },
    {
      "number": "7",
      "uddipok": "রহিমা বেগম ও তার স্বামী গার্মেন্টস ফ্যাক্টরীতে চাকরি করে। রহিমা লক্ষ করেন, কর্মস্থলে নারী ও পুরুষের কর্মের পরিবেশ, সুযোগ-সুবিধা ও বাস্তবতা ভিন্ন। একই কাজ করেও তিনি স্বামীর চেয়ে বেতন ও পদোন্নতিতে কম সুযোগ পান। বাড়িতে এসে তার স্বামী আরাম আয়েশ করলেও রহিমা তা পারেন না। খাবারদাবার গরম করা, বাচ্চাদের খোঁজখবর নেয়াসহ সংসারের যাবতীয় কাজকর্ম তাকেই সামলাতে হয়।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "প্রগতি কী?",
          "explanation": "মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় কাঙ্ক্ষিত সামাজিক উত্তরণই হচ্ছে প্রগতি।"
        },
        {
          "label": "খ",
          "question": "সামাজিক নিয়ন্ত্রণে ধর্মের ভূমিকা ব্যাখ্যা করো।",
          "explanation": "সামাজিক নিয়ন্ত্রণে ধর্ম গুরুত্বপূর্ণ ভূমিকা পালন করে। ধর্ম সামাজিক নিয়ন্ত্রণের একটি গুরুত্বপূর্ণ মাধ্যম। ধর্মের এমন কিছু নৈতিক দিক রয়েছে, যেগুলো ব্যক্তি জীবনে ধারণ করে নিজেকে সমাজ কাঙ্কিত ধারায় পরিচালিত করতে উদ্বুদ্ধ হয়। যেমন- চুরি করা ধর্মীয় দিক থেকে মহাপাপ। এ পাপের জন্য পরকালে চরম শাস্তি ভোগ করতে হবে। ধর্মের এ নৈতিক বাণী থেকে প্রভাবিত হয়ে ব্যক্তি চুরি করা থেকে বিরত থাকে। এসব দিক বিবেচনা করে বলা যায়, ধর্ম সামাজিক নিয়ন্ত্রণে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকের রহিমা বেগমের ক্ষেত্রে কোন ধরনের সামাজিক অসমতার চিত্র ফুটে উঠেছে? ব্যাখ্যা করো।",
          "explanation": "উদ্দীপকের রহিমা বেগমের ক্ষেত্রে লিঙ্গভিত্তিক সামাজিক অসমতার চিত্র ফুটে উঠেছে। নারী ও পুরুষের মধ্যে শারীরিক বৈশিষ্ট্যের দিক দিয়ে যে পার্থক্য তাকে লিঙ্গ বলে. চিহ্নিত করা হয়। এই লিঙ্গ পার্থক্যের জন্যই মানবজাতির দুই অংশের একটি পুরুষ অপরটি নারী। বস্তুত লিঙ্গ হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক এবং সমাজ কর্তৃক আরোপিত নারী-পুরুষের ভূমিকা, যা পরিবর্তিত। প্রাকৃতিক কারণে এ অসমতার উদ্ভব হলেও সমাজজীবনে এর সুদূরপ্রসারী প্রভাব রয়েছে। সুদূর অতীতের শিকারি সমাজে সন্তানধারণ, প্রতিপালন, গৃহস্থালির কার্যাদি সম্পাদন ইত্যাদি কাজের সাথে নারীরা অধিকভাবে যুক্ত হয়ে পড়ায় এগুলোকে বাধ্যতামূলকভাবে নারীর কাজ হিসেবে ধরে নারীকে গৃহবন্দী করে ফেলা হয়। ক্রমে শিকার, পশুপালন, জমি চাষ, যুদ্ধ প্রভৃতি কাজে পুরুষ প্রাধান্য সৃষ্টি হওয়ায় নারীরা পুরুষের অধঃস্তন হয়ে পড়ে, যা পুরুষশাসিত সমাজের জন্ম দেয়। কার্যত পুরুষ ও নারীর লিঙ্গ ভেদাভেদের দোহাই দিয়ে সমাজ নারী এবং পুরুষের সম্পর্কের মধ্যে নানারকম অসমতা সৃষ্টি করেছে। যেমনটি উদ্দীপকেও লক্ষণীয়। উদ্দীপকের রহিমা বেগম ও তার স্বামী গার্মেন্টস ফ্যাক্টরিতে চাকরি করেন। রহিমা লক্ষ করেন কর্মস্থলে নারী ও পুরুষের কর্মের পরিবেশ, সুযোগসুবিধা ও বাস্তবতা ভিন্ন। একই কাজ 'করেও সে স্বামীর চেয়ে বেতন ও পদোন্নতিতে কম সুযোগ পায়। আবার বাড়িতে এসে তার স্বামী আরামআয়েশ করলেও রহিমা তা পারেন না। সংসারের যাবতীয় কাজকর্ম তাকেই সামলাতে হয়। রহিমা বেগমের এ অবস্থা লৈঙ্গিক অসমতাকেই নির্দেশ করে, যা পূর্বোক্ত আলাচনার সাথে সাদৃশ্যপূর্ণ। তাই বলা যায়, উদ্দীপকে জেন্ডার বা লিঙ্গভিত্তিক অসমতার বিষয়টি ফুটে উঠেছে।"
        },
        {
          "label": "ঘ",
          "question": "উদ্দীপকের বাস্তবতা সামাজিক উন্নয়ন ও অগগ্রতির পথে অন্তরায়- বিশ্লেষণ করো।",
          "explanation": "উদ্দীপকের বাস্তবতা অর্থাৎ লিঙ্গভিত্তিক অসমতা সামাজিক উন্নয়ন ও অগ্রগতির পথে অন্তরায়। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। জেন্ডারভিত্তিক বৈষম্যের কারণেই নারীদেরকে আর্থ-সামাজিক ও রাজনৈতিক ক্ষেত্রে্রে ভূমিকা রাখার সুযোগ দেওয়া হচ্ছে না। উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থসামাজিক ও রাজনৈতিক ক্ষেত্রে নারীরা এখনও পিছিয়ে আছে। লিঙ্গভিত্তিক. সামাজ়িক বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কৌনো মূল্য দেওয়া হয় না। 'জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষা প্রতিষ্ঠান, কর্মক্ষেত্রসহ সব ক্ষেত্রেই নারীরা বৈষম্যের শিকার হয়। ফলে আমাদের বাংলাদেশের মতো উন্নয়নশীল 'দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিভিন্ন ধরনের অসমতার সৃষ্টি হচ্ছে। এ অসমতা সামাজিক উন্নতির অন্যতম অন্তরায় হিসেবে কাজ করছে।"
        }
      ]
    },
    {
      "number": "8",
      "uddipok": "",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "এস্টেট ব্যবস্থায় কয়টি শ্রেণি?",
          "explanation": "এস্টেট ব্যবস্থায় তিন ধরনের শ্রেণি বিদ্যমান।"
        },
        {
          "label": "খ",
          "question": "বিবাহ একটি সামাজিক প্রতিষ্ঠান- বুঝিয়ে লেখো।",
          "explanation": "সমাজ কর্তৃক প্রতিষ্ঠিত ও স্বীকৃত সম্পর্কের একটি ধরন হওয়ায় বিবাহ একটি প্রতিষ্ঠান। ব্যক্তির আচরণের প্রতিষ্ঠিত রূপই হলো প্রতিষ্ঠান। সমাজবিজ্ঞানী পি. গিসবার্টের মতে, “প্রতিষ্ঠান হলো কতকগুলো সুপ্রতিষ্ঠিত বিধিব্যবস্থা, যা ব্যক্তি ও গোষ্ঠীর সম্পর্কের ক্ষেত্রে নিয়ামক হিসেবে কাজ করে।” আর বিবাহ বলতে এমন এক চুক্তি নির্ভর সম্পর্ককে বোঝায়, যা ধর্ম, সমাজ ও সংস্কৃতি কর্তৃক স্বীকৃত। এ কারণে বলা হয়, বিবাহ একটি সামাজিক প্রতিষ্ঠান।"
        },
        {
          "label": "গ",
          "question": "উদ্দীপকের '?' চিহ্নিত স্থানে সমাজজীবনে প্রভাববিস্তারকারী কোন উপাদানটি প্রযোজ্য? ব্যাখ্যা করো।",
          "explanation": "উদ্দীপকের '?' চিহ্নিত স্থানে সমাজজীবনে প্রভাব বিস্তারকারী ভৌগোলিক উপাদানটি প্রযোজ্য। সমাজজীবনে প্রভাব বিস্তারকারী উপাদানসমূহের মধ্য থেকে চারটি উপাদানকে সমাজবিজ্ঞানীরা মৌলিক উপাদান বলে উল্লেখ করেছেন। যথা- ১. জৈবিক বা বংশগতি উপাদান, ২. ভৌগোলিক উপাদান, ৩. সাংস্কৃতিক উপাদান এবং ৪. সামাজিক উপাদান। এ সমস্ত উপাদান ব্যক্তিজীবনে যেমন প্রড়াব বিস্তারকরে তেমনি ব্যক্তির সমাজজীবনকেও প্রভাবিত করে। প্রাকৃতিক উপাদানসমূহ নিয়ে গড়ে ওঠা পরিবেশকে ভৌগোলিক পরিবেশ বলে। অন্যভাবে বলা যায়, ভৌগোলিক পরিবেশ বলতে প্রাকৃতিক জলবায়ু, তাপমাত্রা, মৃত্তিকা, জলের অবস্থান ও গতি, বনাঞ্চল, ঋতু, পশুপাখি, ঝড়বৃষ্টি, ভূমিকম্প ইত্যাদিকে বোঝায়। অর্থাৎ জৈব-সামাজিক উপাদান এবং মানবসৃষ্ট কৃত্রিম পরিবেশ বাদে প্রায় সবই ভৌগোলিক পরিবেশের অন্তর্গত। উদ্দীপকে উল্লেখিত চিত্রে সমাজজীবনে প্রভাব বিস্তারকারী চারটি উপাদানের অন্যতম ভৌগোলিক উপাদান অনুপস্থিত। তাই নিশ্চিতভাবেই বলা যায়, '' চিহ্নিত স্থানটিতে ভৌগোলিক উপাদান প্রযোজ্য হবে।"
        },
        {
          "label": "ঘ",
          "question": "সমাজজীবনে উক্ত উপাদানটির প্রভার মূল্যায়ন করো।",
          "explanation": "সমাজজীবনে উদ্দীপকের '?' চিহ্নিত স্থানের নির্দেশিত বিষয় তথা ভৌগোলিক উপাদানের প্রভাব সবচেয়ে বেশি পরিলক্ষিত হয়। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদ ভৌগোলিক পরিবেশ দ্বারাই নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমনশীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায় বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উপরের আলোচনার পরিপ্রেক্ষিতে বলা যায় যে, সমাজ ও ব্যক্তিজীবনে ভৌগোলিক পরিবেশের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "9",
      "uddipok": "দৃশ্যকল্প-১: ইহা একটি বদ্ধ ব্যবস্থা, এখানে অন্তর্গোত্র বিবাহ প্রচলিত। এখানে সাধারণত পৈত্রিক পেশা গ্রহণ করতে হয়। দৃশ্যকল্প-২: ইহা একটি উন্মুক্ত ব্যবস্থা, বিবাহের ক্ষেত্রে কোনো ধরাবাধা নিয়ম নেই। এখানে ব্যস্তি যোগ্যতা অনুযায়ী যেকোনো পেশা গ্রহণ করতে পারে।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "তথ্য আদান-প্রদানের কৃৎকৌশলই হলো তথ্য প্রযুক্তি।"
        },
        {
          "label": "খ",
          "question": "কিশোর অপরাধ কী? ব্যাখ্যা করো।",
          "explanation": "কিশোর অপরাধ হচ্ছে কিশোর-কিশোরীদের দ্বারা সংঘটিত অপরাধ।. কিশোর-কিশোরী কর্তৃক সংঘটিত সামাজিক মূল্যবোধ, রীতিনীতি ও ঐতিহ্যের সাথে সাংঘর্ষিক এবং আইনশৃঙ্খলা পরিপন্থি যেকোনো কাজকেই কিশোর অপরাধ বলে গণ্য করা হয়। বাংলাদেশ, ভারত ও শ্রীলংকায় ৭ থেকে ১৬ বছর বয়সি কিশোর-কিশোরীদের অপরাধমূলক কাজকে কিশোর অপরাধ বলে। জাপানে ঐ বয়সসীমা ১৪ থেকে ২০ বছর।"
        },
        {
          "label": "গ",
          "question": "দৃশ্যকল্প-২-এ সামাজিক স্তরবিন্যাসের কোন ধরনের চিত্র ফুটে উঠেছে? ব্যাখ্যা করো।",
          "explanation": "দৃশ্যকল্প-২-এ সামাজিক স্তরবিন্যাসের সামাজিক শ্রেণি ধরনটির চিত্র ফুটে উঠেছে। শ্রেণি বলতে একই ধরনের আয় ও সুযোগ-সুবিধা ভোগকারী সামাজিক গোষ্ঠীকে বোঝায়। বস্তুত সামাজিক শ্রেণি হচ্ছে অর্থনীতির'ভিত্তিতে গড়ে ওঠা এমন এক গোষ্ঠী, যাকে আইনানুগ বা ধর্মীয়ভাবে সংজ্ঞায়িত করা হয় না। এটি মূলত অর্জিত সামাজিক অবস্থান যার প্রধান উপাদান আয়, ক্ষমতা, সম্পত্তি, পেশা, শিক্ষা, রংশমর্যাদা,প্রভৃতি। সামাজিক শ্রেণির মধ্যে সংঘটিত বিবাহে নির্দিষ্ট নিয়ম বা বাধ্যবাধকতা নেই। সামাজিক শ্রেণির মধ্যে সামাজিক গতিশীলতা বিদ্যমান এবং এরা আপেক্ষিকভাবে মুক্ত। শিল্পপতি বা পুঁজিপতি শ্রেণি, জমিদার শ্রেণি, কৃষক বা শ্রমিক শ্রেণি সামাজিক শ্রেণিসমূহের অন্যতম উদাহরণ। দৃশ্যকল্প-২-এ এমন একটি ব্যবস্থার কথা বলা হয়েছে যেটি একটি উন্মুক্ত ব্যবস্থা, বিবাহের ক্ষেত্রে কোনো ধারাবাঁধার নিয়ম নেই। এখানে ব্যক্তি যোগ্যতা অনুযায়ী যেকোনো পেশা গ্রহণ করতে পারে। উপরের আলোচনা অনুযায়ী বলা যায়, দৃশ্যকল্প-২ দ্বারা সামাজিক স্তরবিন্যাসের অন্যতম ধরন সামাজিক শ্রেণিকে নির্দেশ করা হয়েছে।"
        },
        {
          "label": "ঘ",
          "question": "দৃশ্যকল্প-১-এর ধরনটির প্রবণতা আধুনিক সমাজব্যবস্থায় ক্রমশ হ্রাস পাচ্ছে- উভরের সপক্ষে তোমার মতামত দাও।",
          "explanation": "সামাজিক দৃষ্টিভঙ্গির আমূল পরিবর্তনের ফলে উদ্দীপকের দৃশ্যকল্প১-এর ধরন অর্থাৎ জাতিবর্ণ প্রথার প্রবণতা আধুনিক সমাজব্যবস্থায় ক্রমশ হ্রাস পাচ্ছে। জাতিবর্ণ প্রথার অন্যতম বৈশিষ্ট্য হচ্ছে অন্তর্গোত্র বিবাহ। কোনো ব্যক্তি যে জাতিবর্ণে জন্মগ্রহণ করে তাকে সেই জাতিবর্ণের ভিতরেই বিবাহ করতে হয়। যেমন- ব্রাহ্মণের ছেলে কেবল ব্রাহ্মণের মেয়েকেই বিয়ে করতে পারে। এছাড়া জাতিবর্ণ প্রথার অন্যতম বৈশিষ্ট্য হচ্ছে পৈতৃক পেশা গ্রহণ। যেমন- নাপিতের ছেলে প্রথাগতভাবে পিতার পেশা গ্রহণ করে জীবিকা নির্বাহ করে। অর্থাৎ জাতিবর্ণ স্থবির বা বদ্ধ এক সামাজিক ব্যবস্থা। বর্তমানে নগরায়ণ, শিল্পায়ন ও উদারনৈতিক আধুনিক শিক্ষার প্রসারের কারণে জাতিবর্ণের ভিত দুর্বল হয়ে পড়েছে। বিশেষ করে আধুনিক শিল্পায়িত সমাজে সভ্যতা ও সংস্কৃতির অগ্রগতির সাথে সাথে এই প্রথার প্রভাব হ্রাস পাচ্ছে। বর্তমান সময়ে ব্যক্তির আয়, মর্যাদা, শিক্ষা, প্রতিপত্তি বা ক্ষমতা সামাজিক স্তরবিন্যাসের গুরুত্বপূর্ণ মাপকাঠি হিসেবে কাজ করে। শিক্ষার প্রসারের সাথে সাথে মানুষের চিন্তা ও ধ্যান-ধারণায় পরিবর্তন আসছে। মানুষ ধর্মীয় গোড়ামি বা কুসংস্কার থেকে বেরিয়ে আসছে। ফলে স্বাভাবিকভাবেই জাতিবর্ণের প্রভাব হ্রাস পাচ্ছে। উপরের আলোচনার পরিসমাপ্তিতে বলা যায়, সভ্যতা ও সংস্কৃতির অগ্রগতি এবং সামাজিক দৃষ্টিভঙ্গির পরিবর্তনের ফলে:মানুষের বিশ্বাস ও মূল্যবোধের পরিবর্তন হচ্ছে। ফলে জাতিবর্ণ প্রথার মতো একটি বদ্ধ ধারণার প্রভাব ক্রমশ হ্রাস পাচ্ছে।"
        }
      ]
    },
    {
      "number": "10",
      "uddipok": "পনেরো বছরের শামীম গরীব ঘরের ছেলে। তার মা-বাবা ব্যস্ততার কারণে তার প্রতি তেমন খেয়াল নিতে পারে না। শামীম স্কুলে না যেয়ে বখাটে বন্ধুদের সাথে পাড়ার মোড়ে আড্ডা মেরে বাজে সময় কাটায়। আস্তে আস্তে সে নেশার জগতে পা বাড়ায়। ছোটো-খাটো চুরি, ছিনতাইয়ে জড়িয়ে পড়ে। একসময় সে পুলিশের খাতায় দাগি আসামি হিসেবে চিহ্নিত হয়।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "জৈবিক জ্ঞাতির একটি উদাহরণ দাও।",
          "explanation": "জৈবিক জ্ঞাতির একটি উদাহরণ হলো— বাবা-মা।"
        },
        {
          "label": "খ",
          "question": "\"আমরা যা তাই আমাদের সংস্কৃতি\"- বুঝিয়ে লেখো।",
          "explanation": "আমাদের জীবনধারা ও চিন্তাভাবনায় আমাদের সংস্কৃতির প্রতিফলন ঘটে থাকে বলে আমরা যা তাই আমাদের সংস্কৃতি। সংস্কৃতি হলো মানুষের এক সম্মিলিত জীবনবোধ, যা তাদের প্রতিটি কাজের মধ্যদিয়ে প্রকাশ পায়। আমাদের খাওয়া-দাওয়া, পোশাক, পরিচ্ছেদ, গান-বাজনা সবকিছুই আমাদের সংস্কৃতির অংশ। তাই বলা যায়, আমরা যা তাই আমাদের সংস্কৃতি।"
        },
        {
          "label": "গ",
          "question": "উদ্দীপকের শামীমের ক্ষেত্রে কোন ধরনের অপরাধের কথা বলা হয়েছে? ব্যাখ্যা করো।",
          "explanation": "উদ্দীপকে শামীমের ক্ষেত্রে কিশোর অপরাধের কথা বলা হয়েছে। কিশোর অপরাধ হচ্ছে অপ্রাপ্তবয়স্ক তথা কিশোর-কিশোরীদের দ্বারা সংঘটিত অপরাধ। বাংলাদেশের প্রচলিত আইন অনুযায়ী সাধারণত ৭-১৬ বছর বয়সী শিশু-কিশোরদের দ্বারা সংঘটিত অপরাধকে কিশোর অপরাধ বলে। কিশোর অপরাধের উদাহরণ হলো উচ্ছৃঙ্খলতা, ছোটোখাটো চুরি, ছিনতাই, মেয়েদের উত্ত্যক্ত করা প্রভৃতি। উদ্দীপকেও অনুরূপ পরিস্থিতি প্রতিফলিত হয়েছে। উদ্দীপকে বর্ণিত হয়েছে, পনেরো বছরের শামীম গরিব ঘরের ছেলে। তার মা-বাবা ব্যস্ততার কারণে তার প্রতি তেমন খেয়াল রাখতে পারে না। শামীম স্কুল না যেয়ে বখাটে বন্ধুদের সাথে পাড়ায় মোড়ে আড্ডা মেরে বাজে সময় কাটায়। আস্তে আস্তে সে নেশার জগতে পা বাড়ায়। ছোটোখাটো চুরি, ছিনতাইয়ে জড়িয়ে পড়ে। এক সময় সে পুলিশের খাতায় দাগি আসামি হিসেবে চিহ্নিত হয়। পূর্বোক্ত আলোচনা অনুযায়ী, শামীম কিশোর অপরাধে জড়িয়ে পড়েছে। সুতরাং বলা যায়, উদ্দীপকে কিশোর অপরাধকে নির্দেশ করা হয়েছে।"
        },
        {
          "label": "ঘ",
          "question": "উক্ত ধরনের অপরাধ নিয়ন্ত্রণে তোমার সুচিন্তিত সুপারিশ পেশ করো।",
          "explanation": "উক্ত ধরনের অপরাধ তথা কিশোর অপরাধ.নিয়ন্ত্রণে আমার সুপারিশমালা পেশ করা হলো। কিশোর অপরাধমূলক কর্মরাণ্ড দূর করার জন্য আইন প্রয়োগকারী সংস্থার আধুনিকায়ন করতে হবে। আইন প্রয়োগকারী সংস্থার কৌশল, শক্তি ও কার্যকারিতা বৃদ্ধি করার জন্য সদস্যদের উপযুক্ত প্রশিক্ষণ প্রদানের ব্যবস্থা করতে হবে। কিশোর অপরাধ প্রতিরোধে গণমাধ্যমকে এগিয়ে আসতে হবে। এ অপরাধমূলক কর্মকাণ্ড প্রতিরোধে ও. অপরাধপ্রবণতার বিরুদ্ধে জনমত সৃষ্টি করার ক্ষেত্রে গণমাধ্যম কার্যকর ভূমিকা রাখতে পারে। অপরিকল্পিত জনসংখ্যা বৃদ্ধি কিশোর অপরাধমূলক কর্মকাণ্ড সংঘটিত হওয়ার অন্যতম কারণ। তাই বাংলাদেশের মতো জনবহুল দেশে এ অপরাধ রোধ করতে হলে জনসংখ্যা বৃদ্ধি নিয়ন্ত্রণে রাখতে হবে। দেশের আয়তন, সম্পদ ও প্রশাসন ব্যবস্থার সাথে সংগতি রেখে একটি নির্দিষ্ট জনসংখ্যা নির্ধারণ করতে হবে। উদ্দীপকের শামীমের মতো বিপথগামীদের অপরাধপ্রবণতা দূর করার জন্য নৈতিক শিক্ষার প্রবর্তন করতে হবে। কারণ নৈতিক মূল্যবোধ মানুষকে অপরাধকর্ম থেকে দূরে রাখে। অনেক সময় পুরানো আইন দ্বারা উদ্ভূত পরিস্থিতি মোকাবিলা করা যায় না। তাই পরিবর্তিত পরিস্থিতিতে বিদ্যমান আইনের সংস্কার, নতুন আইন প্রণয়ন ও বাস্তবায়ন নিশ্চিত করতে হবে। বেকারত্ব মানুষকে অপরাধপ্রবণ করে তোলে। তাই অপরাধপ্রবণতা দূর করার জন্য অধিক কর্মসংস্থানের ব্যবস্থা করতে হবে। রাজনৈতিক অস্থিরতা কিশোর অপরাধ সৃষ্টির পিছনে গুরুত্বপূর্ণ ভূমিকা পালন করে। তাই কিশোর অপরাধ রোধ করার জন্য রাজনৈতিক স্থিতিশীলতা আনতে হবে। পরিশেষে বলা যায়, উল্লিখিত পদক্ষেপগুলো ছাড়াও সামাজিক মূল্যবোধ রক্ষা, সুন্দর বাসয়োগ্য পরিবেশ সৃষ্টি, জীবনযাত্রার মানোন্নয়ন ইত্যাদির মাধ্যমে কিশোর অপরাধ অনেকাংশে নিয়ন্ত্রণ করা সম্ভব।"
        }
      ]
    },
    {
      "number": "11",
      "uddipok": "রূপকল্প-১:সমাজের রূপান্তর অবস্থা, ব্যস্তি বা গোষ্ঠীর ইচ্ছাধীন নয়,সমাজকাঠামোর সাথে সম্পর্কিত। রূপকল্প-২: সমাজের অপেক্ষাকৃত উন্নততর অবস্থা, ব্যস্ত্রি বা গোষ্ঠীর ইচ্ছার ওপর নির্ভরশীল এবং সমাজ বাস্তবতার সাথে সম্পর্কিত।",
      "tag": "RB, DIN.B, CTG.B, JB 25",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের জন্য উপযোগী?",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "শ্রেণিমূলক জ্ঞাতিসম্পর্ক কী? বুঝিয়ে লেখো।",
          "explanation": "শ্রেণিমূলক জ্ঞাতিসম্পর্ক হলো এমন একটি সম্পর্ক যেখানে একাধিক আত্মীয়দের সম্বোধন করতে একই শব্দ ব্যবহার করা হয়। আমেরিকান সামাজিক নৃবিজ্ঞানী লুইস হেনরি মর্গান জ্ঞাতিসম্পর্কের বিভাজন করতে গিয়ে শ্রেণিমূলক ও বর্ণনামূলক জ্ঞাতির উল্লেখ করেছেন। শ্রেণিমূলক জ্ঞাতিসম্পর্ক প্রথাতে রক্ত সম্পর্ককে নির্দিষ্ট করে বর্ণনা করার সুযোগ নেই। এক্ষেত্রে জ্ঞাতিসম্পর্ককে কয়েকটি শ্রেণি ধারায় ফেলে এক শ্রেণির সবাইকে বোঝাতে একটি পদ বা শব্দ ব্যবহার করা হয়। চাচা, খালা, মামা ইত্যাদি সম্বোধনমূলক পদগুলো শ্রেণিমূলক জ্ঞাতিসম্পর্ক নির্দেশক।"
        },
        {
          "label": "গ",
          "question": "রূপকল্প-১-এ সমাজবিজ্ঞানের কোন প্রত্যয়ের প্রতি ইঙ্গিত করা হয়েছে? ব্যাখ্যা করো।",
          "explanation": "রূপকল্প-১ সমাজবিজ্ঞানের সামাজিক পরিবর্তন নামক প্রত্যয়কে ইঙ্গিত করে। যখন কোনো সমাজ পুনর্গঠনমূলক প্রক্রিয়ায় একটি বিশেষ সামাজিক রূপ থেকে ভিন্ন রূপ ধারণ করে তখন তাকে সামাজিক পরিবর্তন বলে। সাধারণ অর্থে সামাজিক পরিবর্তন বলতে সমাজকাঠামোর পরিবর্তনকে বোঝায়। এ প্রক্রিয়ার মাধ্যমে সমাজের অন্তর্গত মানুষের জীবনপ্রণালিতে পরিবর্তন ঘটে। সামাজিক পরিবর্তন ব্যক্তি বা গোষ্ঠীর ইচ্ছাধীন নয়। মূলত সামাজিক পরিবর্তন সমাজকাঠামো পরিবর্তনের ফল। অর্থাৎ সামাজিক পরিবর্তনের ধারা সমাজকাঠামোর সাথে সম্পৃক্ত। উদ্দীপকের রূপকল্প-১-এ সমাজের রূপান্তর অবস্থা, ব্যক্তি বা গোষ্ঠীর ইচ্ছাধীন নয়, সমাজকাঠামোর সাথে সম্পর্কিত বিষয়গুলোর উল্লেখ আছে। উপরে আলোচিত সামাজিক পরিবর্তনের ধারণার প্রেক্ষিতে বলা যায়, রূপকল্প-১ 'সামাজিক পরিবর্তন' নামক প্রত্যয়কেইঙ্গিত করছে।"
        },
        {
          "label": "ঘ",
          "question": "জনগণের সামাজিক প্রয়োজন পূরণের লক্ষ্যে রূপকল্প-২-এর প্রত্যয়টির ভূমিকা অপরিসীম- বিশ্লেষণ করো।",
          "explanation": "নগণের সামাজিক প্রয়োজন পূরণের লক্ষ্যে রূপকল্প-২-এর প্রত্যয় তথা উন্নয়নের ভূমিকা অপরিসীম- উক্তিটি যথার্থ। সামাজিক উন্নয়ন বলতে কোনো সমাজের অপেক্ষাকৃত উন্নততর অবস্থাকে নির্দেশ করে। সামাজিক উন্নয়ন একধরনের পরিবর্তন, যা মূলত মানুষের সামাজিক আকাঙ্ক্ষা। সামাজিক উন্নয়নের সাথে মূল্যবোধের ব্যাপারটিও জড়িত। সমাজের সকল ক্ষেত্রের ইতিবাচক পরিবর্তনই সামাজিক উন্নয়ন। সামাজিক উন্নয়নের ফলে যেকোনো 'সমাজ পূর্বের থেকে অধিকতর উন্নয়নের দিকে এগিয়ে যায়। সামাজিক উন্নয়ন মূলত উন্নয়ন ও অনুন্নয়নের ধারাকে নির্দেশ করতে সাহায্য করে। সামাজিক উন্নয়ন সমাজ বাস্তবতার সাথে সম্পৃক্ত হওয়ায় তা অনেকাংশে ব্যক্তি বা গোষ্ঠীর ইচ্ছার উপর নির্ভর করে। সামাজিক উন্নয়ন বর্তমান সমাজের উন্নয়নমূলক বা কল্যাণমূলক ভিত্তি দান করে থাকে। সামাজিক উন্নয়ন কখনো স্বল্পমেয়াদি আবার কখনো দীর্ঘমেয়াদি হয়ে থাকে। রূপকল্প-২ এ বলা হয়েছে, সমাজের অপেক্ষাকৃত উন্নততর অবস্থা, ব্যক্তি বা গোষ্ঠীর ইচ্ছার ওপর নির্ভরশীল এবং সমাজ বাস্তবতার সাথে সম্পর্কিত। এর আলোচনানুযায়ী যা সামাজিক উন্নয়নকে প্রতিফলিত করে। স্বামাজিক উন্নয়নের ফলে শুধু অর্থনৈতিক প্রবৃদ্ধি নয় বরং একটি দেশের মানুষের জীবনযাত্রার মান উন্নত,করা, বৈষম্য দূর করা এবং একটি সুস্থ ও ভারসাম্যপূর্ণ সমাজ গড়ে তোলার একটি সামগ্রিক প্রক্রিয়া। এটি কেবল কোনো একক ক্ষেত্রের উন্নয়ন নয়, বরং সমাজের সব ক্ষেত্রকে সমন্বিত করে একটি শক্তিশালী ও মানবিক সমাজ গড়ে তোলে। উপরের আলোচনার ভিত্তিতে বলা যায় জনগণের সামাজিক প্রয়োজন পূরণে রূপকল্প-২ তথা সামাজিক উন্নয়নের ভূমিকা অপরিসীম।"
        }
      ]
    }
  ]
}