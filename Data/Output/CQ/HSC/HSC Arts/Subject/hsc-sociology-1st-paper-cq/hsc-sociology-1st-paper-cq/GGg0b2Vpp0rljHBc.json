{
  "title": "ঢাকা কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "যে বিষয়ে পড়াশোনা করে, তার আলোচ্য বিষয় হলো রাষ্ট্র, নাগরিক, সংবিধান ইত্যাদি। অপরদিকে রশিদ যে বিষয়ে পড়াশোনা করে, তার আলোচ্য বিষয় হলো ক্ষুদ্র নৃগোষ্ঠী, প্রত্নতত্ত্ব, সংস্কৃতি ইত্যাদি।",
      "tag": "DC 24",
      "sub_questions": [
        {
          "label": "ক",
          "question": "'The Positive Philosophy' গ্রন্থটির রচয়িতা কে?'",
          "explanation": "The Positive Philosophy' গ্রন্থটির রচয়িতা ফরাসি সমাজবিজ্ঞানী অগাস্ট কোঁৎ।"
        },
        {
          "label": "খ",
          "question": "সমাজবিজ্ঞানকে কেন বিজ্ঞান বলা হয়? বুঝিয়ে বলো।",
          "explanation": "গবেষণা ও বিশ্লেষণে বৈজ্ঞানিক পদ্ধতি অবলম্বন করার জন্য সমাজবিজ্ঞানকে বিজ্ঞান বলা হয়। সমাজবিজ্ঞান বিজ্ঞানের দৃষ্টিভঙ্গি তথা বিজ্ঞানভিত্তিক গবেষণা পদ্ধতি অনুসরণ করে থাকে। বিজ্ঞান হলো কোনো বিষয় সম্পর্কে পরীক্ষা-নিরীক্ষার মাধ্যমে সুসংবদ্ধ জ্ঞানভান্ডার। সমাজবিজ্ঞান অন্যান্য বিজ্ঞানের ন্যায় তথ্যের যাচাই-বাছাই, বিচার-বিশ্লেষণের মাধ্যমে সুসংহত জ্ঞান অন্বেষণের প্রচেষ্টা চালায়, যা মূলত বিজ্ঞানভিত্তিক। আর এ কারণেই সমাজবিজ্ঞানকে বিজ্ঞান বলা চলে।"
        },
        {
          "label": "গ",
          "question": "হাসিবের পঠিত বিষয় কোনটি? ব্যাখ্যা করো।",
          "explanation": "জাউদ্দীপকের হাসিবের পঠিত বিষয়টি হলো রাষ্ট্রবিজ্ঞান। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যাতে মানুষের রাজনৈতিক কর্মকাণ্ড সম্পর্কে আলোচনা করা হয়। এ শাস্ত্রে রাষ্ট্রের গঠন, বৈশিষ্ট্য, উদ্দেশ্য, রাষ্ট্রে বসবাসকারী নাগরিকের অধিকার ও কর্তব্য, রাষ্ট্রের সংবিধান, রাজনৈতিক দল, সরকার, আমলাতন্ত্র প্রভৃতি বিষয় অধ্যয়ন করা হয়। রাষ্ট্রবিজ্ঞান কার্যত মানুষের রাজনৈতিক জীবন এবং রাষ্ট্র ও নাগরিকের মধ্যে পারস্পরিক সম্পর্ক নির্ধারণ ও পর্যালোচনা করে। উদ্দীপকের হাসিব যে বিষয়ে পড়াশোনা করে তার আলোচ্য বিষয় হলো- রাষ্ট্র, নাগরিক, সংবিধান ইত্যাদি। যা উপরে আলোচিত রাষ্ট্রবিজ্ঞানের বিষয়বস্তুর সাথে সাদৃশ্যপূর্ণ। এ থেকে বোঝা যায়, হাসিবের পঠিত বিষয়টি হলো রাষ্ট্রবিজ্ঞান।"
        },
        {
          "label": "ঘ",
          "question": "রশিদের পঠিত বিষয়টির সাথে সমাজবিজ্ঞান ঘনিষ্ঠভাবে সম্পর্কিত- তুমি কি একমত? যুক্তি দিয়ে বুঝাও।",
          "explanation": "রশিদের পঠিত বিষয় তথা নৃবিজ্ঞানের সাথে সামাজবিজ্ঞান ঘনিষ্ঠভাবে সম্পর্কিত- মন্তব্যটির সাথে আমি একমত। নৃবিজ্ঞান হলো মানুষ ও সংস্কৃতি সম্পর্কিত বিজ্ঞানভিত্তিক পাঠ। এটি মানুষের উৎপত্তি ও দৈহিক গঠন, সাংস্কৃতিক জীবন, সামাজিক আচরণের ক্রমবিকাশ প্রভৃতি নিয়ে আলোচনা করে। শারীরিক নৃবিজ্ঞান, সাংস্কৃতিক নৃবিজ্ঞান, প্রত্নতত্ত্ব এবং ভাষাতত্ত্ব হলো নৃবিজ্ঞানের কয়েকটি বিশেষ শাখা। উদ্দীপকের রশিদ যে বিষয়ে পড়াশোনা করে তার আলোচ্য বিষয় ক্ষুদ্র নৃগোষ্ঠী, প্রত্নতত্ত্ব, সংস্কৃতি ইত্যাদি। অর্থাৎ সে নৃবিজ্ঞান বিষয়টি অধ্যয়ন করে। সমাজবিজ্ঞান মানব সমাজের অতীত ও বর্তমানের মধ্যে, সম্পর্ক স্থাপন এবং তুলনামূলক আলোচনার ক্ষেত্রে নৃবিজ্ঞানের আলোচ্য বিষয়ের ওপর অনেকখানি নির্ভরশীল। যেমন- সভ্যতা ও সংস্কৃতির আদিম অবস্থা থেকে বর্তমান পর্যায়ে উত্তরণ বা সামাজিক বিবর্তন অনুসন্ধানে সমাজবিজ্ঞান নৃবিজ্ঞানের সাহায্য নিয়ে থাকে। অন্যদিকে সমাজবিজ্ঞানীদের বিভিন্ন তত্ত্ব ও সিন্ধান্ত নৃবিজ্ঞানীদের সিদ্ধান্ত গ্রহণে সহায়তা করে। উদাহরণস্বরূপ বলা যায়, আমেরিকান সামাজিক নৃবিজ্ঞানী লুইস হেনরি মর্গান ও তার অনুসারীরা ব্যক্তিগত সম্পত্তি সম্পর্কিত সমাজতাত্ত্বিক ধারণা থেকে আদিম সাম্যবাদী ব্যবস্থার অস্তিত্ব সম্পর্কে স্থির সিদ্ধান্তে উপনীত হন। উপরের আলোচনায় প্রতীয়মান হয় যে, সমাজস্ব মানুষের বিভিন্ন কর্মকাণ্ড অধ্যয়ন করতে গিয়ে সমাজবিজ্ঞান ও নৃবিজ্ঞান অনেক সময় একে অপরের সাহায্য নিয়ে থাকে। তাই বলা যায়, এ দুটি বিষয় ঘনিষ্ঠভাবে সম্পর্কিত।"
        }
      ]
    },
    {
      "number": "2",
      "uddipok": "কর্মসংস্থানের কথা বিবেচনা করে শিল্পপতি হুমায়ুন সাহেব তাঁর নিজ এলাকায় কাপড় রঙ করার ও চামড়া প্রক্রিয়াজাত করার দুটি কারখানা গড়ে তোলেন। বেকারত্ব দূর হওয়ায় অনেক পরিবারে সচ্ছলতা আসে। কিন্তু রঙ ও চামড়ার গন্ধ এবং মালবাহী গাড়ির শব্দে এলাকায় বাস করা কঠিন হয়ে পড়েছে। কারখানার বর্জ্যে এলাকার ছোট নদীটির পানি দূষিত হয়ে পড়েছে।",
      "tag": "DC 24",
      "sub_questions": [
        {
          "label": "ক",
          "question": "সমাজবিজ্ঞান কত সালে একটি স্বতন্ত্র বিজ্ঞান হিসেবে আত্মপ্রকাশ করে",
          "explanation": "১৮৩৯ সালে সমাজবিজ্ঞান একটি স্বতন্ত্র বিজ্ঞান হিসেবে আত্মপ্রকাশ করে।"
        },
        {
          "label": "খ",
          "question": "সমাজবিজ্ঞান মূল্যবোধ নিরপেক্ষ- বুঝিয়ে বলো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ 'নিরপেক্ষ শাস্ত্র বলা হয়।"
        },
        {
          "label": "গ",
          "question": "উদ্দীপকের বিষয়বস্তু সমাজবিজ্ঞানের কোন শাখায় আলোচনা করা হয়? ব্যাখ্যা করো।",
          "explanation": "উদ্দীপকের বিষয়বস্তু শিল্প সমাজবিজ্ঞানে আলোচনা করা হয়। শিল্প সমাজবিজ্ঞান হলো সমাজবিজ্ঞানের সেই শাখা যাতে শিল্পায়নের সাথে সমাজকাঠামোর সম্পর্ক অধ্যয়ন করা হয়। এতে শিল্পায়ন ও শিল্পায়িত সমাজের সমস্যাদি, 'শিল্প-কারখানার মালিক ও বিভিন্ন পেশাজীবীর পারস্পরিক সম্পর্ক, শিল্প শ্রমিকদের অধিকার ও স্বার্থ প্রভৃতি 'নিয়ে আলোচনা ও গবেষণা করা হয়। তবে শিল্পায়নের গতিপ্রকৃতি এবং এর ফলে সৃষ্ট বিভিন্ন সামাজিক সমস্যার অধ্যয়নকে এ শাখায় বিশেষভাবে গুরুত্ব দেওয়া হয়। কারখানার রঙ ও চামড়ার গন্ধ এবং মালবাহী গাড়ির শব্দে এলাকায় বাস করা কঠিন হয়ে পড়েছে। কারখানার বর্জ্যে এলাকার ছোট নদীটির পানি দূষিত হয়ে পড়েছে। যা মূলত শিল্পায়নের ফলে সৃষ্ট সামাজিক সমস্যা। উপরের আলোচনার সাথে তুলনা করলে বোঝা যায় যে, উদ্দীপকের বিষয়বস্তু মূলত শিল্প সামাজিবিজ্ঞানে আলোচনা করা হয়।-"
        },
        {
          "label": "ঘ",
          "question": "উদ্দীপকে উদ্ভূত পরিস্থিতি প্রতিরোধে সমাজবিজ্ঞান পাঠের জ্ঞান ভূমিকা রাখতে সক্ষম- সুচিন্তিত মতামত দাও।",
          "explanation": "উদ্দীপকে উদ্ভূত পরিস্থিতি তথা সামাজিক সমস্যা প্রতিরোধে সমাজবিজ্ঞান পাঠের জ্ঞান ভূমিকা রাখতে সক্ষম- উক্তিটির সাথে আমি একমত। সমাজবিজ্ঞানের মূল প্রতিপাদ্য বিষয় হচ্ছে, সমাজ সম্পর্কিত বিভিন্ন বিষয় নিয়ে আলোচনা ও গবেষণা করা। এ জন্যই সামাজিক সমস্যা সমাজবিজ্ঞানের অন্যতম আলোচ্য বিষয়। অর্থাৎ সামাজিক সমস্যা কী, কীভাবে এই সমস্যার সৃষ্টি, এর ফলাফল কী, কীভাবে এই সমস্যা থেকে পরিত্রাণ পাওয়া যায় ইত্যাদি বিষয় নিয়ে সমাজবিজ্ঞান পুঙ্খানুপুঙ্খভাবে আলোচনা করে। এ কারণেই বলা হয়, সমাজবিজ্ঞানের জ্ঞান অর্জন ব্যতীত সামাজিক সমস্যা মোকাবিলা করা কোনোভাবেই সম্ভব নয়। উদ্দীপকে দেখা যায় শিল্পায়নের প্রভাবে হুমায়ুন সাহেবের এলাকায় বিভিন্ন সামাজিক সমস্যা সৃষ্টি হয়েছে। যেমন- কারখানার রঙ ও চামড়ার গন্ধে এলাকায় বাস করা কঠিন হয়ে পড়েছে। আবার কারখানার বর্জ্য এলাকার ছোট নদীটিকে দূষিত করেছে। যা মূলত অপরিকল্পিত শিল্পায়নের ফলে সৃষ্ট সামাজিক সমস্যা। উক্ত এলাকায় শিল্প-কারখানা স্থাপনের পূর্বে সামাজবিজ্ঞানের জ্ঞানের আলোকে সুষ্ঠু পরিকল্পনা তৈরি করতে হতো। কেননা যেকোনো পরিকল্পনা সামাজিক বাস্তবতার আলোকে প্রণীত না হলে তা বাস্তবায়ন কিংবা উদ্ভূত সমস্যার সমাধান করা যায় না। অর্থাৎ শিল্পায়নের ফলে উক্ত এলাকায় কী কী সমস্যা হতে পারে তা সামাজবিজ্ঞানের জ্ঞান দ্বারা পূর্বানুমান করা যেত। ফলে উদ্দীপকে উদ্ভূত পরিস্থিতি প্রতিরোধ করা সম্ভব হত। আলোচনার প্রেক্ষিতে তাই বলা যায়, উদ্দীপকে উদ্ভূত পরিস্থিতির ন্যায় যে কোনো 'সামাজিক সমস্যার কারণ নির্ধারণ এবং তা প্রতিরোধে কার্যকরী পরিকল্পনা করতে সমাজবিজ্ঞানের জ্ঞান ভূমিকা রাখতে সক্ষম।"
        }
      ]
    },
    {
      "number": "3",
      "uddipok": "ঘটনা-১: প্রায় ১৫/১৬টি পরিবারের সাথে রাধানাথের পরিবার কক্সবাজারের জেলে-পল্লিতে বাস করে। মাছ ধরাকে কেন্দ্র করেই পরিবারগুলোর জীবন- জীবিকা, উৎসব-আনন্দ। বিপদ-আপদ তাঁরা একসাথে মোকাবিলা করে। ঘটনা-২: নারী শিক্ষা ও সামাজিক বনায়নের জন্য মিসেস শাহানা গ্রামের কয়েকজন শিক্ষিত মহিলাদের নিয়ে 'আরণ্যক' নামে একটি সংগঠন গড়ে তোলেন",
      "tag": "DC 24",
      "sub_questions": [
        {
          "label": "ক",
          "question": "সামাজিক গতিশীলতা বলতে কী বুঝো?",
          "explanation": "কসামাজিক গতিশীলতা বলতে সামাজিক মর্যাদার পরিবর্তনকে বোঝায়।"
        },
        {
          "label": "খ",
          "question": "কাব্যগ্রন্থ কোন ধরনের সংস্কৃতি? বুঝিয়ে বলো।",
          "explanation": "কাব্যগ্রন্থ বস্তুগত সংস্কৃতি। মানুষ জীবনযাপনের জন্য দৃশ্যমান যা কিছু তৈরি ও ব্যবহার করে তাই বস্তুগত সংস্কৃতি। অর্থাৎ বস্তুগত সংস্কৃতি মূলত বস্তু বা দ্রব্যনির্ভর। এটি ধরা বা ছোঁয়া যায়। কাব্যগ্রন্থ যেহেতু সংস্কৃতির এমন অংশ যা বস্তুনির্ভর এবং ছোঁয়া যায়, সেহেতু এটি বস্তুগত সংস্কৃতি।"
        },
        {
          "label": "গ",
          "question": "ঘটনা-১ সমাজবিজ্ঞানের কোন মৌল প্রত্যয়কে নির্দেশ করছে? ব্যাখ্যা করো।",
          "explanation": "জাউদ্দীপকের ঘটনা-১ সম্প্রদায় প্রত্যয়কে নির্দেশ করছে। সম্প্রদায় হলো নির্দিষ্ট ভৌগোলিক এলাকায় বসবাসকারী জনগোষ্ঠী, যারা পারস্পরিক নির্ভরশীলতার মধ্য দিয়ে সমজাতীয় জীবনযাপন করে। সম্প্রদায় গঠনের দুটি মৌলিক ভিত্তি রয়েছে। যথা- বসবাসের অঞ্চল ও সম্প্রদায়গত চেতনা। অর্থাৎ যখন কোনো জনগোষ্ঠী তাদের মৌল ও সাধারণ স্বার্থগুলো একসাথে ভোগ করার পাশাপাশি একই জীবনপ্রণালিতে অভ্যস্ত থাকে এবং একটি নির্দিষ্ট ভৌগোলিক এলাকা জুড়ে বসবাস করে তখন ওই জনগোষ্ঠীকে সম্প্রদায় বলা হয়। উদ্দীপকেও সম্প্রদায়ের এসব বৈশিষ্ট্য প্রতিফলিত হয়েছে। উদ্দীপকের ঘটনা-১-এ দেখা যায়, প্রায় ১৫-১৬টি পরিবারের সাথে রাধানাথের পরিবার কক্সবাজারের জেলে পল্লিতে বাস করে। মাছ ধরাকে কেন্দ্র করেই পরিবারগুলো জীবন-জীবিকা নির্বাহ ও উৎসব আনন্দ উপভোগ করে। এমনকি তারা বিপদ আপদেও একসাথে মোকাবিলা করে। অর্থাৎ তাঁদের মধ্যে সম্প্রদায় গঠনের দুটি মূল ভিত্তি (বসবাসের অঞ্চল ও সম্প্রদায়গত চেতনা) বিদ্যমান। তাই বলা যায়, ঘটনা-১ সমাজবিজ্ঞানের সম্প্রদায় নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "ঘটনা-১ ও ঘটনা-২-এ উল্লেখিত মৌল প্রত্যয়সমূহের মধ্যকার পার্থক্য বিশ্লেষণ করো।",
          "explanation": "ঘটনা-১ ও ঘটনা-২-এ যথাক্রমে সম্প্রদায় ও সংঘ প্রত্যয়কে নির্দেশ করা হয়েছে। এ দুটি প্রত্যয়ের মধ্যে নানাবিধ পার্থক্য রয়েছে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে উদ্দীপকের ঘটনা-২-এ মিসেস শাহানা সামাজিক বনায়নের উদ্দেশ্যে আরণ্যক নামে একটি সংগঠন গড়ে তোলেন। তার সংগঠনের যেহেতু একটি উদ্দেশ্য ও নাম আছে সেহেতু এটিকে সংঘ বলা যায়। সংঘ ও সম্প্রদায়ের পার্থক্যসমূহ নিম্নরূপ- মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "4",
      "uddipok": "ঘটনা-১: মনির বিয়ে করে নতুন বউ নিয়ে নিজ কর্মস্থল ঢাকায় চলে আসে। ঘটনা-২: মারুফ বিয়ের পর স্ত্রীকে নিয়ে তার বাবা-মা, ভাইবোনকে নিয়ে একই বাড়িতে বসবাস করে।",
      "tag": "DC 24",
      "sub_questions": [
        {
          "label": "ক",
          "question": "পিতৃতান্ত্রিক পরিবার বলতে কী বোঝো?",
          "explanation": "যে পরিবারে কর্তৃত্ব পিতা বা স্বামী বা পরিবারের কোনো পুরুষ সদস্যের হাতে ন্যস্ত থাকে তাকে পিতৃতান্ত্রিক পরিবার বলে"
        },
        {
          "label": "খ",
          "question": "বোনের শ্বশুর তোমার কোন ধরনের জ্ঞাতি? বুঝিয়ে বলো।",
          "explanation": "বোনের শ্বশুর বৈবাহিক জ্ঞাতি। বিবাহের মাধ্যমে যে জ্ঞাতিসম্পর্ক গড়ে ওঠে তাকে বৈবাহিক জ্ঞাতিসম্পর্ক বলে। কোনো স্বামী বা স্ত্রীর সাথে তার শ্বশুর-শাশুড়ী, দেবর-ননদ ও উভয় পক্ষের আত্মীয় স্বজনের মধ্যকার সম্পর্ক এই জ্ঞাতিসম্পর্কের অন্তর্ভুক্ত। এ প্রেক্ষিতে বোনের শ্বশুর হবেন বৈবাহিক জ্ঞাতি।"
        },
        {
          "label": "গ",
          "question": "বসবাসের ভিত্তিতে মনিরের পরিবারটি কোন ধরনকে নির্দেশ করছে? ব্যাখ্যা করো।",
          "explanation": "বসবাসের ভিত্তিতে মনিরের পরিবারটি নয়াবাস পরিবারকে নির্দেশ করছে। বিবাহোত্তর বাসস্থানের ভিত্তিতে পরিবারের অন্যতম একটি ধরন হলো -নয়াবাস 'পরিবার। বিবাহের পর নবদম্পত্তি স্ত্রীর পিতার বাড়ি কিংবা স্বামীর পিতার বাড়িতে বসবাস না করে নতুন কোনো আবাসস্থলে বসবাস করলে তাকে নয়াবাস পরিবার বলে। উদ্দীপকের ঘটনা-১ এ বলা হয়েছে, মনির বিয়ে করে নতুন বউ নিয়ে নিজ কর্মস্থল ঢাকায় চলে আসে। অর্থাৎ সে নিজের পিতা কিংবা স্ত্রীর পিতার বাসায় বসবাস না করে নতুন স্থানে পরিবার গড়ে তুলেছে। সুতরাং বোঝা যায়, বসবাসের ভিত্তিতে মনিরের পরিবারটি নয়াবাস পরিবার।"
        },
        {
          "label": "ঘ",
          "question": "ঘটনা-২ এ নির্দেশিত মারুফের পরিবারের ধরনটি বর্তমানে হ্রাস পাচ্ছে- সুচিন্তিত মতামত দাও।",
          "explanation": "ঘটনা-২ এ নির্দেশিত মারুফের পরিবার তথা যৌথ পরিবার বর্তমানে হ্রাস পাচ্ছে। রক্তসম্পর্কীয় যোগসূত্রের ভিত্তিতে কয়েকটি একক পরিবারের সমষ্টি হলো যৌথ পরিবার। এ ধরনের পরিবারে বিবাহিত পুত্ররা স্ত্রী ও সন্তান- সন্ততি নিয়ে পিতামাতার সাথে বসবাস করে। উদ্দীপকের ঘটনা-২ এ দেখা যায়, মারুফ বিয়ের পর স্ত্রীকে নিয়ে তার বাবা-মা ও. ভাইবোনসহ একই বাড়িতে বসবাস করে। অর্থাৎ সে যৌথ পরিবারে বাস করে। আর্থ-সামাজিক কারণে বর্তমানে পরিবারের এ ধরনটি হ্রাস পাচ্ছে। যৌথ পরিবার ব্যবস্থা ভেঙে যাওয়ার অর্থনৈতিক কারণটির সাথে শিল্পায়ন ও নগরায়ণ ওতপ্রোতভাবে জড়িত। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনের আশায় অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা সংকুচিত হচ্ছে। যৌথ পরিবার ব্যবস্থা ভাঙনের সামাজিক কারণগুলোর মধ্যে ব্যক্তিস্বাতন্ত্র্যবাদী মনোভাব, উন্নত জীবনযাপনের আকাঙ্ক্ষা ইত্যাদি ক্রিয়াশীল। তাছাড়া বর্তমান সময়ে মানুষ নিজেকে সামাজিকভাবে সুপ্রতিষ্ঠিত করার যুদ্ধে জয়ী হওয়ার জন্য নিরন্তর প্রচেষ্টা চালিয়ে যাচ্ছে। যার ফলস্বরূপ মানুষ উন্নত শিক্ষা, চিকিৎসা, উন্নত জীবনযাপন ইত্যাদির প্রত্যাশায় যৌথ পরিবার ভেঙে একক পরিবার গঠন করছে। উপরের আলোচনার ওপর ভিত্তিতে এ কথা নিঃসন্দেহে বলা যায় যে, যৌথ পরিবার ব্যবস্থা ভাঙনে নানা ধরনের আর্থ-সামাজিক কারণ দায়ী।"
        }
      ]
    },
    {
      "number": "5",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "নারীবাদ বলতে কী বোঝ?",
          "explanation": "নারীবাদ বলতে মানুষ হিসেবে জীবনের সকল ক্ষেত্রে নারীদের পরিপূর্ণ সমান অধিকার আদায় সম্পর্কিত মতবাদকে বোঝায়।"
        },
        {
          "label": "খ",
          "question": "দাসরা ছিলো উৎপাদনের জীবন্ত হাতিয়ার- বুঝিয়ে বলো ।",
          "explanation": "পৃথিবীর বিভিন্ন প্রাচীন সভ্যতায় প্রচলিত দাসপ্রথা অনুযায়ী দাসরা ছিল উৎপাদনের জীবন্ত হাতিয়ার। দাস প্রথায় দাসরা ছিল আইন ও প্রথা অনুসারে অন্য একজনের সম্পত্তি, যাদের কোনো অধিকার থাকত না। ফলে দাস মালিকরা তাদের অধীন দাসদেরকে 'যেকোনো কাজে নিয়োজিত করার অধিকার রাখত। প্রাচীন, গ্রিসের উৎপাদনমূলক দাসপ্রথায় দাসদেরকে উৎপাদনের প্রধান হাতিয়ার হিসেবে ব্যবহার করা হতো।"
        },
        {
          "label": "গ",
          "question": "ছক-১-এ সামাজিক স্তরবিন্যাসের কোন ধরনটি প্রতিফলিত হয়েছে? ব্যাখ্যা করো।",
          "explanation": "ছক-১-এ সামাজিক স্তরবিন্যাসের 'এস্টেট' ধরনটি প্রতিফলিত হয়েছে। মধ্যযুগে ইউরোপীয় সামন্ত সমাজে এস্টেট প্রথা প্রচলিত ছিল। 'Estate' শব্দটির অর্থ হলো জমিদারের মালিকানাধীন জমি। তবে ইউরোপীয় সামন্ততান্ত্রিক সমাজে 'এস্টেট' বলতে জমিদারি বোঝাত। পরবর্তী সময়ে এক ধরনের সামাজিক স্তরবিন্যাস বোঝাতে 'এস্টেট' শব্দটির ব্যবহার শুরু হয়। মধ্যযুগে ভূমিসত্ত্ব প্রথাকে কেন্দ্র করে বিভিন্ন ধরনের স্তরবিন্যাস পরিলক্ষিত হয়। উক্ত সমাজ মূলত তিনটি এস্টেটে বিভক্ত ছিল যথা: (ক) ১ম এস্টেট- যাজক সম্প্রদায়; (খ) ২য় এস্টেট- অভিজাত শ্রেণি এবং (গ) ৩য় এস্টেট- সাধারণ শ্রেণি। উক্ত এস্টেটসমূহের মধ্যে ১ম এস্টেটের কাজ ছিল সবার জন্য প্রার্থনা করা; ২য় এস্টেটের কাজ ছিল সবাইকে রক্ষা করা এবং ৩য় এস্টেটের কাজ ছিল সবার খাদ্যের যোগান নিশ্চিত করা। উপরিউক্ত, • এস্টেট সমূহের মধ্যে ১ম ও ২য় এস্টেটের সামাজিক মর্যাদা ছিল অত্যধিক। অপরপক্ষে ৩য় এস্টেটের কোনো সামাজিক মর্যাদা ছিল না।উদ্দীপকের ছক-১-এ একটি ত্রিভুজের সর্বোচ্চ অংশে যাজক শ্রেণি, মাঝামাঝি অংশে অভিজাত শ্রেণি এবং সর্বনিম্ন অংশে সাধারণ শ্রেণি নির্দেশিত হয়েছে। যা উপরে আলোচিত এস্টেট প্রথার সাথে সামঞ্জস্যপূর্ণ। তাই বলা যায়, উদ্দীপকে সামাজিক স্তরবিন্যাসের এস্টেট প্রথাটির স্তরবিন্যাস প্রতিফলিত হয়েছে।"
        },
        {
          "label": "ঘ",
          "question": "ছক-২-এ উল্লেখিত সামাজিক স্তরবিন্যাসের ধরনটি একটি বদ্ধ ব্যবস্থা- বক্তব্যটি বিশ্লেষণ করো।",
          "explanation": "ছক-২-এ উল্লেখিত সামাজিক স্তরবিন্যাসের ধরন তথা জাতিবর্ণ প্রথা একটি বন্ধ ব্যবস্থা- বক্তব্যটি যথার্থ। জাতিবর্ণ বলতে আন্তঃগোত্র বিবাহভিত্তিক এমন এক গোষ্ঠীকে বোঝায় যার সদস্যপদ জন্মসূত্রে লাভ করতে হয়। এটি মূলত একটি পেশাগত গোষ্ঠী যাতে বিভিন্ন শ্রেণির সম্পর্ক নির্দিষ্ট করে দেওয়া থাকে। এ প্রথায় পেশা অনুযায়ী শ্রেণি' ও মর্যাদা নির্ধারিত হয়। জাতিবর্ণ প্রথায় প্রধানত চারটি শ্রেণি দেখতে পাওয়া যায়। যথা- ব্রাহ্মণ, ক্ষত্রিয়, বৈশ্য ও শূদ্র। উদ্দীপকের ছক-২ এ উক্ত চারটি শ্রেণি উল্লেখ করা হয়েছে। অর্থাৎ ছক- ২ জাতিবর্ণ প্রথাকে নির্দেশ করছে। সমাজের ব্যক্তি ও গোষ্ঠী তার মর্যাদা, শ্রেণি, আয়, শিক্ষা, কর্তৃত্ব, শক্তি ও অন্যান্য কিছু বৈশিষ্ট্যের প্রেক্ষিতে বিভিন্ন স্তরে বিন্যস্ত থাকে।' সব মানুষ সমান সুযোগ-সুবিধা ভোগ করতে পারে না বা সমান মর্যাদার অধিকারী হয়। না। ব্যক্তি তার কর্মের দ্বারা সমাজের সর্বোচ্চ মর্যাদার অবস্থানে নিজেকে আসীন করতে পারেন। এক্ষেত্রে অতীতে সে কোন সামাজিক শ্রেণি বা অবস্থানে ছিল, সেটা তেমন গুরুত্বপূর্ণ নয়। কিন্তু জাতিবর্ণ প্রথায় জন্মসূত্রে প্রাপ্ত একই ঐতিহ্যবাহী পেশায় নিয়োজিত থাকতে হয়। ফলে ব্যক্তি চাইলেও নিজের সামাজিক অবস্থানের পরিবর্তন ঘটাতে পারে না। উপরের আলোচনার প্রেক্ষিতে বলা যায় যে, জাতিবর্ণ প্রথা একটি বদ্ধব্যবস্থা, যেখানে সামাজিক গতিশীলতা রীতিনীতির দ্বারা নিয়ন্ত্রিত।"
        }
      ]
    },
    {
      "number": "6",
      "uddipok": "যৌবনে কাশেম মিয়া একজন নির্মাণ শ্রমিক হিসেবে অনেক পরিশ্রমের কাজ করেছেন। পঞ্চাশের দোরগোড়ায় এসে শরীরে এখন আর তেমন আর জোর পান না। এ কারণে তাকে কেউ কাজেও নিতে চান না। জীবিকার তাগিদে বাধ্য হয়ে তিনি বিভিন্ন বাস স্টপেজে ভিক্ষা করেন। সেখানে তাঁর সাথে বিভিন্ন বয়সের অন্ধ, পঙ্গু ও অসুস্থ ভিক্ষুকও ভিক্ষা করেন।",
      "tag": "DC 24",
      "sub_questions": [
        {
          "label": "ক",
          "question": "The Division of Labour-গ্রন্থটির রচয়িতা কে?",
          "explanation": "'The Division of Labour' গ্রন্থটির রচয়িতা ফরাসি সমাজবিজ্ঞানী এমিল ডুর্খেইম।"
        },
        {
          "label": "খ",
          "question": "সকল সমাজই ছিল স্তরায়িত- ব্যাখ্যা করো।",
          "explanation": "সামাজিক স্তরবিন্যাস হলো চিরন্তন ও সর্বজনীন। মানবসভ্যতার ইতিহাসে এমন কোনো সমাজ খুঁজে পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব-প্রতিপত্তি প্রতিষ্ঠিত ছিল। এসব প্রভাব-প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তর বিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান।"
        },
        {
          "label": "গ",
          "question": "উদ্দীপকে সামাজিক অসমতার কোন ধরনটি প্রতিফলিত হয়েছে? ব্যাখ্যা করো।",
          "explanation": "উদ্দীপকে সামাজিক অসমতার বয়স বৈষম্যবাদ ধরনটি প্রতিফলিত হয়েছে। বয়স বৈষম্যবাদ বলতে বয়সের কারণে কোনো বয়সগোষ্ঠী বা তার কোনো সদস্যদের প্রতি নেতিবাচক ধ্যান-ধারণা বা মনোভাব পোষণ ও তার সাথে বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজ প্রবীণকে জৈবিক ও সামাজিকভাবে অযোগ্য বলে মনে করে। আবার অনেক সময় বয়সে নবীনের প্রতিও এ ধরনের মনোভাব পোষণ করা হয়। তবে সাধারণত প্রবীণের প্রতিই বয়স বৈষম্যমূলক মনোভাব বেশি পরিলক্ষিত হয়। পৃথিবীর অধিকাংশ সমাজেই প্রবীণরা কম-বেশি বৈষম্যমূলক আচরণের শিকার হন। আমেরিকান চিকিৎসক ও মনোবিজ্ঞানী রবার্ট বাটলার বলেন, \"বয়স বৈষম্যবাদকে এমন একটি প্রক্রিয়া হিসেবে দেখা হয় যার মাধ্যমে বয়সের কারণে প্রবীণের প্রতি বদ্ধমূল ধারণা পোষণ ও বৈষম্যমূলক আচরণ করা হয়।\" যেমনটি উদ্দীপকের ঘটনায় প্রতিফলিত হয়েছে। উদ্দীপকে বলা হয়েছে, কাশেম মিয়া নিজের যৌবনে একজন নির্মাণ শ্রমিক হিসেবে অনেক পরিশ্রমের কাজ করেছেন। কিন্তু পঞ্চাশের দোরগোড়ায় এসে শরীরে এখন আর তেমন জোর পান না। ফলে কেউ তাকে কাজে নিতে চান না। অর্থাৎ তিনি বয়সের প্রেক্ষিতে কাজ পাওয়ার ক্ষেত্র বৈষম্যের সম্মুখীন হয়েছেন। যা উপরে আলোচিত বয়স বৈষম্যবাদের সাথে সাদৃশ্যপূর্ণ, তাই বলা যায়, উদ্দীপকে বয়স বৈষম্যবাদ ধারণাটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকের অবস্থা নিরসনে কোন ধরনের নিরাপত্তা কর্মসূচি গ্রহণ করা যুক্তিসঙ্গত বলে মনে কর? বিশ্লেষণ করো।",
          "explanation": "উদ্দীপকের অবস্থা নিরুসনে সামাজিক সেবা কর্মসূচি গ্রহণ করা যুক্তিসঙ্গত বলে আমি মনে করি। সামাজিক সেবা হলো সামাজিক নিরাপত্তার সেই অংশ যেখানে সকল নাগরিকের জন্য প্রয়োজন মাফিক সেবা প্রদান করা হয়। যেমন- 'বেকার ভাতা, বয়স্ক ভাতা, বিধবা ভাতা, কল্যাণ তহবিল প্রভৃতি। এসব সেবা প্রদানের ফলে রাষ্ট্রে বসবাসকারী নাগরিকদের মধ্যে আর্থ-সামাজিক ভারসাম্য সৃষ্টি হয়। একজন সক্ষম নাগরিক নিজের ব্যয়ভার বহন করতে পারলেও অক্ষম বা বিপর্যস্ত নাগরিক তা পারেন না। তাদের জন্য এ ধরনের সামাজিক নিরাপত্তামূলক সেবা জীবনযাপনের অন্যতম পাথেয় হিসেবে কাজ করে। সর্বোপরি সামাজিক নিরাপত্তা অক্ষম ও বিপন্ন মানুষের মৌলিক চাহিদাসমূহ পূরণের মাধ্যমে একটি ন্যূনতম জীবনমান বজায় রাখতে সাহায্য করে। আর ব্যক্তি যখন ন্যূনতম জীবনমান বজায় রাখতে সক্ষম হয় তখন • সমাজের আর্থ-সামাজিক উন্নতি গতি লাভ করে। উদ্দীপকে দেখা যায়, বয়সের ভারে শরীরে জোর না পাওয়ায় কাশেম মিয়া কোনো কাজ পান না। এ কারণে জীবিকার তাগিদে বাধ্য হয়ে তিনি বিভিন্ন বাস স্টপেজে ভিক্ষা করেন। তার সাথে বিভিন্ন বয়সের অন্ধ, পঙ্গু ও. অসুস্থ ভিক্ষুকও ভিক্ষা করেন। উপরে আলোচিত সামাজিক সেবা কর্মসূচির মাধ্যমে এসকল অসহায় মানুষদের মৌলিক চাহিদা পূরণ করা সম্ভব। • কেননা সামাজিক সেবার আওতায় প্রতি মাসে নির্দিষ্ট পরিমাণ বয়স্ক ভাতা বা পঙ্গু ভাতা পেলে তারা ভিক্ষা করার পরিবর্তে সম্মানে জীবনযাপন করতে পারবে। উপরের আলোচনার প্রেক্ষিতে তাই বলা যায়, কার্যকর পরিকল্পনার মাধ্যমে সামাজিক নিরাপত্তা কর্মসূচির আওতায় সামাজিক সেবা দানের মাধ্যমে উদ্দীপকের মতো পরিস্থিতি নিরসন করা সম্ভব।"
        }
      ]
    },
    {
      "number": "7",
      "uddipok": "স্লোগান-১: নকলকে না বলি, স্লোগান-২: সুখি স্বদেশ গড়তে ভাই আয়করের বিকল্প নাই। দিন বদলের দৃঢ় প্রত্যয়ে দেশটাকে গড়ি।",
      "tag": "DC 24",
      "sub_questions": [
        {
          "label": "ক",
          "question": "প্রবেশন কী?",
          "explanation": "প্রবেশন বলতে অপরাধীকে আদালত কর্তৃক কারাগারের পরিবর্তে চারিত্রিক সংশোধনাগারে প্রেরণকে বোঝায়।"
        },
        {
          "label": "খ",
          "question": "অপরাধ প্রতিরোধে সামাজিক নিরাপত্তা কর্মসূচি গুরুত্বপূর্ণ-বুঝিয়ে বলো",
          "explanation": "সামাজিক নিরাপত্তা কর্মসূচি অর্থনৈতিকভাবে দুর্বল জনগোষ্ঠীর মৌলিক - চাহিদা পূরণ নিশ্চিত করে বলে এটি অপরাধ প্রতিরোধে গুরুত্বপূর্ণ। অপরাধের উল্লেখযোগ্য কারণ হলো বেকারত্ব ও অর্থনৈতিক দুরবস্থা। ৪ এর ফলে জীবনে দারিদ্র্য নেমে আসে। যা অনেকক্ষেত্রে অপরাধপ্রবণতা 'সৃষ্টি করে। সামাজিক নিরাপত্তা কর্মসূচির আওতায় এসব জনগোষ্ঠীকে বেকার ভাতা প্রদান ও দরিদ্রদের কর্মসংস্থান সৃষ্টি করতে পারলে অপরাধ প্রবণতা কমে যাবে। এজন্য অপরাধ প্রতিরোধে সামাজিক * নিরাপত্তা কর্মসূচি গুরুত্বপূর্ণ"
        },
        {
          "label": "গ",
          "question": "স্লোগান-১-এ অপরাধ নাকি বিচ্যুত আচরণকে 'না' বলা হয়েছে? ব্যাখ্যা করো।",
          "explanation": "স্লোগান-১ এ অপরাধকে না বলা হয়েছে। অপরাধ বলতে সুস্পষ্টভাবে আইন বা নীতিমালার লঙ্ঘনকে বোঝায়। আরও সুনির্দিষ্ট অর্থে, দেশের আইন অনুসারে যে কাজকে অন্যায় বলে ধরা হয়েছে এবং যা ভঙ্গ করলে রাষ্ট্রীয় শাস্তি বিধানের ব্যবস্থা রয়েছে তাকে অপরাধ হিসেবে আখ্যায়িত করা হয়। হত্যা, চুরি, ডাকাতি, দাঙ্গা, রাহাজানি, কর ফাঁকি দেওয়া, লাইসেন্সবিহীন গাড়ি চালানো প্রভৃতি অপরাধের কিছু উদাহরণ। উদ্দীপকের স্লোগান-১ হলো \"নকলকে না বলি, দিন বদলের দৃঢ় প্রত্যয়ে দেশটাকে গড়ি।” এটি দ্বারা অপরাধকে না বলা হয়েছে। কেননা, পরীক্ষায় নকল করলে বা নকলে সহযোগিতা করলে তার জন্য শাস্তির বিধান রাখা হয়েছে। নকল করার শাস্তি হিসেবে পরীক্ষার্থীকে পরীক্ষা থেকে বহিস্কার করা হয়। আবার নকলে সহযোগিতাকারীর জন্যও আইনে বিভিন্ন মেয়াদে কারাদণ্ডের ব্যবস্থা রয়েছে।"
        },
        {
          "label": "ঘ",
          "question": "স্লোগান-২ কে অমান্য করা কোন ধরনের অপরাধ? এ ধরনের অপরাধ কীভাবে সমাজকে ক্ষতিগ্রস্ত করে?",
          "explanation": "স্লোগান-২ কে অমান্য করা ভদ্রবেশী, অপরাধ। যা লোকচক্ষুর আড়ালে ধীরে ধীরে সমাজকে ক্ষতিগ্রস্ত করে। ভদ্রবেশী অপরাধ বলতে এমন অপরাধকে বোঝায়, যা আর্থ- সামাজিকভাবে সুপ্রতিষ্ঠিত ব্যক্তিবর্গ তাদের পেশাগত প্রক্রিয়ায় করে থাকে। যেমন-আয়কর ফাঁকি, জালিয়াতি, তহবিল তছরূপ, ট্রেডমার্ক নকল করা, মিথ্যা সাক্ষ্য প্রদান ইত্যাদি। স্লোগান-২ এ বলা হয়েছে, \"সুখি স্বদেশ গড়তে ভাই, আয়করের বিকল্প নাই।” আয়কর ফাঁকি দেওয়া যেহেতু ভদ্রবেশী অপরাধ সেহেতু উক্ত স্লোগান অমান্য করলে তা ভদ্রবেশী অপরাধ হবে। ভদ্রবেশি অপরাধের সঙ্গে জড়িত ব্যক্তিবর্গ এবং তাদের কৃত কাজ সমাজের জন্য অত্যন্ত ক্ষতিকর। কেননা এ অপরাধীরা তাদের অপরাধগুলো এত সূক্ষ্ম প্রক্রিয়ার মধ্য দিয়ে করে, যা সাধারণ জনগণের ধরাছোঁয়ার বাইরে থাকে। এর ফলে দেখা যায়, লোকচক্ষুর আড়ালে করা এ কাজগুলো নীরব ঘাতক ব্যাধির মতো সমাজের ক্ষতি করে। নীরব ঘাতক ব্যাধি যেমন আস্তে আস্তে শরীরের রোগ প্রতিরোধ ক্ষমতা কমিয়ে দেয়, ঠিক তেমনি ভদ্রবেশী অপরাধগুলো রাষ্ট্রের বিভিন্ন যন্ত্রকে আস্তে আস্তে নিষ্ক্রিয় করে তোলে। উদাহরণস্বরূপ বলা যায়, কোনো, ব্যক্তি যদি আয়কর ফাঁকি দেয়, তাহলে হয়তো সে ব্যক্তিগতভাবে লাভবান হবে। কিন্তু এর ফলে রাষ্ট্র তার রাজস্ব হারাবে, যা রাষ্ট্রের অর্থনৈতিক খাতকে দুর্বল করে দিবে। উপরের আলোচনা শেষে তাই নিঃসন্দেহে বলা যায়, সাধারণ অপরাধ অপেক্ষা ভদ্রবেশী অপরাধ সমাজ ও দেশের জন্য বেশি ক্ষতিকর।"
        }
      ]
    },
    {
      "number": "8",
      "uddipok": "ঘটনা-১: তারিন উচ্চশিক্ষার জন্য যুক্তরাষ্ট্রের একটি বিশ্ববিদ্যালয়ে অনলাইনে আবেদন করে। ভর্তির সকল কার্যক্রম সে অনলাইনেই সম্পন্ন করে। বিশ্ববিদ্যালয়ে পরিচিতিমূলক ক্লাসে সে দেখতে পায়, বিভিন্ন দেশ হতে অনেক শিক্ষার্থী এখানে তাঁর মতো একই প্রক্রিয়ায় ভর্তি হয়েছে। ঘটনা-২: কয়েক বছর আগে ঘূর্ণিঝড় 'আইলা' করিম মিয়ার সর্বস্ব কেড়ে নিয়েছিল। জীবিকার তাগিদে পরিবারসহ তখন তিনি শহরে চলে আসেন। এখানে এসে তিনি রিকশা চালান এবং পরিবারসহ একটি বস্তিতে বাস করেন।",
      "tag": "DC 24",
      "sub_questions": [
        {
          "label": "ক",
          "question": "প্রগতি কী?",
          "explanation": "প্রগতি হলো একটি বিশেষ অবস্থা থেকে আরেকটি কাঙ্ক্ষিত বিশেষ অবস্থায় উত্তরণ।"
        },
        {
          "label": "খ",
          "question": "আদিম সাম্যবাদী সমাজকে শোষণহীন সমাজ বলা হয় কেন? বুঝিয়ে বলো।",
          "explanation": "আদিম সাম্যবাদী সমাজে কোনো শ্রেণির অস্তিত্ব ছিল না বলে একে শোষণহীন সমাজ বলা হয়। জার্মান সমাজতাত্ত্বিক কার্ল মার্কসের ঐতিহাসিক বস্তুবাদ অনুযায়ী, আদিম সাম্যবাদ হলো সবচেয়ে প্রাচীন সমাজব্যবস্থা। যেখানে কোনো ব্যক্তিগত সম্পত্তি ছিল না বরং সকল সম্পত্তি ছিল যৌথ মালিকানার অন্তর্ভুক্ত। ফলে সে সমাজে কোনো শ্রেণিদ্বন্দ্ব বা সংঘাত ছিল না। এজন্য আদিম সাম্যবাদী সমাজকে শোষণহীন সমাজ হিসেবে অভিহিত করা হয়।"
        },
        {
          "label": "গ",
          "question": "ঘটনা-১ সামাজিক পরিবর্তনের কোন কারণকে নির্দেশ করছে? ব্যাখ্যা করো।",
          "explanation": "ঘটনা-১ সামাজিক পরিবর্তনের প্রযুক্তিগত কারণকে নির্দেশ করছে। প্রযুক্তি হচ্ছে জ্ঞানের এমন প্রায়োগিক দিক, যা মানুষের জীবনযাত্রাকে সহজ করার উদ্দেশ্যে আবিষ্কৃত ও ব্যবহৃত হয়। আর প্রযুক্তি ব্যবহারের ফলে সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোর যে পরিবর্তন ঘটে, তাকে প্রযুক্তিগত সামাজিক পরিবর্তন বলে। কম্পিউটার, মোবাইল ফোন, ইন্টারনেট প্রভৃতি প্রযুক্তির কল্যাণে সমগ্র বিশ্ব আজ মানুষের হাতের মুঠোয়। এগুলো যেমন যোগাযোগ ব্যবস্থার পরির্বতন এনেছে তেমন মানুষের জীবনপ্রণালি, চিন্তাধারা ও পারস্পরিক সম্পর্কের ধরনও বদলে দিয়েছে। যেমনটি উদ্দীপকের বর্ণনায়ও লক্ষণীয়। উদ্দীপকের ঘটনা-১ এ দেখা যায়, তারিন উচ্চশিক্ষার জন্য যুক্তরাষ্ট্রের একটি বিশ্ববিদ্যালয়ে অনলাইনে আবেদন করে। এমনকি ভর্তির সকল কার্যক্রম সে অনলাইনেই সম্পন্ন করে। অর্থাৎ সে ইন্টারনেট ও কম্পিউটার ব্যবহার করে ঘরে বসেই বিদেশি শিক্ষা প্রতিষ্ঠানে আবেদন করেছে। যা তথ্য প্রযুক্তির আমূল পরিবর্তন ছাড়া কখনোই সম্ভব হতো না। তাই বলা যায়, উদ্দীপকের ঘটনা-১ এ সামাজিক পরিবর্তনের প্রযুক্তিগত কারণকে ইঙ্গিত করা হয়েছে।"
        },
        {
          "label": "ঘ",
          "question": "ঘটনা-২ শহুরে সমাজকাঠামোতে কীরূপ পরিবর্তন ঘটবে বলে তুমি মনে কর? সুচিন্তিত মতামত দাও।",
          "explanation": "ঘটনা-২ এ ভৌগোলিক কারণে সামাজিক পরিবর্তনকে নির্দেশ করছে। যা শহুরে সমাজকাঠামোয় জনমিতিক ও আর্থ-সামাজিক পরিবর্তন ঘটাবে বলে আমি মনে করি। সামাজিক পরিবর্তন বলতে সমাজকাঠামোর পরিবর্তনকে বোঝায়। ভৌগোলিক বা পরিবেশগত কারণ হলো সামাজিক পরিবর্তনের অন্যতম কারণ। ভৌগোলিক অবস্থানগত কারণে সৃষ্ট বিভিন্ন প্রাকৃতিক দুর্যোগ সমাজ পরিবর্তনে ব্যাপক প্রভাব ফেলে। বিশেষ করে বন্যা, খরা, ঘূর্ণিঝড়, ভূমিকম্প, নদীভাঙন প্রভৃতি সমাজকাঠামোর আমূল পরিবর্তন ঘটাতে পারে। উদ্দীপকের ঘটনা-২ এ করিম মিয়া ঘূর্ণিঝড় আইলায় নিজের সর্বস্ব হারিয়ে আর্থিকভাবে ক্ষতিগ্রস্ত হন। তিনি শহরে পাড়ি জমান এবং বস্তিতে বসবাস শুরু করেন। যা ভৌগোলিক কারণে সামাজিক পরিবর্তন নির্দেশ করে। উদ্দীপকের ঘটনা-২ তথা ভৌগোলিক কারণে মানুষ প্রতিনিয়ত গ্রাম ছেড়ে শহরে পাড়ি জমালে শহরের জনসংখ্যা বৃদ্ধি পাবে। এর ফলে বস্তিগুলোতে ঘনবসতি সৃষ্টি হবে কিংবা নতুন বস্তি গড়ে তুলতে হতে পারে। ক্রমবর্ধমান এ জনসংখ্যার কর্মসংস্থানের জন্য শহরে বিদ্যমান ক্ষেত্রগুলোতে মানুষের চাপ বাড়বে। এতে করে কর্মক্ষেত্রে প্রবেশে প্রতিযোগিতা বৃদ্ধি পেতে পারে। অন্যদিকে সর্বস্ব হারিয়ে যারা শহরে পাড়ি জমায় তারা মূলত শহুরে কাঠামোয় দরিদ্র শ্রেণিতে অবস্থান করে। অর্থাৎ শহরে বিদ্যমান জনসংখ্যার সাথে সাথে দরিদ্র শ্রেণির জনসংখ্যাও বৃদ্ধি পায়। এতে করে শহরের মাথাপিছু আয় ও মাথাপিছু উৎপাদন কমে যেতে পারে। অর্থাৎ শহুরে সমাজ কাঠামোর আর্থ-সামাজিক ব্যবস্থায় উল্লেখযোগ্য পরিবর্তন আসতে পারে। পরিশেষে বলা যায়, ঘূর্ণিঝড়, নদীভাঙন প্রভৃতি প্রাকৃতিক দুর্যোগের ফলে মানুষ গ্রাম থেকে শহরে স্থানান্তরিত হলে শহরের জনসংখ্যা কাঠামো, উৎপাদন ব্যবস্থা ও আর্থ-সামাজিক ব্যবস্থায় নানাবিধ পরিবর্তন ঘটতে পারে।"
        }
      ]
    },
    {
      "number": "9",
      "uddipok": "নাফিস তার বাবার বন্ধু গফুর সাহেবকে চাচা বলে সম্বোধন করে। বাবার মৃত্যুর পর পরিবারের সকল সুখ, দুঃখ হাসি কান্নায় তারা তাদের গফুর চাচাকে পাশে পেয়েছে। গফুর সাহেবের গ্রামের আত্মীয় স্বজন কোনো প্রয়োজনে শহরে এলে তার বাসাতেই ওঠেন। তিনি বুদ্ধি- পরামর্শ-অর্থ দিয়ে প্রয়োজনে তাদের সহায়তা করেন।",
      "tag": "DC 24",
      "sub_questions": [
        {
          "label": "ক",
          "question": "সংস্কৃতিকে উপরি-কাঠামো বলেছেন কে?",
          "explanation": "সংস্কৃতিকে উপরি-কাঠামো বলেছেন জার্মান সমাজতাত্ত্বিক কার্ল মার্কস।"
        },
        {
          "label": "খ",
          "question": "দেশপ্রেম কোন ধরনের সংস্কৃতি? বুঝিয়ে বলো।",
          "explanation": "দেশপ্রেম অবস্তুগত সংস্কৃতি। মানুষের সামগ্রিক জীবনপ্রণালির যে অংশ অদৃশ্য তথা উপলব্ধির ওপর নির্ভরশীল তাকে অবস্তুগত সংস্কৃতি বলে। আমেরিকান সমাজবিজ্ঞানী অগবার্নের মতে, ধর্ম, ভাষা, সাহিত্য, বিশ্বাস, মানসিকতা, মূল্যবোধ প্রভৃতি হলো অবস্তুগত সংস্কৃতি। দেশপ্রেম যেহেতু দেশের প্রতি মমত্ববোধের মানসিকতা, সেহেতু এটি অবস্তুগত সংস্কৃতি।"
        },
        {
          "label": "গ",
          "question": "নাফিসের সাথে গফুর সাহেবের সম্পর্কটি জ্ঞাতিসম্পর্কের কোন ধরনকে নির্দেশ করে? ব্যাখ্যা করো।",
          "explanation": "নাফিসের সাথে গফুর সাহেবের সম্পর্কটি কাল্পনিক জ্ঞাতিসম্পর্ককে নির্দেশ করে। যে জ্ঞাতিসম্পর্ক রক্ত বা বৈবাহিক সূত্রে সম্পর্কিত না হলেও তদ্রুপ আচরণ করা হয় তাকে কাল্পনিক জ্ঞাতিসম্পর্ক বলে। এ ধরনের জ্ঞাতিসম্পর্ক সাধারণত কল্পনার ভিত্তিতে গড়ে ওঠে। যেমন-বাঙালি মুসলমান সমাজে পিতার বন্ধুবান্ধবকে চাচা বা কাকা বলে সম্বোধন করা হয়। উদ্দীপকেও অনুরূপ জ্ঞাতিসম্পর্ক প্রতিফলিত হয়েছে। উদ্দীপকে বলা হয়েছে, নাফিস তার বাবার বন্ধু গফুর সাহেবকে চাচা বলে সম্বোধন করে। বাবার মৃত্যুর পর সে পরিবারের সকল সুখ-দুঃখ হাসি কান্নায় গফুর চাচাকে পাশে পেয়েছে। অর্থাৎ রক্ত সম্পর্ক না থাকলেও নাফিস ও গফুর সাহেবের মধ্যে যেহেতু রক্ত সম্পকীয় জ্ঞাতির ন্যায় সম্পর্ক সৃষ্টি হয়েছে, তাই তাদের এ সম্পর্কটি কাল্পনিক জ্ঞাতিসম্পর্ককে নির্দেশ করে।"
        },
        {
          "label": "ঘ",
          "question": "বাংলাদেশের সমাজজীবনে জ্ঞাতিসম্পর্কের গুরুত্ব অপরিসীম- উদ্দীপকের আলোকে ব্যাখ্যা করো।",
          "explanation": "সমাজজীবনে সামাজিক সম্পর্ক নির্ণয়ে উক্ত বিষয় অর্থাৎ জ্ঞাতিসম্পর্ক গুরুত্বপূর্ণ প্রভাব ফেলে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠনে, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবদ্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুণ্ণ রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। বাংলাদেশের অর্থনৈতিক কর্মকাণ্ডে জ্ঞাতিদের ভূমিকা যথেষ্ট গুরুত্বপূর্ণ। সম্পত্তি ক্রয়-বিক্রয়, জমি বর্গা দেয়া-নেয়া এবং আরও অনেক ক্ষেত্রে জ্ঞাতিদের পারস্পরিক আদান-প্রদানও লক্ষণীয়। কোনো সম্পত্তি হস্তান্তরের ক্ষেত্রে জ্ঞাতির প্রভাব-প্রাধান্য লক্ষণীয়। এছাড়া বাংলাদেশের সমাজে ঋণ গ্রহণের ক্ষেত্রে জ্ঞাতিরা গুরুত্বপূর্ণ ভূমিকা পালন করে থাকে। কৃষিকর্ম ও ব্যবসার মতো অর্থনৈতিক কর্মকাণ্ডে নিয়োজিত মানুষেরা তাদের জ্ঞাতিদের মধ্য থেকে শ্রমিক নিয়োগ অধিক পছন্দ করে। রাজনৈতিক কর্মকান্ডে। • জ্ঞাতিদের ভূমিকা লক্ষণীয়। ব্যক্তি হোক আর গোষ্ঠী হোক জ্ঞাতিদের সাহায্য ও সহযোগিতা ছাড়া রাজনৈতিক প্রতিষ্ঠা লাভ করা কষ্টসাধ্য। অনেক সময় ব্যক্তির সামাজিক প্রতিষ্ঠার ক্ষেত্রেও জ্ঞাতিরা গুরুত্বপূর্ণ ভূমিকা পালন করে। উপরের আলোচনায় প্রতীয়মান হয়ে যে আমাদের সমাজজীবনে জ্ঞাতিসম্পর্ক অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "অনুলোম বিবাহ কী?",
          "explanation": "অনুলোম বিবাহ হচ্ছে বহির্বিবাহের এমন একটি ধরন যাতে উঁচু বর্ণের বরের সাথে নিচু বর্ণের কনের বিবাহ হয়।"
        },
        {
          "label": "খ",
          "question": "সামাজিকীকরণ একটি জীবনব্যাপী প্রক্রিয়া বুঝিয়ে বলো",
          "explanation": "সামাজিকীকরণ এমন একটি প্রক্রিয়া, যা জন্ম থেকে শুরু হয়ে মৃত্যু পর্যন্ত চলতে থাকে। সামাজিকীকরণ হচ্ছে এমন একটি প্রক্রিয়া যার মাধ্যমে একটি মানব শিশু ক্রমেই সামাজিক মানুষে পরিণত হয়। সামাজিকীকরণ হচ্ছে একটি জীবনব্যাপী প্রক্রিয়া। কেননা, জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ হয়ে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "ছক-১ সামাজিকীকরণের কোন বাহনকে নির্দেশ করছে? ব্যাখ্যা করো",
          "explanation": "ছক-১ সামাজিকীকরণের বাহন পরিবারকে নির্দেশ করছে। শিশুর সামাজিকীকরণে পরিবার প্রাথমিক বাহন হিসেবে কাজ করে, শিশুর শিক্ষার প্রথম হাতেখড়ি হয় পরিবারেই আর শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্ব গঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। উদ্দীপকের ছক-১ এ উল্লেখ করা হয়েছে, সামাজিকীকরণের প্রাথমিক বাহন এবং অনানুষ্ঠানিক শিক্ষাঙ্গন। যা সামাজিকীকরণের বাহন পরিবারকেই প্রতিফলিত করে। তাই বলা যায়, এটি ছক-১ এ সামাজিকীকরণের 'পরিবার' বাহনটিকেই নির্দেশ করছে।"
        },
        {
          "label": "ঘ",
          "question": "“ছক-২ এ উল্লিখিত বাহনটি সামাজিকীকরণে শক্তিশালী ভূমিকা রাখতে সক্ষম\"- তুমি কি একমত? উত্তরের সপক্ষে যুক্তি দাও।",
          "explanation": "\"ছক-২ এ উল্লেখিত বাহন তথা গণমাধ্যম সামাজিকীকরণে শক্তিশালী ভূমিকা রাখতে সক্ষম\"- মন্তব্যটির সাথে আমি একমত।। সমাজের বৃহৎ জনগোষ্ঠীর নিকট সংবাদ, দেশের ইতিহাস, ঐতিহ্য, ধ্যান- ধারণা, বিনোদন প্রভৃতি পরিবেশনের মাধ্যম হলো গণমাধ্যম। যেমন- পত্রিকা, রেডিও, টেলিভিশন, চলচ্চিত্র হলো গণমাধ্যমের কয়েকটি উদাহরণ। উদ্দীপকের ছক-২ এ 'তিতাস একটি নদীর নাম' এবং 'ভোরের কাগজ' উল্লেখ করা হয়েছে। যা যথাক্রমে চলচ্চিত্র ও পত্রিকা। অর্থাৎ ছক-২ গণমাধ্যমকে নির্দেশ করছে। সমাজের বৃহৎ জনগোষ্ঠীর মাঝে সংবাদ পৌছে দেওয়ার প্রধান মাধ্যম হলো দেশের গণমাধ্যম। আধুনিক যুগের সংস্কৃতি গড়ে উঠেছে গণমাধ্যমকে কেন্দ্র করে। গণমাধ্যমগুলো সামাজিকীকরণের ক্ষেত্রে গুরুত্বপূর্ণ বাহন হিসেবে ব্যাপক প্রভাব বিস্তার করছে। সংবাদপত্রের মাধ্যমে দেশের ইতিহাস- ঐতিহ্য, সংস্কৃতি, অর্থনীতিসহ বিভিন্ন বিষয়বস্তুর ওপর সংবাদ প্রকাশিত হয়। শিশু-কিশোররা এসব পাঠ করে মনের খোরাক মেটায়। বেতার আমাদের জীবনে শিক্ষা ও আনন্দ দান করে। টেলিভিশনের মাধ্যমে প্রচারিত বিভিন্ন গঠনমূলক অনুষ্ঠান ব্যক্তির জীবনের বিভিন্ন ক্ষেত্রে গুরুত্বপূর্ণ প্রভাব ফেলে। বিভিন্ন ক্ষেত্রে ব্যক্তির সচেতনতা বৃদ্ধি পায় এবং বিজ্ঞানমনস্কতা ও মানসিক স্বাস্থ্য বিকশিত হয়। সামাজিক ও জীবনভিত্তিক চলচ্চিত্র ব্যক্তির ওপর গভীর প্রভাব ফেলে। উপরের আলোচনা থেকে বোঝা যায় যে, ব্যক্তির সামাজিকীকরণে গণমাধ্যম অত্যন্ত শক্তিশালী ভূমিকা পালন করে।"
        }
      ]
    },
    {
      "number": "11",
      "uddipok": "তথ্য-১: সাজিদের গায়ের রং শ্যামলা। তবে তার সন্তানরা তাদের বিদেশিনী মায়ের মতো নীল চোখ ও ফর্সা গায়ের রঙ পেয়েছে। তথ্য-২: জাপান পৃথিবীর অন্যতম ভূমিকম্পপ্রবণ দেশ। তাই সে দেশের বাড়িগুলো কাঠের মতো হালকা উপকরণ দিয়ে তৈরি হয়।",
      "tag": "DC 24",
      "sub_questions": [
        {
          "label": "ক",
          "question": "সামাজিকীকরণ কাকে বলে?",
          "explanation": "যে প্রক্রিয়ার মধ্য দিয়ে মানব শিশু সামাজিক মানুষে পরিণত হয় তাকে সামাজিকীকরণ বলে।"
        },
        {
          "label": "খ",
          "question": "ধর্ম কীভাবে মানুষের আচরণকে নিয়ন্ত্রণ করে? বুঝিয়ে বলো।",
          "explanation": "ধর্ম ব্যক্তির সমাজজীবনে করণীয় ও বর্জনীয় বিষয়ে দিক-নির্দেশনা প্রদানের মাধ্যমে সামাজিক নিয়ন্ত্রণ তথা মানুষের আচরণকে নিয়ন্ত্রণ করে। সামাজিক নিয়ন্ত্রণ বলতে ব্যক্তির আচরণ নিয়ন্ত্রণের মাধ্যমে সামাজিক নিয়ম প্রতিষ্ঠাকে বোঝায়। ধর্ম সামাজিক নিয়ন্ত্রণের একটি গুরুত্বপূর্ণ মাধ্যম। প্রতিটি ধর্মেরই সর্বজনীন আবেদন থাকে, যা মানুষকে ন্যায়ের পথ অবলম্বন এবং অন্যায় থেকে দূরে থাকতে উৎসাহ যোগায়। যেমন- চুরি, খুন ইত্যাদি করলে পরকালে শাস্তি পেতে হবে বলে মানুষ এসব কাজ পরিহার করে। আর এভাবেই বিধি-নিষেধ আরোপ এবং পরকালে শাস্তির ভয় দেখিয়ে ধর্ম সামাজিক নিয়ন্ত্রণ করে।"
        },
        {
          "label": "গ",
          "question": "তথ্য-১-এ সমাজজীবনে প্রভাব বিস্তারকারী কোন উপাদানের প্রতি নির্দেশ করা হয়েছে? ব্যাখ্যা করো।",
          "explanation": "তথ্য-১-এ সমাজজীবনে প্রভাব বিস্তারকারী বংশগতি উপাদানের প্রতি নির্দেশ করা হয়েছে। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। বংশগতি মানুষের দৈহিক আকার ও গঠনে প্রকাশ পায়, বিভিন্ন গোত্র বা বর্ণভেদ তার সাক্ষ্য বহন করে। জীব বিজ্ঞানীদের মতে, বংশগত প্রভাবঘটিত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এজন্যই দেখা যায় যে, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানুষ পুরুষানুক্রমে লাভ করে থাকে। আবার মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে যা স্পষ্টত বংশগত, যাদের প্রতিক্রিয়া কোনো ধরনের পরিবেশেই বদলানো সম্ভব নয়। চোখের রঙ, রক্তের বিভাগ, আঙ্গুলের ছাপ প্রভৃতি নির্ধারণকারী বংশগতির উপাদান সব পরিবেশে একই থাকে। উদ্দীপকের তথ্য-১-এ বলা হয়েছে, সাজিদের গায়ের রঙ শ্যামলা। তবে তার সন্তানরা তাদের বিদেশিনী মায়ের মতো নীল চোখ ও ফর্সা গায়ের রঙ পেয়েছে। উপরের আলোচনার সাথে তুলনা করলে বোঝা যায়, এগুলো বংশগতি উপাদানের প্রভাবকে নির্দেশ করে।"
        },
        {
          "label": "ঘ",
          "question": "তথ্য-২-এ উল্লেখিত উপাদানটি সমাজজীবনকে নানাভাবে প্রভাবিত করে- যুক্তি দিয়ে বোঝাও",
          "explanation": "তথ্য-২-এ উল্লেখিত উপাদান তথা ভৌগোলিক উপাদান সমাজজীবনকে নানাভাবে প্রভাবিত করে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বোঝায় 'যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। সমাজজীবনে এ উপাদানের উল্লেখযোগ্য প্রভাব হলো উৎপাদন ব্যবস্থা, আবাস বা ঘরবাড়ির বৈশিষ্ট্য, পোশাক পরিচ্ছদের ধরন, সামাজিক জীবন প্রভৃতি। উদ্দীপকের তথ্য-২ অনুযায়ী, পৃথিবীর অন্যতম ভূমিকম্পপ্রবণ দেশ হওয়ায় সেখানকার ঘরবাড়িগুলো কাঠের মতো হালকা উপাদান দিয়ে তৈরি, যা ভৌগোলিক উপাদানের প্রভাবকে নির্দেশ করে। সমাজজীবনের বিভিন্ন ক্ষেত্রে ভৌগোলিক পরিবেশের প্রভাব সবচেয়ে বেশি পরিলক্ষিত হয়। সভ্যতার উত্থান ও জনসংখ্যার ঘনত্ব নির্দিষ্ট অঞ্চলের জলবায়ু ও আবহাওয়ার ওপর নির্ভর করে। যেমন- নাতিশীতোষ্ণ অঞ্চলের জলবায়ু ফসল উৎপাদনে সহায়ক হওয়ায় এখানে জনসংখ্যার ঘনবসতি পরিলক্ষিত হয়। ভৌগোলিক উপাদানের প্রভাবেই শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরনের ভিন্নতা দেখা যায়। একইভাবে কোনো দেশের অর্থনীতি ও উৎপাদন ব্যবস্থা নির্ভর করে ওই অঞ্চলের তাপমাত্রা, বৃষ্টিপাত, মাটি, আলোর প্রাপ্যতা প্রভৃতির ওপর। ভৌগোলিক পরিবেশের এসব উপাদানের ভিন্নতার ফলে নানা ধরনের উৎপাদন ব্যবস্থা গড়ে ওঠে। মানুষের পোশাক-পরিচ্ছদের ধরনও ভৌগোলিক পরিবেশের দ্বারা প্রভাবিত। যেমন- শীতপ্রধান অঞ্চলে মোটা বা গরম রেশমি কাপড় এবং গ্রীষ্মপ্রধান দেশে হালকা সুতি কাপড় পরার প্রচলন দেখা যায়। উপরের আলোচনার পরিসমাপ্তিতে বলা যায়, একটি নির্দিষ্ট অঞ্চলের জীবনযাপন পদ্ধতি, জনসংখ্যার ঘনত্ব, পোশাক-পরিচ্ছদ, ঘরবাড়ির ধরন, অর্থনীতি, রাজনীতিসহ সামগ্রিক সমাজজীবনে ভৌগোলিক উপাদানের প্রভাব: অনস্বীকার্য।"
        }
      ]
    }
  ]
}