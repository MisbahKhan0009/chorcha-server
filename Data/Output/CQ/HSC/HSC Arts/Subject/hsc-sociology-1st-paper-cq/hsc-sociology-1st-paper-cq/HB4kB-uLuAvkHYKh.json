{
  "title": "ঢাকা ইমপিরিয়াল কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মিতু ও রিতু বিশ্ববিদ্যালয়ে দুটি পৃথক বিষয়ে অধ্যয়ন করে। মিতু যে বিষয়টি নিয়ে পড়ছে সেখানে পরিবার থেকে শুরু করে সংঘ, সমিতি, প্রথা, জনসংখ্যাসহ নানাবিধ বিষয় সম্পর্কে বৈজ্ঞানিক আলোচনা রয়েছে। অপরদিকে রিতুর পঠিত বিষয় শুধুমাত্র ক্ষমতা, কর্তৃত্ব, সরকার ব্যবস্থা ইত্যাদি নিয়ে আলোচনা করে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "'সমাজবিজ্ঞান হলো সামাজিক ঘটনাবলির বিজ্ঞান'- উক্তিটি আমেরিকান সমাজবিজ্ঞানী গিডিংসের।"
        },
        {
          "label": "খ",
          "question": "",
          "explanation": "প্রকৃতিগত থেকে সমাজবিজ্ঞান হলো একটি তাত্ত্বিক বিজ্ঞান। তাত্ত্বিক বিজ্ঞানসমূহ নতুন তত্ত্ব আবিষ্কার এবং পুরোনো তত্ত্ব সম্প্রসারণের মাধ্যমে একটি নির্দিষ্ট বিষয়কে বিশ্লেষণ ও পর্যালোচনা করে। তেমনিভাবে সমাজবিজ্ঞানীরাও বিভিন্ন নতুন ও পুরাতন তত্ত্বের মাধ্যমে সমাজের বিভিন্ন বিষয়কে অধ্যয়ন করেন। এ অধ্যয়নে ব্যবহারিক বিষয়ের চেয়ে তাত্ত্বিক জ্ঞানের বিকাশকে বেশি গুরুত্ব দেওয়া হয়। আর এ প্রকৃতি ও বৈশিষ্ট্যের কারণেই সমাজবিজ্ঞানকে একটি তাত্ত্বিক বিজ্ঞান হিসেবে গণ্য করা হয়।"
        },
        {
          "label": "গ",
          "question": "",
          "explanation": "উদ্দীপকের রিতুর পঠিত বিষয়টি হলো রাষ্ট্রবিজ্ঞান।. রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন এবং রাষ্ট্র ও নাগরিকের মধ্যে পারস্পরিক সম্পর্ক নির্ধারণ ও পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা সম্পর্কিত অধ্যয়ন হিসেবেও বিবেচনা করা হয়। উদ্দীপকে উল্লেখিত রিতু এমন একটি বিষয় অধ্যয়ন করে যেটি শুধুমাত্র ক্ষমতা কর্তৃত্ব, সরকারব্যবস্থা ইত্যাদি নিয়ে আলোচনা করে, যা উপরে আলোচিত রাষ্ট্রবিজ্ঞানের আলোচ্য বিষয়বস্তুর অন্তর্ভুক্ত। সুতরাং বলা যায়, রিতু রাষ্ট্রবিজ্ঞানে অধ্যয়ন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত বিষয়টি অর্থাৎ সমাজবিজ্ঞান হচ্ছে সমাজ সম্পর্কিত পূর্ণাঙ্গ পাঠ। সমাজবিজ্ঞান হচ্ছে এমন একটি বিজ্ঞান যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ, সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের আলোচনার আওতাভুক্ত এবং এর সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা-বিশ্লেষণ করে। সামাজিক বিজ্ঞানের শাখাসমূহ যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি মূলত সমাজের এক একটি বিশেষ দিক নিয়ে আলোচনা করে। অর্থাৎ সামাজিক বিজ্ঞানের উক্ত শাখাসমূহের কোনোটাই সমাজ সম্পর্কিত পূর্ণাঙ্গ অধ্যয়নের দাবি করতে পারে না। পক্ষান্তরে, গোটা সমাজই সমাজবিজ্ঞানের আলোচনার বিষয় বা ক্ষেত্র। মূলত এ কারণেই সমাজবিজ্ঞানকে সমাজের পূর্ণাঙ্গ পাঠ বলা হয়। উদ্দীপকে দেখা যায়, রফিক অনার্স শ্রেণিতে এমন একটি বিষয়ে লেখাপড়া করছে, যে বিষয়টি মানুষের জীবনের প্রায় সব বিষয় নিয়ে আলোচনা করে। বিষয়টির আলোচ্য পরিধির ব্যাপকতা লক্ষ করলে বোঝা যায় যে, রফিক সমাজবিজ্ঞান বিষয়ে পড়ালেখা করছে। উপরের আলোচনার প্রেক্ষিতে বলা যায়, বিষয়বস্তুর ব্যাপকতার জন্যই সমাজবিজ্ঞান শাস্ত্রকে সমাজের সামগ্রিক পাঠ হিসেবে বিবেচনা করা হয়।"
        }
      ]
    },
    {
      "number": "2",
      "uddipok": "মা-বাবা, ভাই-বোন ও স্ত্রী-সন্তানসহ সবুজের বসবাস। পরিবারের প্রধান হলেন সবুজের বাবা। সবুজের সন্তানেরা প্রতিদিন সকালে দাদির কাছে আরবি পড়ে। মা ও ফুফু তাদের স্কুলের পড়া তৈরি করতে সাহায্য করে। বিকেলে তারা চাচার সাথে মাঠে খেলতে যায়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "পিতা এবং মাতা উভয়ের দিক থেকে সম্পত্তির উত্তরাধিকার লাভের পদ্ধতি হলো পরিবারের দ্বি-সূত্রীয় নীতি।"
        },
        {
          "label": "খ",
          "question": "",
          "explanation": "পিতৃতান্ত্রিক ও মাতৃপ্রধান পরিবার হলো কর্তৃত্বের ভিত্তিতে সংজ্ঞায়িত পরিবারের দুটি ধরন। পিতৃতান্ত্রিক পরিবার বলতে পারিবারিক কর্তৃত্ব পিতা বা স্বামীর হাতে ন্যস্ত থাকে এমন পরিবারকে বোঝায়। অন্যদিকে মাতৃপ্রধান পরিবার হলো সেই ধরনের পরিবার যেখানে পারিবারিক ব্যবস্থাপনা ও সিদ্ধান্ত গ্রহণের ক্ষমতা পরিবারের বয়স্ক-নারী তথা স্ত্রী বা মাতার ওপর ন্যস্ত থাকে।"
        },
        {
          "label": "গ",
          "question": "",
          "explanation": "উদ্দীপকের সবুজের পরিবারটি আকারের ভিত্তিতে একটি বর্ধিত পরিবার। বর্ধিত পরিবার বলতে একক পরিবারের বর্ধিত রূপকে বোঝায়। একক পরিবার গড়ে ওঠে স্বামী-স্ত্রী অথবা স্বামী-স্ত্রী ও তাদের অবিবাহিত সন্তান-সন্ততি নিয়ে। তবে ঐ সকল সন্তান-সন্ততি পিতার পরিবারে থাকা অবস্থায় বিবাহ করে সন্তান জন্মদান করলে উক্ত পরিবার তখন বর্ধিত পরিবার হিসেবে পরিগণিত হয়। অর্থাৎ একক পরিবারে একসাথে দুই প্রজন্ম এবং বর্ধিত পরিবারে তিন প্রজন্মের প্রতিনিধি বাস করে। উদ্দীপকের বর্ণনামতে, সবুজ তার মা-বাবা, ভাই-বোন ও স্ত্রী-সন্তানসহ বসবাস করে। পূর্বোক্ত আলোচনার প্রেক্ষিতে তার পরিবারটি আকারের ভিত্তিতে একটি বর্ধিত পরিবার। কেননা সবুজের যদি স্ত্রী-সন্তান না থাকতো তবে পরিবারটি কেবল সবুজ ও তার অবিবাহিত ভাই-বোন এবং বাবা-মাকে নিয়ে একক পরিবার হিসেবে পরিগণিত হতো। অর্থাৎ সবুজ বিবাহ করে সন্তান জন্মদানের পরও একইসাথে বাস করার ফলে তাদের পরিবারের সদস্য সংখ্যা বৃদ্ধি পেয়ে বর্ধিত পরিবারে পরিণত হয়েছে। এ থেকে স্পষ্ট সবুজের পরিবার আকারের ভিত্তিতে একটি বর্ধিত পরিবার।"
        },
        {
          "label": "ঘ",
          "question": "",
          "explanation": "\"পরিবারই একজন সুনাগরিকের প্রাথমিক প্রশিক্ষণ কেন্দ্র\"- মন্তব্যটি যথার্থ বলে আমি মনে করি। মানব শিশু চরিত্র গঠনের প্রথম শিক্ষা পায় পরিবার থেকে। কেননা শিশুর শারীরিক, মানসিক এবং অন্যান্য যাবতীয় চাহিদা মেটায় পরিবার। জন্মের পর মানব শিশু পরিবারেই উপযুক্ত শিক্ষা লাভ করে থাকে। পরিবারের তত্ত্বাবধানে শিশুর এ শিক্ষা লাভ ভবিষ্যতে সুনাগরিক হিসেবে গড়ে তুলতে সহযোগিতা করে। পরিবার হলো মানর শিশুর বাহ্যিক গুণাবলি বিকাশের একমাত্র ক্ষেত্র। তাই পরিবারের বাইরে জীবনযুদ্ধে অবতীর্ণ হওয়ার জন্যে যেসব গুণাবলি অর্জন প্রয়োজন তা শিশু পূর্ব হতেই পরিবার থেকে শিক্ষা লাভ করে। পরিবারের অন্যতম কাজ হলো সন্তানকে সুনাগরিক হিসেবে গড়ে তোলার জন্য নেতৃত্ব, দায়িত্ব ও নিয়মশৃঙ্খলার শিক্ষা দেওয়া। আর এ সমস্ত গুণাবলি পরিবারের মাধ্যমেই অর্জন করা সম্ভব। শিশু আচার-আচরণ, কথাবার্তা ও চলাফেরা এগুলো পিতা-মাতা অর্থাৎ পরিবার থেকে শিক্ষা লাভ করে। এছাড়া শিশু শিক্ষা, নৈতিকতা এগুলো পরিবার থেকেই লাভ করে। অর্থাৎ সুনাগরিকতার শিক্ষা শিশু পরিবার থেকেই লাভ করে। উপরের আলোচনার পরিপ্রেক্ষিতে বলা যায়, পরিবার তার সদস্যদের সুষ্ঠু সামাজিকীকরণের মাধ্যমে সুনাগরিক হিসেবে গড়ে তোলে।"
        }
      ]
    },
    {
      "number": "3",
      "uddipok": "ঘটনা-১: আকাশ তার স্ত্রীর মৃত্যুর পর স্ত্রীর ছোটবোনকে বিয়ে করে। ঘটনা-২: ফরিদ তার মামাতো বোনকে বিয়ে করে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "\"জৈবিক বন্ধনের সামাজিক স্বীকৃতিই জ্ঞাতিসম্পর্ক\"- উক্তিটি ব্রিটিশ নৃবিজ্ঞানী রিভার্সের।"
        },
        {
          "label": "খ",
          "question": "",
          "explanation": "লোকাচার মানুষের স্বীকৃত ব্যবহার প্রণালি আর লোকরীতি সেগুলোর মধ্যকার অবশ্য পালনীয় বিষয়াবলী। লোকাচার ও লোকরীতি বিষয় দুটি একত্রে উচ্চারিত হলেও এদের মধ্যে কিছু পার্থক্য বিদ্যমান। যেমন- লোকাচার মেনে না চললে সামাজিক শাস্তি পেতে হয় না। লোকরীতি অমান্য করলে অবশ্যই শাস্তি ভোগ করতে হয়। লোকাচার হলো ব্যবহার বিধি। আর লোকরীতি ব্যবহার নিয়ন্ত্রক। লোকাচারগুলো অপেক্ষাকৃত অস্থায়ী প্রকৃতির। লোকরীতিগুলো অপেক্ষাকৃত স্থায়ী প্রকৃতির। লোকরীতির তুলনায় লোকাচারগুলো অধিক ব্যাপক ও সাধারণ প্রকৃতির।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ এবং ঘটনা-২ এ যথাক্রমে সরোরেট ও বিষম কাজিন বিবাহ সম্পন্ন হয়েছে। পাত্র-পাত্রীর পরিচিতির ভিত্তিতে বিবাহের ধরনসমূহের অন্যতম হলো সরোরেট বিবাহ। এ ধরনের বিবাহে একজন ব্যক্তি তার মৃত স্ত্রীর বোনকে বিবাহ করে। এ প্রথাকে শ্যালিকা বিবাহ রীতি বলেও অভিহিত করা হয়। উদ্দীপকের ঘটনা-১ এর বিবাহটি একটি সরোরেট বিবাহের উদাহরণ। কেননা আকাশ তার স্ত্রীর মৃত্যুর পর স্ত্রীর ছোটবোনকে বিয়ে করে। অপরদিকে বিষম কাজিন বিবাহও পাত্র-পাত্রীর পরিচিতির ভিত্তিতে বিবাহের আরেকটি প্রকারভেদ। মামাতো ও ফুফাতো ভাইবোনের মধ্যে অনুষ্ঠিত বিবাহকে বিষম কাজিন বিবাহ বলে। মুসলিম সমাজে এ ধরনের বিবাহ প্রচলিত আছে। উদ্দীপকে ঘটনা-২ এর বর্ণনামতে ফরিদ তার মামাতো বোনকে বিয়ে করে। সুতরাং ঘটনা-২ বিষম কাজিন বিবাহ নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রতিষ্ঠানটি তথা বিবাহের সামাজিক গুরুত্ব অপরিসীম। বিবাহ হলো একজন প্রাপ্ত বয়স্ক নারী ও পুরুষের মধ্যে সামাজিক, ধর্মীয় এবং রাষ্ট্রীয় বন্ধন। বিবাহ হলো এমন একটি আনুষ্ঠানিকতা, যার মাধ্যমে সমাজ নারী-পুরুষের যৌন সম্পর্ক এবং তাদের আর্থ-সামাজিক, ধর্মীয় ও সাংস্কৃতিক জীবনের প্রতি সমর্থন জ্ঞাপন করে। বিবাহের মাধ্যমেই পরিবারের সৃষ্টি হয় এবং স্থায়িত্ব লাভ করে। বর্তমান সভ্য সমাজে বিবাহ একটি গুরুত্বপূর্ণ সামাজিক প্রতিষ্ঠান হিসেবে স্বীকৃত। বিবাহের মাধ্যমেই পরিবার গঠিত হয়। এটি যেকোনো মানবশিশুকে তার সমাজস্বীকৃত পিতা-মাতা পাওয়ার সুযোগ প্রদান করে। নবজাতক শিশুর লালন-পালন, শিক্ষা-দীক্ষা ও সামাজিকীকরণে বিবাহের গুরুত্ব অপরিসীম। বিবাহের আরেকটি সামাজিক তাৎপর্য হলো, এটি নর-নারীর জৈবিক চাহিদা পূরণ করে সমাজে শৃঙ্খলা আনয়নে সাহায্য করে। সমাজের স্থায়িত্ব ও সংহতি রক্ষার্থে বিবাহের গুরুত্ব অপরিসীম। বিবাহ নতুন সামাজিক সম্পর্ক সৃষ্টি করে। এর মাধ্যমে এক সমাজের সঙ্গে অন্য সমাজের নতুন সামাজিক সম্পর্কের বন্ধন গড়ে ওঠে। বিবাহ সমাজবদ্ধ মানুষের সামাজিক ভূমিকা নির্ধারণেও গুরুত্বপূর্ণ অবদান রাখে। বিবাহ দ্বারাই নর-নারীর সামাজিক সম্পর্কসমূহ নির্ধারণ করা হয়ে থাকে। এছাড়া নর-নারীর মানসিক প্রবৃত্তির বিকাশ ও পূর্ণতা লাভের জন্য একে অপরের সান্নিধ্য লাভ একান্ত প্রয়োজন। বিচ্ছিন্নভাবে নারী ও পুরুষ উভয়ই অসম্পূর্ণ। বিবাহবন্ধন দ্বারা এই অসম্পূর্ণতা দূর করা সম্ভব হয়। উপরের আলোচনা থেকে একথা স্পষ্ট প্রতীয়মান হয় যে, একটি সামাজিক প্রতিষ্ঠান হিসেবে বিবাহের গুরুত্ব অপরিসীম।"
        }
      ]
    },
    {
      "number": "4",
      "uddipok": "",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "সম্প্রদায় হলো সমজাতীয় জীবনযাত্রায় অভ্যস্ত জনগোষ্ঠী যারা পরস্পর সংহতিবোধের মাধ্যমে নির্দিষ্ট এলাকায় বাস করে।"
        },
        {
          "label": "খ",
          "question": "",
          "explanation": "স্তরবিন্যাস মূলত সামাজিক। কারণ সমাজের সদস্যরাই স্তরবিন্যাসে বিশ্বাসী অথবা তাদের মনোভাব, মতামত বা মূল্যায়নই স্তরবিন্যাসের ভিত্তি। স্তরবিন্যাসের জৈবিক উপাদান যথা-বয়স, লিঙ্গ, উচ্চতা, শক্তি, নরবংশ ইত্যাদি সামাজিক মর্যাদার অবস্থান নির্ণয়ে গুরুত্বপূর্ণ ভূমিকা পালন করে।এগুলো এ কারণেই গুরুত্বপূর্ণ যে সমাজের সদস্যবৃন্দের বিচারে তা গুরুত্বপূর্ণ বলে বিবেচিত। কেননা সমাজ এগুলোর প্রভাব ও গুরুত্ব স্বীকার করে। অনেক সমাজে বেটের চেয়ে লম্বা, অতিশয় মোটার চেয়ে হালকা পাতলা গড়নের মানুষকে বেশি মর্যাদা দেয়।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে সামাজিকীকরণ প্রক্রিয়াটি প্রযোজ্য। সামাজিকীকরণ হলো এমন একটি প্রক্রিয়া, যার মাধ্যমে একজন ব্যক্তি সমাজের কাঙ্ক্ষিত সদস্য হিসেবে গড়ে ওঠে। এ প্রক্রিয়া ব্যক্তিকে সমাজের অন্য সদস্যদের সাথে মিলেমিশে চলতে এবং বিদ্যমান সামাজিক পরিবেশে খাপ খাওয়াতে সক্ষম করে তোলে। ব্যক্তি ও সমাজজীবনে সামাজিকীকরণ অত্যন্ত গুরুত্বপূর্ণ বিষয়। এ প্রক্রিয়ায় কোনো একক মাধ্যম সার্বিক ভূমিকা পালন করে না বরং ব্যক্তি জীবনের বিভিন্ন ধাপে আলাদা আলাদা মাধ্যম ভূমিকা রাখে। জন্ম থেকে মৃত্যু পর্যন্ত এসব মাধ্যম ব্যক্তিকে সমাজের সাথে তাল মিলিয়ে চলতে সাধায্য করে। সামাজিকীকরণের এসব মাধ্যমের মধ্যে রয়েছে পরিবার, সঙ্গীদল, শিক্ষা প্রতিষ্ঠান, ধর্মীয় প্রতিষ্ঠান, জ্ঞাতিসম্পর্ক রাষ্ট্র, আইন, গণমাধ্যম, তথ্য প্রযুক্তি প্রভৃতি। উদ্দীপকের ছকে, পরিবার, রাষ্ট্র ও আইন শিক্ষা প্রতিষ্ঠান এবং গণমাধ্যম উল্লেখ করা হয়েছে। এসব উপাদান সামাজিকীকরণের মাধ্যম হিসেবে কাজ করে। সুতরাং এটি স্পষ্ট যে, '?' চিহ্নিত স্থানে সামাজিকীকরণ প্রত্যয়টি বসবে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বাহন প্রত্যয়টির তথা সামাজিকীকরণের বিভিন্ন বাহন রয়েছে। শিশুর সামাজিকীকরণে পরিবার প্রধান ভূমিকা পালন করে। কারণ এখান থেকে শিশু যে প্রাথমিক শিক্ষা লাভ করে সেটি প্রেক্ষিতেই তার ভবিষ্যৎ গড়ে ওঠে। আর শিক্ষা প্রতিষ্ঠান শিশুর সুষ্ঠু সামাজিকীকরণের আনুষ্ঠানিক ভিত্তি রচনা করতে সাহায্য করে। শিশু পারিবারিক গণ্ডি পেরিয়ে প্রথমে বিদ্যালয়ে যায়। বিদ্যালয়ে সহপাঠীদের সাহচর্য, শিক্ষকদের ভালোবাসা, উপদেশমূলক বাণী ইত্যাদি শিশুমনে গভীর রেখাপাত করে। শিশুর সামাজিকীকরণে সঙ্গীদল বা খেলার সাথীদের ভূমিকাও নেহায়েত কম নয়। খেলার সাথীদের সহযোগিতা, সহমর্মিতা, সহনশীলতা প্রভৃতি কারণে শিশুর মধ্যে নেতৃত্বের গুণাবলি বিকশিত হয়। এ সঙ্গীদলের মধ্যে আবার কখনও কখনও দ্বন্দ্ব দেখা দেয়, যা সমস্যা সমাধানে ও দ্বন্দ্ব নিরসন কৌশল আয়ত্তকরণে সহায়তা করে। সামাজিকীকরণে ধর্ম ও ধর্মীয় প্রতিষ্ঠানসমূহ গুরুত্বপূর্ণ ভূমিকা পালন করে। ধর্মীয় আচার-অনুষ্ঠান পালনের মাধ্যমে শিশু সত্যবাদিতা, ন্যায়নিষ্ঠতা, সততা প্রভৃতি গুণ রপ্ত করে। এছাড়া সামাজিকীকরণের ক্ষেত্রে আত্মীয়-জ্ঞাতিগোষ্ঠী গুরুত্বপূর্ণ ভূমিকা পালন করে। শিশুকাল থেকেই ব্যক্তি তাদের সংস্পর্শে বড় হয়। জ্ঞাতিদের সাথে মেলামেশার মাধ্যমে ব্যক্তি নিজেকে সামাজিক মানুষ হিসেবে গড়ে তোলার সুযোগ ও শিক্ষা পায়। সামাজিকীকরণে গণমাধ্যমের ভূমিকাও অত্যন্ত গুরুত্বপূর্ণ। এর মাধ্যমে ব্যক্তি সামাজিক বিধি-বিধান, সামাজিক সমস্যা প্রভৃতি সম্পর্কে জ্ঞান লাভকরে, যা সামাজিকীকরণে গুরুত্বপূর্ণ প্রভাব ফেলে। এছাড়া পেশাগত সংস্থা, বই ও পত্র-পত্রিকা, রাষ্ট্র প্রভৃতিও সামাজিকীকরণে গুরুত্বপূর্ণ ভূমিকা পালন করে। পরিশেষে বলা যায়, উদ্দীপকে বর্ণিত বাহনগুলোর পাশাপাশি উল্লিখিত মাধ্যমগুলোও শিশুর সামাজিকীকরণে সহায়ক ভূমিকা পালন করে।"
        }
      ]
    },
    {
      "number": "5",
      "uddipok": "অভি তার পিতা-মাতার একমাত্র ছেলে। কলেজে পড়ার সময় তার পিতা-মাতার বিবাহ বিচ্ছেদ ঘটেছে। এরপর থেকেই সে অভিভাবকহীন হয়ে পড়ে। সঙ্গদোষে আস্তে আস্তে সে মাদকাসক্ত হয়ে পড়ে এবং নানা অপরাধমূলক কাজে জড়িয়ে পড়ে। এমতাবস্থায় অভির চাচা এসে তাকে পুনর্বাসন কেন্দ্রে ভর্তি করে দেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ক্রিয়াবাদী তত্ত্বের প্রবক্তা ফরাসি সমাজবিজ্ঞানী এমিল ডুর্খেইম।"
        },
        {
          "label": "খ",
          "question": "",
          "explanation": "ব্যক্তি জন্মগতভাবে পরিবারের সদস্যপদ লাভ করে বলে এটি একটি অনৈচ্ছিক দল। অনৈচ্ছিক দল বলতে সেইসব প্রতিষ্ঠানকে বোঝায় যার সদস্যপদ লাঙ ব্যক্তির ইচ্ছানির্ভর নয়। অর্থাৎ ব্যক্তি জন্মসূত্রে এসব প্রতিষ্ঠানের সদস্যপদ পেয়ে থাকে। একইভাবে ব্যক্তি যখন জন্মগ্রহণ করে তখন সে পরিবার, সমাজ ও রাষ্ট্রের সদস্যে পরিণত হয়। তাই বলা যায়, পরিবার একটি অনৈচ্ছিক দল।"
        },
        {
          "label": "গ",
          "question": "",
          "explanation": "অভির অপরাধে জড়িয়ে পড়ার পেছনে সামাজিকীকরণ প্রত্যয়টির অন্যতম বাহন সঙ্গীদলের নেতিবাচক প্রভাব রয়েছে। যে প্রক্রিয়ায় শিশু স্বীকৃত আচরণ রপ্ত করার মাধ্যমে সমাজের কাঙ্ক্ষিত সদস্যে পরিণত হয় তাকে সামাজিকীকরণ বলে। এ প্রক্রিয়ায় পরিবার, শিক্ষা প্রতিষ্ঠান প্রভৃতির পাশাপাশি সঙ্গীদলও গুরুত্বপূর্ণ ভূমিকা পালন করে। সঙ্গীদল সামাজিকীকরণের অত্যন্ত গুরুত্বপূর্ণ মাধ্যম। এটি সামাজিক দর্পণ হিসেবে কাজ করে এবং শিশু এই দর্পণে নিজের প্রতিচ্ছবি দেখে ভালো-মন্দের পার্থক্য অনুধাবন করতে শেখে। বিদ্যালয়ে, খেলার মাঠে, গল্পগুজবে এবং আড্ডায় শিশুকে বন্ধুবান্ধবের সাথে অধিকাংশ সময় অতিবাহিত করতে হয়। এ সময় বন্ধুদের আকর্ষণ তার কাছে অপ্রতিরোধ্য হয়ে ওঠে। বন্ধুদের সাথে মিথস্ক্রিয়ার ফলে শিশু-কিশোররা একে অপরের নৈতিকতা গুণাবলি প্রভৃতি সম্পর্কে জানতে পারে, যা পরবর্তীতে তাদের ব্যক্তিজীবনেও প্রতিফলিত হয়। উদ্দীপকে বলা হয়েছে, পিতা-মাতার বিচ্ছেদের মাধ্যমে অভিভাবকহীন হওয়ার পরে অভি সঙ্গদোষে মাদকাসক্ত হয়ে পড়ে। পাশাপাশি সে নানা অপরাধমূলক কাজে জড়িয়ে পড়ে। এর মাধ্যমে সামাজিকীকরণে সঙ্গীদলের নেতিবাচক প্রভাব ফুটে উঠেছে। কেননা পূর্বোক্ত আলোচনা থেকে স্পষ্ট যে, সামাজিকীকরণ প্রক্রিয়ায় শিশুরা সঙ্গীদলের নৈতিক গুণ বা দোষ অনুসরণ করে। একইভাবে অভিও যেহেতু সঙ্গদোষে অপরাধী হয়েছে, সেহেতু তার সামাজিকীকরণে সঙ্গীদল প্রত্যয়টির নেতিবাচক প্রভাব রয়েছে।"
        },
        {
          "label": "ঘ",
          "question": "",
          "explanation": "উদ্দীপকে অভির চাচার ভূমিকা সমাজজীবনে জ্ঞাতিবন্ধনের ইতিবাচক অবদানকে ফুটিয়ে তুলেছে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠন, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবন্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুণ্ণ রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। উদ্দীপকে লক্ষণীয়, অভি সঙ্গদোষে মাদকাসক্ত এবং অপরাধে জড়িয়ে পড়ে। এমতাবস্থায় তার চাচা এসে তাতে পুনর্বাসন কেন্দ্রে ভর্তি করে দেন। এ কর্মকাণ্ডে জ্ঞাতিসম্পর্কের ইতিবাচক ভূমিকা ফুটে উঠেছে। কেননা জ্ঞাতি-গোষ্ঠীর মানুষ সর্বদা একে অন্যের মঙ্গল কামনা করে। একইভাবে অপরাধমূলক কর্মকান্ড এবং মাদকাসক্তি থেকে মুক্তি লাভ করে সুস্থ সুন্দর জীবনে ফিরিয়ে আনার জন্যই অভিকে তার চাচা পুনর্বাসন কেন্দ্রে ভর্তি করেছেন। আলোচনার প্রেক্ষিতে তাই একথা বলা যায় যে, অভির সুস্থ-সুন্দর জীবনযাপন নিশ্চিত করার জন্য তার চাচার ভূমিকা ইতিবাচক প্রভাব ফেলবে।"
        }
      ]
    },
    {
      "number": "6",
      "uddipok": "বিশ্ববিদ্যালয় পড়ুয়া ছাত্র নিরব ও তার বন্ধুরা মিলে ঠিক করল যে, তারা ১০টি পথশিশুকে প্রাথমিক শিক্ষার সাথে টিফিন দেবার ব্যবস্থা করবে। সেই লক্ষ্যে তারা 'জাগরণ' নামে একটি স্কুল চালু করল। সেখানে হিন্দু, মুসলিম সব ছাত্রই অংশগ্রহণ করতে পারবে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "প্রথা হলো সমাজ স্বীকৃত আচরণবিধি বা কার্যপ্রণালি।"
        },
        {
          "label": "খ",
          "question": "",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে মুখ্য দল বলে। যেমন- পরিবার, খেলার সাথি প্রতিবেশী ইত্যাদি মুখ্য দলের উদাহরণ। পক্ষান্তরে যে দলের সদস্যদের মধ্যে নিয়মানুগ, প্রাতিষ্ঠানিক ও নৈর্ব্যক্তিক সম্পর্ক বিরাজ করে তাকে গৌণ দল বলে। গৌণ দলের উদাহরণ হলো-রাজনৈতিক দল, শ্রমিক সংঘ, ক্রিকেট ক্লাব ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'সূর্য ক্লাব' নামের সংগঠনটি আমার পাঠ্যবইয়ের 'সংঘ' প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকে বলা হয়েছে, একটি গ্রামের কিছু যুবক বিভিন্ন রকম প্রয়োজন মেটানোর জন্য 'সূর্য ক্লাব' নামে একটি সংগঠন গড়ে তোলে। তারা একত্রিত হয়ে ইচ্ছা পূরণের লক্ষ্যে নিজেদের মধ্যে একটি সহযোগিতার ক্ষেত্র গড়ে তোলে। তাদের এ সংগঠন 'সংঘ' প্রত্যয়ের সাথে সাদৃশ্যপূর্ণ। কেননা সংঘের দুটি বৈশিষ্ট্য যথা- সমষ্টিগত লক্ষ্য ও নিজস্ব নাম তাদের সংগঠনের বৈশিষ্ট্যের মধ্যেও উপস্থিত। তাই বলা যায়, উদ্দীপকের সংগঠনটি 'সংঘ' প্রত্যয়কে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রত্যয়টি তথা সংঘের সাথে সম্প্রদায়ের ঘনিষ্ঠ সম্পর্ক রয়েছে। যেকোনো সংঘ সৃষ্টির জন্য জনগোষ্ঠীর অস্তিত্ব অপরিহার্য। অনুরূপভাবে সম্প্রদায়ের জন্যও জনগোষ্ঠী অপরিহার্য। জনসংখ্যাকে কেন্দ্র করেই সম্প্রদায়ের উদ্ভব হয়েছে। সংঘ হলো এমন একটি জনগোষ্ঠী যাদের উদ্দেশ্যে সমতা আছে এবং যে উদ্দেশ্য সাধনের জন্য তারা সমবেত হয়ে একটি সংগঠন সৃষ্টি করে। সম্প্রদায়ও কিছু সাধারণ উদ্দেশ্য পূরণের লক্ষ্যে গড়ে ওঠে। সংঘের কোনো নির্দিষ্ট সদস্য সংখ্যা নেই। তেমনিভাবে সম্প্রদায়েরও কোনো নির্দিষ্ট সদস্য সংখ্যা নেই। সংঘের সদস্যবৃন্দের স্বার্থ একই প্রকার হয়। সেসব স্বার্থ বা উদ্দেশ্যসমূহ অর্জনের জন্য পরস্পর পরস্পরকে সহযোগিতা করে। সহযোগিতাই হলো সংঘের সবচেয়ে বড় শক্তি। তেমনিভাবে একটি নির্দিষ্ট এলাকায় পাশাপাশি বসবাস করতে গিয়ে সম্প্রদায়ের লোকদের মধ্যে একাত্মতা গড়ে ওঠে। এই একাত্মতা বোধের মাধ্যমে তারা একে অপরকে সহযোগিতা করে। সংঘের একটি আপেক্ষিক স্থায়িত্ব থাকতে হবে। উদ্দেশ্যবিহীনভাবে মানুষ সংঘ গঠন করতে পারে না। অনুরূপভাবে সম্প্রদায়ের স্থায়িত্ব থাকা অপরিহার্য। উপরের আলোচনার প্রেক্ষিতে বলা যায়, সংঘ ও সম্প্রদায় পরস্পর গভীরভাবে সম্পর্কযুক্ত।"
        }
      ]
    },
    {
      "number": "7",
      "uddipok": "শ্রেণিবিভক্ত সমাজে বিভিন্ন পেশা ও বৃত্তির লোক বাস করে। প্রাচীন ভারতীয় সমাজে ব্যক্তির মর্যাদা নির্ভর করতো পৈত্রিক পেশা বা ভূমিকার ওপর। আধুনিক শিল্প সমাজে বিভিন্ন পেশা যেমন রয়েছে, পেশা পরিবর্তনের সুযোগও রয়েছে। শিক্ষা, মেধা, দক্ষতা প্রভৃতি উপাদান এক্ষেত্রে সহায়তা করে। প্রাচীন ভারতীয় সমাজে এই সুযোগ ছিল না।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "দল হলো দুই বা ততোধিক ব্যক্তির সমষ্টি যাদের মধ্যে পারস্পরিক ভাবের আদান-প্রদান, আবেগ ও সংবেদনশীলতা থাকে।"
        },
        {
          "label": "খ",
          "question": "",
          "explanation": "বয়স বৈষম্য বলতে কেবল বয়সের কারণে কোনো বয়স গোষ্ঠী বা তার কোনো সদস্যের প্রতি নেতিবাচক মনোভাব পোষণ করাকে বোঝায়। বয়স বিদ্বেষী ব্যক্তি বা সমাজ প্রবীণদেরকে জৈবিক ও সামাজিকভাবে অযোগ্য বলে মনে করে। তাদেরকে বিচ্ছিন্ন, নির্ভরশীল, আবেগীয় দিক থেকে অস্থিতিশীল এবং দুর্বলচিত্তের অধিকারী বলে গণ্য করে। আর এ ধরনের মনোভাব থেকেই প্রবীণদের প্রতি বৈষম্যমূলক আচরণ তৈরি হয়।"
        },
        {
          "label": "গ",
          "question": "",
          "explanation": "উদ্দীপকে প্রাচীন ভারতীয় সমাজের জাতিবর্ণ প্রথার বৈশিষ্ট্য ফুটে উঠেছে। সামাজিক স্তরবিন্যাসের একটি রূপ হলো জাতিবর্ণ ব্যবস্থা। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়। উদ্দীপকে বলা হয়েছে, প্রাচীন ভারতীয় সমাজে ব্যক্তির মর্যাদা নির্ভর করতো পৈত্রিক পেশা বা ভূমিকার উপর। একইভাবে উপরে আলোচিত জাতিবর্ণ প্রথারও অনুরূপ বৈশিষ্ট্য দেখা যায়। এ থেকে স্পষ্ট হয় যে উদ্দীপকে প্রাচীন ভারতীয় সমাজের জাতিবর্ণ প্রথার চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "সমাজের যথাযথ ক্রিয়াশীলতা নিশ্চিত করার জন্য সকল সমাজেই সামাজিক স্তরবিন্যাস দেখা যায় বলেই বলা হয়, 'সামাজিক স্তরবিন্যাস সর্বজনীন এবং সমাজের জন্য আবশ্যকও বটে। স্তরবিন্যাস হলো সামাজিক অর্থাৎ সামাজিক স্তরবিন্যাস হলো মানবিক সম্পর্কের স্তরবিন্যাস। এই স্তরবিন্যাস সামাজিক মান ও রীতির নির্ধারক। সামাজিক মান বা রীতি সামাজিক স্তরবিন্যাসের মাধ্যমে পুরুষাণুরুমে সঞ্চারিত হয়। এ কারণে স্তরবিন্যাসের প্রয়োজনীয়তা আছে। স্তরবিন্যাস সামাজিক মিথস্ক্রিয়াকে নিয়ন্ত্রণ করে অর্থাৎ স্তরের একটি অন্তর্মুখী বা ব্যক্তির মনোভাব সম্পৃক্ত দিক আছে। বিশেষ ধরনের কিছু মিথস্ক্রিয় কেবল একই স্তরভুক্ত ব্যক্তিবর্গের মধ্যেই সংঘটিত হয়। সামাজিক স্তরবিন্যাস চিরন্তন ও সর্বজনীন। মানবসভ্যতার ইতিহাসে এমন কোনো সমাজ খুঁজে পাওয়া যায় না, যা পরিপূর্ণভাবে সাম্যের উপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব প্রতিপত্তি প্রতিষ্ঠিত ছিল। এসব প্রভাব প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিছু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। উপরের আলোচনার ভিত্তিতে বলা যায়, স্তরবিহীন সমাজ অলীক কল্পনামাত্র। অর্থাৎ মানব সমাজ থেকে স্তরবিন্যাস কখনোই বিলুপ্ত হয়নি।"
        }
      ]
    },
    {
      "number": "8",
      "uddipok": "'মি. 'ক' একটি বৃহৎ কর্পোরেট প্রতিষ্ঠানের বড় কর্মকর্তা। প্রতিষ্ঠানের জন্য তিনি প্রকৃত মূল্যের চেয়ে বেশি মূল্য দেখিয়ে দ্রব্য সামগ্রী ক্রয় করেন। অথচ অফিসের কাগজপত্র এমনভাবে তৈরি করা হয় যা থেকে মি. 'ক' এর প্রতারণা প্রমাণ করার কোনো উপায় নেই। অপরদিকে বস্তিতে বসবাসরত 'খ' নিজের সন্তানদের জন্য খাদ্যের যোগাড় না করতে পেরে হোটেল থেকে খাবার চুরির অপরাধে পুলিশ কর্তৃক ধৃত হয়।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "প্রবেশন হলো অপরাধীকে আদালত কর্তৃক কারাগারে পরিবর্তে চারিত্রিক সংশোধনাগারে প্রেরণ করা।"
        },
        {
          "label": "খ",
          "question": "",
          "explanation": "ভৌগোলিক পরিবেশের কারণে বিভিন্নভাবে অপরাধ সংঘটিত হয়। বাংলাদেশের অন্যতম অপরাধবিজ্ঞানী আবুল হাসনাত বলেছেন, \"বাংলাদেশে জুন ও ডিসেম্বরে চুরি, ডাকাতি বেড়ে যায়। কারণ এ সময়ে গ্রামগঞ্জে মানুষের হাতে নগদ টাকা থাকে না। আবার ডিসেম্বর মাসের শীতের দীর্ঘ রাত্রি সিঁদেল চুরির জন্য উত্তম। আবার, গহীন অরণ্য, পাহাড়-পর্বত, চরাঞ্চলের মতো দুর্গম অঞ্চলে অপরাধমূলক কর্মকান্ড বেশি হতে দেখা যায়। কারণ ভৌগোলিক অবস্থানগত কারণে এসব অঞ্চলে আইন-শৃঙ্খলা রক্ষাকারী বাহিনীর সুষ্ঠু তৎপরতা চালানো সম্ভব হয় না।"
        },
        {
          "label": "গ",
          "question": "",
          "explanation": "উদ্দীপকের মি. 'ক' এর আচরণ বিচ্যুতিমূলক নয়, বরং তিনি ভদ্রবেশী অপরাধের সাথে জড়িত। বিচ্যুতিমূলক আচরণ বলতে সেসব কর্মকান্ডকে বোঝায়, যা সামাজিক মূল্যবোধ পরিপন্থি হলেও কোনো শাস্তি পেতে হয় না। অন্যদিকে, অপরাধ বলতে শাস্তিযোগ্য কাজকে বোঝায়। যার একটি ধরন হলো ভদ্রবেশী অপরাধ। আমাদের দেশে কিছু সুপ্রতিষ্ঠিত ব্যক্তি রয়েছেন, যারা তাদের পেশাগত প্রক্রিয়ায় এমন কিছু অপরাধমূলক কাজ করে যেগুলো সাধারণ মানুষের দ্বারা সচরাচর করা সম্ভব নয়। এগুলো হলো ভদ্রবেশী অপরাধ। ভদ্রবেশী অপরাধ হলো আয়কর ফাঁকি, ঘুষ গ্রহণ, জালিয়াতি, মিথ্যা সাক্ষ্যদান ইত্যাদি। ভদ্রবেশী অপরাধগুলো অনেকটা নীরবে ও গোপনে সংঘটিত হয়। উদ্দীপকে দেখা যয়, বৃহৎ কর্পোরেট প্রতিষ্ঠানের বড় কর্মকর্তা মি. 'ক' প্রকৃত মূল্যের চেয়ে বেশি মূল্য দেখিয়ে দ্রব্যসামগ্রী ক্রয় করেন। অথচ অফিসের কাগজপত্র এমনভাবে তৈরি করা হয় যা থেকে তার প্রতারণা প্রমাণ করার কোনো উপায় নেই। তার এ কাজটি হলো জালিয়াতি, যা ভদ্রবেশী অপরাধের অন্তর্ভুক্ত। এজন্য বলা যয়, মি. 'ক' এর কাজ বিচ্যুতিমূলক নয়।"
        },
        {
          "label": "ঘ",
          "question": "",
          "explanation": "উদ্দীপকের মি. 'ক' ও 'খ'-এর আচরণ তথা অপরাধের সামাজিক প্রেক্ষাপট যথাক্রমে উচ্চাভিলাস এবং দারিদ্র্য। এজন্য তাদের অবস্থা থেকে উত্তরণের জন্য ভিন্ন পদ্ধতি অবলম্বন করা প্রয়োজন। উদ্দীপকের মি. 'ক' বড় কর্মকর্তা হওয়া সত্ত্বেও ভদ্রবেশী অপরাধে লিপ্ত। এ থেকে বোঝা যায়, নিজের পদমর্যাদা ব্যবহার করে অবৈধভাবে অধিক অর্থ উপার্জনের জন্যই তিনি অপরাধমূলক কাজ করেছেন। অপরাধ থেকে উত্তরণের বিভিন্ন পদ্ধতির মধ্যে তার ক্ষেত্রে প্যারোল যথাযথ হবে বলে আমি মনে করি। এ ব্যবস্থায় অপরাধীকে কারাগারে শান্তির এক তৃতীয়াংশ ভোগের পর শর্ত সাপেক্ষে মুক্তি দেওয়া হয়। এর মাধ্যমে উত্ত অপরাধী নিজের চরিত্র সংশোধনের সুযোগ পায়। এ প্রেক্ষিতে মি. 'ক'-এর ক্ষেত্রে এই পদ্ধতির প্রয়োগ যুক্তিযুক্ত হবে। অন্যদিকে 'খ' নিজের সন্তানদের জন্য খাদ্য যোগাড় করতে না পেরে হোটেল থেকে খাবার চুরি করেন। অর্থাৎ তিনি চরম দারিদ্র্যের কারণে অপরাধে লিপ্ত হয়েছেন। আর তাকে দারিদ্র্যমুক্ত করার মাধ্যমেই এ ধরনের আচরণ করা থেকে দূরে রাখা সম্ভব। কেননা ব্যক্তি জীবিকা অর্জনের সুযোগ পেলে বেকারত্ব, দারিদ্র্য ভিক্ষাবৃত্তি প্রভৃতি বিলুপ্ত হয় না এবং অপরাধমূলক কর্মকান্ড অনেকাংশে নিবারিত হয়। যা নিশ্চিত করার জন্য সরকারি ও বেসরকারি উদ্যোগ 'খ'-এর মতো দরিদ্র ও বেকার জনগোষ্ঠীকে কর্মমুখী শিক্ষা প্রদানের মাধ্যমে দারিদ্র্যের কবল থেকে মুক্ত করতে পারে। পরিশেষে বলা যায়, 'ক' ও 'খ'-এর অপরাধের সামাজিক প্রেক্ষাপট যেহেতু ভিন্ন সেহেতু এ থেকে উত্তরণের জন্য ভিন্ন দুটি পদ্ধতি অবলম্বন করাই যথোপযুক্ত হবে।"
        }
      ]
    },
    {
      "number": "9",
      "uddipok": "১ম বন্ধুঃ 'ক' দলটি নির্বাচনে জয়ী হয়ে সরকার গঠন করে, অপরদিকে 'খ' দলটি বিরোধী দল হিসেবে 'ক' দলকে সর্বদা চাপের মধ্যে রাখে। একসময় 'খ' দলটি ক্ষমতা দখল করে এবং 'ক' দল ক্ষমতা থেকে ছিটকে পড়ে। এভাবে 'ক' ও 'খ' দলের মধ্যেই ক্ষমতার পালা বদল হতে থাকে। ২য় বন্ধুঃ সাধারণ মানুষের এতে কোনো উপকার হচ্ছে না বরং উন্নয়নের ধারাবাহিকতা বিনষ্ট হচ্ছে। ফলে সমাজের মৌল কাঠামো অপরিবর্তিত থাকে। কারণ মৌল কাঠামোই উপরি কাঠামোকে প্রভাবিত করে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "যখন একটি জনগোষ্ঠী কোনো সাধারণ উদ্দেশ্যে পারস্পরিক মিথস্ক্রিয়ার প্রেক্ষিতে সংঘবন্ন্ধরূপে বসবাস করে তখন তাকে সমাজ বলে।"
        },
        {
          "label": "খ",
          "question": "",
          "explanation": "উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। কোনো কিছুর ইতিবাচক বিকাশের মাধ্যমে অনুন্নত স্তর থেকে উন্নত স্তরে উত্তরণকে উন্নয়ন বলে। অর্থনীতিবিদ গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমশ বর্ধমান, সংখ্যাবাচক এবং গুণবাচক পরিবর্তন, যা ইতিবাচক রূপান্তরকে নির্দেশ করে।\" বস্তুত উন্নয়ন বলতে কোনো কিছুর ক্ষুদ্র অংশের ক্রমাগত প্রসার ও পূর্ণতার বিকাশকে বোঝায়।"
        },
        {
          "label": "গ",
          "question": "",
          "explanation": "উদ্দীপকের ১ম বন্ধুর কথায় সামাজিক পরিবর্তনের এলিট চক্রাকার তত্ত্বটির প্রয়োগ লক্ষ করা যায়। ইতালীয় সমাজতান্ত্রিক ভিলফ্রেডো প্যারেটো প্রদত্ত সামাজিক পরিবর্তনের এলিট চক্রাকার তত্ত্বানুযায়ী, সমাজে সর্বদা শাসক ও অশাসক এলিট নামক দুটি গোষ্ঠী থাকে। অশাসক এলিট সমাজের শীর্ষে অবস্থান করলেও তাদের হাতে ক্ষমতা থাকে না। পক্ষান্তরে শাসক এলিট তারাই যার শাসন ক্ষমতায় অধিষ্ঠিত থাকে। তারা পরিবর্তনকে স্বাগত জানিয়ে শাসন ক্ষমতায় অধিষ্ঠিত হলেও দীর্ঘদিন ক্ষমতায় থেকে এক পর্যায়ে রক্ষণশীলতার প্রতি গুরুত্ব দেয়। ঠিক তখনই অশাসক এলিট পরিবর্তনকে গুরুত্ব দিয়ে জনমত প্রতিষ্ঠার মাধ্যমে বিদ্যমান শাসকদের হটিয়ে শাসন ক্ষমতায় অধিষ্ঠিত হয়। তবে দীর্ঘসময় অতিক্রান্ত হলে একই প্রক্রিয়ার পুনরাবৃত্তি ঘটে। এই প্রক্রিয়াই এলিট চক্রাকার আবর্তন। উদ্দীপকের ১ম বন্ধুর ভাষ্যমতে, 'ক' দলটি নির্বাচনে জয়ী হয়ে সরকার গঠন করে। অপরদিকে 'খ' দলটি বিরোধী দল হিসেবে 'ক' দলকে সর্বদা চাপের মধ্যে রাখে। একসময় 'খ' দলটি বিরোধী দল হিসেবে 'ক' দলকে সর্বদা চাপের মধ্যে রাখে। একসময় 'খ' দল ক্ষমতা দখল করে এবং 'ক' দল ক্ষমতা ছিটকে পড়ে। এবাবে 'ক' ও 'খ' দলের মধ্যেই ক্ষমতার পালাবদল হতে থাকে। যা উপরে আলোচিত এলিট চক্রাকার তত্ত্বের সাথে সাদৃশ্যপূর্ণ। এজন্য বলা যায় ১ম কন্ধুর কতায় সামাজিক পরিবর্তনের এলিট চক্রাকার তত্ত্বের, প্রয়োগ ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের ২য় বন্ধুর কথায় জার্মান সমাজতাত্ত্বিক কার্ল মার্কসের সামাজিক পরিবর্তন সম্পর্কিত তত্ত্বের প্রতিফলন ঘটেছে। সমাজ এবং সামাজিক পরিবর্তনকে কার্ল মার্কস অর্থনৈতিক দৃষ্টিকোণ থেকে বিশ্লেষণ করেছেন। Das Capital গ্রন্থে তিনি সমাজকাঠামোকে দুইভাগে বিভক্ত করেছেন। যথা- মৌল কাঠামো এবং উপরি কাঠামো। উৎপাদন ব্যবস্থার সাথে জড়িত বিষয়কে তিনি মৌল কাঠামোর অন্তর্ভুক্ত করেছেন, আর এর বাইরের বাকি অংশকে তিনি উপরি কাঠামো হিসেবে অভিহিত করেছেন। মার্কসের মতানুযায়ী কোনো সমাজের উৎপাদন পদ্ধতিই হলো তার মৌল কাঠামো। যেমন- দাসভিত্তিক উৎপাদন ব্যবস্থা সামন্ত সমাজ, পুঁজিবাজ ও সমাজতন্ত্র। অন্যদিকে রাষ্ট্র, সরকার ধর্ম, আইন, প্রথা, সামাজিক সম্পর্ক প্রভৃতি মৌল কাঠামোর অন্তর্ভুক্ত মার্কসের মতানুযায়ী মৌল কাঠামোতে পরিবর্তন আসলেই উপরি কাঠামোতেও পরিবর্তন ঘটে। উদ্দীপকের ২য় বন্ধুর ভাষ্যমতে 'ক' ও 'খ' দলের মধ্যেই ক্ষমতার পালাবদল হওয়াতে সাধারণ মানুষের এতে কোনো উপকার হচ্ছে না বরং উন্নয়নের ধারাবাহিকতা নষ্ট হচ্ছে। এক্ষেত্রে সরকার যেহেতু উপরিকাঠামোর অন্তর্ভুক্ত সেহেতু এতে আসা পরিবর্তন সমাজের মৌল কাঠামোতে পরিবর্তন আনতে পারেনি। কার্ল মার্কসের সামাজিক পরিবর্তন সংক্রান্ত তত্ত্বেরও মূলকথা। উপরের আলোচনা থেকে এটি স্পষ্টরূপে প্রতীয়মান হয় যে, উদ্দীপকের দ্বিতীয় বন্ধুর কথা কার্ল মার্কসের সামাজিক পরিবর্তন সংক্রান্ত তত্ত্বের প্রতিফলন ঘটেছে।"
        }
      ]
    },
    {
      "number": "10",
      "uddipok": "মি. 'X' হঠাৎ অসুস্থ হয়ে পড়লে উপজেলা স্বাস্থ্য কমপ্লেক্সে নিয়ে যাওয়া হয়। অপারেশন করার পূর্বেই চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এরপর সার্জারি করার সময়ও তিনি বিভিন্ন যন্ত্রপাতি ব্যবহারের মাধ্যমে সফলভাবে অপারেশন সম্পন্ন করেন। মাত্র ৫ বছর আগেও যেটা কল্পনা করা যেতো না।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "কাঙ্ক্ষিত বা বাঞ্ছিত পরিবর্তনকে প্রগতি বলে।"
        },
        {
          "label": "খ",
          "question": "",
          "explanation": "আইনের প্রত্যক্ষ প্রয়োগকারী সংস্থা হওয়ায় অপরাধ দমনে পুলিশ গুরুত্বপূর্ণ ভূমিকা রাখতে পারে। অপরাধীকে গ্রেফতার করে আদালতের সোপর্দ করা, অপরাধের কারণ অনুসন্ধান ও প্রতিবেদন প্রণয়ন প্রভৃতি পুলিশের মুখ্য কাজ। তাই পুলিশ সকল প্রভাব মুক্ত থেকে সততা, নিষ্ঠা, আন্তরিকতা ও জবাবদিহিমূলকভাবে স্বীয় দায়িত্ব পালন করতে পারলে অপরাধ দমন করা সহজ হবে। সর্বোপরি আইনের যথাযথ ও সুষ্ঠু প্রয়োগ নিশ্চিত করার মাধ্যমে অপরাধ দমনে পুলিশ অগ্রগণ্য ভূমিকা রাখতে পারে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ড. জামানের চিকিৎসার ক্ষেত্রে সামাজিক পরিবর্তনের প্রযুক্তিগত কারণটির প্রভাব পরিলক্ষিত হয়েছে। আধুনিক যান্ত্রিক ও প্রযুক্তিগত বিকাশ উন্নত জীবনযাপন প্রক্রিয়া, 'ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজ, ব্যবস্থার অন্তর্ভুক্ত ব্যক্তির আহার বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তিবিদ্যার প্রভাব লক্ষ করা যায়। প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। বিশেষ করে রোগ নির্ণয়, চিকিৎসা পদ্ধতি, সার্জারি ইত্যাদি কাজে আধুনিক যন্ত্রপাতির ব্যবহার দিনদিন বৃদ্ধি পাচ্ছে। উদ্দীপকে দেখা যায়, ড. জামানের অপারেশন করার পূর্বে চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এছাড়া সার্জারির সময় চিকিৎসক বিভিন্ন যন্ত্রপাতির ব্যবহারের মাধ্যমে তার অপারেশন সফলভাবে সম্পন্ন করেন, যা পাঠ্যবইয়ে উল্লেখিত সামাজিক পরিবর্তনের যান্ত্রিকীকরণের প্রভাবকে নির্দেশ করে। তাই বলা যায় যে, ড. জামানের চিকিৎসায় সামাজিক পরিবর্তনের প্রযুক্তিগত কারণ পরিলক্ষিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: \"উদ্দীপকের কারণ তথা প্রযুক্তিগত কারণই সামাজিক পরিবর্তনের একমাত্র কারণ নয়\" - এ বক্তব্যের সাথে আমি একমত পোষণ করি। উদ্দীপকে ড. জামানের অপারেশনে আধুনিক যন্ত্রপাতির ব্যবহার পরিলক্ষিত হয়েছে। আর সমাজ ব্যবস্থায় এ যান্ত্রিকতার ব্যবহার সামাজিক পরিবর্তনের অন্যতম কারণ। এটি ছাড়াও সামাজিক পরিবর্তনের আরো অনেক কারণ রয়েছে। যেমন- সামাজিক পরিবর্তনের অন্যতম কারণ হিসেবে জৈব উপাদানের গুরুত্ব অনস্বীকার্য। সামাজিক পরিবর্তনের গতি-প্রকৃতি জনসংখ্যার আয়তন, গঠন, বিন্যাস ও প্রকৃতির দ্বারা বহুলাংশে প্রভাবিত হয়। বিশেষ করে জনসংখ্যার হ্রাস-বৃদ্ধি, গঠন কাঠামো প্রভৃতির পরিবর্তন সমাজের বিভিন্ন প্রথা প্রতিষ্ঠানের মধ্যে পরিবর্তন এনে দেয়। প্রাকৃতিক পরিবেশের ক্ষেত্রে পরিবর্তনও সামাজিক ক্ষেত্রে ব্যাপক প্রভাব ফেলে। প্রাকৃতিক দুর্যোগ, আবহাওয়া, জলবায়ু, ভূমির উর্বরতাশক্তি প্রভৃতির প্রভাবে ব্যাপক পরিবর্তন সাধিত হয়। অর্থনৈতিক কারণ ও ধর্মীয় প্রভাবেও সমাজে পরিবর্তন সাধিত হয়। এছাড়া সামাজিক পরিবর্তনের আরও কতিপয় কারণ হলো মনস্তাত্ত্বিক উপাদান, সাংস্কৃতিক উপাদান, রাজনৈতিক কারণ, বিদেশি সংস্কৃতির প্রভাব ইত্যাদি। উপরের আলোচনা থেকে প্রতীয়মান হয় যে, প্রযুক্তিগত পরিবর্তনই সামাজিক পরিবর্তনের একমাত্র কারণ নয়, বরং এর পেছনে আরও অনেক কারণ বিদ্যমান।"
        }
      ]
    },
    {
      "number": "11",
      "uddipok": "সদ্য বিশ্ববিদ্যালয়ে ভর্তি হওয়া রফিককে তার মামা অনার্সে তার পঠিত বিষয় জানতে আইলেন। তখন সে উত্তরে বললো, আই এমন একটি বিষয়ে পড়ালেখা করার সুযোগ পেয়েছি, যা সমাজের মানুষের চাল-চলন, আচার-আচরণ, রীতি-নীতি, বর্তমান-ভবিষ্যৎ ইত্যাদি সামগ্রিক জীবন নিয়ে আলোচনা করে।",
      "tag": "DIC 25",
      "sub_questions": [
        {
          "label": "ক",
          "question": "‘The Positive Philosophy’ বইটির লেখক কে ?",
          "explanation": "‘The Positive Philosophy’ বইটির লেখক অগাস্ট কোঁৎ।"
        },
        {
          "label": "খ",
          "question": "সমাজবিজ্ঞান ও অর্থনীতি পারস্পরিক সম্পর্কযুক্ত- বুঝিয়ে লেখো।",
          "explanation": "সামাজিক বিজ্ঞানের অন্তর্ভুক্ত দুটি বিষয় হিসেবে সমাজবিজ্ঞান ও অর্থনীতি পারস্পরিক সম্পর্কযুক্ত। অর্থনীতি যেমন সামাজিক বিজ্ঞান, তেমনি ব্যবহারিক বিজ্ঞান হিসেবেও এর তাৎঅর্য রয়েছে। কিন্তু অন্যান্য সামাজিক বিজ্ঞান বিশেষ করে সমাজবিজ্ঞানের সাহায্য ছাড়া অর্থনীতি বেশি দূর অগ্রসর হতে পারে না। বস্তুত সামাজিক পারিপার্শ্বিকতকে উপেক্ষা কএ অর্থনীতির আলোচনা সম্ভব নয়। মানুষের অর্থনৈতিক আচার-আচরণ, চিন্তা-ভাবনা প্রভৃতি একান্তভাবে সামাজিক মূল্যবোধ ও সামাজিক কাঠামোর ওপর অনেকাংশে নির্ভরশীল। এ কারণেই বলা হয়, অর্থনীতি ও সমাজবিজ্ঞান পারস্পরিক সম্পর্কযুক্ত দুটি সামাজিক বিজ্ঞান।"
        },
        {
          "label": "গ",
          "question": "উদ্দীপকে রফিকের বক্তব্য কোন বিষয়ের ইঙ্গিত বহন করে ? ব্যাখ্যা দাও।",
          "explanation": "উদ্দীপকের রফিকের বক্তব্য সমাজবিজ্ঞান বিষয়ের ইঙ্গিত বহন করে। যে শাস্ত্র সমাজ সম্পর্কে বস্তুনিষ্ঠ বা বিজ্ঞানভিত্তিক আওচনা করে তাই সমাজবিজ্ঞান। তবে সমাজবিজ্ঞানের সর্বজনস্বীকৃত কোনো সংজ্ঞা নেই। তথাপি কোনো কোনো সমাজবিজ্ঞানী বিভিন্ন দৃষ্টিকোণ থেকে সমাজবিজ্ঞানকে সংজ্ঞায়িত করেছেন। যেমন, সমাজবিজ্ঞানী ই. ডব্লিউ. বার্জেসবলেন, “সমাজবিজ্ঞান হচ্ছে এমন এক বিজ্ঞান যেখানে মানুষের যৌথ আচরণ আলোচিত হয়।” আবার সমাজবিজ্ঞানী আর.টি. শেফার তার ‘Sociology’ গ্রন্থে বলেন, “সমাজবিজ্ঞান হলো সামাজিক আচরণ ও সামাজিক গোষ্ঠীসমূহের সুশৃঙ্খল পাঠ।” মোটকথা সমাজ ও সমাজের মানুষের সাথে জড়িত সব ধরনের বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে দেখা যায়, রফিকের মামা রফিকক অনার্স তার পঠিত বিষয় সম্পর্কে জিজ্ঞান্সা করেছেন। অবাবে রফিক বলে, আমি এমন একটি বিষয়ে লেখাপড়া করছি যা মানুষের আল-চলন, আচার-আচরণ, বর্তমান ও ভবিষ্যৎ নিয়ে আলোচনা করে। উপরে প্রদত্ত সমাজবিজ্ঞানের প্রামাণ্য সংজ্ঞার প্রেক্ষিতে বোঝা যায় যে, রফিকের এ বক্তব্য সমাজবিজ্ঞান শাস্ত্রকেই নির্দেশ করে।"
        },
        {
          "label": "ঘ",
          "question": "“উক্ত বিষয়টি সমাজের সামগ্রিক পাঠ”- বিশ্লেষণ করো।",
          "explanation": "উক্ত বিষয়টি অর্থাৎ সমাজবিজ্ঞান হচ্ছে সমাজ সম্পর্কিত পূর্ণাঙ্গ পাঠ। সমাজবিজ্ঞান হচ্ছে এমন একটি বিজ্ঞান যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের আলোচনার আওতাভক্ত এবং এর সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা বিশ্লেষণ করে। সামাজিক বিজ্ঞানের শাখাসমূহ যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি মূলত সমাজের এক একটি বিশেষ দিক নিয়ে আলোচনা করে। অর্থাৎ সামাজিক বিজ্ঞানের উক্ত শাখাসমূহের কোনোটাই সমাজ সম্পর্কিত পূর্ণান অধ্যয়নের দাবি করতে পারে না। পক্ষান্তরে, গোটা সমাজই সমাজবিজ্ঞানের আলোচনার বিষয় বা ক্ষেত্র। মূলত এ কারণেই সমাজবিজ্ঞানকে সমাজের পূর্ণাঙ্গ পাঠ বলা হয়। উদ্দীপকে দেখা যায়, রফিক অনার্স শ্রেণিতে এমন একটি বিষয়ে লেখাপড়া করছে, যে বিষয়টি মানুষের জীবনের প্রায় সব বিষয় নিয়ে আলচনা করে। বিষয়টির আলোচ্য পরিধির ব্যাপকতা লক্ষ করলে বোঝা যায় যে, রফিক সমাজবিজ্ঞান বিষয়ে পড়ালেখা করছে। উপরের আলোচনার প্রেক্ষিতে বলা যায়, বিষয়বস্তুর ব্যাপকতার জন্যই সমাজবিজ্ঞান শাস্ত্রকে সমাজের সামগ্রিক পাঠ হিসেবে বিবেচনা করা হয়।"
        }
      ]
    }
  ]
}