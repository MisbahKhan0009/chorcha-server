{
  "title": "ঢাকা, ময়মনসিংহ, কুমিল্লা, সিলেট, বরিশাল বোর্ড ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মারিয়াম ও ফাতেমা দুই বোন রাজশাহী বিশ্ববিদ্যালয়ে ভর্তি হয়।মারিয়াম যেবিষয়টা নিয়ে পড়ছে সেটিকে সমাজের পূর্ণাঙ্গ পাঠ বলা হয়। এটির উদ্দেশ্য হলো সমাজে বসবাসকারী মানুষের পারস্পরিক সম্পর্কের বিজ্ঞানভিত্তিক বিশ্লেষণ করা। অন্যদিকে ফাতেমার পঠিত বিষয় রাষ্ট্র,সরকারব্যবস্থা, ক্ষমতা, কর্তৃত্ব ইত্যাদি নিয়ে আলোচনা করে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "\"সমাজবিজ্ঞান সামাজিক ক্রিয়াকর্মের বিজ্ঞান\"– উক্তিটি কার?",
          "explanation": "\"সমাজবিজ্ঞান সামাজিক ক্রিয়াকর্মের বিজ্ঞান\"- উক্তিটি সমাজবিজ্ঞানী ম্যাক্স ওয়েবারের।"
        },
        {
          "label": "খ",
          "question": "মুখ্য দল কী? বুঝিয়ে লেখো।",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্কবিদ্যমান তা মুখ্য দল। সমাজবিজ্ঞানী কুলির মতে, “মুখ্যদল হলো এমন একটি সামাজিক গোষ্ঠী যেখানে সদস্যদের মধ্যে ঘনিষ্ঠ, স্থায়ী এবং আবেগপূর্ণ সম্পর্ক গড়ে ওঠে, যা ব্যক্তির ব্যক্তিত্ব ও সামাজিক আচরণ গঠনে গুরুত্বপূর্ণ ভূমিকা রাখে।” পরিবার, খেলার সাথি, পাড়া ইত্যাদি মুখ্য দলের উদাহরণ।"
        },
        {
          "label": "গ",
          "question": "উদ্দীপকে ফাতেমার অধ্যয়নের ক্ষেত্রে কোন বিষয়টিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকের ফাতেমার অধ্যয়নের ক্ষেত্রে রাষ্ট্রবিজ্ঞান বিষয়টিকে ইঙ্গিত করা হয়েছে। রাষ্ট্রবিজ্ঞান হলো এমন একটি সামাজিক বিজ্ঞান, যা রাষ্ট্র, সরকার, রাজনৈতিক প্রক্রিয়া, রাজনৈতিক প্রতিষ্ঠান, আইন, আন্তর্জাতিক সম্পর্ক প্রভৃতি নিয়ে আলোচনা করে। রাষ্ট্রবিজ্ঞানের জনক এরিস্টটলের মতে, “রাষ্ট্রবিজ্ঞান হলো রাষ্ট্র সম্পর্কিত বিজ্ঞান।\" মোটকথা যে শাস্ত্র রাষ্ট্র, সরকার এবং রাজনীতি সম্পর্কিত বিষয়াবলি নিয়ে আলোচনা করে তাই রাষ্ট্রবিজ্ঞান। উদ্দীপকে বলা হয়েছে, ফাতেমার পঠিত বিষয় রাষ্ট্র,সরকারব্যবস্থা, ক্ষমতা, কর্তৃত্ব ইত্যাদি নিয়ে আলোচনা করে। উপরে প্রদত্ত রাষ্ট্রবিজ্ঞানের প্রামাণ্য সংজ্ঞা ও আলোচনার প্রেক্ষিতে বোঝা যায়, ফাতেমার পঠিত বিষয়টি রাষ্ট্রবিজ্ঞান শাস্ত্রকেই ইঙ্গিত করে।"
        },
        {
          "label": "ঘ",
          "question": "উদ্দীপকে মারিয়ামের অধ্যয়নের বিষয়টির সাথে ফাতেমার পঠিত বিষয়ের সম্পর্ক বিশ্লেষণ করো।",
          "explanation": "কউদ্দীপকে মারিয়ামের অধ্যয়নের বিষয়টি সমাজবিজ্ঞান এবং ফাতেমার পঠিত বিষয়টি হলো রাষ্ট্রবিজ্ঞান। এ দুটি বিষয়ের পারস্পরিক আন্তঃসম্পর্ক বিদ্যমান। সামাজিক বিজ্ঞানসমূহের অন্যতম গুরুত্বপূর্ণ শাখা হলো সমাজবিজ্ঞান। শাস্ত্রটি সমাজজীবনের সামগ্রিক দিক নিয়ে আলোকপাত করে। এ কারণে এটিকে সমাজের পূর্ণাঙ্গ পাঠ বলা হয়। অন্যদিকে, রাষ্ট্রবিজ্ঞানের বিষয়বস্তু হলো মানবজীবনের কেবল রাজনৈতিক দিক যেমন- রাজনৈতিক প্রতিষ্ঠান, নাগরিক, রাষ্ট্র, সরকার প্রভৃতি। উদ্দীপকের মারিয়াম ও ফাতেমার 'পঠিত বিষয় দুটির বৈশিষ্ট্য পর্যালোচনা করলে বোঝা যায়, তাদের অধ্যয়নকৃত বিষয় যথাক্রমে সমাজবিজ্ঞান ও রাষ্ট্রবিজ্ঞানকে ইঙ্গিত করছে। সমাজবিজ্ঞান ও রাষ্ট্রবিজ্ঞানের মধ্যে পারস্পরিক সম্পর্ক অত্যন্ত নিবিড়। সমাজবিজ্ঞানের সম্যক জ্ঞান ছাড়া রাষ্ট্রবিজ্ঞানের স্বরূপ অনুধাবন প্রায় অসম্ভব। রাষ্ট্রবিজ্ঞান সমাজে বসবাসরত মানুষের রাজনৈতিক ও প্রশাসনিক ক্ষেত্রে কার্যকর পদক্ষেপ গ্রহণ এবং তার পরিপ্রেক্ষিতে সমাজ উদ্ভূত বিভিন্ন ঘটনা ও সমস্যাকে বিশ্লেষণ করে। সুতরাং রাষ্ট্রবিজ্ঞানীকে পূর্ণাঙ্গ জ্ঞান অর্জনের জন্য সমাজবিজ্ঞানের অন্তর্ভুক্ত কলাকৌশল ও বিষয় সম্পর্কে অবহিত হতে হয়। বিশেষ করে সংবিধান, শাসনতান্ত্রিক আইন, আইন পরিষদের কার্যকলাপ, প্রশাসনিক কর্তৃপক্ষের ভূমিকা রাষ্ট্রীয় ব্যবস্থার বৃহত্তম সামাজিক প্রেক্ষাপটে বিবেচনা করার জন্য সমাজবিজ্ঞানীদের বিশ্লেষণ প্রয়োজন। সত্যিকার অর্থে সমাজতাত্ত্বিক জ্ঞান ছাড়া রাষ্ট্র ব্যবস্থাকে বিশ্লেষণ বা রাজনৈতিক জ্ঞান ছাড়া সমাজকাঠামোর পরিপূর্ণ বিশ্লেষণ সম্ভব নয়। এ কারণেই বর্তমান 'সময়ে সমাজবিজ্ঞানী ও রাষ্ট্রবিজ্ঞানীরা সার্বিকভাবে সমাজকে বিশ্লেষণের ক্ষেত্রে একে অপরের দৃষ্টিকোণ ব্যবহার করছেন। পরিশেষে বলা যায়, সমাজবিজ্ঞান ও রাষ্ট্রবিজ্ঞানের মধ্যে একটি যৌথ চর্চার ক্ষেত্র গড়ে উঠেছে, যা বিষয় দুটির পারস্পরিক গভীর সম্পর্ককেই নির্দেশ করে।"
        }
      ]
    },
    {
      "number": "2",
      "uddipok": "ভৈরব নদীর তীরে রুপসা এলাকায় ক্রমশ কলকারখানা গড়ে উঠছে। আশেপাশের গ্রামের মানুষ সেখানে এসে কাজ করে। এখানকার জনগণের বিভিন্ন সুযোগ সুবিধার্থে অফিস-আদালত, স্কুল-কলেজ ও অন্যান্য সেবামূলক প্রতিষ্ঠান গড়ে ওঠে।কিন্তু কলকারখানার বর্জ্য, যানজট, বিভিন্ন যান্ত্রিক শব্দ, ধুলাবালি এখানকার বাতাসকে ভারি করে তোলে। ছোটোখাটো চুরি ও ছিনতাই ভয়ের কারণ হয়ে দাড়িয়েছে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "লোকরীতি কী?",
          "explanation": "লোকরীতি হচ্ছে সমাজের আদর্শ বা মানসম্পন্ন আচরণ, যা সমাজের সদস্যদের জন্য অবশ্য পালনীয়।"
        },
        {
          "label": "খ",
          "question": "মেধা কোন ধরনের সংস্কৃতি? বুঝিয়ে লেখো।",
          "explanation": "মেধা হলো অবস্তুগত সংস্কৃতি। সংস্কৃতির'যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। বস্তুত মানুষের চিন্তা-ভাবনা,শিল্প-সাহিত্য, দর্শন, ধর্ম রাজনীতি, আদর্শ, জ্ঞান, মূল্যবোধ, নীতিবোধ প্রভৃতি হচ্ছে অবস্তুগত সংস্কৃতি। যেহে মেধা অদৃশ্য বা সম্পূর্ণ উপলব্ধির বিষয়, তাই মেধা অবস্তুগত সংস্কৃতি।"
        },
        {
          "label": "গ",
          "question": "উদ্দীপকে সমাজবিজ্ঞানের কোন কোন শাখার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সমাজবিজ্ঞানের শিল্প সমাজবিজ্ঞান, পরিবেশ সমাজবিজ্ঞান ও অপরাধ সমাজবিজ্ঞান শাখার প্রতিইঙ্গিত করা হয়েছে। সমাজের সামগ্রিক পাঠ হিসেবে সমাজবিজ্ঞানের অন্যতম গুরুত্বপূর্ণ শাখা হলো শিল্প সমাজবিজ্ঞান। এটি সমাজবিজ্ঞানের সেই শাখা যেখানে শিল্প ও শিল্পসংক্রান্ত প্রতিষ্ঠান, শ্রমিক, ব্যবস্থাপনা এবং শিল্প ও সমাজের পারস্পরিক সম্পর্ক নিয়ে আলোচনা করা হয়। আবার পরিবেশ সমাজবিজ্ঞান প্রাকৃতিক সম্পদ, দূষণ, জলবায়ু পরিবর্তন এবং টেকসই উন্নয়নের মতো বিষয়গুলোর সামাজিক দিক বিশ্লেষণ করে। আর অপরাধ সমাজবিজ্ঞান ব্যক্তির অপরাধের কারণ, ধরন, বিস্তার এবং অপরাধী ও সমাজের পারস্পরিক সম্পর্ক নিয়ে আলোচনা করে। উদ্দীপকে দেখা 'যায়, ভৈরব নদীর তীরবর্তী, রূপসা এলাকায় ক্রমশ কলকারখানা গড়ে উঠছে। আশেপাশের গ্রামের মানুষ সেখানে এসে কাজ করে। সেখানকার জনগণের বিভিন্ন সুযোগ-সুবিধার্থে অফিস, আদালত, স্কুল-কলেজ ও অন্যান্য সেবামূলক প্রতিষ্ঠান গড়ে উঠে। কিন্তু কলকারখানার বর্জ্য, যানজট,বিভিন্ন যান্ত্রিক শব্দ, ধুলাবালি এখানকার বাতাসকে ভারি করে তোলে। ছোটখাটো চুরি ও ছিনতাই ভয়ের কারণ হয়ে দাঁড়িয়েছে। উপরে প্রদত্ত আলোচনার প্রেক্ষিতে বোঝা যায়, উদ্দীপকে সমাজবিজ্ঞানের শিল্প সমাজবিজ্ঞান, পরিবেশ সমাজবিজ্ঞান এবং অপরাধ সমাজবিজ্ঞান শাখাগুলোর প্রতি ইঙ্গিত করা হয়েছে। কেননা,কলকারখানা বা শিল্প সংক্রান্ত বিষয় নিয়ে শিল্প সমাজবিজ্ঞান; বর্জ্য, যানজট, যান্ত্রিক শব্দ, ধুলাবালিজনিত সমস্যা নিয়ে পরিবেশ সমাজবিজ্ঞান এবং চুরি, ছিনতাই ইত্যাদি অপরাধ নিয়ে অপরাধ সমাজবিজ্ঞান আলোচনা করে।"
        },
        {
          "label": "ঘ",
          "question": "উদ্দীপকে বর্ণিত সমস্যা থেকে প্রতিকার পেতে সমাজবিজ্ঞানের জ্ঞান অপরিহার্য বিশ্লেষণ করো।",
          "explanation": "উদ্দীপকে বর্ণিত পরিবেশ দূষণ, চুরি ও ছিনতাইজনিত সমস্যা থেকে প্রতিকার পেতে সমাজবিজ্ঞানের জ্ঞান অপরিহার্য। পরিবেশ দূষণ, চুরি ও ছিনতাই হলো সামাজিক সমস্যা। সামাজিক সমস্যা বলতে সেই সমস্যাকে বোঝায়, যা সমাজের মানুষ কর্তৃক সমাধানযোগ্য। পরিবেশ দূষণ, চুরি ও ছিনতাইজনিত সমস্যা সমাজ থেকে দূর করতে সমাজবিজ্ঞানের জ্ঞান গুরুত্বপূর্ণ ভূমিকা পালন করে। কারণ সমাজবিজ্ঞান সমাজের গঠন, মানুষের আচরণ ও পারস্পরিক সম্পর্ক বিশ্লেষণ করে সমস্যার মূল কারণ খুঁজে বের করে এবং সমাধানের পথ নির্দেশ করে। শাস্ত্রটি পরিবেশ দূষণ রোধে শিল্পায়ন, নগরায়ণ, গৃহীত নীতি বাস্তবায়নের দুর্বলতা চিহ্নিত করে গবেষণা পরিচালনা করে। গবেষণা লব্ধ তথ্য উপাত্ত ব্যবহার করে জনগণের মধ্যে পরিবেশ রক্ষামূলক কার্যক্রম যেমন- বর্জ্য ব্যবস্থাপনা, বৃক্ষরোপণ, শব্দ দূষণ রোধ ইত্যাদি বিষয়ে জনসচেতনতা সৃষ্টি করে। পাশাপাশি সরকারি ও বেসরকারি প্রতিষ্ঠানগুলোকে নীতি বাস্তবায়নে পরামর্শ দেয়। একইভাবে অপরাধ দূর করতেও সমাজবিজ্ঞানের জ্ঞান তাৎপর্যপূর্ণ ভূমিকা রাখে। অপরাধ একটি সামাজিক ঘটনা হওয়ায় শাস্ত্র হিসেবে সমাজবিজ্ঞান অপরাধের কারণ ও ফলাফল নিয়ে গভীর পর্যালোচনা করে। সেইসাথে সামাজিক নিয়ন্ত্রণের বিভিন্ন মাধ্যম, যেমন- পরিবার, জনমত, গণমাধ্যম ইত্যাদি কীভাবে অপরাধ নিয়ন্ত্রণে ভূমিকা রাখতে পারে সে বিষয়েও সমাজবিজ্ঞান আলোচনা করে। সমাজবিজ্ঞানের এসব আলোচনা-পর্যালোচনা অপরাধ দূরীকরণে কার্যকর ভূমিকা রাখে। উপরের আলোচনার প্রেক্ষিতে বলা যায়, পরিবেশ দূষণ ও চুরি-ছিনতাইয়ের মতো সামাজিক সমস্যা থেকে প্রতিকার পেতে সমাজবিজ্ঞানের জ্ঞান নিঃসন্দেহে অপরিহার্য।"
        }
      ]
    },
    {
      "number": "3",
      "uddipok": "গফুর মিয়ার আর্থিক অবস্থা পূর্বে ভালো ছিল না। তিনি জমি বিক্রি করে তার এক ছেলেকে সৌদি আরবে পাঠালেন এবং অন্য ছেলেকে লেখাপড়া শিখিয়ে এমবিবিএস ডাস্তার বানালেন। এখন তিনি প্রচুর সম্পদের মালিক। সমাজে তার মর্যাদা বৃদ্ধি পেয়েছে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সমাজের ক্ষুদ্রতম সামাজিক সংগঠন কোনটি?",
          "explanation": "পরিবার হলো সমাজের ক্ষুদ্রতম সামাজিক সংগঠন।"
        },
        {
          "label": "খ",
          "question": "\"প্রথা মূলত সামাজিক\"- ব্যাখ্যা করো।",
          "explanation": "প্রথা উত্তবের মূল উপাদান সমাজ থেকে সৃষ্ট বলে অধিকাংশ সমাজবিজ্ঞানী একে সামাজিক প্রত্যয় হিসেবে চিহ্নিত করেছেন। সব সমাজেই মানুষের আচার-আচরণের কতগুলো সুনির্দিষ্ট ধারা বা রীতি লক্ষ করা যায়। এগুলোকে প্রথা বলা হয়। সমাজবদ্ধভাবে বসবাসকারী মানুষমাত্রই সমাজে প্রচলিত বা প্রতিষ্ঠিত এসব রীতিকে অনুসরণ করে। সমাজকে সুশৃঙ্খল রাখার জন্য এবং মানুষের মৌলিক প্রয়োজন পূরণ করার তাগিদে এসব রীতিনীতি বা প্রথার উদ্ভব হয়েছে। কার্যত সমাজবদ্ধ মানুষের অভ্যাসগত কার্যধারাই কালক্রমে সামাজিক প্রথায় পরিণত হয়েছে। সুতরাং বোঝা গেল যে, প্রথার উদ্ভব এবং প্রয়োগ পুরোটাই সমাজের প্রয়োজনে। এ কারণেই বলা হয়, 'প্রথা মূলত সামাজিক'।"
        },
        {
          "label": "গ",
          "question": "উদ্দীপকের গফুর মিয়ার সামাজিক অবস্থান কোন ধরনের প্রেক্ষাপটের ইঙ্গিত করা হয়েছে? ব্যাখ্যা করো।",
          "explanation": "উদ্দীপকের গফুর মিয়ার সামাজিক অবস্থান ঊর্ধ্বমুখী উল্লম্ব গতিশীলতাকে ইঙ্গিত করে। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদায় হ্রাস-বৃদ্ধি ঘটে, তবে তাকে উল্লম্ব গতিশীলতা. বলে। উল্লম্ব গতিশীলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক স্তরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে। উল্লম্ব গতিশীলতা দুই ভাগে বিভক্ত। যথা- ঊর্ধ্বমুখী উল্লম্ব গতিশীলতা ও অধোমুখী উল্লম্ব গতিশীলতা। সামাজিক গতিশীলতার ফলে যদি ব্যক্তির সামাজিক মর্যাদার উন্নতি ঘটে, তবে তাকে ঊর্ধ্বমুখী উল্লম্ব গতিশীলতা বলে। আর যদি সামাজিক মর্যাদার অবনতি ঘটে, তখন তাকে অধোমুখী উল্লম্ব গতিশীলতা বলে। উদ্দীপকে আমরা দেখতে পাই, গফুর মিয়ার আর্থিক অবস্থা পূর্বে ভালো ছিল না। তিনি জমি বিক্রি করে তার এক ছেলেকে সৌদি আরবে পাঠালেন এবং অন্য ছেলেকে লেখাপড়া শিখিয়ে এমবিবিএস ডাক্তার বানালেন। এখন তিনি প্রচুর সম্পদের মালিক। ফলে সমাজে তার মর্যাদা বৃদ্ধি পেয়েছে। অর্থাৎ গফুর মিয়ার ক্ষেত্রে ঊর্ধ্বমুখী উল্লম্ব গতিশীলতা 'ঘটেছে। সুতরাং বলা যায়, গফুর মিয়ার বর্তমান সামাজিক অবস্থান দ্বারা ঊর্ধ্বমুখী উল্লম্ব গতিশীলতাকেই নির্দেশ করা হয়েছে।"
        },
        {
          "label": "ঘ",
          "question": "উক্ত সামাজিক অবস্থানের ক্ষেত্রে শিক্ষা গুরুত্বপূর্ণ ভূমিকা পালন করে- আলোচনা করো।",
          "explanation": "উক্ত সামাজিক অবস্থান তথা ঊর্ধ্বমুখী উল্লম্ব গতিশীলতার ক্ষেত্রে শিক্ষা গুরুত্বপূর্ণ ভূমিকা পালন করে- উক্তিটি যথার্থ। ঊর্ধ্বমুখী উল্লম্ব গতিশীলতা দ্বারা সমাজে ব্যক্তির সামাজিক মর্যাদা বৃদ্ধি পায়। ব্যক্তির জীবনে ইতিবাচক পরিবর্তন আসে। ঊর্ধ্বমুখী উলম্ব গতিশীলতার পেছনে কার্যকরী ভূমিকা পালন করে শিক্ষা। কারণ, শিক্ষা গ্রহণের মাধ্যমে সমাজে ব্যক্তির মর্যাদা বৃদ্ধি পায়। শিক্ষা গ্রহণ শেষে ব্যক্তি সম্মানজনক পেশায় নিয়োজিত হয়। ফলে তার সামাজিক মর্যাদাও বৃদ্ধি পায়। সম্মানজনক পেশায় কর্মরত থাকার কারণে ব্যক্তির আর্থিক উন্নতিও সাধিত হয়। এই অর্থ-সম্পত্তিও সমাজে ব্যক্তির মর্যাদা বৃদ্ধি করে। সমাজের সাধারণ ব্যক্তিরা সঠিক পরামর্শের জন্য শিক্ষিত ব্যক্তির কাছে যায়, যা শিক্ষিত ব্যক্তির সামাজিক মর্যাদা বৃদ্ধি করে। শিক্ষিত ব্যক্তি নিজের জীবন সম্পর্কে সচেতন থাকার পাশাপাশি সমাজের উন্নয়নে কাজ করেন। এ বিষয়টিও সমাজে তার মর্যাদা বৃদ্ধি করে। আমরা অনেক সময় দেখি, দরিদ্র বাবার সন্তান উচ্চশিক্ষায় শিক্ষিত হয়ে নিজের সামাজিক মর্যাদায় পরিবর্তন ঘটানোর পাশাপাশি বাবার মর্যাদারও পরিবর্তন ঘটায়। অর্থাৎ শিক্ষা মানুষের সামাজিক মর্যাদার আমূল পরিবর্তন ঘটায়। উপরের আলোচনার পরিপ্রেক্ষিতে আমরা বলতে পারি, ঊর্ধ্বমুখী উল্লম্ব সামাজিক গতিশীলতা সংঘটনের ক্ষেত্রে শিক্ষা কার্যকরী ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "বস্তুগত সংস্কৃতির একটি উদাহরণ দাও।",
          "explanation": "বস্তুগত সংস্কৃতির একটি উদাহরণ হলো- বাড়িঘর।"
        },
        {
          "label": "খ",
          "question": "\"স্তরবিন্যাস সকল সমাজে বিদ্যমান\"- ব্যাখ্যা করো।",
          "explanation": "স্তরবিন্যাস একটি চিরন্তন ও সর্বজনীন প্রক্রিয়া, যা সকল সমাজে বিদ্যমান। মানব জাতির ইতিহাসে সকল সমাজেই স্তরবিন্যাস বিদ্যমান ছিল। যেমনআদিম শিকারী সমাজে প্রবীণ ও দলনেতারা বেশি সম্মানের অধিকারী ছিল। সময়ের পরিবর্তনের সাথে সাথে স্তরবিন্যাসের প্রকৃতি পরিবর্তিত হলেও তা কখনো বিলুপ্ত হয়নি। অর্থাৎ আদিম থেকে শুরু করে আধুনিক বিশ্বের সকল সমাজেই স্তরবিন্যাস বিদ্যমান।"
        },
        {
          "label": "গ",
          "question": "উদ্দীপকে ছকের '?' চিহ্নিত স্থান তোমার পাঠ্যবইয়ের কোন প্রত্যয়কে নির্দেশ করছে? ব্যাখ্যা করো।",
          "explanation": "উদ্দীপকে ছকের '?' চিহ্নিত স্থানে সামাজিক সংগঠনের অন্যতম প্রতিপাদ্য বিষয় জ্ঞাতিসম্পর্ককে নির্দেশ করা হয়েছে। জ্ঞাতিসম্পর্ক মানবজীবনের একটি নিয়ন্ত্রিত প্রথা। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজ কাঠামোর চাবিকাঠি। জ্ঞাতিসম্পর্কের ইংরেজি প্রতিশব্দ হলো 'Kinship'। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্যদিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো সমাজে সামাজিক সম্পর্ক বা সংগঠনের মূলে রয়েছে এই জ্ঞাতিসম্পর্ক। আমাদের পূর্বপুরুষের সাথে জৈবিক বন্ধন; পরিবারের বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আধুনিক সমাজব্যবস্থায় রক্ত ও বৈবাহিক সম্পর্ক অপেক্ষা কৃত্রিম আনুষ্ঠানিকতাই জ্ঞাতিসম্পর্কের ভিত্তি হিসেবে কাজ করে। মোটকথা 'রক্তসম্পর্কিত, বৈবাহিক, প্রথাগত ও কাল্পনিক বন্ধনের মাধ্যমেই জ্ঞাতিসম্পর্কের সৃষ্টি হয়। উদ্দীপকের ছকেও এ চারটি বিষয়কে উল্লেখ করা হয়েছে। উপরের আলোচনা থেকে প্রতীয়মান হয় যে, উদ্দীপকের ছকে উল্লখিত '?'চিহ্নিত স্থানে জ্ঞাতিসম্পর্ক প্রত্যয়টি বসবে।"
        },
        {
          "label": "ঘ",
          "question": "সমাজজীবনে উক্ত প্রত্যয়টির ভূমিকা বিশ্লেষণ করো।",
          "explanation": "সমাজজীবনে উক্ত প্রত্যয়টি অর্থাৎ জ্ঞাতিসম্পর্ক গুরুত্বপূর্ণ প্রভাব ফেলে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠনে, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবদ্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুণ্ণ রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। বাংলাদেশের অর্থনৈতিক কর্মকাণ্ডে জ্ঞাতিদের ভূমিকা যথেষ্ট গুরুত্বপূর্ণ। সম্পত্তি ক্রয়-বিক্রয়, জমি বর্গা দেওয়া-নেওয়া এবং আরও অনেক ক্ষেত্রে জ্ঞাতিদের পারস্পরিক আদান-প্রদানও লক্ষণীয়। কোনো সম্পত্তি হস্তান্তরের ক্ষেত্রে জ্ঞাতির প্রভাব-প্রাধান্য লক্ষণীয়। এছাড়া বাংলাদেশের সমাজে ঋণ গ্রহণের ক্ষেত্রে জ্ঞাতিরা গুরুত্বপূর্ণ ভূমিকা পালন করে থাকে। কৃষিকর্ম ও ব্যবসার মতো অর্থনৈতিক কর্মকাণ্ডে নিয়োজিত মানুষেরা তাদের জ্ঞাতিদের মধ্য থেকে শ্রমিক নিয়োগ অধিক পছন্দ করে। রাজনৈতিক কর্মকাণ্ডে জ্ঞাতিদের ভূমিকা লক্ষণীয়। ব্যক্তি হোক আর গোষ্ঠী হোক জ্ঞাতিদের সাহায্য ও সহযোগিতা ছাড়া রাজনৈতিক প্রতিষ্ঠা লাভ করা কষ্টসাধ্য। অনেক সময় ব্যক্তির সামাজিক প্রতিষ্ঠার ক্ষেত্রেও জ্ঞাতিরা গুরুত্বপূর্ণ ভূমিকা পালন করে। উপরের আলোচনায় প্রতীয়মান হয়ে যে আমাদের সমাজজীবনে জ্ঞাতিসম্পর্ক অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "রতন তার স্ত্রী ও এক কন্যা নিয়ে বর্তমানে শহরে বাস করে। আগে তারা বাবা, মা, চাচা-চাচিসহ গ্রামে বাস করত। সেখানে পরিবারের সকলেই সকলের প্রতি দায়িত্ব পালনের মাধ্যমে ভক্তি ভালোবাসাসহ জীবনযাপন করত। পরিবারের বয়োজ্যেষ্ঠরা আয় রোজগার করত, ছোটোদের পড়ালেখায় বড়রা সহযোগিতা করত। বই পড়ে ও দাদা-দাদির কাছে গল্প শুনে ছোটোদের সময় কাটত। বর্তমানে ছোটোরা দাদাদাদিকে কাছে পায় না এবং সব কিছুর রদবদল ঘটেছে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "'The New Science' গ্রন্থের লেখক কে?",
          "explanation": "'The New Science' গ্রন্থের লেখক হলেন গিয়ামবাতিস্তা ভিকো।"
        },
        {
          "label": "খ",
          "question": "\"সমাজ অর্থ সহযোগিতা”- বুঝিয়ে লেখো।",
          "explanation": "পরস্পরের ওপর নির্ভরশীল এবং সহযোগিতাপূর্ণ সম্পর্কের ভিত্তিতে সমাজ গড়ে ওঠে বলে সমাজ অর্থ সহযোগিতা। সমাজ হলো একই সাধারণ সংস্কৃতির অংশীদার এবং নিজ সামাজিক প্রয়োজন পূরণের উদ্দেশ্যে পরস্পরের মধ্যে ক্রিয়াশীল বহুসংখ্যক মানুষের সমষ্টি। এটি সামাজিক সম্পর্কসমূহের জটিল জাল, যার সদস্যরা পরস্পর মানসিক সূত্র আবদ্ধ। এ বৈশিষ্ট্যসমূহ বিদ্যমান থাকায় সমাজের আরেকটি অর্থ হলো 'সহযোগিতা'।"
        },
        {
          "label": "গ",
          "question": "উদ্দীপকের রতন বর্তমানে কোন ধরনের পরিবারে বসবাস করে? ব্যাখ্যা করো ।",
          "explanation": "উদ্দীপকের রতন বর্তমানে অণু বা একক পরিবারে বাস করে। আকারের ভিত্তিতে পরিবারের অন্যতম ধরন হলো অণু বা একক পরিবার। যে পরিবারে কেবল স্বামী-স্ত্রী অথবা স্বামী-স্ত্রী এবং তাদের অবিবাহিত সন্তান বসবাস করে তাকে অণু বা একক পরিবার বলে। এ ধরনের পরিবারে সাধারণত সর্বোচ্চ দুই প্রজন্মের প্রতিনিধি একত্রে বাস করে। যেমনটি উদ্দীপকের রতনের পরিবারেও দেখা যায়। উদ্দীপকের রতন তার স্ত্রী ও এক কন্যা সন্তান নিয়ে শহরে বসবাস করেন। গঠন ও আকারগত দিক থেকে তার পরিবার উপরে আলোচিত অণু পরিবারের অনুরূপ। কেননা রতনের পরিবারে তিনি ও তার স্ত্রীসহ কেবল অবিবাহিত সন্তানরা বাস করে। আবার তিনি ও তার সন্তানরা কেবল দুটি প্রজন্মকে নির্দেশ করে, যা অণু পরিবারের অন্যতম বৈশিষ্ট্য। তাই বলা যায়, রতনের পরিবারটি অণু বা একক পরিবার।"
        },
        {
          "label": "ঘ",
          "question": "উদ্দীপকের বর্ণনায় সাম্প্রতিক পরিবার কাঠামোতে পরিবর্তন এসেছে- এ বিষয়ে তোমার মতামত বিশ্লেষণ করো।",
          "explanation": "উদ্দীপকের বর্ণনায় সাম্প্রতিক পরিবার কাঠামোতে পরিবর্তন আসার বিষয়টি ফুটে উঠেছে। আমিও পরিবার কাঠামোর সাম্প্রতিক পরিবর্তন প্রবণতার বিষয়ে একমত। উদ্দীপকের রতন আগে যৌথ পরিবারে বাস করত। বস্তুত শিল্পায়ন ও নগরায়ণের প্রভাবেই এ ধরনের পরিবার ক্রমশ বিলুপ্ত হচ্ছে) যেমনভাবে উদ্দীপকের রতনও যৌথ পরিবার থেকে বের হয়ে শহরে এসে একক পরিবার গড়ে তুলেছে। যৌথ পরিবার ব্যবস্থা ভেঙে যাওয়ার অর্থনৈতিক কারণটির সাথে শিল্লায়ন ও নগরায়ণ ওতপ্রোতভাবে জড়িত। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা সংকুচিত হচ্ছে। যদিও অনেক যৌথ,ও বর্ধিত পরিবারে দ্বন্দ্বের ফলে কোনো কোনো সদস্য পরিবার থেকে বের হয়ে একক এবং নয়াবাস পরিবার গড়ে তোলে, তবে তা ব্যতিক্রম হিসেবেই গণ্য করতে হবে। সাধারণত আধুনিক শিল্পায়িত সমাজের রুঢ় বাস্তবতার কারণেই একক ও নয়াবাস পরিবার বেশি গড়ে ওঠে। ফলে পাল্টে যাচ্ছে পরিবারের ঐতিহ্যবাহী কাঠামো। উপরের আলোচনার পরিসমাপ্তিতে বলা যায়, নগরায়ণ, শিল্পায়ন, ব্যক্তি স্বাতন্ত্র্যবোধ ইত্যাদি কারণে পরিবারের কাঠামোতে পরিবর্তন এসেছে।"
        }
      ]
    },
    {
      "number": "6",
      "uddipok": "কার্তিক মাসের পূর্ণিমা তিথি। সুন্দরবন সংলগ্ন সাগর উপকূলে প্রতিবছর রাসমেলা বা সাগর মেলা হয়। দেশের বিভিন্ন স্থান হতে সেখানে লঞ্চ, স্টীমার, ইঞ্জিন বোটযোগে মানুষের ব্যাপক সমাগম ঘটে। সেখানে জেলেরা মাছ ধরে শুঁটকি তৈরি করে। যেটাকে শুঁটকিপল্লি বলে। আশেপাশের অধিবাসীদের কেউ কাঠুরে,কেউ মৌয়াল, কেউবা জেলে। তাদের বাড়ীঘর গোলপাতার ছাউনি।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "বংশগতি কী?",
          "explanation": "বংশগতি বলতে মানুষের দৈহিক বা মানসিক গুণাবলির সমন্বিত ক্ষমতাকে বোঝায়।"
        },
        {
          "label": "খ",
          "question": "\"সামাজিকীকরণ একটি জীবনব্যাপী প্রক্রিয়া\"- বুঝিয়ে লেখো।",
          "explanation": "জন্ম থেকে শুরু হয়ে মৃত্যু পর্যন্ত চলতে থাকে বলে সামাজিকীকরণকে জীবনব্যাপী প্রক্রিয়া হিসেবে অভিহিত করা হয়। সামাজিকীকরণ 'হচ্ছে এমন একটি প্রক্রিয়া, যার মাধ্যমে একজন মানব শিশু ক্রমশ সামাজিক মানুষে পরিণত হয়। সামাজিকীকরণ হচ্ছে একটি জীবনব্যাপী প্রক্রিয়া। কেননা জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমেশিশুর সামাজিকীকরণ হয়ে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকে সমাজজীবনে প্রভাব বিস্তারকারী কোন উপাদানের কথা বলা হয়েছে? ব্যাখ্যা করো।",
          "explanation": "উদ্দীপকে উল্লেখিত বিষয়টি সমাজজীবনে প্রভাববিস্তারকারী ভৌগোলিক উপাদানকে ইঙ্গিত করে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বোঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন— আবহাওয়া, জলবায়ু, মৃত্তিকা, জলের অবস্থান ও গতিপথ বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনের যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো— আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন; রাজনৈতিক সংগঠন ইত্যাদি। উদ্দীপকে বলা হয়েছে, কার্তিক মাসের পূর্ণিমা তিথিতে সুন্দরবন সংলগ্ন সাগর উপকূলে প্রতিবছর রাসমেলা হয়। দেশের বিভিন্ন স্থান হতে সেখানে লঞ্চ, স্টীমার, ইঞ্জিন রোটযোগে মানুষের ব্যাপক সমাগম ঘটে। সেখানে জেলেরা মাছ ধরে শুঁটকি, তৈরি করে। আশেপাশের অধিবাসীদের কেউ কাঠুরে, কেউ মৌয়াল, কেউবা জেলে। তাদের বাড়িঘর গোলপাতার ছাওনি। অর্থাৎ সুন্দরবন সংলগ্ন সাগর উপকূলবতী অঞ্চলটির বাসিন্দাদের জীবনের সবক্ষেত্রেই ভৌগোলিক পরিবেশের প্রভাব লক্ষণীয়। সুতরাং পূর্বোক্ত আলোচনা অনুযায়ী বলা যায়, উদ্দীপকে সমাজজীবনে প্রভাব বিস্তারকারী ভৌগোলিক উপাদানের কথা বলা হয়েছে।"
        },
        {
          "label": "ঘ",
          "question": "সমাজজীবনে উক্ত উপাদানটির প্রভাব বিশ্লেষণ করো।",
          "explanation": "উদ্দীপক দ্বারা নির্দেশিত উপাদান তথা ভৌগোলিক উপাদান সমাজজীবনের ওপর তাৎপর্যপূর্ণ প্রভাব বিস্তার করে। সমাজজীবনের বিভিন্ন ক্ষেত্রে ভৌগোলিক পরিবেশের প্রভাব সবচেয়ে বেশি পরিলক্ষিত হয়। সভ্যতার উত্থান ও জনসংখ্যার ঘনত্ব নির্দিষ্ট অঞ্চলের জলবায়ু ও আবহাওয়ার ওপর নির্ভর করে। আবার নাতিশীতোষ্ণ অঞ্চলের জলবায়ু ফসল উৎপাদনে সহায়ক হওয়ায় এখানে জনসংখ্যার ঘনবসতি পরিলক্ষিত হয়। ভৌগোলিক উপাদানের প্রভাবেই শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক বৈশিষ্ট্যের দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। একটি দেশের অর্থনীতি ও উৎপাদন ব্যবস্থাও নির্ভর করে ওই অঞ্চলের তাপমাত্রা, বৃষ্টিপাত, মাটি, আলোর প্রাপ্যতা প্রভৃতির ওপর। ভৌগোলিক পরিবেশের এসব উপাদানের ভিন্নতার ফলে নানা ধরনের উৎপাদন ব্যবস্থা গড়ে ওঠে। উদাহরণস্বরূপ বলা যায়, বাংলাদেশে নদ-নদীর সংখ্যা এবং প্লাবন সমভূমির পরিমাণ বেশি হওয়ায় নদীভিত্তিক এবং কৃষিজ উৎপাদনের প্রাধান্য দেখা যায়। মানুষের পোশাক-পরিচ্ছদের ধরনও ভৌগোলিক পরিবেশের দ্বারা প্রভাবিত। যেমন- শীতপ্রধান অঞ্চলে মোটা বা গরম রেশমি কাপড় এবং গ্রীষ্মপ্রধান দেশে হালকা সুতি কাপড় পরার প্রচলন দেখা যায়। উপরের আলোচনার পরিসমাপ্তিতে বলা যায়, একটি নির্দিষ্ট অঞ্চলের জীবনযাপন পদ্ধতি,জনসংখ্যার ঘনত্ব, পোশাক-পরিচ্ছদ, ঘরবাড়ির ধরন, অর্থনীতি,রাজনীতিসহ সামগ্রিক সমাজজীবনে ভৌগোলিক উপাদানের প্রভাব অনস্বীকার্য।"
        }
      ]
    },
    {
      "number": "7",
      "uddipok": "মেহেরাবের বাবা প্রতিদিন মসজিদে যাওয়ার সময় মেহেরাবকে নিয়ে যায়। মেহেরাবও তার বাবার সাথে মসজিদে নামাজ আদায় করে। বড়দের সালাম দিতে শেখে। এভাবে মেহেরাব বড় হয়ে একজন আদর্শ মানুষ হয়ে গড়ে ওঠে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সামাজিক পরিবর্তনের চক্রাকার তত্ত্বটি কার?",
          "explanation": "সামাজিক পরিবর্তনে চক্রাকার তত্ত্বটি দিয়েছেন ইতালীয় সমাজবিজ্ঞানী ও দার্শনিক ভিলফ্রেডো প্যারেটো।"
        },
        {
          "label": "খ",
          "question": "দাসরা ছিল মনিবের সম্পত্তি- বুঝিয়ে লেখো।",
          "explanation": "দাস হচ্ছে সেই ব্যক্তি যে ছিল আইন ও প্রথা অনুসারে তার মনিব বা প্রভুর সম্পত্তি। দাসপ্রথা হলো এমন এক অসম সামাজিক প্রথা; যাতে কিছু লোক সম্পূর্ণ কিংবা আংশিকভাবে অধিকারহীন ও অন্যের অস্থাবর সম্পত্তি। এ প্রথা অনুযায়ী একজন দাস তার মনিবের সম্পত্তি এবং মনিবের আদেশ মানতে বাধ্য। মনিব চাইলেই অন্যান্য সম্পত্তির মতো দাসদেরকেও বিক্রি করতে পারত। বস্তুত দাসদের কোনো অর্থনৈতিক, সামাজিক বা রাজনৈতিক অধিকার ছিল না। সমাজে তাদের অস্তিত্ব ছিল কেবলই প্রভুর সম্পত্তি হিসেবে।"
        },
        {
          "label": "গ",
          "question": "মেহেরাবের সামাজিকীকরণে কোন বাহনটি ভূমিকা রেখেছে? ব্যাখ্যা করো।",
          "explanation": "উদ্দীপকের মেহেরাবের সামাজিকীকরণে পরিবার বাহনটি ভূমিকা রেখেছে। শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক 'সূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে ওঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে ওঠে, সে দুর্বল চিত্তের অধিকারী এবং অপরাধপ্রবণ হয়। পিতা-মাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত তাৎপর্যপূর্ণ। পিতা-মাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর খারাপ আচরণ করলে তারা নিঃসঙ্গ বোধ করে। পরিবারের ভাইবোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজের আদর্শ সদস্য হিসেবে গড়ে ওঠে। উদ্দীপকে লক্ষ করা যায়, মেহরাবের বাবা প্রতিদিন মসজিদে যাওয়ার সময় মেহরাবকে নিয়ে যান। মেহরাবও তার বাবার সাথে মসজিদে নামাজ আদায় করে। বড়দের সালাম দিতে শেখে। এভাবে মেহরাব বড় হয়ে একজন আদর্শ মানুষ হয়ে গড়ে ওঠে। এ ধরনের ভূমিকা মেহেরাবের সামাজিকীকরণে পরিবার বাহনের উপস্থিতিকেই নির্দেশ করে।"
        },
        {
          "label": "ঘ",
          "question": "সামাজিকীকরণের ক্ষেত্রে উক্ত বাহনটির ভূমিকা ছাড়াও অন্যান্য গুরুত্বপূর্ণ বাহনের ভূমিকা রয়েছে- বিশ্লেষণ করো।",
          "explanation": "মাজিকীকরণের ক্ষেত্রে উক্ত বাহনটির অর্থাৎ পরিবার ছাড়াও অন্যান্য গুরুত্বপূর্ণ বাহনের ভূমিকা রয়েছে। উদ্দীপকে সামাজিকীকরণের প্রধান মাধ্যম পরিবারের কথা বলা হয়েছে। তবে পরিবার ছাড়াও আরও বিভিন্ন মাধ্যম শিশুর সামাজিকীকরণে গুরুত্বপূর্ণ ভূমিকা রাখে। যেমন- শিক্ষা প্রতিষ্ঠান শিশুর সৃষ্ঠু সামাজিকীকরণের আনুষ্ঠানিক ভিত্তি রচনা করতে সাহায্য করে। শিশু পারিবারিক গন্ডি পেরিয়ে প্রথমে বিদ্যালয়ে যায়। বিদ্যালয়ে সহপাঠীদের সাহচর্য, শিক্ষকদের ভালোবাসা, উপদেশমূলক বাণী ইত্যাদি শিশুমনে গভীর রেখাপাত করে। এর দ্বারা প্রভাবিত্ হয়েই শিশু তার পরবর্তী জীবন গঠনে উদ্বুদ্ধ হয়। শিশুর সামাজিকীকরণে সঙ্গীদল বা খেলার সাথিদের ভূমিকাও নেহায়েত কম নয়। খেলার সাথিদের সহযোগিতা, সহমর্মিতা, সহনশীলতা প্রভৃতি কারণে শিশুর মধ্যে নেতৃত্বের গুণাবলি বিকশিতহয়। সামাজিকীকরণে ধর্ম ও ধর্মীয় প্রতিষ্ঠানসমূহ গুরুত্বপূর্ণ ভূমিকা পালন করে। ধর্মীয় আচার-অনুষ্ঠান পালনের মাধ্যমে শিশু সত্যবাদিতা, ন্যায়নিষ্ঠতা, সততা প্রভৃতি গুণ রপ্ত করে। এছাড়া সামাজিকীকরণের ক্ষেত্রে আত্মীয়জ্ঞাতিগোষ্ঠী গুরুত্বপূর্ণ ভূমিকা পালন করে। শিশুকাল থেকেই ব্যক্তি তাদের সংস্পর্শে বড় হয়। জ্ঞাতিদের সাথে মেলামেশার মাধ্যমে ব্যক্তি নিজেকে সামাজিক মানুষ হিসেবে গড়ে তোলার, সুযোগ ও শিক্ষা পায়। সামাজিকীকরণে প্রচার মাধ্যমের ভূমিকাও অত্যন্ত গুরুত্বপূর্ণ। এর মাধ্যমে ব্যক্তি সামাজিক বিধি-বিধান, সামাজিক সমস্যা প্রভৃতি সম্পর্কে জ্ঞান লাভ করে, যা শিশুর সামাজিকীকরণে গুরুত্বপূর্ণ প্রভাব ফেলে। এছাড়া পেশাগত সংস্থা, বই ও পত্র-পত্রিকা, রাষ্ট্র প্রভৃতিও সামাজিকীকরণে গুরুত্বপূর্ণ ভূমিকা পালন করে। পরিশেষে বলা যায়, পরিবারের পাশাপাশি উল্লিখিত মাধ্যমগুলোও শিশুর সামাজিকীকরণে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "সামাজিক অসমতা কী?",
          "explanation": "মাজে দুই বা ততোধিক গোষ্ঠীর মধ্যে মর্যাদা, ক্ষমতা, সুযোগসুবিধা, দান-অনুদান, বিধিনিষেধ বা অন্যান্য সম্পদ বণ্টনের ক্ষেত্রে যে পার্থক্য দেখা যায় তাই সামাজিক অসমতা।"
        },
        {
          "label": "খ",
          "question": "\"সকল বিচ্যুতি অপরাধ নয় কিন্তু সকল অপরাধই বিচ্যুতি” বুঝিয়ে লেখো।",
          "explanation": "অপরাধের মধ্যে বিচ্যুতি নিহিত থাকে বলে সকল অপরাধই বিচ্যুতি। পক্ষান্তরে বিচ্যুতির মধ্যে অপরাধ নিহিত থাকে না বলে সকল বিচ্যুতিই অপরাধ নয়। সমাজস্বীকৃত আচরণের পরিপন্থি যেকোনো আচরণই বিচ্যুতি, আর ঐ বিচ্যুতিমূলক আচরণ যখন আইনের চোখে শাস্তিযোগ্য হয় কেবল তখনই তা অপরাধ হিসেবে গণ্য হয়। যেমন- একজন বখাটে কিশোর যদি ধুমপান করে, তখন তা বিচ্যুতিমূলক আচরণ, অপরাধ নয়। কিন্তু যদি সে ইভটিজিং বা ছিনতাইয়ে লিপ্ত হয় তাহলে তা বিচ্যুতির পাশাপাশি অপরাধ হিসেবে গণ্য হবে। এজন্যই বলা হয়, সকল অপরাধই বিচ্যুতি, সকল বিচ্যুতি অপরাধ নয়।"
        },
        {
          "label": "গ",
          "question": "ছকের '?' চিহ্নিতস্থানে সমাজতাত্ত্বিক কোন প্রত্যয়টি নির্দেশিত হয়েছে? ব্যাখ্যা করো।",
          "explanation": "ছকের '?' চিহ্নিত স্থানে সামাজিক স্তরবিন্যাস প্রত্যয়টি নির্দেশিত হয়েছে। সামাজিক স্তরবিন্যাস মূলত একটি সমাজতাত্ত্বিক প্রত্যয়, যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি এবং অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। সামাজিক স্তরবিন্যাসের সাথে সামাজিক সাম্য ও অসাম্য, ন্যায় ও অন্যায়ের কতগুলো সামাজিক প্রশ্ন জড়িত থাকে। কার্যত সমাজের ব্যক্তি ও গোষ্ঠীকতগুলো সর্বজনগ্রাহ্য মাত্রার ভিত্তিতে বিভিন্ন স্তরে বিভক্ত। আর এ বিভক্তিকেই সমাজবিজ্ঞানীরা সামাজিক স্তরবিন্যাস বলে অভিহিত করেন। সমাজবিজ্ঞানীরা সামাজিক স্তরবিন্যাসের চারটি প্রধান ধরনের কথা বলেছেন। যথা- দাসপ্রথা, এস্টেট, জাতিবর্ণ এবং সামাজিক শ্রেণি ও পদমর্যাদা। উদ্দীপকের ছকের '?' চিহ্নিত স্থানের বৈশিষ্ট্য হিসেবে জাতিবর্ণ প্রথা এস্টেট প্রথা, দাসপ্রথা, শ্রেণি ও সামাজিক পদ মর্যাদাগোষ্ঠী উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সামাজিক স্তরবিন্যাসের ধরন। সুতরাং এটি স্পষ্ট যে, উদ্দীপকের '?' চিহ্নিত স্থানে সামাজিক স্তরবিন্যাস প্রত্যয়টি বসবে।"
        },
        {
          "label": "ঘ",
          "question": "উক্ত প্রত্যয়টির যেকোনো একটি ধরন উদ্দীপকের আলোকে বিশ্লেষণ করো।",
          "explanation": "ছকে '?' চিহ্নিত প্রত্যয় তথা সামাজিক স্তরবিন্যাসের একটি ধরন হলো জাতিবর্ণ প্রথা। জাতিবর্ণ মূলত একটি পেশাগত গোষ্ঠী, যেখানে মূলত চারটি শ্রেণি দেখা যায়। যথা-ব্রাহ্মণ, ক্ষত্রিয়, বৈশ্য এবং শূদ্র। ব্রাহ্মণরা সমাজের উচ্চ মর্যাদার অধিকারী। শিক্ষক ও পুরোহিতরা এ শ্রেণির অন্তর্ভুক্ত। ব্রাহ্মণদের পরে ক্ষত্রিয়দের অরস্থান। যারা দেশের নিরাপত্তা প্রদান যুদ্ধে অংশগ্রহণ করে। এরপরেই আছে বৈশ্য শ্রেণি, যাদের দায়িত্ব যাবতীয় ব্যবসায়িক কাজকর্ম সম্পাদন করা। আর সমাজের সবচেয়ে নিম্নশ্রেণির বর্ণ হলো শূদ্রশ্রেণি। নাপিত, কামার, কুমার ইত্যাদি এ শ্রেণির অন্তর্ভুক্ত। সাধারণত হিন্দু সমাজে জাতিবর্ণ প্রথা দেখা যায়। প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছা করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য স্তর বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির কীরূপ সম্পর্ক হবে। কার্যত পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। পরিশেষে বলা যায়, জাতিবর্ণ প্রথা সামাজিক স্তরবিন্যাসের এমন একটি ধরন, যা ধর্ম ও পেশার ভিত্তিতে সামাজিক মর্যাদা প্রদান করে থাকে। তবে বর্তমান সমাজে শিক্ষার বিস্তার ও আধুনিকতার প্রসারে জাতিবর্ণের প্রভাব ক্রমশ হ্রাস পাচ্ছে।"
        }
      ]
    },
    {
      "number": "9",
      "uddipok": "ঘটনা-১: সুমন কথায় কথায় মিথ্যা বলে। বাবা-মা ও মুরুব্বীদের কথা অমান্য করে। ঘটনা-২: বশির সাহেব জুয়া খেলেন ও নেশা করেন এবং চোরা কারবারের সাথে জড়িত। এজন্য তার আপনজনেরা তাকে এড়িয়ে চলে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "জেন্ডার কী?",
          "explanation": "নারী ও পুরুষ সম্বন্ধীয় মনস্তাত্ত্বিক এবং সাংস্কৃতিকবোধ হচ্ছে জেন্ডার।"
        },
        {
          "label": "খ",
          "question": "বিশ্বায়ন প্রত্যয়টি বুঝিয়ে লেখো।",
          "explanation": "বিশ্বায়ন হলো এমন একটি প্রক্রিয়া, যার মাধ্যমে সমগ্র বিশ্বকে একীভূত করা হয়। বিশ্বায়নের মূল লক্ষ্য হচ্ছে পৃথিবীর সকল দেশকে একটি ছাতার নিচে সমবেত করা। মূলত তিনটি লক্ষ্যকে সামনে রেখেই বিশ্বায়নের পথচলা। (১) তথ্য প্রযুক্তির অবাধ প্রবাহ (২) আন্তর্জাতিক শ্রম বাজার এবং (৩) উৎপাদিত পণ্যের অবাধ প্রবাহ। সাধারণত সারাবিশ্বে এই তিনটি বিষয়ের অবাধ প্রচলন উপস্থিত থাকলেই সেই প্রক্রিয়াকে 'বিশ্বায়ন' বলে আখ্যায়িত করা হয়।"
        },
        {
          "label": "গ",
          "question": "উদ্দীপকের ঘটনা-১ সমাজবিজ্ঞানের কোন প্রত্যয়টি নির্দেশ করে? ব্যাখ্যা করো।",
          "explanation": "উদ্দীপকের ঘটনা-১ সমাজবিজ্ঞানের 'বিচ্যুতি' প্রত্যয়কে নির্দেশ করে। বিচ্যুতি বলতে মূলত এমন সব আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের 'জন্য আইন কর্তৃক নির্ধারিত কোনো শাস্তি নেই, কিন্তু এটি সমাজের চোখে ঘৃণিত। প্রতিটি সমাজেই কতগুলো আচার-আচরণ, রীতিনীতি, আদর্শ ও মূল্যবোধ থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। এই প্রত্যাশিত আচরণের বাইরে ব্যক্তি যেসব আচরণ করে তাই বিচ্যুত আচরণ। উদ্দীপকে দেখা যায়, সুমন কথায় কথায় মিথ্যা বলে এবং বাবা-মা ও মুরুব্বিদের কথা অমান্য করে। তার এ কাজটি সমাজের কাঙ্ক্ষিত আচরণের পরিপন্থি। কিন্তু এ কাজের জন্য আইনে কোনো শাস্তির বিধান নেই। সুতরাং তার কর্মকাণ্ডকে সমাজবিজ্ঞানের ভাষায় 'বিচ্যুতি' বলা যায়।"
        },
        {
          "label": "ঘ",
          "question": "ঘটনা-১ ও ঘটনা-২-এর মধ্যে পার্থক্য বিশ্লেষণ করো।",
          "explanation": "উদ্দীপকে উল্লেখিত ঘটনা-১ ও ঘটনা-২ তথা বিচ্যুতি এবং অপরাধের মধ্যে নানাবিধ পার্থক্য রয়েছে। অপরাধ বলতে সামাজিক আইন বা নীতিমালার লঙ্ঘনকে বোঝায়। সুনির্দিষ্ট অর্থে দেশের আইনসভা কর্তৃক অনুমোদিত শাস্তিয়োগ্য কাজ হচ্ছে অপরাধ। উদ্দীপকের ঘটনা-২-এ উল্লেখ করা হয়েছে, বশির সাহেব জুয়া খেলেন ও নেশা করেন এবং চোরা কারবারের সাথে জড়িত। দেশের আইনানুযায়ী জুয়া খেলা, নেশা করা এবং চোরা কারবারি শাস্তিযোগ্য অপরাধ। অর্থাৎ ঘটনা-২ 'অপরাধ' নামক প্রত্যয়কে নির্দেশ করে। 'অন্যদিকে ঘটনা-১ 'বিচ্যুতি' প্রত্যয়কে নির্দেশ করে। অপরাধ ও বিচ্যুতিমূলক আচরণের মধ্যে বেশকিছু পার্থক্য লক্ষ করা যায়। প্রথমত, রাষ্ট্রীয় আইনের সাথে সাংঘর্ষিক আচরণই অপরাধ। অর্থাৎ সমাজ ও রাষ্ট্র কর্তৃক নিষিদ্ধ ঘোষিত কার্যক্রমই অপরাধ বলে গণ্য করা হয়। পক্ষান্তরে বিচ্যুতিমূলক আচরণ হচ্ছে সামাজিক মূল্যবোধ পরিপন্থি এমন কিছু অস্বাভাবিক আচরণ, যা মানুষের স্বাভাবিক জীবনযাত্রাকে ব্যাহত করে। যদিও রাষ্ট্রীয় আইনে এর জন্য কোনো শাস্তির বিধান নেই। দ্বিতীয়ত, রাষ্ট্রীয় আইনের পরিপস্থি যেকোনো কাজই অপরাধ বলে পরিগণিত হয়। অন্যদিকে সামাজিক মূলবোধের পরিপস্থি যেকোনো আচরণ বিচ্যুতির পর্যায়ে পড়ে। তৃতীয়ত, অপরাধ সামাজিক ও রাষ্ট্রীয় আইনের সাথে সাংঘর্ষিক। অন্যদিকে বিচ্যুতিমূলক আচরণ সামাজিক মূল্যবোধ, ঐতিহ্য ও রীতিনীতির সাথে সাংঘর্ষিক। পরিশেষে বলা যায়, সামাজিক ও রাষ্ট্রীয় দৃষ্টিকোণ থেকে অপরাধ এবং বিচ্যুতিমূলক আচরণের মধ্যে যথেষ্ট পার্থক্য বিদ্যমান। অপরাধ এবং বিচ্যুতিমূলক আচরণ উভয়ই সমাজের মানুষের স্বাভাবিক জীবনযাত্রাকে ব্যাহত করে। তাই এর কোনোটিই সমাজের কাছে কাঙ্ক্ষিত বা গ্রহণযোগ্য নয়।"
        }
      ]
    },
    {
      "number": "10",
      "uddipok": "গ্রামের নাম রসুলপুর। দশ বছর আগে গ্রামটি নানা সমস্যায় জর্জরিত ছিল। এখন সেখানে চাষাবাদ পদ্ধতিতে ট্রাক্টর,শ্যালোমেশিন ব্যরহার হয়। স্কুল-কলেজে কাগজ কলমের পরিবর্তে অনলাইনে প্রয়োজনীয় কাজকর্ম মেটানো হয়। অনলাইনে বিকাশ ও নগদের ব্যবসা করে যুবকেরা তাদের ভাগ্যের পরিবর্তন এনেছে। রেমিট্যান্স যোদ্ধাদের পাঠানো অর্থ এলাকার খ. \"স্তরবিন্যাস সকল সমাজে বিদ্যমান\"- ব্যাখ্যা করো। মানুষের ভাগ্য বদলে সহায়ক ভূমিকা রেখেছে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "কাঙ্ক্ষিতবা বাঞ্ছিত পরিবর্তনকে কী বলে?",
          "explanation": "কাঙ্ক্ষিত বা বাঞ্ছিত পরিবর্তনকে প্রগতি বলে।"
        },
        {
          "label": "খ",
          "question": "\"একক পরিবার নগরায়ণেরই ফল\"- বুঝিয়ে লেখো।",
          "explanation": "একক পরিবার সৃষ্টিতে নগরায়ণের গুরুত্বপূর্ণ ভূমিকা রয়েছে। সাধারণত শিল্প অঞ্চলগুলো গড়ে ওঠে নগরকে কেন্দ্র করে। ফলে শিল্পকারখানায় কর্মরত শ্রমিকরা আাবাসন সুবিধা ও কাজের সুবিধার্থে নগরে একক পরিবার গড়ে তোলে। তাছাড়া অনেকে নগরের উন্নত চিকিৎসা, শিক্ষা, স্বাস্থ্য, সর্বোপরি চাকচিক্যময় জীবনের মোহে পড়ে গ্রামের যৌথ পরিবার ভেঙে শহরে এসে একক পরিবার গড়ে তোলে। সুতরাং এটা নগরায়ণ যে একক পরিবার সৃষ্টিতে গুরুত্বপূর্ণ ভূমিকা রাখে তা সহজেই অনুমেয়।"
        },
        {
          "label": "গ",
          "question": "রসুলপুর গ্রামের মানুষের জীবনের ভাগ্যের রদবদল সমাজবিজ্ঞানের কোন প্রত্যয়ে সাথে সংগতিপূর্ণ? ব্যাখ্যা করো।",
          "explanation": "উদ্দীপকের রসুলপুর গ্রামের মানুষের জীবনের ভাগ্যের রদবদল সমাজবিজ্ঞানের সামাজিক পরিবর্তন প্রত্যয়ের সাথে সংগতিপূর্ণ। সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোয় যে পরিবর্তন ঘটে তাই হচ্ছে সামাজিক পরিবর্তন। সামাজিক পরিবর্তন সংঘটনে কিছু উপাদান মৌলিক ভূমিকা রাখে। এসব উপাদানের অন্যতম্ হলো প্রযুক্তি। প্রযুক্তির উদ্ভাবন ও ব্যবহারের ফলে সমাজ এবং সভ্যতায় নানাবিধ পরিবর্তন ঘটছে। শিল্পায়ন, নগরায়ণ,তথ্যের অবাধ প্রবাহ ইত্যাদি প্রযুক্তিরই অনন্য অবদান। বস্তুত প্রযুক্তির ব্যবহার মানুষের জীবনপ্রণালি, বিশ্বাস, মূল্যবোধ ও সামাজিক ব্যবস্থায় যুগান্তকারী পরিবর্তন এনেছে, যা একইসাথে সমাজকাঠামোর ভিতরও পরিবর্তন নিয়ে আসছে। উদ্দীপকে বলা হয়েছে, দশ বছর আগে রসুলপুর গ্রাম নানা সমস্যায় জর্জরিত ছিল। কিন্তু এখন সেখানে চাষাবাদে ট্রাক্টর, শ্যালো মেশিন এবং স্কুল-কলেজ,ও ব্যবসা-বাণিজ্যের কার্যক্রমে অনলাইনের ব্যবহার হয়। পাশাপাশি রেমিট্যান্স যোদ্ধাদের পাঠানো অর্থ এলাকার মানুষের ভাগ্য বদলে সহায়ক ভূমিকা রাখছে। অর্থাৎ রসুলপুর গ্রামের মানুষের জীবনের সর্বক্ষেত্রে পরিবর্তন এসেছে। পূর্বোক্ত আলোচনার প্রেক্ষিতে বলা যায়, রসুলপুর গ্রামের মানুষের জীবনধারার এসব পরিবর্তন সামাজিক পরিবর্তনকেই নির্দেশ করছে।"
        },
        {
          "label": "ঘ",
          "question": "উক্ত প্রত্যয় এবং উন্নয়ন একই সূত্রে গাঁথা- বিশ্লেষণ করো।",
          "explanation": "উদ্দীপক দ্বারা নির্দেশিত প্রত্যয় তথা সামাজিক পরিবর্তন এবং উন্নয়ন একই সূত্রে গাঁথা- উক্তিটি যথার্থ। সামাজিক পরিবর্তন হলো সমাজকাঠামোর পরিবর্তন। অর্থাৎ সমাজ যখন একটি বিশেষ অবস্থা থেকে অন্য রূপে পরিবর্তিত হয় তখন তাকে সামাজিক পরিবর্তন বলে। অন্যদিকে উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। উন্নয়ন সামাজিক পরিবর্তনের একটি উল্লেখযোগ্য অংশ হওয়ায় এ দুটি প্রত্যয় একে অপরের সাথে গভীরভাবে সম্পর্কিত। তবে সব ধরনের উন্নয়নকে সামাজিক পরিবর্তনের একেকটি রূপ হিসেবে চিহ্নিত করা গেলেও সকল সামাজিক পরিবর্তনকে উন্নয়ন হিসেবে আখ্যায়িত করা যায় না। কারণ সামাজিক পরিবর্তন সবসময় ইতিবাচক নাও 'হতে পারে। আর উন্নয়ন হচ্ছে কেবল ইতিবাচক পরিবর্তন। এ দৃষ্টিকোণ থেকে উদ্দীপকের পরিবর্তনগুলোকে সামাজিক পরিবর্তন এবং উন্নয়ন উভয়ই বলা যায়। কারণ রসুলপুর গ্রামে মানুষের জীবনে যেসব পরিবর্তন এসেছে তার পুরোটাই ইতিবাচক। উপরের আলোচনার প্রেক্ষিতে বলা যায়, রসুলপুর গ্রামে মানুষের আর্থসামাজিক অবস্থার উন্নয়ন ও সামাজিক পরিবর্তন একই সূত্রে গাঁথা।"
        }
      ]
    },
    {
      "number": "11",
      "uddipok": "শিক্ষিত যুবক আবির বিশ্ববিদ্যালয়ের পাঠ শেষ করে গ্রামে এসে যুবকদের নিয়ে নিজেদের অর্থায়নে একটি মুরগীর খামার তৈরি করেন। গ্রামের পতিত পুকুর সংস্কার করে মাছ চাষ করেন। রাতের বেলায় নিরক্ষর জনগোষ্ঠীকে লেখাপড়া করানোর ব্যবস্থা করেন। এসকল কার্যক্রমে গ্রামের শিশু-কিশোরদেরও অন্তর্ভুক্ত করেন। আবিরদের এ কার্যক্রম গ্রামের সকল জনগোষ্ঠীকে ঐক্যবদ্ধ করে। এখন তারা সম্মিলিতভাবে গ্রামের ভাঙ্গা সেতুটিও মেরামতের ব্যবস্থা গ্রহণ করেছে।",
      "tag": "DB, MB, CB, SB, BB 25",
      "sub_questions": [
        {
          "label": "ক",
          "question": "প্রতিষ্ঠান কী?",
          "explanation": "প্রতিষ্ঠান হলো সমাজ় কর্তৃক গৃহীত এমন এক স্থায়ী ব্যবস্থা, যা ব্যক্তি ও গোষ্ঠীর সম্পর্ক নিয়ন্ত্রণ করে।"
        },
        {
          "label": "খ",
          "question": "\"সভ্যতা মূলত বস্তুগত\"- বুঝিয়ে লেখো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জুটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম. ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।” যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকের আবিরদের উদ্যোগ সমাজবিজ্ঞানের কোন প্রত্যয়টির সাথে সংগতিপূর্ণ? ব্যাখ্যা করো।",
          "explanation": "উদ্দীপকের আবিরদের উদ্যোগ সমাজবিজ্ঞানের' 'সংঘ' নামক মৌল প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকের শিক্ষিত যুবক আবির বিশ্ববিদ্যালয়ের পাঠ শেষ করে গ্রামে এসে যুবকদের নিয়ে নিজেদের অর্থায়নে একটি মুরগির খামার তৈরি করে। গ্রামের পতিত পুকুর সংস্কার করে মাছ চাষ করে। রাতের বেলায় নিরক্ষর জনগোষ্ঠীকে লেখাপড়া করানোর ব্যবস্থা করেন। এসকল কার্যক্রমে গ্রামের শিশু-কিশোরদেরও অন্তর্ভুক্ত করে। আবিরদের এ কার্যক্রম গ্রামের সকল জনগোষ্ঠীকে ঐক্যবদ্ধ করে। পূর্বোক্ত আলোচনা অনুযায়ী, আবিরদের এসব উদ্যোগ সমাজবিজ্ঞানের সংঘ প্রত্যয়কে নির্দেশ করেছে।"
        },
        {
          "label": "ঘ",
          "question": "উদ্দীপকের আবিরদের কার্যাবলি শিশুদের সামাজিকীকরণে সহায়ক ভূমিকা পালন করে- বিশ্লেষণ করো।",
          "explanation": "শিশুদের সামাজিকীকরণে আবিরদের কার্যাবলি সহায়ক ভূমিকা পালন করে। উদ্দীপকে বলা হয়েছে, শিক্ষিত যুবক আবির রাতের বেলায় নিরক্ষর জনগোষ্ঠীকে লেখাপড়া করানোর ব্যবস্থা করেন। সেখানে গ্রামের শিশু কিশোরদেরও অন্তর্ভুক্ত করেন। তার এই কর্মকাণ্ড নৈশ শিক্ষা কার্যক্রমকে ইঙ্গিত করে, যা শিশুর সামাজিকীকরণে শিক্ষা প্রতিষ্ঠান বাহনটিকে নির্দেশ করে। সামাজিকীকরণের ক্ষেত্রে শিক্ষা প্রতিষ্ঠান খুবই গুরুত্বপূর্ণ ভূমিকা পালন করে থাকে। পরিবার থেকে গঠিত মৌলিক ব্যক্তিত্ব সহযোগে শিশুরা শিক্ষা প্রতিষ্ঠানে আসে। সেখানে নতুন পরিবেশে নানা নিয়ম-কানুনের মধ্যে নতুন সহপাঠী ও অন্যান্যদের সাথে খাপ-খাইয়ে চলতে হয়। 'শিশুর মূল্যবোধ সৃষ্টিতে পরিবারের পাশাপাশি সবচেয়ে গুরুত্বপূর্ণ ভূমিকা রাখে শিক্ষা •প্রতিষ্ঠান। শিক্ষা প্রতিষ্ঠানের পাঠ্যক্রম, শিক্ষকদের ব্যক্তিত্ব, নৈতিকতা ইত্যাদি শিশুর মূল্যবোধ বিকাশে সহায়ক হয়। শিক্ষা প্রতিষ্ঠানে প্রচলিত শিক্ষাব্যবস্থা নানা প্রকারের হলে শিশুর ব্যক্তিত্বও নানাভাবে গড়ে ওঠে। যেমন- আমাদের দেশেও প্রচলিত শিক্ষাব্যবস্থা ভিন্ন ভিন্ন। তাই ব্যক্তির সামাজিকীকরণের ধরনও বিভিন্ন রকম পরিলক্ষিত হচ্ছে। অতএব আমরা বলতে পারি, সামাজিকীকরণের ক্ষেত্রে আবিরদের শিক্ষামূলক উদ্যোগ তথা শিক্ষা প্রতিষ্ঠান গুরুত্বপূর্ণ ভূমিকা রাখে।"
        }
      ]
    }
  ]
}