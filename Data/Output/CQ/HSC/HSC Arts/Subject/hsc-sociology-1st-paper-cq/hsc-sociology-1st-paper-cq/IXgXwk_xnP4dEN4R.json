{
  "title": "আজিজুল হক কলেজ, বগুড়া ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "নিচের ছকচিত্রটি লক্ষ করো এবং প্রশ্নগুলোর উত্তর দাও:",
      "tag": "AHC 23",
      "sub_questions": [
        {
          "label": "ক",
          "question": "Social Demography' শব্দের অর্থ কী?",
          "explanation": "'Social Demography' শব্দের অর্থ সামাজিক জনবিজ্ঞান।"
        },
        {
          "label": "খ",
          "question": "সমাজবিজ্ঞান সমাজের পূর্ণাঙ্গ পাঠ- বুঝিয়ে দাও।",
          "explanation": "সমাজবিজ্ঞানের আলোচনার বিষয় হলো সমগ্র সমাজ, তাই সমাজবিজ্ঞানকে সমাজের পূর্ণাঙ্গ পাঠ হিসেবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানব সমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়।"
        },
        {
          "label": "গ",
          "question": "উদ্দীপকের'?' চিহ্নিত স্থানে কোন বিষয়টির কথা বলা হয়েছে? এর স্বরূপ ব্যাখ্যা করো।",
          "explanation": "উদ্দীপকের'?' চিহ্নিত স্থানে সমাজবিজ্ঞান বিষয়টির কথা বলা হয়েছে। সমাজবিজ্ঞান শব্দটির ইংরেজি প্রতিশব্দ Sociology, যা ল্যাটিন শব্দ Socius (অর্থ-সমাজ) ও গ্রিক শব্দ Logos (অর্থ-বিজ্ঞান বা বিশেষ জ্ঞান) এই দুটি শব্দ থেকে উৎপত্তি লাভ করেছে। তাই বুৎপত্তিগত অর্থে বলা যায়, সমাজ সম্পর্কিত বিশেষ জ্ঞানই সমাজবিজ্ঞান। পারিভাষিক অর্থে বলা যায়, সমাজবিজ্ঞান হলো ঐ বিজ্ঞান যা সমাজের সাথে জড়িত সকল বিষয় নিয়ে বিজ্ঞানভিত্তিক আলোচনা করে। বস্তুত মানব সমাজের এমন কোনো দিক । নেই যা সমাজবিজ্ঞানে আলোচিত হয়নি। ব্যক্তিগত জীবন থেকে শুরু করে । সামাজিক, রাজনৈতিক, অর্থনৈতিক, সাংস্কৃতিক প্রভৃতি দিক নিয়ে সমাজবিজ্ঞান পুঙ্খানুপুঙ্খ অধ্যয়ন করে। ফরাসি দার্শনিক অগাস্ট কোঁৎকে সমাজবিজ্ঞানের শাস্ত্রের জনক হিসেবে বিবেচনা করা হয়। উদ্দীপকের সূচিতে জনক হিসেবে ফরাসি দার্শনিক, উৎপত্তি ল্যাটিন শব্দ, সর্বজনস্বীকৃত কোনো সংজ্ঞা নেই, পরিধি পরিবর্তনশীল সমাজ প্রভৃতির উল্লেখ রয়েছে, যা সমাজবিজ্ঞান বিষয়টির বিভিন্ন বৈশিষ্ট্যকে নির্দেশ করছে। তাই বলা যায়, উদ্দীপকের '?' চিহ্নিত স্থানে সমাজবিজ্ঞানের কথা বলা হয়েছে।"
        },
        {
          "label": "ঘ",
          "question": "উক্ত বিষয়টি পরিবর্তনশীল সমাজ আর মানুষের পারস্পরিক সম্পর্ক নিয়ে গবেষণা করে- বিশ্লেষণ করো।",
          "explanation": "উক্ত বিষয়টি অর্থাৎ সমাজবিজ্ঞান পরিবর্তনশীল সমাজ এবং মানুষের পারস্পরিক সম্পর্ক নিয়ে গবেষণা করে। সমাজ পরিবর্তনশীল এবং এই পরিবর্তন প্রতিনিয়ত অবিরাম ধারায় ঘটছে। সমাজের প্রায় সব ধরনের মৌলিক প্রতিষ্ঠানগুলোতেই এই পরিবর্তনের ধারা লক্ষ করা যায়। এই পরিবর্তন কেন সংঘটিত হয়, কীভাবে হয়, এর পেছনে কোন উপাদানগুলো ক্রিয়াশীল প্রভৃতি বিষয় নিয়ে সমাজবিজ্ঞান গবেষণা করে। উদাহরণস্বরূপ আমাদের পরিবার ব্যবস্থার ব্যাপক পরিবর্তনের কথা বলা যায়। যৌথ পরিবারগুলো ভেঙে একক পরিবারে রূপান্তরিত হয়েছে। এই যৌথ পরিবার কেন ভাঙে, এর কারণ কী ইত্যাদি বিষয় নিয়ে সমাজবিজ্ঞান গবেষণা করে। মানুষের পারস্পরিক সম্পর্ক বিশ্লেষণে সমাজবিজ্ঞান এক অপ্রতিদ্বন্দ্বী বিজ্ঞান। সমাজবিজ্ঞানের মূল বিষয়বস্তু সমাজ, আর এই সমাজ গড়ে ওঠে মানুষের পারস্পরিক সম্পর্কের মধ্য দিয়ে। এ কারণে সমাজবিজ্ঞান ব্যক্তির সাথে ব্যক্তির, ব্যক্তির সাথে প্রতিষ্ঠানের, ব্যক্তির সাথে সমাজের সম্পর্ক বিশ্লেষণে গভীর অনুসন্ধান চালায়। উদাহরণস্বরূপ বলা যায়, আমরা যখন বিদ্যালয়ে যাই তখন অনেক অপরিচিত ছেলেমেয়েদের সাথে আমাদের পরিচয় হয় এবং এই পরিচয়ের ভিত্তিতে একটা ঘনিষ্ঠ সম্পর্ক গড়ে ওঠে, সমাজবিজ্ঞান এই সম্পর্ক গড়ে ওঠার কারণ বিশ্লেষণ করে থাকে। উপরের আলোচনা শেষে তাই বলা যায়, পরিবর্তনশীল সমাজ এবং মানুষের পারস্পরিক সম্পর্ক নিয়ে সমাজবিজ্ঞান বিস্তারিত গবেষণা করে।"
        }
      ]
    },
    {
      "number": "2",
      "uddipok": "কবির সাহেব পরিবারসহ শহরে বাস করেন। তার কলেজ পড়ুয়া একমাত্র ছেলে পাড়ার বন্ধুদের সাথে মিশে ধূমপানে অভ্যস্ত হয়ে পড়েছে। মাঝে মধ্যে বাবার অজান্তে তার পকেট থেকে টাকা-পয়সা নেয় এবং দেরি করে বাড়ি ফেরে।",
      "tag": "AHC 23",
      "sub_questions": [
        {
          "label": "ক",
          "question": "বাংলাদেশের সমাজবিজ্ঞানের জনক কে?",
          "explanation": "বাংলাদেশের সমাজবিজ্ঞানের জনক হলেন অধ্যাপক এ. কে. নাজমুল করিম।"
        },
        {
          "label": "খ",
          "question": "অগাস্ট কোঁতের ক্রয়স্তর সূত্রটি ব্যাখ্যা করো।",
          "explanation": "মানব জ্ঞানের ক্রমোন্নতি এবং সমাজের উন্নতি ও ক্রমবিকাশ ব্যাখ্যা করতে গিয়ে ফরাসি দার্শনিক অগাস্ট কোঁৎ যে তত্ত্ব প্রদান করেন, তা 'ত্রয়স্তর সূত্র' নামে পরিচিত। অগাস্ট কোঁৎ-এর মতে, মানুষের চিন্তাভাবনা, ধ্যানধারণা, জ্ঞানের বিভিন্ন শাখা এবং পৃথিবীর সব সমাজ অত্যাবশ্যকীয়ভাবে তিনটি স্তর অতিক্রম করে এসেছে। কোঁৎ-এর সমাজ বিকাশের এই তিনটি স্তরই 'ত্রয়ন্তর' নামে পরিচিত। ত্রয়স্তরের মূল প্রতিপাদ্য বিষয় হচ্ছে- মানুষের মৌলিক ধারণা ধর্মীয় যুগের স্তর, অধিবিদ্যা সম্বন্ধীয় স্তর ও দৃষ্টবাদ এ তিনটি বিবর্তনিক পর্যায় অতিক্রম করেছে। অর্থাৎ মানুষের জ্ঞান ও বুদ্ধি প্রথমে ধর্মীয় বা Theological ধারণা থেকে উৎপন্ন হয়ে Metaphysical বা অধিবিদ্যাগত হয়ে Positivism বা দৃষ্টবাদে আসে।"
        },
        {
          "label": "গ",
          "question": "উদ্দীপকে বর্ণিত কবির সাহেবের ছেলের আচরণ সমাজবিজ্ঞানের কোন শাখায় আলোচনা করা হয়? ব্যাখ্যা করো।",
          "explanation": "উদ্দীপকের কবির সাহেবের ছেলের আচরণ সমাজবিজ্ঞানের 'অপরাধ সমাজবিজ্ঞান' শাখায় আলোচনা করা হয়। অপরাধ, অপরাধ প্রবণতা, কিশোর অপরাধ, ভদ্রবেশী অপরাধ, অপরাধ সংঘটনে পরিবেশের প্রভাব, অপরাধের কারণ, তত্ত্ব, অপরাধের স্বরূপ প্রভৃতি বিষয়ের আলোচনার জন্য 'অপরাধ সমাজবিজ্ঞান' নামে সমাজবিজ্ঞানে আলাদা একটি ক্ষেত্র প্রতিষ্ঠিত হয়েছে। উদ্দীপকের কবির সাহেব পরিবার-পরিজন নিয়ে শহরে বাস করেন। তার একমাত্র কলেজ পড়ুয়া ছেলে পাড়ার বন্ধুদের সাথে মিলে ধূমপানে অভ্যস্ত হয়ে পড়েছে। মাঝেমধ্যে বাবার অজান্তে তার পকেট থেকে টাকা-পয়সা নিয়ে থাকে এবং দেরি করে বাড়ি ফেরে। কবির সাহেবের ছেলে যেহেতু কলেজে পড়ে, সেহেতু বয়স বিচারে আমরা তাকে কিশোর বলতে পারি। আর তার সংঘটিত কাজগুলোও কিশোর অপরাধের অন্তর্ভুক্ত। তাই আমরা বলতে পারি, কবির সাহেবের ছেলে কিশোর অপরাধী। আর কিশোর অপরাধের কারণ, প্রকৃতি ও ফলাফল নিয়ে অপরাধ সমাজবিজ্ঞান বিস্তারিত আলোচনা করে।"
        },
        {
          "label": "ঘ",
          "question": "উদ্দীপকে উল্লেখিত সমস্যা সমাধানে সমাজবিজ্ঞানের জ্ঞান কীভাবে সাহায্য করতে পারে বলে তুমি মনে কর? যুক্তি দাও।",
          "explanation": "উদ্দীপকের কবির সাহেবের ছেলের ঘটনা বর্ণনার মাধ্যমে কিশোর অপরাধকে নির্দেশ করা হয়েছে। আর এ ধরনের সমস্যা সমাধানে সমাজবিজ্ঞানের জ্ঞান গুরুত্বপূর্ণ ভূমিকা পালন করতে পারে বলে আমি মনে করি। আমরা জানি, সমাজবিজ্ঞান সমাজের বিভিন্ন সমস্যার কারণ এবং তা সমাধানের উপায় সম্পর্কে আলোচনা করে থাকে। উদ্দীপকের কবির সাহেবের ছেলে কিশোর অপরাধের সাথে যুক্ত। এক্ষেত্রে সমাজবিজ্ঞান তার অপরাধের সাথে যুক্ত হওয়ার প্রকৃত কারণ উদ্‌ঘাটন করতে পারবে। এছাড়া তার অপরাধী হওয়ার পেছনে পরিবার ও পারিপার্শ্বিক পরিবেশের প্রভাব কতটুকু সে সম্পর্কেও সঠিক তথ্য খুঁজে বের করতে পারবে। অপরাধের যথার্থ কারণ খুঁজে বের করার পর সমাজবিজ্ঞান তা সমাধানের উপযুক্ত উপায় সম্পর্কে জ্ঞানদান করে। কীভাবে কবির সাহেবের ছেলেকে সঠিক পথে ফিরিয়ে আনা সম্ভব হবে, সে সম্পর্কে সমাজবিজ্ঞান কার্যকর উপায় সম্পর্কে ধারণা দিতে পারবে। সমাজবিজ্ঞানের এ উপায়ের সঠিক ব্যবহারের মাধ্যমে কবির সাহেবের ছেলেকে কিশোর অপরাধ থেকে ফিরিয়ে আনা সম্ভব। অনেক সময় দেখা যায়, সুস্থ স্বাভাবিক জীবনে ফিরে আসার পর সঠিক পরিচর্যা ও তত্ত্বাবধানের অভাবে কিশোর অপরাধীরা পুনরায় অপরাধকর্মে জড়িয়ে পড়ে। এক্ষেত্রে কবির সাহেবের ছেলে যাতে পুনরায় অপরাধকর্মে জড়িয়ে না পড়ে সে সম্পর্কেও সমাজবিজ্ঞান করণীয় আলোচনা করে থাকে। উপরের আলোচনার পরিপ্রেক্ষিতে আমরা বলতে পারি, সমাজবিজ্ঞানের জ্ঞান কবির সাহেবের ছেলের আচরণের পরিবর্তন ঘটিয়ে তাকে সমাজে পুনর্বাসিত করতে পারবে বলে আমি মনে করি।"
        }
      ]
    },
    {
      "number": "3",
      "uddipok": "শিশির ও হেনা দুই বন্ধু। দুজনের মধ্যে অনেক বিষয়ে মিল থাকলেও সমাজবিজ্ঞানের ক্ষেত্রে দুজনের ভিতরে মতভেদ পরিলক্ষিত হয়। হেনা মনে করে যে, সমাজ সৃষ্টি হয়েছে মানুষের মধ্যে একত্রে বসবাস করার চুক্তি থেকে। কিন্তু শিশির বলে যে, সমাজের উৎপত্তি হয়েছে ক্রমবিবর্তনের ধারায় এবং অত্যন্ত স্বাভাবিকভাবেই এটি ঘটেছে।",
      "tag": "AHC 23",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজ ব্যবস্থা গড়ে ওঠে তাই সমাজকাঠামো।"
        },
        {
          "label": "খ",
          "question": "সভ্যতা মূলত বস্তুগত- ব্যাখ্যা করো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম, ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\" যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকের শিশির ও হেনার বক্তব্যে সমাজ বিকাশের যে মতবাদ প্রকাশ পেয়েছে তা ব্যাখ্যা করো।",
          "explanation": "উদ্দীপকের শিশির ও হেনার বক্তব্যে যথাক্রমে সমাজবিকাশের ক্রমবিবর্তন এবং সামাজিক চুক্তি মতবাদ প্রকাশ পেয়েছে। সমাজ বিকাশের ক্রমবিবর্তন মতবাদ অনুসারে সমাজের উৎপত্তি হয়েছে ক্রমবিবর্তনের ধারায় এবং অত্যন্ত স্বাভাবিকভাবে। বিভিন্ন পর্যায় বা স্তর বিতক্রম করে মানবসমাজ বর্তমান রূপ ধারণ করেছে। অন্যদিকে সমাজ বিবর্তনের সামাজিক চুক্তি মতবাদ অনুসারে সমাজ হলো মানুষের সক্রিয় প্রচেষ্টার ফল। মানুষ মূলত চুক্তির মাধ্যমে সমাজ প্রতিষ্ঠা করেছে। উদ্দীপকের তথ্যানুযায়ী সমাজের বিকাশ সম্পর্কে শিশিরের মন্তব্য হলো- সমাজ ক্রমবিবর্তনের মাধ্যমে এবং স্বাভাবিক প্রক্রিয়ায় গড়ে উঠেছে, যা সমাজ বিকাশের ক্রমবিবর্তন মতবাদকে নির্দেশ করে। অন্যদিকে হেনা মনে করে, সমাজ সৃষ্টি হয়েছে মানুষের মধ্যে একত্রে বসবাস করার চুক্তি থেকে, যা সমাজ বিবর্তনের সামাজিক চুক্তি মতবাদের সাথে সাদৃশ্যপূর্ণ। তাই বলা যায়, উদ্দীপকের শিশির ও হেনার বক্তব্য যথাক্রমে সমাজবিকাশের ক্রমবিবর্তন এবং সামাজিক চুক্তি মতবাদের নির্দেশক।"
        },
        {
          "label": "ঘ",
          "question": "সমাজ বিবর্তনের ধারায় উভয়ের মাঝে তুমি কার মতবাদ অধিক যুক্তিসংগত বলে মনে কর? যুক্তি দাও।",
          "explanation": "সমাজ বিবর্তনের ধারা সম্পর্কে শিশিরের বর্ণিত ক্রমবিবর্তন ও হেনার বলা সামাজিক চুক্তি মতবাদের মাঝে আমি শিশিরের বর্ণিত ক্রমবিবর্তন মতবাদকে অধিক যুক্তিসংগত বলে মনে করি। সামাজিক চুক্তি মতবাদ অনুযায়ী, সমাজ চুক্তির মাধ্যমে সৃষ্টি হয়েছে। সামাজিক চুক্তি মতবাদের এরূপ ধারণার তেমন কোনো যৌক্তিকতা খুঁজে পাওয়া যায় না। তবে সমাজ যে ক্রমবিবর্তনের মাধ্যমে স্বাভাবিক প্রক্রিয়ায় গড়ে উঠেছে, এ বিষয়টিকে সমাজবিজ্ঞানীরা যৌক্তিক বলে মতামত দিয়েছেন। সর্বজনগ্রাহ্য ও যৌক্তিক মতামত হলো সমাজের উৎপত্তি হয়েছে ক্রমবিবর্তনের ধারায় এবং অত্যন্ত স্বাভাবিকভাবে। সমাজপ্রবণতা হলো মানুষের জন্মগত প্রকৃতি। ভূমিষ্ঠ হওয়ার সাথে সাথে মানব শিশুর কাছে সমাজের অস্তিত্ব একটি চরম সত্য হিসেবে প্রতীয়মান হয়। বিভিন্ন পর্যায় বা স্তর অতিক্রম করে মানব সমাজ আধুনিক কারণে এক বিশ্বরূপ ধারণ করেছে। সমাজবিজ্ঞানের জনক অগাস্ট কোঁৎ বলেন, \"সমাজ একদিনের সৃষ্টি নয়; বিভিন্ন কারণে বিভিন্ন সময়ে সমাজের রূপ নতুনত্ব লাভ করেছে।” আর এ বিষয়ে বর্ণনা করতে গিয়ে তিনি সমাজের তিনটি স্তরভেদের কথাও প্রকাশ করেন। উপরের আলোচনা শেষে বলা যায়, সমাজবিকাশের বিভিন্ন মতবাদের মধ্যে ক্রমবিবর্তনবাদী মতবাদ সবচেয়ে যুক্তিযুক্ত ও গ্রহণযোগ্য। এ মতবাদের মধ্যেই সমাজ বিবর্তনের সঠিক ব্যাখ্যা পাওয়া যায়।"
        }
      ]
    },
    {
      "number": "4",
      "uddipok": "বাংলাদেশে বহু ক্ষুদ্র নৃগোষ্ঠী রয়েছে। এরা নির্দিষ্ট এলাকায় বসবাস করে। এদের রয়েছে বৈচিত্র্যময় জীবনব্যবস্থা। সংখ্যায় কম হলে ও বৃহৎ মানব সংগঠনে এদের গুরুত্ব যথেষ্ট।",
      "tag": "AHC 23",
      "sub_questions": [
        {
          "label": "ক",
          "question": "নৃ-বিজ্ঞান কী?",
          "explanation": "নৃ-বিজ্ঞান বলতে বোঝায় মানুষের উৎপত্তি, দৈহিক-গঠন এবং সামাজিক বিজ্ঞানভিত্তিক অধ্যয়ন।"
        },
        {
          "label": "খ",
          "question": "\"প্রথা মূলত সামাজিক\"- বুঝিয়ে লেখো।",
          "explanation": "সমাজ কর্তৃক স্বীকৃত হওয়ার ফলে প্রথা মূলত সামাজিক। সামাজিক আচরণের অভ্যাসলব্ধ পদ্ধতিই হচ্ছে প্রথা। অর্থাৎ এটি এমন সব আচরণ-বিধির প্রতিষ্ঠিত ব্যবস্থা যা সমাজের অধিকাংশ মানুষ অনুসরণ করে। তবে সকল আচরণই প্রথা হতে পারে না বরং যেসব অভ্যাসের সাথে, সামাজিক মূল্যবোধ সংযুক্ত থাকে তাই প্রথা হিসেবে স্বীকৃত হয়। আর এ কারণেই প্রথা মূলত সামাজিক।"
        },
        {
          "label": "গ",
          "question": "উদ্দীপকের ক্ষুদ্র নৃগোষ্ঠী সমাজবিজ্ঞানের কোন মৌল প্রত্যয়কে নির্দেশ করে? এর মৌল উপাদান ব্যাখ্যা করো।",
          "explanation": "উদ্দীপকে উল্লেখিত ক্ষুদ্র নৃগোষ্ঠী সমাজবিজ্ঞানের অন্যতম মৌল প্রত্যয় সম্প্রদায়কে নির্দেশ করে। সম্প্রদায় হচ্ছে কোনো ভৌগোলিক সীমারেখার মধ্যে বসবাসকারী জনসাধারণ, যাদের পারস্পরিক স্বার্থের দিক দিয়ে যথেষ্ট মিল রয়েছে। এদের জীবনযাত্রার বিভিন্ন দিক দিয়ে পারস্পরিক নির্ভরশীল সম্পর্ক বিদ্যমান এবং যারা এমন কতকগুলো সামাজিক প্রতিষ্ঠানের অধিকারী যেগুলো তাদেরকে মৌলিক প্রয়োজন মেটাতে সাহায্য করে। সম্প্রদায়ের দুইটি মৌলিক ভিত্তি বা উপাদান রয়েছে। যথা-বসবাসের অঞ্চল এবং সম্প্রদায়গত চেতনা। একটি সম্প্রদায় একই অঞ্চলে অর্থাৎ নির্দিষ্ট ভূখণ্ডে বসবাস করার কারণে সম্প্রদায়ের সদস্যদের মধ্যে একাত্মবোধের জন্ম হয়। বসবাসের জন্য নির্দিষ্ট অঞ্চলের পাশাপাশি সম্প্রদায়ের জন্য প্রয়োজন সম্প্রদায়গত চেতনার, যা সম্প্রদায়ের সদস্যদের একত্রিত করে। অর্থাৎ - যখন একটি নির্দিষ্ট অঞ্চলে বসবাসকারী জনগোষ্ঠীর সকলে অভিন্ন আচার- আচরণ, রীতিনীতি, ভাষা ও সংস্কৃতির ধারক-বাহক হয়ে অভিন্ন জীবনযাপন প্রণালির অংশীদার হয়, তখন তাদের মধ্যে অন্তরঙ্গ মনোভাবের জন্ম হয়। উদ্দীপকে বলা হয়েছে, বাংলাদেশে বহু ক্ষুদ্র নৃগোষ্ঠী রয়েছে, যারা একটি নির্দিষ্ট এলাকায় বসবাস করে। এদের রয়েছে বৈচিত্র্যময় জীবন ব্যবস্থা। উদ্দীপকের ক্ষুদ্র নৃগোষ্ঠীর বসবাসের এই অঞ্চল এবং বৈচিত্র্যময় জীবনব্যবস্থার সাথে উপরে আলোচিত সম্প্রদায়ের তুলনামূলক বিশ্লেষণে বলা যায়, উদ্দীপকে সমাজবিজ্ঞানের মৌল প্রত্যয় সম্প্রদায়কে নির্দেশ করা হয়েছে।"
        },
        {
          "label": "ঘ",
          "question": "বৃহৎ মানব সংগঠন কী? উক্ত সংগঠনের সাথে ক্ষুদ্র নৃগোষ্ঠী বলতে যে মৌল 'প্রত্যয়কে নির্দেশ করে তার পার্থক্য বিশ্লেষণ করো।",
          "explanation": "উদ্দীপকে উল্লেখিত বৃহৎ মানব সংগঠন বলতে সমাজকে বোঝায়। উদ্দীপকের উল্লেখিত ক্ষুদ্র নৃগোষ্ঠী দ্বারা সম্প্রদায় নামক মৌল প্রত্যয়কে নির্দেশ করা হয়েছে। সম্প্রদায়ের সাথে সমাজ নামক মানব সংগঠনের কিছু মৌলিক পার্থক্য রয়েছে। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায় যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করে এবং তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে, সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে, সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুন দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে অনেকগুলো বা বিভিন্ন ধর্মের লোক থাকতে পারে। যেমন- মুসলমান, হিন্দু, খ্রিষ্টান, বৌদ্ধ। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে সম্প্রদায়, তাঁতি সম্প্রদায় ইত্যাদি। উপরের আলোচনা থেকে আমরা বলতে পারি যে, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একইসাথে সমাজ ও সম্প্রদায়ের সদস্য।"
        }
      ]
    },
    {
      "number": "5",
      "uddipok": "ছকচিত্রটি লক্ষ করো এবং প্রশ্নগুলোর উত্তর দাও:",
      "tag": "AHC 23",
      "sub_questions": [
        {
          "label": "ক",
          "question": "অনুলোম বিবাহ কী?",
          "explanation": "উঁচু বর্ণের পাত্রের সাথে নিচু বর্ণের পাত্রীর বিবাহকে অনুলোম বিবাহ বলে।"
        },
        {
          "label": "খ",
          "question": "জ্ঞাতিসম্পর্ক বলতে কী বোঝ?",
          "explanation": "রক্তের মাধ্যমে এবং বৈবাহিক সম্পর্কের মাধ্যমে মানুষের মাঝে যে সম্পর্কের সৃষ্টি হয় তাই জ্ঞাতি সম্পর্ক। সমাজ জীবনে মানুষের আচার-আচরণ নিয়ন্ত্রণের, সামাজিক দল গঠনে জ্ঞাতি সম্পর্ক গুরুত্বপূর্ণ ভূমিকা পালন করে। জ্ঞাতিসম্পর্ক : ইংরেজি kin এর আভিধানিক অর্থ গোষ্ঠী, কুটুম্ব, জাতি। এই kin থেকেই kinship এর উৎপত্তি।"
        },
        {
          "label": "গ",
          "question": "উপরের ছকে'?' চিহ্নিত স্থানে উপযুক্ত প্রত্যয় বসিয়ে তার স্বরূপ ব্যাখ্যা করো।",
          "explanation": "উদ্দীপকের শূন্যস্থানে সামঞ্জস্যপূর্ণ প্রত্যয় হলো সামাজিক প্রতিষ্ঠান। সামাজিক প্রতিষ্ঠান বলতে সমাজের প্রচলিত বিধি, কর্মপদ্ধতি এবং সমাজের মানুষের মধ্যে প্রতিষ্ঠিত সম্পর্ককে বোঝায়। সহজ কথায় সামাজিক প্রতিষ্ঠান হচ্ছে রীতিনীতি, প্রথা পদ্ধতির নানারূপ; যার রয়েছে সুনির্দিষ্ট নিয়মাবলি। এ নিয়মাবলির ভিত্তিতেই সামাজিক প্রতিষ্ঠান গড়ে ওঠে। সামাজিক জীব হিসেবে মানুষের বিভিন্ন প্রয়োজনের তাগিদেই সমাজে বিভিন্ন সামাজিক প্রতিষ্ঠানের উপস্থিতি লক্ষ করা যায়। সমাজের মানুষের নিরাপত্তা, নারী-পুরুষের বৈধ সম্পর্ক, সন্তান লালন-পালন, সমাজে শান্তি-শৃঙ্খলা রক্ষা, শিক্ষা বিস্তার ইত্যাদি প্রয়োজন পূরণের ক্ষেত্রে সামাজিক প্রতিষ্ঠানগুলো গুরুত্বপূর্ণ ভূমিকা পালন করে। বিভিন্ন ধরনের সামাজিক প্রতিষ্ঠান হলো- পরিবার, শিক্ষা প্রতিষ্ঠান, ধর্মীয় প্রতিষ্ঠান, বিবাহ, ক্লাব-সংঘ, জ্ঞাতিসম্পর্ক ইত্যাদি। উদ্দীপকের ছকচিত্রে পরিবার, বিবাহ ও জ্ঞাতিসম্পর্কের উল্লেখ রয়েছে। এ তিনটি ব্যবস্থাই সামাজিক নিয়ন্ত্রণে ভূমিকা রাখে। সামাজিক প্রতিষ্ঠানের মূল কাজ যেহেতু সামাজিক নিয়ন্ত্রণ, সেহেতু উক্ত তিনটি ব্যবস্থাকে প্রতিষ্ঠান বলে আখ্যায়িত করা যায়।"
        },
        {
          "label": "ঘ",
          "question": "সামাজিক জীবনে উক্ত প্রত্যয়ের গুরুত্ব বিশ্লেষণ করো।",
          "explanation": "সামাজিক জীবনে উদ্দীপকে নির্দেশিত প্রত্যয় তথা সামাজিক প্রতিষ্ঠানের গুরুত্ব অপরিসীম। সামাজিক জীব হিসেবে মানুষের বিভিন্ন প্রয়োজনের তাগিদেই সামাজিক প্রতিষ্ঠানগুলো গড়ে উঠেছে। মানুষের নিরাপত্তা, নারী-পুরুষের বৈধ সম্পর্ক, সন্তান লালন-পালন, শান্তি-শৃঙ্খলা রক্ষাসহ বিভিন্ন ক্ষেত্রে সামাজিক প্রতিষ্ঠানগুলোর গুরুত্ব অনস্বীকার্য। এর মাঝে চিত্রে উল্লিখিত পরিবার, বিবাহ ও জ্ঞাতিসম্পর্ক সামাজিক প্রতিষ্ঠান হিসেবে সংহতি বজায় রাখতে সাহায্য করে। সামাজিক প্রতিষ্ঠানের অংশ হিসেবে পরিবার ব্যক্তির হৃদয়বৃত্তি প্রকাশ মানসিক যাতনা উপশম, যৌন ক্ষুধার পরিসমাপ্তি ঘটানোর জন্য এবং শিশুর শিক্ষা ও লালন-পালনে গুরুত্বপূর্ণ ভূমিকা পালন করে। মূলত পরিবার একটি শৃঙ্খলিত গোষ্ঠী আর বিবাহ হলো একটি সামাজিক কার্যপ্রণালি। বিবাহের ফলে সমাজের শৃঙ্খলা রক্ষা পায় এবং পরস্পরের মাঝে বন্ধনের দ্বারা পরিবার গঠিত হয়। এছাড়া সামাজিক প্রতিষ্ঠান নীতিবোধ, গঠনমূলক চরিত্র বিকাশের ক্ষেত্রে সমাজের জনগণকে সঠিকভাবে পরিচালিত করতে সাহায্য করে। একইসাথে রাষ্ট্রীয় আইন ও বিভিন্ন সংগঠনের মাধ্যমে বিভিন্ন ধরনের অপরাধ প্রতিরোধ ও সংশোধনের ক্ষেত্রেও গুরুত্বপূর্ণ ভূমিকা রাখে। সামাজিক প্রতিষ্ঠান মানব সমাজের নিরাপত্তা ও স্থায়িত্ব সংরক্ষণের ক্ষেত্রেও খুবই গুরুত্বপূর্ণ। কেননা এ ধরনের প্রতিষ্ঠানগুলো মানুষকে সংঘবদ্ধ হয়ে কোনো না কোনো ভৌগোলিক এলাকায় বসতি স্থাপন করতে উদ্বুদ্ধ করে। সামাজিক প্রতিষ্ঠানই ওই এলাকার নিরাপত্তা বিধানের জন্য সমাজের জনগণকে সচেতন ও ঐক্যবদ্ধ করে তোলার চেষ্টা করে। উপরের আলোচনা শেষে তাই বলা যায়, সামাজিক প্রতিষ্ঠান সমাজজীবনে অপরিসীম তাৎপর্যপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "তাহসান সাহেবের পরিবার একটি আদর্শ পরিবার। ছেলে-মেয়েদেরকে তিনি নম্রতা, ভদ্রতা, আদব-কায়দা এবং নৈতিকতার জ্ঞান রক্ত করিয়েছেন। এতে ছেলে-মেয়েরা আদর্শবান হিসেবে গড়ে উঠেছে।",
      "tag": "AHC 23",
      "sub_questions": [
        {
          "label": "ক",
          "question": "'Ancient Society' গ্রন্থের লেখক কে?",
          "explanation": "Ancient Society' গ্রন্থের লেখক আমেরিকান সামাজিক নৃবিজ্ঞানী লুইস হেনরি মর্গান।"
        },
        {
          "label": "খ",
          "question": "লেভিরেট বিবাহ বলতে কী বোঝ?",
          "explanation": "মৃত স্বামীর যেকোনো ভাইকে বিবাহ করা হচ্ছে লেভিরেট বিবাহ। লেভিরেট বিবাহ রীতিতে কোনো ব্যক্তি মারা গেলে তার বিধবা স্ত্রী মৃত স্বামীর যেকোনো ভাইকে বিবাহ করে। প্রথাটি অধিকাংশ ক্ষেত্রে পালন করা হয় যদি ওই বিধবার কোনো সন্তান থাকে। এ ধরনের বিবাহ প্রথার অপর নাম ভ্রাতৃবিধবা বিবাহ।"
        },
        {
          "label": "গ",
          "question": "উদ্দীপকে পরিবারের কোন কাজটির প্রতি ইঙ্গিত করা হয়েছে? আলোচনা করো।",
          "explanation": "উদ্দীপকে পরিবারের সামাজিকীকরণ কাজের প্রতি ইঙ্গিত করা হয়েছে। পরিবারের অন্যতম গুরুত্বপূর্ণ কাজ হলো সন্তান-সন্ততিদের উপযুক্ত সামাজিক মানুষ হিসেবে গড়ে তোলা। এ কাজটি প্রাথমিকভাবে পরিবারের ওপরই বর্তায়। পরিবার সমাজের কাঙ্ক্ষিত মূল্যবোধ অনুযায়ী শিশুকে গড়ে তোলে। পরিবারই তার শিশু-কিশোরদের। সামাজিক মূল্যবোধ, আচার-প্রথা, রীতিনীতি তথা সাংস্কৃতিক ধ্যানধারণা সম্পর্কে প্রাথমিক জ্ঞান সরবরাহ করে। এসব জ্ঞান দেওয়ার মাধ্যমে পরিবার তার সদস্যদের সামাজিকীকরণে গুরুত্বপূর্ণ ভূমিকা পালন করে। উদ্দীপকের তাহসান সাহেবের পরিবার একটি আদর্শ পরিবার। তিনি ছেলেমেয়েদেরকে নম্রতা-ভদ্রতা, আদব-কায়দা এবং নৈতিকতার জ্ঞান রপ্ত = করিয়েছেন। এতে ছেলেমেয়েরা আদর্শবান হিসেবে গড়ে উঠেছে। অর্থাৎ - তাহসান সাহেব তার ছেলে-মেয়েদেরকে সুষ্ঠু সামাজিকীকরণের শিক্ষা দিয়েছেন। কারণ' সামাজিকীকরণের মাধ্যমেই শিশুরা সমাজ উপযোগী আচার-আচরণ, মূল্যবোধের শিক্ষা লাভ করে আদর্শবান মানুষ হিসেবে গড়ে ওঠে। সুতরাং বলা যায়, উদ্দীপকে পরিবারের সামাজিকীকরণ কাজেরই প্রতিফলন ঘটেছে।"
        },
        {
          "label": "ঘ",
          "question": "সামাজিক নিয়ন্ত্রণে পরিবারের উক্ত কাজটি কী ভূমিকা পালন করতে পারে? বিশ্লেষণ করো।",
          "explanation": "উদ্দীপকের দৃশ্যপটের মাধ্যমে পরিবারের সামাজিকীকরণ কার্যাবলির প্রতিচ্ছবি ফুটে উঠেছে। সামাজিক নিয়ন্ত্রণে পরিবারের উক্ত কাজ তথা সামাজিকীকরণের ভূমিকা অত্যন্ত গুরুত্বপূর্ণ। সামাজিক নিয়ন্ত্রণ এমন একটি প্রক্রিয়া যার মাধ্যমে সমাজ ব্যক্তিকে সমাজস্বীকৃত রীতিনীতির মাধ্যমে উপযুক্ত আচরণ করতে বাধ্য করে। আর সামাজিকীকরণ হচ্ছে এমন একটি প্রক্রিয়া যার মাধ্যমে ব্যক্তি তার সমাজে কর্তব্য সম্পাদনকারী এবং সমাজের বিভিন্ন কাজে অংশগ্রহণকারী সদস্য হিসেবে নিজেকে প্রতিষ্ঠিত করে। সামাজিকীকরণ ব্যক্তিকে সামাজিক নানা ধরনের কাজকর্মে অংশগ্রহণকারী হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করে। আর এ প্রক্রিয়ার মাধ্যমে ব্যক্তি সমাজের সাথে সঙ্গতি সাধনের উপায় ও ব্যবস্থা সম্পর্কে অভিজ্ঞতা অর্জন করে। সামাজিকীকরণের জন্যই ব্যক্তি সমাজের সদস্য হিসেবে তার নিজের জন্য অসম্মানজনক বা সমাজের জন্য ক্ষতিকর এমন কোনো কাজ করতে উৎসাহী হয় না। ব্যক্তি যদি পুরোপুরি সামাজিক হয় তবে সে সমাজের গুরুত্ব ভালোভাবে বুঝতে শেখে এবং ব্যক্তিস্বার্থের ঊর্ধ্বে সমাজের স্বার্থকে স্থান দেয়। এর ফলে সামাজিক নিয়ন্ত্রণের কাজ সহজ হয়। উপরের আলোচনার পরিপ্রেক্ষিতে বলা যায়, সামাজিকীকরণের মাধ্যমে ব্যক্তি সমাজের মূল্যবোধ, আদর্শ, শৃঙ্খলা, দায়িত্ব-কর্তব্য সম্পর্কে শিক্ষা পায়। আর এ শিক্ষাই সামাজিক নিয়ন্ত্রণে কার্যকর ভূমিকা পালন করে থাকে।"
        }
      ]
    },
    {
      "number": "7",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও:",
      "tag": "AHC 23",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের উপযোগী?",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "বংশগতি বলতে কী বোঝায়?",
          "explanation": "বংশগতি বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ বা পিতামাতা থেকে জন্মসূত্রে লাভ করে। মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভ করে সেগুলো হলো লিঙ্গ, চোখ, চুলের রং, গায়ের রং, চুলের ধরন, হাত- পায়ের গড়ন, দেহের উচ্চতা, রক্তের শ্রেণি, জ্ঞান, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের দৈহিক ও মানসিক গড়ন পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "উদ্দীপকে ছকে 'ক' চিহ্নিত স্থানে সমাজজীবনে প্রভাব বিস্তারকারী যে উপাদানটির ইঙ্গিত রয়েছে তা বর্ণনা করো।",
          "explanation": "উদ্দীপকের ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত রয়েছে। সামজজীবনকে যেসব উপাদান প্রত্যক্ষ ও পরোক্ষভাবে প্রভাবিত করে সেসবের অন্যতম হচ্ছে সংস্কৃতি তথা কৃৎকৌশল। সংস্কৃতি হলো মানুষের সামগ্রিক জীবনব্যবস্থা। জন্ম থেকে মৃত্যু পর্যন্ত আমরা যেসব কার্যসাধন করি সবই সংস্কৃতির আওতাভুক্ত। সংস্কৃতি বলতে সামাজিক নৃবিজ্ঞানীরা মানবসৃষ্ট সব বস্তুগত ও অবস্তুগত উপকরণকে বুঝিয়ে থাকেন। সংস্কৃতির যে উপাদান বাস্তবরূপ ধারণ করে তাকে সংস্কৃতির বস্তুগত উপাদান বলা হয়। যেমন- ঘরবাড়ি, কলকারখানা, যন্ত্রপাতি ইত্যাদি। অন্যদিকে সংস্কৃতির যে উপাদানটি উপলব্ধি করা যায় তাকে অবস্তুগত সংস্কৃতি বলে। যেমন- গান-বাজনা, নৃত্য, কবিতা ইত্যাদি।উদ্দীপকে উল্লেখিত ছকে সমাজের একটি উপাদানের কিছু চিত্র হিসেবে পৌষ মেলা, নবান্ন উৎসব, ভাওয়াইয়া গান, পহেলা বৈশাখ, তাঁতশিল্প ও মহানগর নাট্যমঞ্চকে দেখানো হয়েছে, যা সাংস্কৃতিক উপাদানের অন্তর্ভুক্ত- বস্তুগত ও অবস্তুগত সংস্কৃতি উভয়েরই উদাহরণ। তাই বলা যায়, ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত দেওয়া হয়েছে।"
        },
        {
          "label": "ঘ",
          "question": "তুমি কি মনে কর, উক্ত উপাদানটি সমাজব্যবস্থাকে নানাভাবে প্রভাবিত করে? উত্তরের পক্ষে যুক্তি দাও।",
          "explanation": "হ্যাঁ, সাংস্কৃতিক উপাদান সমাজব্যবস্থাকে নানাভাবে প্রভাবিত করে বলে আমি মনে করি। বস্তুত সমাজজীবনে সাংস্কৃতিক উপাদানের প্রভাব অত্যন্ত তাৎপর্যপূর্ণ। সামাজিক সম্পর্ক নির্ধারণে সাংস্কৃতিক উপাদানের প্রভাব অনস্বীকার্য। সমাজজীবনে যুগে যুগে সামাজিক সম্পর্ক সৃষ্টির ক্ষেত্রে উৎপাদন কৌশল বা সাংস্কৃতিক উপাদান গুরুত্বপূর্ণ ভূমিকা পালন করেছে। মানুষের অভ্যাস ও রুচিবোধ জাগ্রত করা এবং পরিচালনার ক্ষেত্রেও সাংস্কৃতিক উপাদান কার্যকর ভূমিকা পালন করে থাকে। যেমন কৃষকের অভ্যাস ও রুচিবোধ তার পরিবারের সদস্যরা রপ্ত করে। আবার শিল্পপতির ছেলে-মেয়েরা তাদের অভ্যাস ও বুচিবোধের বিষয়গুলো পরিবারের কাছ থেকেই রপ্ত করে। সাংস্কৃতিক উপাদানের দ্বারা এ বিষয়গুলো রপ্ত করা হয়। সমাজজীবনের অর্থব্যবস্থার ওপরও সাংস্কৃতিক উপাদানের প্রভাব অপরিসীম। কৃষিকাজের সূচনার মাধ্যমে সমাজে যখন স্থিতিশীলতার সৃষ্টি হয় তখন মানুষের মধ্যে অর্থনৈতিক সচ্ছলতার আগমন ঘটে। আবার যখন শিল্পসমাজের উত্তরণ ঘটে তখন ব্যক্তিগত মালিকানার প্রভাবে অর্থব্যবস্থার উন্নয়নে মানুষ তৎপর হয়ে ওঠে। এর মূল কারণ হিসেবে সাংস্কৃতিক উপাদানই ভূমিকা রেখেছে। মানুষের পেশাগত বৈচিত্র্য আনয়নের ক্ষেত্রেও সাংস্কৃতিক উপাদান ক্রিয়াশীল। যুগে যুগে ভিন্ন পেশায় আসার ক্ষেত্রে মানুষকে সাংস্কৃতিক উপাদান প্রভাবিত করেছে। এছাড়া সামাজিক উন্নয়ন ও গতিশীলতার ক্ষেত্রেও সাংস্কৃতিক উপাদান গুরুত্বপূর্ণ ভূমিকা রেখে যাচ্ছে। পরিশেষে বলা যায় যে, সমাজব্যবস্থার সাথে সাংস্কৃতিক উপাদান অঙ্গাঙ্গিভাবে জড়িত। সাংস্কৃতিক উপাদানের প্রভাবে সমাজজীবনের নানা ক্ষেত্রে পরিবর্তন সংঘটিত হয়।"
        }
      ]
    },
    {
      "number": "8",
      "uddipok": "করিম সাহেব শহরে মেয়ের বাড়িতে বেড়াতে এসেছেন। নাতি দুইটার ইংরেজি বলা দেখে অবাক হয়ে যান। তাদের কথা বলার ধরন, পোশাক- পরিচ্ছদ সবকিছুই কেমন ভিন্ন মনে হলো তার কাছে। তাদের সময় কেউ টেলিভিশনও ভালো জানত না। অথচ এ বয়সে তারা কম্পিউটারে দূরের মানুষের সাথে যোগাযোগ করে বিভিন্ন বিষয়ে কথা বলছে।",
      "tag": "AHC 23",
      "sub_questions": [
        {
          "label": "ক",
          "question": "গণমাধ্যম কী?",
          "explanation": "সমাজের বৃহৎ জনগোষ্ঠীর নিকট সংবাদ, দেশের ইতিহাস ও ঐতিহ্য, ধ্যান-ধারণা, বিনোদন প্রভৃতি পরিবেশন করার মাধ্যম হলো গণমাধ্যম।"
        },
        {
          "label": "খ",
          "question": "সামাজিকীকরণ বলতে কী বোঝ?",
          "explanation": "যে প্রক্রিয়ার মাধ্যমে মানবশিশু ক্রমশ সামাজিক মানুষে পরিণত হয়, তাকে সামাজিকীকরণ প্রক্রিয়া বলে। সামাজিকীকরণ একটি জীবনব্যাপী প্রক্রিয়া। শিশুর জন্মের পর হতে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাওয়ানোর প্রক্রিয়াই হলো সামাজিকীকরণ। সামাজিকীকরণ ব্যক্তিকে তার সামাজিক জগতে অনুপ্রবেশ করায়, তাকে সমাজের নানা ধরনের কাজকর্মে অংশগ্রহণকারী সভ্য হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করায়।"
        },
        {
          "label": "গ",
          "question": "উদ্দীপকে সামাজিকীকরণে কোনটির প্রভাব লক্ষণীয়? ব্যাখ্যা করো।",
          "explanation": "উদ্দীপকের করিম সাহেবের নাতিদের সামাজিকীকরণে বিশ্বায়ন ও তথ্য প্রযুক্তির প্রভাব লক্ষণীয়। বিশ্বায়ন ও তথ্যপ্রযুক্তির বদৌলতে পৃথিবীর যেকোনো প্রান্তের মানুষ ঘরে বসে একে অন্যের সাথে যোগাযোগ করতে পারছে। মোবাইল ফোন স্যাটেলাইট চ্যানেল, অনলাইন সংবাদপত্র, সামাজিক যোগাযোগের বিভিন্ন 'মাধ্যম, বিভিন্ন বিনোদন সাইট এবং ইন্টারনেটের মাধ্যমে মানুষ সহজেই সারা বিশ্বের বিভিন্ন প্রান্তের মানুষের সাথে যোগাযোগ করতে পারছে। এতে তাদের বৈচিত্র্যপূর্ণ চিন্তাধারা, সংস্কৃতি, পরিবেশ, জীবনধারা, সমাজ, অর্থনীতি, ধর্ম ইত্যাদি সম্পর্কে জানার সুযোগ হচ্ছে। পারস্পরিক আদান- প্রদানের মাধ্যমে মানুষ নিজের অজান্তেই বিভিন্ন বিষয়ে অভ্যস্ত হয়ে যাচ্ছে। জীবনযাত্রা, খাবার-দাবার, পোশাক-পরিচ্ছদ ইত্যাদির ওপর এর প্রভাব দেখা যাচ্ছে। উদ্দীপকেও দেখা যায়, করিম সাহেবের শহরে বসবাসরত দুই নাতির কথা বলার ধরন, পোশাক-পরিচ্ছদ সবকিছুই তার কাছে নিজের সময়ের চেয়ে ভিন্ন মনে হয়। তারা ইংরেজিতে কথা বলতে পারে। এছাড়া তারা কম্পিউটারে দূরের মানুষের সাথে যোগাযোগ করে বিভিন্ন বিষয়ে কথা বলে, যা করিম সাহেবের সময়ে ছিল কল্পনাতীত। সুতরাং বলা যায় যে, করিম সাহেবের নাতিদের সামাজিকীকরণে বিশ্বায়ন ও তথ্য প্রযুক্তি প্রভাব ফেলেছে।"
        },
        {
          "label": "ঘ",
          "question": "উদ্দীপকের আলোকে 'বিশ্ব আজ বিশ্বগ্রাম'- উক্তিটি বিশ্লেষণ করো।",
          "explanation": "\"বিশ্ব আজ বিশ্বগ্রাম'- উদ্দীপকের আলোকে উক্তিটি যথার্থ। তথ্যপ্রযুক্তির কল্যাণে মানুষ আজ সহজেই দূরের মানুষ, সমাজ প্রভৃতির সংস্পর্শে আসতে পারছে, যা বর্তমানে শিশুর সামাজিকীকরণে গুরুত্বপূর্ণ ভূমিকা পালন করছে। যেমনটি উদ্দীপকে বর্ণিত করিম সাহেবের নাতিদের ক্ষেত্রে দেখা যায়। তাঁরা কম্পিউটারে দূরের মানুষের সাথে যোগাযোগ করে এবং বিভিন্ন বিষয় নিয়ে তাদের সাথে আলাপ-আলোচনা করে। বর্তমান বিশ্বের অন্যতম প্রধান আলোচিত একটি বিষয় হলো বিশ্বায়ন। এটি এমন প্রক্রিয়া যা সারাবিশ্বের সকল মানুষকে জাতি-রাষ্ট্রের সীমানার উর্ধ্বে এক বৈশ্বিক গ্রামের ধারণা এনে দিয়েছে। বিশ্বায়নের ফলে আজ সারা বিশ্বের মানুষ। যেন একটি পরিবারের সদস্য। পৃথিবীর যেকোনো প্রান্তের মানুষের সাথে ঘরে বসে যোগাযোগ করা সম্ভব হচ্ছে আইসিটির বদৌলতে। এরূপ বিশ্বগ্রামে পরিণত হওয়ার ফলে বর্তমানে প্রতিটি সমাজব্যবস্থায় বিভিন্ন সংস্কৃতির অবাধ প্রবেশ লক্ষ করা যায়, যা ব্যক্তির স্বতন্ত্র সামাজিকীকরণের ক্ষেত্রে ব্যাপক প্রভাব ফেলে। বর্তমান সময়ে সামাজিকীকরণের ক্ষেত্রে যেসব পরিবর্তন লক্ষ করা যাচ্ছে তা মূলত ব্যক্তির একক প্রচেষ্টার ফল নয়, বরং তা হলো বিশ্বায়ন ও তথ্যপ্রযুক্তির প্রভাব। অর্থাৎ বর্তমান, সমাজে যে ধরনের সামাজিকীকরণ লক্ষ করা যাচ্ছে তা। নির্দিষ্ট কোনো সমাজ বা অঞ্চলের একক কোনো রীতিনীতি বা সামাজিক আদর্শ নয়, বরং তা বিশ্বায়ন ও তথ্য প্রযুক্তির ফলে বিশ্বের বিভিন্ন । সমাজব্যবস্থার বিভিন্ন রীতিনীতি ও আদর্শের সংমিশ্রণ। উপরের আলোচনার পরিপ্রেক্ষিতে একথা সন্দেহাতীতভাবে বলা যায় যে, মানুষ আজ বিশ্বগ্রামে সামাজিকীকরণ শিখছে।"
        }
      ]
    },
    {
      "number": "9",
      "uddipok": "",
      "tag": "AHC 23",
      "sub_questions": [
        {
          "label": "ক",
          "question": "জেন্ডার কী?",
          "explanation": "জেন্ডার হলো নারী-পুরুষের মধ্যকার পার্থক্যের ভিত্তিতে গঠিত সামাজিক সম্পর্কের উপাদান।"
        },
        {
          "label": "খ",
          "question": "স্তরবিন্যাস বলতে কী বোঝ?",
          "explanation": "বিভিন্ন উপাদানের ভিত্তিতে সমাজের মানুষকে নানা স্তরে ভাগ করাই হচ্ছে স্তরবিন্যাস। ভূতত্ত্বে Strata প্রত্যয়টি মাটি বা শিলার বিভিন্ন স্তর বোঝাতে ব্যবহৃত হয়। ভূতত্ত্বের এ বিষয়টি সমাজের উঁচু-নিচু বিভিন্ন শ্রেণি বা মর্যাদার মানুষকে বোঝাতে সমাজবিজ্ঞানে গৃহীত হয়েছে। আর প্রত্যয়টিকে সিঁড়ি বা মইয়ের ধাপের সাথে তুলনা করা যেতে পারে। স্তরবিন্যাস বলতে বোঝায় যেখানে স্তরগুলো সজ্জিত বা বিন্যস্ত। অতএব, স্তরবিন্যাস হলো সমাজের বিভিন্ন গোষ্ঠী বা শ্রেণির উঁচু-নিচু অবস্থান বা বিন্যাস ব্যবস্থা।"
        },
        {
          "label": "গ",
          "question": "উপরের ছকে '?' চিহ্নিত স্থানে সামাজিক অসমতার যৌক্তিক প্রত্যয় ব্যবহার করো এবং তার স্বরূপ ব্যাখ্যা করো।",
          "explanation": "উপরের ছকে '?' চিহ্নিত স্থানে সামাজিক অসমতার জৈবিক উপাদান হবে। সামাজিক অসমতার জৈবিক উপাদানের স্বরূপের ক্ষেত্রে দেখা যায়, সামাজিক অসমতার জৈবিক উপাদানগুলো মূলত প্রাকৃতিকভাবে সৃষ্ট। তাই এগুলোর ওপর মানুষের কোনো হাত নেই। তবে উপাদানগুলো জৈবিক হলেও এগুলোর প্রতি মানুষের দৃষ্টিভঙ্গি ও মনোভাব মূলত সামাজিক। কেননা সমাজবদ্ধ মানুষই এ জৈবিক উপাদানগুলোকে মূল্যায়ন করে। প্রকৃতিগতভাবে মানুষ নারী ও পুরুষ এ দুভাগে বিভক্ত। নারী ও পুরুষভেদে যে সামাজিক অসমতা তা মনুষ্যসৃষ্ট নয়। এ অসমতা সম্পূর্ণ প্রাকৃতিক। বয়সভেদেও সামাজিক অসমতা সৃষ্টি হয়ে থাকে। এভাবে লিঙ্গভিত্তিক, বয়সভিত্তিক, বুদ্ধিভিত্তিক, বংশভিত্তিক, বর্ণভিত্তিক ও নরগোষ্ঠীভিত্তিকভাবে সমাজে অসমতা বিরাজ করে। উদ্দীপকের আলোচ্য ছকে লিঙ্গ, বয়স, বুদ্ধি, বংশ, বর্ণ ও নরগোষ্ঠীর কথা উল্লেখ করা হয়েছে। এগুলো সবই সামাজিক অসমতার জৈবিক উপাদান। তাই বলা যায়, আলোচ্য ছকে সামাজিক অসমতার জৈবিক উপাদান বসবে, যার উল্লিখিত স্বরূপ বিদ্যমান।"
        },
        {
          "label": "ঘ",
          "question": "সামাজিক অসমতার জৈবিক উপাদানগুলো মূলত প্রাকৃতিক, তুমি কি একমত? যুক্তি দাও।",
          "explanation": "সামাজিক অসমতার জৈবিক উপাদানগুলো মূলত প্রাকৃতিক- আমি এ উক্তির সাথে একমত পোষণ করছি। জৈবিক উপাদানভিত্তিক সামাজিক অসমতাগুলো হচ্ছে- ১.লিঙ্গভিত্তিক সামাজিক অসমতা, ২. বয়সভিত্তিক সামাজিক অসমতা, ৩. বুদ্ধিভিত্তিক সামাজিক অসমতা, ৪. বংশভিত্তিক সামাজিক অসমতা, ৫. বর্ণভিত্তিক সামাজিক অসমতা ও ৬. নরগোষ্ঠীভিত্তিক সামাজিক অসমতা। সামাজিক অসমতার জৈবিক উপাদানগুলোর ওপর মানুষের কোনো হাত 'থাকে না। কেননা মানুষ জন্মগতভাবেই নারী-পুরুষ হয়ে সমাজে জন্মগ্রহণ করে থাকে। পরবর্তীতে পুরুষের দৈহিক ও শারীরিক বৈশিষ্ট্যের কারণে নারী তার অধীনতা গ্রহণ করে। বড় শিশুরা সর্বদা কর্মক্ষম বয়সের মানুষের অধীনস্থ হয়ে থেকে সামাজিক অসমতার জন্ম দেয়। সমাজে যার বুদ্ধি বেশি সে সর্বক্ষেত্রে প্রভাব বিস্তার করতে সমর্থ হয়, যেটা সবার পক্ষে করা সম্ভবপর হয়ে ওঠে না। বংশের কারণেও একটি পরিবার বা গোষ্ঠী সমাজে অন্যদের ওপর অবস্থান করে সামাজিক অসমতার জন্ম দেয়। এভাবে দেখা যায়, সামাজিক অসমতার সকল জৈবিক উপাদান মূলত স্বাভাবিকভাবেই সামাজিক অসমতা সৃষ্টি করে থাকে। উপরের আলোচনার ভিত্তিতে একথা নিঃসন্দেহে বলা যায়, সামাজিক অসমতার জৈবিক উপাদানগুলো মূলত প্রাকৃতিক।"
        }
      ]
    },
    {
      "number": "10",
      "uddipok": "দরিদ্র পরিবারে জন্ম নেওয়া মেধাবী ছাত্র-মিনহাজ বিশ্ববিদ্যালয়ে পড়াশুনা শেষ করে অনেক চেষ্টা করেও চাকরির দেখা পেল না। নিজের জীবনের চাহিদা মেটাতে এবং বাবা-মায়ের সংসারেও কোন ধরনের আর্থিক সহায়তা করতে পারছে না। তাই মিনহাজ দীর্ঘদিন হতাশায় ভুগে ছিনতাই চক্রের সাথে যোগ দিয়ে ছিনতাই, চুরি, ডাকাতি, খুনসহ নানাবিধ অসামাজিক কর্মকান্ডে লিপ্ত হয়।",
      "tag": "AHC 23",
      "sub_questions": [
        {
          "label": "ক",
          "question": "প্যারোল কী?",
          "explanation": "কোনো অপরাধী কারাগারে শাস্তি ভোগের একটি নির্দিষ্ট সময় অতিক্রম করার পর তাকে শর্ত সাপেক্ষে মুক্তি দেওয়ার ব্যবস্থাকে প্যারোল বলা হয়।"
        },
        {
          "label": "খ",
          "question": "অপরাধ ও বিচ্যুতির মধ্যে পার্থক্য দেখাও।",
          "explanation": "আইন ভঙ্গমূলক কাজ হচ্ছে অপরাধ, অন্যদিকে বিচ্যুতি হচ্ছে সমাজে অনাকাঙ্ক্ষিত আচরণ। বিচ্যুতি ও অপরাধ ঘনিষ্ঠ হলেও এরা এক নয়, প্রকৃতপক্ষে বিচ্যুতির ধারণা অপরাধের চেয়ে বড়। অপরাধ হলো কেবল আইনের লঙ্ঘন। অপরাধের শাস্তি রাষ্ট্র কতৃক নির্ধারিত। সে শাস্তি হতে পারে লঘু অথবা গুরু। কিন্তু বিচ্যুতি হচ্ছে সেই আচরণ যা আইন লঙ্ঘন করে না তবে বিচ্যুতিমূলক আচরণকে সমাজের অধিকাংশ মানুষ নেতিবাচক দৃষ্টিতে দেখে থাকে। এর মাধ্যমে সামাজিক সংহতি কিছুটা হলেও বিনষ্ট হয়। তাই বলা যায়, অপরাধ ও বিচ্যুতি মূলত দুটি আলাদা বিষয় এবং উভয়ের মধ্যে কিছু পার্থক্যও পরিলক্ষিত হয়।"
        },
        {
          "label": "গ",
          "question": "উদ্দীপকের মিনহাজের অপরাধী হওয়ার কারণ ব্যাখ্যা করো।",
          "explanation": "মিনহাজের অপরাধী হওয়ার অর্থনৈতিক কারণ বিদ্যমান। অপরাধের অন্যতম কারণ অর্থনৈতিক দুরবস্থা। এ প্রসঙ্গে জার্মান দার্শনিক কার্ল মার্কস বলেন, \"পুঁজিবাদী অর্থনীতির শোষণের ফলশ্রুতিই হলো অপরাধ।\" অপরাধের অর্থনৈতিক কারণের পেছনে যে দুটি বিষয় মুখ্য ভূমিকা পালন করে তা হলো- দারিদ্র্য এবং বেকারত্ব। দারিদ্র্যের কারণে সাধারণত ছোটখাটো চুরি, ছিনতাই 'ইত্যাদি ঘটে। আবার বেকারত্ব অনেকের জীবনে হতাশা এনে দেয়। এই হতাশাগ্রস্ত মানুষগুলো ছিনতাই, খুন, রাহাজানি ইত্যাদি অপরাধে জড়িয়ে পড়ে। যেমনটি উদ্দীপকের শান্তর ক্ষেত্রে ঘটেছে। উদ্দীপকের শান্ত পড়াশোনা শেষ করে চাকরি না পেয়ে আর্থিক অসচ্ছলতার কারণে হতাশাগ্রস্ত হয়ে পড়ে। এই হতাশা থেকে সে অপরাধে জড়িয়ে পড়ে। অর্থাৎ তার অপরাধের পেছনে বেকারত্ব দায়ী। তাই বলা যায়, মিনহাজের অপরাধী হওয়ার পেছনে অর্থনৈতিক কারণ দায়ী।"
        },
        {
          "label": "ঘ",
          "question": "উদ্দীপকে বর্ণিত মিনহাজের মতো অনেকের অপরাধী হওয়ার জন্য উক্ত কারণটির ভূমিকা রয়েছে- বিশ্লেষণ করো।",
          "explanation": "উদ্দীপকের মিনহাজের মতো অনেকের অপরাধী হওয়ার পেছনে কারণ হিসেবে অর্থনৈতিক অনটন সক্রিয় ভূমিকা রাখে। প্রবাদ আছে, 'অভাবে স্বভাব নষ্ট।' সমাজের সিংহভাগ অপরাধীর জন্ম দরিদ্র পরিবারে। অভাব-অনটন দূর করতে অনেকে চুরি, ডাকাতি ইত্যাদি অপরাধে লিপ্ত হয়। আবার অভাবের কারণে মানুষ বদমেজাজি হয়ে ওঠে এবং সহজেই দাঙ্গা, হাঙ্গামা, খুন প্রভৃতি সংঘটনে উদ্যত হয়। এক পরিসংখ্যানে দেখা গেছে, যেসব মেয়েরা পতিতাবৃত্তিতে নিয়োজিত তাদের সিংহভাগ অভাবগ্রস্ত ও দরিদ্র পরিবারের সদস্য। বাংলাদেশের সমাজবিজ্ঞানের জনক ড. নাজমুল করিম বলেন, \"গরিবদের ভেতরই বেশিরভাগ অপরাধী পাওয়া যায়।\" অপরাধের অর্থনৈতিক কারণ ব্যাখ্যা করতে গিয়ে জার্মান দার্শনিক কার্ল মার্কস বলেন, \"পুঁজিবাদী অর্থনীতির শোষণের ফলশ্রুতিই অপরাধ।\" অন্য এক পরিসংখ্যানে দেখা গেছে, সমাজে আর্থিক অনটন দেখা দিলে অপরাধ প্রবণতা বেড়ে যায়। উপরের আলোচনা ও সমাজবিজ্ঞানীদের মতামতের ওপর ভিত্তি করে বলা যায়, উদ্দীপকের মিনহাজের মতো অপরাধী হওয়ার জন্য অর্থনৈতিক কারণ সক্রিয় ভূমিকা রাখে।"
        }
      ]
    },
    {
      "number": "11",
      "uddipok": "সামাজিক পরিবর্তন সংক্রান্ত প্যারেটো তাঁর তত্ত্বকে দুইভাগে ভাগ করেছেন। (১) শাসক এলিট ও (২) অশাসক এলিট। তাঁর মতে, রাষ্ট্রের বা সমাজের শাসন ক্ষমতায় থাকে শাসক এলিট শ্রেণি। শাসক এলিট সবসময় শাসক থাকে না, অশাসক এলিট শ্রেণিও শাসক এলিটের ভূমিকায় অবতীর্ণ হয়। এভাবে শাসন ক্ষমতা হাত বদল হয়।",
      "tag": "AHC 23",
      "sub_questions": [
        {
          "label": "ক",
          "question": "প্রগতি কী?",
          "explanation": "কাঙ্ক্ষিত বা বাঞ্ছিত পরিবর্তনই হচ্ছে প্রগতি।"
        },
        {
          "label": "খ",
          "question": "উন্নয়ন বলতে কী বোঝ?",
          "explanation": "উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। কোনো কিছুর ইতিবাচক বিকাশের মাধ্যমে অনুন্নত স্তর থেকে উন্নত স্তরে উত্তরণকে উন্নয়ন বলে। অর্থনীতিবিদ গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমশ বর্ধমান, সংখ্যাবাচক এবং গুণবাচক পরিবর্তন, যা ইতিবাচক রূপান্তরকে নির্দেশ করে।\" বস্তুত উন্নয়ন বলতে কোনো কিছুর ক্ষুদ্র অংশের ক্রমাগত প্রসার ও পূর্ণতার বিকাশকে বোঝায়।"
        },
        {
          "label": "গ",
          "question": "উদ্দীপকে বর্ণিত তত্ত্বটি কী তত্ত্ব নামে পরিচিত? ব্যাখ্যা করো।",
          "explanation": "উদ্দীপকে বর্ণিত তত্ত্বটি প্যারেটোর চক্রাকার তত্ত্ব নামে পরিচিত। প্যারেটোর মতে, সমাজের সবচেয়ে সক্ষম ও পারদর্শী ব্যক্তিরা হচ্ছেন এলিট। ক্ষমতায় অধিষ্ঠিত এলিটরা হলো শাসক এলিট এবং ক্ষমতাশীল অথচ ক্ষমতায় অধিষ্ঠিত নয় এরা হচ্ছেন অশাসক এলিট। এই দুই এলিট মিলে সমাজের চাকা ঘুরাচ্ছে। ক্ষমতায় অধিষ্ঠিত এলিট চিরকাল ক্ষমতায় থাকে না। এলিটদের অবস্থান চক্রাকারে পরিবর্তিত হয়। অশাসক এলিট শাসক এলিটদের পরাস্ত করে ক্ষমতায় আসে এবং তারা আবার একদিন পরাস্ত হয়ে ক্ষমতা ত্যাগ করে। প্যারেটোর মতে, পরিবর্তনের এই চক্র অবিরাম চলতেই থাকে। উদ্দীপকের তথ্যানুযায়ী, প্যারেটো তাঁর সামাজিক পরিবর্তন সংক্রান্ত তত্ত্বে সমাজের অভিজাত শ্রেণিকে শাসক এলিট ও অশাসক এলিট এই দুই ভাগে ভাগ করেছেন। প্যারেটোর মতে, শাসক এলিট ক্ষমতায় থাকলেও সবসময় থাকে না। সময়ের পরিবর্তনে অশাসক এলিটও শাসক এলিটের জায়গা দখল করে নেয়। এভাবে শাসক ও অশাসক এলিটের হাতে শাসক ক্ষমতার বদল ঘটে। উদ্দীপকের এসব তথ্যের সাথে প্যারেটোর চক্রাকারে তত্ত্বের সাদৃশ্য রয়েছে। তাই বলা যায়, উদ্দীপকে প্যারেটোর সামাজিক পরিবর্তন সংক্রান্ত তত্ত্বের প্রতিফলন ঘটেছে, যা প্যারেটোর চক্রাকার তত্ত্ব নামে পরিচত"
        },
        {
          "label": "ঘ",
          "question": "সমাজ পরিবর্তনের ক্ষেত্রে উক্ত তত্ত্বটি কতটা কার্যকর? বিশ্লেষণ করো।",
          "explanation": "সমাজ পরিবর্তনের ক্ষেত্রে উক্ত তত্ত্বটি অর্থাৎ প্যারেটোর চক্রাকার তত্ত্ব অত্যন্ত কার্যকর। প্যারেটোর চক্রাকার তত্ত্ব অনুযায়ী, শাসক ও অশাসক এলিট শ্রেণি চক্রকারে শাসক ক্ষমতায় অধিষ্ঠিত হয়। এলিটদের এই চক্রাকার আবর্তনের কারণ হলো, শাসক এলিটরা যে শক্তি নিয়ে ক্ষমতায় আরোহণ করে তা ব্যবহার করে তারা টিকে থাকতে চায়। পরবর্তীকালে তারা নানা ছল চাতুরির আশ্রয় নেয়। এমন অবস্থায় অশাসক এলিট শ্রেণিটি এক সময় শাসক এলিটদের স্থানান্তরিত করার মাধ্যমে নিজেরা ক্ষমতায় বসে শাসক এলিট হিসেবে পরিচিতি লাভ করে। প্যারেটোর মতে, পরিবর্তনের এই চক্র অবিরাম চলতেই থাকে। শাসক ও অশাসক এলিট শ্রেণি শাসক ক্ষমতায় অধিষ্ঠিত হয়ে নানামুখী' কার্যক্রম গ্রহণ করে। ফলে সমাজে পরিবর্তন আসে। উদাহরণ হিসেবে যুক্তরাজ্যের কথা বলা যায়। দেশটিতে কনজারভেটিভ পার্টি একসময় শাসক এলিট হিসেবে ক্ষমতায় আরোহণ করে বিভিন্নমুখী কার্যক্রম গ্রহণ ও বাস্তবায়ন করে। আবার অন্যসময় লেবার পার্টি শাসক এলিটের ভূমিকায় অবতীর্ণ হয়ে তাদের গৃহীত কার্যক্রম বাস্তবায়ন করে। এর ফলে দেশটির সমাজ ব্যবস্থায় পরিবর্তন সৃষ্টি হয়। তবে এই পরিবর্তন ইতিবাচক ও নেতিবাচক উভয় ধরনেরই হতে পারে। উপরের আলোচনার ভিত্তিতে বলা যায়, শাসন ক্ষমতার পরিবর্তনের ফলে সমাজেও পরিবর্তন ঘটে। আর প্যারেটোর চক্রাকার তত্ত্ব শাসক ক্ষমতার পরিবর্তনকে কেন্দ্র করেই প্রণীত হয়েছে। তাই বলা যায়, প্যারেটোর চক্রাকার তত্ত্বটি সমাজ পরিবর্তন বিশ্লেষণে অত্যন্ত কার্যকর ভূমিকা পালন করে"
        }
      ]
    }
  ]
}