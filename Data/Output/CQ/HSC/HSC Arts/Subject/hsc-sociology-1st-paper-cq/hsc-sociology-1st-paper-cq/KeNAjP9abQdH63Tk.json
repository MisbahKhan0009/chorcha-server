{
  "title": "বিএএফ শাহীন কলেজ, কুর্মিটোলা ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "একাদশ শ্রেণির ছাত্র নিশুর সমাজ সম্পর্কে জানার আগ্রহ ব্যাপক। সে সমাজের উদ্ভব, বিকাশ সম্পর্কে জানতে ইচ্ছুক। তাছাড়া সামাজিক আইন, সাংস্কৃতিক ক্রমবিকাশ, মানুষের ক্রম উন্নয়ন প্রভৃতি সম্পর্কে জ্ঞান লাভের মাধ্যমে নিজেকে একজন পরিপূর্ণ মানুষ হিসেবে গড়ে তুলতে চায়।",
      "tag": "BAFSCK 23",
      "sub_questions": [
        {
          "label": "ক",
          "question": "\"সমাজবিজ্ঞানই একমাত্র বিজ্ঞান যা সমাজ ও সামাজিক সম্পর্ক বিষয়ে অধ্যয়ন করে\"- উক্তিটি কোন সমাজবিজ্ঞানীর?",
          "explanation": "\"সমাজবিজ্ঞান একমাত্র বিজ্ঞান যা সমাজ এবং সামাজিক সম্পর্ক বিষয়ে অধ্যয়ন করে\"- সংজ্ঞাটি সমাজবিজ্ঞানী ম্যাকাইভার ও পেজের।"
        },
        {
          "label": "খ",
          "question": "\"সমাজবিজ্ঞান একটি বিশ্লেষণধর্মী বিজ্ঞান\"- ব্যাখ্যা করো।",
          "explanation": "সমাজবিজ্ঞানে গোটা সমাজের নিখুঁত বিশ্লেষণ ও পর্যালোচনা থাকে বলে শাস্ত্রটিকে বিশ্লেষণধর্মী বিজ্ঞান বলা হয়। আমরা জানি, সমাজবিজ্ঞান কেবল সমাজের প্রপঞ্চ বা ঘটনাবলির আলোচনাই করে না, বরং ওই প্রপঞ্চ বা ঘটনাসমূহের মধ্যে কার্যকারণ সম্পর্ক নির্ণয়ের প্রচেষ্টাও চালায়। এক্ষেত্রে যুক্তিবাদী বিচার-বিশ্লেষণের সহায়তা নেয়া হয়। তাই সমাজবিজ্ঞানকে একটি বিশ্লেষণধর্মী বিজ্ঞান বলা হয়।"
        },
        {
          "label": "গ",
          "question": "নিশুর জানা বিষয়ের সাথে তোমার পঠিত কোন বিষয়ের পরিধির সাদৃশ্য রয়েছে? ব্যাখ্যা করো।",
          "explanation": "নিশুর জানার বিষয়ের সাথে আমার পঠিত সমাজবিজ্ঞান বিষয়ের পরিধির সাদৃশ্য রয়েছে। একাদশ শ্রেণির শিক্ষার্থী নিশুর সমাজ সম্পর্কে জানার ব্যাপক আগ্রহ রয়েছে। সে সমাজের উদ্ভব'ও বিকাশ সম্পর্কেও জানতে ইচ্ছুক। এছাড়া সে সামাজিক আইন, সাংস্কৃতিক ক্রমবিকাশ, মানুষের ক্রম-উন্নয়ন প্রভৃতি সম্পর্কে জ্ঞানলাভ করতে চায়। নিশুর জানার বিষয়ের এ সকল উপাদানের সাথে আমার পঠিত সমাজবিজ্ঞান বিষয়ের পরিধির সাদৃশ্য রয়েছে। কারণ সমাজবিজ্ঞান এমন একটি বিজ্ঞান, যা গোটা সমাজকে বিজ্ঞানভিত্তিক বিশ্লেষণ করে। অর্থাৎ মানবসমাজের প্রতিটি উপাদান সমাজবিজ্ঞানের পরিধিভুক্ত। কীভাবে মানবসমাজের উদ্ভব হয়েছে, কীভাবে এর বিকাশ ঘটেছে, কীভাবে সমাজের কাঠামোর পরিবর্তন সাধন হয়েছে, কীভাবে মানুষ সমাজবদ্ধ হয়েছে প্রভৃতি সমাজবিজ্ঞানের পরিধিভুক্ত। নিশু যেসব বিষয়ে জানতে আগ্রহী সেগুলোও সমাজ সম্পর্কিত। তাই বলা যায়, নিশুর জানার বিষয়ের সাথে সমাজবিজ্ঞানের পরিধির সাদৃশ্য রয়েছে।"
        },
        {
          "label": "ঘ",
          "question": "মানুষের সামাজিক আচরণই উক্ত বিষয়ের পরিধিভুক্ত- তুমি কি একমত? মতামত দাও।",
          "explanation": "মানুষের সব সামাজিক আচরণ সমাজবিজ্ঞান বিষয়ের পরিধিভুক্ত- আমি বিষয়টির সাথে একমত পোষণ করি। সমাজবিজ্ঞান সমাজের বিভিন্ন ব্যক্তি, গোষ্ঠী ও প্রতিষ্ঠানের মধ্যে যোগসূত্র নির্ণয় ও তাদের মধ্যে পারস্পরিক সম্পর্ক স্থাপনের চেষ্টা করে। মানবসমাজ তথা সামাজিক মানুষের সামাজিক আচরণ নিয়ে সমাজবিজ্ঞান পর্যালোচনা করে থাকে। বাস্তবিক অর্থে সমাজবিজ্ঞানের উদ্দেশ্য হলো গোটা সমাজের নিখুঁত বিশ্লেষণ। এ অর্থে গোটা সমাজকে আমরা সমাজবিজ্ঞানের পরিধি হিসেবে গণ্য করতে পারি। সমাজ যেমন ব্যাপক, সমাজবিজ্ঞানের পরিধিও তত ব্যাপক। অর্থাৎ মানুষের যেকোনো সামাজিক আচরণই সমাজবিজ্ঞানের পরিধিভুক্ত। কেননা সমাজবিজ্ঞান ও এর বিভিন্ন শাখা- প্রশাখা সর্বদা সমাজস্থ মানুষের সাথে সম্পর্কিত বিষয় নিয়ে গবেষণা, পর্যালোচনা ও সমাধানের পথনির্দেশ করে। মানুষের পারিপার্শ্বিক অবস্থা তথা সামাজিক, রাজনৈতিক, অর্থনৈতিক, সাংস্কৃতিকসহ প্রতিটি উপাদান সমাজবিজ্ঞানের পরিধিভুক্ত। আর সমাজবিজ্ঞানের এসব উপাদানের মূল উদ্দেশ্য হলো মানুষের আচরণকে বিশ্লেষণ ও নিয়ন্ত্রণ করে সমাজের কাঙ্ক্ষিত পরিবর্তন সূচনা করা। উপরের আলোচনার পরিপ্রেক্ষিতে তাই বলা যায়, মানুষের সব ধরনের সামাজিক আচরণই সমাজবিজ্ঞানের পরিধিভুক্ত।"
        }
      ]
    },
    {
      "number": "2",
      "uddipok": "শুভপুর গ্রামের কতিপয় যুবক করোনা মহামারীর প্রথমদিকে গ্রামের মানুষদের স্বাস্থ্যসচেতনতামূলক নানা কর্মসূচি গ্রহণ করে। হাত ধোয়া, স্যানিটাইজার ব্যবহার, মাস্ক পরিধান, সামাজিক দূরত্ব বজায় রাখাসহ নানাবিধ প্রচারণা চালায়। গ্রামের হতদরিদ্র পরিবারের জন্য ত্রাণ সহযোগিতার ব্যবস্থা করে। তাদের এ জাতীয় কর্মকাণ্ড গ্রামের মানুষের নিকট খুবই সমাদৃত হয়।",
      "tag": "BAFSCK 23",
      "sub_questions": [
        {
          "label": "ক",
          "question": "সামাজিক নিয়ন্ত্রণ কী?",
          "explanation": "সামাজিক নিয়ন্ত্রণ হচ্ছে এমন প্রক্রিয়া বা ব্যবস্থা, যা ব্যক্তির আচরণকে নিয়ন্ত্রণ করে।"
        },
        {
          "label": "খ",
          "question": "পরিবার একটি প্রাথমিক ও অনৈচ্ছিক দল- ব্যাখ্যা করো।",
          "explanation": "পরিবারের সদস্য হওয়া ব্যক্তির ইচ্ছা-অনিচ্ছাধীন বিষয় নয় বলে পরিবারকে একটি প্রাথমিক ও অনৈচ্ছিক দল বলা হয়। অনৈচ্ছিক দলের সদস্য হওয়া ব্যক্তির ইচ্ছানির্ভর নয়। পরিবার একটি অনৈচ্ছিক দল এই কারণে যে, এর সদস্যরা চাইলেই কেউ এ দল পরিত্যাগ করতে পারে না। অর্থাৎ পরিবারের সদস্য হওয়া বা না হওয়ার ক্ষেত্রে ব্যক্তির ইচ্ছার কোনো মূল্য নেই। এখানে ব্যক্তি জন্মসূত্রেই এর সদস্য এবং মৃত্যু পর্যন্ত তার এ সদস্যপদ বহাল থাকে। তাই পরিবারকে একটি প্রাথমিক ও অনৈচ্ছিক দল বলা হয়।"
        },
        {
          "label": "গ",
          "question": "উদ্দীপকের গ্রামের যুবকদের উদ্যোগ সমাজবিজ্ঞানের কোন মৌল প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকে বর্ণিত বিবাহটি হলো বিষম কাজিন বিবাহ। পাত্র-পাত্রীর পরিচিতির ভিত্তিতে বিবাহকে চারভাগে ভাগ করা হয়। যথা- লেভিরেট, সরোরেট, সমান্তরাল কাজিন বিবাহ এবং বিষম কাজিন বিবাহ। বিষম কাজিন বিবাহ হচ্ছে এমন একটি বিবাহ ব্যবস্থা, যা মামাতো ও ফুফাতো ভাই-বোনের মধ্যে অনুষ্ঠিত হয়। সাধারণত মুসলিম সমাজে এ ধরনের বিবাহ পরিলক্ষিত হয়। উদ্দীপকে দেখা যায়, কৃষক পরিবারের ছেলে রফিক ঢাকায় চাকরি করে। মামাতো বোন স্বর্ণাকে বিয়ে করে সে ঢাকায় বসবাস করছে। তার মামাতো বোনকে বিবাহ করা উপরে আলোচিত বিষম কাজিন বিবাহের সাথে সাদৃশ্যপূর্ণ। তাই বলা যায়, উদ্দীপকে বর্ণিত বিবাহটি বিষম কাজিন বিবাহ।"
        },
        {
          "label": "ঘ",
          "question": "শুভপুর গ্রামের যুবকদের উদ্যোগে বর্তমানে হতাশায় নিমজ্জিত থাকা অন্য যুবকদের অনুপ্রেরণা যোগাবে- বিশ্লেষণ করো।",
          "explanation": "শুভপুর গ্রামের যুবকদের উদ্যোগ সামাজিক সমস্যা সমাধানে সম্মিলিত প্রয়াসের দৃষ্টান্ত স্থাপনের মাধ্যমে বর্তমানে হতাশায় নিমজ্জিত থাকা অন্য যুবকদের অনুপ্রেরণা যোগাবে। - সংঘের মাধ্যমে কিছু মানুষ একত্রিত হওয়ার সুযোগ লাভ করে। তাছাড়া সংঘের সকল মানুষ একটি অভিন্ন উদ্দেশ্যকে সামনে নিয়ে অগ্রসর হয়। যার ফলে তাদের মধ্যে সমজাতীয় চেতনা কাজ করে। সংঘের প্রতিটি সদস্যই একটি মাত্র চেতনায় উদ্বুদ্ধ। তারা সমাজের যেকোনো সমস্যায় একজোট হয়ে সমাধানের লক্ষ্যে কাজ করে। ফলে সমাজের মধ্যে সামাজিক সংহতি তৈরি হয়। সংঘের অন্যতম প্রধান উদ্দেশ্য থাকে সামাজিক কল্যাণ। সংঘের সদস্যরা সামাজিক কল্যাণের নিমিত্তে বহুবিধ উদ্যোগ নিয়ে থাকে। যেমন- বঞ্চিত শিশুদের নিরাপত্তা প্রদান করা, মুমূর্ষু রোগীর জন্য রক্তের ব্যবস্থা করা, রাস্তাঘাট সংস্কার করা, হতদরিদ্রদের সাধ্যের মধ্যে সহায়তা করা ইত্যাদি। এ সমস্ত কাজের মাধ্যমে সমাজ যেমন উপকৃত হয় তেমনি এটি মানুষের মধ্যে এক ধরনের ইতিবাচক ধারণা তৈরি করে। ফলে সমাজের অন্যান্য ব্যক্তিরাও সামাজিক কল্যাণ সাধনে উদ্বুদ্ধ হয়। তেমনিভাবে উদ্দীপকের যুবকদের উদ্যোগের সফলতাও অন্যান্য যুবকদেরকেও সামাজিক কল্যাণমূলক কাজ করতে প্রেরণা যোগাবে। কারণ অনেক সময় মানুষ কোনো উদ্যোগ গ্রহণের পূর্বেই এর ভবিষ্যৎ সামাজিক প্রতিক্রিয়া সম্পর্কে নেতিবাচক পূর্বানুমান করে ফেলেন। যেমন- 'এই কাজ করলে লোকে কী বলবে?' 'আমি সফল হতে পারব তো?' ইত্যাদি নেতিবাচক প্রশ্ন ব্যক্তির মনে উত্থিত হয়। ফলে যেকোনো উদ্যোগ গ্রহণের পূর্বেই তিনি হতাশায় নিমজ্জিত হন, যা সামাজিক কল্যাণ বাধাগ্রস্ত করে। আর এসব হতাশাগ্রস্ত ব্যক্তিদের সামনে উদ্দীপকের মতো সংঘের কর্মকাণ্ড অন্যতম অনুপ্রেরণা হিসেবে কাজ করে এবং তারাও বিভিন্ন উদ্যোগ গ্রহণে উদ্যত হয়। উপরের আলোচনা শেষে তাই আমি একমত যে, উদ্দীপকের যুবকদের জনকল্যাণমূলক কাজ সমাজের হতাশায় নিমজ্জিত অন্যান্য যুবকদের অনুপ্রেরণা যোগাবে।"
        }
      ]
    },
    {
      "number": "3",
      "uddipok": "দীর্ঘ ২০ বছর পর মার্কিন যুক্তরাষ্ট্রের সামরিক বাহিনী আফগানিস্তানে দখল দায়িত্বের অবসান ঘটিয়ে নিজ দেশে ফিরে গেছে। মার্কিন বাহিনী দেশ থেকে চলে যাওয়ার পর তালিবানরা যুদ্ধের মাধ্যমে পুনরায় আফগানিস্তানের ক্ষমতা দখল করেছে। তাদের নৃশংস আচরণে ভীত হয়ে অসংখ্য আফগান দেশ ছেড়ে পালিয়ে-নানা দেশে আশ্রয় গ্রহণ করে। তালেবানদের কারণে সাধারণ আফগানরা যেমন বাস্তুচ্যুত হচ্ছে তেমনি তাদের সমাজের এমন একটি বিষয় ভেঙে পড়েছে, যা প্রধান প্রধান প্রতিষ্ঠান ও গোষ্ঠীর যৌক্তিক সমন্বয়ে গড়ে ওঠে।",
      "tag": "BAFSCK 23",
      "sub_questions": [
        {
          "label": "ক",
          "question": "শ্রেণি কী?",
          "explanation": "শ্রেণি হলো একই ধরনের আয় ও সুযোগ-সুবিধা ভোগকারী সামাজিক গোষ্ঠী।"
        },
        {
          "label": "খ",
          "question": "লোকাচার বলতে কী বোঝায়?",
          "explanation": "লোকাচার বলতে এমন কতকগুলো সাধারণ রীতিনীতি ও আচার অনুষ্ঠানকে বোঝায় যেগুলো মানুষের সামাজিক জীবনের সাথে গভীরভাবে জড়িত। লোকাচার হচ্ছে সমাজবদ্ধ মানুষের স্বীকৃত ব্যবহার প্রণালি। এটি এক প্রকার ব্যবহার ও আচরণের গৃহীত পন্থা যা সামাজিক পরিবর্তনের সাথে পরিবর্তিত হয়। যেমন- সমাজের সাধারণ প্রথা, শিষ্টাচার, আদব-কায়দা প্রভৃতি লোকাচারের উদাহরণ।"
        },
        {
          "label": "গ",
          "question": "উদ্দীপকে আফগানিস্তানের সমাজের যে বিষয়টি ভেঙে পড়ার কথা বলা হয়েছে তার ধারণা ব্যাখ্যা করো।",
          "explanation": "উদ্দীপকে আফগানিস্তানের সমাজের সমাজকাঠামো ভেঙে পড়ার কথা বলা হয়েছে। সমাজকাঠামো মূলত একটি বিমূর্ত প্রত্যয়। সমাজকাঠামো বলতে সমাজের গঠনপ্রণালিকে বোঝায়। অর্থাৎ সমাজ কী কী উপাদান দ্বারা কীভাবে গঠিত সেটাই সমাজকাঠামোর মূল বিষয়। সমাজকাঠামোকে সমাজবিজ্ঞানের অন্যতম কেন্দ্রীয় প্রত্যয় হিসেবে গণ্য করা হয়। কেননা সমাজবিজ্ঞানের মূল আলোচ্য বিষয় সমাজ। আবার সমাজ বলতে বস্তুত সমাজের কাঠামোকেই বোঝায়। কারণ কাঠামোর মধ্য দিয়েই সমাজের রূপ প্রকাশ পায়। কার্ল মার্কস সমাজকাঠামোর দুটি ভিত্তির কথা উল্লেখ করেছেন। যথা- সমাজের মৌল কাঠামো এবং সমাজের উপরিকাঠামো। সমাজের মৌল কাঠামো বলতে কোনো সমাজের অর্থনৈতিক উৎপাদন ব্যবস্থা এবং ঐ ব্যবস্থার সঙ্গে সম্পর্কযুক্ত বিভিন্ন পেশা বা শ্রেণির মানুষের সম্পর্ককে বোঝায়। মৌল কাঠামোর ওপর ভিত্তি করেই সমাজের উপরি কাঠামো গড়ে ওঠে। আইনকানুন, দর্শন, রাজনীতি, সংস্কৃতি ইত্যাদি হলো উপরি কাঠামোর উদাহরণ বা মৌল কাঠামোর ওপর ভিত্তি করে গড়ে ওঠে। উদ্দীপকে দেখা যায়, তালিবানরা আফগানিস্তানের রাষ্ট্র ক্ষমতা দখল করার পর অসংখ্য সাধারণ আফগান বাস্তুচ্যুত হয়েছে। তেমনিভাবে তাদের সমাজস্থ প্রতিষ্ঠান ও গোষ্ঠীর সমন্বয়ে গড়ে ওঠা একটি বিষয় ভেঙে পড়ছে। উপরের আলোচনার সাথে তুলনা করলে বোঝা যায়, এ বিষয়টি আফগান সমাজের সমাজকাঠামোর ভাঙনকে নির্দেশ করছে।"
        },
        {
          "label": "ঘ",
          "question": "উক্ত বিষয়ের উপাদানসমূহ বিশ্লেষণ করো।",
          "explanation": "উক্ত বিষয় তথা সমাজকাঠামোর বেশ কিছু উপাদান রয়েছে। সমাজকাঠামোর উপাদানসমূহ নিম্নে বর্ণনা করা হলো- সমাজকাঠামোর একটি গুরুত্বপূর্ণ উপাদান হলো পরিবার। মানব শিশু পরিবার থেকে যে আদর্শ ও মূল্যবোধ শিক্ষা লাভ করে তা সমাজকাঠামো সুদৃঢ়করণে সুদূরপ্রসারী ভূমিকা রাখে। বিবাহ হলো একটি বিশেষ সামাজিক স্বীকৃতি। যেখানে নারী-পুরুষ বৈধভাবে একে অপরের সাথে যৌন সম্পর্ক স্থাপন ও সন্তান-সন্ততি জন্মদানের সুযোগ লাভ করে থাকে। যেসব প্রতিষ্ঠান রাজনৈতিক কর্মকান্ডের সাথে জড়িত এবং রাষ্ট্রের তত্ত্বাবধানে প্রতিষ্ঠিত ও পরিচালিত হয় সেগুলোই রাজনৈতিক প্রতিষ্ঠান। যেমন- আইন বিভাগ, শাসন বিভাগ, বিচার বিভাগ ইত্যাদি। যেহেতু রাজনৈতিক প্রতিষ্ঠানের মূল লক্ষ্য হলো, সমাজে শান্তিশৃঙ্খলা বজায় রাখা সেহেতু সমাজকাঠামোর উপাদান হিসেবে রাজনৈতিক প্রতিষ্ঠানের ভূমিকা অনন্য। সমাজ গঠনে ধর্মীয় প্রতিষ্ঠান যেমন- মসজিদ, মন্দির, গির্জা, প্যাগোডা প্রভৃতি ধর্মীয় প্রতিষ্ঠানের অন্তর্ভুক্ত। সমাজবিজ্ঞানী গিন্সবার্গ ধর্মীয় প্রতিষ্ঠানকে সমাজকাঠামোর অন্তর্ভুক্ত করেছেন। বিভিন্ন ধরনের শিক্ষাপ্রতিষ্ঠান যেমন- স্কুল, কলেজ, বিশ্ববিদ্যালয়, মাদ্রাসা, মক্তর প্রভৃতি সমাজকাঠামোর অন্যতম উপাদান। ব্যাংক, বিমা, ইন্স্যুরেন্স কোম্পানি প্রভৃতি হলো সমাজের অর্থনৈতিক প্রতিষ্ঠান। সমাজস্থ মানুষের পারস্পরিক ভাবের আদান-প্রদানে ভাষা মৌলিক ভূমিকা পালন করে। ভাষার মাধ্যমে মানবসমাজের সাংস্কৃতিক ঐতিহ্য প্রকাশ পায়। তাই ভাষা সমাজকাঠামোর অন্যতম উপাদান। পরিশেষে আমরা বলতে পারি যে, সমাজ জীবনকে সচল রাখার জন্যে সমাজে বিভিন্ন রকমের অনুষ্ঠান, প্রতিষ্ঠান গড়ে উঠেছে যা প্রতিটিই সমাজকাঠামোর উপাদান হিসেবে বিবেচিত হয়ে থাকে।"
        }
      ]
    },
    {
      "number": "4",
      "uddipok": "ঢাকার ইট পাথরের দালানকোঠা, কংক্রিটের রাস্তা, ট্রাক, বাস, গাড়ির হর্নের বিকট শব্দ, জনস্রোত আর তীব্র যানজট ঠেলে অফিসে যাওয়ার একঘেয়েমিতে হাঁফিয়ে উঠেন মিসেস মাহমুদা। ক্লান্তি কাটাতে তিনি চলে যান সুন্দরবন। তিনি লক্ষ করেন, সুন্দরবন সংলগ্ন 'শান্ত-নিবিড় গ্রামের ঘরগুলোর অধিকাংশই গোলপাতার তৈরি। যাতায়াতের বাহন একমাত্র নৌকা। মানুষের পেশা মধু সংগ্রহ, সমুদ্র ও নদীতে মাছ ধরা। এলাকার মানুষের জীবনযাত্রা তাকে প্রশান্তি দেয়।",
      "tag": "BAFSCK 23",
      "sub_questions": [
        {
          "label": "ক",
          "question": "বংশগতি কী?",
          "explanation": "বংশগতি হচ্ছে মানুষের দেহের গঠন ও তার প্রকৃতি বা স্বভাব চরিত্র বংশানুক্রমে উত্তর পুরুষের মধ্য থেকে পরবর্তী পুরুষের মধ্যে সঞ্চারিত হওয়া।"
        },
        {
          "label": "খ",
          "question": "শিশুর ব্যক্তিত্ব বিকাশে সঙ্গীদলের ভূমিকা ব্যাখ্যা করো।",
          "explanation": "শিশুর ব্যক্তিত্ব বিকাশে সঙ্গীদল গুরুত্বপূর্ণ ভূমিকা পালন করে। সঙ্গীদলের মাধ্যমেই শিশুর মধ্যে সহযোগিতা, সহনশীলতা, সহমর্মিতা, নেতৃত্ব প্রভৃতি গুণাবলি বিকশিত হয়। সঙ্গীদলের মধ্যে আবার কখনোবা দ্বন্দ্ব দেখা দেয়, যা সমস্যা সমাধানে ও দ্বন্দ্ব নিরসন কৌশল আয়ত্তকরণে সহায়তা করে। সঙ্গীদলের মাধ্যমে শিশু নিজের আচরণের ভালো কিংবা মন্দ দিকের প্রশংসা ও সমালোচনা শুনতে পায়। এ ধরনের সমালোচনা শিশুকে সমাজের কাঙ্ক্ষিত আচরণ শিক্ষা দেয়।"
        },
        {
          "label": "গ",
          "question": "উদ্দীপকের গ্রামের ঘরগুলোর বৈশিষ্ট্য সমাজজীবনের কোন উপাদান দ্বারা প্রভাবিত? তোমার পাঠ্যপুস্তকের আলোকে ব্যাখ্যা করো।",
          "explanation": "উদ্দীপকের গ্রামের ঘরগুলোর বৈশিষ্ট্য সমাজজীবনের ভৌগোলিক উপাদান দ্বারা প্রভাবিত। সমাজজীবনের ওপর ভৌগোলিক তথা প্রাকৃতিক পরিবেশের প্রভাব অনস্বীকার্য। ভৌগোলিক উপাদানের ওপর ঘর-বাড়ির বৈশিষ্ট্য নির্ভর করে। কারণ মানুষ ঘরবাড়ি নির্মাণের প্রয়োজনীয় উপকরণ ও উপাদান প্রকৃতি থেকে সংগ্রহ করে। তাই যেখানে বাঁশ, ছন, খড় ইত্যাদির সরবরাহ প্রচুর সেখানে মানুষ এসবের সাহায্যে ঘরবাড়ি নির্মাণ করে। উদ্দীপকে আমরা দেখতে পাই, সুন্দরবনের গ্রামের ঘরগুলোর অধিকাংশই গোলপাতার তৈরি। কারণ সুন্দরবনে প্রচুর গোলপাতা পাওয়া যায়। তাই সেখানকার মানুষ ঘরবাড়ি তৈরিতে গোলপাতা বেশি ব্যবহার করে। আবার যানবাহনের ধরনও ভৌগোলিক পরিবেশ দ্বারা নিয়ন্ত্রিত। যেসব অঞ্চল নিচু এবং নদী-নালা দ্বারা পরিবেষ্টিত সেসব অঞ্চলে বিভিন্ন ধরনের নৌযান, যেমন- নৌকা, লঞ্চ, ট্রলার, স্টিমার ইত্যাদি যাতায়াতের প্রধান মাধ্যম হিসেবে ব্যবহৃত হয়। সুন্দরবন যেহেতু সমুদ্র উপকূলে অবস্থিত এবং নদী ও খালবেষ্টিত, তাই সেখানকার মানুষ যাতায়াতের জন্য প্রধানত নৌকা ব্যবহার করে থাকে। মানুষের পেশাও ভৌগোলিক উপাদান দ্বারা প্রভাবিত হয়। সুন্দরবনে প্রচুর পরিমাণে মধু পাওয়া যায় বলে সেখানকার লোক মধুসংগ্রহের সাথে জড়িত। এ ছাড়া সমুদ্র উপকূল হওয়ায় এবং নদী ও খাল বেষ্টিত হওয়ায় সেখানকার অধিকাংশ মানুষ মাছ ধরে জীবিকা নির্বাহ করে থাকে। তাই বলা যায়, ভৌগোলিক পরিবেশ দ্বারা মানুষের ঘরবাড়ি, পেশা ও যানবাহনের ব্যবহার ব্যাপকভাবে প্রভাবিত হয়।"
        },
        {
          "label": "ঘ",
          "question": "উদ্দীপকে উল্লেখিত এলাকা দুটোর জীবনযাপনের ভিন্নতা সমাজজীবনে প্রভাব বিস্তারকারী উপাদানের ভিন্নতার ফল- বক্তব্যটি বিশ্লেষণ করো।",
          "explanation": "উদ্দীপকে ঢাকা শহর এবং সুন্দরবন এলাকার জীবনযাত্রা তুলে ধরা হয়েছে। উল্লিখিত এলাকা দুটোর জীবনযাত্রায় ব্যাপক ভিন্নতা দেখা যায়। এর অন্যতম কারণ হলো ভৌগোলিক উপাদানের প্রভাব। ভৌগোলিক উপাদানের ভিন্নতাই এলাকা দুটোর জীবনযাত্রায় ভিন্নতা এনেছে। ঢাকা রাজধানী শহর। তাই এ শহর অন্যান্য এলাকার তুলনায় অনেক বেশি ব্যস্ত। এখানে লোকসংখ্যা বেশি। ফলে ঢাকা শহরে ঘরবাড়ির সংখ্যা অনেক বেশি। অধিক জনসংখ্যার বাসস্থান নিশ্চিত করার জন্য ঢাকায় উঁচু উঁচু দালান তৈরি করা হয়। এজন্য ঢাকার ঘরবাড়িগুলো ইট-পাথরের তৈরি। ঢাকার লোকসংখ্যা বেশি হওয়ার কারণে যানবাহনের সংখ্যাও বেশি। এর ফলে যানজট, গাড়ির হর্নের বিকট শব্দ খুব সাধারণ চিত্র। ঢাকার রাস্তায় অধিক যানবাহন চলার কারণে এখানকার রাস্তাগুলো কংক্রিটের। তা না হলে মানুষের যাতায়াত খুবই কষ্টকর হয়ে উঠত। আর ঢাকা যেহেতু নদী-খালবেষ্টিত নয় তাই বাস, রিকশা, গাড়ি, ইত্যাদি চলাচলের প্রধান মাধ্যম হিসেবে বিবেচিত। অন্যদিকে সুন্দরবনে প্রচুর গোলপাতা হওয়ার কারণে সেখানকার মানুষ ঘরবাড়ি তৈরিতে গোলপাতা ব্যবহার করে। সমুদ্র উপকূলবর্তী এবং নদী ও খালবেষ্টিত হওয়ার কারণে তাদের একমাত্র বাহন হচ্ছে নৌকা। বনে প্রচুর গাছপালা থাকার কারণে এখানে মধু বেশি পাওয়া যায়। তাই সেখানকার অধিকাংশ মানুষ মধু সংগ্রহ করে জীবন চালায়। এ ছাড়া সমুদ্র উপকূলবর্তী এবং নদী-নালা বেশি থাকায় সেখানকার মানুষ মাছ ধরে জীবিকা নির্বাহ করে। পরিশেষে বলা যায়, ভৌগোলিক উপাদানের প্রভাবে ঢাকা শহর এবং সুন্দরবন এলাকায় জীবনযাত্রার ভিন্নতা দেখা যায়।"
        }
      ]
    },
    {
      "number": "5",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "সরোরেট কী?",
          "explanation": "কোনো ব্যক্তি স্ত্রীর মৃত্যুবরণের পর মৃত স্ত্রীর কোনো বোনকে বিবাহ করলে ঐ বিবাহকে বলে সরোরেট।"
        },
        {
          "label": "খ",
          "question": "\"সময়ের পরিবর্তনের সাথে সাথে পরিবারের ধরনও পরিবর্তন হচ্ছে\" বর্ণনা করো।",
          "explanation": "বর্তমানে শিল্পায়ন, নগরায়ণ, জনসংখ্যা বৃদ্ধি, দারিদ্র্য, ভোগবাদী মানসিকতাসহ নানা কারণে পরিবারের ধরনে পরিবর্তন এসেছে। বর্তমানে গ্রাম, ও শহরে একক পরিবারের সংখ্যাই বেশি। গ্রামে বর্ধিত পরিবার দেখা গেলেও শহরে এ ধরনের পরিবার নেই বললেই চলে। পিতৃপ্রধান ও পিতৃবাস পরিবার ব্যবস্থা উভয়স্থানেই অধিক দেখা যায়। তবে নয়াবাস পরিবার শহরে সর্বাধিক। তাছাড়া গ্রাম ও শহরে উভয়েই এখন একপত্নীক পরিবারের সংখ্যাই বেশি। মূলত শিল্পায়ন, নগরায়ণ, জনসংখ্যা বৃদ্ধি ইত্যাদি কারণে পরিবারের ধরনে পরিবর্তন এসেছে।"
        },
        {
          "label": "গ",
          "question": "উদ্দীপকের '?' চিহ্নিত স্থান কোন বিষয়টিকে নির্দেশ করেছে? ব্যাখ্যা করো।",
          "explanation": "উদ্দীপকের '?' চিহ্নিত স্থানে সামাজিক সংগঠনের অন্যতম প্রতিপাদ্য বিষয় জ্ঞাতিসম্পর্ককে নির্দেশ করা হয়েছে। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজকাঠামোর চাবিকাঠি। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায়, যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো সমাজে সামাজিক সম্পর্ক বা সংগঠনের মূলে রয়েছে জ্ঞাতিসম্পর্ক। সমাজে ব্যক্তির সাথে ব্যক্তির জৈবিক বন্ধন, বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আধুনিক সমাজব্যবস্থায় রক্ত ও বৈবাহিক সম্পর্ক অপেক্ষা কৃত্রিম আনুষ্ঠানিকতাই জ্ঞাতিসম্পর্কের ভিত্তি হিসেবে বেশি কাজ করে। মোটকথা, রক্তসম্পর্কিত, বৈবাহিক, প্রথাগত ও কাল্পনিক বন্ধনের মাধ্যমেই জ্ঞাতিসম্পর্কের সৃষ্টি হয়। উদ্দীপকের ছকেও এ চারটি বিষয়কে উল্লেখ করা হয়েছে। উপরের আলোচনা থেকে প্রতীয়মান হয় যে, উদ্দীপকের ছকে উল্লেখিত '?' চিহ্নিত স্থানে জ্ঞাতিসম্পর্ক প্রত্যয়টি বসবে।"
        },
        {
          "label": "ঘ",
          "question": "উদ্দীপকের সম্পর্কগুলো তোমাদের জীবনকে কীভাবে প্রভাবিত করে? ব্যাখ্যা করো।",
          "explanation": "উদ্দীপকের সম্পর্কগুলো তথা জ্ঞাতিসম্পর্ক আমাদের সামাজিক, সাংস্কৃতিক, অর্থনৈতিক, রাজনৈতিক, মনস্তাত্ত্বিক প্রভৃতি সংহতি বৃদ্ধির মাধ্যমে সুষ্ঠু সমাজজীবন গঠনে ভূমিকা রাখে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠনে, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবদ্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুণ্ণ রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। বাংলাদেশের অর্থনৈতিক কর্মকাণ্ডে জ্ঞাতিদের ভূমিকা যথেষ্ট গুরুত্বপূর্ণ। সম্পত্তি ক্রয়-বিক্রয়, জমি বর্গা দেয়া-নেয়া এবং আরও অনেক ক্ষেত্রে জ্ঞাতিদের পারস্পরিক আদান-প্রদানও লক্ষণীয়। কোনো সম্পত্তি হস্তান্তরের ক্ষেত্রে জ্ঞাতির প্রভাব-প্রাধান্য লক্ষণীয়। এছাড়া বাংলাদেশের সমাজে ঋণ গ্রহণের ক্ষেত্রে জ্ঞাতিরা গুরুত্বপূর্ণ ভূমিকা পালন করে থাকে। কৃষিকর্ম ও ব্যবসার মতো অর্থনৈতিক কর্মকান্ডে নিয়োজিত মানুষেরা তাদের জ্ঞাতিদের মধ্য থেকে শ্রমিক নিয়োগ অধিক পছন্দ করে। রাজনৈতিক কর্মকান্ডে জ্ঞাতিদের ভূমিকা লক্ষণীয়। ব্যক্তি হোক আর গোষ্ঠী হোক জ্ঞাতিদের সাহায্য ও সহযোগিতা ছাড়া রাজনৈতিক প্রতিষ্ঠা লাভ করা কষ্টসাধ্য। অনেক সময় ব্যক্তির সামাজিক প্রতিষ্ঠার ক্ষেত্রেও জ্ঞাতিরা গুরুত্বপূর্ণ ভূমিকা পালন করে। উপরের আলোচনায় প্রতীয়মান হয়ে যে আমাদের সমাজজীবনে জ্ঞাতিসম্পর্ক অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "ঘটনা-১: শ্রীলঙ্কা সমুদ্র তীরবর্তী হওয়ার জন্য শুঁটকিমাছ রপ্তানি করে প্রচুর বৈদেশিক মুদ্রা আয় করে। ঘটনা-২: কৃষক গনি মিয়ার পূর্বপুরুষরা লাঙল, বলদ দিয়ে জমি চাষ করলেও তিনি বর্তমানে ট্রাক্টর দিয়ে চাষ করেন এবং স্যালোমেশিন দিয়ে জমিতে পানি সেচ দেন।",
      "tag": "BAFSCK 23",
      "sub_questions": [
        {
          "label": "ক",
          "question": "Ancient Society গ্রন্থটি কার লেখা?",
          "explanation": "Ancient Society গ্রন্থটি আমেরিকান সামাজিক নৃবিজ্ঞানী লুইস হেনরি মর্গানের লেখা।"
        },
        {
          "label": "খ",
          "question": "সমাজকাঠামো বলতে কী বোঝায়?",
          "explanation": "সমাজকাঠামো বলতে সমাজের ক্রিয়াশীল পূর্বশর্তসমূহকে ঘিরে সৃষ্ট প্রধান প্রধান প্রতিষ্ঠান ও গোষ্ঠীর যৌগিক সম্পর্ক এবং ভূমিকাকে বোঝায়। প্রত্যেক সমাজেরই একটি সাংগঠনিক আকৃতি বা ধরন থাকে। এই সাংগঠনিক ধরনটি সৃষ্টি হয় সমাজস্থ ব্যক্তিবর্গের পারস্পরিক সংযোজন ও সহযোগিতা সূত্রে সৃষ্ট বিভিন্ন কাঠামোকে নিয়ে। অর্থাৎ সমাজস্থ ব্যক্তিবর্গ পরস্পরের সান্নিধ্যে এসে যে সাংগঠনিক রূপ গড়ে তোলে তাকেই সমাজকাঠামো বলে।"
        },
        {
          "label": "গ",
          "question": "ঘটনা-২ সমাজজীবনে প্রভাব বিস্তারকারী কোন উপাদানকে নির্দেশ করে? ব্যাখ্যা করো।",
          "explanation": "উদ্দীপকের ঘটনা-২ সমাজজীবনে প্রভাব বিস্তারকারী সাংস্কৃতিক উপাদানকে নির্দেশ করছে। সমাজবিজ্ঞানীরা সমাজজীবনে প্রভাব বিস্তারকারী অন্যতম গুরুত্বপূর্ণ উপাদান হিসেবে সাংস্কৃতিক উপাদানকে চিহ্নিত করেছেন। তাদের মতে, সমাজজীবনকে যেসব উপাদান প্রত্যক্ষ বা পরোক্ষভাবে প্রভাবিত করে সেসবের মধ্যে সংস্কৃতি তথা কৃৎকৌশল অন্যতম। সংস্কৃতি বলতে সামাজিক নৃবিজ্ঞানীরা মানব সৃষ্ট সব বস্তুগত ও অবস্তুগত উপকরণকে বুঝিয়ে থাকেন। তবে সংস্কৃতির মূল উপাদান, যা সমাজজীবনকে ব্যাপকভাবে প্রভাবিত করে তা হচ্ছে কৃৎকৌশল বা উৎপাদন কৌশল। বাংলাদেশের সমাজজীবনে উৎপাদন কৌশলের অন্তর্ভুক্ত হচ্ছে লাঙল, জোয়াল, বলদ, বীজ বপন, ট্রাক্টর, স্যালোমেশিন ও অন্যান্য। উদ্দীপকে দেখা যায়, কৃষক গনি মিয়ার পূর্বপুরুষরা লাঙল, বলদ দিয়ে জমি চাষ করলেও তিনি বর্তমানে ট্রাক্টর দিয়ে চাষ করেন এবং স্যালোমেশিন দিয়ে জমিতে পানি সেচ দেন, যা সমাজজীবনে প্রভাব বিস্তারকারী সাংস্কৃতিক দিককেই নির্দেশ করে। উপরের আলোচনা শেষে বলা যায়, উদ্দীপকের ঘটনা-২ সমাজজীবনে প্রভাব বিস্তারকারী সাংস্কৃতিক উপাদানকেই নির্দেশ করে।"
        },
        {
          "label": "ঘ",
          "question": "উদ্দীপকের ঘটনা দুটো সমাজজীবনে প্রভাব বিস্তারকারী উপাদান হলেও মানব সমাজে কোন উপাদানটির প্রভাব সবচেয়ে বেশি বলে তুমি মনে কর? উত্তরের সপক্ষে যুক্তি দাও।",
          "explanation": "আমি মনে করি, ঘটনা-১-এ উল্লেখিত উপাদান তথা ভৌগোলিক উপাদান সমাজজীবনে সবচেয়ে বেশি প্রভাব বিস্তার করে। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। বিশেষ করে ঘরবাড়ির প্রকৃতি ও বৈশিষ্ট্য প্রধানত ভৌগোলিক পরিবেশের ওপর নির্ভরশীল। ঘরবাড়ি তৈরির উপকরণও ভৌগোলিক পরিবেশের দ্বারা প্রভাবিত। যেমন- বাংলাদেশের ঘরের জানালাগুলোকে বর্ষার বৃষ্টি থেকে রক্ষা করতে জানালার উপর বাড়তি একটি অংশ লাগানো হয় যা সানশেড নামে পরিচিত। এমনিভাবে বাংলাদেশের পাহাড়ি অঞ্চলে ভৌগোলিক কারণে ঘরবাড়িগুলো মূলত কাঠ, ছন, বাঁশ ইত্যাদি দ্বারা নির্মাণ করা হয় এবং সেখানকার মানুষের জীবিকা নির্বাহে ভিন্নতা পরিলক্ষিত হয়। উদ্দীপকের ঘটনা-১-এ দেখা যায়, শ্রীলঙ্কা সমুদ্র তীরবর্তী হওয়ায় এখানকার অধিবাসীরা শুটকি মাছ রপ্তানি করে প্রচুর বৈদেশিক মুদ্রা আয় করে। অর্থাৎ, দেশটির বাসিন্দারা ভৌগোলিক অবস্থানের সুবিধা ভোগ করছে। উপরের আলোচনার পরিপ্রেক্ষিতে বলা যায়, জনসংখ্যার বণ্টন, সভ্যতার উন্মেষ, অর্থনৈতিক জীবন, সামাজিক ও ব্যক্তি জীবনসহ সমাজজীবনের প্রায় সকল ক্ষেত্রেই ভৌগোলিক উপাদানের প্রভাব পরিলক্ষিত হয়। যা দ্বারা প্রমাণিত হয় যে, সমাজজীবনে ভৌগোলিক উপাদানের প্রভাবই সবচেয়ে বেশি।"
        }
      ]
    },
    {
      "number": "7",
      "uddipok": "রানা ও সোমার বাবা-মা দুজনেই চাকরিজীবী। ছোটবেলা থেকেই তারা রানা ও সোমাকে স্বাবলম্বী হওয়ার প্রতি উৎসাহ প্রদান করেন। ফলে সোমা এবং রানা দুজনে পড়াশোনার পাশাপাশি ঘরের সকল কাজে পারদর্শী। স্কুলের বন্ধুরা সোমা ও রানার এই গুণে মুগ্ধ।",
      "tag": "BAFSCK 23",
      "sub_questions": [
        {
          "label": "ক",
          "question": "সামাজিকীকরণের প্রধান মাধ্যম কোনটি?",
          "explanation": "সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "সামাজিকীকরণে শিক্ষাপ্রতিষ্ঠান কীভাবে ভূমিকা রাখে?",
          "explanation": "শিক্ষা প্রতিষ্ঠান আনুষ্ঠানিকভাবে নৈতিক গুণাবলি শিক্ষা প্রদানের মাধ্যমে সামাজিকীকরণে ভূমিকা রাখে। শিশু যখন প্রথম বিদ্যালয়ে প্রবেশ করে, তখনই আনুষ্ঠানিকভাবে তার দীক্ষা শুরু হয় এবং সে বৃহত্তর সমাজে প্রচলিত আদবকায়দা ও আচার-আচরণের সাথে পরিচিত হতে আরম্ভ করে। তার সহপাঠীরা বিভিন্ন পরিবার ও পরিবেশ থেকে আসে। কাজেই বৃহত্তর পটভূমিকায় সে সমাজের মূল্যবোধ, ভাবাদর্শ, সমাজ অনুমোদিত আচার-আচরণ এবং সমাজে নিষিদ্ধ কাজকর্ম সম্পর্কে অবহিত হওয়ার সুযোগ লাভ করে। শিক্ষকদের নৈতিক বাণীও তার সামাজিকীকরণে সাহায্য করে। আর এরূপ ভূমিকা পালনের মাধ্যমেই শিক্ষা প্রতিষ্ঠান সামাজিকীকরণে ভূমিকা রাখে।"
        },
        {
          "label": "গ",
          "question": "উদ্দীপকে রানা ও সোমার সামাজিকীকরণে যে বিষয়টি কাজ করেছে তা ব্যাখ্যা করো।",
          "explanation": "উদ্দীপকে রানা ও সোমার সামাজিকীকরণে 'পরিবার' বাহনটির ইতিবাচক ভূমিকা কাজ করেছে। শিশুর সামাজিকীকরণে পরিবার প্রাথমিক বাহন হিসেবে কাজ করে। শিশুর শিক্ষার প্রথম হাতেখড়ি হয় পরিবারেই আর শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্বগঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। উদ্দীপকে দেখা যায়, রানা ও সোমার বাবা-মা দুজনেই চাকরিজীবী। ছোটবেলা থেকেই তারা রানা ও সোমাকে স্বাবলম্বী হওয়ার প্রতি উৎসাহ প্রদান করেন। ফলে সোমা এবং রানা দুজনেই পড়াশোনার পাশাপাশি ঘরের সকল কাজেই পারদর্শী। তাদের এ সাফল্যের পেছনে পরিবারের ভূমিকা অত্যন্ত গুরুত্বপূর্ণ। কেননা পরিবারই শিশুকে সঠিক দিক-নির্দেশনা প্রদানের মাধ্যমে সুষ্ঠু ব্যক্তিত্ব গঠনে সাহায্য করে। সুতরাং এটি স্পষ্ট যে, রানা ও সোমার সামাজিকীকরণে পরিবার ইতিবাচক প্রভাবকের ভূমিকা পালন করেছে।"
        },
        {
          "label": "ঘ",
          "question": "উদ্দীপকের সোমা ও রানার মতো তার বন্ধুরাও কীভাবে সকল কাজে পারদর্শী হতে পারে তা ব্যাখ্যা করো।",
          "explanation": "উদ্দীপকের সোমা ও রানার বন্ধুরা হলো সামাজিকীকরণের অন্যতম বাহন 'সঙ্গীদল'। আর সোমা ও রানার মতো সঙ্গীদের সাথে পারস্পরিক মিথস্ক্রিয়া ঘটলে তাদের বন্ধুরাও সকল কাজে পারদর্শী হওয়ার অনুপ্রেরণা পাবে। সঙ্গীদল সামাজিকীকরণের অত্যন্ত গুরুত্বপূর্ণ মাধ্যম। এটি সামাজিক দর্পণ হিসেবে কাজ করে এবং শিশু এই দর্পণে নিজের প্রতিচ্ছবি দেখে ভালো- মন্দের পার্থক্য অনুধাবন করতে শেখে। বিদ্যালয়ে, খেলার মাঠে, গল্পগুজবে এবং আড্ডায় শিশুকে বন্ধুবান্ধবের সাথে অধিকাংশ সময় অতিবাহিত করতে হয়। এ সময় বন্ধুদের আকর্ষণ তার কাছে অপ্রতিরোধ্য হয়ে ওঠে। বন্ধুদের সাথে মিথস্ক্রিয়ার ফলে শিশু-কিশোররা একে অপরের নৈতিকতা গুণাবলি প্রভৃতি সম্পর্কে জানতে পারে, যা পরবর্তীতে তাদের ব্যক্তিজীবনেও প্রতিফলিত হয়। সমবয়সীদের সাথে মেলামেশার ফলে শিশু নিজের সত্তা ও স্বভাব সম্পর্কে সঠিক ধারণা লাভ করতে পারে। সমবয়সী সঙ্গীদের সাথে মেলামেশার ফলে পারস্পরিক মিথস্ক্রিয়া ও সৌহার্দপূর্ণ সম্পর্ক গড়ে ওঠে। শিশুরা পরস্পরের কাছ থেকে নতুন ধ্যান-ধারণা লাভ করে এবং উদ্যমী ও আত্মপ্রত্যয়ী হিসেবে সমাজে গড়ে ওঠার অনুপ্রেরণা পায়। উদ্দীপকের সোমা ও রানার বন্ধুরাও তাদের কাছ থেকে জানতে চাইতে পারে, কীভাবে তারা সকল কাজে পারদর্শিতা অর্জন করেছে। এরপর সেসকল পরামর্শ অনুযায়ী কাজ করলে তারাও ধীরে ধীরে সোমা ও রানার মতো বিভিন্ন গুণের অধিকারী হতে পারবে। পরিশেষে বলা যায়, সঙ্গীদলের ইতিবাচক গুণগুলো গ্রহণ ও নেতিবাচক কর্মকান্ড বর্জনের মাধ্যমে শিশুরা একে অন্যের মতো পারদর্শী হয়ে উঠতে পারে।"
        }
      ]
    },
    {
      "number": "8",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "সামাজিক অসমতা কাকে বলে?",
          "explanation": "সমাজস্থ ব্যক্তি, পরিবার বা গোষ্ঠীর মধ্যে সাম্যের অভাবকেই সামাজিক অসমতা বলে।"
        },
        {
          "label": "খ",
          "question": "\"সামাজিক নিরাপত্তার ধারণাটি অত্যন্ত সময়োপযোগী\"- ব্যাখ্যা করো।",
          "explanation": "বর্তমান সময়ের সবচেয়ে আলোচিত গুরুত্বপূর্ণ বিষয় হিসেবে সামাজিক নিরাপত্তা বিবেচিত। ব্যক্তির মর্যাদা ও তার ব্যক্তিত্বের যুক্ত বিকাশের জন্য অর্থনৈতিক, সামাজিক এবং সাংস্কৃতিক অধিকার অপরিহার্য। আধুনিক জীবনের অসুস্থতা, বেকারত্ব, বৃদ্ধ বয়সের নির্ভরশীলতা, শিল্প দুর্ঘটনা ও পঙ্গুত্বের প্রতিবিধানস্বরূপ কোনো ব্যক্তি যখন স্বীয় ক্ষমতা এবং দূরদর্শিতার দ্বারা নিজেকে ও তার পরিবারকে রক্ষা করতে অপারগ হয়, তখন সমাজ কর্তৃক - নিরাপত্তামূলক যেসর কর্মসূচি গ্রহণ করা হয় তাই সামাজিক নিরাপত্তা। - বর্তমান সময়ে ব্যক্তির কর্মের পরিধি বৃদ্ধির সাথে সাথে পরিবর্তিত হচ্ছে কর্ম - পরিবেশ। ফলে ব্যক্তি নিরাপত্তাহীনতায় ভুগে থাকেন। তাই সামাজিক - নিরাপত্তা ব্যবস্থা অত্যন্ত সময়োপযোগী।"
        },
        {
          "label": "গ",
          "question": "উপরোক্ত উদ্দীপকটি কোন তাত্ত্বিকের কোন তত্ত্বটি নির্দেশ করে? ব্যাখ্যা করো।",
          "explanation": "উদ্দীপকটি জার্মান সমাজতাত্ত্বিক কার্ল মার্কসের শ্রেণি সংগ্রাম তত্ত্বকে নির্দেশ করে। শ্রেণি ধারণাটি মূলত অর্থনৈতিক বিষয়, যা সমাজের বস্তুগত উৎপাদনের সাথে জড়িত। মার্কসের মতানুযায়ী প্রতিটি সমাজেই দুটি শ্রেণি বিদ্যমান, যথা- শোষক এবং শোষিত। আর শিল্পবিপ্লবের পর আধুনিক পুঁজিবাদী সমাজ দুটি শ্রেণিতে বিভক্ত হয়ে পড়েছে। শ্রেণি দুটি হলো- বুর্জোয়া বা পুঁজিপতি শ্রেণি এবং সর্বহারা বা শ্রমিক শ্রেণি। সামন্ত সমাজের অবসানে আবির্ভূত পুঁজিবাদী সমাজের দুটি উপাদান হচ্ছে পুঁজি ও মজুর শ্রেণি। পুঁজি হচ্ছে যেকোনো ধরনের সম্পদ যা উৎপাদনের জন্য বিনিয়োগ করা যায়, অন্যদিকে মজুর শ্রেণি হচ্ছে তারা যাদের শ্রম ব্যতীত জীবনধারণের কোনো উপকরণ নেই, কিন্তু পুঁজিপতিরা তাদের চাকরির ব্যবস্থা করে। পুঁজিপতি শ্রেণির হাতে উৎপাদন উপকরণের নিয়ন্ত্রণ থাকায় তারা শ্রমিক শোষণের মাধ্যমে উদ্বৃত্ত মূল্য আত্মসাৎ করে এবং শ্রমিক শ্রেণি ন্যায্য মজুরি থেকে বঞ্চিত হয়। শ্রেণিসংগ্রাম তত্ত্বের প্রধান বৈশিষ্ট্য হলো- প্রতিটি শ্রেণি নিজেদের ব্যক্তি হিসেবে চিন্তার পরিবর্তে নিজ শ্রেণির সদস্য হিসেবে চিন্তা করবে। শ্রমিক শ্রেণি যখন শোষিত হয় তখন মূলত তাদের শ্রেণিগত অসচেতনতা থাকে। তবে একসময় তাদের মধ্যে এই সচেতনতা জাগ্রত হয় যে তারা শ্রেণি হিসেবে শোষিত হচ্ছে অর্থাৎ পুঁজিপতিরা তাদের স্বার্থ সংরক্ষণ করছে না। এ উপলব্ধি থেকে তারা পুঁজিপতিদের বিরুদ্ধে সংগ্রাম শুরু করবে এবং পুঁজিবাদ ধ্বংসের মাধ্যমে সর্বহারাদের একনায়কত্ব ও সাম্যবাদ প্রতিষ্ঠিত হবে। এটিই মার্কসের শ্রেণিসংগ্রাম তত্ত্বের মূলকথা। উদ্দীপকের বৃত্তে পুঁজিপতি, শ্রমিক শ্রেণি ও তাদের সচেতনতা এবং অসচেতনতা উল্লিখিত হয়েছে। পূর্বোক্ত আলোচনায় প্রতীয়মান হয় এগুলো মার্কসের শ্রেণি সংগ্রাম তত্ত্বের কতিপয় বৈশিষ্ট্যের অনুরূপ।"
        },
        {
          "label": "ঘ",
          "question": "\"পুঁজিপতিরা শুধুমাত্র অর্থনৈতিক ক্ষেত্রে নয়, সামাজিক ও রাজনৈতিক ক্ষেত্রেও 'সর্বহারাদের নিয়ন্ত্রণের চেষ্টা করে\"- উদ্দীপকের আলোকে বিশ্লেষণ করো।",
          "explanation": "\"পুজিপতিরা শুধুমাত্র অর্থনৈতিক ক্ষেত্রে নয়, সামাজিক ও রাজনৈতিক ক্ষেত্রেও সর্বহারাদের নিয়ন্ত্রণের চেষ্টা করে\"- মার্কসের শ্রেণি তত্ত্ব অনুযায়ী উক্তিটি যথার্থ। কার্ল মার্কস শ্রেণি সম্পর্ক ব্যাখ্যা করতে গিয়ে সমাজকাঠামোকে দুই ভাগে ভাগ করেছেন, যথা- মৌল কাঠামো ও উপরিকাঠামো। মৌল কাঠামো বলতে তিনি সমাজের বস্তুগত ও অর্থনৈতিক ভিত্তির কথা বুঝিয়েছেন। যা দ্বারা উৎপাদিত শক্তি এবং সামাজিক সম্পর্ক নির্ধারিত হয়। আর অর্থনীতির ওপর ভিত্তি করে গড়ে ওঠা অন্যান্য কাঠামো, যেমন- সামাজিক প্রতিষ্ঠান, পরিবার, শিক্ষা, ধর্ম, সরকার ইত্যাদিকে তিনি উপরিকাঠামো হিসেবে চিহ্নিত করেছেন। তার মতে, অর্থনীতিই সমগ্র সমাজ ব্যবস্থাকে নিয়ন্ত্রণ করে। অর্থাৎ মৌল কাঠামো দ্বারা উপরিকাঠামো প্রভাবিত ও. নিয়ন্ত্রিত হয়। মৌল কাঠামো তথা অর্থনীতিকে কেন্দ্র করেই সমাজে দুটি শ্রেণির সৃষ্টি হয়। একটি শ্রেণি উৎপাদন প্রক্রিয়া নিয়ন্ত্রণ করে, যারা বুর্জোয়া হিসেবে পরিচিত। অন্যদিকে যারা উৎপাদন প্রক্রিয়াকে নিয়ন্ত্রণ করতে পারে না তারা সর্বহারা শ্রেণি। পুঁজিপতি শ্রেণির হাতে সমাজের অর্থনৈতিক উৎপাদন ব্যবস্থা নিয়ন্ত্রিত হয় বলে তারা সর্বহারাদের অর্থনৈতিকভাবে শোষণ করতে পারে। আবার অর্থনীতির দ্বারা যেহেতু সমাজের অন্যান্য উপাদান যেমন- সমাজ, সংস্কৃতি, রাজনীতি প্রভাবিত হয় সেহেতু পুঁজিপতিরা সামাজিক ও রাজনৈতিক ক্ষেত্রেও সর্বহারাদের নিয়ন্ত্রণের চেষ্টা করে। উপরের আলোচনার ভিত্তিতে বলা যায়, সমাজের মৌল কাঠামো বা অর্থনীতির ওপর নিয়ন্ত্রণ প্রতিষ্ঠার মাধ্যমে পুঁজিপতিরা সর্বহারা শ্রেণিকে সামাজিক ও রাজনৈতিক ক্ষেত্রেও নিয়ন্ত্রণের চেষ্টা করে।"
        }
      ]
    },
    {
      "number": "9",
      "uddipok": "ঘটনা-১: শাকিব চৌধুরী একটি বাণিজ্যিক প্রতিষ্ঠানের ব্যবস্থাপক। মালামাল ক্রয়ের জন্য তিনি প্রকৃত মূল্যের চেয়ে বেশি মূল্য দেখিয়ে প্রতিষ্ঠানের প্রচুর টাকা আত্মসাৎ করেন। ঘটনা-২: অপরদিকে বস্তিতে বসবাসরত স্বামী হারা হাজেরা খাতুন নিজের সন্তানদের জন্য খাদ্যের যোগাড় করতে না পেরে মালিকের বাসা- থেকে চাল, ডাল চুরির অপরাধে পুলিশ কর্তৃক ধৃত হয়।",
      "tag": "BAFSCK 23",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "কাঙ্ক্ষিত বা বাঞ্ছিত পরিবর্তনই হলো সামাজিক প্রগতি।"
        },
        {
          "label": "খ",
          "question": "সকল সমাজ ছিল স্তরায়িত ব্যাখ্যা করো।",
          "explanation": "সামাজিক স্তরবিন্যাস চিরন্তন ও সর্বজনীন। মানব সভ্যতার ইতিহাসে এমন কোনো সমাজ খুঁজে পাওয়া যায় না যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব-প্রতিপত্তি প্রতিষ্ঠিত ছিল। এসব প্রভাব- প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। এ কারণেই বলা হয়, সকল সমাজই ছিল স্তরায়িত।"
        },
        {
          "label": "গ",
          "question": "উদ্দীপকের মিস্টার শাকিব চৌধুরীর অপরাধ কী ধরনের? ব্যাখ্যা করো।",
          "explanation": "উদ্দীপকে মি. সাকিব চৌধুরীর অপরাধটি হলো 'ভদ্রবেশী অপরাধ'। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের মি. শাকিব চৌধুরী তার কর্মরত প্রতিষ্ঠানের জন্য ক্রয়কৃত দ্রব্যসামগ্রী প্রকৃত মূল্যের চেয়ে বেশি মূল্য দেখিয়ে প্রচুর টাকা আত্মসাৎ করেন। যা একটি শাস্তিমূলক অপরাধ। পূর্বোক্ত আলোচনা অনুযায়ী এটি একটি ভদ্রবেশী অপরাধ।"
        },
        {
          "label": "ঘ",
          "question": "উদ্দীপকের শাকিব চৌধুরি ও হাজেরা খাতুনের অপরাধের সামাজিক প্রেক্ষাপট ভিন্ন- উক্তিটি মূল্যায়ন করো।",
          "explanation": "উদ্দীপকের মি. শাকিব চৌধুরীর এবং হাজেরা খাতুনের অপরাধের সামাজিক প্রেক্ষাপট ভিন্ন- উক্তিটি যথার্থ।' উদ্দীপকের বাণিজ্যিক প্রতিষ্ঠানের ব্যবস্থাপক মি. শাকিব চৌধুরী এবং বস্তিবাসী হাজেরা খাতুন উভয়েই আইনের চোখে অপরাধী। কিন্তু উভয়ের অপরাধের সামাজিক প্রেক্ষাপট ভিন্ন। উদ্দীপকের মি. শাকিব চৌধুরীর অপরাধে লিপ্ত হওয়ার কোনো প্রয়োজন না থাকা সত্ত্বেও তিনি ভদ্রবেশী অপরাধে লিপ্ত। এর পেছনের কারণ হিসেবে তার সামাজিক মূল্যবোধের অবক্ষয় ও উচ্চাভিলাষী জীবনের স্বপ্নকেই দায়ী করা যায়। একটা সময় ছিল যখন একজন ধনীর চেয়ে একজন সৎ ব্যক্তির সামাজিক মর্যাদা বেশি ছিল। কিন্তু এখন সৎ ও নিষ্ঠাবান ব্যক্তিদেরকে শ্রদ্ধা করলেও তাদেরকে সবাই বোকা ভাবে। আবার অনেকেই রাতারাতি নিজেকে সমাজের উচ্চ ও মর্যাদাবান শ্রেণিতে উন্নীত করতে চায়। ফলে অপরাধমূলক কর্মকাণ্ডে জড়িয়ে বিভিন্ন অসৎ উপায়ে টাকা রোজগারের অসুস্থ প্রতিযোগিতায় লিপ্ত হয়। যেমনটা উদ্দীপকের মি. শাকিব চৌধুরী করেছেন। অন্যদিকে হাজেরা খাতুনের অপরাধের প্রেক্ষাপট সম্পূর্ণ ভিন্ন। তিনি মূলত চরম দারিদ্র্যের কারণেই অপরাধে লিপ্ত হয়েছেন। হাজেরা খাতুন তার সন্তানের জন্য খাবার যোগাড় করতে না পেরে খাদ্য চুরি করেছেন। যদিও কোনো অপরাধকেই সহানুভূতির দৃষ্টিতে দেখা উচিত নয়, তারপরও এতটুকু বলা যায় যে, হাজেরা খাতুনের সামাজিক ও অর্থনৈতিক অবস্থা যদি ভালো হতো তাহলে হয়তো তিনি চুরি করতেন না। উপরের আলোচনার পরিসমাপ্তিতে বলা যায়, মি. শাকিব চৌধুরী এবং হাজেরা খাতুন উভয়েই অপরাধী, কিন্তু উভয়ের অপরাধের সামাজিক প্রেক্ষাপট সম্পূর্ণ ভিন্ন। অতএব প্রশ্নের উক্তিটি যথার্থ।"
        }
      ]
    },
    {
      "number": "10",
      "uddipok": "কৃষক পরিবারের ছেলে রফিক ঢাকায় একটি শিল্পগোষ্ঠীতে চাকরি করে। মামাতো বোন স্বর্ণাকে বিয়ে করে সে ঢাকায় বাসা ভাড়া নিয়ে বসবাস করছে। রফিকের বাবা-মা গ্রামের বাড়িতেই থেকে যায়।",
      "tag": "BAFSCK 23",
      "sub_questions": [
        {
          "label": "ক",
          "question": "প্রতিষ্ঠান কী?",
          "explanation": "কাব্যক্তির আচরণের প্রতিষ্ঠিত রূপই প্রতিষ্ঠান।"
        },
        {
          "label": "খ",
          "question": "বিবাহ একটি সামাজিক চুক্তি- ব্যাখ্যা করো।",
          "explanation": "বিবাহ হচ্ছে একজন নারী ও পুরুষের মধ্যে এমন এক চুক্তি-নির্ভর সম্পর্ক যা সমাজ, ধর্ম এবং সংস্কৃতি দ্বারা স্বীকৃত। বিবাহ সামাজিক প্রতিষ্ঠানসমূহের অন্যতম। এটি এক ধরনের সামাজিক চুক্তি, যার মাধ্যমে নারী-পুরুষ স্থায়ী সম্পর্কে আবদ্ধ হয় এবং সন্তান জন্মদানের অধিকার লাভ করে। যেহেতু এ প্রতিষ্ঠানটি একটি নির্দিষ্ট চুক্তির মাধ্যমে সামাজিক স্বীকৃতি অর্জন করে সেহেতু বিবাহকে একটি সামাজিক চুক্তি হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে বর্ণিত বিবাহের ধরনটি ব্যাখ্যা করো।",
          "explanation": "উদ্দীপকে বর্ণিত বিবাহটি হলো বিষম কাজিন বিবাহ। পাত্র-পাত্রীর পরিচিতির ভিত্তিতে বিবাহকে চারভাগে ভাগ করা হয়। যথা- লেভিরেট, সরোরেট, সমান্তরাল কাজিন বিবাহ এবং বিষম কাজিন বিবাহ। বিষম কাজিন বিবাহ হচ্ছে এমন একটি বিবাহ ব্যবস্থা, যা মামাতো ও ফুফাতো ভাই-বোনের মধ্যে অনুষ্ঠিত হয়। সাধারণত মুসলিম সমাজে এ ধরনের বিবাহ পরিলক্ষিত হয়। উদ্দীপকে দেখা যায়, কৃষক পরিবারের ছেলে রফিক ঢাকায় চাকরি করে। মামাতো বোন স্বর্ণাকে বিয়ে করে সে ঢাকায় বসবাস করছে। তার মামাতো বোনকে বিবাহ করা উপরে আলোচিত বিষম কাজিন বিবাহের সাথে সাদৃশ্যপূর্ণ। তাই বলা যায়, উদ্দীপকে বর্ণিত বিবাহটি বিষম কাজিন বিবাহ"
        },
        {
          "label": "ঘ",
          "question": "\"রফিকের পরিবার গঠন সমাজের বর্তমান বাস্তবতা\"- বিশ্লেষণ করো।",
          "explanation": "রফিকের পরিবার গঠন তথা 'নয়াবাস' ও 'একক' পরিবার সমাজের বর্তমান বাস্তবতাকে ফুটিয়ে তোলে। বিবাহের পর নবদম্পতি যদি স্বামী অথবা স্ত্রীর বাবার বাড়ি ব্যতীত নতুন কোনো আবাসস্থলে বসবাস করে তাকে নয়াবাস পরিবার বলে। উদ্দীপকের রফিক বিবাহ করে ঢাকায় বাসা ভাড়া করে তথা নতুন আবাসস্থলে বসবাস করছে। অর্থাৎ সে নয়াবাস পরিবার গঠন করেছে। রফিকের পরিবারে কেবল সে ও তার স্ত্রী বাস করে। অর্থাৎ আকৃতির ভিত্তিতে তার পরিবারটি একটি একক পরিবার। বর্তমান আধুনিক শিল্পায়িত ও শহুরে সমাজে একক ও নয়াবাস 'পরিবার. গঠনের প্রবণতা অনেক বেশি। একসময় বাংলাদেশের কৃষিনির্ভর সমাজে প্রধানত পিতৃবাসভিত্তিক যৌথ ও বর্ধিত পরিবার দেখা যেত। তবে বর্তমানে শিল্পায়নের প্রভাব, শহরের সুযোগ-সুবিধা লাভ অথবা কর্মস্থলের কাছাকাছি অবস্থানের জন্য অনেককেই নয়াবাস ও একক পরিবার গঠন করতে দেখা যায়। যদিও অনেক যৌথ ও বর্ধিত পরিবারে দ্বন্দ্বের ফলে কোনো কোনো সদস্য পরিবার থেকে বের হয়ে একক এবং নয়াবাস পরিবার গড়ে তোলে, তবে তা ব্যতিক্রম হিসেবেই গণ্য করতে হবে। সাধারণত আধুনিক শিল্পায়িত সমাজের রূঢ় বাস্তবতার কারণেই একক ও নয়াবাস পরিবার বেশি গড়ে ওঠে। যেমনটা উদ্দীপকের রফিকের পরিবার গঠনের ক্ষেত্রে দেখা যায়। উপরের আলোচনার প্রেক্ষিতে বলা যায়, উল্লিখিত কারণসমূহসহ বিভিন্ন প্রভাবকের ফলে একক ও নয়াবাস পরিবার এখন বর্তমান সমাজের বাস্তবতা।"
        }
      ]
    },
    {
      "number": "11",
      "uddipok": "কলেজের নবীনবরণ অনুষ্ঠানে কলেজ পরিচালনা পর্ষদের সভাপতি নবীনদের উদ্দেশে বললেন, ছাত্রদের মাধ্যমে জাতির ভাগ্যের ইতিবাচক পরিবর্তন আনা সম্ভব। তোমাদের সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে। তবেই উন্নয়ন সম্ভব। তোমরা জাতির ভবিষ্যত। দেশ বিনির্মাণে অগ্রযাত্রার সৈনিক।",
      "tag": "BAFSCK 23",
      "sub_questions": [
        {
          "label": "ক",
          "question": "বিচ্যুতি অর্থ কী?",
          "explanation": "সমাজের কাঙ্ক্ষিত আচরণের পরিপন্থি আচরণই বিচ্যুতি।"
        },
        {
          "label": "খ",
          "question": "বিশ্বায়নের ইতিবাচক দিকগুলো আলোচনা করো।",
          "explanation": "বিশ্বায়ন বলতে কোনো কিছুর স্থানিক থেকে বৈশ্বিক রূপ লাভ করাকে বোঝায়। বিশ্বায়নের ফলে বিশ্বব্যাপী যোগাযোগের একটি অবকাঠামো গড়ে উঠেছে। এর মধ্যে ইন্টারনেটের ভূমিকা লক্ষণীয়। যার ফলে বিশ্বব্যাপী পণ্যের উন্মুক্ত . বাজার সৃষ্টি হয়েছে, মুদ্রা চলাচল ও বিনিময় প্রচন্ডভাবে বৃদ্ধি পেয়েছে, বহুস্তর বিশিষ্ট রাজনীতির জন্ম হয়েছে। স্নায়ুযুদ্ধের সমাপ্তি ও গণতন্ত্রায়নের সুযোগ সৃষ্টি হয়েছে। সর্বোপরি স্থানান্তর গমনও বৃদ্ধি পেয়েছে। মূলত এগুলোই বিশ্বায়নের ইতিবাচক দিককে নির্দেশ করে।"
        },
        {
          "label": "গ",
          "question": "উদ্দীপকের আলোকে সামাজিক পরিবর্তনের ক্ষেত্রে কাঙ্ক্ষিত লক্ষ্য অর্জনে এগিয়ে চলার প্রত্যয়টি ব্যাখ্যা করো।",
          "explanation": "উদ্দীপকে সামাজিক পরিবর্তনের ক্ষেত্রে কাঙ্ক্ষিত লক্ষ্য অর্জনে এগিয়ে চলার প্রত্যয়টি বলতে এখানে প্রগতিকে নির্দেশ করা হয়েছে। সামাজিক পরিবর্তনের একটি বিশেষ ধরন হলো প্রগতি। প্রগতি শব্দটি ল্যাটিন শব্দ 'Pro-gredio' শব্দ থেকে এসেছে। যার অর্থ হলো 'To step forward' বা সামনে চলা। প্রগতির মৌলিক অর্থ হচ্ছে, কাঙ্ক্ষিত লক্ষ্য অর্জনে সামনে এগিয়ে চলা। যেমন- শিক্ষা অর্জনের ক্ষেত্রে প্রগতি। অর্থাৎ, কাঙ্ক্ষিত বা বাঞ্ছিত পরিবর্তনই প্রগতি। আবার মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তিত করা যায় তবে সেটিই হবে প্রগতি। উদ্দীপকে দেখা যায়, কলেজের নবীনবরণ অনুষ্ঠানে পরিচালনা পর্ষদের সভাপতি নবীনদের উদ্দেশে বলেন, \"ছাত্রদের মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে, তবেই উন্নয়ন সম্ভব।\" পূর্বোক্ত আলোচনার ভিত্তিতে বলা যায়, সভাপতির এ বক্তব্য প্রগতিরই নামান্তর। সুতরাং বলা যায় যে, উদ্দীপকে উল্লেখিত বিষয়টি প্রগতিকেই নির্দেশ করে এবং এটি সামাজিক পরিবর্তনের অন্যতম গুরুত্বপূর্ণ প্রত্যয়।"
        },
        {
          "label": "ঘ",
          "question": "উদ্দীপকের উন্নয়ন প্রত্যয়টি সামাজিক পরিবর্তনের আলোকে বিশ্লেষণ করো।",
          "explanation": "উন্নয়ন প্রত্যয়টি সমাজবিজ্ঞানের অন্যতম গুরুত্বপূর্ণ প্রত্যয়। উন্নয়ন শব্দটির অর্থ হচ্ছে জন্মলগ্ন থেকে কোনো কিছুর ক্রমশ বিকাশ বা পরিপূর্ণতা লাভ। উন্নয়ন একটি বহুমুখী ধারণা যা সামাজিক, রাজনৈতিক, অর্থনৈতিক, সাংস্কৃতিক প্রভৃতি বিষয়কে একত্রীভূত করে। উন্নয়ন প্রসঙ্গে সমাজতত্ত্ববিদ টি. বি. বটোমোর বলেন, \"সাধারণ অর্থে উন্নয়ন বলতে বোঝায় ক্রমাগত প্রসার, কোনো কিছুর ক্ষুদ্র অংশের পূর্ণতার বিকাশ বা তার ক্রমোন্নতি।\" উন্নয়ন প্রসঙ্গে গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমশ বর্তমান, সংখ্যাবাচক এবং গুণবাচক পরিবর্তন যা ইতিবাচক রূপান্তরকে নির্দেশ করে।\" অর্থাৎ- উন্নয়ন বলতে ইতিবাচক পরিবর্তনকে বোঝায়। উন্নয়ন হচ্ছে একটি সামাজিক পরিবর্তন প্রক্রিয়া। এ পরিবর্তন হচ্ছে মানুষের সামাজিক আকাঙ্ক্ষা। এ পরিবর্তন যখন মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তিস্বাধীনতা ও মুক্তির প্রসারণ ঘটায় তখন তা সামাজিক উন্নয়ন হিসেবে বিবেচিত হয়। উপরের আলোচনা শেষে বলা যায়, উন্নয়ন সমাজবিজ্ঞানের অন্যতম গুরুত্বপূর্ণ আলোচিত প্রত্যয়, যা সমাজের ইতিবাচক পরিবর্তনকে নির্দেশ করে।"
        }
      ]
    }
  ]
}