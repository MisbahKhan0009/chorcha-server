{
  "title": "চট্টগ্রাম কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "সুজন কর্ণফুলী নদীর তীরে জেলেপাড়ায় বাস করে। তারা বংশ পরম্পরায় মাছ ধরে জীবিকা নির্বাহ করে। পাড়ার সকলের মধ্যে গভীর সহানুভূতির সম্পর্ক বিদ্যমান।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সংস্কৃতি প্রধানত ২ প্রকার।"
        },
        {
          "label": "খ",
          "question": "",
          "explanation": "লোকরীতি হচ্ছে সমাজের আদর্শ বা মানসম্পন্ন আচরণ, যা সমাজের সদস্যদের জন্য অবশ্য পালনীয়। যে সকল আচার-আচরণ ও বিধি কেউ লঙ্ঘনের চেষ্টা করলে সমাজ চাপ প্রয়োগের মাধ্যমে তাকে বিরত রাখে অথবা লঙ্ঘন করলে শাস্তির ব্যবস্থা করে তা লোকরীতি হিসেবে বিবেচিত। যেমন- বৃদ্ধ ব্যক্তির যত্ন নেওয়া, স্ত্রী-সন্তানদের প্রতি নিষ্ঠুর না হওয়া প্রভৃতি। আমেরিকান সমাজবিজ্ঞানী সামনার-এর মতে, \"যে সকল প্রথা, অভ্যাস ও ঐতিহ্য সামাজিক কল্যাণ সাধন করে এবং যেসব পালনের জন্য বল প্রয়োগের প্রয়োজন হতে পারে সেসব অবশ্য পালনীয় লোকরীতি নামে পরিচিতি লাভ করে।\""
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের জনগোষ্ঠী 'সম্প্রদায়' নামক মৌল প্রত্যয়কে ইঙ্গিত করে। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যারা. পারস্পরিক নির্ভরশীলতার মধ্য দিয়ে সমজাতীয় জীবনযাপন করে। সম্প্রদায়ের মূল ভিত্তি হচ্ছে বসবাসের অঞ্চল ও সম্প্রদায়গত চেতনা। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছু বিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। উদাহরণস্বরূপ বলা যায়, জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের মধ্যে গভীর আন্তরিক সম্পর্ক বিরাজ করে। উদ্দীপকে লক্ষণীয়, পাবনা জেলার ঈশ্বরদীর পদ্মা নদী তীরবর্তী একটি গ্রামে জনগণ দলবদ্ধভাবে বসবাস করার পাশাপাশি একে অপরকে সাহায্য করে। তারা নদীতে মাছ ধরে জীবিকা নির্বাহ করে। যুগ যুগ ধরে এ গ্রামের জেলেরা অভিন্ন আদর্শ ও রীতিনীতির ভিত্তিতে বসবাস করছে। অর্থাৎ তাদের বসবাসের নির্দিষ্ট অঞ্চল এবং অভিন্ন সম্প্রদায়গত চেতনা রয়েছে, যা সম্প্রদায়ের মূল ভিত্তি। সুতরাং বলা যায়, উদ্দীপকের জনগোষ্ঠীর গঠন ও কর্মকাণ্ড 'সম্প্রদায়' নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত বিষয় তথা সম্প্রদায়ের সাথে সমাজের কিছু মৌলিক পার্থক্য বিদ্যমান। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায়, যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করার পাশাপাশি তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে - অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। আবার মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুনের দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে বিভিন্ন সম্প্রদায়ের লোক থাকতে পারে। যেমন- মুসলমান, হিন্দু, জেলে, বেদে ইত্যাদি সম্প্রদায়। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে, তাঁতি, দলিত সম্প্রদায় ইত্যাদি। উপরের আলোচনার পরিসমাপ্তিতে বলতে পারি, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একই সাথে সমাজ ও সম্প্রদায়ের সদস্য।"
        }
      ]
    },
    {
      "number": "2",
      "uddipok": "দরিদ্র কৃষক পরিবারের সন্তান রফিক বিশ্ববিদ্যালয়ের লেখাপড়া শেষ করে সম্প্রতি নির্বাহী ম্যাজিস্ট্রেট হিসেবে চাকরিতে যোগদান করেছে। ফলে গ্রামে তার এবং তার পরিবারের সামাজিক মর্যাদা অনেক বেড়ে গেছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সামাজিক নিয়ন্ত্রণের প্রধান বাহন হচ্ছে পরিবার।"
        },
        {
          "label": "খ",
          "question": "",
          "explanation": "প্রতিষ্ঠান হচ্ছে সামাজিক জীবের মধ্যে প্রতিষ্ঠিত ও স্বীকৃত সম্পর্কে ধরন। আমেরিকান সামাজিক নৃবিজ্ঞানী লুইস হেনরি মর্গানের মতে, \"মানুষের চিরন্তন অভাব অভিযোগ প্রতিষ্ঠানকে জন্ম দিয়েছে।\" মূলত প্রতিষ্ঠান হলো কতকগুলো সুপ্রতিষ্ঠিত বিধিব্যবস্থা, যা ব্যক্তি ও গোষ্ঠীর সম্পর্কের ক্ষেত্রে নিয়ামক হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকের রফিকের সামাজিক মর্যাদা বৃদ্ধি সমাজবিজ্ঞানের সামাজিক গতিশীলতা নামক মৌল প্রত্যয়কে নির্দেশ করে। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদায় হ্রাস-বৃদ্ধি ঘটে, তবে তাকে উল্লম্ব গতিশীলতা বলে। উল্লম্ব গতিশীলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক স্তরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে। উল্লম্ব গতিশীলতা আবার দুই ভাগে বিভক্ত। যথা- 'ঊর্ধ্বমুখী উল্লম্ব গতিশীলতা ও অধোমুখী উল্লম্ব গতিশীলতা। সামাজিক গতিশীলতার ফলে যদি ব্যক্তির সামাজিক মর্যাদার উন্নতি ঘটে, তবে তাকে ঊর্ধ্বমুখী উল্লম্ব গতিশীলতা বলে। আর সামাজিক গতিশীলতার ফলে যদি সামাজিক মর্যাদার অবনতি ঘটে, তখন তাকে অধোমুখী উল্লম্ব গতিশীলতা বলে। উদ্দীপকে বলা হয়েছে, কৃষক পরিবারের সন্তান লেখাপড়া শেষে নির্বাহী ম্যাজিস্ট্রট হিসেবে চাকরিতে যোগদান করেছে। ফলে সমাজে তার এবং তার পরিবারের সামাজিক মর্যাদা বেড়েছে। তাদের সামাজিক মর্যাদা বৃদ্ধি, সামাজিক গতিশীলতাকে ইঙ্গিত করে। সামাজিক গতিশীলতার একটি ধরন হলো উল্লম্ব গতিশীলতা। আবার উল্লম্ব গতিশীলতার একটি ধরন হলো ঊর্ধ্বমুখী গতিশীলতা। যেহেতু রফিক ও তার পরিবারের মর্যাদা বৃদ্ধি পেয়েছে। সেহেতু বলা যায় তাদের ক্ষেত্রে ঊর্ধ্বমুখী সামাজিক গতিশীলতা দৃশ্যমান হয়েছে।"
        },
        {
          "label": "ঘ",
          "question": "",
          "explanation": "উত্ত মৌল প্রত্যয় অর্থাৎ সামাজিক গতিশীলতার দুটি ধরণ রয়েছে। সমাজের এক স্তর থেকে অন্য স্তরে গমনকে সামাজিক গতিশীলতা বলা হয়। সামাজিক গতিশীলতা প্রধানত দু'ধরনের হয়ে থাকে। যেমন- ১. উল্লম্ব (Vertical) এবং ২. আনুভূমিক (Horizontal)! উল্লম্ব গতিশীলতা হলো এমন ধরনের গতিশীলতা, যেখানে ব্যক্তির মর্যাদার পরিবর্তন ঊর্ধ্ব বা নিম্নমুখী হয়ে থাকে। অপরদিকে আনুভূমিক গতিশীলতা হলো এমন ধরনের গতিশীলতা যেখানে ব্যক্তির জীবনে বিভিন্ন ধরনের পরিবর্তন হয়, কিন্তু সামাজিক অবস্থান বা মর্যাদার কোনো পরিবর্তন হয় না। যেমন- তালুকদারের ছেলে তালুকদার ডাক্তারের ছেলে ডাক্তার, শিক্ষকের ছেলে শিক্ষক ইত্যাদি। কোনো ব্যক্তির জীবদ্দশায় সামাজিক মর্যাদা পেশাগত, শিক্ষাগত ইত্যাদি পরিবর্তন ঊর্ধ্বমুখী বা নিম্নমুখী হতে পারে যা আন্তঃপ্রজন্ম গতিশীলতা হিসেবে পরিচিত। আবার, পিতা বা পিতামহের তুলনায় কোনো ব্যক্তির সামাজিক মর্যাদা যদি ঊর্ধ্বমুখী বা নিম্নমুখী পরিবর্তিত হয় তবে সে ক্ষেত্রেও সামাজিক গতিশীলতা দেখা যায় এবং এ ধরনের পরিবর্তনকে আন্তঃপ্রজন্ম গতিশীলতা বলে। এছাড়াও সামাজিক গতিশীলতার আরও দুটি ধরন রয়েছে। এটি হলো আয়োজিত অন্যটি হলো প্রতিযোগ।"
        }
      ]
    },
    {
      "number": "3",
      "uddipok": "সাগর তার বাবা-মা, চাচা-চাচি ও দাদিকে নিয়ে এক সাথে বসবাস করে। সে চাচাতো ভাই বোনের সাথে খেলা করে ও দাদুর কাছে গল্প শোনে। চাচি তাদের স্কুলের পড়া তৈরি করতে সাহায্য করে এবং চাচা স্কুলে পৌঁছে দেয়।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "'Ancient Society' বইটির লেখক আমেরিকান সামাজিক নৃবিজ্ঞানী লুইস হেনরি মর্গান।"
        },
        {
          "label": "খ",
          "question": "",
          "explanation": "বিবাহ বলতে একজন নারী ও পুরুষের মধ্যে এমন এক চুক্তিনির্ভর সম্পর্ককে বোঝায় যা সমাজ, ধর্ম ও সংস্কৃতি দ্বারা স্বীকৃত। সামাজিক প্রতিষ্ঠানসমূহের মধ্যে বিবাহ অন্যতম। এটি হলো একজন নারী ও পুরুষের মধ্যে সামাজিক, ধর্মীয় ও রাষ্ট্রীয় বন্ধন। বিবাহ হলো একটি ধর্মীয় ও সামাজিক চুক্তি বা বন্ধন যার মাধ্যমে দুই বা ততোধিক ব্যক্তি পরিবার প্রতিষ্ঠা করতে পারে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের ফাইয়াজদের পরিবার আকারের ভিত্তিতে একটি যৌথ পরিবার। কেননা তাদের পরিবারে তার দাদা-দাদী, বাবা-মা এবং চাচা ও ফুফু বাস করেন। ফাইয়াজ ও তার বাবা-মা মিলে একটি একক পরিবার। আবার তার দাদা-দাদী, চাচা, ফুফু মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত পরিবার তথা যৌথ পরিবারের কার্যাবলি সময়ের সাথে পরিবর্তিত হচ্ছে- উক্তিটির সাথে আমি একমত। পরিবার মানুষের গোষ্ঠীগত জীবনে বিভিন্ন কার্যাবলি সম্পাদন করে থাকে। যেমন- সন্তান প্রজনন ও লালন-পালন, সামাজিকীকরণ, নিরাপত্তা ও রক্ষণাবেক্ষণ প্রভৃতি। তবে বর্তমানে শিল্পায়ন, নগরায়ণ, অর্থনৈতিক কাঠামোর পরিবর্তনের ফলে যৌথ পরিবার ব্যবস্থা ভেঙে যাচ্ছে। এ ধরনের পরিবারের স্থলে একক পরিবার জায়গা করে নিচ্ছে। ফলে যৌথ পরিবারের কর্মকাণ্ডতেও এসেছে নানা পরিবর্তন। ব্যক্তির সামাজিকীকরণ ও সামাজিক নিয়ন্ত্রণের গুরুত্বপূর্ণ মাধ্যম পরিবার। যৌথ পরিবারব্যবস্থা পরিবর্তন হওয়ার ফলে এখন আর আগের মতো পরিবারের সবাই মিলে একসাথে খাদ্যগ্রহণ, ঘুরতে যাওয়া, আনন্দ ভাগাভাগি করা প্রভৃতি বিষয়গুলো হচ্ছে না। ফলে দেখা যায়, শিশুর সামাজিকীকরণও যথার্থভাবে হচ্ছে না। এছাড়া 'বর্তমানে একক পরিবার ব্যবস্থায় শিশুর লালন-পালন, রক্ষণাবেক্ষণে দাদা-দাদি, চাচা-চাচির স্থানে জায়গা করে নিচ্ছে ডে-কেয়ার হোম, যা শিশুর সামাজিকীকরণে প্রভাব ফেলছে। উপরের আলোচনার পরিশেষে বলা যায়, বর্তমান পরিবর্তিত সমাজ কাঠামোর প্রেক্ষাপটে যৌথ পরিবারের কার্যাবলিতেও এসেছে নানা পরিবর্তন।"
        }
      ]
    },
    {
      "number": "4",
      "uddipok": "বাংলাদেশের দক্ষিণাঞ্চলে পৃথিবীর বৃহত্তম ম্যানগ্রোভ ফরেস্ট সুন্দরবন। অবস্থিত। সুন্দরবন এই অঞ্চলের মানুষকে বিভিন্ন প্রাকৃতিক দুর্যোগ থেকে যেমন রক্ষা করে, তেমনি একে উপজীব্য করে আবর্তিত হয় এই অঞ্চলের মানুষের জীবন ও জীবিকা। একটু লক্ষ করলে দেখা যাবে, সুন্দরবন অঞ্চলের অধিকাংশ বাড়িঘর গোলপাতা, হোগলাপাতা ও সুন্দরবনে প্রাপ্ত বিভিন্ন কাঠ দ্বারা তৈরি। ঐ এলাকায় বসবাসরত অধিকাংশ মানুষ জেলে কিংবা মধু সংগ্রহ করে জীবিকা নির্বাহ করে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "মানব জীবনে প্রভাব বিস্তারকারী উপাদান চারটি।"
        },
        {
          "label": "খ",
          "question": "",
          "explanation": "বর্ণপ্রথা একটি বন্ধ ব্যবস্থা। বর্ণপ্রথা অনুযায়ী ব্যক্তি জন্মসূত্রে দলের সদস্যপদ পেয়ে থাকে। তাদের সামাজিক মর্যাদা ও পেশা জন্মসূত্রে নির্ধারিত হয়। এ সমাজটি অন্তঃবিবাহ ভিত্তিক এবং সামাজিক আদান প্রদানে বাধা নিষেধ আরোপ করে থাকে বিধায় বর্ণপ্রথা একটি বদ্ধ ব্যবস্থা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মানুষের ঘরবাড়ি ও জীবিকার উপর মানব-জীবনের প্রভাব বিস্তারকারী ভৌগোলিক উপাদানের প্রভাব লক্ষ করা যায়। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বোঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন- আবহাওয়া, জলবায়ু, মৃত্তিকা, জলের অবস্থান ও গতিপথ বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনে যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো- আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন, রাজনৈতিক সংগঠন ইত্যাদি। উদ্দীপকে বলা হয়েছে, বাংলাদেশের দক্ষিণাঞ্চলে পৃথিবীর বৃহত্তম ম্যানগ্রোভ ফরেস্ট সুন্দরবন অবস্থিত। সুন্দরবন এই অঞ্চলের মানুষকে বিভিন্ন প্রাকৃতিক দুর্যোগ থেকে যেমন রক্ষা করে। তেমনি একে উপজীব্য করে আবর্তিত হয় এই অঞ্চলের মানুষের জীবন ও জীবিকা। তাই বলা যায়, উদ্দীপকের উল্লিখিত মানুষের ঘরবাড়ি ও জীবিকার উপর মানব জীবনে প্রভাব বিস্তারকারী ভৌগোলিক উপাদানের প্রভাব লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত অঞ্চলের অর্থাৎ সুন্দরবন অঞ্চলের অর্থনীতি ও যাতায়াত ব্যবস্থার উপর ভৌগোলিক উপাদান গুরুত্বপূর্ণ ভূমিকা পালন করবে বলে আমি মনে করি। সুন্দরবন বাংলাদেশের দক্ষিণাঞ্চলে অবস্থিত পৃথিবীর বৃহত্তম বৃহত্তম ম্যানগ্রোভফরেস্ট। সুন্দরবন অঞ্চলের অর্থনীতির বেশিরভাগই কৃষি, মৎস্য, বনজসম্পদ ও পর্যটনের ওপর নির্ভরশীল। সুন্দরবন এলাকার নদী, খাল ও জলাভূমিতে প্রচুর মাছ পাওয়া যায়। এ অঞ্চলের অনেক মানুষ মাছ ধরে জীবিকা নির্বাহ করে। এছাড়া এ রনাঞ্চল থেকে পাওয়া কাঁচামাল যেমন-মধু, ভেষজ গাছপালা, কাঠ প্রভৃতি স্থানীয় অর্থনীতিতে গুরুত্বপূর্ণ ভূমিকা পালন করে। কৃষি ও পর্যটনও সুন্দরবন অঞ্চলের অর্থনীতিতে গুরুত্বপূর্ণ ভূমিকা পালন করে থাকে। সুন্দরবন অঞ্চলের যাতায়াত ব্যবস্থার প্রধান মাধ্যম হলো নৌপথ। এই অঞ্চলে কিছু রেলপথ এবং সড়কপথও রয়েছে তবে মূল যাতায়াত ব্যবস্থা এখনও নদীভিত্তিক। সামগ্রিকভাবে, সুন্দরবন অঞ্চলের অর্থনীতি এবং যাতায়াত ব্যবস্থায় ভৌগোলিক উপাদানগুলোর বিশেষ ভূমিকা রয়েছে, যা স্থানীয় জনগণের জীবনযাত্রা, উন্নয়ন এবং পরিবহন ব্যবস্থাকে গভীরভাবে প্রভাবিত করে।"
        }
      ]
    },
    {
      "number": "5",
      "uddipok": "ইদানীং তরুণ প্রজন্ম অতিমাত্রায় ফেইসবুক, টিকটকসহ বিভিন্ন সামাজিক যোগাযোগ মাধ্যমে আসক্ত হয়ে পড়ছে। বিভিন্ন সৃজনশীল কর্মকাণ্ডে তাদের আগ্রহ হ্রাস পাচ্ছে আশঙ্কাজনক হারে। এছাড়াও এই ভূখণ্ডের দীর্ঘদিনের লালিত সামাজিক মূল্যবোধ আজ বিপন্ন হয়ে পড়ছে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "বিশ্বায়ন হলো এমন একটি প্রক্রিয়া যার মাধ্যমে সমগ্র বিশ্বকে একীভূত করা হয়।"
        },
        {
          "label": "খ",
          "question": "",
          "explanation": "সামাজিকীকরণে পরিবার গুরুত্বপূর্ণ ভূমিকা পালন করে। শিশুর শিক্ষার প্রথম হাতে খড়ি হয় পরিবারেই। আর শিশুরা যেতে অনুকরণ প্রিয় সেহেতু পারিবারিক পরিবেশে শিশু যা শেখে, ব্যক্তিত্ব গঠনে তা আজীবন ভূমিকা পালন করে। বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই শিশুর সামাজিকীকরণে পরিবার অধিক প্রভাব বিস্তার করে।"
        },
        {
          "label": "গ",
          "question": "",
          "explanation": "উদ্দীপকের পরিস্থিতি সামাজিকীকরণের তথ্য প্রযুক্তি নামক বাহনের নেতিবাচক প্রভাবের ফল। তথ্যের আদান-প্রদানের কৃৎকৌশলই হলো তথ্যপ্রযুক্তি, যা মানব জীবনযাত্রার ওপর গুরুত্বপূর্ণ প্রভাব ফেলে। তথ্য প্রযুক্তি ব্যবহারের' মাধ্যমে ব্যক্তি নিজের সুপ্ত প্রতিভার বিকাশ ঘটাতে পারে। কিন্তু তথ্য প্রযুক্তির নেতিবাচক প্রভাবের ফলে ব্যক্তি মাত্রাতিরিক্ত সামাজিক যোগাযোগ মাধ্যমে আসক্ত হয়ে পড়ছে। সৃজনশীল কর্মকাণ্ডে ব্যক্তির আগ্রহ হ্রাস পাচ্ছে, এবং নিজ ভূখণ্ডের দীর্ঘদিনের লালিত সামাজিক মূল্যবোধ বিপন্ন হয়ে পড়ছে। উদ্দীপকে দেখা যায় তরুণ প্রজন্ম অতিমাত্রায় ফেসবুক, টিকটকসহ বিভিন্ন সামাজিক যোগাযোগ মাধ্যমে আসক্ত হয়ে পড়ছে। যার ফলে তাদের সৃজনশীল কর্মকান্ডে অ্যগ্রহ হ্রাস পাচ্ছে এবং নিজ ভূখণ্ডের দীর্ঘদিনের লালিত সামাজিক মূল্যবোধ বিপন্ন হয়ে পড়ছে, যা স্পষ্টতই তথ্যপ্রযুক্তির নেতিবাচক প্রভাবের ফল।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পরিস্থিতি অর্থাৎ তথ্য, প্রযুক্তি সামাজিকীকরণকে নেতিবাচক ও ইতিবাচক দুইভাবেই প্রভাবিত করতে পারে। তথ্য প্রযুক্তির অগ্রসরমান উদ্ভাবন মানব জীবনযাত্রার ওপর গুরুত্বপূর্ণ প্রভাব ফেলে। কারণ মানুষের জীবনে প্রতিটি বিষয় এখন তথ্য প্রযুক্তিনির্ভর হয়ে পড়েছে। অনেক পরিবারেই এখন কম্পিউটার, ল্যাপটপ, মোবাইল ফোন ও ইন্টারনেট সংযোগ রয়েছে। পরিবারের 'শিশুরা এসব উপকরণ ব্যবহারের মাধ্যমে নিজের সুপ্ত প্রতিভার বিকাশ ঘটাতে পারে। আধুনিক তথ্য প্রযুক্তি বিকাশের কারণে বিজ্ঞাপন, জনপ্রিয় 'সিনেমা, নাটক, বিখ্যাত ক্রীড়া ও রাজনৈতিক ব্যক্তিত্ব এবং তাদের জীবনযাপন পদ্ধতি প্রচার মাধ্যমের কল্যাণে দ্রুত সমাজে ছড়িয়ে পড়ে, যা শিশুর সামাজিকীকরণে প্রভাব ফেলে। ফলে শিশু পরিবর্তনশীল সমাজের সাথে খাপ খাইয়ে নিজেকে গড়ে তুলতে পারে, যা সামাজিক অগ্রগতিতে ভূমিকা রাখে। কিন্তু তথ্যপ্রযুক্তির মাত্রাতিরিক্ত ব্যবহারের ফলে তরুণ প্রজন্ম ফেসবুক, টিকটকসহ বিভিন্ন সামাজিক যোগাযোগ মাধ্যমে আসক্ত হয়ে যেতে পারে। ফলে তারা বিভিন্ন সৃজনশীল কর্মকাণ্ডে আগ্রহ হারিয়ে ফেলবে। তথ্য প্রযুক্তিতে আসন্ত হওয়ার ফলে তরুণ প্রজন্মের মধ্যে সামাজিক মূল্যবোধের অবক্ষয় হচ্ছে। পাশাপাশি তারা নানা অপরাধমূলক কর্মকাণ্ডে জড়িয়ে পড়ছে। উপরের আলোচনার ভিত্তিতে বলা যায়, উদ্দীপকে বর্ণিত পরিস্থিতি অর্থাৎ তথ্য প্রযুক্তির মাত্রাতিরিক্ত ব্যবহার সামাজিকীকরণকে নানাভাবে প্রভাবিত করতে পারে।"
        }
      ]
    },
    {
      "number": "6",
      "uddipok": "বিথীর বয়স পাঁচ বছর। তার মা-বাবা দুই জনই চাকরিজীবী। সকালবেলা সে ঘুম থেকে ওঠার আগেই তার মা-বাবা চাকরিতে চলে যায়। সে গৃহকর্মীর সাথে থাকে এবং টিভিতে কার্টুন দেখে তার সময় কাটে। তার একাকী ভালো লাগে না। রাতে মা-বাবা বাসায় আসলেও তারা মোবাইল নিয়ে ব্যস্ত হয়ে পড়ে। ইদানীং সে অস্বাভাবিক আচরণ করছে এবং তার মেজাজ খিটখিটে হয়ে যাচ্ছে",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "\"নাতিশীতোষ্ণ অঞ্চল সবচেয়ে স্বাস্থ্যকর\" বলেছেন হান্টিংটন।"
        },
        {
          "label": "খ",
          "question": "",
          "explanation": "শ্রেণি বলতে একই আয়, একই ধরনের সুযোগ-সুবিধা ভোগকারী গোষ্ঠীকে বোঝায়। সামাজিক পরিমাণে শ্রেণির অবস্থান মর্যাদার সাথে সম্পর্কযুক্ত। শ্রেণির ভিত্তি হলো- আয়, ক্ষমতা, সম্পত্তি, পেশা, শিক্ষা ও বংশ মর্যাদা প্রভৃতি। তাই বলা যায়, শ্রেণি একটি উন্মুক্ত ব্যবস্থা।"
        },
        {
          "label": "গ",
          "question": "",
          "explanation": "উদ্দীপকে বিথীর অস্বাভাবিক আচরণের জন্য সামাজিকীকরণের পরিবার বাহনটি দায়ী। * শিশুর সামাজিকীকরণে পরিবার প্রাথমিক রাহন হিসেবে কাজ করে, শিশুর শিক্ষার প্রথম হাতেখড়ি হয় পরিবারেই। আর শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্বগঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। উদ্দীপকে দেখা যায় পাঁচ বছর বয়সি বিথীর মা-বাবা দুজনেই চাকরিজীবী। সকালে ঘুম থেকে উঠার আগেই তার মা-বাবা চাকরিতে চলে যায়, ফলে সে একা গৃহকর্মীর সাথে থাকে এবং টিভিতে কার্টুন দেখে তার সময় কাটে। রাতে বাবা-মা বাসায় আসলেও তারা মোবাইল নিয়ে ব্যস্ত হয়ে পড়ে। ইদানীং সে অস্বাভাবিক আচরণ করছে এবং তার মেজাজ খিটখিটে হয়ে যাচ্ছে। পূর্বোক্ত আলোচনার প্রেক্ষিতে বলা যায়, বিথীর ক্ষেত্রে সামাজিকীকরণের পরিবার মাধ্যমটি সঠিকভাবে ভূমিকা পালন না করায় সে এমন অস্বাভাবিক আচরণ করছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, বিথীর সামাজিকীকরণ ব্যাহত হচ্ছে। পরিবার শিশুর সামাজিকীকরণের প্রাথমিক বাহন হিসেবে কাজ করে। শিশুর শিক্ষার প্রথম হাতে খড়ি হয় পরিবারেই। কিন্তু উদ্দীপকে দেখা যায়, ব্যস্ততার কারণে বাবা-মা সন্তানকে সময় দিতে পারছে না। ফলে শিশুও তাদের কাছ থেকে কোনো আদর্শ, সামাজিক রীতি-নীতি, মূল্যবোধ, শিষ্টাচার প্রভৃতি বিষয়ে শিক্ষা থেকে -বঞ্চিত হচ্ছে, যা সমাজের সাথে খাপ খাইয়ে চলতে সমস্যায় ফেলবে। কারণ সামাজিক রীতি-নীড়ি, আদর্শ, মূল্যবোধ, আদব-কায়দা প্রভৃতির শিক্ষা নিয়ে একটি শিশু সামাজিক মানুষে পরিণত হয়। সে সমাজের নানা বিষয়ের সাথে সামঞ্জস্য করে চলতে শেখে। আবার দেখা যায়, শিশুটির সময় কাটে গৃহকর্মীর সাথে। ফলে তার মধ্যে গৃহকর্মীর আচার-আচরণ ও চিন্তাচেতনা প্রভাব ফেলবে। তার মধ্যে উন্নত চিন্তা-চেতনার উন্মেষ ঘটবে না। পাশাপাশি প্রতিনিয়ত কার্টুন দেখে। যার ফলে সে নিজ দেশীয় বিনোদন মাধ্যম তথা খেলাধুলার ধরনগুলোর সাথে পরিচিত এবং সেগুলো উপভোগ করতে পারছে না। ফলে তার মধ্যে ভিন্ন এক সংস্কৃতি প্রভাব ফেলছে। তার আচার-আচরণে কার্টুন চরিত্রের প্রভাব পড়ছে। উপরের আলোচনার প্রেক্ষিতে বলা যায়, বিথীর সামাজিকীকরণ ব্যাহত হচ্ছে।"
        }
      ]
    },
    {
      "number": "7",
      "uddipok": "মানব ইতিহাসে এমন একটি সমাজের কথা জানা যায় যেখানে জন্মসূত্রে সামাজিক মর্যাদা ও পেশা নির্ধারিত হয়। ঐ সমাজটি আন্তঃবিবাহ ভিত্তিক এবং সামাজিক আদান-প্রদানে বাধা-নিষেধ আরোপ করে।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়।"
        },
        {
          "label": "খ",
          "question": "",
          "explanation": "দাসপ্রথা বলতে এমন এক অসমতার সমাজ ব্যবস্থাকে বোঝায় যেখানে কিছু লোক সম্পূর্ণ কিংবা আংশিকভাবে অধিকারবিহীন। দাসপ্রথা পৃথিবীর প্রাচীন শ্রেণিভিত্তিক সমাজব্যবস্থা। সামাজিক ক্ষেত্রে দাসরা ছিল ঘৃণার পাত্র। দাসপ্রথা একটি অর্থনৈতিক সম্পর্ক নির্ভর সমাজ ব্যবস্থা। দাসপ্রথায় দাসদের ব্যক্তিগত ইচ্ছা-অনিচ্ছার কোনো মূল্য ছিল না।"
        },
        {
          "label": "গ",
          "question": "",
          "explanation": "উদ্দীপকে সামাজিক স্তরবিন্যাসের 'জাতিবর্ণ' ধরনটিকে নির্দেশ করে। প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছে করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য ধর্ম বহির্ভূত কোনো কাজ করতে পারে না। করলে তাকে সমাজচ্যুত করা হয়। 'জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। উদ্দীপকে দেখা যায়, মানব ইতিহাসের এমন একটি সমাজের কথা জানা যায়- সেখানে জন্মসূত্রে সামাজিক মর্যাদা ও পেশা নির্ধারিত হয়। ঐ সমাজটি আন্তঃবিবাহ ভিত্তিক এবং সামাজিক আদান-প্রদানে বাধা-নিষেধ আরোপ করে, যা সামাজিক স্তরবিন্যাসের জাতিবর্ণের ধরনটিকে নির্দেশ করে।"
        },
        {
          "label": "ঘ",
          "question": "",
          "explanation": "মানব সমাজে সামাজিক স্তরবিন্যাসের উত্ত ধরনটির অর্থাৎ জাতিবর্ণ প্রথার প্রভাব রয়েছে। উদ্দীপকে এমন একটি সমাজের কথা বলা হয়েছে, যেখানে জন্মসূত্রে সামাজিক মর্যাদা নির্ধারিত হয়, আবার ঐ সমাজটি আন্তঃবিবাহ ভিত্তিক এবং সামাজিক আদান প্রদানে বাধা নিষেধ আরোপ করে, যা সামাজিক স্তরবিন্যাসের জাতিবর্ণ প্রথাকে নির্দেশ করে। 'জাতিবর্ণ হলো একটি অসম ব্যবস্থা। প্রত্যেকটি জাতি বা বর্ণ হচ্ছে একটি সামাজিক সংহতিপূর্ণ সামাজিক দল। যে কেউ ইচ্ছা করলেই এর সদস্যপদ পরিত্যাগ করতে পারে না। ধর্মের দিক থেকে জাতিবর্ণ অনেকটা কঠোর। জাতিবর্ণের কোনো সদস্য ধর্ম বহির্ভূত কোনো কাজ করতে পারে না। যদি করে তবে তাকে সমাজচ্যুত করা হয়। আতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। এ ব্যবস্থায় কর্ম ও পেশা অনুযায়ী সামাজিক শ্রেণি এবং মর্যাদা নির্ধারিত হয়ে থাকে। উপরের আলোচনার ভিত্তিতে বলা যায়, জাতিবর্ণ প্রথায় কোনো ব্যক্তি তাদের রীতিনীতির বাইরে কিছু করতে পারে না। এটি একটি বন্ধ ধারণা, যা সামাজিক উন্নয়নে নেতিবাচক প্রভাব ফেলে।"
        }
      ]
    },
    {
      "number": "8",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সমাজস্থ কোনো ব্যক্তি পরিবার বা গোষ্ঠীর মধ্যে সাম্যের অভাবই সামাজিক অসমতা।"
        },
        {
          "label": "খ",
          "question": "",
          "explanation": "বয়স বৈষম্যবাদ বলতে কেবল বয়সের কারণে কোনো বয়স গোষ্ঠী বা তার কোনো সদস্যের প্রতি নেতিবাচক ধ্যান-ধারণা বা মনোভাব পোষণ ও বৈষম্যমূলক আচরণ করাকে বুঝায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ছকের'?' চিহ্নিত স্থান সামাজিক স্তরবিন্যাস প্রত্যয়টি নির্দেশ করে। সামাজিক স্তরবিন্যাস মূলত একটি সমাজতাত্ত্বিক, প্রত্যয়, যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি এবং অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। সামাজিক স্তরবিন্যাসের সাথে সামাজিক সাম্য ও অসাম্য, ন্যায় ও অন্যায়ের কতগুলো সামাজিক প্রশ্ন জড়িত থাকে। কার্যত সমাজের ব্যক্তি ও গোষ্ঠী কতকগুলো সর্বজনগ্রাহ্য মাত্রার ভিত্তিতে বিভিন্ন স্তরে বিভক্ত। আর এ বিভক্তিকেই সমাজবিজ্ঞানীরা সামাজিক স্তরবিন্যাস বলে অভিহিত করেন। সমাজবিজ্ঞানীরা সামাজিক স্তরবিন্যাসের চারটি প্রধান ধরনের কথা বলেছেন। যথা- দাসপ্রথা, এস্টেট, জাতিবর্ণ এবং সামাজিক শ্রেণি ও পদমর্যাদা। উদ্দীপকের ছকের '?' চিহ্নিত স্থানের বৈশিষ্ট্য হিসেবে জাতিবর্ণ প্রথা এস্টেট প্রথা, দাসপ্রথা, শ্রেণি ও মর্যাদাগোষ্ঠী উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সামাজিক স্তরবিন্যাসের ধরন। সুতরাং এটি স্পষ্ট যে, উদ্দীপকের '?' চিহ্নিত স্থানে সামাজিক স্তরবিন্যাস প্রত্যয়টি বসবে।"
        },
        {
          "label": "ঘ",
          "question": "",
          "explanation": "মানব সমাজের সকল স্তরেই উত্ত প্রত্যয়টি অর্থাৎ সামাজিক স্তরবিন্যাস বিদ্যমান থাকে। পৃথিবীতে এমন কোনো সমাজ নেই, যে সমাজে সামাজিক স্তরবিন্যাস নেই। সমাজবিজ্ঞানী সরোকিন তার Social Mobility গ্রন্থে বলেছেন, \"সব স্থায়ী সমাজেই মানুষের বিভিন্ন সামাজিক স্তর রয়েছে।\" উদাহরণস্বরূপ বলা যায়, প্রাচীন রোমান সমাজে রাজা, অভিজাত, দার্শনিক, বড়ো ব্যবসায়ী, বৃহৎ জমির মালিক, প্রজা এবং সৈনিক পুরুষরা উচ্চ শ্রেণিভুক্ত ছিল'। ছোটো ব্যবসায়ী, কারিগর ও অল্প জমির মালিকরা মধ্য শ্রেণির ছিল। আর কৃষক ও দাসরা ছিল নিম্ন শ্রেণির। ভারতবর্ষে বৈদিক যুগের শেষভাগে চার বর্ণের উৎপত্তি ও পেশাগত কার্যের ভিত্তিতে সমাজে স্তেরবিন্যাস লক্ষ করা যায়। মধ্যযুগে ইউরোপে সামন্তবাদী সমাজে রাজা, পুরোহিত এবং বৃহৎ ভূস্বামী সমাজের সর্বোচ্চ মর্যাদাসম্পন্ন ব্যক্তি ছিল। আধুনিককালে সম্পদ ও শিক্ষার ভিত্তিতে সমাজে বিভিন্ন শ্রেণি গড়ে উঠেছে। এমনিভাবে পৃথিবীর যেকোনো সময়ের সমাজকে লক্ষ করলেই আমরা সামাজিক স্তরবিন্যাস দেখতে পাবো। উপরের আলোচনার পরিসমাপ্তিতে বলা যায়, সামাজিক স্তরবিন্যাস একটি সর্বজনীন বিষয়। সকল যুগের সব সমাজেই সামাজিক স্তরবিন্যাস বিদ্যমান ছিলো। সুতরাং মানব সমাজের সকল স্তরেই সামাজিক স্তরবিন্যাস বিদ্যমান।"
        }
      ]
    },
    {
      "number": "9",
      "uddipok": "",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "এনোমি হচ্ছে নৈরাজ্য।"
        },
        {
          "label": "খ",
          "question": "",
          "explanation": "বিচ্যুতির মধ্যে অপরাধ নিহিত থাকে না বলে সকল বিচ্যুতিই অপরাধ নয়। সমাজস্বীকৃত আচরণের পরিপন্থি যেকোনো আচরণই বিচ্যুতি, আর ঐ বিচ্যুতিমূল্ক আচরণ যখন আইনের চোখে শাস্তিযোগ্য হয় কেবল তখনই তা অপরাধ হিসেবে গণ্য হয়। যেমন- একজন কিশোর যদি ধূমপান করে তখন তা বিচ্যুতিমূলক আচরণ, অপরাধ নয়।"
        },
        {
          "label": "গ",
          "question": "",
          "explanation": "উদ্দীপকের ছক-১ এর কর্মকাণ্ড ভদ্রবেশী অপরাধ। আর্থ-সামাজিকভাবে সুপ্রতিষ্ঠিত ব্যক্তির দ্বারা সংঘটিত অপরাধকে ভদ্রবেশী অপরাধ বলে। অন্যকথায়, ভদ্রবেশী অপরাধ বলতে নীরবে সংঘটিত হওয়া অপরাধসমূহকে বোঝায়। যেমন- আয়কর ফাঁকি, জালিয়াতি, তত্ত্ববিল তছরুপ, ঘুষ লেনদেন, ট্রেড মার্ক নকল করা ইত্যাদি। এগুলো হচ্ছে ভদ্রবেশী অপরাধ। আর্থ-সামাজিকভাবে প্রতিষ্ঠিত না হয়েও কেউ ভদ্রবেশী অপরাধ করতে পারে। ভদ্রবেশী অপরাধগুলো অনেকটা নীরবে ও গোপনে সংঘটিত হওয়ায় এ ধরনের অপরাধ শনাক্ত করা অনেকটা জটিল হলেও অসম্ভব নয়। সুতরাং বলা যয়, উদ্দীপকের ছক-১ এর কর্মকাণ্ড ভদ্রবেশী অপরাধ।"
        },
        {
          "label": "ঘ",
          "question": "",
          "explanation": "'ছক-২ এ উল্লেখিত আচরণ প্রতিরোধে সামাজিক সচেতনতাই অধিক কার্যকর'- উক্তিটি যথার্থ। সভ্য সমাজে অপরাধীর উপযুক্ত শাস্তি বিধান অপরাধ নিবারণের প্রধান উপায়। কিন্তু শুধুমাত্র শাস্তি দ্বারা অপরাধ সম্পূর্ণভাবে নিবারণ হতে পারে না। এর জন্য প্রয়োজন সামাজিক সচেতনতা বৃদ্ধি। সুস্থ সামাজিক পরিবেশও অপরাধ নিবারণে বিশেষভাবে সহায়ক। সমাজের অর্থনৈতিক অবস্থা ও জীবন মানের উন্নতি সাধনে অপরাধ নিবারণ হয়। দারিদ্র্য অপরাধপ্রবণতা সৃষ্টি করে। যদি সমাজের প্রতিটি ব্যক্তি জীবিকা অর্জনের সুযোগ পায় এবং বেকারত্ব, দারিদ্র্য, ভিক্ষাবৃত্তি প্রভৃতি বিলোপ সাধন করা হয়, তাহলে অপরাধ অনেকাংশেই নিবারণ হবে। তাছাড়াও | সুন্দর জীবনযাপনের উপযোগী ব্যবস্থা, খেলাধুলা ও শরীরচর্চার ব্যবস্থা সুস্থ আমোদ-প্রমোদ, পারিবারিক শান্তি-শৃঙ্খলা, শক্তিশালী সরকার, নিরপেক্ষ বিচারকমণ্ডলী প্রভৃতি সুস্থ সামাজিক পরিবেশ অপরাধের সংখ্যা হ্রাসে সহায়ক হয়ে উঠতে পারে। অপরাধ নিবারণে সবচেয়ে বেশি প্রয়োজন সমাজের সদস্যদের মনে নৈতিক চেতনা ও মূল্যবোধের সঞ্চার করা। সামাজিক আদর্শের সাথে তাদের পরিচিত করা। যে সমাজে ব্যক্তির নৈতিক চেতনা তীব্র এবং যে সমাজ সমবেতভাবে জনকল্যাণ সাধনে প্রণোদিত হয়, সে সমাজে স্বাভাবিকভাবেই অপরাধের সংখ্যা হ্রাস পায়। উদ্দীপকে উল্লিখিত ছক-২ এ স্কুল পালানো, ইভটিজিং, অশালীন আচরণ, মাদক সেবন ইত্যাদি অপরাধমূলক আচরণ প্রতিরোধে সামাজিক সচেতনতাই অধিক কার্যকর ভূমিকা পালন করে।"
        }
      ]
    },
    {
      "number": "10",
      "uddipok": "জনাব রশ্মি চাকমা স্বাদশ শ্রেণিতে সমাজ পরিবর্তন সম্পর্কে পড়াচ্ছিলেন। তিনি বললেন, সমাজের অর্থনৈতিক ব্যবস্থা পুরো সমাজ ব্যবস্থাকে নিয়ন্ত্রণ করে। এ প্রসঙ্গে তিনি একজন সমাজবিজ্ঞানীর মতবাদ, আলোচনা করে বলেন, অর্থনৈতিক শক্তি দ্বারা সমাজ সম্পূর্ণভাবে নিয়ন্ত্রিত হয় এবং অর্থনীতিই সমাজ পরিবর্তনের মূল কারণ।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সমাজের দুই বা ততোধিক গোষ্ঠীর মধ্যে মর্যাদা, ক্ষমতা, সুযোগ-সুবিধা, দান-অনুদান, বিধি-নিষেধ বা অন্যান্য সম্পদ বণ্টনের ক্ষেত্রে যে পার্থক্য দেখা যায় তাকেই সামাজিক অসমতা বলে।"
        },
        {
          "label": "খ",
          "question": "",
          "explanation": "উন্নয়ন ও প্রগতির মধ্যে পার্থক্য রয়েছে। উন্নয়ন হচ্ছে একটি বহুমুখী ধারণা যা সামাজিক, রাজনৈতিক, অর্থনৈতিক, সাংস্কৃতিক প্রভৃতি বিষয়কে একত্রিভূত করে। যেমন- দক্ষতা বৃদ্ধি, পারস্পরিকতার সম্প্রসারণ ইত্যাদি। অন্যদিকে প্রগতি হচ্ছে কাঙ্ক্ষিত লক্ষ্য অর্জনে সামনে চলা। যেমন- শিক্ষা অর্জনের ক্ষেত্রে প্রগতি।"
        },
        {
          "label": "গ",
          "question": "",
          "explanation": "উদ্দীপকে সমাজবিজ্ঞানী মার্কসের কথা বলা হয়েছে। মার্কস বলেন, অর্থনীতি হলো সমাজের মৌল কাঠামো। অর্থনীতির উপর ভিত্তি করে গড়ে ওঠে উপরি কাঠামো। তার মতে অর্থনীতি সমগ্র সমাজ ব্যবস্থাকে নিয়ন্ত্রণ করে। অর্থনীতিকে কেন্দ্র করেই সমাজের দুটি শ্রেণির সৃষ্টি হয়। যারা উৎপাদন প্রক্রিয়া নিয়ন্ত্রণ করে তারা বুর্জোয়া শ্রেণি এবং যারা উৎপাদন প্রক্রিয়াকে নিয়ন্ত্রণ করতে পারে না তারা সর্বহারা শ্রেণি। উদ্দীপকে জনাব রশ্মি চাকমা দ্বাদশ শ্রেণিতে পড়ানোর সময় বলেন, সমাজের অর্থনৈতিক ব্যবস্থা পুরো সমাজ ব্যবস্থাকে নিয়ন্ত্রণ করে, যেটি সমাজবিজ্ঞানী মার্কস বলেছিলেন।"
        },
        {
          "label": "ঘ",
          "question": "",
          "explanation": "সমাজ পরিবর্তনের ক্ষেত্রে কেবল অর্থনীতি দায়ী নয় বলে আমি মনে করি। সমাজ পরিবর্তনের ক্ষেত্রে কেবল অর্থনীতি দায়ী নয়, তবে অর্থনীতি একটি গুরুত্বপূর্ণ ভূমিকা পালন করে। অর্থনৈতিক অবস্থা এবং উন্নতি সমাজের বিভিন্ন দিক যেমন- শিক্ষা, স্বাস্থ্য, সংস্কৃতি এবং সামাজিক সম্পর্কের ওপর প্রভাব ফেলে। সমাজ পরিবর্তন একাধিক উপাদানের ওপর নির্ভর করে যার মধ্যে রাজনৈতিক, সাংস্কৃতিক এবং সামাজিক কাঠামোও রয়েছে। অর্থনৈতিক উন্নতি একটি দেশের সাধারণ মানুষ জীবনযাত্রার মান উন্নত করে। উদাহরণস্বরূপ বলা যায়, উচ্চতর আয় ও সুয়োগ সুবিধার মাধ্যমে মানুষ আরও শিক্ষিত ও সচেতন হতে পারে, যা সমাজের সংস্কৃতি এবং আচরণে পরিবর্তন আনতে সাহায্য করে। রাজনৈতিক সিদ্ধান্ত ও আইন-কানুনও সমাজে পরিবর্তন আনতে সহায়ক। যেমন- নারী অধিকার বা শ্রমিকদের অধিকার নিয়ে উন্নত রাজনৈতিক পরিবেশ সমাজে গুরুত্বপূর্ণ পরিবর্তন আনতে পারে। অর্থনীতি রাজনৈতিক ক্ষেত্রকে প্রভাবিত করে। আবার সংস্কৃতিক, বিশ্বাস, এবং সামাজিক মূল্যবোধগুলোও সমাজের পরিবর্তনে গুরুত্বপূর্ণ ভূমিকা পালন করে। যেমন প্রথাগত সমাজে নারী শিক্ষার প্রসার এবং তাদের কর্মক্ষেত্রে অংশগ্রহণের জন্য সংস্কৃতির পরিবর্তন প্রয়োজন। উপরের আলোচনার ভিত্তিতে বলা যায়, অর্থনীতি সমাজ পরিবর্তনের একমাত্র উপাদান নয়, তবে এটি একটি প্রধান উপাদান যা অন্যান্য দিকগুলোর সাথে সমন্বয় করে সমাজে পরিবর্তন আনতে সহায়তা করে।"
        }
      ]
    },
    {
      "number": "11",
      "uddipok": "আমাদের সমাজব্যবস্থায় এক সময় বয়োজ্যেষ্ঠরা ছোটদেরকে গল্প, রূপকথা ও উপদেশমূলক বাণী শোনাত। এক সময় গ্রামে-গঞ্জে পালাগান, জারি-সারি ইত্যাদি ব্যাপকভাবে হতো। বিশেষ করে পুঁথিপাঠ, গাজীর গান, শ্লোকের মধ্য দিয়ে মানব চরিত্রের গুণাবলি প্রকাশ পেতো। বয়োজ্যেষ্ঠরা মনে করে, সময়ের পরিবর্তন হলেও এসবের প্রয়োজন এখনও শেষ হয়ে যায়নি।",
      "tag": "CTG.C 25",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজ ব্যবস্থা গড়ে ওঠে তাই সমাজকাঠামো।"
        },
        {
          "label": "খ",
          "question": "সভ্যতা মূলত বস্তুগত- ব্যাখ্যা করো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম, ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\" যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকে সংস্কৃতির কোন ধরনটি উল্লেখ করা হয়েছে? ব্যাখ্যা করো।",
          "explanation": "উদ্দীপকে সংস্কৃতির অবস্তুগত ধরনটি উল্লেখ করা হয়েছে। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ সংস্কৃতির যে অংশ দেশ যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, স্বাদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, এক সময় গ্রামের বয়োবৃদ্ধরা তাদের ছেলেমেয়ে, নাতি-নাতিনিদের গল্প, রূপকথা, উপদেশমূলক বাণী শোনাতেন। এছাড়া গ্রামে পালাগান, জারি গান, সারি গান, পুঁথি পাঠ, গাজীর গান ইত্যাদির ব্যাপক প্রচলন ছিল। এগুলো সংস্কৃতির অবস্তুগত উপাদান। কারণ এ উপাদানগুলো দেখা যায় না, শুধুমাত্র উপলব্ধি করা যায়। তাই বলা যায়, উদ্দীপকে সংস্কৃতির অবস্তুগত উপাদানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয়াবলি সামাজিক নিয়ন্ত্রণে কীভাবে ভূমিকা রাখতে পারে? তোমার মত দাও।",
          "explanation": "উদ্দীপকে বর্ণিত বিষয়াবলি অর্থাৎ অবস্তুগত সংস্কৃতি ব্যক্তিকে প্রভাবিত করার মাধ্যমে সামাজিক নিয়ন্ত্রণে ভূমিকা রাখতে পারে। সামাজিক নিয়ন্ত্রণ হচ্ছে এমন একটি প্রক্রিয়া যার মাধ্যমে সমাজ ব্যক্তিকে সমাজ স্বীকৃত রীতি-নীতি অনুযায়ী আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। সাধারণত সংস্কৃতির অবস্তুগত দিকগুলো, যেমন- সমাজের আদর্শ, মূল্যবোধ, রীতিনীতি, বিশ্বাস, সংস্কার, প্রথা, গল্প, রূপকথা, বিভিন্ন প্রকার গান ইত্যাদি গ্রন্থ, জার্নাল, ম্যাগাজিন ও পত্র-পত্রিকায় ছাপার অক্ষরে প্রতিবিম্বিত হয়। এগুলো পড়ার মাধ্যমে সহজেই সমাজে প্রচলিত ধ্যান- ধারণার সাথে পরিচিত হওয়া সম্ভব, যা ব্যক্তিকে সমাজের সাথে খাপ খাওয়াতে সাহায্য করে। ব্যক্তি যখন সমাজের সাথে খাপ খাইয়ে নেয় তখন স্বাভাবিকভাবেই বিচ্যুতিমূলক আচরণ থেকে বিরত থাকে। এমনিভাবে বিভিন্ন পৌরাণিক কাহিনি অলীক এবং বাস্তবতা থেকে অনেকখানি দূরে হলেও এতে ন্যায়ের জয়, অন্যায়ের পরাজয়, পাপীদের দুর্গতি ইত্যাদি ধারণা বিদ্যমান। এসব কাহিনি মানুষকে ন্যায়ের প্রতি আগ্রহী এবং অন্যায়ের প্রতি ঘৃণাপ্রবণ করে তোলে, যা সামাজিক নিয়ন্ত্রণে গুরুত্বপূর্ণ ভূমিকা রাখে। উপরের আলোচনার পরিসমাপ্তিতে বলা যায়, সংস্কৃতির অবস্তুগত দিক, যেমন- গল্প, রূপকথা, বিভিন্ন গান, উপদেশমূলক বাণী ইত্যাদি মানুষের মানসিক অবস্থা পরিবর্তনের মাধ্যমে সামাজিক নিয়ন্ত্রণে সহায়ক ভূমিকা পালন করতে পারে।"
        }
      ]
    }
  ]
}