{
  "title": "ইস্পাহানী পাবলিক কলেজ, চট্টগ্রাম ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মানবসমাজ 'সম্পর্কিত বিজ্ঞানটির উদ্ভব উনবিংশ শতাব্দীতে ইউরোপে। শিল্পবিপ্লব ও ফরাসি বিপ্লবের পরবর্তীকালে সমাজের জন্য বিজ্ঞানটি প্রস্তাব করেন ফরাসি নৈতিকতাবাদী ও দৃষ্টবাদী দার্শনিক তাঁর 'The Positive Philosophy' গ্রন্থে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "William P. Scott এর মতে, 'সমাজবিজ্ঞান হলো মানুষের সামাজিক আচরণের বিজ্ঞানভিত্তিক পাঠ।'"
        },
        {
          "label": "খ",
          "question": "",
          "explanation": "সমাজবিজ্ঞান ইতিহাসভিত্তিক আলোচনা করে। ঐতিহাসিক সমাজবিজ্ঞান প্রাচীন সমাজের উদ্ভব, বিকাশ ও জীবনযাত্রা সম্পর্কে গবেষণা করে এবং বর্তমান সম্পর্কে দিক নির্দেশনা প্রদান করে। মূলত সমাজতাত্ত্বিক প্রত্যয়, তত্ত্ব ও গবেষণা পদ্ধতির মাধ্যমে সমাজকে পরিবর্তন করার প্রচেষ্টা থেকে ঐতিহাসিক সমাজবিজ্ঞানের সূচনা হয়।"
        },
        {
          "label": "গ",
          "question": "",
          "explanation": "উদ্দীপকের উল্লেখিত বিষয়টির বৈশিষ্ট্যানুযায়ী এটি হচ্ছে সমাজবিজ্ঞান। একটি স্বতন্ত্র বিজ্ঞান হিসেবে সমাজবিজ্ঞান আত্মপ্রকাশ করে উনবিংশ শতাব্দীর মধ্যভাগে। কার্যত সমাজবিজ্ঞানের জন্ম হয় পাশ্চাত্যের শিল্প-বিপ্লবকালে। ফরাসি চিন্তাবিদ অগাস্ট কোঁৎকে বলা হয় সমাজবিজ্ঞানের জনক। কেননা তিনিই সর্বপ্রথম ১৮৩৯ সালে 'Sociology' শব্দটি চয়ন করেন। তিনি সমাজ বিশ্লেষণের জন্য একটি পৃথক বিজ্ঞানের প্রয়োজনীয়তা অনুভব করেন। এই অনুভব থেকেই তিনি একটি বিজ্ঞানের জন্ম দেন এবং ওই বিজ্ঞানের নাম দেন Social Physics। পরবর্তী, সময়ে তিনি এটিকে 'Sociology' নামে অভিহিত করেন। এভাবেই সমাজবিজ্ঞানের উদ্ভব হয়। যদিও সমাজ ব্যবস্থাকে জানার ও বোঝার প্রচেষ্টা শুরু হয়েছে চিন্তার আদি থেকে। যেমন- গ্রিক দার্শনিক প্লেটো ও এরিস্টটলের লেখনিতে সমাজ সম্পর্কিত সুসংবদ্ধ চিন্তা-চেতনা ও বিজ্ঞানভিত্তিক ব্যাখ্যার প্রয়াস লক্ষ করা। যায়। ত্রয়োদশ শতকের মুসলিম দার্শনিক ইবনে খালদুন তার 'আল-মুকাদ্দিমা' গ্রন্থে সামাজিক ঘটনাবলির ব্যাখ্যা উল্লেখ করেন। এমনিভাবে টমাস মার, মন্টেস্কু, কার্ল মার্কস, রুশো, সিগমান্ড ফ্রয়েড প্রমুখ চিন্তাবিদ সমাজ বৈজ্ঞানিক চিন্তাধারায় উল্লেখযোগ্য অবদান রাখেন।। উদ্দীপকে দেখা যায়, মানবসমাজ সম্পর্কিত বিজ্ঞানটির উদ্ভব উনবিংশ শতাব্দীতে ইউরোপে। শিল্পবিপ্লব ও ফরাসি বিপ্লবের পরবর্তীকালে সমাজের জন্য বিজ্ঞানটি প্রস্তাব করেন ফরাসি নৈতিকতাবাদী ও দৃষ্টবাদী দার্শনিক তাঁর 'The Positive Philosophy' গ্রন্থে; যা সমাজবিজ্ঞানকে ইঙ্গিত করে।"
        },
        {
          "label": "ঘ",
          "question": "",
          "explanation": "উত্ত বিষয়টি অর্থাৎ সমাজবিজ্ঞান পাঠের প্রয়োজনীয়তা অনেক। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "'X' ও 'Y' একাডেমিক জ্ঞান চর্চার দুটি বিষয়। 'X' বিষয়টি মানুষের সামাজিক আচরণ তথা সামাজিক সম্পর্ক, গোটা সমাজজীবন পর্যালোচনা করে। অন্যদিকে 'Y' বিষয়টি মানুষকে প্রাণি জগতের সদস্য হিসেবে মানুষ এবং সামাজিক, সৃষ্টিশীল সাংস্কৃতিক মানুষকে অধ্যয়ন করে থাকে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সাধারণ অর্থে প্রতিষ্ঠান বলতে সাধারণত কতকগুলো প্রতিষ্ঠিত কার্যপ্রণালিকে বোঝায় যার মাধ্যমে মানুষ তার প্রয়োজনীয় চাহিদা পূরণ করে থাকে।"
        },
        {
          "label": "খ",
          "question": "",
          "explanation": "আদিম সমাজ হলো মানব সভ্যতার প্রাথমিক পর্যায়ের সমাজ, যেখানে মানুষ মূলত শিকার সংগ্রহ এবং সরল জীবনযাত্রার ওপর নির্ভর করতো। সীমিত জনসংখ্যা, শিকার ও খাদ্য সংগ্রহভিত্তিক অর্থনীতি, যাযাবর জীবন, প্রাকৃতিক নির্ভরতা, সামাজিক সংহতি ও সহযোগিতা, সাধারণ ধর্মীয় বিশ্বাস ইত্যাদি আদিম সমাজের উল্লেখযোগ্য বৈশিষ্ট্য।"
        },
        {
          "label": "গ",
          "question": "",
          "explanation": "X' ও 'Y' বিষয় দুটি অর্থাৎ সমাজবিজ্ঞান ও নৃবিজ্ঞানের মাঝে পারস্পরিক সম্পর্ক বিদ্যমান। বুৎপত্তিগতভাবে মানুষ ও সংস্কৃতি সম্পর্কিত বিজ্ঞানভিত্তিক পাঠই হচ্ছে নৃবিজ্ঞান। এটি মানুষের উৎপত্তি ও তার দৈহিক, সামাজিক আচরণের ক্রমবিকাশ প্রভৃতি নিয়ে আলোচনা করে। অপরদিকে সমাজবিজ্ঞান সমগ্র সমাজকে পুঙ্খানুপুঙ্খভাবে অধ্যয়ন ও বিশ্লেষণ করে। এ দুটি বিষয়ের পারস্পরিক সম্পর্ক অনুধাবন করে অনেক তাত্ত্বিক বিষয় দুটিকে জমজ বোন হিসেবে অভিহিত করেছেন। সমাজবিজ্ঞান মানব সমাজের অতীত ও বর্তমানের মধ্যে সম্পর্ক স্থাপন এবং তুলনামূলক আলোচনার ক্ষেত্রে নৃবিজ্ঞানের আলোচ্য বিষয়ের ওপর অনেকখানি নির্ভরশীল। যেমন- সভ্যতা ও সংস্কৃতির আদিম অবস্থা থেকে বর্তমান পর্যায়ে উত্তরণ বা সামাজিক বিবর্তন অনুসন্ধানে সমাজবিজ্ঞান নৃবিজ্ঞানের সাহায্য নিয়ে থাকে। অন্যদিকে সমাজবিজ্ঞানীদের বিভিন্ন তত্ত্ব ও সিদ্ধান্ত নৃবিজ্ঞানীদের সিদ্ধান্ত গ্রহণে সহায়তা করে। উদাহরণস্বরূপ বলা 'যায়, আমেরিকান সামাজিক নৃবিজ্ঞানী লুইস হেনরি মর্গান ও তার অনুসারীরা ব্যক্তিগত সম্পত্তি সম্পর্কিত সমাজতাত্ত্বিক ধারণা থেকে আদিম সাম্যবাদী ব্যবস্থার অস্তিত্ব সম্পর্কে স্থির সিদ্ধান্তে উপনীত হন। উদ্দীপকের 'X' বিষয়টি মানুষের সামাজিক আচরণ তথা সামাজিক সম্পর্ক, গোটা সমাজ জীবন পর্যালোচনা করে, যা সমাজরিজ্ঞানকে নির্দেশ করে এবং 'Y' বিষয়টি প্রাণি জগতের সদস্য হিসেবে মানুষ এবং সামাজিক সৃষ্টিশীল সাংস্কৃতিক মানুষকে অধ্যয়ন করে থাকে, যা নৃবিজ্ঞানকে নির্দেশ করে। এ বিষয় দুটির মধ্যে পারস্পরিক সম্পর্ক বিদ্যমান।"
        },
        {
          "label": "ঘ",
          "question": "",
          "explanation": "X' ও 'Y' বিষয় দুটি অর্থাৎ সমাজবিজ্ঞান ও নৃবিজ্ঞানের মধ্যে কিছু পার্থক্য বিদ্যমান। সমাজবিজ্ঞান ও নৃবিজ্ঞানের মধ্যে বিভিন্ন সাদৃশ্য ও পারস্পরিক নির্ভরশীলতা থাকা সত্ত্বেও অস্তিত্বের দিক থেকে উভয়ই আলাদা। সমাজবিজ্ঞানের মুখ্য বিষয় সমাজ। নৃবিজ্ঞানের মূল' প্রতিপাদ্য বিষয় মানুষ এবং তার সৃস্ট সংস্কৃতি। সমাজবিজ্ঞানীরা নির্দিষ্ট বা বিশেষ সামাজিক প্রতিষ্ঠান বা সমস্যাকেন্দ্রিক আলোচনায় আগ্রহী। অন্যদিকে, নৃবিজ্ঞানীরা সাধারণত সমাজকে সামগ্রিকভাবে পর্যবেক্ষণ ও বিচার-বিশ্লেষণ করে থাকেন। সমাজবিজ্ঞানে প্রত্যক্ষ পর্যবেক্ষণ পদ্ধতি ব্যবহৃত হলেও নৃবিজ্ঞানেই এর অধিকতর প্রয়োগ লক্ষ করা যায়। বেশিরভাগ ক্ষেত্রে নৃবিজ্ঞানী গবেষণা করেন এমন সব ক্ষুদ্র সম্প্রদায় নিয়ে যেগুলো অখ্যাত এবং প্রযুক্তিগতভাবে অনুন্নত। পক্ষান্তরে সমাজবিজ্ঞানীগণ পাশ্চাত্যের জটিল সামাজিক সংগঠন নিয়ে আলোচনা করেন। নৃবিজ্ঞানের গবেষণা ক্ষুদ্র পরিসরে, স্বয়ংসম্পূর্ণ সম্প্রদায় বা গোষ্ঠীর মধ্যে সীমাবদ্ধ থাকে। অন্যদিকে, সমাজবিজ্ঞানের গবেষণা হয় ব্যাপক ভিত্তিতে যার মাধ্যমে বৃহৎ সমাজব্যবস্থার বস্তুনিষ্ঠ আলোচনা সম্ভব হয়। সমাজকে সাধারণত সামগ্রিকভাবে বিচার বিশ্লেষণের প্রবণতা নৃবিজ্ঞানীদের মধ্যে পরিলক্ষিত হয়। অন্যদিকে আধুনিক সমাজবিজ্ঞানীদের আগ্রহ ও উদ্যোগের মধ্যে পার্থক্য পরিলক্ষিত হয়। উপরের আলোচনার ভিত্তিতে বলা যায়, সমাজবিজ্ঞান ও নৃবিজ্ঞানের মাঝে পারস্পরিক সম্পর্ক থাকলেও তাদের মধ্যে কিছু পার্থক্য বিদ্যমান।"
        }
      ]
    },
    {
      "number": "3",
      "uddipok": "রূপপুর গ্রামে অনেক পেশাজীবী ও ধর্মীয় সম্প্রদায় পাশাপাশি বসবাস করে দীর্ঘদিন থেকে। এই সম্প্রদায়গুলো গড়ে উঠেছে সহজাত ও স্বাভাবিক প্রক্রিয়ায় এবং সকলে সমজাতীয় জীবনযাপন করে থাকে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সমাজবদ্ধ মানুষের ব্যবহার বিধি বা আচার-আচরণের রীতিই হলো লোকাচার।"
        },
        {
          "label": "খ",
          "question": "",
          "explanation": "প্রাথমিক দল হলো সেইসব ছোট ও ঘনিষ্ঠ সম্পর্কযুক্ত দল যেখানে সদস্যদের মধ্যে গভীর আবেগপূর্ণ সম্পর্ক, আন্তরিকতা ও ব্যক্তিগত যোগাযোগ থাকে। যেমন- পরিবার, ছোট সম্প্রদায়। আবার সামাজিক দল বলতে এমন একটি গোষ্ঠীকে বোঝায় যেখানে সদস্যদের মধ্যে পারস্পরিক সম্পর্ক থাকে এবং তারা নির্দিষ্ট লক্ষ্যের জন্য একত্রিত হয়। যেমন- স্কুলের শিক্ষার্থী দল, রাজনৈতিক দল ইত্যাদি।"
        },
        {
          "label": "গ",
          "question": "",
          "explanation": "উদ্দীপকে সামাজিক প্রত্যয়টি হচ্ছে সম্প্রদায় যার কিছু বৈশিষ্ট্য রয়েছে। সমাজ হলো অনুভূতিসম্পন্ন সমজাতীয় কিছু জীবের সমষ্টি, যারা পরস্পর মানসিকসূত্রে আবদ্ধ। অর্থাৎ সমাজ কেবল মানুষের নয়, যেকোনো জীব প্রজাতির হতে পারে। সাধারণ অর্থে সমাজ বলতে এমন একদল মানুষের সমষ্টিকে বোঝায় যারা একত্রে পারস্পরিক সম্পর্কসূত্রে এবং বিভিন্ন প্রথা-প্রতিষ্ঠানের ক্রিয়া পদ্ধতিতে আবদ্ধ হয়ে বসবাস করে। সমাজবিজ্ঞানী মরিস গিন্সবার্গ বলেন, \"মানুষের সাথে মানুষের প্রত্যক্ষ বা পরোক্ষ, সংগঠিত বা অসংগঠিত, সচেতন বা অসচেতন, সহযোগিতা বা বৈরিতামূলক সমস্ত। সম্পর্কের সমন্বিত রূপ হচ্ছে সমাজ।\" সমাজবিজ্ঞানী ম্যাকাইভার 'ও পেজ বলেন, \"সমাজ হলো সামাজিক সম্পর্কসমূহের জাল।\" উদ্দীপকে দেখা যায়, রূপপুর গ্রামে দীর্ঘদিন থেকে অনেক পেশাজীবী ও ধর্মীয় সম্প্রদায় পাশাপাশি বসবাস করে। এ সম্প্রদায়গুলো গড়ে উঠেছে সহজাত ও স্বাভাবিক প্রক্রিয়ায় এবং সকলে সমজাতীয় জীবনযাপন করে থাকে যা সমাজবিজ্ঞানের সামাজিক প্রত্যয় সম্প্রদায়কে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত বিষয় তথা সম্প্রদায়ের সাথে সমাজের কিছু মৌলিক পার্থক্য বিদ্যমান। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায়, যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করার পাশাপাশি তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। আবার মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুনের দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি - বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে বিভিন্ন সম্প্রদায়ের লোক থাকতে পারে। যেমন- মুসলমান, হিন্দু, জেলে, বেদে ইত্যাদি সম্প্রদায়। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে, তাঁতি, দলিত সম্প্রদায় ইত্যাদি। উপরের আলোচনার পরিসমাপ্তিতে বলতে পারি, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একই সাথে সমাজ ও সম্প্রদায়ের সদস্য।"
        }
      ]
    },
    {
      "number": "4",
      "uddipok": "নববর্ষ পহেলা বৈশাখ সর্বজনীন উৎসব। এটি নানা ধর্ম, সম্প্রদায় নানাভাবে পালন করে। এক আলোচনা সভায় একজন বক্তা বললেন, \"সংস্কৃতি হচ্ছে মানুষের ভিতরকার রূপ সভ্যতা হলো মানুষের বাহ্যিক আচরণ।\"",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সংঘ বা সমিতি হচ্ছে এমন একটি জনগোষ্ঠী যারা কোনো নির্দিষ্ট উদ্দেশ্য বা কিছু সীমিত সংখ্যক উদ্দেশ্যের জন্য একত্রিত হয়। উদাহরণ হিসেবে ক্রিকেট ক্লাব, ফুটবল ক্লাব ইত্যাদি।"
        },
        {
          "label": "খ",
          "question": "",
          "explanation": "সমাজকাঠামো বলতে সমাজের ক্রিয়াশীল শর্তসমূহকে ঘিরে সৃষ্ট প্রধান প্রধান প্রতিষ্ঠান ও গোষ্ঠীর যৌগিক সম্পর্ক এবং ভূমিকাকে বোঝায়। প্রত্যেক সমাজেরই একটি সাংগঠনিক আকৃতি বা ধরন থাকে। এই সাংগঠনিক ধরনটি সৃষ্টি হয় সমাজস্থ ব্যক্তিবর্গের পারস্পরিক সংযোজন ও সহযোগিতা সূত্রে সৃষ্ট বিভিন্ন কাঠামোকে নিয়ে। অর্থাৎ সমাজস্থ ব্যক্তিবর্গ পরস্পরের সান্নিধ্যে এসে যে সাংগঠনিক রূপ গড়ে তোলে তাকেই সমাজকাঠামো বলে।"
        },
        {
          "label": "গ",
          "question": "",
          "explanation": "উদ্দীপকে সমাজবিজ্ঞানের গুরুত্বপূর্ণ দুটি প্রত্যয় সংস্কৃতি ও সভ্যতার কথা বলা হয়েছে। মানুষ জীবনযাপন করতে গিয়ে যা কিছু করে তাকে সংস্কৃতি বলে। ইংরেজ নৃবিজ্ঞানী ই. বি. টেইলরের মতে, \"সংস্কৃতি হচ্ছে সেই জটিল ব্যবস্থা যার অন্তর্ভুক্ত হচ্ছে সমাজবাসীর জ্ঞান, বিজ্ঞান, ধর্ম, ধ্যান-ধারণা, বিশ্বাস, শিল্প, আইন, নীতিকথা, আচার-ব্যবহার, অভ্যাস, মূল্যবোধ প্রভৃতি; এগুলো সমাজবাসী সমাজের সদস্য হিসেবে অর্জন করে থাকে।\" অর্থাৎ সমাজজীবনে সংঘটিত মানুষের সকল কর্মকাণ্ডই সংস্কৃতির অন্তর্ভুক্ত। এটি মানুষের অবস্তুগত সৃষ্টি তথা অন্তর্নিহিত ধ্যান-ধারণাকে বোঝায়, যার ভিত্তিতে সভ্যতা গড়ে ওঠে। দার্শনিক কান্টের মতে, \"সংস্কৃতি মানুষের ভিতরের রূপ আর সভ্যতা হলো মানুষের বাহ্যিক আচরণ।\" সভ্যতা বলতে মানব সংস্কৃতির একটি উন্নত পর্যায়কে বোঝায়, যে পর্যায়ে রাষ্ট্র ব্যবস্থার উদ্ভব হয়েছে। অর্থাৎ সভ্যতা একটি নগরকেন্দ্রিক বিষয়। নগরকে জীবনের উদ্ভবের সাথে সাথে সভ্যতার উন্মেষ ঘটে। উদ্দীপকে উল্লিখিত, নববর্ষ পহেলা বৈশাখ সর্বজনীন উৎসব। এটি নানা ধর্ম সম্প্রদায় নানাভাবে পালন করে। যা সমাজবিজ্ঞানের সংস্কৃতি প্রত্যয়কে নির্দেশ করে। পহেলা বৈশাখের আলোচনা সভায় একজন বস্তা বলেন, সভ্যতা হলো মানুষের বাহ্যিক আচরণ। এখানে সমাজবিজ্ঞানের অন্যতম গুরুত্বপূর্ণ প্রত্যয় সভ্যতার উল্লেখ দেখা যায়।"
        },
        {
          "label": "ঘ",
          "question": "",
          "explanation": "উদ্দীপকের প্রত্যয় দুটি অর্থাৎ সংস্কৃতি ও সভ্যতার মাঝে পারস্পরিক সম্পর্ক ও পার্থক্য রয়েছে। সংস্কৃতি ও সভ্যতা একে অপরের সাথে ওতপ্রোতভাবে জড়িত। একটি অপরটির ওপর নির্ভরশীলও বটে। একজন কবিকে যেমন তার কবিতা থেকে বিচ্ছিন্ন করা যায় না, তেমনি সংস্কৃতিকে সভ্যতা থেকে পৃথক করা যায় না। সংস্কৃতি ও সভ্যতা শুধু আত্মনির্ভরশীল নয়, আন্তঃক্রিয়াশীলও বটে। উদাহরণস্বরূপ বলা যায়, সংস্কৃতির দুটি অংশ- বস্তুগত এবং অবস্তুগত। আর বস্তুগত সংস্কৃতির চরম বিকাশই হচ্ছে সভ্যতা। এ অর্থে সংস্কৃতি ও সভ্যতার মধ্যে মূলগত কোনো পার্থক্য নেই। সংস্কৃতির উপাদান যেমন সভ্যতার উপাদান দ্বারা প্রভাবিত তেমনি সভ্যতার উপাদানও অনেকখানি সংস্কৃতির বিভিন্ন উপকরণ দ্বারা প্রভাবিত। সংস্কৃতি হলো মানুষের অবস্তুগত সৃষ্টি। অন্যদিকে সভ্যতা হচ্ছে মানুষের বস্তুগত সৃষ্টি। স্কটিশ সমাজবিজ্ঞানী ম্যাকাইভারের মতে \"আমরা যা তাই আমাদের সংস্কৃতি এবং আমাদের যা আছে বা আমরা যা ব্যবহার করি তাই সভ্যতা।\" দার্শনিক কান্টের মতে, \"সংস্কৃতি মানুষের ভিতরের রূপ, আর সভ্যতা হলো মানুষের বাহ্যিক আচরণ।\" সংস্কৃতির উন্নতি বা মানকে পরিমাপ করা যায় না। পক্ষান্তরে সভ্যতার অগ্রগতিকে সহজেই পরিমাপ করা যায়। সংস্কৃতি কখনোই পুরোপুরি ধ্বংসপ্রাপ্ত হয় না। কিন্তু কালের আবর্তনে সভ্যতা ধ্বংসপ্রাপ্ত হয়। সভ্যতার তুলনায় সংস্কৃতির গতি অনেকাংশে মন্থর থাকে। গ্রহণযোগ্যতার দিক থেকেও সংস্কৃতি ও সভ্যতার মধ্যে পার্থক্য রয়েছে। যেমন কোনো ভিন্ন সভ্যতার উপাদান সরাসরি গ্রহণ করা গেলেও সংস্কৃতির উপাদানের ক্ষেত্রে তা প্রযোজ্য হয় না। উপরের আলোচনার প্রেক্ষিতে বলা যায়, সংস্কৃতি ও সভ্যতার পারস্পরিক সম্পর্ক অত্যন্ত নিবিড় এবং ঘনিষ্ঠ হলেও তাদের মাঝে কিছু পার্থক্য রয়েছে।"
        }
      ]
    },
    {
      "number": "5",
      "uddipok": "উদ্দীপক: X বংশগতি Heredity নৃগোষ্ঠী, দৈহিক গড়ন, গায়ের রং, চুল, নাক, কান, মাথা, মুখাকৃতি, 'রক্তের গ্রুপ ও রাসায়নিক গঠন, মেধা, বুদ্ধিমত্তা, রোগব্যাধি। উদ্দীপক: সমাজজীবন জাতিবর্ণপ্রথা, বর্ণবাদ ও নৃগোষ্ঠীগত শ্রেষ্ঠতা, সামাজিক শ্রেণি ও স্তরবিন্যাস, প্রতিভা, বুদ্ধিমত্তা পরীক্ষা I.Q.Test, অপরাধ, পরিবেশ ও বংশগতি।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সমাজজীবনে প্রভাব বিস্তারকারী মৌল উপাদানগুলো হচ্ছে-ভৌগোলিক উপাদান, বংশগতি উপাদান, সাংস্কৃতিক উপাদান, সামাজিক উপাদান।"
        },
        {
          "label": "খ",
          "question": "",
          "explanation": "সভ্যতার উন্মেষে অনুকূল ভৌগোলিক পরিবেশের প্রভাব রয়েছে। অনুকূল ভৌগোলিক পরিবেশের জন্যই নাতিশীতোষ্ণ অঞ্চলে প্রাচীন সভ্যতাসমূহের বিকাশ হয়েছিল। নাতিশীতোষ্ণ অঞ্চলের মানুষ সাধারণত কর্মশক্তিতে বলীয়ান ও উদ্যমী হয়। নাতিশীতোষ্ণ জলবায়ু কৃষি কাজের জন্য উপযোগী বলে বসতি স্থাপন তথা সভ্যতার উন্মেষ ঘটে। উষ্ণ বা শীতপ্রধান অঞ্চলের তুলনায় নাতিশীতোষ্ণ অঞ্চলে বেশি জনবসতি গড়ে ওঠেছে।"
        },
        {
          "label": "গ",
          "question": "",
          "explanation": "উদ্দীপকে 'X' হচ্ছে সমাজজীবনে প্রভাব বিস্তারকারী অন্যতম উপাদান বংশগতি। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে স্যালিত হয় তাই বংশগতি। অন্যকথায় বংশগতি বলতে মানুষের দৈহিক ও মানবিক গুণাবলির সমন্বিত ক্ষমতাকে বোঝায়, যে ক্ষমতার পূর্ণ বিকাশের মাধ্যমে মানুষ আজ প্রকৃতির ওপর কর্তৃত্ব করছে। মানুষের এই বংশগতি উত্তরাধিকার সূত্রে বর্তায় এবং এক প্রজন্ম থেকে অন্য প্রজন্মে বিস্তার লাভ করে থাকে। বংশগতির মাধ্যমে ব্যক্তির লিঙ্গ, গায়ের রং, বুদ্ধিমত্তা, দেহের গড়ন, রোগব্যাধি, নৃগোষ্ঠী নির্ধারিত হয়, যা সমাজ ও সভ্যতা বিকাশে গুরুত্বপূর্ণ উপাদান হিসেবে কাজ করে। প্রশ্নে উল্লিখিত ছকে এ বিষয়গুলোই উল্লেখ করা হয়েছে। সুতরাং বলা যায়, উদ্দীপকের '?' চিহ্নিত স্থানে বংশগতি বসবে।"
        },
        {
          "label": "ঘ",
          "question": "",
          "explanation": "সমাজজীবনে 'X' উপাদানটি অর্থাৎ বংশগতি গুরুত্বপূর্ণ প্রভাব বিস্তার করে। মানুষ মূলত জীবজগতের একটি জীব। জীব হিসেবে ব্যক্তির মধ্যে তার পূর্ব পুরুষের জৈবিক ধারা সদা বর্তমান ও ক্রিয়াশীল। ব্যক্তির মেধা, আচরণ প্রভৃতি অনেকাংশেই বংশগতি দ্বারা প্রভাবিত হয়। 'স্বাভাবিকভাবেই সমাজ ও সভ্যতার ক্রমবিকাশে 'বংশগতি' উপাদানটি তাৎপর্যপূর্ণ ভূমিকা রাখে। বর্ণবাদী নৃবিজ্ঞানীরা মনে করেন, কেবল উৎকৃষ্ট নৃগোষ্ঠীর লোকেরাই সমাজ ও সভ্যতায় উল্লেখযোগ্য অবদান রাখতে সক্ষম হয়। অন্যদিকে বংশগতির ধারায় যারা নিকৃষ্ট তারা সমাজ ও সভ্যতার অগ্রগতিতে তেমন অবদান রাখতে পারে না। নৃবিজ্ঞানী গ্যালটনের মতে, প্রতিভা এবং দক্ষতা। বংশগতির সূত্রে প্রাপ্ত। মধ্যম মানের ব্যক্তিকে যতই অনুকূল ও উপযুক্ত পরিবেশ দেওয়া হোক না কেন সে তার প্রতিভার উন্নতি ঘটিয়ে সমাজ ও সভ্যতার অগ্রগতিতে অবদান রাখতে ব্যর্থ হবে। অন্যদিকে এটা প্রমাণিত যে, মেধাবী ও প্রতিভাবান লোকেরা অনেক প্রতিকূল পরিবেশের বাধা-বিপত্তি ডিঙ্গিয়ে জীবনে প্রতিষ্ঠিত হয়েছেন। সর্বকালের অন্যতম শ্রেষ্ঠ বিজ্ঞানী আইনস্টাইন, ভারতের প্রাক্তন প্রেসিডেন্ট ও পরমাণু বিজ্ঞানী ড. এ পি জে আবদুল কালাম এর উজ্জ্বল উদাহরণ। উপরের আলোচনার পরিসমাপ্তিতে বলা যায়, সমাজ ও সভ্যতার অগ্রগতিতে 'বংশগতি' উপাদানের প্রভাব অনস্বীকার্য।"
        }
      ]
    },
    {
      "number": "6",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সামাজিক স্তরবিন্যাস এমন একটি প্রক্রিয়া যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি ও অন্যান্য কিছু বৈশিষ্ট্যের ভিত্তিতে বিন্যস্ত করা হয়।"
        },
        {
          "label": "খ",
          "question": "",
          "explanation": "ভূমিদাস প্রথা বলতে এমন একটি সামাজিক ও অর্থনৈতিক ব্যবস্থা বোঝায়, যেখানে কৃষিজীবী শ্রমিকরা (ভূমিদান) জমির মালিকদের অধীনে কাজ করতো। ভূমিদাস প্রথায় ব্যক্তিগত স্বাধীনতার অভাব ছিলো। জমির মালিকের অনুমতি ছাড়া অন্য কাজ নিতে পারতো না। অনেক ক্ষেত্রে ভূমিদাসের সন্তানরাও ভূমিদাস হতে বাধ্য থাকতো।"
        },
        {
          "label": "গ",
          "question": "",
          "explanation": "চিত্র-২ এস্টেট প্রথাকে নির্দেশ করে। এ প্রথার নানাবিধ বৈশিষ্ট্য বিদ্যমান। মধ্যযুগে ইউরোপীয় সামন্ত সমাজে এস্টেট প্রথা প্রচলিত ছিল। 'Estate' শব্দটির অর্থ হলো জমিদারের মালিকানাধীন জমি। তবে ইউরোপীয় সামন্ততান্ত্রিক সমাজে 'এস্টেট' বলতে জমিদারি বোঝাত। পরবর্তী সময়ে এক ধরনের সামাজিক স্তরবিন্যাস বোঝাতে 'এস্টেট' শব্দটির ব্যবহার শুরু হয়। মধ্যযুগে ভূমিসত্ত্ব প্রথাকে কেন্দ্র করে বিভিন্ন ধরনের স্তরবিন্যাস পরিলক্ষিত হয়। উক্ত সমাজ মূলত তিনটি এস্টেটে বিভক্ত ছিল যথা: (ক) ১ম এস্টেট- যাজক সম্প্রদায়; (খ) ২য় এস্টেট- অভিজাত শ্রেণি এবং (গ) ৩য় এস্টেট- সাধারণ শ্রেণি। উক্ত এস্টেটসমূহের মধ্যে ১ম এস্টেটের কাজ ছিল সবার জন্য প্রার্থনা করা; ২য় এস্টেটের কাজ ছিল সবাইকে রক্ষা করা এবং ৩য় এস্টেটের কাজ ছিল সবার খাদ্যের যোগান নিশ্চিত করা। উপরিউক্ত এস্টেট সমূহের মধ্যে ১ম ও ২য় এস্টেটের সামাজিক মর্যাদা ছিল অত্যধিক। অপরপক্ষে ৩য় এস্টেটের কোনো সামাজিক মর্যাদা ছিল না।"
        },
        {
          "label": "ঘ",
          "question": "",
          "explanation": "চিত্র-১-এর বৈশিষ্ট্যসমূহ অর্থাৎ দাসপ্রথার বৈশিষ্ট্যসমূহ সম্পূর্ণভাবে অযৌক্তিক। ঐতিহাসিক দৃষ্টিকোণ থেকে দাসপ্রথা হলো সামাজিক স্তরবিন্যাসের প্রথম সর্বপ্রাচীন ধরন। এ প্রথায় দাস বলতে এমন ব্যক্তিকে বোঝায় যিনি আইন ও প্রথা অনুযায়ী অন্যের সম্পত্তি। যার কোনো অধিকার ছিল না। পাশাপাশি তিনি নিজের মালিকের অবশ্যম্ভাবী শ্রমিক হিসেবে পরিগণিত হতেন। চরম অবস্থায় দাস হচ্ছে সম্পূর্ণভাবে অধিকারহীন এবং কোনো ব্যক্তি বা মালিকের অস্থাবর সম্পত্তি। সাধারণ অবস্থায় দাস এমন ব্যক্তি যাকে দাস মালিক তার গরু বা গাধার মতোই মনে করে এবং গরু গাধার মতোই তাকে রক্ষণাবেক্ষণ করে। অতএব দাস ব্যবস্থানির্ভর সমাজ বলতে এমন এক অসমতার সমাজকে বোঝায় যেখানে কিছু লোক সম্পূর্ণ অথবা আংশিকভাবে অধিকারবিহীন অবস্থায় থাকে। দাসপ্রথা ছিল সামাজিক অসমতার চরম রূপ। যেকোনো দৃষ্টিকোণ থেকেই দাসপ্রথা অমানবিক এবং অযৌক্তিক। একজন মানুষ জন্মগ্রহণ করার পর থেকে স্বাধীন থাকবেন এবং নিজের ইচ্ছানুযায়ী কাজ করতে পারবেন, এটাই সবচেয়ে স্বাভাবিক। বিষয়। দাসপ্রথা এই স্বাভাবিক বিষয়টিকেই অস্বীকার করেছিল। এ প্রথার ফলে সমাজে এমন এক শ্রেণির সৃষ্টি হয়েছিল, যারা মানুষ হিসেবে জন্মগ্রহণ করেও পশুর চেয়ে নিকৃষ্ট জীবনযাপন করতে বাধ্য হতো। উপরের আলোচনার ভিত্তিতে বলা যায়, চিত্র-১-এর দাসপ্রথার বৈশিষ্ট্যসমূহ। সম্পূর্ণরূপে অযৌক্তিক।"
        }
      ]
    },
    {
      "number": "7",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "বয়স বৈষম্যবাদ বলতে বয়সের কারণে 'কোনো বয়স গোষ্ঠী বা তার কোনো সদস্যের প্রতি নেতিবাচক ধ্যান-ধারণা বা মনোভাব পোষণ ও তার প্রতি বৈষম্যমূলক আচরণ করাকে বোঝায়।"
        },
        {
          "label": "খ",
          "question": "",
          "explanation": "নারীবাদ হলো একটি সামাজিক আন্দোলন, যার মূল বিষয়বস্তু মানুষ হিসেবে নারীর পরিপূর্ণ অধিকারের দাবি।. সমাজে নারীর ওপর আরোপিত সামাজিক ভূমিকার পরিবর্তন, শোষণ-নিপীড়ন সম্পর্কে সচেতনতা, লিঙ্গভিত্তিক বৈষম্য বিলোপ এবং পুরুষের মতো সমান অধিকার অর্জনের প্রয়াসই নারীবাদ। নারীর প্রতি বিভিন্ন বৈষম্য দূরীকরণে ও পূর্ণ অধিকার প্রতিষ্ঠায় বিভিন্ন চিন্তাবিদ যেসব তত্ত্ব প্রদান করেছেন তার মাধ্যমেই নারীবাদ প্রতিষ্ঠিত হয়েছে। বস্তুত নারীবাদ প্রত্যয়টি নারীর সামগ্রিক কল্যাণের সাথে গভীরভাবে সম্পর্কিত।"
        },
        {
          "label": "গ",
          "question": "",
          "explanation": "জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক, সমাজ কর্তৃক আরোপিত নারী-পুরুষের ভূমিকা যা পরিবর্তনীয়। উৎপত্তিগত অর্থে ল্যাটিন 'Gerias' থেকে 'Gender' পরিভাষাটির উদ্ভব। এর শাব্দিক অর্থ ধরন বা প্রকার ইত্যাদি। ১৯৬২ সালে প্রকাশিত ব্রিটিশ ব্যাকরণবিদ ফাওলারের 'A Dictionary of Modern English Usage গ্রন্থেও \"জেন্ডার\" একটি ব্যাকরণিক পরিভাষা বলে উল্লেখ হয়েছে। সম্প্রতি উন্নয়ন সাহিত্যে জেন্ডার একজন পুরুষ নারী হিসেবে প্রাকৃতিকভাবে নির্বাচিত শারীরিক বৈশিষ্ট্যের বদলে সামাজিকভাবে সৃষ্ট, সেই সত্যটিকে প্রকাশ করে। অর্থাৎ নারী ও পুরুষ সম্বন্ধীয় মনস্তাত্ত্বিক ও সাংস্কৃতিক বোধ হচ্ছে জেন্ডার। জেন্ডার সমাজে একজন নারী বা একজন পুরুষ কী রকম, সে ধারণা প্রদান করে। নারী ও পুরুষ কার কী রকম পোশাক-পরিচ্ছদ হবে, কে কী রকম আচার-আচরণ করবে, আশা-আকাঙ্ক্ষা, প্রত্যাশা কার কী রকম হবে তা প্রকাশ করে জেন্ডার। সর্বোপরি জেন্ডার হলো সমাজের কেন্দ্রীয় সাংগঠনিক নীতি, যা কখনো কখনো উৎপাদন প্রক্রিয়া, উৎপাদন, ভোগ ও বিবরণকে নিয়ন্ত্রণ করে।"
        },
        {
          "label": "ঘ",
          "question": "",
          "explanation": "উদ্দীপকের সামাজিক বৈষম্যটির অর্থাৎ জেন্ডারভিত্তিক সামাজিক অসমতার প্রভাব সমাজ অগ্রগতির অন্তরায় হিসেবে কাজ করে। দৈহিক পার্থক্যের ওপর ভিত্তি করে সমাজে নারী ও পুরুষের মধ্যে বিভিন্নরকম বৈষম্য সৃষ্টি হয়েছে। এ বৈষম্যের কারণে বিভিন্নভাবে নারীদের মেধা ও মননশীলতাকে গৃহবন্দী করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব ফেলে। একটি দেশের আর্থ-সামাজিক ও রাজনৈতিক দিক দিয়ে পিছিয়ে পড়ার জন্য লিঙ্গভিত্তিক সামাজিক বৈষম্য অনেকাংশে দায়ী। এ কারণে উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও উন্নত দেশগুলোর তুলনায় পিছিয়ে আছি। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। যে কারণে শিক্ষা প্রতিষ্ঠান, কর্মক্ষেত্রসহ সব ক্ষেত্রেই তারা বৈষম্যের শিকার হচ্ছে। পাশাপাশি তারা উচ্চশিক্ষায় নিরুৎসাহিত হচ্ছে এবং সকল পর্যায়েই নিজেদের অধিকার পাচ্ছে না। পুরুষরাই হয়ে উঠেছে নারীর অভিভাবক। এতে নারীরা তাদের সুযোগ-সুবিধা থেকে বঞ্চিত হচ্ছে। অথচ নারী ও পুরুষ সমাজের দুটি অপরিহার্য অংশ। কোনো সমাজ এককভাবে নারী বা পুরুষের অবদানে সমৃদ্ধ হতে পারে না। তাই সামাজিক প্রগতি নিশ্চিত করতে হলে নারী-পুরুষের মিলিত অংশগ্রহণ প্রয়োজন। উপরের আলোচনা থেকে বলতে পারি, জেন্ডারের ভিত্তিতে সমাজে বৈষম্য - থাকায় নারীরা আর্থ-সামাজিক, রাজনৈতিক প্রভৃতি ক্ষেত্রে পিছিয়ে পড়ছে, যা * নিঃসন্দেহে সমাজ প্রগতির অন্তরায় হিসেবে কাজ করছে।"
        }
      ]
    },
    {
      "number": "8",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "Casta (ক্যাস্টা) শব্দের অর্থ বংশধর, কুল বা জাতি।"
        },
        {
          "label": "খ",
          "question": "",
          "explanation": "শ্রেণি বলতে একই আয়, একই ধরনের সুবিধা ভোগকারী গোষ্ঠীকে বোঝায়। সামাজিক শ্রেণিসমূহ হচ্ছে এক একটি বাস্তব গোষ্ঠী যাদের আইনানুগ ও ধর্মীয়ভাবে সংজ্ঞায়িত করা যায় না এবং অনুমোদিত নয়। সামাজিক শ্রেণি আপেক্ষিতভাবে মুক্ত বন্ধ নয়। সামাজিক শ্রেণির ভিত্তি অর্থনৈতিক গোষ্ঠীর চেয়ে ব্যাপক।"
        },
        {
          "label": "গ",
          "question": "",
          "explanation": "উদ্দীপকের চিত্র-২-এ জাতিবর্ণ প্রথা তুলে ধরা হয়েছে। উদ্দীপকের চিত্র-২-এ উল্লেখিত ব্রাহ্মণ, ক্ষত্রিয়, বৈশ্য, শূদ্র ও নমঃশূদ্র হচ্ছে জাতিবর্ণ প্রথার বিভিন্ন প্রকরণ, যা জাতিবর্ণ প্রথাকেই নির্দেশ করে। জাতিবর্ণ প্রথার বিভিন্ন বৈশিষ্ট্য বিদ্যমান। সামাজিক স্তরবিন্যাসের একটি রূপ হলো জাতিবর্ণ ব্যবস্থা। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার' সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়।"
        },
        {
          "label": "ঘ",
          "question": "চিত্র-১-এর সাথে চিত্র-২-এর বৈশিষ্ট্যের তুলনামূলক আলোচনা করো।",
          "explanation": "চিত্র-১ হচ্ছে সামাজিক শ্রেণি এবং চিত্র-২ হচ্ছে জাতিবর্ণ প্রথা। এ দুটি বিষয়ের মধ্যে সুস্পষ্ট পার্থক্য বিদ্যমান। শ্রেণি বলতে একই ধরনের আয় ও সুযোগ-সুবিধা ভোগকারী সামাজিক গোষ্ঠীকে বোঝায়। বস্তুত সামাজিক শ্রেণি হচ্ছে অর্থনীতির ভিত্তিতে গড়ে ওঠা এমন এক গোষ্ঠী, যাকে আইনানুগ বা ধর্মীয়ভাবে সংজ্ঞায়িত করা যায় না। এটি মূলত অর্জিত সামাজিক অবস্থান যার প্রধান উপাদান আয়, ক্ষমতা, সম্পত্তি, পেশা, শিক্ষা, বংশমর্যাদা প্রভৃতি। শ্রেণির সামাজিক গতিশীলতা বিদ্যমান এবং এরা আপেক্ষিকভাবে মুক্ত। শিল্পপতি বা পুঁজিপতি শ্রেণি, জমিদার শ্রেণি, কৃষক বা শ্রমিক শ্রেণি সামাজিক শ্রেণিসমূহের অন্যতম উদাহরণ। সামাজিক স্তরবিন্যাসের একটি রূপ হলো জাতিবর্ণ ব‍্যবস্থা। জাতিবর্ণ বলতে বোঝায় অন্তর্ণোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়। উপরের আলোচনার প্রেক্ষিতে বলা যায়, সামাজিক শ্রেণি আপেক্ষিকভাবে মুক্ত ধারণা। অন্যদিকে, জাতিবর্ণ প্রথা একটি বন্ধ ধারণা।"
        }
      ]
    },
    {
      "number": "9",
      "uddipok": "ক' একজন সরকারি কর্মকর্তা। তিনি প্রায় মিথ্যা কথা বলেন। যেকোনো কাজ করার জন্য তিনি ঘুম নেন। তিনি আয়করও ঠিকমতো পরিশোধ করেন না। ক্লাবে গিয়ে জুয়া খেলেন এবং মদ্যপান করেন। তার বাবা-মাকেও ঠিকমতো দেখাশোনা করেন না। কাজের ছেলেটিকেও মারধর করেন।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "কোনো অপরাধী কারাগারে শাস্তি ভোগের একটি নির্দিষ্ট সময় অতিক্রম করার পর তাকে শর্ত সাপেক্ষে মুক্তি দেওয়ার ব্যবস্থাকে প্যারোল বলা হয়।"
        },
        {
          "label": "খ",
          "question": "",
          "explanation": "আইন ভঙ্গমূলক কাজ হচ্ছে অপরাধ, অন্যদিকে বিচ্যুতি হচ্ছে সমাজের অনাকাঙ্ক্ষিত আচরণ। বিচ্যুতি ও অপরাধ ঘনিষ্ঠ হলেও এরা এক নয়। প্রকৃতপক্ষে বিচ্যুতির ধারণা অপরাধের চেয়ে বড়। অপরাধ হলো কেবল আইনের লঙ্ঘন। অপরাধের শান্তি রাষ্ট্র কর্তৃক নির্ধারিত। সে শাস্তি হতে পারে লঘু অর্থবা গুরু। কিন্তু বিচ্যুতি, হচ্ছে সেই আচরণ যা আইন লভান করে না তবে আচরণকে সমাজের অধিকাংশ মানুষ নেতিবাচক দৃষ্টিতে দেখে থাকে। এর মাধ্যমে সামাজিক সংহতি কিছুটা হলেও বিনষ্ট হয়। তাই বলা যায়, অপরাধ ও বিচ্যুতি মূলত দুটি আলাদা বিষয় এবং উভয়ের মধ্যে কিছু পার্থক্যও পরিলক্ষিত হয়।"
        },
        {
          "label": "গ",
          "question": "",
          "explanation": "উদ্দীপকে 'ক'-এর কর্মকান্ডে তিন ধরনের অপরাধ সংঘটিত হয়েছে। তা হলো ভদ্রবেশী অপরাধ, ক্ষতিগ্রস্তবিহীন অপরাধ এবং ব্যক্তিগত নির্ঘাতনমূলক অপরাধ। আমাদের দেশে কিছু সুপ্রতিষ্ঠিত ব্যক্তি রয়েছেন, যারা তাদের পেশাগত প্রক্রিয়ায় এমন কিছু অপরাধমূলক কাজ করে যেগুলো সাধারণ মানুষের দ্বারা সচরাচর করা সম্ভব নয়। এগুলো হলো ভদ্রবেশী অপরাধ। ভদ্রবেশী অপরাধ হলো আয়কর ফাঁকি, ঘুষ গ্রহণ, জালিয়াতি, মিথ্যা সাক্ষ্যদান ইত্যাদি। ভদ্রবেশী অপরাধগুলো অনেকটা নীরবে ও গোপনে, সংঘটিত হ্যা। এসব দিক বিচারে 'ক'-এর আয়কর ফাঁকি ও ঘুষ গ্রহণ প্রভৃতি কর্মকাণ্ড হলো ভদ্রবেশী অপরাধের অন্তর্ভুক্ত। আধার 'ক' জুয়া খেলেন এবং মদ্যপান করেন, যা থেকে তিনি নিজেই ক্ষতিগ্রস্ত হচ্ছেন কিন্তু তার এ কর্ম দ্বারা অন্য কেউ ক্ষতিগ্রস্ত না হওয়ায় কেউ তার বিরুদ্ধে কোনো নিদিষ্ট অভিযোগ আন্যান করে না। তাই তার এ অপরাধ হলো ক্ষতিগ্রস্তবিহীন অপরাধ। আবার দেখা যায় 'ক' তার কাজের ছেলেটিকেও মারধর করেন। এগুলো হচ্ছে ব্যক্তিগত নির্যাতনমূলক অপরাধ।, হত্যা, ধর্ষণ, শারীরিক নির্যাতন ইত্যাদি ব্যক্তিগও নির্যাতনমূলক অপরাধ।"
        },
        {
          "label": "ঘ",
          "question": "",
          "explanation": "না, আইনের দৃষ্টিতে 'ক'-এর সব কর্মকান্ড অপরাধ হিসেবে গণ্য হবে না। সামাজিক দৃষ্টিকোণ বা নৈতিকতার দিক থেকে সকল অপরাধ আইনের দৃষ্টিতে অপরাধ নাও হতে পারে। যেমন- কথায় কথায় মিথ্যা বলা, বাবা-মায়ের দেখাশোনা না করা আইনের দৃষ্টিতে অপরাধের অন্তর্ভুক্ত নয়। কিন্তু সামাজিক দৃষ্টিকোণ থেকে বা নৈতিকতার দিক থেকে এগুলো বিচ্যুতি বা গর্হিত কাজ। 'ক' ঘুষ গ্রহণ, আয়কর ফাঁকি, জুয়াখেলা, মদ্যপান প্রভৃতি অপরাধমূলক কর্মকাণ্ডের সাথে জড়িত। অপরাধের ধরন বিচারে তার উত্ত কর্মকান্ডগুলোকে অপরাধ বলা যায়। কিন্তু কথায় কথায় মিথ্যা বলা, বাবা-মায়ের দেখাশোনা না করা অপরাধের অন্তর্ভুক্ত ন্যয় বরং তা বিচ্যুতি। 'ক' মিথ্যাচার বা বৃদ্ধ বাবা-মাকে দেখাশোনা না করা অপরাধ নয় কারণ এটি সমাজের দৃষ্টিতে অনাকাঙ্কিত হলেও আইনের দ্বারা নিষিদ্ধ নয়। অর্থাৎ 'ক' কিছু কর্মকাণ্ড আছে যা আইনে নিষিদ্য নয় কিন্তু সমাজের দ্বারা অনাকাঙ্ক্ষিত ও অসমর্থিত। আর এগুলো অপরাধ নয় বিচ্যুতি। আবার 'ক' তার কাজের ছেলেটিকে মারধর করেন যা শারীরিক নির্যাতনের অন্তর্ভুক্ত এবং একটি অপরাধ। উপরের আলোচনা শেষে বলা যায়, উদ্দীপকের 'ক' কর্তৃক সংঘটিত সব কর্মকাণ্ড অপরাধের অন্তর্ভুক্ত নয়।"
        }
      ]
    },
    {
      "number": "10",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "এলিট চক্রাকার পরিবর্তন তত্ত্বটির প্রবস্তা ইতালির দার্শনিক ভিলফ্রেডো প্যারেটো।"
        },
        {
          "label": "খ",
          "question": "",
          "explanation": "সামাজিক পরিবর্তন হচ্ছে সমাজের রদ বদল ঘটা বা সামজের এক স্তর থেকে অন্যন্তরে রূপান্তরিত হওয়া। মরিস গিন্সবার্গের মতে, \"সামাজিক পরিবর্তন হলো সমাজকাঠামোর পরিবর্তন।\" সমাজের বিভিন্ন অনুষ্ঠান, প্রতিষ্ঠান যেমন- অর্থনৈতিক, রাজনৈতিক, সামাজিক, সাংস্কৃতিক ইত্যাদি ব্যবস্থার পরিবর্তনই সামাজিক পরিবর্তন।"
        },
        {
          "label": "গ",
          "question": "",
          "explanation": "উদ্দীপকের A, B, C ছকের ধারণাগুলো অর্থাৎ বিবর্তন, প্রগতি ও উন্নয়ন ধারণাগুলো নিয়ে ব্যাখ্যা করা হলো: ল্যাটিন শব্দ 'Evolvere' থেকে 'Evolution' বা বিবর্তন প্রত্যয়টি উদ্ভূত হয়েছে। আক্ষরিক অর্থে বিবর্তন হচ্ছে উন্মুক্ত হওয়া বা বিকশিত হওয়া। আর, এম, ম্যাকাইভার বিবর্তন বলতে বুঝিয়েছেন এমন একটি প্রক্রিয়াকে যার মাধ্যমে কোনো জিনিসের মধ্যে সুপ্তাবস্থায় বিদ্যমান বৈশিষ্ট্যের বহিঃপ্রকাশ ঘটে। কোনো কাঙ্ক্ষিত লক্ষ্যের অভিমুখে অগ্রসর হওয়াকে প্রগতি বলে। প্রগতির ইংরেজি প্রতিশব্দ Progress; যার অর্থ হচ্ছে সামনে চলা। অর্থাৎ মানুষের জানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজ ব্যবস্থাকে যদি পরিকজনার মাধ্যমে সমাজতান্ত্রিক সমাজব্যবস্থায় পরিবর্তন করা যায় তবে সেটি প্রগতির রূপ লাভ করবে। কোনো কিছুর ইতিবাচক বিকাশের মাধ্যমে অনুন্নত স্তর থেকে উন্নত স্তরে উত্তরণকে উন্নয়ন বলে। অর্থনীতিবিদ গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমশ বর্ধমান, সংখ্যাবাচক এবং গুণবাচক পরিবর্তন, যা ইতিবাচক রূপান্তরকে নির্দেশ করে।\", বস্তুত উন্নয়ন বলতে কোনো কিছুর ক্ষুদ্র অংশের ক্রমাগত প্রসার ও পূর্ণতার বিকাশকে বোঝায়।"
        },
        {
          "label": "ঘ",
          "question": "",
          "explanation": "A ও B ছকের প্রত্যয় দুইটি অর্থাৎ বিবর্তন ও প্রগতির মাঝে পার্থক্য ল্যাটিন শব্দ 'Evolvere' থেকে 'Evolution' বা বিবর্তন প্রত্যয়টি উদ্ভূত হয়েছে। আক্ষরিক অর্থে বিবর্তন হচ্ছে উন্মুক্ত হওয়া বা বিকশিত হওয়া। আর, এম, ম্যাকাইভার বিবর্তন বলতে বুঝিয়েছেন এমন একটি প্রপ্রিন্যাকে যার মাধ্যমে কোনো জিনিসের মধ্যে সুপ্তাবস্থায় বিদ্যমান বৈশিষ্ট্যের বহিঃপ্রকাশ ঘটে। কোনো কাঙ্ক্ষিত লক্ষ্যের অভিমুখে অগ্রসর হওয়াকে প্রগতি বলে। প্রগতির ইংরেজি প্রতিশব্দ Progress; যার অর্থ হচ্ছে সামনে চলা। অর্থাৎ মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজ ব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তন করা যায় তবে সেটি প্রগতির রূপ লাভ করবে। উপরের আলোচনার ভিত্তিতে বলা যায়, বিবর্তন প্রাকৃতিক এবং স্বাভাবিক প্রপ্রিনয়ায় চলতে থাকে। 'এটি প্রাণিজগত ও অন্যান্য ক্ষেত্রে প্রকৃতি সব সমায়"
        }
      ]
    },
    {
      "number": "11",
      "uddipok": "ফাইয়াজ তার বাবা-মার সাথে ঢাকায় বসবাস করে। ফাইয়াজের বাবা-মা দুজনই চাকরিজীবী। তার পরিবারে দাদা-দাদী ছাড়াও অবিবাহিত এক চাচা ও ফুফু থাকে। বাবা-মা ব্যস্ত বলে তার অধিকাংশ সময় কাটে পরিবারের অন্য সদস্যদের সাথে। ফাইয়াজ তার দাদার কাছে থেকে ধর্মীয় শিক্ষা নেয় এবং চাচা ও ফুফু তাকে পড়াশোনায় সাহায্য করে।",
      "tag": "IPSCC 25",
      "sub_questions": [
        {
          "label": "ক",
          "question": "অনুলোম পরিবার কী?",
          "explanation": "উচ্চ বংশজাত পাত্রের সাথে নিচু জাতের কন্যার বিয়ে তথা অনুলোম বিবাহের মাধ্যমে যে পরিবার গঠিত হয় তাই হচ্ছে অনুলোম পরিবার।"
        },
        {
          "label": "খ",
          "question": "পিতৃসূত্রীয় পরিবার প্রত্যয়টি ব্যাখ্যা করো।",
          "explanation": "যে পরিবারের সন্তান-সন্ততি পিতার সূত্রে সম্পত্তি এবং বংশনাম বা মর্যাদা লাভ করে তাকে পিতৃসূত্রীয় পরিবার বলে। বংশ মর্যাদা ও সম্পত্তির উত্তরাধিকারের ভিত্তিতে পরিবারকে যে দুইভাগে ডাগ করা হয় পিতৃসূত্রীয় পরিবার তার অন্যতম। এ পরিবার ব্যবস্থায় বাবা, চাচা ও দাদাকে মা, মামা এবং নানার চেয়ে বেশি গুরুত্ব প্রদান করা হয়। বাংলাদেশি সমাজে পিতৃসূত্রীয় পরিবার বেশি দেখা যায়।"
        },
        {
          "label": "গ",
          "question": "উদ্দীপকে বর্ণিত পরিবারটির ধরন ব্যাখ্যা করো।",
          "explanation": "উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের ফাইয়াজদের পরিবার আকারের ভিত্তিতে একটি যৌথ পরিবার। কেননা তাদের পরিবারে তার দাদা-দাদী, বাবা-মা এবং চাচা ও ফুফু বাস করেন। ফাইয়াজ ও তার বাবা-মা মিলে একটি একক পরিবার। আবার তার দাদা-দাদী, চাচা, ফুফু মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "ফাইয়াজের পারিবারিক পরিবেশ সুষ্ঠু সামাজিকীকরণের অনুকূল- ব্যাখ্যা করো।",
          "explanation": "ফাইয়াজের পারিবারিক পরিবেশ সুষ্ঠু সামাজিকীকরণের অনুকূল- বক্তব্যটি যথার্থ। সামাজিকীকরণ প্রক্রিয়া ব্যক্তিকে সমাজের অন্য সদস্যদের সাথে মিলেমিশে থাকার ক্ষেত্রে সক্ষম করে তোলার মাধ্যমে একজন পূর্ণাঙ্গ মানুষে পরিণত করে। আর পরিবার সামাজিকীকরণের প্রাথমিক ও প্রধান বাহন হিসেবে কাজ করে। শিশু তার পরিবারের সদস্যদের সাথে পারস্পরিক মিথস্ক্রিয়ার মাধ্যমে তাদের ধ্যান-ধারণা ও মূল্যবোধ দ্বারা প্রভাবিত হয়। পাশাপাশি পারিবারিক জ্ঞাতিদের ভূমিকাও শিশুর সামাজিকীকরণে অত্যন্ত গুরুত্বপূর্ণ। পরিবার ও পারিবারিক জ্ঞাতিরা প্রাথমিকভাবে একজন শিক্ষকের মতোই ভুলত্রুটি সংশোধনের মাধ্যমে সঠিক পথে চলার নির্দেশনা দেয়। উদ্দীপকের ফাইয়াজের পরিবারের পরিবেশ একটি শিশুর সুষ্ঠু সামাজিকীকরণের জন্য উপযুক্ত। সে তার দাদার কাছ থেকে ধর্মীয় শিক্ষা নেয় এবং ফুফুর কাছেও পড়াশোনা করে। এতে সে তাদের দিক নির্দেশনা মতো জীবন গড়ে তুলতে পারবে। কিন্তু ফাইয়াজ যদি একক পরিবারে বাস করত তখন ফাইয়াজের জন্য সুষ্ঠু সামাজিকীকরণের পরিবেশ তৈরি হতো না। কারণ বাবা-মা দুজনেই কর্মস্থলে চলে গেলে খুব কম সময়ই তাদের সাথে মিথস্ক্রিয়া হতো। পক্ষান্তরে যৌথ পরিবারে বাস করার ফলে ফাইয়াজ বাবা-মা ছাড়াও অন্যান্য জ্ঞাতির সাথে মেশার সুযোগ পাওয়ায় তার সুষ্ঠু সামাজিকীকরণ নিশ্চিত হচ্ছে। উপরের আলোচনার প্রেক্ষিতে বলা যায়, ফাইয়াজের পরিবারে সুস্থ ও সুন্দর পরিবেশ বিরাজ করায় তার সুষ্ঠু সামাজিকীকরণে তা অনুকূল ভূমিকা রাখবে।"
        }
      ]
    }
  ]
}