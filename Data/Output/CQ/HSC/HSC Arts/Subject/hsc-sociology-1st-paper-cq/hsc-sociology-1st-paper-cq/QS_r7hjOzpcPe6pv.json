{
  "title": "আজিজুল হক কলেজ, বগুড়া ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "রিয়ার বিশ্ববিদ্যালয়ে অধ্যয়নরত বিষয়টির মূল আলোচ্য বিষয় মূলত সমাজ, সামাজিক সম্পর্ক, সমাজকাঠামো, সামাজিক প্রতিষ্ঠান ইত্যাদি। অন্যদিকে তার বন্ধু ফাইজা যে বিষয়টিতে অধ্যয়ন করে তার মূল আলোচ্য বিষয় মানুষ, তার উদ্ভব ও বিকাশ, মানুষের দৈহিক গড়ন ও সংস্কৃতির ভিন্নতা।",
      "tag": "AHC 25",
      "sub_questions": [
        {
          "label": "ক",
          "question": "\"সমাজবিজ্ঞান হলো অনুষ্ঠান-প্রতিষ্ঠানের বিজ্ঞান\"- সংজ্ঞাটি কার?",
          "explanation": "\"সমাজবিজ্ঞান হলো অনুষ্ঠান-প্রতিষ্ঠানের বিজ্ঞান\"- সংজ্ঞাটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি. মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের তারেকের অধ্যয়নকৃত বিষয়টি হলো নৃবিজ্ঞান। নৃবিজ্ঞান অর্থ হচ্ছে মানুষ ও সংস্কৃতি সম্পর্কিত বিজ্ঞানভিত্তিক পাঠ। মানুষের উৎপত্তি ও তার দৈহিক, সামাজিক তথা মানব আচরণের ক্রমবিকাশ সম্পর্কিত গবেষণা নৃবিজ্ঞানের আলোচনার বিষয়। নৃবিজ্ঞান প্রধানত দুটি অংশে বিভক্ত। যথা- দৈহিক নৃবিজ্ঞান ও সাংস্কৃতিক নৃবিজ্ঞান। দৈহিক নৃবিজ্ঞান মানুষের শরীর কাঠামো নিয়ে আলোচনা করে। আর সাংস্কৃতিক নৃবিজ্ঞানের আলোচ্য বিষয়বস্তু হলো আদিম সমাজব্যবস্থা, সামাজিক আচার-অনুষ্ঠান, খাদ্যাভ্যাস, সামাজিক প্রথা ইত্যাদি। উদ্দীপকের তারেক যে বিষয়ে অধ্যয়ন করে তার মূল আলোচ্য বিষয় মানুষের উদ্ভব ও বিকাশ, মানুষের দৈহিক গঠন এবং সংস্কৃতির ভিন্নতা। এ বিষয়গুলো উপরে আলোচিত নৃবিজ্ঞানের বিষয়বস্তুর সাথে সাদৃশ্যপূর্ণ। সুতরাং বলা যায়, তারেকের পঠিত বিষয়টি হচ্ছে নৃবিজ্ঞান।"
        },
        {
          "label": "ঘ",
          "question": "",
          "explanation": "নিম্নের অনুরূপ: ফাহিমের পঠিত বিষয় তথা সমাজবিজ্ঞানের ব্যাপকতা গভীর- মন্তব্যটি যুক্তিযুক্ত। বিজ্ঞানের যে শাখা সমাজ ও সামাজিক সম্পর্ক নিয়ে অধ্যয়ন করে তাই সমাজবিজ্ঞান। বস্তুত ব্যক্তি, গোষ্ঠী, প্রথা, সামাজিক প্রতিষ্ঠান প্রভৃতির পারস্পরিক সম্পর্ক বিষয়ে সমাজবিজ্ঞান আলোচনা করে। উদ্দীপকের ফাহিম বিশ্ববিদ্যালয়ে যে বিষয়ে অধ্যয়ন করে তার মূল আলোচ্য বিষয় হলো সমাজ, সামাজিক সম্পর্ক, সামাজিক কার্যাবলি, দল-প্রতিষ্ঠান প্রভৃতি। এগুলো সমাজবিজ্ঞানের আলোচ্য বিষয়ের সাথে সাদৃশ্যপূর্ণ। তাই তার পঠিত বিষয়টি সমাজবিজ্ঞান। সমাজবিজ্ঞান বিষয়টির ব্যাপকতা গভীর। বিষয়টির পরিধি এবং পাঠের প্রয়োজনীয়তা এর ব্যাপকতাকে তুলে ধরে। সমাজের বিভিন্ন দিক, পঠন-পাঠন ও গবেষণার জন্য সমাজবিজ্ঞানের নানা শাখা-প্রশাখার উদ্ভব ঘটেছে। এসব শাখা প্রশাখার মধ্যে ধর্মের সমাজবিজ্ঞান ধর্ম সম্পর্কে আলোচনা করে। নগর ও গ্রামের সমাজ, অর্থনীতি, নেতৃত্ব কাঠামো, ক্ষমতা কাঠামো, মর্যাদা ও স্তরবিন্যাস ইত্যাদি নিয়ে নগর এবং গ্রামীণ সমাজবিজ্ঞান আলোচনা করে। এমনিভাবে সমাজবিজ্ঞানের আরও নানা 'ধরনের শাখা রয়েছে, যেগুলো সমাজের একেকটি বিষয় নিয়ে বিস্তারিত আলোচনা করে। সমাজবিজ্ঞানের এসব শাখার জ্ঞান অর্জন করা সুষ্ঠু সমাজ গঠনের জন্য অপরিহার্য। উদাহরণস্বরূপ বলা যায়, সমাজবিজ্ঞান সমাজস্থ বিভিন্ন সম্প্রদায় ও সংঘ সম্পর্কে সুস্পষ্ট ধারণা লাভ করতে সাহায্য করে। এসব সম্প্রদায় ও সংঘের মধ্যে কোনো জটিল পরিস্থিতি বিরাজ করলে সমাজবিজ্ঞানের জ্ঞান তা দূর করতে সাহায্য করে। আবার সামাজিক সমস্যা, পরিবর্তন, নীতি-নির্ধারণ, উন্নয়ন ও সামাজিক সম্পর্ক উন্নয়নেও সমাজবিজ্ঞানের জ্ঞান পথনির্দেশ করে। কার্যত সমাজবিজ্ঞানের পরিধি এবং পাঠের প্রয়োজনীয়তা পর্যালোচনা করলে সুস্পষ্ট হয় যে, শাস্ত্রটির ব্যাপকতা অত্যন্ত গভীর।"
        }
      ]
    },
    {
      "number": "2",
      "uddipok": "মনির দিনমজুরের ছেলে হলেও উচ্চ শিক্ষিত হয়ে বিসিএস পরীক্ষায় উত্তীর্ণ হয়েছে। অপরদিকে একই গ্রামের প্রধান শিক্ষক করিম সাহেবের ছেলেটি বখে গিয়ে পিতার মান সম্মান ধূলিসাৎ করেছে।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "Social Organization' গ্রন্থটির লেখক হলেন চালর্স এইচ কুলি।"
        },
        {
          "label": "খ",
          "question": "",
          "explanation": "বস্তুগত সংস্কৃতি বলতে সংস্কৃতির দৃশ্যমান অংশকে বোঝায়। সংস্কৃতি হলো মানুষের সামগ্রিক জীবনপ্রণালি। বিদ্যমান উপাদানের ভিত্তিতে সংস্কৃতিকে দুইভাগে ভাগ করা হয়। যথা- বস্তুগত সংস্কৃতি এবং অবস্তুগত সংস্কৃতি। বস্তুগত সংস্কৃতি বলতে জীবনযাপনের জন্য মানুষ যা কিছু তৈরি ও ব্যবহার করে তাকে বোঝায়। ঘরবাড়ি, পোশাক-পরিচ্ছদ, খাতা-কলম, যানবাহন প্রভৃতি বস্তুগত সংস্কৃতির উদাহরণ।"
        },
        {
          "label": "গ",
          "question": "",
          "explanation": "উদ্ভীপকের প্রথম ঘটনাটি সামাজিক গতিশীলতার \"উর্ধ্বমুখী উল্লম্ব গতি ভার\" একটি উদাহরণ। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদায় হ্রাস-বৃদ্ধি ঘটে, তবে তাকে উল্লম্ব গতিশীলতা বলে। উল্লম্ব গতিশীলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক ভরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে। উল্লম্ব গতিশীলতা আবার দুই ভাগে বিভক্ত। যথা- উর্ধ্বমুখী উল্লম্ব গতিশীলতা ও অধোমুখী উল্লম্ব গতিশীলতা। সামাজিক গতিশীলতার ফলে যদি ব্যক্তির সামাজিক মর্যাদার উন্নতি ঘটে, তবে তাকে উর্ধ্বমুখী উল্লম্ব গতিশীলতা বলে। আর সামাজিক গতিশীলতার ফলে যদি সামাজিক মর্যাদার অবনতি ঘটে, তখন তাকে অধোমুখী উল্লম্ব গতিশীলতা বলে। উদ্দীপকে দেখা যায়, মনির দিনমজুরের ছেলে হয়েও উচ্চ শিক্ষিত হয়ে বিসিএস পরীক্ষায় উত্তীর্ণ হয়েছে। এ থেকে বোঝা যায়, সমাজে মনির ও তার ছেলের মর্যাদা বেড়েছে। কারণ শিক্ষাগ্রহণে মাধ্যমে মনিরের ছেলে শিক্ষিত হয়েছে। আবার সে বিসিএস পরীক্ষায় উত্তীর্ণ হওয়া মানে প্রথম শ্রেণির সম্মানজনক পেশায় নিয়োগ পাওয়া যায়। এক্ষেত্রে ছেলের সামাজিক মর্যাদা বৃদ্ধির পাশাপাশি পিতার মর্যাদাও বৃদ্ধি পাবে। অর্থাৎ তাদের ক্ষেত্রে উর্ধ্বমুখী উল্লম্ব গতিশীলতা ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের দ্বিতীয় ঘটনাটি সমাজবিজ্ঞানের \"সামাজিক গতিশীলতা\" নামক মৌণ প্রত্যয়ের নির্দেশক বলে আমি মনে করি। সামাজিক গতিশীলতা বলতে একস্তর থেকে অন্যন্তরে ব্যক্তির সামাজিক মর্যাদা ও অবস্তানের পরিবর্তনকে বোঝায়। সামাজিক গতিশীলতার দুটি ধরন রয়েছে। যথা- উল্লম্ব' ও আনুভূমিক গতিশীলতা উল্লম্ব গতিশীলতা হলো সামাজিক গতিশীলতার এমন একটি ধরন যাতে ব্যক্তির মর্যাদার ঊর্ধ্ব বা নিম্নমুখী পরিবর্তন ঘটে। মর্যাদার উর্ধ্বমুখী পরিবর্তনকে \"ঊর্ধ্বমুখী উল্লম্ব গতিশীলতা\" এবং নিম্নমুখী পরিবর্তনকে \"নিম্নমুখী উল্লম্ব গতিশীলতা বলা হয়। উদ্দীপকের ২য় ঘটনায় বলা হয়েছে, গ্রামের প্রধান শিক্ষক করিম সাহেবের ছেলে বখে গিয়ে পিতা মানসম্মান ধূলিসাৎ করেছে। এ থেকে বোঝা যায়, বখে যাওয়া ছেলের কর্মকাণ্ড শিক্ষক পিতার সামাজিক মর্যাদা ক্ষুন্ন করেছে। অর্থাৎ করিম সাহেবের মর্যাদা নিম্নমুখী হয়েছে। যা সামাজিক গতিশীলতার নিম্নমুখী উল্লম্বকে ইঙ্গিত করে। উপরের আলোচনার ভিত্তিতে বলা যায়, উদ্দীপকের দ্বিতীয় ঘটনাটি সমাজবিজ্ঞানের মৌল প্রত্যয় সামাজিক গতিশীলতার নিম্নমুখী উন্নস্ব গতিশীলতার ধরনকে নির্দেশ করছে।"
        }
      ]
    },
    {
      "number": "3",
      "uddipok": "পদ্মা তীরবর্তী একটি গ্রামের অধিকাংশ জনগণ দরিদ্র এবং তারা নদীতে মাছ ধরে জীবিকা নির্বাহ করে। তারা একতাবদ্ধভাবে বসবাস করে এবং এক অপরকে সাহায্য করে। বছরের পর বছর এ গ্রামের জেলেরা অভিন্ন আদর্শ ও রীতিনীতির ভিত্তিতে সাম্প্রদায়িক চেতনায় উদ্বুদ্ধ হয়ে সহযোগিতার ভিত্তিতে বসবাস করছে।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "জীবনযাপন করতে গিয়ে মানুষ যা কিছু করে অর্থাৎ মানুষের সার্বিক জীবনপ্রণালি হলো সংস্কৃতি।"
        },
        {
          "label": "খ",
          "question": "",
          "explanation": "সমাজবিজ্ঞানীরা মনে করেন, শ্রেণিহীন সমাজ কল্পনামাত্র। অর্থাৎ, সামাজিক স্তরবিন্যাস হলো চিরন্তন ও সর্বজনীন। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে এবং কখনো অবলুপ্ত হয়নি। স্তরবিন্যাসকে বাস্তবে কখনো এড়িয়ে যাওয়া যায় না। কালের বিবর্তনের ধারায় সামাজিক স্তরবিন্যাসের আকৃতি-প্রকৃতিতে পরিবর্তন ঘটেছে কিন্তু স্তরবিন্যাস কখনো বিলুপ্ত হয়নি। এজন্যই সামাজিক স্তরবিন্যাসকে সর্বজনীন বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের জনগোষ্ঠী 'সম্প্রদায়' নামক মৌল প্রত্যয়কে ইঙ্গিত করে। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যর পারস্পরিক নির্ভরশীলতার মধ্য দিয়ে সমজাতীয় জীবনযাপন করে সম্প্রদায়ের মূল ভিত্তি হচ্ছে বসবাসের অঞ্চল ও সম্প্রদায়গত চেতনা। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছু বিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। উদাহরণস্বরূপ বলা যায়, জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের মধ্যে গভীর আন্তরিক সম্পর্ক বিরাজ করে। উদ্দীপকে লক্ষণীয়, পাবনা জেলার ঈশ্বরদীর পদ্মা নদী তীরবর্তী একটি গ্রামে জনগণ দলবদ্ধভাবে বসবাস করার পাশাপাশি একে অপরকে সাহায্য করে তারা নদীতে মাছ ধরে জীবিকা নির্বাহ করে। যুগ যুগ ধরে এ গ্রামের জেলেরা অভিন্ন আদর্শ ও রীতিনীতির ভিত্তিতে বসবাস করছে। অর্থাৎ তাদের বসবাসের নির্দিষ্ট অঞ্চল এবং অভিন্ন সম্প্রদায়গত চেতনা রয়েছে, যা সম্প্রদায়ের মূল ভিত্তি। সুতরাং বলা যায়, উদ্দীপকের জনগোষ্ঠীর গঠন ও কর্মকাণ্ড 'সম্প্রদায়' নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত বিষয় তথা সম্প্রদায়ের সাথে সমাজের কিছু মৌলিক পার্থক্য বিদ্যমান। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায়, যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করার পাশাপাশি তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। আবার মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুনের দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে বিভিন্ন সম্প্রদায়ের লোক থাকতে পারে। যেমন- মুসলমান, হিন্দু, জেলে, বেদে ইত্যাদি সম্প্রদায়। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে, তাঁতি, দলিত সম্প্রদায় ইত্যাদি। উপরের আলোচনার পরিসমাপ্তিতে বলতে পারি, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একই সাথে সমাজ ও সম্প্রদায়ের সদস্য।"
        }
      ]
    },
    {
      "number": "4",
      "uddipok": "রীনার বাবা-মা চাকরিজীবী। কাজের প্রয়োজনে অধিকাংশ সময় বাইরে থাকেন। রীনা তার ছোট ভাইকে নিয়ে স্কুল শেষে বাসায় দাদা-দাদির সাথে সময় কাটায়'।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "বিবাহ হলো প্রাপ্তবয়স্ক নারী ও পুরুষের মধ্যে সামাজিক, ধর্মীয় ও রাষ্ট্রীয় বন্ধন।"
        },
        {
          "label": "খ",
          "question": "",
          "explanation": "যে পরিবারে পারিবারিক কর্তৃত্ব মাতা বা স্ত্রীর হাতে ন্যস্ত থাকে তাকে মাতৃতান্ত্রিক পরিবার বলে। কর্তৃত্বের ভিভিতে পরিবার দুই প্রকার। যথা- পিতৃতান্ত্রিক ও মাতৃতান্ত্রিক পরিবার। মাতৃতান্ত্রিক পরিবারে পারিবারিক ব্যবস্থাপনা ও সিদ্ধান্ত গ্রহণের ক্ষমতা বয়স্ক মহিলা তথা স্ত্রী বা মাতার ওপর ন্যস্ত থাকে। অর্থাৎ এ ধরনের পরিবারে স্ত্রীর প্রাধান্য প্রতিষ্ঠিত হয়। বাংলাদেশের গারো ও খাসিয়া নৃগোষ্ঠীদের মধ্যে এ ধরনের পরিবার লক্ষ করা যায়।"
        },
        {
          "label": "গ",
          "question": "",
          "explanation": "রীনার দাদা-দাদী রীনাদের পরিবারের শিক্ষামূলক কার্যাবলি পালন করছেন। পরিবার হলো শিশুর প্রাথমিক শিক্ষা কেন্দ্র। পরিবারের প্রাথমিক দায়িত্ব হলো শিশুদের সামাজিক হিসেবে গড়ে তোলা। শিশুকে আদব-কায়দা, চাল-চলন ও ব্যবহারিক জীবনের খুঁটিনাটি বিষয় শিক্ষা দেয়ার দায়িত্ব পরিবার পালন করে থাকে। পরিবারের মধ্যেই সন্তান স্কুলে ভর্তি হওয়ার পূর্ব পর্যন্ত শিক্ষা কাজ চালায়। উদ্দীপকে দেখা যায়, রীনার বাবা-মা চাকুরিজীবী হওয়ায় কাজের প্রয়োজনে অধিকাংশ সময় বাইরে থাকেন। রীনা তার ছোট ভাইকে নিয়ে - স্কুল শেষে বাসায় দাদা-দাদীর সাথে সময় কাটায়। উপরের আলোচনার ভিত্তিতে বলা যায়, রীনাদের পরিবারে তার দাদা-দাদী শিক্ষামূলক কার্যাবলি পালন করছেন।"
        },
        {
          "label": "ঘ",
          "question": "",
          "explanation": "রীনার দাদা-দাদীর অবর্তমানে রীনাদের সামাজিকীকরণের সমস্যা হতো বলে আমি মনে করি। শিশুর সামাজিকীকরণে পরিবার প্রধান ভূমিকা পালন করে। পরিবারকে জানার্জনের প্রাথমিক সূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে উঠে, সে দুর্বল চিত্তের অধিকারী এবং অপরাধপ্রবণ হয়। পিতা-মাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত গুরুত্বপূর্ণ। পিতা-মাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর খারাপ আচরণ করলে তারা নিঃসজ্ঞা বোধ করে। পরিবারের ভাই-বোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজে আদর্শ সদস্য হিসেবে গড়ে ওঠে। উদ্দীপকে দেখা যায়, রীনার বাবা-মা চাকুরিজীবী হওয়ায় কাজের প্রয়োজনে অধিকাংশ সময় বাইরে থাকেন। রীনা তার ছোট ভাইকে নিয়ে স্কুল শেষে বাসায় দাদা-দাদীর সাথে সময় কাটায়। উপরের আলোচনার ভিত্তিতে বলা যায়, রীনার দাদা-দাদীর অবর্তমানে রীনাদের সামাজিকীকরণে সমস্যা হতো বলে আমি মনে করি।"
        }
      ]
    },
    {
      "number": "5",
      "uddipok": "রবি ও রনি দুই ভাই। রবি তার মামাতো বোনকে বিয়ে করে মামার বাড়ীতে চলে যায় এবং সেখানেই বসবাস শুরু করে। বাবা-মার ইচ্ছানুযায়ী রনি তার ধনাঢ্য ফুফার একমাত্র মেয়েকে বিয়ে করে শহরে 'বসবাস শুরু করে।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "জ্ঞাতিসম্পর্ক প্রধানত ৪ প্রকার।"
        },
        {
          "label": "খ",
          "question": "",
          "explanation": "অনুলোম বিবাহ বলতে সামাজিক বা ধর্মীয় নিয়ম অনুযায়ী উচ্চ বর্ণের পুরুষের সাথে নিম্ন বর্ণের নারীর বিবাহকে বোঝায়। এটি মূলত হিন্দু সমাজ ব্যবস্থার একটি ধারণা, যেখানে ব্রাহ্মণ্যবাদী শান্ত অনুযায়ী এমন বিবাহকে অনুমোদিত মনে করা হতো। অনুলোম বিবায় সমাজে তুলনামূলকভাবে সহজেই গৃহীত হতো, কারণ এটি উচ্চবর্ণের আধিপতা। বজায় রাখত।"
        },
        {
          "label": "গ",
          "question": "",
          "explanation": "উদ্দীপকে রবির গঠিত পরিবারটি হচ্ছে বিষম বিবাহ ভিত্তিক মাতুবাস পরিবার। বিষম কাজিন বিবাহ ভিত্তিক পরিবার বলতে সাধারণত এমন একটি পারিবারিক কাঠামোকে বোঝায় যেখানে বিপরীত লিঙ্গোর কাজিনদের (যেমন: ফুপাতো ভাই-বোন বা মামাতো ভাই-বোন) মধ্যে বিবাহ হয়ে থাকে এবং পরিবার গঠিত হয়। আবার বিবাজের পর নব দম্পতি যদি স্ত্রীর মাতৃগৃহে বসবাস করে তবে সেই পরিবারকে মাতুবাস পরিবার বলা হয়। উদ্দীপকে দেখা যায়, রবি তার মামাতো বোনকে বিয়ে করে মামার বাড়িতে চলে যায় এবং সেখানেই বসবাস শুরু করে। উপরের আলোচনার ভিত্তিতে বলা যায়, রবির গঠিত পরিবারটি বিষম কাজিন বিবাহ ভিত্তিক মাতৃবাস পরিবার।"
        },
        {
          "label": "ঘ",
          "question": "",
          "explanation": "উদ্দীপকে সংগঠিত বিবাষভিত্তিক পরিবার সমাজ জীবনে গুরুত্বপূর্ণ ভূমিকা রাখবে। পরিবার কেবল গোষ্ঠী জীবনের প্রাথমিক স্তর নয়, সামাজিকতা ও সংস্কৃতি শিক্ষারও প্রাথমিক ধাপ। তাই সমাজজীবনে পরিবারের গুরুত্ব ব্যাপক। মূলত সংঘবন্ধ সমাজজীবনের প্রধান উপাদান হলো পরিবার। পরিবার হচ্ছে সব স্থানের মানব সমাজের কেন্দ্রস্থল। আধুনিক সভ্যতার বিস্তারেও পরিবার গুরুত্বপূর্ণ ভূমিকা পালন করে। সমাজজীবনে পরিবারের গুরুত্ব নিম্নে আলোচনা করা হলো- জৈবিক কাজ: পরিবারের প্রধান ও অন্যতম কাজ হলো জৈবিক কাজ। যৌন আকাঙ্ক্ষার পরিতৃপ্তি সাধন, সন্তান প্রতিপালন এবং একটি গৃহের ব্যবস্থা করা এগুলো হলো পরিবারের অপরিহার্য বিষয়। শিশু প্রতিপালন; নবজাতকের লালন-পালনের দায়দায়িত্ব পরিবারকেই সম্পূর্ণরূপে গ্রহণ করতে হয়। ভূমিষ্ঠ হওয়ার পর অসহায় অবস্থা থেকে শিশুর স্বাবলম্বী হওয়া পর্যন্ত শিশুর সুষ্ঠু সেবা যত্ন ও লালন-পালনের প্রয়োজন অনস্বীকার্য এবং কেবল পরিবারেই এ কাজগুলো সুষ্ঠুভাবে সম্পাদিত হয়। পেশা: সন্তান ধারণ এবং লালন-পালনের পর থেকে শিশুকে শৈশব থেকে কৈশোর, কৈশোর থেকে যৌবনে টেনে তোলার পর তার কর্মের দিগন্ত পরিবারের মধ্যে নিহিত হয়। পেশা নির্ধারণে পরিবার গুরুত্বপূর্ণ ভূমিকা পালন করে। সামাজিকীকরণ: পরিবারের মাধ্যমেই শিশু বৃহত্তর সমাজে প্রবেশ করে। পরিবারের মাধ্যমেই শিশু বিশেষ ধরনের আচার-আচরণে অভ্যস্ত হয় এবং এক বিশেষ চেতনায় উদ্বুদ্ধ হয়। বৃহত্তর সমাজজীবনে প্রবেশের ছাড়পত্র দিয়ে থাকে পরিবার। তাই পরিবারকে শিশুর প্রাথমিক শিক্ষাকেন্দ্র বলা হয়। উদ্দীপকে দেখা যায়, রবি ও রনি বিবাহের মাধ্যমে পরিবার গঠন করেছে। উপরের আলোচনার ভিত্তিতে বলা যায়, বিবাহভিত্তিক পরিবার সমাজ জীবনে গুরুত্বপূর্ণ ভূমিকা রাখবে কেননা পরিবার গঠনের পূর্বশর্ত হচ্ছে বিবাহ।"
        }
      ]
    },
    {
      "number": "6",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "সংস্কৃতি ২ প্রকার।"
        },
        {
          "label": "খ",
          "question": "",
          "explanation": "বস্তুগত সংস্কৃতির চূড়ান্ত বিকাশই হলো সভ্যতা। সভ্যতা বলতে মানব সংস্কৃতির এমন একটি উন্নত পর্যায়কে বোঝায়, যা নগর জীবনের উদ্ভবের সাথে সাথে উন্মেষ হয়েছে এবং যে পর্যায়ে রাষ্ট্রব্যবস্থার উদ্ভব হয়েছে। সমাজবিজ্ঞানী আর. এম. ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\""
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের '?' চিহ্নিত স্থানে সমাজজীবনে প্রভাব বিস্তারকারী ভৌগোলিক উপাদানটি প্রযোজ্য হবে। সমাজজীবনে প্রভাব বিস্তারকারী উপাদানসমূহের মধ্য থেকে চারটি উপাদানকে সমাজবিজ্ঞানীরা মৌলিক উপাদান বলে উল্লেখ করেছেন। যথা-১. জৈবিক উপাদান, ২. ভৌগোলিক উপাদান, ৩. সাংস্কৃতিক উপাদান এবং ৪. সামাজিক উপাদান। এ সমস্ত উপাদান ব্যক্তিজীবনে যেমন প্রভাব বিস্তার করে তেমনি ব্যক্তির সমাজজীবনকেও প্রভাবিত করে। প্রাকৃতিক উপাদানসমূহ নিয়ে গড়ে ওঠা পরিবেশকে ভৌগোলিক পরিবেশ বলে। অন্যভাবে বলা যায়, ভৌগোলিক পরিবেশ বলতে প্রাকৃতিক জলবায়ু; তাপমাত্রা, মৃত্তিকা, জলের অবস্থান ও গতি, বনাঞ্চল, ঋতু, পশুপাখি, ঝড়-বৃষ্টি, ভূমিকম্প ইত্যাদিকে বোঝায়। অর্থাৎ জৈব-সামাজিক উপাদান এবং মানবসৃষ্ট কৃত্রিম পরিবেশ বাদে প্রায় সবই ভৌগোলিক পরিবেশের অন্তর্গত। উদ্দীপকের উল্লখিত চিত্রে সমাজজীবনে প্রভাব বিস্তারকারী চারটি উপাদানের অন্যতম ভৌগোলিক উপাদান অনুপস্থিত। তাই নিশ্চিতভাবেই বলা যায়, '?' চিহ্নিত স্থানটিতে ভৌগোলিক উপাদান প্রযোজ্য হবে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজজীবনে উদ্দীপকের '?' চিহ্নিত স্থানের নির্দেশিত বিষয় তথা ভৌগোলিক উপাদানের প্রভাব সবচেয়ে বেশি পরিলক্ষিত হয়। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদ ভৌগোলিক পরিবেশ ছারাই নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন- শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায় বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উপরের আলোচনার পরিপ্রেক্ষিতে বলা যায় যে, সমাজ ও ব্যক্তিজীবনে ভৌগোলিক পরিবেশের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "সামাজিক সংগঠনের ক্ষুদ্রতম একক হচ্ছে পরিবার।"
        },
        {
          "label": "খ",
          "question": "",
          "explanation": "সামাজিকীকরণ এমন একটি প্রক্রিয়া, যা জন্ম থেকে শুরু হয়ে মৃত্যু পর্যন্ত চলতে থাকে। সামাজিকীকরণ প্রক্রিয়ার মাধ্যমে একজন মানব শিশু ক্রমেই সামাজিক মানুসে পরিণত হয়। সামাজিকীকরণ একটি জীবনব্যাপী প্রক্রিয়া। কেননা, জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ সম্পন্ন হয়ে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান ও সংগীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা না।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে সামাজিকীকরণ প্রক্রিয়াটি প্রযোজ্য। সামাজিকীকরণ হলো এমন একটি প্রক্রিয়া, যার মাধ্যমে একজন ব্যক্তি সমাজের কাঙ্ক্ষিত সদস্য হিসেবে গড়ে ওঠে। এ প্রক্রিয়া ব্যক্তিকে সমাজের অন্য সদস্যদের সাথে মিলেমিশে চলতে এবং বিদ্যমান সামাজিক পরিবেশে খাশ খাওয়াতে সক্ষম করে তোলে। মানুষের ব্যক্তি ও সমাজজীবনে সামাজিকীকরণ অত্যন্ত গুরুত্বপূর্ণ বিষয়। এ প্রক্রিয়ায় কোনো একক মাধ্যম সাবিক ভূমিকা পালন করে না বরং ব্যক্তি জীবনের বিভিন্ন ধাপে আলাদা আলাদা মাধ্যম ভূমিকা রাখে। জন্ম থেকে মৃত্যু পর্যন্ত এসব মাধ্যম ব্যড়িকে সমাজের সাথে তাল মিলিয়ে চলতে সাহায্য করে। সামাজিকীকরণের এসব মাধ্যমের মধ্যে রয়েছে পরিবার, সঙ্গীদল, শিক্ষা প্রতিষ্ঠান, ধর্মীয় প্রতিষ্ঠান, আতিসম্পর্ক প্রভৃতি। উদ্দীপকের ছকে, খেলার সাথী, পরিবার, ধর্মীয় প্রতিষ্ঠান, শিক্ষা প্রতিষ্ঠান ও গণমাধ্যম উল্লেখ করা হয়েছে। এসব উপাদান সামাজিকীকরণের মাধ্যম হিসেবে কাজ করে। সুতরাং এটি স্পষ্ট যে, '?' চিহ্নিত স্থানে সামাজিকীকরণ প্রক্রিয়াটি প্রযোজ্য।"
        },
        {
          "label": "ঘ",
          "question": "",
          "explanation": "ব্যক্তির ব্যক্তিত্ব বিকাশ প্রক্রিয়ায় উক্ত বিষয় তথা সামাজিকীকরণের ভূমিকা অপরিসীম- মন্তব্যটি যথার্থ। যে প্রক্রিয়ার মাধ্যমে মানব শিশু ক্রমশ সামাজিক মানুষে পরিণত হয়, তাকে সামাজিকীকরণ প্রক্রিয়া বলে। সামাজিকীকরণ একটি জীবনব্যাপী প্রক্রিয়া। মানুষের জন্মের পর হতে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাওয়ানোর প্রক্রিয়াই হলো সামাজিকীকরণ। সামাজিকীকরণ ব্যক্তিকে তার সামাজিক জগতে অনুপ্রবেশ করায়, তাকে সমাজের নানা ধরনের কাজকর্মে অংশগ্রহণকারী সভা হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত করায়। একটি মানব শিশু যখন জন্মগ্রহণ করে তখন তার মুখ্য সামাজিকীকরণ পরিবারেই সম্পন্ন হয়। এ প্রক্রিয়ায় সে সমাজের মানুষের সাথে মিলেমিশে চলতে শেখে এবং শেখে কীভাবে সবার সাথে আচরণ করতে হয়। এছাড়া সামাজিকীকরণ প্রক্রিয়া সমাজস্থ ব্যক্তিদের ঘনিষ্ঠ যোগাযোগে উৎসাহ যোগায়। এ প্রক্রিয়ার মাধ্যমে শিশু সামাজিক শিক্ষা গ্রহণ করে। সমালের বিভিন্ন প্রথা, রীতিনীতি, বিধি-নিষেধ, নিয়ম-কানুন প্রভৃতি সম্পর্কে সে এ প্রক্রিয়ার মাধ্যমে জ্ঞান লাভ করে। শিশুর সামাজিকীকরণে বিভিন্ন উপাদান প্রভাবক হিসেবে কাজ করে, যেমন- শিক্ষা প্রতিষ্ঠান, সঙ্গীন্দল, ধর্মীয় প্রতিষ্ঠান, গণমাধ্যম, জ্ঞাতিগোষ্ঠী ইত্যাদি। এসব উপাদান বিভিন্নভাবে তাকে সামাজিক মানুষ হিসেবে গড়ে উঠতে সহযোগিতা করে। উপরের আলোচনায় প্রতীয়মান হয় যে, একমাত্র সামাজিকীকরণ প্রক্রিয়ার মাধ্যমেই একজন ব্যক্তি পূর্ণাঙ্গ সামাজিক সদস্য হিসেবে গড়ে ওঠে।"
        }
      ]
    },
    {
      "number": "8",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "সমাজস্থ ব্যক্তি, পরিবার বা গোষ্ঠীর মধ্যে সাম্যের অভাবকেই সামাজিক অসমতা বলে।"
        },
        {
          "label": "খ",
          "question": "",
          "explanation": "স্তরবিন্যাস একটি চিরন্তন ও সর্বজনীন প্রক্রিয়া, যা সকল সমাজে বিদ্যমান। মানব জাতির ইতিহাসে সকল সমাজেই স্তরবিন্যাস বিদ্যমান ছিল। যেমন-আদিম শিকারী সমাজে প্রবীণ ও দলনেতারা বেশি সম্মানের অধিকারী ছিল। সময়ের পরিবর্তনের সাথে সাথে স্তরবিন্যাসের প্রকৃতি পরিবর্তিত হলেও তা কখনো বিলুপ্ত হয়নি। অর্থাৎ আদিম থেকে শুরু করে আধুনিক বিশ্বের সকল সমাজেই স্তরবিন্যাস বিদ্যমান।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ছকের '?' চিহ্নিত স্থান সামাজিক স্তরবিন্যাস প্রত্যয়টি নির্দেশ করে । সামাজিক স্তরবিন্যাস মূলত একটি সমাজতাত্ত্বিক প্রত্যয়, যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি এবং অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। সামাজিক স্তরবিন্যাসের সাথে সামাজিক সাম্য ও অসাম্য, ন্যায় ও অন্যায়ের কতগুলো সামাজিক প্রশ্ন জড়িত থাকে। কার্যত সমাজের ব্যক্তি ও গোষ্ঠী কতকগুলো সর্বজনগ্রাহ্য মাত্রার ভিত্তিতে বিভিন্ন স্তরে বিভক্ত। আর এ বিভক্তিকেই সমাজবিজ্ঞানীরা সামাজিক স্তরবিন্যাস বলে অভিহিত করেন। সমাজবিজ্ঞানীরা সামাজিক স্তরবিন্যাসের চারটি প্রধান ধরনের কথা বলেছেন। যথা- দাসপ্রথা, এস্টেট, জাতিবর্ণ এবং সামাজিক শ্রেণি ও পদমর্যাদা। উদ্দীপকের ছকের ‘?' চিহ্নিত স্থানের বৈশিষ্ট্য হিসেবে জাতিবর্ণ প্রথা এস্টেট প্রথা, দাসপ্রথা, শ্রেণি ও মর্যাদাগোষ্ঠী উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সামাজিক স্তরবিন্যাসের ধরন। সুতরাং এটি স্পষ্ট যে, উদ্দীপকের ‘?' চিহ্নিত স্থানে সামাজিক স্তরবিন্যাস প্রত্যয়টি বসবে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ছকে “?” চিহ্নিত প্রত্যয় তথা সামাজিক স্তরবিন্যাসের একটি অনন্য ধরন হলো জাতি বর্ণ প্রথা। জাতিবর্গ মূলত একটি পেশাগত গোষ্ঠী, যেখানে মূলত চারটি শ্রেণি দেখা যায়। যথা- ব্রাহ্মণ, ক্ষত্রিয়, বৈশ্য এবং শুদ্র। ব্রাহ্মণরা সমাজের উচ্চ মর্যাদর অধিকারী। শিক্ষক ও পুরোহিতরা এ শ্রেণির অন্তর্ভুক্ত। ব্রাহ্মণদের পরে ক্ষত্রিয়দের অবস্থান। যারা দেশের নিরাপত্তা প্রদান, যুদ্ধে অংশগ্রহণ ও শস্য উৎপাদন করে। এরপরেই আছে বৈশ্য শ্রেণি, যাদের দায়িত্ব যাবতীয় ব্যবসায়িক কাজকর্ম সম্পাদন করা। আর সমাজের সবচেয়ে নিম্নশ্রেণির বর্ণ হলো শুদ্রশ্রেণি। নাপিত, কামার, কুমার ইত্যাদি এ শ্রেণির অন্তর্ভুত্ব । সাধারণত হিন্দু সমাজে জাতিবর্ণ প্রথা দেখা যায়। প্রত্যেকটি জাতি বা বর্ণ একটি সামাজিক সংগতিপূর্ণ সামাজিক দল। কেউ ইচ্ছা করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য স্ত বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির কীরূপ সম্পর্ক হবে। কার্যত পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। পরিশেষে বলা যায়, জাতিবর্ণ প্রথা সামাজিক স্তরবিন্যাসের এমন একটি 'ধরন, যা ধর্ম ও পেশার ভিত্তিতে সামাজিক মর্যাদা প্রদান করে থাকে। তবে বর্তমান সমাজে শিক্ষা বিস্তার ও আধুনিকতার প্রসারে জাতিবর্ণের প্রভাব ক্রমশ হ্রাস পাচ্ছে।"
        }
      ]
    },
    {
      "number": "9",
      "uddipok": "ব্যবসায়ী বাবা ও অধ্যাপক মায়ের একমাত্র ছেলে কাজল। বাবার পকেট থেকে না বলে টাকা নেয় ও ধুমপানে অভ্যস্ত হয়ে পড়ে। সে ধীরে ধীরে এ গণ্ডি পেরিয়ে চুরি, ছিনতাই ও হত্যাকাণ্ডে জড়িয়ে পড়ে। এক হত্যার দায়ে কাজলের যাবজ্জীবন কারাদণ্ড হয়। কারাগারে তার আচার ব্যবহার ও চালচলন দেখে শর্তাধীনে স্বাভাবিক জীবনে অভ্যস্ত হতে এক কর্মকর্তার অধীনে রাখা হয়।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "ধর্মহীনতাই অপরাধের জন্য দায়ী\"- উক্তিটি সমাজবিজ্ঞানী জনসনের।"
        },
        {
          "label": "খ",
          "question": "",
          "explanation": "কিশোর অপরাধ হচ্ছে কিশোর-কিশোরীদের দ্বারা সংঘটিত অপরাধ। কিশোর-কিশোরী কর্তৃক সংঘটিত সামাজিক মূল্যবোধ, রীতিনীতি ও ঐতিহ্যের সাথে সাংঘর্ষিক এবং আইন-শৃঙ্খলা পরিপন্থি যেকোনো কাজকেই কিশোর অপরাধ বলে গণ্য করা হয়। বাংলাদেশ, ভারত ও শ্রীলংকায় ৭ থেকে ১৬ বছর বয়সি কিশোর-কিশোরীদের অপরাধমূলক কাজকে কিশোর অপরাধ বলে। জাপানে এ বয়সসীমা ১৪ থেকে ২০ বছর। চুরি, ছিনতাই, মাদক সেব ইত্যাদি কিশোর অপরাধের উল্লেখযোগ্য উদাহরণ।"
        },
        {
          "label": "গ",
          "question": "",
          "explanation": "কাজলের ১ম পর্যায়ের কর্মকান্ডকে সমাজবিজ্ঞানের ভাষায় \"বিচ্যুতি\" বলে। প্রতিটি সমাজেই কতকগুলো আচার-আচরণ, রীতিনীতি, আদর্শ ও মূল্যবোধ থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। এই প্রত্যাশিত আচরণের বাইরে ব্যক্তি যেসব আচরণ করে তাই বিচ্যুত আচরণ। বিচ্যুতি বলতে মূলত এমন সব আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের জন্য আইন কর্তৃক নির্ধারিত কোনো শাস্তি নেই, কিন্তু এটি সমাজের চোখে ঘৃণিত। বাবা-মায়ের একমাত্র ছেলে কাজল না বলে বাবার পকেট থেকে টাকা নেয় ও ধূমপানে অভ্যস্ত হয়ে পড়ে। কাজলের এ কাজ দুটিকে বিচ্যুতি বলা হয়। কারণ বাবার পকেট থেকে না বলে টাকা নেওয়া ও ধূমপান করা সমাজের প্রত্যাশিত কাজ। এজন্য তাকে আইনের আওতায় আনা না হলেও সমাজের সবাই তাকে ঘৃণার চোখে দেখবে। আর এ কারণে কাজলের ১ম পর্যায়ের কর্মকাণ্ডকে বিচ্যুতি বলা যায়।"
        },
        {
          "label": "ঘ",
          "question": "",
          "explanation": "উদ্দীপকে কাজলকে শর্তাধীনে স্বাভাবিক জীবনে অভ্যস্ত হওয়ার জন্য প্রতিরোধ নয় সংশোধনই অন্যতম উপায়-উক্তিটি যথার্থ। উদ্দীপকে দেখা যায় ব্যবসায়ী বাবা ও অধ্যাপক মায়ের একমাত্র ছেলে কাজল বাবার পকেট থেকে না বলে টাকা নেয় ও ধুমপানে অভ্যস্ত হয়ে পড়ে। সে ধীরে ধীরে এ গণ্ডি পেরিয়ে চুরি, ছিনতাই ও হত্যাকাণ্ডে জড়িয়ে পড়ে। এ হত্যার দায়ে কাজলের যাবৎজ্জীবন কারাদণ্ড হয়। কারাগারে তার আচার ব্যবহার ও চালচলন দেখে শর্তাধীনে স্বাভাবিক জীবনে অভ্যন্ত হতে এক কর্মকর্তার অধীনে রাখা হয়। উদ্দীপকের কাজলকে সংশোধনের উপায়টি হচ্ছে প্রবেশন। কোনো ব্যক্তির বিরুদ্ধে আনীত অভিযোগ যখন সাক্ষ্য প্রমাণ দ্বারা প্রমাণিত হয় এবং আদালত যখন তার বিরুদ্ধে শাস্তিমূলক ব্যবস্থা নেয় তখন কারাগারে প্রেরণ না করে তার চারিত্রিক সংশোধনের যে ব্যবস্থা নেওয়া হয় তার নাম প্রবেশন। এ ব্যবস্থায় অপরাধীকে এক বা একাধিক প্রবেশন কমকর্তার অধীনে রেখে তার চারিত্রিক সংশোধনের উদ্যোগ নেওয়া হয়। এটি অপরাধীর পুনর্বাসন ও সংশোধনের জন্য' একটি কার্যকরী উপায় হিসেবে বিবেচিত হয়। প্রবেশনের মূল লক্ষ্য হলো অপরাধীর আচরণ পরিবর্তন করে তাকে সমাজের উপযোগী করে গড়ে তোলা। প্রবেশন একটি আধুনিক ও মানবিক দন্ড ব্যবস্থা, যা অপরাধীদের সংশোধন ও পুনর্বাসনের মাধ্যমে সমাজে পুনঃপ্রতিষ্ঠিত করতে সাহায্য করে। উপরের আলোচনার ভিত্তিতে বলা যায়, কাজলকে শর্তাধীনে স্বাভাবিক জীবনে অভ্যস্ত হওয়ার জন্য প্রতিরোধ নয় সংশোধনই অন্যতম উপায়।"
        }
      ]
    },
    {
      "number": "10",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "সমাজ আকাঙ্ক্ষিত বা স্বাভাবিক আচরণের পরিপন্থি আচরণই হলো রিচ্যুত আচরণ।"
        },
        {
          "label": "খ",
          "question": "",
          "explanation": "সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে স্বীকৃত রীতিনীতি অনুযায়ী আচরণ করতে বাধ্য করে। সামাজিক নিয়ন্ত্রণ বলতে সমাজ কর্তৃক গৃহীত এমন সব ব্যবস্থা বা প্রক্রিয়াকে বোঝায়, যার মাধ্যমে ব্যক্তির কাজকর্ম, আচার-আচরণ ইত্যাদি সমাজের কাঙ্ক্ষিত ধারায় পরিচালিত করা যায়। সামাজিক নিয়ন্ত্রণ দু'ভাবে হতে পারে। যথা- আনুষ্ঠানিক এবং অনানুষ্ঠানিক। সামাজিক নিয়ন্ত্রণের বাহনের মধ্যে রয়েছে- পরিবার, ধর্ম, রাষ্ট্র, জনমত, গণমাধ্যম ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের'?' চিহ্নিত স্থানে অপরাধ প্রত্যয়টি প্রযোজ্য। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" উদ্দীপকে আয়কর ফাঁকি, মিথ্যা সাক্ষ্যদান, চুরি, হত্যা প্রভৃতি বিষয়ের উল্লেখ রয়েছে। এসব কর্মকান্ড আইন কর্তৃক সমর্থিত না, তাই এগুলো অপরাধমূলক কাজ। সুতরাং এটা বলা যায় যে, '?' চিহ্নিত স্থানে অপরাধ | প্রত্যয়টি প্রযোজ্য।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজজীবনে অপরাধ সংঘটিত হওয়ার পিছনে নানাবিধ কারণ রয়েছে। অপরাধের পিছনে নানাবিধ আর্থ-সামাজিক, রাজনৈতিক ও সাংস্কৃতিক কারণ বিদ্যমান। অপরাধের প্রধান কারণগুলোর অন্যতম হলো- ভৌগোলিক পরিবেশ, বংশগত প্রকৃতি, দৈহিক ও মানসিক প্রকৃতি, অর্থনৈতিক অবস্থা, সামাজিক পরিবেশ ইত্যাদি। অর্থনৈতিক কারণে সমাজে প্রচুর পরিমাণে অপরাধ সংঘটিত হতে দেখা 'যায়। আর্থিক অনটন দেখা দিলে অপরাধপ্রবণতা বেড়ে যায়। সাধারণত গরীব শ্রেণির মানুষের মধ্যে অপরাধ করার প্রবণতা বেশি। এক্ষেত্রে অর্থনৈতিক অসচ্ছলতা মূল কারণ। ত্রুটিপূর্ণ সামাজিক পরিবেশ অপরাধ প্রবণতা বৃদ্ধি করে। সমাজে সঠিক সামাজিকীকরণের অভাবেও বিধি অমান্য করার প্রবণতা বৃদ্ধি পায়। পাশাপাশি পারিবারিক পরিবেশও ব্যক্তিকে অপরাধপ্রবণ করতে পারে। একটি পরিবার যেমন একটি শিশুকে সঠিক মানুষ হিসেবে গড়ে তুলতে পারে, তেমনি পরিবারের অস্বাভাবিক পরিবেশে সে অপরাধী হয়ে উঠতে পারে। ভৌগোলিক পরিবেশও কখনও কখনও অপরাধের কারণ হিসেবে কাজ করতে পারে। উদাহরণ হিসেবে বলা যায়, ডিসেম্বর মাসে শীতের দীর্ঘ রাতে চুরির পরিমাণ বেড়ে যায়। উপরের আলোচনার পরিসমাপ্তিতে বলা যায়, নির্দিষ্ট কোনো একটি কারণে অপরাধ সংঘটিত হয় না, বরং অপরাধ সংঘটিত হওয়ার পিছনে আর্থ-সামাজিক, সাংস্কৃতিক, ভৌগোলিক নানা কারণ দায়ী।"
        }
      ]
    },
    {
      "number": "11",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "'Social Deviance' শব্দটির বাংলা প্রতিশব্দ হচ্ছে সামাজিক বিচ্যুতি।"
        },
        {
          "label": "খ",
          "question": "",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায় এবং অনুন্নত স্তর থেকে উন্নত স্তরে উত্তরণ ঘটায় তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয় বরং যৌক্তিকভাবে নিরপেক্ষ। অপরপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিন্তু উন্নয়ন পরিকল্পিতভাবে হয়ে থাকে। অতএব বলা যায় যে, সব সামাজিক পরিবর্তন উন্নয়ন নয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে'?' চিহ্নিত স্থানে সামাজিক পরিবর্তনের চক্রাকার মতবাদটি প্রযোজ্য। সমাজ সবসময় পরিবর্তনশীল। সমাজ পরিবর্তনের মতবাদগুলোকে সমাজবিজ্ঞানী বটোমোর প্রাথমিকভাবে দুই ভাগে ভাগ করেছেন। যথা- চক্রাকার ও রৈখিক মতবাদ। চক্রাকার তত্ত্বের মূলকথা হলো সামাজিক ঘটনাসমূহের পুনরাবৃত্তি ঘটে এবং পুনরাবৃত্তিমূলক ঘটনার মধ্যে পারস্পরিক সম্পর্ক বজায় থাকে। চক্রাকার মতবাদের প্রবক্তাদের মধ্যে ইবনে খালদুনের মতে, সমাজ ঘড়ির কাঁটার ন্যায় চক্রাকারে পরিবর্তিত হয় এবং ১২০ বছর পর পুনরায় আগের অবস্থায় ফিরে আসে। এ মতবাদ অনুসারে মানুষের ইতিহাস কালচক্রে বিবর্তিত হচ্ছে অর্থাৎ মানুষের ইতিহাস যেখান থেকে শুরু আবার সেখানেই ফিরে আসবে। এক্ষেত্রে পরিবর্তনের প্রত্যেক স্তর পূর্ববর্তী স্তর হতে সৃষ্টি হয় এবং তা পরবর্তী স্তরের জন্ম দেয়। চক্রাকার মতবাদের মতে প্রতিটি সভ্যতারই উৎপত্তি, বিকাশ ও ধ্বংসের পর্যায় রয়েছে এবং বিভিন্ন কারণে প্রতিটি সভ্যতার ক্ষেত্রে এরূপ পরিবর্তন লক্ষ করা যায়। চক্রাকার মতবাদের তাত্ত্বিকদের মধ্যে, ইবনে খালদুন, ভিলফ্রেডো প্যারেটো, পিতিরিম সরোকিন প্রমুখ উল্লেখযোগ্য।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক পরিবর্তনের ক্ষেত্রে চক্রাকার মতবাদ একটি প্রাচীন যৌক্তিক ধারণা। সামাজিক পরিবর্তন একটি চলমান প্রক্রিয়া যার মাধ্যমে সমাজ প্রতিনিয়ত পরিবর্তিত হচ্ছে। বিভিন্ন সমাজবিজ্ঞানী এ পরিবর্তনগুলোকে বিভিন্ন তত্ত্বের - মাধ্যমে বিশ্লেষণ করেছেন। তার মধ্যে চক্রাকার তত্ত্ব অন্যতম। এ তত্ত্বের মাধ্যমে তারা দেখিয়েছেন যে সমাজ চক্রাকারে আবর্তিত হয়ে পুনরায় পূর্বের অবস্থায় ফিরে আসে। চক্রাকার তত্ত্বের অন্যতম প্রবক্তা প্যারেটো বলেন, \"সমাজ পরিবর্তনের ধারা চক্রাকারে আবর্তিত হচ্ছে এবং সমাজ ঘুরে-ফিরে আবার আগের অবস্থায় ফিরে আসে।\" তিনি তার তত্ত্বে এলিট চক্রের মাধ্যমে সমাজ কীভাবে আবর্তিত হয় তা দেখিয়েছেন। অন্যদিকে সামাজিক পরিবর্তনের রৈখিক মতবাদের প্রবক্তাদের মধ্যে অগাস্ট কোঁৎ ও কার্ল মার্কস অন্যতম। তাদের মতে সমাজ ক্রমশ সভ্যতার উচ্চ স্তরে উপনীত হচ্ছে এবং এর ফলে সামাজিক অগ্রগতি রৈখিকভাবে ঘটছে। কোঁৎ তার 'উয়ন্তর' তত্ত্বে মানুষের বুদ্ধিগত বিকাশ বিশ্লেষণের মাধ্যমে সামাজিক পরিবর্তন ব্যাখ্যা করেছেন। সামাজিক পরিবর্তনের তাত্ত্বিক ভিত্তি হিসেবে চক্রাকার এবং রৈখিক উভয় মতবাদই যৌক্তিক হলেও ইতিহাসের আলোকে 'বলা যায়, চক্রাকার মতবাদ তুলনামূলক বেশি গ্রহণীয়। উপরের আলোচনার মাধ্যমে এটি বোঝা যায় যে, সমাজ পরিবর্তনের ব্যাখ্যা হিসেবে চক্রাকার মতবাদ যৌক্তিক এবং বেশি গ্রহণযোগ্য।"
        }
      ]
    }
  ]
}