{
  "title": "রাজশাহী, বরিশাল ২০২২",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "পৃথিবীর বৃহত্তম ব-দ্বীপ আমাদের এ বাংলাদেশ। নদী ও পাহাড় এদেশের প্রাকৃতিক সৌন্দর্যকে নয়নাভিরাম করার পাশাপাশি কৃষি উৎপাদনে বৈচিত্র্য এনেছে। মানুষের ঘরবাড়ির ধরন, পোশাক- পরিচ্ছদ, যাতায়াত ব্যবস্থা সব কিছুতেই বৈচিত্র্য লক্ষ করা যায়, পেশায়ও রয়েছে ভিন্নতা। আর এই সবকিছুই বাংলাদেশকে এনে দিয়েছে বহুমাত্রিকতা।",
      "tag": "AHC 24,RB, BB 22",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের জন্য উপযোগী?",
          "explanation": "নাতিশীতোষ্ণ অঞ্চল মানুষের বসবাসের জন্য উপযোগী।"
        },
        {
          "label": "খ",
          "question": "বংশগতি বলতে কী বোঝ?",
          "explanation": "বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ বা পিতামাতা থেকে জন্মসূত্রে লাভ করে । মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভ করে সেগুলো হলো লিঙ্গ, চোখ, চুলের রং, গায়ের রং, চুলের ধরন, - হাত-পায়ের গড়ন, দেহের উচ্চতা, রক্তের শ্রেণি, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের এসব বৈশিষ্ট্য পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "উদ্দীপকে উল্লেখিত বিষয়টি সমাজজীবনে প্রভাব বিস্তারকারী কোন উপাদানকে ইঙ্গিত করে? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে উল্লেখিত বিষয়টি সমাজজীবনে প্রভাব বিস্তারকারী ভৌগোলিক উপাদানকে ইঙ্গিত করে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বুঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন— আবহাওয়া, জলবায়ু, মৃত্তিকা, জলের অবস্থান ও গতিপথ বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনের যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো— আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন, রাজনৈতিক সংগঠন ইত্যাদি। উদ্দীপকে আলোচিত বাংলাদেশের সমাজব্যবস্থায়ও উক্ত উপাদানের প্রভাব লক্ষ করা যায়। উদ্দীপকে বলা হয়েছে, বাংলাদেশ পৃথিবীর বৃহত্তম ব-দ্বীপ। নদী ও পাহাড় এদেশের প্রাকৃতিক সৌন্দর্যকে নয়নাভিরাম করার পাশাপাশি কৃষিক্ষেত্রে বৈচিত্র্য এনেছে। এসব বিষয় বাংলাদেশের ভৌগোলিক অবস্থান ও উপাদানের ইঙ্গিতবহ। এদেশে মানুষের ঘরবাড়ির ধরন, পোশাক- পরিচ্ছদ, যাতায়াত ব্যবস্থা সব কিছুতেই বৈচিত্র্য লক্ষ করা যায়। যা মূলত বাংলাদেশের ভৌগোলিক উপাদানসমূহের প্রভাবে সৃষ্টি হয়েছে। উদাহরণস্বরূপ বলা যায়, বাংলাদেশের পাহাড়ি অঞ্চলের ঘরগুলো বাঁশ ও কাঠের মাচার উপর তৈরি হয়। পক্ষান্তরে সমতলের ঘরবাড়ি ইট, সিমেন্ট, রড, বালু ইত্যাদি দিয়ে তৈরি হয়। মূলত ভৌগোলিক পরিবেশের তারতম্যের জন্যই এ ধরনের পার্থক্য সৃষ্টি হয়। এ থেকে বোঝা যায়, বাংলাদেশের সমাজজীবনে বিদ্যমান বহুমাত্রিকতার পেছনে ভৌগোলিক পরিবেশের প্রভাব বিদ্যমান।"
        },
        {
          "label": "ঘ",
          "question": "উদ্দীপকে বর্ণিত উপাদানটির গুরুত্ব বিশ্লেষণ করো।",
          "explanation": "উদ্দীপকে বর্ণিত উপাদান তথা সমাজজীবনে প্রভাব বিস্তারকারী ভৌগোলিক উপাদানের গুরুত্ব অপরিসীম। সমাজজীবনের বিভিন্ন ক্ষেত্রে ভৌগোলিক পরিবেশের প্রভাব সবচেয়ে বেশি পরিলক্ষিত হয়। সভ্যতার উত্থান ও জনসংখ্যার ঘনত্ব নির্দিষ্ট অঞ্চলের জলবায়ু ও আবহাওয়ার ওপর নির্ভর করে। আবার নাতিশীতোষ্ণ অঞ্চলের জলবায়ু ফসল উৎপাদনে সহায়ক হওয়ায় এখানে জনসংখ্যার ঘনবসতি পরিলক্ষিত হয়। ভৌগোলিক উপাদানের প্রভাবেই শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক বৈশিষ্ট্যের দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। এ দেশের অর্থনীতি ও উৎপাদন ব্যবস্থা নির্ভর করে ওই অঞ্চলের তাপমাত্রা, বৃষ্টিপাত, মাটি, আলোর প্রাপ্যতা প্রভৃতির ওপর। ভৌগোলিক পরিবেশের এসব উপাদানের ভিন্নতার ফলে নানা ধরনের উৎপাদন ব্যবস্থা গড়ে ওঠ উদাহরণস্বরূপ বলা যায়, বাংলাদেশে নদ-নদীর সংখ্যা এবং প্লাবন সমভূমির পরিমাণ বেশি হওয়ায় নদীভিত্তিক এবং কৃষিজ উৎপাদনের প্রাধান্য দেব যায়। মানুষের পোশাক-পরিচ্ছদের ধরনও ভৌগোলিক পরিবেশের স্বর প্রভাবিত। যেমন— শীতপ্রধান অঞ্চলে মোটা বা গরম রেশমি কাপড় এক গ্রীষ্মপ্রধান দেশে হালকা সুতি কাপড় পরার প্রচলন দেখা যায়। উপরের আলোচনার পরিসমাপ্তিতে বলা যায়, একটি নির্দিষ্ট অঞ্চলের জীবনযাপন পদ্ধতি, জনসংখ্যার ঘনত্ব, পোশাক-পরিচ্ছদ, ঘরবাড়ির ধরন, অর্থনীতি, রাজনীতিসহ সামগ্রিক সমাজজীবনে ভৌগোলিক উপাদানের প্রভাব অনস্বীকার্য।"
        }
      ]
    },
    {
      "number": "2",
      "uddipok": "বাংলাদেশের রাজধানী ঢাকায় শুভর জন্ম এবং সেখানেই বেড়ে ওঠা। শুভর বয়স পাঁচ বছর। বাবা-মায়ের সাথে সে পহেলা বৈশাখের মঙ্গল শোভাযাত্রায় অংশগ্রহণ করে এবং বিকেলে রমনা বটমূলে সাংস্কৃতিক অনুষ্ঠান দেখতে যায়। এ সময় শুভ তার বাবার কাছে এ সম্পর্কে জানতে চাইলে বাবা তাকে বলে, বাঙালির প্রাণের উৎসব পহেলা বৈশাখ। এগুলো আমাদের ঐতিহ্য, রীতিনীতি ও প্রথা। আর এগুলোর সমন্বয়ে গড়ে উঠে আমাদের জীবনযাত্রা প্রণালি।",
      "tag": "RB, BB 22",
      "sub_questions": [
        {
          "label": "ক",
          "question": "",
          "explanation": "দল বলতে দুই বা ততোধিক ব্যক্তির সেই সমাবেশকে বোঝায়, যা কোনো লক্ষ্য অর্জনে পারস্পরিক মিথস্ক্রিয়ার ভিত্তিতে সামাজিক ও মনস্তাত্ত্বিক সচেতনতা এবং সম্পর্ক সৃষ্টি করে।"
        },
        {
          "label": "খ",
          "question": "",
          "explanation": "মানবসমাজ বিকাশের প্রতিটি পর্যায়ে অস্তিত্ব পরিলক্ষিত হয় বলে পরিবার একটি সর্বজনীন প্রতিষ্ঠান। স্কটিশ সমাজবিজ্ঞানী ম্যাকাইভারের মতে, \"মানব সমাজ ও সভ্যতার ক্রমবিকাশের প্রতিটি পর্যায়ে পরিবারের অস্তিত্ত্ব ছিল। বস্তুত পরিবার একটি স্থায়ী ও শাশ্বত সামাজিক প্রতিষ্ঠান। আবহমানকাল ধরে মানুষ পরিবারে জন্মগ্রহণ করে, বেড়ে ওঠে এবং বৃহত্তর সমাজজীবনে প্রবেশ করে। সামাজিক পরিবর্তনের সাথে সাথে পরিবারের কাঠামো ও কার্যাবলিতে পরিবর্তন এলেও তা কখনও বিলুপ্ত হয়নি। এজন্যই বলা হয়, পরিবার সর্বজনীন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিষয়টি আমার পঠিত সংস্কৃতি প্রত্যয়কে নির্দেশ করে। সংস্কৃতি বলতে মানুষের সার্বিক জীবনপ্রণালীকে বোঝায়। সমাজতাত্ত্বিক দৃষ্টিকোণ থেকে মানুষ জীবনযাপন করতে গিয়ে যা কিছু করে তাই সংস্কৃতি। । যেমন- মানুষের জ্ঞান, বিশ্বাস, নৈতিকতা, আচার-অনুষ্ঠান, রীতিনীতি প্রবৃতির মার্জিত রূপকে সংস্কৃতি বলা হয়ে থাকে। ব্রিটিশ সামাজিক নৃবিজ্ঞানী ই. বি. টেইলর সংস্কৃতির সংজ্ঞায় বলেন, \"সংস্কৃতি হলো সেই জটিল সমাবেশ যার অন্তর্ভুক্ত হচ্ছে মানুষের জ্ঞান, বিশ্বাস, শিল্প, নৈতিকতা, আইন, প্রথা, আচার-ব্যবহার প্রভৃতি যা মানুষ সমাজের সদস্য হিসেবে অর্জন করে।\" উদ্দীপকের বিষয়টিও সংস্কৃতি প্রত্যয়ের সাথে সাদৃশ্যপূর্ণ। উদ্দীপকে বলা হয়েছে, পাঁচ বছর বয়সী শুভ তার বাবা-মায়ের সাথে পহেলা বৈশাখের মঙ্গল শোভাযাত্রায় অংশগ্রহণ করে এবং রমনার বটমূলে সাংস্কৃতিক অনুষ্ঠান দেখে। এ সম্পর্কে তার বাবা তাকে বলেন, বাঙালির প্রাণের উৎসব পহেলা বৈশাখ, যা আমাদের ঐতিহ্য, রীতিনীতি ও প্রথা। আর এগুলোর সমন্বয়ে গড়ে ওঠে আমাদের জীবনযাত্রার প্রণালী। উদ্দীপকের এ বিষয়টি হলো সংস্কৃতি। কেননা বৈশাখের প্রথম দিনে ঢাকায় মঙ্গল শোভাযাত্রা এবং রমনার বটমূলে সাংস্কৃতিক অনুষ্ঠানের মাধ্যমে নতুন বর্ষকে বরণ করে নেওয়া, বাঙালির অন্যতম সামাজিক অনুষ্ঠান এবং সামগ্রিক জীবনপ্রণালীর অবিচ্ছেদ্য অংশ। আর মানুষ জীবনযাপন করতে গিয়ে যা কিছু করে তা যেহেতু সংস্কৃতির অন্তর্ভুক্ত সেহেতু উদ্দীপকের বিষয়টি সংস্কৃতি প্রত্যয়কেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপক দ্বারা ইঙ্গিতকৃত প্রত্যয় তথা সংস্কৃতির সাথে সভ্যতার উল্লেখযোগ্য পার্থক্য বিদ্যমান। 'সংস্কৃতির ইংরেজি প্রতিশব্দ 'Culture', যা ল্যাটিন শব্দ 'Colere' (কর্ষণ -বা চাষ করা) থেকে এসেছে। মানুষ যা কিছু করে তাই সংস্কৃতি। পক্ষান্তরে সভ্যতার ইংরেজি প্রতিশব্দ 'Civilization', যা ল্যাটিন শব্দ 'Civilis' (নাগরিক) থেকে সৃষ্ট। সভ্যতা বলতে মানব সংস্কৃতির একটি উন্নত পর্যায়কে বোঝায়; যে পর্যায়ে রাষ্ট্র ব্যবস্থার উদ্ভব হয়েছে। সংস্কৃতি হলো মানুষের অবস্তুগত সৃষ্টি। অন্যদিকে সভ্যতা হচ্ছে মানুষের বস্তুগত সৃষ্টি। স্কটিশ সমাজবিজ্ঞানী ম্যাকাইভারের মতে \"আমরা যা তাই আমাদের সংস্কৃতি এবং আমাদের যা আছে বা আমরা যা ব্যবহার করি তাই সভ্যতা।\" দার্শনিক কান্টের মতে, \"সংস্কৃতি মানুষের ভিতরের রূপ, আর সভ্যতা হলো মানুষের বাহ্যিক আচরণ।\" সংস্কৃতির উন্নতি বা মানরে পরিমাপ করা যায় না। পক্ষান্তরে সভ্যতার অগ্রগতিকে সহজেই পরিমাপ করা যায়। সংস্কৃতি কখনোই পুরোপুরি ধ্বংসপ্রাপ্ত হয় না। কিন্তু কালের আবর্তনে সভ্যতা ধ্বংসপ্রাপ্ত হয়। সভ্যতার তুলনায় সংস্কৃতির গতি অনেকাংশে মন্থর থাকে। গ্রহণযোগ্যতার দিক থেকেও সংস্কৃতি ও সভ্যতার মধ্যে পার্থক্য রয়েছে। যেমন- কোনো ভিন্ন সভ্যতার উপাদান সরাসরি গ্রহণ করা গেলেও সংস্কৃতির উপাদানের ক্ষেত্রে তা প্রযোজ্য হয় না। উপরের আলোচনার প্রেক্ষিতে বলা যায়, সংস্কৃতি ও সভ্যতা একে অপরের সাথে ওতপ্রোতভাবে জড়িত হলেও এ দুই প্রত্যয়ের মধ্যে সুনির্দিষ্ট পার্থক্য বিদ্যমান।"
        }
      ]
    },
    {
      "number": "3",
      "uddipok": "তুষার একজন সফল কৃষক। তিনি উন্নত জাতের বীজ, সার। ও কীটনাশক ব্যবহার করে কৃষি উৎপাদন বৃদ্ধি করেছেন। এর ফলে তার আর্থিক সচ্ছলতা আসে। তার ছেলে-মেয়েরা সবাই উচ্চশিক্ষিত। বর্তমানে তারা ইন্টারনেট ও মোবাইল ব্যবহার করে বিশ্বের বিভিন্ন বিশ্ববিদ্যালয়, বিভিন্ন দেশের সংস্কৃতি, রাষ্ট্র ব্যবস্থা সম্পর্কে জানতে পারে। এছাড়াও। তারা ইন্টারনেটের মাধ্যমে দেশে-বিদেশে সকলের সাথে যোগাযোগ রক্ষা করে।",
      "tag": "RB, BB 22",
      "sub_questions": [
        {
          "label": "ক",
          "question": "লেডিরেট বিবাহ কী?",
          "explanation": "লেভিরেট এমন বিবাহ পদ্ধতি যাতে একজন ব্যক্তি তার মৃত ভাইয়ের বিধবা স্ত্রীকে বিবাহ করে।"
        },
        {
          "label": "খ",
          "question": "কাব্য ও কাব্যগ্রন্থের সংস্কৃতিগত পার্থক্য বুঝিয়ে লেখো।",
          "explanation": "কাব্য ও কাব্যগ্রন্থ যথাক্রমে, অবস্তুগত ও বস্তুগত সংস্কৃতির অন্তর্ভুক্ত। উপাদানের ভিত্তিতে সংস্কৃতিকে দুই ভাগে ভাগ করা যায়। যথা- বস্তুগত ও অবস্তুগত সংস্কৃতি। মানুষ জীবনযাপনের জন্য দৃশ্যমান যা কিছু ব্যবহার করে তাই বস্তুগত সংস্কৃতি। যেমন- টেবিল, বই, খাতা-কলম ইত্যাদি। এ প্রেক্ষিতে কাব্যগ্রন্থ একটি দৃশ্যমান ও স্পর্শযোগ্য বস্তু হওয়ায় তা বস্তুগত সংস্কৃতির অন্তর্ভুক্ত। পক্ষান্তরে সংস্কৃতির যে অংশ অদৃশ্য এবং উপলব্ধির ওপর নির্ভরশীল তাই অবস্তুগত সংস্কৃতি। যেমন- মানুষের চিন্তাভাবনা, শিল্প সাহিত্য প্রভৃতি। আর কাব্য যেহেতু শিল্প-সাহিত্যের অন্তর্গত এবং অনুধাবনের বিষয় সেহেতু এটি একটি অবস্তুগত সংস্কৃতি। তাই বলা যায়, কাব্য ও কাব্যগ্রন্থের মধ্যে উপাদানের প্রেক্ষিতে সংস্কৃতিগত পার্থক্য বিদ্যমান।"
        },
        {
          "label": "গ",
          "question": "উদ্দীপকে গ্রামীণ জীবনযাত্রা পরিবর্তনে কোন উপাদানটির ইঙ্গিত করে? ব্যাখ্যা করো।",
          "explanation": "উদ্দীপকে গ্রামীণ জীবনযাত্রা তথা সামাজিক পরিবর্তনে প্রযুক্তিগত উপাদানটির ইঙ্গিত রয়েছে। সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোয় যে পরিবর্তন ঘটে তাই হচ্ছে সামাজিক পরিবর্তন। নতুন প্রযুক্তির উদ্ভাবন, নগরায়ণ, শিল্পায়ন, ইন্টারনেট, তথ্যের অবাধ প্রবাহ ইত্যাদি প্রযুক্তির অনন্য অবদান। এসব উপাদানের ব্যবহার মানুষের জীবনপ্রণালী, বিশ্বাস, মূল্যবোধ, ও সামাজিক ব্যবস্থায় যুগান্তকারী পরিবর্তন সাধন করে। উদাহরণস্বরূপ বলা যায়, প্রযুক্তি ও ইন্টারনেটের ফলে ঘরে বসেই বিভিন্ন দেশের সাথে যোগাযোগ রক্ষা সম্ভব হচ্ছে। প্রযুক্তির প্রভাবে শিক্ষা, চিকিৎসা, কৃষি শিল্প প্রভৃতিতে উন্নতি সাধিত হয়েছে। ফলে সমাজব্যবস্থায় যেমন আমূল পরিবর্তন সাধিত হয়েছে তেমনি মানুষের 'জীবনযাত্রাও সহজ হয়েছে। যেমনটি উদ্দীপকেও লক্ষ করা যায়। উদ্দীপকে লক্ষণীয়, তুষার উন্নত জাতের বীজ, সার ও কীটনাশক ব্যবহারের মাধ্যমে উৎপাদন বৃদ্ধি করে সফল হয়েছেন। কৃষিতে উন্নত জাতের বীজ, সার উদ্ভাবন প্রযুক্তির ফসল। আবার তুষারের ছেলেমেয়েরা বর্তমানে ইন্টারনেট ও মোবাইল ব্যবহার বিশ্বের বিভিন্ন বিশ্ববিদ্যালয়, বিভিন্ন দেশের সংস্কৃতি, রাষ্ট্র ব্যবস্থাকে জানতে পারে। তারা ইন্টারনেটের মাধ্যমে দেশ-বিদেশে সকলের সাথে যোগাযোগ রক্ষা করে, যা প্রযুক্তিগত উপাদানের প্রভাবেই সম্ভব হয়েছে। কেননা মোবাইল, ইন্টারনেট প্রভৃতি প্রযুক্তির এমন উপাদান, যা মানুষের জীবনযাত্রায় প্রভাব বিস্তারের মাধ্যমে সামাজিক পরিবর্তনে ভূমিকা রাখে। সুতরাং এটা নিশ্চিতভাবেই বলা যায়, উদ্দীপকের গ্রামের জীবনযাত্রার পরিবর্তন প্রযুক্তিগত উপাদানের প্রভাবকেই নির্দেশ করে।"
        },
        {
          "label": "ঘ",
          "question": "সামাজিক পরিবর্তনে উক্ত উপাদানটির প্রভাব বিশ্লেষণ করো।",
          "explanation": "সামাজিক পরিবর্তনে উত্ত উপাদান তথা প্রযুক্তিগত উপাদানের প্রভাব অনস্বীকার্য। সামাজিক পরিবর্তনের ক্ষেত্রে প্রযুক্তিগত উপাদানের গুরুত্ব ও তাৎপর্য বির্তকের উর্ধ্বে। প্রযুক্তিগত উপাদানের প্রভাবে সমগ্র বিশ্ব আজ মানুষের হাতের মুঠোয়। প্রযুক্তির সাহায্যে মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করছে। প্রযুক্তিগত পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। বর্তমানে শিল্পোৎপাদন, চিকিৎসা পদ্ধতি, * জীবনযাত্রার মান, সমাজকাঠামো প্রভৃতিতে প্রযুক্তির প্রত্যক্ষ ও পরোক্ষ প্রভাব লক্ষ করা যায়। আধুনিক যান্ত্রিক ও প্রযুক্তিগত বিকাশ জীবনযাপন প্রক্রিয়া, ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজের অন্তর্ভুক্ত ব্যক্তির আহার- বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তির প্রভাব লক্ষ করা যায়। এর ফলে একদিকে যেমন পরিবারের অর্থনৈতিক কার্যাবলি ও গঠনে পরিবর্তন এসেছে তেমনিভাবে সামগ্রিক - সমাজকাঠামোয় যুগান্তকারী \"পরিবর্তন পরিলক্ষিত হচ্ছে। বিশেষ করে প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। এছাড়া মাল্টিমিডিয়ার মাধ্যমে পাঠদানের ফলে শিক্ষাক্ষেত্রে আমূল পরিবর্তন সাধিত হয়েছে। পরিশেষে বলা যায়, সামাজিক পরিবর্তনের ক্ষেত্রে প্রযুক্তিগত উপাদান বহুমুখী এবং গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "সজল বিশ্ববিদ্যালয়ের লেখাপড়া শেষ করে ঢাকায় বিয়ে করেন। তিনি স্ত্রী, পুত্র, কন্যা নিয়ে সেখানে বসবাস করেন। তিনি নিয়মিত বাবা-মা ও অন্যান্য আত্মীয়-স্বজনদের খোঁজ খবর রাখেন। সেই সাথে আর্থিক সহায়তা প্রদান করেন। এছাড়া তিনি তার গ্রামের শিক্ষা ও 'সাংস্কৃতিক উন্নয়নে সহায়তা করেন।",
      "tag": "RB, BB 22",
      "sub_questions": [
        {
          "label": "ক",
          "question": "",
          "explanation": "বিবাহ হচ্ছে স্বামী-স্ত্রীর মধ্যে বৈধ যৌনাচার, সন্তান জন্মদান ও লালন-পালনের জন্য ধর্ম কর্তৃক অনুমোদিত এবং আইনের দ্বারা সমর্থিত একটি চুক্তি।"
        },
        {
          "label": "খ",
          "question": "",
          "explanation": "যে পরিবারে পারিবারিক কর্তৃত্ব মাতা বা স্ত্রীর হাতে ন্যস্ত থাকে তাকে মাতৃতান্ত্রিক পরিবার বলে। কর্তৃত্বের ভিত্তিতে পরিবার দুই প্রকার। যথা- পিতৃতান্ত্রিক ও মাতৃতান্ত্রিক পরিবার। মাতৃতান্ত্রিক পরিবারে পারিবারিক ব্যবস্থাপনা ও সিদ্ধান্ত গ্রহণের ক্ষমতা বয়স্ক মহিলা তথা স্ত্রী বা মাতার ওপর ন্যস্ত থাকে। অর্থাৎ- এ ধরনের পরিবারে স্ত্রীর প্রাধান্য প্রতিষ্ঠিত হয়। বাংলাদেশের গারো ও খাসিয়া নৃগোষ্ঠীদের মধ্যে এ ধরনের পরিবার লক্ষ করা যায়।"
        },
        {
          "label": "গ",
          "question": "",
          "explanation": "উদ্দীপকের সজলের পরিবারটি অণু বা একক পরিবার। আকারের ভিত্তিতে পরিবারের অন্যতম ধরন হলো অণু বা একক পরিবার। যে পরিবারে কেবল স্বামী-স্ত্রী অথবা স্বামী-স্ত্রী এবং তাদের অবিবাহিত সন্তান বসবাস করে তাকে অণু বা একক পরিবার বলে। এ ধরনের পরিবারে সাধারণত সর্বোচ্চ দুই প্রজন্মের প্রতিনিধি একত্রে বাস করে। যেমনটি উদ্দীপকের সজলের পরিবারেও দেখা যায়। উদ্দীপকের সজল স্ত্রী ও পুত্র-কন্যা নিয়ে ঢাকা শহরে বসবাস করেন। গঠন ও আকারগত দিক থেকে তার পরিবার উপরে আলোচিত অণু পরিবারের অনুরূপ। কেননা সজলের পরিবারে তিনি ও তার স্ত্রীসহ কেবল অবিবাহিত সন্তানরা বাস করে। আবার তিনি ও তার সন্তানরা কেবল দুটি প্রজন্মকে নির্দেশ করে, যা অণু পরিবারের অন্যতম বৈশিষ্ট্য। তাই বলা যায় সজলের পরিবারটি অণু বা একক পরিবার।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত সজল সাহেবের ভূমিকা জ্ঞাতিসম্পর্কের কর্মকাণ্ডকে নির্দেশ করে। সমাজজীবনে জ্ঞাতিসম্পর্ক নানা ধরনের ইতিবাচক ভূমিকা পালন করে। ব্যক্তির সাথে ব্যক্তির জৈবিক বন্ধন, বিবাহসূত্র, কাল্পনিক অথবা প্রথাগত বন্ধনের মাধ্যমে জ্ঞাতিসম্পর্ক তৈরি হয়। যেমন- একজন ব্যক্তি তার পিতা-মাতা, ভাই-বোন, সন্তান-সন্তুতি, নাতি-নাতনির সাথে রক্ত সম্পর্কের ভিত্তিতে জ্ঞাতিসম্পর্কের বন্ধনে আবদ্ধ। উদ্দীপকের সজলের বাবা-মা তার রক্ত সম্পর্কীয় জ্ঞাতি। আর অন্যান্য আত্মীয়স্বজনও বিভিন্ন সূত্রের মাধ্যমে তার সাথে জ্ঞাতিসম্পর্কের বন্ধনে আবদ্ধ। সজল সাহেব নিয়মিত জ্ঞাতিদের খোঁজখবর রাখেন এবং প্রয়োজনে আর্থিক সহায়তা প্রদান করেন। তার এ ভূমিকা জ্ঞাতিসম্পর্কের মনস্তাত্ত্বিক ও অর্থনৈতিক ভূমিকাকে নির্দেশ করে। সমাজজীবনে সজল সাহেবের মতো জ্ঞাতিদের এসব কর্মকাণ্ড ইতিবাচক ভূমিকা পালন করে। অর্থনৈতিক, সামাজিক, রাজনৈতিক সাংস্কৃতিক ইত্যাদি কর্মকাণ্ডে জ্ঞাতিসম্পর্কের ভূমিকা অত্যন্ত তাৎপর্যপূর্ণ। যেকোনো অর্থনৈতিক কর্মকাণ্ড যেমন- ঋণ গ্রহণ, ভূমি ক্রয়-বিক্রয়, বর্গা দেওয়া প্রভৃতি ক্ষেত্রে রক্ত সম্পর্কীয় ও বৈবাহিক জ্ঞাতিরাই সবার আগে এগিয়ে আসে। যেমনটি উদ্দীপকের সজল কর্তৃক বাবা-মা ও আত্মীয় স্বজনদের আর্থিক সহায়তা প্রদানের ক্ষেত্রেও ফুটে উঠেছে। ব্যক্তির সামাজিকীকরণ, সামাজিক-সাংস্কৃতিক কর্মকাণ্ডে অংশগ্রহণ, আচার-অনুষ্ঠান পালন প্রভৃতিতে জ্ঞাতিসম্পর্কের ভূমিকা অনস্বীকার্য। নবান্ন, আকিকা, ঈদ, বিভিন্ন পূজা-পার্বণে জ্ঞাতিরাই সবার আগে সংশ্লিষ্ট হয়। উপরের আলোচনা থেকে বোঝা যায়, সমাজজীবনের সামগ্রিক কর্মকান্ডে জ্ঞাতিরাই একান্ত আপন হিসেবে মুখ্য ভূমিকা পালন করে। কার্যত সামাজিক সংহতি দৃঢ় করতে জ্ঞাতিসম্পর্কের ভূমিকা নিঃসন্দেহে ইতিবাচক।"
        }
      ]
    },
    {
      "number": "5",
      "uddipok": "প্রাকৃতিক সৌন্দর্যবেষ্টিত পলাশপুর গ্রামে কৃষক, ধোপা, নাপিত, কামার, কুমার এবং কিছু জেলেদের বসবাস। এই গ্রামের লোকেরা তাদের পৈতৃক পেশাকে আকড়ে ধরে জীবিকা নির্বাহ করে। দৃষ্টিভঙ্গির পরিবর্তনের ফলে তাদের সন্তানরা পিতার পেশা গ্রহণ না করে চাকরি, ব্যবসা করে জীবিকা নির্বাহ করে।",
      "tag": "RB, BB 22",
      "sub_questions": [
        {
          "label": "ক",
          "question": "‘Society' গ্রন্থের রচয়িতা কে?",
          "explanation": "'Society' গ্রন্থের রচয়িতা সমাজবিজ্ঞানী ম্যাকাইভার ও পেজ।"
        },
        {
          "label": "খ",
          "question": "“সামাজিকীকরণ একটি জীবনব্যাপী প্রক্রিয়া” – বুঝিয়ে লেখো।",
          "explanation": "সামাজিকীকরণ শিশুর জন্মের পর থেকে শুরু করে আজীবন চলতে থাকে বলে এটি একটি জীবনব্যাপী প্রক্রিয়া। সামাজিকীকরণ এমন একটি প্রক্রিয়া যার মাধ্যমে একজন মানব শিশু ক্রমশ সামাজিক মানুষে পরিণত হয়। শিশুর জন্মের পর থেকে মৃত্যু পর্যন্ত বিভিন্ন বাহন, প্রভাবক ও প্রক্রিয়ার মাধ্যমে সামাজিকীকরণ ঘটে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান, সঙ্গীদল প্রভৃতি মানুষকে পরিবর্তনশীল সমাজের সাথে খাপ খাওয়াতে গুরুত্বপূর্ণ ভূমিকা পালন করে। একমাত্র মৃত্যুর মাধ্যমে ব্যক্তির সামাজিকীকরণের পরিসমাপ্তি ঘটে। এজন্য বলা হয়, সামাজিকীকরণ একটি জীবনব্যাপী প্রক্রিয়া।"
        },
        {
          "label": "গ",
          "question": "উদ্দীপকে উল্লেখিত বিষয়টি সামাজিক স্তরবিন্যাসের কোন প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকে উল্লেখিত বিষয়টি সামাজিক স্তরবিন্যাসের জাতিবর্ণ প্রত্যয়কে নির্দেশ করে। জাতিবর্ণ প্রথা হলো সামাজিক স্তরবিন্যাসের এমন একটি ধরন, যেখানে ব্যক্তি জন্মসূত্রে একটি নির্দিষ্ট দল বা গোষ্ঠীর সদস্যপদ অর্জন করে। বিভিন্ন সামাজিক সম্পর্ক ও ক্রিয়া-প্রতিক্রিয়ার ক্ষেত্রে এসব গোষ্ঠীকে কিছু নিয়ম-কানুন মেনে চলতে হয়। ঐতিহ্যগতভাবে পৈতৃক পেশা গ্রহণ করা এসব বিধিবিধানের অন্যতম। ভারতীয় হিন্দু সমাজে ব্রাহ্মণ, ক্ষত্রিয়, বৈশ্য ও শূদ্র এই চারটি জাতিবর্ণের অস্তিত্ব বিদ্যমান। ব্রাহ্মণরা পুরোহিত, শিক্ষক প্রভৃতি পেশাধারী, যারা সর্বোচ্চ মর্যাদার অধিকারী। তেমনিভাবে কৃষক, নাপিত, কামার, কুমার প্রভৃতি পেশা শূদ্র শ্রেণির জন্য নির্ধারিত। যেমনটি উদ্দীপকের গ্রামের ক্ষেত্রেও বিদ্যমান। উদ্দীপকে দেখা যায়, পলাশপুর গ্রামে কৃষক, ধোপা, নাপিত, কামার, কুমার এবং কিছু জেলেদের বাস। তারা নিজেদের পৈতৃক পেশা আকড়ে ধরে জীবিকা নির্বাহ করে। যা উপরে আলোচিত জাতিবর্ণ প্রথাকেই ইঙ্গিত করে। কেননা জাতিবর্ণ প্রথায় পৈতৃক পেশাকে নিজের পেশা হিসেবে গ্রহণ করার বাধ্যবাধকতা রয়েছে। আর উদ্দীপকে উল্লেখিত পেশাগুলো জাতিবর্ণ প্রথার শূদ্রশ্রেণিকেই নির্দেশ করে। অতএব বলা যায়, উদ্দীপকে জাতিবর্ণ প্রথা ফুটে উঠেছে।"
        },
        {
          "label": "ঘ",
          "question": "“সামাজিক স্তরবিন্যাসের উক্ত ধরনটির গুরুত্ব সাম্প্রতিককালে হ্রাস পাচ্ছে” – বিশ্লেষণ করো।",
          "explanation": "সামাজিক দৃষ্টিভঙ্গির আমূল পরিবর্তনের ফলে উদ্দীপকে উল্লেখিত সামাজিক স্তরবিন্যাসের ধরন তথা জাতিবর্ণ প্রথার গুরুত্ব সাম্প্রতিককালে হ্রাস পাচ্ছে । জাতিবর্ণ প্রথার অন্যতম বৈশিষ্ট্য হচ্ছে পৈতৃক পেশা গ্রহণ। এ প্রথা অনুযায়ী কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। যেমন— নাপিতের ছেলে প্রথাগতভাবে পিতার পেশা গ্রহণ করে জীবিকা নির্বাহ করে। তবে বর্তমানে নগরায়ণ, শিল্পায়ন ও উদারনৈতিক আধুনিক শিক্ষার প্রসারের কারণে জাতিবর্ণের ভিত দুর্বল হয়ে পড়েছে এবং যেকোনো জাতিবর্ণের লোক যেকোনো পেশা গ্রহণ করতে সক্ষম হচ্ছে। যেমনটি উদ্দীপকের শেষাংশে পরিলক্ষিত হয়। উদ্দীপকের শেষাংশে দেখা যায়, গ্রামের মানুষ পিতার পেশা গ্রহণ না করে চাকরি ও ব্যবসার মাধ্যমে জীবিকা নির্বাহ করছে। যা জাতিবর্ণ প্রথার পরিপন্থি। এ ঘটনার কারণ হিসেবে বলা যায়, শিক্ষার প্রসারের সাথে সাথে মানুষের চিন্তা ও ধ্যান-ধারণায় পরিবর্তন আসছে। মানুষ ধর্মীয় গোড়ামি বা কুসংস্কার থেকে বেরিয়ে আসছে। ফলে স্বাভাবিকভাবেই জাতিবর্গের প্রভাব হ্রাস পাচ্ছে। উপরের আলোচনার প্রেক্ষিতে বলা যায়, সভ্যতা ও সংস্কৃতির অগ্রগতি এবং সামাজিক দৃষ্টিভঙ্গির পরিবর্তনের ফলে জাতিবর্ণ প্রথার গুরুত্ব দিন দিন হ্রাস গাচ্ছে। আধুনিক শিল্পায়িত সমাজে জাতিবর্ণের পরিবর্তে শিক্ষা, আয়, মর্যাদা, ক্ষমতা প্রভৃতির প্রেক্ষিতে সামাজিক স্তরবিন্যাস পরিলক্ষিত হচ্ছে।"
        }
      ]
    },
    {
      "number": "6",
      "uddipok": "বিপত্নীক রাজীব সাহেবের বয়স ৬৫ বছর। তার ছেলে-মেয়েরা সবাই উচ্চশিক্ষিত এবং সমাজে প্রতিষ্ঠিত। রাজীব সাহেবের ছেলে-মেয়েরা তাদের বাবার প্রতি যত্নবান না। পারিবারিক কোনো সিদ্ধান্তের ক্ষেত্রে তারা রাজীব সাহেবের সাথে পরামর্শ করেন না। তাদের ধারণা বয়সের কারণে। তিনি সঠিক সিদ্ধান্ত গ্রহণে অক্ষম। অথচ অভিজ্ঞতার দিক থেকে রাজীব সাহেব সবসময়ই সন্তানদের চেয়ে এগিয়ে।",
      "tag": "RB, BB 22",
      "sub_questions": [
        {
          "label": "ক",
          "question": "লোকাচার কী?",
          "explanation": "লোকাচার বলতে এমন কতগুলো রীতি-নীতি ও আচার-অনুষ্ঠানকে বোঝায়, যা সমাজের সদস্যদের দ্বারা অবচেতন বা স্বতঃস্ফূর্তভাবে স্বীকৃত ও পালিত হয়।"
        },
        {
          "label": "খ",
          "question": "সামাজিক অসমতা বলতে কী বোঝায়?",
          "explanation": "সমাজের দুই বা ততোধিক গোষ্ঠীর মধ্যে মর্যাদা, ক্ষমতা, সুযোগ-সুবিধা বা সম্পদ বণ্টনের ভিত্তিতে যে পার্থক্য সৃষ্টি হয় তাই সামাজিক অসমতা । সামাজিক অসমতার অর্থ হচ্ছে সমাজের কাঙ্ক্ষিত বিষয়গুলোর অসম বন্টন। আমেরিকান সমাজবিজ্ঞানী নেইল জে. স্মেলসারের মতে, \"অসমতা হচ্ছে সেই ব্যবস্থা যেখানে মানুষ মর্যাদার দিক থেকে সকলেই সমান অধিকার পায় না। যেমন— অর্থ, ক্ষমতা এবং সম্মানের ক্ষেত্রে।\" আমাদের সমাজে প্রচলিত নারী-পুরুষের মর্যাদার ভিন্নতা সামাজিক অসমতার একটি উৎকৃষ্ট উদাহরণ।"
        },
        {
          "label": "গ",
          "question": "উদ্দীপকে উল্লেখিত বিষয়টি তোমার পাঠ্যবইয়ের কোন বিষয়কে নির্দেশ করে? ব্যাখ্যা করো ।",
          "explanation": "উদ্দীপকে উল্লেখিত বিষয়টি বয়স বৈষম্যবাদকে নির্দেশ করে। বয়স বৈষম্যবাদ বলতে বয়সের কারণে কোনো বয়সগোষ্ঠী বা তার কোনো সদস্যদের প্রতি নেতিবাচক ধ্যান-ধারণা বা মনোভাব পোষণ ও তার সাথে বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজে প্রবীণকে জৈবিক ও সামাজিকভাবে অযোগ্য বলে মনে করে। আবার অনেকসময় বয়সে নবীণের প্রতিও এ ধরনের মনোভাব পোষণ করা হয়। তবে সাধারণত প্রবীণের প্রতিই বয়স বৈষম্যমূলক মনোভাব বেশি পরিলক্ষিত হয়। পৃথিবীর অধিকাংশ সমাজেই প্রবীণরা কম-বেশি বৈষম্যমূলক আচরণের শিকার হন। আমেরিকান চিকিৎসক ও মনোবিজ্ঞানী রবার্ট বাটলার বলেন, “বয়স বৈষম্যবাদকে এমন একটি প্রক্রিয়া হিসেবে দেখা হয় যার মাধ্যমে বয়সের কারণে প্রবীণের প্রতি বদ্ধমূল ধারণা পোষণ ও বৈষম্যমূলক আচরণ করা হয়।” যেমনটি উদ্দীপকের ঘটনায় প্রতিফলিত হয়েছে। উদ্দীপকে দেখা যায়, ৬৫ বছর বয়সী বিপত্নীক রাজীব সাহেবের ছেলে- মেয়েরা সবাই উচ্চশিক্ষিত ও সমাজে প্রতিষ্ঠিত। ছেলেমেয়েরা রাজিব সাহেবের প্রতি যত্নবান নয় এবং পারিবারিক সিদ্ধান্ত গ্রহণে তার সাথে পরামর্শ করেন না। তাদের ধারণা, বয়সের কারণে রাজীব সাহেব সিদ্ধান্ত গ্রহণে অক্ষম। বস্তুত রাজীব সাহেবের বয়সকে কেন্দ্র করেই তার সন্তানরা তাকে পরিবারের গুরুত্বপূর্ণ কার্যক্রমে উপেক্ষা করে এবং তার সক্ষমতা সম্পর্কে নেতিবাচক ধারণা পোষণ করে। সুতরাং বলা যায়, রাজীব সাহেবের প্রতি এ ধরনের মনোভাব বয়স বৈষম্যবাদের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উক্ত বিষয়টি আমাদের সামাজিক মূল্যবোধের অন্তরায়— তুমি কি এ বক্তব্যের সাথে একমত? যুক্তিসহ বিশ্লেষণ করো।",
          "explanation": "উদ্দীপকের বিষয় তথা বয়স বৈষম্যবাদ আমাদের সামাজিক মূল্যবোধের অন্তরায়”- উক্তিটির সাথে আমি একমত। বয়স বৈষম্যবাদ সামাজিক অসমতার অন্যতম ধরন। প্রবীণদের অনুৎপাদনশীল, অক্ষম ও দুর্বল মনে করা, চিন্তা-চেতনায় সেকেলে, তাদের থেকে আর কিছু পাওয়ার নেই, তারা কেবল বোঝা প্রভৃতি মনোভাব বয়স বৈষম্যবাদের উদাহরণ। এর ফলে প্রবীণরা বিভিন্ন সামাজিক সমস্যার | সম্মুখীন হন। এসব সমস্যা বা বৈষম্য আমাদের সামাজিক মূল্যবোধের অন্যতম অন্তরায়। কেননা সামাজিক মূল্যবোধের মধ্যে উল্লেখযোগ্য হলো— সকলের জন্য সমান অধিকার ও সুযোগ-সুবিধা, বড়দের প্রতি শ্রদ্ধা, ছোটদের প্রতি স্নেহ, ন্যায়বোধ প্রভৃতি। আর বয়স বৈষম্যবাদের ফলে একটি নির্দিষ্ট বয়স গোষ্ঠী (সাধারণত প্রবীণরা) সমাজের অন্য সদস্যদের সমান সুযোগ-সুবিধা থেকে বঞ্চিত হয়। বয়স বৈষম্যবাদের প্রভাবে সাধারণত প্রবীণরা সমাজের বিভিন্ন গুরুত্বপূর্ণ বিষয়ে উপেক্ষিত হন। সামাজিক জীবনের বিভিন্ন মৌলিক প্রয়োজন- যেমন— খাদ্য ও পোশা-পরিচ্ছদের ক্ষেত্রে তারা অনেক সময় বঞ্ছনার শিকার হন। পরিবারের খাবারের তালিকায় বেশিরভাগ ক্ষেত্রে প্রবীণদের পুষ্টি চাহিদার দিকে খেয়াল না রেখে কিশোর-যুবকদের চাহিদার প্রাধান্য দেওয়া হয়। এ ধরনের অযত্নের ফলে তারা সহজেই বিভিন্ন রোগে আক্রান্ত হতে পারেন। পরিবারের গুরুত্বপূর্ণ কাজে সিদ্ধান্ত গ্রহণের সময় প্রবীণদের মতামতকে অপ্রয়োজনীয় মনে করা হয়। যেমনটি উদ্দীপকের | রাজীব সাহেবের ক্ষেত্রেও লক্ষ করা যায়। এর ফলে প্রবীণরা নিজেদের উপেক্ষিত, বঞ্চিত ও অপ্রয়োজনীয় মনে করতে পারেন, যা তাদের মানসিক স্বাস্থ্যের ওপর নেতিবাচক প্রভাব ফেলে। প্রবীণদের এ করুণ অবস্থা নিঃসন্দেহে আমাদের সামাজিক মূল্যবোধের পরিপন্থি। উপরের আলোচনা থেকে বোঝা যায়, বয়স বৈষম্যবাদ প্রবীণদেরকে বিভিন্ন সুযোগ-সুবিধা থেকে বঞ্চিত করার মাধ্যমে গুরুতর সামাজিক অসমতা সৃষ্টি করে। তাই এটি আমাদের সামাজিক মূল্যবোধের অন্তরায়।"
        }
      ]
    },
    {
      "number": "7",
      "uddipok": "ঘটনা-১: সুমন টিকিট না কেটে ট্রেন ভ্রমণে বের হয়েছে। টিটি টিকেট চেক করতে আসলে সুমন টিকিট দেখাতে ব্যর্থ হয়। ঘটনা-২: রাজন একজন ব্যবসায়ী। তিনি আয়কর ফাঁকি দেন। তাছাড়া তিনি ট্রেডমার্ক নকল ও জালিয়াতি করার কাজের সাথে যুক্ত।",
      "tag": "BBGGC 24,AHC 24,RB, BB 22",
      "sub_questions": [
        {
          "label": "ক",
          "question": "বিবর্তন কী?",
          "explanation": "বিবর্তন এমন একটি প্রক্রিয়া যার মাধ্যমে কোনো জিনিসের' মধ্যে সুপ্তাবস্থায় লুকায়িত বৈশিষ্ট্যের বহিঃপ্রকাশ ঘটে।"
        },
        {
          "label": "খ",
          "question": "সামাজিক নিয়ন্ত্রণ বলতে কী বোঝায়?",
          "explanation": "সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতি অনুযায়ী আচরণ করতে বাধ্য করে। সামাজিক নিয়ন্ত্রণ বলতে সমাজ কর্তৃক গৃহীত এমন সব ব্যবস্থা বা প্রক্রিয়াকে বোঝায়, যার মাধ্যমে ব্যক্তির কাজকর্ম, আচার-আচরণ ইত্যাদি সমাজের কাঙ্ক্ষিত ধারায় পরিচালিত করা যায়। সামাজিক নিয়ন্ত্রণ দু'ভাবে হতে পারে। যথা- আনুষ্ঠানিক এবং অনানুষ্ঠানিক। সামাজিক নিয়ন্ত্রণের বাহনের মধ্যে রয়েছে- পরিবার, ধর্ম, রাষ্ট্র, জনমত, গণমাধ্যম ইত্যাদি।"
        },
        {
          "label": "গ",
          "question": "ঘটনা-১ বিচ্যুতি না অপরাধ? ব্যাখ্যা করো।",
          "explanation": "ঘটনা-১ হলো অপরাধ। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" যেমনটি উদ্দীপকের ঘটনা-১-এ পরিলক্ষিত হয়। উদ্দীপকের ঘটনা-১-এ দেখা যায়, সুমন টিকিট না কেটে ট্রেন ভ্রমণে বের হয়েছে। টিটি টিকিট চেক করতে আসলে সে দেখাতে ব্যর্থ হয়। তার এ আচরণ সমাজবিজ্ঞানের অপরাধ প্রত্যয়ের সাথে সাদৃশ্যপূর্ণ। কেননা বাংলাদেশের রেলওয়ে আইন অনুযায়ী বিনা টিকিটে ট্রেন ভ্রমণ করলে শাস্তি ও জরিমানার বিধান রয়েছে। অতএব বলা যায়, বিনা টিকিটে ভ্রমণ যেহেতু আইন অনুযায়ী শাস্তিযোগ্য সেহেতু সুমনের কর্মকাণ্ডটি হলো অপরাধ।"
        },
        {
          "label": "ঘ",
          "question": "\"ঘটনা-২ দেশের আর্থ-সামাজিক উন্নয়নের পথে অন্তরায়\"- বিশ্লেষণ করো।",
          "explanation": "ঘটনা-২ হলো ভদ্রবেশী অপরাধ। এ ধরনের অপরাধ দেশের আর্থ- সামাজিক উন্নয়নের পথে অন্যতম অন্তরায়। আর্থ-সামাজিকভাবে সুপ্রতিষ্ঠিত ব্যক্তিবর্গ তাদের পেশাগত কাজের প্রক্রিয়ায় এমন কিছু অপরাধমূলক কাজ করে থাকে যাকে ভদ্রবেশী অপরাধ বলে আখ্যায়িত করা হয়। আয়কর ফাঁকি, জালিয়াতি, তহবিল তছরূপ, মিথ্যা সাক্ষ্যদান, ট্রেডমার্ক নকল করা ইত্যাদি অপরাধমূলক কাজ ভদ্রবেশী অপরাধের অন্তর্গত। এ ধরনের অপরাধের সঙ্গে জড়িত ব্যক্তিবর্গ এবং তাঁদের কৃত কাজ দেশের আর্থ-সামাজিক উন্নতির পথে বিরাট বাধা স্বরূপ। ভদ্রবেশী অপরাধীরা তাদের অপরাধগুলো এত সূক্ষ্ম প্রক্রিয়ার মধ্য দিয়ে করে, যা সাধারণ জনগণের ধরাছোঁয়ার বাইরে। ফলে দেখা যায়, লোকচক্ষুর আড়ালে করা এ কাজগুলো নীরব ঘাতক ব্যাধির মতো সমাজের ক্ষতি করে। নীরব ঘাতক ব্যাধি যেমন আস্তে আস্তে শরীরের রোগ প্রতিরোধ ক্ষমতা কমিয়ে দেয়, ঠিক তেমনি ভদ্রবেশী অপরাধগুলো রাষ্ট্রের বিভিন্ন যন্ত্রকে আস্তে আস্তে নিষ্ক্রিয় করে তোলে।উদাহরণস্বরূপ বলা যায়, কোনো ব্যক্তি যদি আয়কর ফাঁকি দেয়, তাহলে হয়তো সে ব্যক্তিগতভাবে লাভবান হবে। কিন্তু এর ফলে রাষ্ট্র তার রাজস্ব হারাবে, যা রাষ্ট্রের অর্থনৈতিক উন্নয়নকে বাধাগ্রস্ত করবে। উপরের আলোচনার প্রেক্ষিতে বলা যায়, সাধারণ অপরাধের চেয়ে ভদ্রবেশী অপরাধ শনাক্ত করা কঠিন বলে তা দেশ ও সমাজের উন্নয়নের পথে অদৃশ্য অন্তরায় হিসেবে কাজ করে।"
        }
      ]
    },
    {
      "number": "8",
      "uddipok": "মানব শিশু যখন জন্মগ্রহণ করে তখন অন্যান্য প্রাণীর (গরু- হার) সাথে তার মৌলিক পার্থক্য খুব কম। কিন্তু শিশুটি যত বড় হতে থাকে অন্যান্য প্রাণী থেকে তার মধ্যে স্বতন্ত্র বৈশিষ্ট্য এবং পার্থক্য ক্রমশ প্রকট হয়ে ওঠে। এ পার্থক্যের মূলে সামাজিক শিক্ষা গুৰুত্বপূৰ্ণ ভূমিকা পালন করে। সমাজই তাকে সামাজিক করে তোলে। তাই এটি জন্ম থেকে শুরু হয়ে বিরামহীনভাবে ব্যক্তির মৃত্যু পর্যন্ত চলে।",
      "tag": "RB, BB 22",
      "sub_questions": [
        {
          "label": "ক",
          "question": "জাতিসম্পর্ক কী?",
          "explanation": "জাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত বা অনুমিতভাবে বৃত্ত সম্পর্কের বন্ধনে আবদ্ধ।"
        },
        {
          "label": "খ",
          "question": "দাসপ্রথা বলতে কী বোঝায়?",
          "explanation": "দাসপ্রথা বলতে এমন এক অসম সামাজিক ব্যবস্থাকে বোঝায় যেখানে এক শ্রেণির লোক অন্যের সম্পত্তি হিসেবে পরিগণিত হতো। দাসপ্রথা একটি অর্থনৈতিক সম্পর্কনির্ভর সমাজব্যবস্থা। এ প্রথা অনুযায়ী একজন দাস ছিল তার প্রভু বা মনিবের সম্পত্তি। স্বাধীন মানুষের মতো তাদের কোনো অর্থনৈতিক, সামাজিক ও রাজনৈতিক অধিকার ছিল না। দাস মালিকরা যা আদেশ করত, দাসরা তা মানতে বাধ্য ছিল। মালিকরা প্রয়োজন অনুসারে তার অধীনস্থ দাসদের কেনা-বেচা করতে পারত। জার্মান সমাজতাত্ত্বিক কার্ল মার্কস দাসপ্রথাকে প্রথম শ্রেণিভিত্তিক শোষণমূলক সমাজ বলে অভিহিত করেছেন।"
        },
        {
          "label": "গ",
          "question": "উদ্দীপকে সমাজবিজ্ঞানের কোন প্রক্রিয়াটির ইঙ্গিত রয়েছে? ব্যাখ্যা করো।",
          "explanation": "উদ্দীপকে সমাজবিজ্ঞানের সামাজিকীকরণ প্রক্রিয়ার ইঙ্গিত রয়েছে। সামাজিকীকরণ হলো এমন একটি প্রক্রিয়া, যার মাধ্যমে একজন মানুষ সমাজে বসবাসের উপযোগী হয়ে ওঠে। এটি একটি আজীবন প্রক্রিয়া, যা ব্যক্তির জন্ম হতে মৃত্যু পর্যন্ত চলতে থাকে। এ প্রক্রিয়া ব্যক্তিকে গোষ্ঠীর\" অন্যান্য সদস্যদের সাথে মিলেমিশে থাকার ক্ষেত্রে সহায়তা করে। সমাজবিজ্ঞানী অগবার্ন ও নিমকফ-এর মতে “ব্যক্তি যে প্রক্রিয়ার মাধ্যমে দলের আদর্শ মেনে চলতে শেখে তাকে সামাজিকীকরণ বলে।” এ প্রক্রিয়া ব্যক্তিকে দলের অন্য সদস্যদের সাথে মিলেমিশে চলতে এবং সামাজিক ক্রিয়াকলাপের সাথে খাপ খাওয়াতে সক্ষম করে তোলে। ফলে মানুষ গোষ্ঠী জীবনে দলবদ্ধ হয়ে কাজ করা এবং সামাজিক ভূমিকায় অবতীর্ণ হওয়ার গুণ অর্জন করতে পারে। উদ্দীপকেও এ প্রক্রিয়ার প্রতিফলন লক্ষ করা যায়।. উদ্দীপকে বলা হয়েছে, মানব শিশু জন্মগ্রহণের পর অন্যান্য প্রাণীর সাথে তার মৌলিক পার্থক্য খুব কম থাকে। কিন্তু শিশুটি বড় হওয়ার সাথে সাথে সামাজিক শিক্ষার ফলে অন্যান্য প্রাণীর থেকে স্বতন্ত্র বৈশিষ্ট্য প্রকট হয়ে ওঠে। সমাজই তাকে সামাজিক করে তোলে। এটি জন্ম থেকে শুরু করে মৃত্যু পর্যন্ত চলতে থাকে। উক্ত প্রক্রিয়াটি উপরে আলোচিত সামাজিকীকরণ প্রক্রিয়ার সাথে সাদৃশ্যপূর্ণ। কেননা সামাজিকীকরণই ব্যক্তির জন্ম থেকে মৃত্যু পর্যন্ত চলে এবং মানুষকে সমাজের কাঙ্ক্ষিত সদস্য হিসেবে গড়ে তোলে।"
        },
        {
          "label": "ঘ",
          "question": "উদ্দীপকে উল্লেখিত প্রক্রিয়াটির মাধ্যমসমূহের ভূমিকা বিশ্লেষণ করো।",
          "explanation": "উদ্দীপকের উক্ত বিষয় তথা সামাজিকীকরণের মাধ্যম বা বাহনসমূহ ব্যক্তিকে সামাজিক ভূমিকায় অবতীর্ণ হওয়ার ক্ষেত্রে গুরুত্বপূর্ণ ভূমিকা পালন করে। মানুষের ব্যক্তি ও সমাজজীবনে সামাজিকীকরণ অত্যন্ত গুরুত্বপূর্ণ বিষয়। এ প্রক্রিয়ায় কোনো একক মাধ্যম সার্বিক ভূমিকা পালন করে না বরং ব্যক্তি জীবনের বিভিন্ন ধাপে আলাদা আলাদা মাধ্যম ভূমিকা রাখে। জন্ম থেকে মৃত্যু পর্যন্ত এসব মাধ্যম ব্যক্তিকে সমাজের সাথে তাল মিলিয়ে চলতে সাহায্য করে। সামাজিকীকরণের এসব মাধ্যমের মধ্যে রয়েছে পরিবার, সঙ্গীদল, শিক্ষা প্রতিষ্ঠান, ধর্মীয় প্রতিষ্ঠান, জ্ঞাতিসম্পর্ক প্রভৃতি। পরিবার শিশুর সামাজিকীকরণের প্রাথমিক ও প্রধান মাধ্যম হিসেবে কাজ করে। পারিবারিক পরিবেশে শিশু তার পিতা-মাতার আচার-আচরণ, ধ্যান- ধারণা, বিবেক-বুদ্ধি, মূল্যবোধ প্রভৃতি দ্বারা অনুপ্রাণিত হয়। যা শিশুর ব্যক্তিত্ব গঠনে অন্যতম প্রভাবক হিসেবে কাজ করে। এছাড়া শিশুর শিক্ষার প্রথম হাতেখড়ি হয় পরিবারের মাধ্যমেই। সঙ্গীদল বা খেলার সাথী শিশুর সুষ্ঠু সামাজিকীকরণে গুরুত্বপূর্ণ ভূমিকা পালন করে। সঙ্গীদলের সাথে মিথস্ক্রিয়ার মাধ্যমে শিশু সহযোগিতা, সহনশীলতা, সহমর্মিতা, সমস্যা সমাধান ও দ্বন্দ্ব নিরসন, নেতৃত্ব প্রভৃতি গুণ অর্জন করতে পারে। আবার শিক্ষা প্রতিষ্ঠানের মাধ্যমে শিশু প্রচলিত প্রতিষ্ঠানিক শিক্ষা অর্জনের সুযোগ পায়। পাশাপাশি শিশু শৃঙ্খলাবোধ, নিয়মানুবর্তিতা, আত্মনির্ভরশীলতা, শ্রদ্ধাবোধ প্রভৃতি গুণও শিক্ষা প্রতিষ্ঠান থেকে অর্জন করে। একটি শিশু যে পরিবারে জন্মগ্রহণ করে সে উক্ত পরিবারের ধর্মীয় রীতিনীতি ও আদর্শ অর্জन করার মাধ্যমে ঐ নির্দিষ্ট ধর্মের অনুসারী হয়ে থাকে। পরবর্তী জীবনে উক্ত ধর্ম অবলম্বনেই ব্যক্তির সামাজিক আচরণ অনেকাংশে পরিচালিত হয়। পরিশেষে বলা যায়, উল্লিখিত মাধ্যমগুলো ছাড়াও ব্যক্তির সামাজিকীকরণে গণমাধ্যম, বই, তথ্য প্রযুক্তি, রাষ্ট্র, রাজনৈতিক দল, পেশাগত সংস্থা প্রভৃতি কার্যকর বাহন হিসেবে কাজ করে।"
        }
      ]
    },
    {
      "number": "9",
      "uddipok": "আনন্দপুর গ্রামে মৃৎশিল্পীদের বাস। মৃৎশিল্প তাদের ঐতিহ্যবাহী পেশা। এ গ্রামের মৃৎশিল্পীদের তৈরি তৈজসপত্র ও ফুলদানী শহরের মানুষের কাছে ব্যাপক জনপ্রিয়তা লাভ করেছে। ইদানিং গ্রামে কতিপয় মহাজনদের আনাগোনা লক্ষ করা যায়। মৃৎশিল্পীরা এ ব্যাপারে ঐকমত্যে পৌঁছে যে, যেভাবেই হোক তারা তাদের জীবন-জীবিকায় অন্যকে হস্তক্ষেপ করতে দেবে না।",
      "tag": "RB, BB 22",
      "sub_questions": [
        {
          "label": "ক",
          "question": "",
          "explanation": "সংঘ হচ্ছে এমন একটি জনগোষ্ঠী যারা কোনো নির্দিষ্ট উদ্দেশ্য সাধনের জন্য একত্রিত হয় এবং স্বীকৃত নিয়ম-কানুন অনুসারে পরিচালিত হয়ে একে অপরকে সহযোগিতা করে।"
        },
        {
          "label": "খ",
          "question": "",
          "explanation": "সংস্কৃতির যে উপাদান পরিমাপযোগ্য নয় অর্থাৎ কেবল উপলব্ধি বা অনুধাবন করা যায় তাকে অবস্তুগত সংস্কৃতি বলে। মানুষ জীবনধারণ ও তার উদ্দেশ্য সাধন করতে গিয়ে যেসব বিমূর্ত উপাদান সৃষ্টি করেছে তার সমষ্টি হলো অবস্তুগত সংস্কৃতি। অবস্তুগত সংস্কৃতির উদাহরণ হলো- মানুষের ভাষা, সাহিত্য, সংগীত, ধর্ম, ধ্যান-ধারণা, রীতিনীতি, মূল্যবোধ, আবেগ, উচ্ছ্বাস ইত্যাদি। অবস্তুগত সংস্কৃতিকে বস্তুগত সংস্কৃতির মতো পরিমাপ করা যায় না।"
        },
        {
          "label": "গ",
          "question": "",
          "explanation": "উদ্দীপকের আলোচনা আমার পাঠ্যবইয়ের 'সম্প্রদায়' প্রত্যয়কে নির্দেশ করে। সম্প্রদায় হলো নির্দিষ্ট ভৌগোলিক এলাকায় বসবাসকারী জনগোষ্ঠী, যারা পারস্পরিক নির্ভরশীলতার মধ্য দিয়ে সমজাতীয় জীবনযাপন করে। সম্প্রদায় গঠনের দুটি মৌলিক ভিত্তি রয়েছে। যথা- বসবাসের অঞ্চল ও সম্প্রদায়গত চেতনা। অর্থাৎ যখন কোনো জনগোষ্ঠী তাদের মৌল ও সাধারণ স্বার্থগুলো একসাথে ভোগ করার পাশাপাশি একই জীবনপ্রণালীতে অভ্যস্ত থাকে এবং একটি নির্দিষ্ট ভৌগোলিক এলাকা জুড়ে বসবাস করে তখন ওই জনগোষ্ঠীকে সম্প্রদায় বলা হয়। উদ্দীপকেও সম্প্রদায়ের এসব বৈশিষ্ট্য প্রতিফলিত হয়েছে। উদ্দীপকে দেখা যায়, আনন্দপুর গ্রামে মৃৎশিল্পীদের বাস। মৃৎশিল্প এ গ্রামের মানুষের ঐতিহ্যবাহী পেশা। এসব বৈশিষ্ট্য সম্প্রদায় প্রত্যয়কে 'ইঙ্গিত করে। কেননা আনন্দপুর গ্রাম হলো উক্ত জনগোষ্ঠীর বসবাসের নির্দিষ্ট ভৌগোলিক এলাকা এবং ঐতিহ্যবাহী মৃৎশিল্প পেশা হলো তাদের একই জীবনপ্রণালীতে অভ্যস্ততার নির্দেশক। আবার উদ্দীপকের শেষাংশে বলা হয়েছে, ইদানিং গ্রামে মহাজনদের আনাগোনা দেখা গেলে মৃৎশিল্পীরা ঐকমত্যে পৌছায় যে, তাদের জীবন-জীবিকায় কাউকে হস্তক্ষেপ করতে দেবে না। এটি দ্বারা সম্প্রদায়ের অন্যতম ভিত্তি সম্প্রদায়গত মানসিক চেতনার বহিঃপ্রকাশ ঘটেছে। এসব বিষয় থেকে স্পষ্ট হয় যে, উদ্দীপকের আলোচনায় 'সম্প্রদায়' প্রত্যয়টি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উক্ত প্রত্যয় তথা সম্প্রদায়ের সাথে সমাজের বেশ কিছু পার্থক্য রয়েছে। সমাজ ও সম্প্রদায় সমাজবিজ্ঞানের দু'টি গুরুত্বপূর্ণ প্রত্যয়। উভয়ের মধ্যে ঘনিষ্ঠ সম্পর্ক থাকলেও কিছু পার্থক্যও রয়েছে। সমাজ হচ্ছে এমন এক জনগোষ্ঠী যারা একটি সাধারণ ঐতিহ্য, প্রথা, রীতি-নীতি, আচার-অনুষ্ঠান এবং জীবনপ্রণালীতে অভ্যস্ত হয়ে পারস্পরিক সহযোগিতাপূর্ণ পরিবেশে বাস করে। অপরদিকে সম্প্রদায় হলো একই এলাকায় বসবাসরত জনগোষ্ঠী যাদের জীবনপ্রণালী একই ধরনের এবং সে বিষয়ে তারা সচেতন। সমাজ হলো সামাজিক সম্পর্কের জটিল জাল। পক্ষান্তরে সম্প্রদায় নির্দিষ্ট এলাকায় বসবাসকারী সাধারণ জীবনযাত্রায় অংশীদারী জনগোষ্ঠী। সমাজের ক্ষেত্রে নির্দিষ্ট এলাকা থাকা অপরিহার্য নয়। কিন্তু সম্প্রদায়ের ক্ষেত্রে বসবাসের নির্দিষ্ট অঞ্চল থাকা জরুরি। সমাজ হলো বিমূর্ত। সম্প্রদায় অনেকখানি মূর্ত। সমাজের ক্ষেত্রে 'সম্প্রদায়গত চেতনা' অথবা 'আমরা বোধ' বিদ্যমান থাকতেও পারে, আবার নাও পারে। কিন্তু এমন চেতনা ছাড়া সম্প্রদায় গঠন সম্ভব নয়। সমাজ অপেক্ষাকৃত বৃহৎ। অন্যদিকে সম্প্রদায় সমাজের চেয়ে আকারে ছোট। সমাজে অভিন্নতা ও বিভিন্নতা দুটিই বিদ্যমান। সম্প্রদায়ে বিভিন্নতার অস্তিত্ব নেই বললেই চলে। সমাজ হলো সম্প্রদায়ের পূর্ববর্তী ধাপ। সম্প্রদায় হলো সমাজের পরবর্তী ধাপ। সর্বোপরি সমাজ হলো একটি সামগ্রিক বিষয়। সম্প্রদায় হলো তার অংশ বিশেষ। উপরের আলোচনার পরিসমাপ্তিতে বলা যায়, মানুষ তার অস্তিত্বের জন্য সমাজ ও সম্প্রদায় সৃষ্টি করে। ফলে এ দুয়ের মাঝে গভীর সম্পর্ক বিদ্যমান। কিন্তু প্রকৃতি ও কার্যগত দিক থেকে উভয়ের মাঝে কিছু পার্থক্যও বিদ্যমান।"
        }
      ]
    },
    {
      "number": "10",
      "uddipok": "লতার মা-বাবা দুজনেই চাকরি করায় তার ছোট খালা রিয়া তাদের বাসায় থাকে। সে নিজের পড়ালেখার পাশাপাশি লতাকে দেখাশোনা করে। এর মধ্যে হঠাৎ লতার মা সড়ক দুর্ঘটনায় মারা যায়। এ অবস্থায় লতার বাবা তার ছোট খালা রিয়াকে বিয়ে করেন।",
      "tag": "AHC 24,RB, BB 22",
      "sub_questions": [
        {
          "label": "ক",
          "question": "",
          "explanation": "শিশুর সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "",
          "explanation": "শিশুর রক্ষণাবেক্ষণ করাই পরিবারের প্রধান বা মুখ্য কাজ। শিশুর রক্ষণাবেক্ষণ ও পরিচর্যার ক্ষেত্রে পরিবার সবচেয়ে বেশি গুরুত্বপূর্ণ ভূমিকা পালন করে থাকে। শিশু অবস্থায় সবাই খুব অসহায় থাকে। ফলে নানারকম বিপদ-আপদ ও দুর্ঘটনায় আক্রান্ত হওয়ার সম্ভাবনা বেশি থাকে। যেমন- দুর্ঘটনার শিকার হওয়ার ফলে শিশুর জীবন বিপন্ন হতে পারে। আবার কোনো কারণে শিশু ভয় পেলে তার মানসিক ভারসাম্যও হারাতে পারে। এক্ষেত্রে সম্ভাব্য বিপদ-আপদ থেকে শিশুদের রক্ষা করা তথা তাদের নিরাপত্তা নিশ্চিত করা পরিবারের অন্যতম প্রধান কাজ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিবাহটি সরোরেট বিবাহ। পাত্র-পাত্রীর পরিচয়ের ভিত্তিতে বিবাহের অন্যতম ধরন হলো সরোরেট বিবাহ। এ ধরনের বিবাহ প্রথায় কোনো ব্যক্তির স্ত্রী মৃত্যুবরণ করলে তিনি মৃত স্ত্রীর বোনকে বিবাহ করেন। এ প্রথাকে শ্যালিকা বিবাহ রীতিও বলা হয়। সাধারণত মৃত নারী কোনো সন্তান রেখে গেলে তার লালন-পালন ও ভবিষ্যৎ নিরাপত্তা এবং আত্মীয়তার সম্পর্ক অক্ষুণ্ণ রাখতে এ ধরনের বিবাহ সংঘটিত হয়। উদ্দীপকেও সরোরেট বিবাহের দৃষ্টান্ত ফুটে উঠেছে। উদ্দীপকে দেখা যায়, লতার ছোট খালা রিয়া তাদের বাসায় থেকে নিজের পড়াশোনার পাশাপাশি লতাকেও দেখাশোনা করে। এর মধ্যে হঠাৎ লতার মা সড়ক দুর্ঘটনায় মারা যায়। এ অবস্থায় লতার বাবা তার ছোট খালা রিয়াকে বিবাহ করেন। মৃত স্ত্রীর বোনকে বিবাহ করা যেহেতু সরোরেট বিবাহ, সেহেতু লতার বাবার উক্ত বিবাহটি নিঃসন্দেহে সরোরেট বা শ্যালিকা বিবাহ।"
        },
        {
          "label": "ঘ",
          "question": "",
          "explanation": "উদ্দীপক দ্বারা নির্দেশিত সরোরেট বিবাহের সামাজিক গুরুত্ব অপরিসীম। সরোরেট বিবাহ বলতে কোনো ব্যক্তি কর্তৃক তার মৃত স্ত্রীর যেকোনো বোনকে বিবাহ করাকে বোঝায়। এ প্রথায় সাধারণত দুটি বিষয়কে প্রাধান্য দেওয়া হয়। প্রথমত, মৃত স্ত্রী কোনো নাবালক সন্তান রেখে গেলে তার সুষ্ঠু লালন- পালনের জন্য এ বিবাহ সংঘটিত হয়। দ্বিতীয়ত, আত্মীয়তার সম্পর্ক ধরে রাখা। অর্থাৎ স্ত্রীর মৃত্যুর পরপরই যাতে গোষ্ঠীদ্বয়ের মধ্যকার সম্পর্ক শেষ না হয়ে যায় সেজন্যও এ প্রথাটি পালিত হয়। উদ্দীপকে দেখা যায়, লতার ছোট খালা রিয়া আগে থেকেই তাদের বাসায় থাকে এবং লতাকে দেখাশোনা করে। অর্থাৎ তাদের মধ্যে পারস্পরিক মিথস্ক্রিয়ার মাধ্যমে মানসিক বন্ধন সৃষ্টি হয়েছে। এক্ষেত্রে সরোরেট বিবাহ সম্পন্ন হলে লতা যথাযথ স্নেহে লালিত-পালিত হওয়ার সুযোগ পাবে। এছাড়া তাদের দুই পরিবারের মধ্যে আত্মীয়তার বন্ধন বজায় থাকার পাশাপাশি পারিবারিক ও গোষ্ঠীগত সংহতিও বৃদ্ধি পাবে। অর্থাৎ সরোরেট বিবাহ যেমন মৃত স্ত্রীর রেখে যাওয়া অসহায় সন্তানের জন্য মঙ্গলজনক তেমনি সামাজিক বন্ধন সুদৃঢ় করতেও ভূমিকা রাখে। উপরের আলোচনার প্রেক্ষিতে বলা যায়, সরোরেট বিবাহ সমাজের জন্য নিঃসন্দেহে ইতিবাচক ভূমিকা পালন করে।"
        }
      ]
    },
    {
      "number": "11",
      "uddipok": "রুমানা বিশ্ববিদ্যালয়ে যে বিষয়ে ভর্তি হয়েছে অষ্টাদশ শতাব্দীতে ইংল্যান্ডের শিল্প বিপ্লবের পর সমাজজীবনে যে বৈপ্লবিক পরিবর্তন ঘটেছে তারই প্রেক্ষাপটে সেটির উদ্ভব হয়েছে। আর এই বিষয়টি সমাজের সামগ্রিক দিক নিয়ে আলোচনা করে।",
      "tag": "RB, BB 22",
      "sub_questions": [
        {
          "label": "ক",
          "question": "Logos শব্দটির অর্থ কী?",
          "explanation": "Logos শব্দটির অর্থ 'বিজ্ঞান' বা 'অধ্যয়ন'।"
        },
        {
          "label": "খ",
          "question": "\"সমাজবিজ্ঞান হলো মূল্যবোধ নিরপেক্ষ বিজ্ঞান\"- বুঝিয়ে লেখো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "উদ্দীপকের আলোকে রুমানার পঠিত বিষয়ের প্রকৃতি ব্যাখ্যা করো।",
          "explanation": "উদ্দীপকের রুমানার পঠিত বিষয়টি হলো সমাজবিজ্ঞান। সমাজবিজ্ঞান হচ্ছে এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও দার্শনিক অগাস্ট কোঁৎ সমাজ অধ্যয়নে আলাদা বিজ্ঞানের প্রয়োজনীয়তা অনুভব করে এর নাম দেন Social Physics. পরবর্তী সময়ে এ বিজ্ঞানের নাম পরিবর্তন করে রাখেন Sociology। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে। উদ্দীপকের রুমানার পঠিত বিষয়টির উৎপত্তির প্রেক্ষাপট ও বিষয়বস্তুর সাথে সমাজবিজ্ঞানের সাদৃশ্য রয়েছে। কেননা উভয়ের জন্ম শিল্প বিপ্লবের প্রেক্ষাপটে এবং বিষয় দুটি সমাজের সামগ্রিক দিক আলোচনা করে। সমাজবিজ্ঞানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সমাজের বিজ্ঞানভিত্তিক পূর্ণাঙ্গ পাঠ। এটি সমাজস্থ মানুষের আচার- আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিজ্ঞান; ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে।"
        },
        {
          "label": "ঘ",
          "question": "উক্ত বিষয়টি পাঠের গুরুত্ব বিশ্লেষণ করো।",
          "explanation": "উদ্দীপকে উল্লেখিত বিষয় তথা সমাজবিজ্ঞান পাঠের গুরুত্ব অপরিসীম। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    }
  ]
}