{
  "title": "বদরুন্নেসা মহিলা কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "কাজল ও পারুল দুই বান্ধবী জাহাঙ্গীরনগর বিশ্ববিদ্যালয়ে ভর্তি হয়। কাজল যে বিষয়টা নিয়ে পড়ছে, সেটিকে সমাজের পূর্ণাঙ্গ পাঠ বলা হয়। এটির উদ্দেশ্য হলো সমাজে বসবাসকারী মানুষের পারস্পরিক সম্পর্ককে বিজ্ঞানভিত্তিক বিশ্লেষণ করা। অন্যদিকে পারুলের পঠিত বিষয় রাষ্ট্র, সরকার ব্যবস্থা, ক্ষমতা, কর্তৃত্ব ইত্যাদি নিয়ে আলোচনা করে।",
      "tag": "BBGGC 24,DB, MB, RB, DIN.B, CB, BB 21",
      "sub_questions": [
        {
          "label": "ক",
          "question": "'সমাজবিজ্ঞান হচ্ছে সমাজের বিজ্ঞান'- উক্তিটি কার?",
          "explanation": "\"সমাজবিজ্ঞান হচ্ছে সমাজের বিজ্ঞান\" (Sociology is the science of society) — এটি সমাজবিজ্ঞানের সবচেয়ে foundational বা মৌলিক সংজ্ঞাগুলোর একটি। ফরাসি দার্শনিক ও সমাজবিজ্ঞানী অগাস্ট কোঁৎ প্রথম 'Sociology' শব্দটি ব্যবহার করেন এবং এই নতুন বিজ্ঞানটির ভিত্তি স্থাপন করেন।"
        },
        {
          "label": "খ",
          "question": "'সমাজবিজ্ঞান একটি তাত্ত্বিক বিজ্ঞান'- কথাটি বুঝিয়ে লেখো।",
          "explanation": "প্রকৃতিগত থেকে সমাজবিজ্ঞান হলো একটি তাত্ত্বিক বিজ্ঞান। তাত্ত্বিক বিজ্ঞানসমূহ নতুন তত্ত্ব আবিষ্কার এবং পুরোনো তত্ত্ব সম্প্রসারণের মাধ্যমে একটি নির্দিষ্ট বিষয়কে বিশ্লেষণ ও পর্যালোচনা করে। তেমনিভাবে সমাজবিজ্ঞানীরাও বিভিন্ন নতুন ও পুরাতন তত্ত্বের মাধ্যমে সমাজের বিভিন্ন বিষয়কে অধ্যয়ন করেন। এ অধ্যয়নে ব্যবহারিক বিষয়ের চেয়ে তাত্ত্বিক জ্ঞানের বিকাশকে বেশি গুরুত্ব দেওয়া হয়। আর এ প্রকৃতি ও বৈশিষ্ট্যের কারণেই সমাজবিজ্ঞানকে একটি তাত্ত্বিক বিজ্ঞান হিসেবে গণ্য করা হয়।"
        },
        {
          "label": "গ",
          "question": "উদ্দীপকে পারুলের অধ্যয়নের বিষয় কোনটি? ব্যাখ্যা করো।",
          "explanation": "উদ্দীপকের পারুলের অধ্যয়নের বিষয়টি হলো রাষ্ট্রবিজ্ঞান। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন এবং রাষ্ট্র ও নাগরিকের মধ্যে পারস্পরিক সম্পর্ক নির্ধারণ ও পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা সম্পর্কিত অধ্যয়ন হিসেবেও বিবেচনা করা হয়। উদ্দীপকের পারুল এমন একটি বিষয়ে অধ্যয়ন করে, যা রাষ্ট্র, সরকার ব্যবস্থা, ক্ষমতা, কর্তৃত্ব প্রভৃতি নিয়ে আলোচনা করে। পূর্বোক্ত আলোচনার প্রেক্ষিতে বলা যায়, পারুলের পঠিত বিষয়টি রাষ্ট্রবিজ্ঞান বিষয়কেই নির্দেশ করছে।"
        },
        {
          "label": "ঘ",
          "question": "উদ্দীপকে কাজলের অধ্যয়নের বিষয়টির গুরুত্ব বর্তমানে বৃদ্ধি পাচ্ছে- বিশ্লেষণ করো।",
          "explanation": "উদ্দীপকের কাজলের অধ্যয়নের বিষয়টি হলো সমাজবিজ্ঞান। আধুনিক সমাজে বিষয়টির গুরুত্ব দিনদিন বৃদ্ধি পাচ্ছে। বিজ্ঞানের যে শাখা সমাজ ও সামাজিক সম্পর্ক বিষয়ে পূর্ণাঙ্গ অধ্যয়ন করে তাকে সমাজবিজ্ঞান বলে। এ অনুযায়ী উদ্দীপকের কাজলের পঠিত বিষয়টি সমাজবিজ্ঞানকে নির্দেশ করছে। কেননা কাজলের পঠিত বিষয়টিকে সমাজের পূর্ণাঙ্গ পাঠ ও সমাজে বসবাসরত মানুষের পারস্পরিক সম্পর্কের বিজ্ঞানভিত্তিক অধ্যয়ন বলে অভিহিত করা হয়েছে। বর্তমান পরিবর্তনশীল সমাজের জন্য সমাজবিজ্ঞান পাঠ করার প্রয়োজনীয়তা দিনদিন বেড়ে যাচ্ছে। সমাজের প্রকৃতি পর্যালোচনা করলে বোঝা যায় যে, সমাজ ক্রমশ সরল থেকে জটিল হচ্ছে। বিশেষ করে আধুনিকতার প্রসারে সমাজ, গোষ্ঠী, রাষ্ট্র ইত্যাদির ধরন অনেকটাই পাল্টে গেছে। সামাজিক এসব প্রতিষ্ঠান বদলে যাওয়ায় সমাজস্থ মানুষের পারস্পরিক সম্পর্কের ধরনও পাল্টে যাচ্ছে। উদাহরণস্বরূপ বলা যায়, সোশ্যাল মিডিয়ার প্রসারের কারণে মানুষের সাথে মানুষের সম্পর্ক এখন নির্দিষ্ট সমাজ বা রাষ্ট্রের গণ্ডির বাইরে ছড়িয়ে পড়ছে। সম্পর্কের ধরনের এ পরিবর্তনের ফলে সমাজকাঠামোর মধ্যেও বৈপ্লবিক পরিবর্তন আসছে। এসব পরিবর্তনের ধরন, পরিবর্তনের ফলে সৃষ্ট সমস্যা, মানুষের ওপর প্রভাব ইত্যাদি সম্পর্কে জানতে হলে সমাজবিজ্ঞান পাঠের কোনো বিকল্প নেই। বস্তুত এ কারণেই বিশ্বের সর্বত্র সমাজবিজ্ঞানের চর্চা অনেক বেড়ে গেছে। উপরের আলোচনার পরিসমাপ্তিতে বলা যায়, সমাজবিজ্ঞান শাস্ত্রের উদ্ভবের সময় বিষয়টি অধ্যয়ন করা যতটা প্রয়োজন ছিল, বর্তমান আধুনিক পরিবর্তনশীল সমাজের ক্ষেত্রে শাস্ত্রটি অধ্যয়নের গুরুত্ব তার চেয়ে অনেক বৃদ্ধি পেয়েছে।"
        }
      ]
    },
    {
      "number": "2",
      "uddipok": "আমাদের সমাজব্যবস্থায় এক সময় বয়োজ্যেষ্ঠরা ছোটদেরকে গল্প, রূপকথা ও উপদেশমূলক বাণী শোনাত। এক সময় গ্রামে-গঞ্জে পালাগান, জারি-সারি ইত্যাদি ব্যাপকভাবে হতো। বিশেষ করে পুঁথিপাঠ, গাজীর গান, শ্লোকের মধ্য দিয়ে মানব চরিত্রের গুণাবলি প্রকাশ পেতো। বয়োজ্যেষ্ঠরা মনে করে, সময়ের পরিবর্তন হলেও এসবের প্রয়োজন এখনও শেষ হয়ে যায়নি।",
      "tag": "BBGGC 24,CTG.B, SB, JB 21",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজ ব্যবস্থা গড়ে ওঠে তাই সমাজকাঠামো।"
        },
        {
          "label": "খ",
          "question": "সভ্যতা মূলত বস্তুগত- ব্যাখ্যা করো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম, ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\" যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকে সংস্কৃতির কোন ধরনটি উল্লেখ করা হয়েছে? ব্যাখ্যা করো।",
          "explanation": "উদ্দীপকে সংস্কৃতির অবস্তুগত ধরনটি উল্লেখ করা হয়েছে। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ সংস্কৃতির যে অংশ দেশ যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, স্বাদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, এক সময় গ্রামের বয়োবৃদ্ধরা তাদের ছেলেমেয়ে, নাতি-নাতিনিদের গল্প, রূপকথা, উপদেশমূলক বাণী শোনাতেন। এছাড়া গ্রামে পালাগান, জারি গান, সারি গান, পুঁথি পাঠ, গাজীর গান ইত্যাদির ব্যাপক প্রচলন ছিল। এগুলো সংস্কৃতির অবস্তুগত উপাদান। কারণ এ উপাদানগুলো দেখা যায় না, শুধুমাত্র উপলব্ধি করা যায়। তাই বলা যায়, উদ্দীপকে সংস্কৃতির অবস্তুগত উপাদানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয়াবলি সামাজিক নিয়ন্ত্রণে কীভাবে ভূমিকা রাখতে পারে? তোমার মত দাও।",
          "explanation": "উদ্দীপকে বর্ণিত বিষয়াবলি অর্থাৎ অবস্তুগত সংস্কৃতি ব্যক্তিকে প্রভাবিত করার মাধ্যমে সামাজিক নিয়ন্ত্রণে ভূমিকা রাখতে পারে। সামাজিক নিয়ন্ত্রণ হচ্ছে এমন একটি প্রক্রিয়া যার মাধ্যমে সমাজ ব্যক্তিকে সমাজ স্বীকৃত রীতি-নীতি অনুযায়ী আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। সাধারণত সংস্কৃতির অবস্তুগত দিকগুলো, যেমন- সমাজের আদর্শ, মূল্যবোধ, রীতিনীতি, বিশ্বাস, সংস্কার, প্রথা, গল্প, রূপকথা, বিভিন্ন প্রকার গান ইত্যাদি গ্রন্থ, জার্নাল, ম্যাগাজিন ও পত্র-পত্রিকায় ছাপার অক্ষরে প্রতিবিম্বিত হয়। এগুলো পড়ার মাধ্যমে সহজেই সমাজে প্রচলিত ধ্যান- ধারণার সাথে পরিচিত হওয়া সম্ভব, যা ব্যক্তিকে সমাজের সাথে খাপ খাওয়াতে সাহায্য করে। ব্যক্তি যখন সমাজের সাথে খাপ খাইয়ে নেয় তখন স্বাভাবিকভাবেই বিচ্যুতিমূলক আচরণ থেকে বিরত থাকে। এমনিভাবে বিভিন্ন পৌরাণিক কাহিনি অলীক এবং বাস্তবতা থেকে অনেকখানি দূরে হলেও এতে ন্যায়ের জয়, অন্যায়ের পরাজয়, পাপীদের দুর্গতি ইত্যাদি ধারণা বিদ্যমান। এসব কাহিনি মানুষকে ন্যায়ের প্রতি আগ্রহী এবং অন্যায়ের প্রতি ঘৃণাপ্রবণ করে তোলে, যা সামাজিক নিয়ন্ত্রণে গুরুত্বপূর্ণ ভূমিকা রাখে। উপরের আলোচনার পরিসমাপ্তিতে বলা যায়, সংস্কৃতির অবস্তুগত দিক, যেমন- গল্প, রূপকথা, বিভিন্ন গান, উপদেশমূলক বাণী ইত্যাদি মানুষের মানসিক অবস্থা পরিবর্তনের মাধ্যমে সামাজিক নিয়ন্ত্রণে সহায়ক ভূমিকা পালন করতে পারে।"
        }
      ]
    },
    {
      "number": "3",
      "uddipok": "একমাত্র সন্তান তমালকে নিয়ে জুই ও ইভান দম্পতি ঢাকা শহরে বসবাস করে। ইভান পেশাগত কাজে ব্যস্ত থাকলেও জুই সংসারের অন্যান্য কাজের পাশাপাশি একমাত্র সন্তানের লেখাপড়ার যাবতীয় দায়িত্ব পালন করেন। তমালের অক্ষরজ্ঞান শেখানো থেকে স্কুলে ভর্তি, আনা-নেয়া, হোমওয়ার্ক তৈরি সবকিছুই জুই অত্যন্ত যত্নের সাথে সম্পাদন করেন।",
      "tag": "BBGGC 24",
      "sub_questions": [
        {
          "label": "ক",
          "question": "সংস্কৃতি প্রধানত কত প্রকার?",
          "explanation": "সংস্কৃতি প্রধানত দুই প্রকার।"
        },
        {
          "label": "খ",
          "question": "\"পরিবার সর্বজনীন\"- ব্যাখ্যা করো।",
          "explanation": "মানবসমাজ বিকাশের প্রতিটি পর্যায়ে অস্তিত্ব পরিলক্ষিত হয় বলে পরিবার একটি সর্বজনীন প্রতিষ্ঠান। স্কটিশ সমাজবিজ্ঞানী ম্যাকাইভারের মতে, “মানব সমাজ ও সভ্যতার ক্রমবিকাশের প্রতিটি পর্যায়ে পরিবারের অস্তিত্ত্ব ছিল।” বস্তুত পরিবার একটি স্থায়ী ও শাশ্বত সামাজিক প্রতিষ্ঠান। আবহমানকাল ধরে মানুষ পরিবারে জন্মগ্রহণ করে, বেড়ে ওঠে এবং বৃহত্তর সমাজজীবনে প্রবেশ করে। সামাজিক পরিবর্তনের সাথে সাথে পরিবারের কাঠামো ও কার্যাবলিতে পরিবর্তন এলেও তা কখনও বিলুপ্ত হয়নি। এজন্যই বলা হয়, পরিবার সর্বজনীন।"
        },
        {
          "label": "গ",
          "question": "উদ্দীপকে পরিবারের কোন কাজটি প্রতিফলিত হয়েছে? ব্যাখ্যা করো।",
          "explanation": "উদ্দীপকে পরিবারের শিক্ষামূলক কাজটি প্রতিফলিত হয়েছে। পরিবার বিভিন্ন সামাজিক চাহিদা মেটাতে বহুমুখী কার্যাবলি সম্পাদন করে। শিক্ষামূলক কাজ এসবের অন্যতম। শিশুর প্রাথমিক শিক্ষাকেন্দ্র হিসেবে পরিবারের দায়িত্ব হলো শিশুকে সামাজিক করে গড়ে তোলা। এক্ষেত্রে সামাজিক রীতিনীতি, আচার-আচরণ, আদর্শ-মূল্যবোধ ও ব্যবহারিক জীবনের খুঁটিনাটি বিষয়ের শিক্ষা শিশু পরিবার থেকে পায়। পরিবারের মধ্যেই শিশুর প্রাতিষ্ঠানিক শিক্ষার হাতে খড়ি হয়। সাধারণত মায়ের কাছ থেকেই শিশু বর্ণমালার সাথে প্রথম পরিচিত হয়। উদ্দীপকে দেখা যায়, পরিবারের একমাত্র সন্তান তন্ময়ের যাবতীয় লেখাপড়ার দায়িত্ব পালন করেন তার মা যুথী। তিনি পরিবারের অন্যান্য কাজের পাশাপাশি তন্ময়কে অক্ষরজ্ঞান শিখানো থেকে শুরু করে স্কুলে ভর্তি, আনা-নেয়া, হোমওয়ার্ক তৈরি পর্যন্ত যত্নের সাথে করেন। যুথীর এসব কাজ পরিবারের শিক্ষামূলক কাজের ইঙ্গিত বহন করে। কারণ পরিবারই সেই সামাজিক সংগঠন, যেটি শিশুকে বর্ণমালার জ্ঞান প্রদান থেকে শুরু করে নৈতিক, ধর্মীয় প্রভৃতি শিক্ষা দানের মাধ্যমে সমাজের কাঙ্ক্ষিত সদস্য হতে সাহায্য করে। সুতরাং বলা যায়, উদ্দীপকের পরিবারটি সন্তানের প্রাতিষ্ঠানিক পড়ালেখায় যে .. সহযোগিতা করে তা পরিবারের শিক্ষামূলক কাজকেই নির্দেশ করে।"
        },
        {
          "label": "ঘ",
          "question": "\"উদ্দীপকে পরিবারের ধরনটি পরিবারের বিবর্তনের সর্বশেষ ধাপ”- বিশ্লেষণ করো।",
          "explanation": "উদ্দীপকের পরিবারটি হলো একক বিবাহভিত্তিক পরিবার, যা পরিবারের বিবর্তনের সর্বশেষ ধাপ। একক বিবাহভিত্তিক পরিবার মানবসমাজের দীর্ঘ ক্রমবিকাশের ফল। আমেরিকান সামাজিক নৃবিজ্ঞানী লুইস হেনরি মর্গানের মতে, মানবসমাজে • পরিবার অবাধ যৌন মিলনের পর্যায় থেকে ধাপে ধাপে বিভিন্ন স্তর অতিক্রম করে আজকের আধুনিক একক পরিবারে উন্নীত হয়েছে। তিনি পরিবারের ক্রমবিবর্তনের পাঁচটি স্তরের কথা বলেছেন। যথা- রক্ত সম্পর্কযুক্ত, দলগত - বিবাহভিত্তিক, অস্থায়ী যুগল, পিতৃপ্রধান ও একক বিবাহভিত্তিক পরিবার। একজন পুরুষের সাথে একজন মহিলার বিবাহসূত্রে য়ে স্থায়ী সামাজিক সম্পর্ক গড়ে ওঠে তাকে একক বিবাহভিত্তিক পরিবার বলে। এ প্রেক্ষিতে বোঝা যায় যে, উদ্দীপকের পরিবারটিও একক বিবাহভিত্তিক পরিবার। কেননা উদ্দীপকের যুথী ও ইমন তথা একজন নারী এবং একজন পুরুষের বিবাহের প্রেক্ষিতে পরিবার গঠিত হয়েছে। পরিবারের উৎপত্তি সংক্রান্ত মর্গানের মতানুযায়ী, রক্ত সম্পর্কযুক্ত পরিবার হচ্ছে পরিবারের প্রথম স্তর, যা আপন বা জ্ঞাতিসম্পর্কিত ভাইবোনের মধ্যে বিবাহের ভিত্তিতে গঠিত হতো। আর একদল ভাইয়ের সাথে একদল বোনের অথবা একদল বোনের সাথে একদল ভাইয়ের বিবাহের ভিত্তিতে গঠিত দলগত পরিবার হচ্ছে দ্বিতীয় স্তর। পরিবারের তৃতীয় ধাপ হলো অস্থায়ী যুগল পরিবার, যা একজন মহিলা ও পুরুষের অস্থায়ী যুগল বন্ধনে গড়ে উঠত। পিতৃপ্রধান পরিবার হলো পরিবারের চতুর্থ স্তর যেখানে একজন পুরুষ একাধিক স্ত্রী গ্রহণ করে এবং পরিবারে তার আধিপত্য বজায় থাকে। এটি বর্তমানে বহুস্ত্রী বিবাহভিত্তিক পরিবার নামে পরিচিত। আর পরিবারের বিবর্তনের সর্বশেষ ধাপ হচ্ছে একক বিবাহভিত্তিক পরিবার, যা একজন পুরুষ ও একজন স্ত্রীর স্থায়ী সম্পর্কের ভিত্তিতে গঠিত হয়। বর্তমান আধুনিক শিল্প সমাজে এ ধরনের পরিবার সর্বত্র লক্ষণীয়। উপরের আলোচনায় সুস্পষ্ট যে, বর্তমান আধুনিক সমাজের একক বিবাহভিত্তিক পরিবার হলো পরিবারের ক্রমবিবর্তনের চূড়ান্ত রূপ।"
        }
      ]
    },
    {
      "number": "4",
      "uddipok": "ঘটনা-১: সূর্য তার চাচাতো বোনকে বিয়ে করে। ঘটনা-২: চম্পা তার স্বামীর মৃত্যুর পর স্বামীর ছোট ভাইকে বিয়ে করে।",
      "tag": "BBGGC 24,DB, MB, RB, DIN.B, CB, BB 21",
      "sub_questions": [
        {
          "label": "ক",
          "question": "",
          "explanation": "প্রথা হচ্ছে সমাজের সুনির্দিষ্ট কিছু নিয়ম, যা অনুসরণ করা সমাজবাসীর কর্তব্য।"
        },
        {
          "label": "খ",
          "question": "",
          "explanation": "পিতৃতান্ত্রিক পরিবার বলতে পারিবারিক কর্তৃত্ব পিতা বা স্বামীর হাতে ন্যস্ত থাকে এমন পরিবারকে বোঝায়। কর্তৃত্বের ভিত্তিতে পরিবার দুই প্রকার। যথা- পিতৃতান্ত্রিক পরিবার ও মাতৃতান্ত্রিক পরিবার। পরিবার পরিচালনার কর্তৃত্ব যদি পিতা, স্বামী বা কোনো বয়স্ক পুরুষের ওপর অর্পিত থাকে এবং সন্তান-সন্ততি ও স্ত্রীসহ পরিবারে সদস্যরা তার অধীনস্ত সদস্য হয় তাকে পিতৃতান্ত্রিক পরিবার বলে। বাংলাদেশি সমাজে সাধারণত এ ধরনের পরিবার ব্যবস্থা পরিলক্ষিত হয়।"
        },
        {
          "label": "গ",
          "question": "",
          "explanation": "ঘটনা-১ হলো সমান্তরাল কাজিন বিবাহ। বিবাহ হচ্ছে একজন প্রাপ্তবয়স্ক নারী ও পুরুষের মধ্যে সামাজিক ধর্মীয় ও রাষ্ট্রীয় বন্ধন। পাত্র-পাত্রীর পরিচয়ের ভিত্তিতে বিবাহকে চারভাগে ভাগ করা হয়। যথা- লেভিরেট, সরোরেট, সমান্তরাল কাজিন এবং বিষম কাজিন বিবাহ। সমান্তরাল কাজিন বিবাহ বলতে চাচাতো বা খালাতো ভাই- বোনের মধ্যে সংঘটিত বিবাহকে বোঝায়। সাধারণত মুসলিম সমাজে এ ধরনের বিবাহের প্রচলন লক্ষ করা যায়। উদ্দীপকের ঘটনা-১-এ সমান্তরাল কাজিন বিবাহ সংঘটিত হয়েছে। কেননা সূর্য তার চাচাতো বোনকে বিয়ে করে। আর এ ঘটনাকে উপরের আলোচনার সাথে তুলনা করে বোঝা যায় যে, এটি সমান্তরাল কাজিন বিবাহ।"
        },
        {
          "label": "ঘ",
          "question": "",
          "explanation": "উদ্দীপকের ঘটনা-২-এ লেভিরেট বিবাহ সংঘটিত হয়েছে। এ ধরনের বিবাহের বিশেষ সামাজিক গুরুত্ব বিদ্যমান। লেভিরেট বিবাহ বলতে কোনো পুরুষের সাথে তার মৃত ভাইয়ের বিধবা স্ত্রীর বিবাহকে বোঝায়। এ বিবাহ প্রথার আরেক নাম ভ্রাতৃবিধবা বিবাহ। উদ্দীপকের ঘটনা-২-এ চম্পা তার স্বামীর মৃত্যুর পর মৃত স্বামীর ছোট ভাইকে বিয়ে করে। অর্থাৎ চম্পা লেভিরেট বিবাহবন্ধনে আবদ্ধ হয়েছে। সামাজিক দৃষ্টিকোণ থেকে এ ধরনের বিবাহ বিশেষ তাৎপর্যপূর্ণ। সাধারণত বিধবা মহিলাটির স্বামীর মৃত্যুর পর প্রাপ্য সম্পত্তির পরিমাণ বেশি হলে বা তার ছোট ছোট সন্তান থাকলে এ ধরনের বিবাহ সংঘটিত হয়। ফলে উক্ত সন্তানের সামাজিক নিরাপত্তা নিশ্চিত হয়। আবার স্বামীর মৃত্যুর পর দুটি পরিবারের আত্মীয়তা যাতে নষ্ট না হয় সেজন্যও লেভিরেট বিবাহের আয়োজন করা হয়ে থাকে। তবে মৃত ব্যক্তি কোনো সন্তান রেখে গেলে, তার সুষ্ঠু লালন-পালন ও যত্নের বিষয় বিবেচনা করেই সাধারণত এ ধরনের বিবাহকে গুরুত্ব দেওয়া হয়। এছাড়া কোনো মহিলার স্বামী মারা গেলে সে মানসিক, সামাজিক ও অর্থনৈতিকভাবে নিরাপত্তাহীনতায় ভোগে। এক্ষেত্রে ভ্রাতৃবিধবা বিবাহের মাধ্যমে বিধবা মহিলার সামাজিক, মানসিক ও অর্থনৈতিক নিরাপত্তা নিশ্চিত করা সম্ভব হয়। উপরের আলোচনায় সুস্পষ্ট, বিধবা নারী ও পিতৃহীন সন্তানদের আর্থ- সামাজিক নিরাপত্তা নিশ্চিত করার দিক থেকে লেভিরেট বা ভ্রাতৃবিধবা বিবাহের সামাজিক গুরুত্ব অপরিসীম।"
        }
      ]
    },
    {
      "number": "5",
      "uddipok": "ঢাকার ইট পাথরের দালানকোঠা, কংক্রিটের রাস্তা, ট্রাক, বাস, গাড়ির হর্নের বিকট শব্দ, জনস্রোত আর তীব্র যানজট ঠেলে অফিসে যাওয়ার একঘেয়েমিতে হাঁপিয়ে উঠেন মিসেস মাসুমা। ক্লান্তি কাটাতে তিনি চলে যান সুন্দরবন। তিনি লক্ষ করেন সুন্দরবন সংলগ্ন শান্ত-নিবিড় গ্রামের ঘরগুলোর অধিকাংশই গোলাপাতার তৈরি। যাতায়াতের বাহন একমাত্র নৌকা। মানুষের পেশা মধু সংগ্রহ, সমুদ্র ও নদীতে মাছ ধরা। সুন্দরবন এলাকার মানুষের জীবনযাত্রা তাকে প্রশান্তি দেয়।",
      "tag": "BBGGC 24",
      "sub_questions": [
        {
          "label": "ক",
          "question": "বংশগতি কী?",
          "explanation": "বংশগতি হচ্ছে মানুষের দেহের গঠন ও তার প্রকৃতি বা স্বভাব চরিত্র বংশানুক্রমে উত্তর পুরুষের মধ্য থেকে পরবর্তী পুরুষের মধ্যে সঞ্চারিত হওয়া।"
        },
        {
          "label": "খ",
          "question": "লেভিরেট বিবাহ বলতে কী বোঝায়?",
          "explanation": "মৃত স্বামীর যেকোনো ভাইকে বিবাহ করা হচ্ছে লেভিরেট বিবাহ। লেভিরেট বিবাহ রীতিতে কোনো ব্যক্তি মারা গেলে তার বিধবা স্ত্রী মৃত স্বামীর যেকোনো ভাইকে বিবাহ করে। প্রথাটি অধিকাংশ ক্ষেত্রে পালন করা হয় যদি ওই বিধবার কোনো সন্তান থাকে। এ ধরনের বিবাহ প্রথার অপর নাম ভ্রাতৃবিধবা বিবাহ।"
        },
        {
          "label": "গ",
          "question": "উদ্দীপকের গ্রামের ঘরগুলোর বৈশিষ্ট্য সমাজজীবনের কোন উপাদান দ্বারা প্রভাবিত? তোমার পাঠ্যপুস্তকের আলোকে ব্যাখ্যা করো।",
          "explanation": "উদ্দীপকের গ্রামের ঘরগুলোর বৈশিষ্ট্য সমাজজীবনের ভৌগোলিক উপাদান দ্বারা প্রভাবিত। সমাজজীবনের ওপর ভৌগোলিক তথা প্রাকৃতিক পরিবেশের প্রভাব অনস্বীকার্য। ভৌগোলিক উপাদানের ওপর ঘর-বাড়ির বৈশিষ্ট্য নির্ভর করে। কারণ মানুষ ঘরবাড়ি নির্মাণের প্রয়োজনীয় উপকরণ ও উপাদান প্রকৃতি থেকে সংগ্রহ করে। তাই যেখানে বাঁশ, ছন, খড় ইত্যাদির সরবরাহ প্রচুর সেখানে মানুষ এসবের সাহায্যে ঘরবাড়ি নির্মাণ করে। উদ্দীপকে দেখা যায়, সুন্দরবনের গ্রামের ঘরগুলোর অধিকাংশই গোলপাতার তৈরি। কারণ সুন্দরবনে প্রচুর গোলপাতা পাওয়া যায়। তাই সেখানকার মানুষ ঘরবাড়ি তৈরিতে গোলপাতা বেশি ব্যবহার করে। আবার যানবাহনের ধরনও ভৌগোলিক পরিবেশ দ্বারা নিয়ন্ত্রিত। যেসব অঞ্চল নিচু এবং নদী-নালা দ্বারা পরিবেষ্টিত সেসব অঞ্চলে বিভিন্ন ধরনের নৌযান, যেমন- নৌকা, লঞ্চ, ট্রলার, স্টিমার ইত্যাদি যাতায়াতের প্রধান মাধ্যম হিসেবে ব্যবহৃত হয়। সুন্দরবন যেহেতু সমুদ্র উপকূলে অবস্থিত এবং নদী ও খালবেষ্টিত, তাই সেখানকার মানুষ যাতায়াতের জন্য প্রধানত নৌকা ব্যবহার করে থাকে। মানুষের পেশাও ভৌগোলিক উপাদান দ্বারা প্রভাবিত হয়। সুন্দরবনে প্রচুর পরিমাণে মধু পাওয়া যায় বলে সেখানকার লোক মধুসংগ্রহের সাথে জড়িত। এ ছাড়া সমুদ্র উপকূল হওয়ায় এবং নদী ও খাল বেষ্টিত হওয়ায় সেখানকার অধিকাংশ মানুষ মাছ ধরে জীবিকা নির্বাহ করে থাকে। তাই বলা যায়, ভৌগোলিক পরিবেশ দ্বারা মানুষের ঘরবাড়ি, পেশা ও যানবাহনের ব্যবহার ব্যাপকভাবে প্রভাবিত হয়।"
        },
        {
          "label": "ঘ",
          "question": "উদ্দীপকের উল্লেখিত এলাকা দুটোর জীবনযাপনের ভিন্নতা সমাজজীবনে প্রভাব বিস্তারকারী উপাদানের ভিন্নতার ফল- বক্তব্যটি বিশ্লেষণ করো।",
          "explanation": "উদ্দীপকে ঢাকা শহর এবং সুন্দরবন এলাকার জীবনযাত্রা তুলে ধরা হয়েছে। ভৌগোলিক উপাদানের প্রভাবে উল্লিখিত এলাকা দুটোর জীবনযাত্রায় ব্যাপক ভিন্নতা দেখা যায়। ঢাকা রাজধানী শহর। তাই এ শহর অন্যান্য এলাকার তুলনায় অনেক বেশি ব্যস্ত। এখানে লোকসংখ্যা বেশি। ফলে ঢাকা শহরে ঘরবাড়ির সংখ্যা অনেক বেশি। অধিক জনসংখ্যার বাসস্থান নিশ্চিত করার জন্য ঢাকায় উঁচু উঁচু দালান তৈরি করা হয়। এজন্য ঢাকার ঘরবাড়িগুলো ইট-পাথরের তৈরি। ঢাকার লোকসংখ্যা বেশি হওয়ার কারণে যানবাহনের সংখ্যাও বেশি। এর ফলে যানজট, গাড়ির হর্নের বিকট শব্দ খুব সাধারণ চিত্র। ঢাকার রাস্তায় অধিক যানবাহন চলার কারণে এখানকার রাস্তাগুলো কংক্রিটের। তা না হলে মানুষের যাতায়াত খুবই কষ্টকর হয়ে উঠত। আর ঢাকা যেহেতু নদী- খালবেষ্টিত নয় তাই বাস, রিকশা, গাড়ি, ইত্যাদি চলাচলের প্রধান মাধ্যম, হিসেবে বিবেচিত। অন্যদিকে সুন্দরবনে প্রচুর গোলপাতা হওয়ার কারণে সেখানকার মানুষ ঘরবাড়ি তৈরিতে গোলপাতা ব্যবহার করে। সমুদ্র উপকূলবর্তী এবং নদী ও খালবেষ্টিত হওয়ার কারণে তাদের একমাত্র বাহন হচ্ছে নৌকা। বনে প্রচুর গাছপালা থাকার কারণে এখানে মধু বেশি পাওয়া যায়। তাই সেখানকার অধিকাংশ মানুষ মধু সংগ্রহ করে জীবন চালায়। এ ছাড়া সমুদ্র উপকূলবর্তী এবং নদী-নালা বেশি থাকায় সেখানকার মানুষ মাছ ধরে জীবিকা নির্বাহ করে। পরিশেষে বলা যায়, ভৌগোলিক উপাদানের প্রভাবে ঢাকা শহর এবং সুন্দরবন এলাকায় জীবনযাত্রার ভিন্নতা দেখা शांश।"
        }
      ]
    },
    {
      "number": "6",
      "uddipok": "রবিন ও শুভ্রার মা-বাবা সরকারি চাকরিজীবী। দিনের বেলায় অফিসের কাজকর্মের কারণে তারা সন্তানদের সময় দিতে পারে না। বাড়ি ফেরার পর অধিকাংশ সময়ই তাদের মা-বাবা ঝগড়ায় লিপ্ত হন। শুভ্রা নিয়মিত পড়ালেখা করলেও ষোল বছর বয়সি রবিন পাড়ার খারাপ ছেলেদের সাথে ঘুরে বেড়ায়। স্কুলে ঠিকমতো যায় না এবং পড়ালেখার ব্যাপারে একেবারেই অমনোযোগী।",
      "tag": "BBGGC 24",
      "sub_questions": [
        {
          "label": "ক",
          "question": "সামাজিকীকরণের প্রধান মাধ্যম কোনটি?",
          "explanation": "সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "ভৌগোলিক প্রভাব কীভাবে মানুষের জীবিকা নির্ধারণ করে?",
          "explanation": "মানুষ যে পদ্ধতি অবলম্বন করে তার জীবিকা নির্বাহ করে তা ভৌগোলিক পরিবেশ দ্বারা প্রভাবিত হয়। ভৌগোলিক পরিবেশের বৈচিত্র্যের কারণে স্থানভেদে পেশাজীবীর বৈচিত্র্য লক্ষ করা যায়। যেমন- যেখানে খনি আছে সেখানে খনিশ্রমিক, শিল্প এলাকায় শিল্পশ্রমিক, কৃষিপ্রবণ এলাকায় কৃষিজীবী বেশি দেখা যায়। অর্থাৎ প্রত্যক্ষভাবে ভৌগোলিক পরিবেশ মানুষের জীবিকা নির্ধারণে ভূমিকা রাখে।"
        },
        {
          "label": "গ",
          "question": "উদ্দীপকের রবিনের ক্ষেত্রে সামাজিকীকরণের যে মাধ্যমটির ভূমিকা অনুপস্থিত তা ব্যাখ্যা করো।",
          "explanation": "উদ্দীপকের রানার সামাজিকীকরণের ক্ষেত্রে যে মাধ্যমটির ভূমিকা অনুপস্থিত তা হলো পরিবার। শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক সূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে উঠে, সে দুর্বল চিত্তের অধিকারী এবং অপরাধপ্রবণ হয়। পিতা-মাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত গুরুত্বপূর্ণ। পিতা-মাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর, খারাপ, আচরণ করলে তারা নিঃসঙ্গ বোধ করে। পরিবারের ভাই-বোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজে আদর্শ সদস্য হিসেবে গড়ে ওঠে। উদ্দীপকে আমরা দেখি, রানা ও সোমার বাবা-মা উভয়ই চাকরিজীবী হওয়ায় সন্তানদের সময় দিতে পারেন না। উপরন্তু তারা অধিকাংশ সময়ই ঝগড়ায় লিপ্ত থাকেন। অর্থাৎ তারা বাবা-মা হিসেবে সঠিক ভূমিকা পালনে ব্যর্থ। তাদের তথা পরিবারের এরূপ ভূমিকার ফলেই রানা সঠিকভাবে বেড়ে উঠেনি। তাই বলা যায়, উদ্দীপকে রানার সামাজিকীকরণের ক্ষেত্রে পরিবারের ভূমিকা অনুপস্থিত ছিল বলেই রানার এরূপ পরিণতি।"
        },
        {
          "label": "ঘ",
          "question": "উদ্দীপকে রবিনকে সুস্থ জীবনে ফিরিয়ে আনতে কী কী করণীয় রয়েছে বলে তুমি মনে কর? যুক্তি দাও।",
          "explanation": "রানাকে সুস্থ জীবনে ফিরিয়ে আনতে তার পরিবারের সদস্যদের সঠিক ভূমিকা পালন করা প্রয়োজন বলে আমি মনে করি। আমরা জানি, পরিবার হলো শিশুর সামাজিকীকরণের প্রাথমিক বাহন। শিশু গৃহ-পরিবেশে তার পিতা-মাতার ধ্যান-ধারণা ও মূল্যবোধ দ্বারা প্রভাবিত হয়। শিশু পিতা-মাতার মাধ্যমে সামাজিক আদর্শে বিশ্বাসী হয়। পরিবারের ধারা কী রকম, সেখানে কী ধরনের প্রথা, রীতিনীতি প্রচলিত তার ওপর ভিত্তি করে, শিশুর একটা নিজস্ব জীবনধারা গড়ে ওঠে। উদ্দীপকে রানাকে সুস্থ জীবনে ফিরিয়ে আনতে তার পিতা-মাতা গুরুত্বপূর্ণ ভূমিকা পালন করতে পারে। এক্ষেত্রে পিতা-মাতার মধ্যে সুসম্পর্ক রাখা, সন্তানদের সময় দেওয়া এবং তারা কী করছে, কোথায় যাচ্ছে ইত্যাদি সম্পর্কে পিতা-মাতার খবর রাখা ইত্যাদি একটি সুস্থ সুন্দর পারিবারিক পরিবেশ তৈরি করতে পারে। যা রানাকে সুস্থ জীবনে ফিরিয়ে আনতে কার্যকর ভূমিকা রাখবে। উপরের আলোচনার প্রেক্ষিতে বলা যায়, সামাজিকীকরণের একটি গুরুত্বপূর্ণ বাহন হিসেবে পরিবারের সদস্যরা যদি তাদের দায়িত্ব ও কর্তব্য সম্পর্কে সচেতন থাকেন এবং তা যথারীতি পালন করেন তাহলে উদ্দীপকের রানার মতো কিশোররা সুস্থ জীবনযাপন করতে সক্ষম হবে।"
        }
      ]
    },
    {
      "number": "7",
      "uddipok": "রফিক তার বাবা-মায়ের সাথে বসে টিভিতে মিনা কার্টুন উপভোগ করে। তার ছোট বোনও এসবের খুব ভক্ত। তাদের বাবা-মা রফিক ও তার ছোট বোনকে পত্রপত্রিকা থেকে বিশেষ বিশেষ প্রযুক্তি সম্পর্কে পড়ে শোনায়। ইন্টারনেট ব্যবহার করে তারা অল্পবয়সেই পত্রপত্রিকা পড়ে এবং শিক্ষামূলক চলচ্চিত্র উপভোগ করে। ওয়েবসাইট থেকে প্রয়োজনীয় তথ্য তারা শিক্ষামূলক কাজে ব্যবহার করা শিখে ফেলেছে।",
      "tag": "BBGGC 24",
      "sub_questions": [
        {
          "label": "ক",
          "question": "পরিবারের সংজ্ঞা দাও।",
          "explanation": "বিবাহ বন্ধনের মাধ্যমে একজন পুরুষ ও একজন নারীর যৌথভাবে বসবাস করার সামাজিক সংগঠনকে পরিবার বলে।"
        },
        {
          "label": "খ",
          "question": "দাসপ্রথা বলতে কী বোঝায়?",
          "explanation": "দাসপ্রথা বলতে এমন এক অসম সামাজিক ব্যবস্থাকে বোঝায় যেখানে এক শ্রেণির লোক অন্যের সম্পত্তি হিসেবে পরিগণিত হতো। দাসপ্রথা একটি অর্থনৈতিক সম্পর্কনির্ভর সমাজব্যবস্থা। এ প্রথা অনুযায়ী একজন দাস ছিল তার প্রভু বা মনিবের সম্পত্তি। স্বাধীন মানুষের মতো তাদের কোনো অর্থনৈতিক, সামাজিক ও রাজনৈতিক অধিকার ছিল না। মালিকরা যা আদেশ করত, দাসরা তা মানতে বাধ্য ছিল। মালিকরা প্রয়োজন অনুসারে তার অধীন দাসদের কেনা-বেচা করতে পারত। জার্মান সমাজতাত্ত্বিক কার্ল মার্কস দাসপ্রথাকে প্রথম শ্রেণিভিত্তিক শোষণমূলক সমাজ বলে অভিহিত করেছেন।"
        },
        {
          "label": "গ",
          "question": "উদ্দীপকে সামাজিকীকরণের কোন মাধ্যমটির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিকীকরণের পরিবার ও তথ্য প্রযুক্তি মাধ্যমের প্রতি ইঙ্গিত করা হয়েছে। পিতা-মাতা সঙ্গতিপূর্ণ আচরণ করলে শিশুর সামাজিকীকরণ প্রক্রিয়া সুষ্ঠু হয়। পিতা-মাতা ছেলে-মেয়ের সঙ্গ দিলে সন্তানরা পরবর্তীকালে সহজ জীবনযাপন এবং আত্মবিশ্বাসী হয়ে পরিবারের বাইরের মানুষের সাথে স্বাভাবিক সম্পর্ক গড়ে তুলতে পারে। উদ্দীপকে আলোচিত পরিবারটি এর উদাহরণ। পরিবারের পাশাপাশি প্রযুক্তির অগ্রসরমান উদ্ভাবন মানব জীবনযাত্রার ওপর গুরুত্বপূর্ণ প্রভাব ফেলে। কারণ মানুষের জীবনে প্রতিটি বিষয় এখন তথ্য প্রযুক্তি নির্ভর হয়ে পড়েছে। যেমন- অনেক পরিবারেই এখন কম্পিউটার, ল্যাপটপ, 'মোবাইল ফোন ও ইন্টারনেট সংযোগ রয়েছে। এমন পরিবারের শিশুরা এসব উপকরণ ব্যবহার করে। শিশুরা এসব উপকরণ ব্যবহারের মাধ্যমে নিজের সুপ্ত প্রতিভার বিকাশ ঘটায়। আধুনিক তথ্য প্রযুক্তির বিকাশের কারণে বিজ্ঞাপন, জনপ্রিয় সিনেমা, নাটক, বিখ্যাত ক্রীড়া ও রাজনৈতিক ব্যক্তিত্ব এবং তাদের জীবনযাপন পদ্ধতি প্রচার মাধ্যমের কল্যাণে দ্রুত সমাজে ছড়িয়ে পড়ে, যা শিশুর সামাজিকীকরণে প্রভাব ফেলে। উদ্দীপকের রফিক ও তার ছোট বোন বাবা-মায়ের সাথে বসে টিভির অনুষ্ঠান টিপলোগ করে। তারা ইন্টারনেট নাবহার করোইন পত্রিকা প্রয়োজনীয় তথ্য সংগ্রহ করে তারা সেগুলোকে শিক্ষামূলক কাজে ব্যবহার করছে, যা তাদের সামাজিকীকরণে প্রভাব ফেলছে। তাই বলা যায়, পিতা- মাতা তথা পরিবারের ভূমিকা এবং তথ্য প্রযুক্তি সুষ্ঠু সামাজিকীকরণে সহায়তা করে। উদ্দীপকে এ বিষয়টির প্রতিফলন লক্ষ করা যায়।"
        },
        {
          "label": "ঘ",
          "question": "উদ্দীপকের অবস্থা বিশ্বায়নের ফল বিশ্লেষণ কর।",
          "explanation": "উদ্দীপকে উল্লেখিত অবস্থা অর্থাৎ তথ্য প্রযুক্তির প্রসার বিশ্বায়নের ফল। কারণ বিশ্বায়নকে ঘিরেই তথ্য প্রযুক্তির বিকাশ ঘটেছে। বর্তমান বিশ্বের অন্যতম আলোচিত বিষয় বিশ্বায়ন। এটি এমন একটি 'প্রক্রিয়া, যা বিশ্বের সব মানুষকে জাতি-রাষ্ট্রের সীমানার ঊর্ধ্বে এক বৈশ্বিক গ্রামের বাসিন্দা বানিয়েছে। তথ্য ও যোগাযোগ প্রযুক্তি বিশ্বায়নের বাস্তব রূপ এনে দিয়েছে। তাই আজ সারা বিশ্বের মানুষ যেন একটি পরিবারের সদস্য। পৃথিবীর যেকোনো প্রান্তের মানুষের সাথে ঘরে বসে যোগাযোগ করা সম্ভব হচ্ছে তথ্য ও যোগাযোগ প্রযুক্তির উন্নতির ফলে। স্যাটেলাইট, অপটিক্যাল ফাইবার, ইন্টারনেট প্রভৃতির আবিষ্কার বিশ্বব্যাপী তথ্য যোগাযোগের ক্ষেত্রে বৈপ্লবিক পরিবর্তন সাধন করেছে। মানুষের জীবনের প্রতিটি বিষয় এখন তথ্য প্রযুক্তি নির্ভর হয়ে পড়েছে। ইন্টারনেটের মাধ্যমে পৃথিবীর এক প্রান্তের কম্পিউটার থেকে অন্য প্রান্তের আর একটি কম্পিউটারে ছবিসহ যাবতীয় তথ্য দ্রুত প্রেরণ করা সম্ভব হচ্ছে। পৃথিবীর যেকোনো প্রান্তে ঘটে যাওয়া ঘটনা মুহূর্তের মধ্যে পৌঁছে যাচ্ছে সবার কাছে। শুধু তাই নয়, বিশ্বায়নের যুগে নিরাপত্তাকে আরও জোরদার করতে ব্যবহৃত হচ্ছে গোপন ক্যামেরা। উদ্দীপকে আমরা দেখতে পাই, তথ্য প্রযুক্তি ব্যবহার করে রফিক ও তার ছোট বোন ওয়েবসাইট থেকে প্রয়োজনীয় তথ্য সংগ্রহ করে শিক্ষামূলক কাজে ব্যবহার করছে। এছাড়া তারা ইন্টারনেট ব্যবহার করে বিভিন্ন পত্র-পত্রিকা পাঠ করছে, যা মূলত সম্ভব হয়েছে বিশ্বায়নের ফলে তথ্য প্রযুক্তির প্রসারের মাধ্যমে। তাই বলা যায়, উদ্দীপকের ব্যবস্থা অর্থাৎ তথ্য প্রযুক্তির প্রসার বিশ্বায়নেরই ফল।"
        }
      ]
    },
    {
      "number": "8",
      "uddipok": "গোপালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ এবং অন্যান্য সামাজিক সম্পর্ক তাদের একই জাতিবর্ণের লোকজনের সঙ্গেই হয়। কিন্তু তার ছেলে রামপ্রসাদ একজন ব্রাহ্মণের মেয়েকে পছন্দ করে ও তাকে বিয়ে করতে চায়।",
      "tag": "BBGGC 24",
      "sub_questions": [
        {
          "label": "ক",
          "question": "লোকাচার কী?",
          "explanation": "লোকাচার বলতে এমন কতগুলো রীতি-নীতি ও আচার-অনুষ্ঠানকে বোঝায়, যা সমাজের সদস্যদের দ্বারা অবচেতন বা স্বতঃস্ফূর্তভাবে স্বীকৃত ও পালিত হয়।"
        },
        {
          "label": "খ",
          "question": "বিশ্বায়ন বলতে কী বোঝ?",
          "explanation": "বিশ্বায়ন হলো এমন একটি প্রক্রিয়া যার মাধ্যমে সমগ্র বিশ্বকে একীভূত করা হয়। বিশ্বায়নের মূল লক্ষ্য হচ্ছে পৃথিবীর সকল দেশকে একটি ছাতার নিচে সমবেত করা। মূলত তিনটি লক্ষ্যকে সামনে রেখেই বিশ্বায়নের পথচলা। (১) তথ্য প্রযুক্তির অবাধ প্রবাহ (২) আন্তর্জাতিক শ্রম বাজার এবং (৩) উৎপাদিত পণ্যের অবাধ প্রবাহ। সাধারণত সারাবিশ্বে এই তিনটি বিষয়ের অবাধ প্রচলন উপস্থিত থাকলেই সেই প্রক্রিয়াকে বিশ্বায়ন বলে আখ্যায়িত করা হয়।"
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন প্রকরণের বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে উঠেছে। সামাজিক স্তরবিন্যাসের একটি রূপ হলো জাতিবর্ণ ব্যবস্থা। জাতিবর্ণ বলতে বোঝায় অন্তর্গোত্র বিবাহভিত্তিক এমন এক গোষ্ঠী যার একটি সাধারণ নাম থাকে, যার সদস্যপদ জন্মসূত্রে লাভ করতে হয় এবং সদস্যদের সামাজিক মেলামেশার ক্ষেত্রে কতিপয় নিয়মনীতি মেনে চলতে হয়। এই প্রথায় কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। ঐতিহ্যগতভাবে জাতিবর্ণের জন্মগত পেশা পরিবর্তন করা সহজসাধ্য নয়। জাতিবর্ণ প্রথা স্থিতিশীল। জাতিবর্ণ প্রথার অন্যতম বৈশিষ্ট্য হচ্ছে, নিত্যদিনের জীবনযাত্রার ক্ষেত্রে কিছু বিধিনিষেধ মেনে চলতে হয়। কোনো বিশেষ জাতিবর্ণের সঙ্গে অন্য কোনো জাতিবর্ণের সামাজিক মেলামেশার ওপর বিধি-নিষেধ লক্ষ করা যায়। উদ্দীপকের গোপালচন্দ্র একজন জেলে। বংশ পরম্পরায় তার পরিবার একই পেশায় কাজ করে আসছে। বিবাহ এবং অন্যান্য সামাজিক 'সম্পর্ক তাদের একই জাতিবর্ণের লোকজনের সঙ্গেই হয়। যা কিনা জাতিবর্ণ প্রথার বৈশিষ্ট্যকেই প্রতিফলিত করে। সুতরাং বলা যায়, উদ্দীপকে সামাজিক স্তরবিন্যাসের জাতিবর্ণ প্রকরণের বৈশিষ্ট্য ফুটে উঠেছে।"
        },
        {
          "label": "ঘ",
          "question": "রামপ্রসাদের আচরণে স্তরবিন্যাসের কোন দিকটি পরিলক্ষিত হয়? বর্তমান সময়ে উক্ত দিকটির প্রভাব হ্রাস পাচ্ছে- বিশ্লেষণ করো।",
          "explanation": "উদ্দীপকের রামপ্রসাদের আচরণে সামাজিক স্তরবিন্যাসের জাতিবর্ণ প্রকরণের দিকটি পরিলক্ষিত হয়। বর্তমান সময়ে যার প্রভাব ক্রমশ হ্রাস পাচ্ছে। জাতিবর্ণ প্রথার একটি অন্যতম বৈশিষ্ট্য হচ্ছে অন্তর্গোত্র বিবাহ। কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতিবর্ণের পরিচয়ই বহন করতে হয়। জাতিবর্ণের সদস্যদেরকে তাদের স্বজাতি বা • গোষ্ঠীর মধ্যেই বিবাহ করতে হয়। যেমন- ব্রাহ্মণের ছেলের সাথে ব্রাহ্মণের মেয়ের বিয়ে হয়। জাতিবর্ণ তাই স্থবির এক সামাজিক গোষ্ঠী • ব্যবস্থা। উদ্দীপকের রামপ্রসাদ একজন ব্রাহ্মণের মেয়েকে পছন্দ করে ও তাকে বিয়ে করতে চায়, যা মূলত জাতিবর্ণ প্রথার পরিপন্থি। তবে বর্তমান সময়ে জাতিবর্ণের প্রভাব হ্রাস পাচ্ছে। আধুনিক শিল্পায়িত সমাজে সভ্যতা ও সংস্কৃতির অগ্রগতির সাথে সাথে এই প্রথার প্রভাব হ্রাস পাচ্ছে। বর্তমান সময়ে ব্যক্তির আয়, মর্যাদা, শিক্ষা, প্রতিপত্তি বা ক্ষমতা সামাজিক স্তরবিন্যাসের গুরুত্বপূর্ণ মাপকাঠি হিসেবে কাজ করে। শিক্ষার প্রসারের সাথে সাথে মানুষের চিন্তা ও ধ্যান-ধারণায় পরিবর্তন আসছে। মানুষ ধর্মীয় গোড়ামি বা কুসংস্কার থেকে বেরিয়ে আসছে। ফলে জাতিবর্ণের প্রভাব হ্রাস পাচ্ছে। উপরের আলোচনার প্রেক্ষিতে বলা যায়, বর্তমান সময়ে প্রযুক্তির ব‍্যবহার এবং শিক্ষার প্রসারের ফলে মানুষের বিশ্বাস ও মূল্যবোধের পরিবর্তন হচ্ছে। ফলে জাতিবর্ণ প্রথার মতো একটি বদ্ধ ধারণার প্রভাব ক্রমশ হ্রাস পাচ্ছে।"
        }
      ]
    },
    {
      "number": "9",
      "uddipok": "ব্যাংকার দম্পতি মিসেস শাহিনা ও মি. সজল সকালে একসাথে অফিসের উদ্দেশ্যে বেরিয়ে যান। অফিস শেষে মিসেস শাহিনা বাসায় ফিরে সন্তানদের দেখাশোনা, রান্নার তদারকি, সংসারের যাবতীয় কাজে ব্যস্থ থাকেন। মি. সজল অফিস শেষে ক্লাবে যান অথবা টিভি দেখেন, বিশ্রাম নেন। মি. সজল মনে করেন সাংসারিক এসব দায়িত্ব পালন তার কাজ নয়। বিশ্রামহীন, বিনোদনহীন মিসেস শাহিনা মানসিক অসুস্থতায় ভোগছেন। অফিস ও' সাংসারিক দায়িত্ব কোনোটাই ঠিকভাবে পালন করতে পারছেন না।",
      "tag": "BBGGC 24",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের উপযোগী?",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "\"সামাজিকীকরণ একটি জীবনব্যাপী প্রক্রিয়া\"- ব্যাখ্যা করো।",
          "explanation": "সামাজিকীকরণ শিশুর জন্মের পর থেকে শুরু করে আজীবন চলতে থাকে বলে এটি একটি জীবনব্যাপী প্রক্রিয়া। সামাজিকীকরণ এমন একটি প্রক্রিয়া যার মাধ্যমে একজন মানব শিশু ক্রমশ সামাজিক মানুষে পরিণত হয়। শিশুর জন্মের পর থেকে মৃত্যু পর্যন্ত বিভিন্ন বাহন, প্রভাবক ও প্রক্রিয়ার মাধ্যমে সামাজিকীকরণ ঘটে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান, সঙ্গীদল প্রভৃতি মানুষকে পরিবর্তনশীল সমাজের সাথে খাপ খাওয়াতে গুরুত্বপূর্ণ ভূমিকা পালন করে। একমাত্র মৃত্যুর মাধ্যমে ব্যক্তির সামাজিকীকরণের পরিসমাপ্তি ঘটে। এজন্য বলা হয়, সামাজিকীকরণ একটি জীবনব্যাপী প্রক্রিয়া।"
        },
        {
          "label": "গ",
          "question": "উদ্দীপকে সামাজিক অসমতার কোন ধরন লক্ষ করা যায়? ব্যাখ্যা করো।",
          "explanation": "উদ্দীপকে উল্লেখিত অবস্থা তথা জেন্ডারভিত্তিক সামাজিক অসমতা সমাজ প্রগতির অন্তরায় বলে আমি মনে করি। দৈহিক পার্থক্যের ওপর ভিত্তি করে সমাজে নারী ও পুরুষের মধ্যে বিভিন্নরকম বৈষম্য সৃষ্টি হয়েছে। এ বৈষম্যের কারণে বিভিন্নভাবে নারীদের মেধা ও মননশীলতাকে গৃহবন্দী করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব ফেলে। একটি দেশের আর্থ-সামাজিক ও রাজনৈতিক দিক দিয়ে পিছিয়ে পড়ার জন্য লিজাভিত্তিক সামাজিক বৈষম্য অনেকাংশে দায়ী। এ কারণে উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও উন্নত দেশগুলোর তুলনায় পিছিয়ে আছি। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। যে কারণে শিক্ষা, প্রতিষ্ঠান, কর্মক্ষেত্রসহ সব ক্ষেত্রেই তারা বৈষম্যের শিকার হচ্ছে। পাশাপাশি তারা উচ্চশিক্ষায় নিরুৎসাহিত হচ্ছে এবং সকল পর্যায়েই নিজেদের অধিকার পাচ্ছে না। পুরুষরাই হয়ে উঠেছে নারীর অভিভাবক। এতে নারীরা তাদের সুযোগ-সুবিধা থেকে বঞ্চিত হচ্ছে। অথচ নারী ও পুরুষ সমাজের দুটি অপরিহার্য অংশ। কোনো সমাজ এককভাবে নারী বা পুরুষের অবদানে সমৃদ্ধ হতে পারে না। তাই সামাজিক প্রগতি নিশ্চিত করতে হলে নারী-পুরুষের মিলিত অংশগ্রহণ প্রয়োজন। উপরের আলোচনা থেকে বলতে পারি, জেন্ডারের ভিত্তিতে সমাজে বৈষম্য • থাকায় নারীরা আর্থ-সামাজিক, রাজনৈতিক প্রভৃতি ক্ষেত্রে পিছিয়ে পড়ছে, যা নিঃসন্দেহে সমাজ প্রগতির অন্তরায় হিসেবে কাজ করছে।"
        },
        {
          "label": "ঘ",
          "question": "\"উদ্দীপকের অবস্থা সমাজ প্রগতির অন্তরায়”- সুচিন্তিত মতামত দাও।",
          "explanation": "উদ্দীপকে উল্লেখিত অবস্থা তথা জেন্ডারভিত্তিক সামাজিক অসমতা সমাজ প্রগতির অন্তরায় বলে আমি মনে করি। দৈহিক পার্থক্যের ওপর ভিত্তি করে সমাজে নারী ও পুরুষের মধ্যে বিভিন্নরকম বৈষম্য সৃষ্টি হয়েছে। এ বৈষম্যের কারণে বিভিন্নভাবে নারীদের মেধা ও মননশীলতাকে গৃহবন্দী করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব ফেলে। একটি দেশের আর্থ-সামাজিক ও রাজনৈতিক দিক দিয়ে পিছিয়ে পড়ার জন্য লিজাভিত্তিক সামাজিক বৈষম্য অনেকাংশে দায়ী। এ কারণে উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও উন্নত দেশগুলোর তুলনায় পিছিয়ে আছি। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। যে কারণে শিক্ষা, প্রতিষ্ঠান, কর্মক্ষেত্রসহ সব ক্ষেত্রেই তারা বৈষম্যের শিকার হচ্ছে। পাশাপাশি তারা উচ্চশিক্ষায় নিরুৎসাহিত হচ্ছে এবং সকল পর্যায়েই নিজেদের অধিকার পাচ্ছে না। পুরুষরাই হয়ে উঠেছে নারীর অভিভাবক। এতে নারীরা তাদের সুযোগ-সুবিধা থেকে বঞ্চিত হচ্ছে। অথচ নারী ও পুরুষ সমাজের দুটি অপরিহার্য অংশ। কোনো সমাজ এককভাবে নারী বা পুরুষের অবদানে সমৃদ্ধ হতে পারে না। তাই সামাজিক প্রগতি নিশ্চিত করতে হলে নারী-পুরুষের মিলিত অংশগ্রহণ প্রয়োজন। উপরের আলোচনা থেকে বলতে পারি, জেন্ডারের ভিত্তিতে সমাজে বৈষম্য • থাকায় নারীরা আর্থ-সামাজিক, রাজনৈতিক প্রভৃতি ক্ষেত্রে পিছিয়ে পড়ছে, যা নিঃসন্দেহে সমাজ প্রগতির অন্তরায় হিসেবে কাজ করছে।"
        }
      ]
    },
    {
      "number": "10",
      "uddipok": "ঘটনা-১: সুমন টিকিট না কেটে ট্রেন ভ্রমণে বের হয়েছে। টিটি টিকেট চেক করতে আসলে সুমন টিকিট দেখাতে ব্যর্থ হয়। ঘটনা-২: রাজন একজন ব্যবসায়ী। তিনি আয়কর ফাঁকি দেন। তাছাড়া তিনি ট্রেডমার্ক নকল ও জালিয়াতি করার কাজের সাথে যুক্ত।",
      "tag": "BBGGC 24,AHC 24,RB, BB 22",
      "sub_questions": [
        {
          "label": "ক",
          "question": "বিবর্তন কী?",
          "explanation": "বিবর্তন এমন একটি প্রক্রিয়া যার মাধ্যমে কোনো জিনিসের' মধ্যে সুপ্তাবস্থায় লুকায়িত বৈশিষ্ট্যের বহিঃপ্রকাশ ঘটে।"
        },
        {
          "label": "খ",
          "question": "সামাজিক নিয়ন্ত্রণ বলতে কী বোঝায়?",
          "explanation": "সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতি অনুযায়ী আচরণ করতে বাধ্য করে। সামাজিক নিয়ন্ত্রণ বলতে সমাজ কর্তৃক গৃহীত এমন সব ব্যবস্থা বা প্রক্রিয়াকে বোঝায়, যার মাধ্যমে ব্যক্তির কাজকর্ম, আচার-আচরণ ইত্যাদি সমাজের কাঙ্ক্ষিত ধারায় পরিচালিত করা যায়। সামাজিক নিয়ন্ত্রণ দু'ভাবে হতে পারে। যথা- আনুষ্ঠানিক এবং অনানুষ্ঠানিক। সামাজিক নিয়ন্ত্রণের বাহনের মধ্যে রয়েছে- পরিবার, ধর্ম, রাষ্ট্র, জনমত, গণমাধ্যম ইত্যাদি।"
        },
        {
          "label": "গ",
          "question": "ঘটনা-১ বিচ্যুতি না অপরাধ? ব্যাখ্যা করো।",
          "explanation": "ঘটনা-১ হলো অপরাধ। অপরাধ হলো সুস্পষ্টভাবে আইনের লঙ্ঘন। এটি একটি সামাজিক ঘটনা কিন্তু কোনো সহজাত প্রবৃত্তির ফল নয়। স্থান ও ব্যক্তিভেদে অপরাধ বিভিন্ন ধরনের হয়ে থাকে। যেমন- ভদ্রবেশী অপরাধ, নমনীয় মাত্রার অপরাধ, অভ্যাসগত অপরাধ, রাজনৈতিক অপরাধ প্রভৃতি। সামাজিক দৃষ্টিকোণ থেকে সমাজে প্রচলিত বিধি-বিধান বা মূল্যবোধ বিরোধী আচরণ অপরাধ হিসেবে বিবেচিত। অনুরূপভাবে রাষ্ট্রীয় আইনে যেসব কাজ নিষিদ্ধ বলে ঘোষিত সেসব কাজ করাও অপরাধ। সমাজবিজ্ঞানী র‍্যাডক্লিফ ব্রাউনের মতে, \"যে প্রচলিত রীতিনীতি ভঙ্গ করলে শাস্তির ব্যবস্থা আছে তা ভঙ্গ করাই অপরাধ।\" যেমনটি উদ্দীপকের ঘটনা-১-এ পরিলক্ষিত হয়। উদ্দীপকের ঘটনা-১-এ দেখা যায়, সুমন টিকিট না কেটে ট্রেন ভ্রমণে বের হয়েছে। টিটি টিকিট চেক করতে আসলে সে দেখাতে ব্যর্থ হয়। তার এ আচরণ সমাজবিজ্ঞানের অপরাধ প্রত্যয়ের সাথে সাদৃশ্যপূর্ণ। কেননা বাংলাদেশের রেলওয়ে আইন অনুযায়ী বিনা টিকিটে ট্রেন ভ্রমণ করলে শাস্তি ও জরিমানার বিধান রয়েছে। অতএব বলা যায়, বিনা টিকিটে ভ্রমণ যেহেতু আইন অনুযায়ী শাস্তিযোগ্য সেহেতু সুমনের কর্মকাণ্ডটি হলো অপরাধ।"
        },
        {
          "label": "ঘ",
          "question": "\"ঘটনা-২ দেশের আর্থ-সামাজিক উন্নয়নের পথে অন্তরায়\"- বিশ্লেষণ করো।",
          "explanation": "ঘটনা-২ হলো ভদ্রবেশী অপরাধ। এ ধরনের অপরাধ দেশের আর্থ- সামাজিক উন্নয়নের পথে অন্যতম অন্তরায়। আর্থ-সামাজিকভাবে সুপ্রতিষ্ঠিত ব্যক্তিবর্গ তাদের পেশাগত কাজের প্রক্রিয়ায় এমন কিছু অপরাধমূলক কাজ করে থাকে যাকে ভদ্রবেশী অপরাধ বলে আখ্যায়িত করা হয়। আয়কর ফাঁকি, জালিয়াতি, তহবিল তছরূপ, মিথ্যা সাক্ষ্যদান, ট্রেডমার্ক নকল করা ইত্যাদি অপরাধমূলক কাজ ভদ্রবেশী অপরাধের অন্তর্গত। এ ধরনের অপরাধের সঙ্গে জড়িত ব্যক্তিবর্গ এবং তাঁদের কৃত কাজ দেশের আর্থ-সামাজিক উন্নতির পথে বিরাট বাধা স্বরূপ। ভদ্রবেশী অপরাধীরা তাদের অপরাধগুলো এত সূক্ষ্ম প্রক্রিয়ার মধ্য দিয়ে করে, যা সাধারণ জনগণের ধরাছোঁয়ার বাইরে। ফলে দেখা যায়, লোকচক্ষুর আড়ালে করা এ কাজগুলো নীরব ঘাতক ব্যাধির মতো সমাজের ক্ষতি করে। নীরব ঘাতক ব্যাধি যেমন আস্তে আস্তে শরীরের রোগ প্রতিরোধ ক্ষমতা কমিয়ে দেয়, ঠিক তেমনি ভদ্রবেশী অপরাধগুলো রাষ্ট্রের বিভিন্ন যন্ত্রকে আস্তে আস্তে নিষ্ক্রিয় করে তোলে।উদাহরণস্বরূপ বলা যায়, কোনো ব্যক্তি যদি আয়কর ফাঁকি দেয়, তাহলে হয়তো সে ব্যক্তিগতভাবে লাভবান হবে। কিন্তু এর ফলে রাষ্ট্র তার রাজস্ব হারাবে, যা রাষ্ট্রের অর্থনৈতিক উন্নয়নকে বাধাগ্রস্ত করবে। উপরের আলোচনার প্রেক্ষিতে বলা যায়, সাধারণ অপরাধের চেয়ে ভদ্রবেশী অপরাধ শনাক্ত করা কঠিন বলে তা দেশ ও সমাজের উন্নয়নের পথে অদৃশ্য অন্তরায় হিসেবে কাজ করে।"
        }
      ]
    },
    {
      "number": "11",
      "uddipok": "কলেজের নবীন বরণ অনুষ্ঠানে কলেজ পরিচালনা পর্ষদের সভাপতি বক্তৃতায় নবীনদের উদ্দেশ্যে বললেন, সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে। কাঙ্ক্ষিত লক্ষ্য অর্জনে এগিয়ে যেতে হবে। কেননা তোমরাই জাতির ভবিষ্যৎ ও দেশ বিনির্মাণে অগ্রযাত্রার সৈনিক।",
      "tag": "BBGGC 24,MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "সংঘ কী?",
          "explanation": "সংঘ হলো এমন একটি জনসমষ্টি, যারা কিছু সাধারণ উদ্দেশ্য সাধনের জন্য একত্রিত হয় এবং স্বীকৃত নিয়ম-কানুন অনুসারে পরিচালিত হয়ে একে অপরকে সহযোগিতা করে।"
        },
        {
          "label": "খ",
          "question": "\"সভ্যতা মূলত বস্তুগত\"- বুঝিয়ে লেখো।",
          "explanation": "বস্তুগত সংস্কৃতির চূড়ান্ত রূপ হচ্ছে সভ্যতা'। সাধারণ অর্থে সভ্যতা বলতে সমাজের বস্তুগত বিষয় বা বাহ্যিক অবস্থাকে বোঝায়। ব্যাপক অর্থে সভ্যতা হলো সংস্কৃতির একটি উন্নত পর্যায়, নগর । জীবনের উদ্ভবের সাথে সাথে যার উন্মেষ ঘটেছে এবং যে পর্যায়ে রাষ্ট্রব্যবস্থার উদ্ভব হয়েছে। সভ্যতার অন্তর্ভুক্ত হলো মানবজীবনকে প্রভাবিত করে এমন সব সংগঠন, যাবতীয় পার্থিব ও শিল্প সম্পর্কিত ব্যবস্থাদি বা কলাকৌশল প্রভৃতি। বস্তুত সভ্যতা যেহেতু সংস্কৃতির বস্তুগত উপাদান নিয়ে গঠিত তাই বলা হয়, সভ্যতা মূলত বস্তুগত।"
        },
        {
          "label": "গ",
          "question": "উদ্দীপকের বিষয়টি তোমার পাঠ্যবইয়ের কোন প্রত্যয়ের সাথে। সাদৃশ্যপূর্ণ? ব্যাখ্যা করো।",
          "explanation": "উদ্দীপকের বিষয়টি আমার পাঠ্যবইয়ের প্রগতি প্রত্যয়ের সাথে সাদৃশ্যপূর্ণ। সামাজিক পরিবর্তনের একটি বিশেষ ধরন হলো প্রগতি। প্রগতি শব্দটি ল্যাটিন শব্দ 'Pro-gredio' শব্দ থেকে এসেছে। যার অর্থ হলো 'To step forward' বা সামনে চলা। প্রগতির মৌলিক অর্থ হচ্ছে, কাঙ্ক্ষিত লক্ষ্য অর্জনে সামনে এগিয়ে চলা। যেমন- শিক্ষা অর্জনের ক্ষেত্রে প্রগতি। অর্থাৎ কাঙ্ক্ষিত বা বাঞ্ছিত পরিবর্তনই প্রগতি। আবার মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তিত করা যায় তবে সেটিই হবে প্রগতি। উদ্দীপকে লক্ষ করা যায়, কলেজের নবীনবরণ অনুষ্ঠানে পরিচালনা পর্ষদের সভাপতি নবীনদের উদ্দেশে বলেন, \"সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে।\" পূর্বোক্ত আলোচনার ভিত্তিতে বলা যায়, সভাপতির এ বক্তব্য প্রগতিরই নামান্তর।"
        },
        {
          "label": "ঘ",
          "question": "উদ্দীপকে উল্লেখিত প্রত্যয়টি মূলত সামাজিক উন্নয়নের মাপকাঠি- বিশ্লেষণ করো।",
          "explanation": "উদ্দীপকে উল্লেখিত প্রত্যয় তথা প্রগতি সামাজিক উন্নয়নের মাপকাঠি- উক্তিটি যথার্থ। সামাজিক পরিবর্তন যখন মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তিস্বাধীনতা ও মুক্তির সম্প্রসারণ ঘটায় তখন তা সামাজিক উন্নয়ন হিসেবে বিবেচিত হয়। ১৯৬৬ সালে 'Economic Bulletine for Latin America' নামে সামাজিক উন্নয়নের ওপর যে প্রতিবেদন প্রকাশ করা হয় তাতে সামাজিক উন্নয়নের আওতায় ১১টি সেক্টরকে অন্তর্ভুক্ত করা হয়। এগুলো হলো- শিক্ষা, স্বাস্থ্য, বাসস্থান, খাদ্যভোগ এবং পুষ্টি, বস্তু ব্যবহার, কর্মসংস্থান ও কর্মের অবস্থা, সামাজিক নিরাপত্তা, বিনোদন, মানবিক স্বাধীনতা, সামাজিক সেবা এবং সামাজিক প্রতিরক্ষা। অন্যদিকে প্রগতি হচ্ছে কাঙ্ক্ষিত' বা বাঞ্ছিত পরিবর্তন। সমাজবিজ্ঞানীরা কিছু মাপকাঠি দিয়ে প্রগতি চিহ্নিত করার চেষ্টা করেন। এসব মাপকাঠির মধ্যে অন্যতম হচ্ছে- জীবনযাত্রার উন্নতমান, জাতি বা ব্যক্তির শারীরিক উন্নতি, সকলের জন্যে আর্থিক ও রাজনৈতিক সুবিধা, সবার জন্যে উৎপাদিত পণ্যের কটন এবং ব্যবহার, প্রতিক্ষেত্রে ব্যক্তিত্ব বিকাশের পূর্ণ সুযোগ, বিজ্ঞানের উত্তরোত্তর ব্যবহারের ফলে প্রাকৃতিক শক্তিকে মানুষের কল্যাণার্থে প্রয়োগ ইত্যাদি। উল্লিখিত সামাজিক উন্নয়নের আওতাভুক্ত বিষয়সমূহ এবং প্রগতি পরিমাপের বিভিন্ন মাপকাঠি পর্যালোচনা করলে বোঝা যায়, একটি সমাজে সামাজিক উন্নয়ন সংঘটিত হচ্ছে কি না কিংবা হলেও তার মাত্রা কীরূপ তা সহজেই প্রগতি চিহ্নিত করার মাপকাঠি দিয়ে নির্ণয় করা যায়। অর্থাৎ কোনো সমাজের সামাজিক উন্নয়ন চিহ্নিত করতে হলে ওই সমাজে কতটা প্রগতি সংঘটিত হয়েছে তা নির্ণয় করতে হবে। উপরের আলোচনায় সুস্পষ্ট, যেকোনো সমাজে সংঘটিত প্রগতি ওই সমাজের সামাজিক উন্নয়ন চিহ্নিত করার মাপকাঠি।"
        }
      ]
    }
  ]
}