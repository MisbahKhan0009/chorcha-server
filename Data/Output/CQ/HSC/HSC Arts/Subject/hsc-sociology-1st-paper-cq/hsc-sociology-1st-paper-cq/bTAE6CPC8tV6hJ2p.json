{
  "title": "রাজশাহী, বরিশাল ২০১৭",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মি. সাকিব চৌধুরী একটি বাণিজ্যিক প্রতিষ্ঠানের ব্যবস্থাপক। মালামাল ক্রয়ে তিনি প্রকৃত মূল্যের চেয়ে বেশি মূল্য দেখিয়ে প্রতিষ্ঠানের প্রচুর টাকা আত্মসাৎ করেন। অপরদিকে বস্তিতে বসবাসরত স্বামীহারা হাজেরা খাতুন নিজের সন্তানদের জন্য খাদ্যের জোগাড় না করতে পেরে মালিকের বাসা থেকে চাল-ডাল চুরির অপরাধে পুলিশ কর্তৃক ধৃত হন।",
      "tag": "RB, BB 17",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "কাঙ্ক্ষিত বা বাছিত পরিবর্তনই হলো সামাজিক প্রগতি।"
        },
        {
          "label": "খ",
          "question": "\"সকল সমাজই ছিল স্তরায়িত\" ব্যাখ্যা কর।",
          "explanation": "সামাজিক স্তরবিন্যাস চিরন্তন ও সর্বজনীন। মানব সভ্যতার ইতিহাসে এমন কোনো সমাজ খুঁজে পাওয়া যায় না যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব-প্রতিপত্তি প্রতিষ্ঠিত ছিল। এসব প্রভাব- প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। এ কারণেই বলা হয়, সকল সমাজই ছিল স্তরায়িত।"
        },
        {
          "label": "গ",
          "question": "উদ্দীপকের মি. সাকিব চৌধুরীর অপরাধ কী ধরনের? ব্যাখ্যা কর।",
          "explanation": "উদ্দীপকে মি. সাকিব চৌধুরীর অপরাধটি হলো 'ভদ্রবেশী অপরাধ'। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের মি. সাকিব চৌধুরী তার কর্মরত প্রতিষ্ঠানের জন্য ক্রয়কৃত দ্রব্যসামগ্রী প্রকৃত মূল্যের চেয়ে বেশি মূল্য দেখিয়ে প্রচুর টাকা আত্মসাৎ করেন। যা একটি শাস্তিমূলক অপরাধ। অথচ অফিসের কাগজপত্র এমনভাবে তৈরি করেন যা থেকে মি. সাকিব চৌধুরীর এ প্রতারণা প্রমাণের কোনো উপায় নেই। তাই, উপরের আলোচনা অনুযায়ী এটি একটি ভদ্রবেশী অপরাধ"
        },
        {
          "label": "ঘ",
          "question": "উদ্দীপকের মি. সাকিব চৌধুরীর এবং হাজেরা খাতুনের অপরাধের সামাজিক প্রেক্ষাপট ভিন্ন- উক্তিটির মূল্যায়ন করো।",
          "explanation": "উদ্দীপকের মি, সাকিব চৌধুরীর এবং হাজেরা খাতুনের অপরাধের। সামাজিক প্রেক্ষাপট ভিন্ন- উক্তিটি যথার্থ। উদ্দীপকের বাণিজ্যিক প্রতিষ্ঠানের ব্যবস্থাপক মি. সাকিব চৌধুরী এবং বস্তিবাসী হাজেরা খাতুন উভয়েই আইনের চোখে অপরাধী। কিন্তু উভয়ের অপরাধের সামাজিক প্রেক্ষাপট ভিন্ন। উদ্দীপকের মি. সাকিব চৌধুরীর অপরাধে লিপ্ত হওয়ার কোনো প্রয়োজন না থাকা সত্ত্বেও তিনি ভদ্রবেশী অপরাধে লিপ্ত। এর পিছনের কারণ হিসেবে তার সামাজিক মূল্যবোধের অবক্ষয় ও উচ্চাভিলাষী জীবনের স্বপ্নকেই দায়ী করা যায়। একটা সময় ছিল যখন একজন ধনীর চেয়ে একজন সৎ ব্যক্তির সামাজিক মর্যাদা বেশি ছিল। কিন্তু এখন সৎ ও নিষ্ঠাবান ব্যক্তিদেরকে শ্রদ্যা করলেও তাদেরকে সবাই। বোকা ভাবে। আবার অনেকেই রাতারাতি নিজেকে সমাজের উচ্চ ও মর্যাদাবান শ্রেণিতে উন্নীত করতে চায়। ফলে অপরাধমূলক কর্মকাণ্ডে জড়িয়ে বিভিন্ন অসৎ উপায়ে টাকা রোজগারের অসুস্থ প্রতিযোগিতায় লিপ্ত। হয়। যেমনটা উদ্দীপকের মি. সাকিব চৌধুরী করেছেন। অন্যদিকে হাজেরা খাতুন-এর অপরাধের প্রেক্ষাপট সম্পূর্ণ ভিন্ন। তিনি মূলত চরম দারিদ্র্যের কারণেই অপরাধে লিপ্ত হয়েছেন। হাজেরা খাতুন তার সন্তানের জন্য খাবার যোগাড় করতে না পেরে খাদ্য চুরি করেছেন। যদিও কোনো অপরাধকেই সহানুভূতির দৃষ্টিতে দেখা উচিত নয়, তারপরও এতটুকু বলা যায় যে, হাজেরা খাতুনের সামাজিক ও অর্থনৈতিক অবস্থা যদি ভালো। হতো তাহলে হয়তো তিনি চুরি করতেন না। উপরের আলোচনার পরিসমাপ্তিতে বলা যায়, মি. সাকিব চৌধুরী এবং হাজেরা খাতুন উভয়েই অপরাধী, কিন্তু উভয়ের অপরাধের সামাজিক প্রেক্ষাপট সম্পূর্ণ ভিন্ন। অতএব প্রশ্নের উক্তিটি যথার্থ।"
        }
      ]
    },
    {
      "number": "2",
      "uddipok": "ঢাকা বিশ্ববিদ্যালয়ের সমাজবিজ্ঞান বিভাগের শিক্ষার্থীরা \"ইভটিজিং ও বাল্যবিবাহের প্রতি কমলগঞ্জ গ্রামের মানুষের মনোভাব\" এই বিষয়ে গবেষণা করার সিদ্ধান্ত নিল। এ পর্যায়ে শিক্ষাথীরা একটি প্রশ্নপত্র প্রণয়ন, সমস্যা সম্পর্কে তথ্য সংগ্রহ, তথ্যের শ্রেণিবিন্যাস এবং সমস্যা সমাধানের জন্য ভবিষ্যদ্বাণী করে গবেষণা শেষ করল।",
      "tag": "RB, BB 17",
      "sub_questions": [
        {
          "label": "ক",
          "question": "",
          "explanation": "ফরাসি দার্শনিক অগাস্ট কোঁৎ-এর ত্রয়স্তর সূত্রের প্রথম স্তরটির নাম হলো ধর্মতাত্ত্বিক স্তর।"
        },
        {
          "label": "খ",
          "question": "",
          "explanation": "'আসাবিয়া' হলো ত্রয়োদশ শতকের বিখ্যাত মুসলিম দার্শনিক ইবনে খালদুনের সমাজ সম্পর্কিত আলোচনার কেন্দ্রবিন্দু। আসাবিয়া হলো একটি আরবি শব্দ, যার বাংলা অর্থ 'সামাজিক সংহতি' (Social Solidarity)। ইবনে খালদুন তার 'আল-মুকাদ্দিমা' গ্রন্থের দ্বিতীয় অধ্যায়ে যাযাবর ও বেদুঈন সমাজ নিয়ে আলোচনা করতে গিয়ে আসাবিয়া বা সামাজিক সংহতি প্রত্যয়টি ব্যবহার করেন। সাধারণত আসাবিয়া বা সামাজিক সংহতি বলতে মানসিক ঐক্যকে বোঝানো হয়, যার দ্বারা মানুষ পরস্পরের সাথে একাত্মতা পোষণ করে, এমনকি সাধারণ বিপদ-আপদ এবং ভাগ্যের হেরফেরও তারা একই সাথে মোকাবিলা করে। ইবনে খালদুনের মতে, রক্ত, ধর্ম, জাতীয়তা প্রভৃতির মাধ্যমে এ সামাজিক সংহতি গড়ে ওঠে, যার বিভিন্নতার কারণে সমাজ ও রাজনৈতিক কাঠামোর ক্ষেত্রে পরিবর্তন সংঘটিত হতে পারে। খালদুনের মতে এসব পরিবর্তন চক্রাকারে হয়।"
        },
        {
          "label": "গ",
          "question": "",
          "explanation": "উদ্দীপকের ঢাকা বিশ্ববিদ্যালয়ের সমাজবিজ্ঞান বিভাগের শিক্ষার্থীরা গবেষণার ক্ষেত্রে বৈজ্ঞানিক পদ্ধতি অবলম্বন করেছে। একজন বিজ্ঞানী যে যৌক্তিক পদ্ধতিতে সামাজিক ও প্রাকৃতিক বিষয়াবলী বর্ণনা, ব্যাখ্যা এবং বিশ্লেষণের মাধ্যমে সাধারণ তত্ত্ব প্রতিষ্ঠা করেন তাকেই বৈজ্ঞানিক পদ্ধতি বলে। অর্থাৎ, কোনো বিষয়ের বিজ্ঞানসম্মত অনুসন্ধানের যুক্তিসংগত উপায়ই হলো বৈজ্ঞানিক পদ্ধতি। গবেষক বা বিজ্ঞানী কোনো সত্য অনুসন্ধানে এই পদ্ধতি প্রয়োগের মাধ্যমে অগ্রসর হয়ে থাকেন। বৈজ্ঞানিক পদ্ধতির মাধ্যমে বিজ্ঞানীরা মূলত প্রাকৃতিক ও সামাজিক বিষয়কে যৌক্তিক এবং সুনির্দিষ্টভাবে বিশ্লেষণ করেন। এক্ষেত্রে তাদের কিছু স্তর বা ধাপ অনুসরণ করতে হয়। যেমন- গবেষণার ক্ষেত্র বা সমস্যা চিহ্নিতকরণ, গবেষণার নকশা প্রণয়ন, নমুনায়ন, তথ্য সংগ্রহের মাধ্যম তৈরি, তথ্য সংগ্রহ, তথ্য প্রক্রিয়াজাতকরণ ও বিশ্লেষণ, প্রতিবেদন তৈরি ইত্যাদি। উদ্দীপকে দেয়া যায়, ঢাকা বিশ্ববিদ্যালয়ের সমাজবিজ্ঞান বিভাগের শিক্ষার্থীরা \"ইভটিজিং ও বাল্যবিবাহের, প্রতি কমলগঞ্জ গ্রামের মানুষের মনোভাব\" এই বিষয়ে গবেষণা করার সিদ্ধান্ত নিল। এ পর্যায়ে তারা প্রশ্নপত্র প্রণয়ন, সমস্যা সম্পর্কে তথ্য সংগ্রহ, তথ্যের শ্রেণিবিন্যাস এবং সমস্যা সমাধানের জন্য ভবিষ্যদ্বাণী করে গবেষণা শেষ করল। শিক্ষার্থীদের এ গবেষণা পদ্ধতির স্তর উপরে আলোচিত বৈজ্ঞানিক পদ্ধতির সাথে সামঞ্জস্যপূর্ণ। সুতরাং বলা যায়, উদ্দীপকের শিক্ষার্থীরা গবেষণার ক্ষেত্রে বৈজ্ঞানিক পদ্ধতি অবলম্বন করেছে।"
        },
        {
          "label": "ঘ",
          "question": "",
          "explanation": "উদ্দীপকের শিক্ষার্থীরা তাদের গবেষণাকার্যে যে পর্যায়গুলো প্রয়োগ করেছে তা হলো সমস্যা নির্বাচন, সমস্যা সম্পর্কে তথ্য সংগ্রহ, তথ্যের শ্রেণিবিন্যাসকরণ এবং সমস্যা সমাধানের জন্য ভবিষ্যদ্বাণী প্রদান। এ পর্যায়গুলো সমাজ গবেষণার ক্ষেত্রে বৈজ্ঞানিক পদ্ধতির স্তরসমূহকে নির্দেশ করে। বৈজ্ঞানিক পদ্ধতির প্রথম স্তর বা পর্যায় হলো গবেষণার জন্য বিষয় বা সমস্যা নির্বাচন। সমস্যা হলো এমন একটি পরিস্থিতি যা মানবজীবনের উন্নয়নকে বাধাগ্রস্ত করে। উদাহরণস্বরূপ বলা যায়, মাদকাসক্তি, যৌতুক, বাল্যবিবাহ, নিরক্ষরতা প্রভৃতি এক একটি সমস্যা। এর যেকোনো একটি গবেষণার বিষয় হতে পারে। বৈজ্ঞানিক পদ্ধতির দ্বিতীয় স্তর বা পর্যায় হলো গবেষণার নকশা প্রণয়ন। এ পর্যায়ে গবেষণার উদ্দেশ্য নির্ধারণ, প্রাসঙ্গিক গ্রন্থ ও রচনা পর্যালোচনা, পূর্বানুমান প্রণয়ন, চলক ও প্রত্যয়ের যথার্থ সংজ্ঞায়ন এবং ব্যাখ্যা করা হয়। বৈজ্ঞানিক পদ্ধতির তৃতীয় স্তর বা পর্যায়ে এসে গবেষক নমুনায়নের মাধ্যমে সমগ্রক থেকে প্রয়োজনীয় সংখ্যক নমুনা নির্বাচন করেন। চতুর্থ পর্যায়ে গবেষক তথ্য সংগ্রহের মাধ্যম তৈরি করেন। অর্থাৎ- এ পর্যায়ে তথ্য সংগ্রহের কৌশল ঠিক করা হয়। এসব কৌশলের মধ্যে রয়েছে ডাক প্রশ্নপত্র, সাক্ষাৎকার অনুসূচি ইত্যাদি। পঞ্চম পর্যায়ে গবেষক তথ্য সংগ্রহ করেন। ষষ্ঠ পর্যায়ে সংগৃহীত তথ্যাবলী যথার্থভাবে সম্পাদনা, সাংকেতীকরণ, শ্রেণীকরণ, সারণীবদ্ধকরণের মাধ্যমে ব্যবহার উপযোগী করা হয়। বৈজ্ঞানিক পদ্ধতির সর্বশেষ পর্যায়ে গবেষক গবেষণা কাজের সার্বিক পূর্বাপর অবস্থা, যৌক্তিকতা, সীমাবদ্ধতা, পূর্বানুমান যাচাই এবং ফলাফল সংশ্লিষ্ট সুপারিশসহ একটি প্রতিবেদন তৈরি করেন। পরিশেষে বলা যায়, বৈজ্ঞানিক গবেষণায় সকল গবেষককে উপরে আলোচিত স্তরগুলো অনুসরণ করে গবেষণা সম্পাদন করতে হয়।"
        }
      ]
    },
    {
      "number": "3",
      "uddipok": "শিক্ষিত বেকার মামুন দিনরাত তার বন্ধুদের সাথে আড্ডা দিতে দিতে একসময় নেশায় আসক্ত হয়ে পড়ে। তার দুশ্চিন্তাগ্রস্ত পিতা মামুনকে নিরস্ত করতে না পেরে ইমাম সাহেবের শরণাপন্ন হন। ইমাম সাহেব মাদকাসক্তির পরিণাম, পরকালে এর শাস্তি এবং নৈতিকতার বিষয়ে শিক্ষা দেন এবং বেশ কিছুদিন তাকে সাথে সাথে রাখেন। মামুন এখন স্বাভাবিক জীবনে ফিরে এসেছে এবং ব্যবসা করছে।",
      "tag": "RB, BB 17",
      "sub_questions": [
        {
          "label": "ক",
          "question": "মানব জীবনে প্রভাব বিস্তারকারী প্রধান উপাদান কী?",
          "explanation": "মানব জীবনে প্রভাব বিস্তারকারী প্রধান উপাদান হচ্ছে ভৌগোলিক বা প্ৰাকৃতিক উপাদান।"
        },
        {
          "label": "খ",
          "question": "\"পরিবার হলো একটি সর্বজনীন প্রতিষ্ঠান”- ব্যাখ্যা করো।",
          "explanation": "পরিবার হলো সবচেয়ে প্রাচীন সামাজিক প্রতিষ্ঠান, যার অস্তিত্ব আদিম সমাজ থেকে বর্তমান সকল সমাজেই বিদ্যমান । সমাজকাঠামোয় বিদ্যমান সামাজিক প্রতিষ্ঠানসমূহের মধ্যে পরিবার হলো সংঘবদ্ধ জীবনের সবচেয়ে সর্বজনীন ও বিশ্বজনীন প্রতিষ্ঠান। পরিবারেই মানুষ জন্মগ্রহণ করে, বেড়ে ওঠে এবং বৃহত্তর সমাজে প্রবেশের শিক্ষা লাভ করে। সময়ের পরিক্রমায় বিভিন্ন সামাজিক প্রতিষ্ঠানের বিলুপ্তি সাধিত হলেও পরিবার নামক ক্ষুদ্র সামাজিক প্রতিষ্ঠান কখনো বিলুপ্ত হয়নি এবং ভবিষ্যতেও হবে না। বস্তুত সমাজ বিকাশের প্রতিটি পর্যায়েই পরিবারের অস্তিত্ব পরিলক্ষিত। আর এ জন্যই পরিবারকে একটি সর্বজনীন প্রতিষ্ঠান হিসেবে অভিহিত করা হয়।"
        },
        {
          "label": "গ",
          "question": "মামুনের নেশাগ্রস্ত হওয়ার ক্ষেত্রে সামাজিকীকরণের কোন বাহন দায়ী? ব্যাখ্যা করো।",
          "explanation": "মামুনের নেশাগ্রস্ত হওয়ার ক্ষেত্রে সামাজিকীকরণের 'সঙ্গীদল' বাহনটি দায়ী। পরিবারের পরে সামাজিকীকরণের ক্ষেত্রে সমবয়সী বা সঙ্গীদলের ভূমিকা অপরিসীম। শিশু যখন বড় হতে থাকে তখন তার সঙ্গী-সাথীরা নানাভাবে তাকে প্রভাবিত করে। পড়াশোনার সময় বাদ দিয়ে অবসর সময় সে খেলার মাঠে অথবা গল্পগুজব করে বন্ধুদের সাথে সময় কাটায়। বন্ধুদের আকর্ষণ তার কাছে অপ্রতিরোধ্য। সমবয়সী দলের প্রভাবে মাদকাসক্তির মতো বিষয়ে কিশোর বয়সীরা সহজেই জড়িয়ে পড়ে। পূর্বে গ্রামীণ সমাজে শিশু- কিশোররা সমবয়সীদের সাথে নানারকম খেলায় মেতে উঠত। ইদানিং খেলার মাঠের স্বল্পতা, আকাশ সংস্কৃতির প্রভাব ইত্যাদি কারণে কিশোর বয়সীরা অলস সময় কাটাতে কাটাতে নানা রকম অপরাধমূলক কর্মকাণ্ডে জড়িয়ে পড়ে। নগর জীবনেও কিশোররা সমবয়সী দলের সাথে মিশে মাদকাসক্তিসহ নানা রকম অপরাধমূলক কাজে জড়িত হচ্ছে। উদ্দীপকে দেখা যায়, মামুন দিনরাত বন্ধুদের সাথে আড্ডা দিতে দিতে একসময় নেশায় আসক্ত হয়ে পড়ে। তার এ মাদকাসক্তির পেছনে উপরে আলোচিত সামাজিকীকরণের সমবয়সী বা সঙ্গীদল বাহনটি দায়ী। সুতরাং বলা যায় যে, মামুনের নেশাগ্রস্ত হওয়ার পেছনে সামাজিকীকরণের সঙ্গীদল বাহনটি দায়ী।"
        },
        {
          "label": "ঘ",
          "question": "মামুনের স্বাভাবিক জীবনে ফিরে আসার ক্ষেত্রে যে বাহনটি ভূমিকা রেখেছে সামাজিকীকরণে তার যথেষ্ট গুরুত্ব রয়েছে— বিশ্লেষণ করো।",
          "explanation": "মামুনের স্বাভাবিক জীবনে ফিরে আসার ক্ষেত্রে যে বাহনটি ভূমিকা রেখেছে তা হলো ধর্মীয় প্রতিষ্ঠান। সামাজিকীকরণের ক্ষেত্রে ধর্ম ও ধর্মীয় প্রতিষ্ঠানসমূহ গুরুত্বপূর্ণ ভূমিকা পালন করে । জন্মের পর থেকেই একজন মানুষ নিজ ধর্ম দ্বারা প্রভাবিত হয়। শিশু পরিবারের সদস্যদের কাছ থেকেই প্রথম নিজ ধর্মীয় আচার-অনুষ্ঠানের সাথে পরিচিত হয়। শিশু পিতামাতা ও পরিবারের অন্য সদস্যদের মসজিদ, মন্দির কিংবা প্যাগোডায় যেতে ও ধর্মীয় আচার-অনুষ্ঠানগুলো পালন করতে দেখে। এতে শিশু ধীরে ধীরে নিজ ধর্মীয় রীতিনীতিগুলো শিখে নেয়। আর ধর্মীয় অনুশাসন মেনে চলার মধ্য দিয়ে মানুষের মধ্যে সত্যবাদিতা, সততা, ন্যায়পরায়ণতা, পরোপকারিতা, মাদকমুক্ত জীবনযাপন ইত্যাদি নৈতিক গুণাবলি অর্জিত হয়। আবার সমাজে ব্যক্তির নৈতিকতার মানদণ্ড কী হবে তাও ধর্ম নির্দেশ করে। ধর্ম মানুষকে মন্দ পথ বা মন্দ অভ্যাস পরিহার করে সৎপথে চলার নির্দেশ দেয়। ধর্ম প্রদত্ত এ জ্ঞান মানুষকে ভালো কাজে উৎসাহ এবং খারাপ কাজে নিরুৎসাহিত করে। এভাবেই ধর্ম সামাজিকীকরণে গুরুত্বপূর্ণ ভূমিকা রাখে। উদ্দীপকে দেখা যায়, মামুন নেশাগ্রস্ত হয়ে পড়লে তার পিতা তাকে নিয়ে ইমাম সাহেবের শরণাপন্ন হন। ইমাম সাহেব মাদকাসক্তির পরিণাম, পরকালে এর শাস্তি ও নৈতিকতার বিষয়ে শিক্ষা দেন এবং বেশকিছু দিন মামুনকে তার সাথে রাখেন। ফলশ্রুতিতে মামুন এখন মাদকাসক্ত থেকে মুক্ত হয়ে স্বাভাবিক জীবনযাপন করছে, যা উপরে আলোচিত সামাজিকীকরণের অন্যতম বাহন ধর্মীয় প্রতিষ্ঠানকে ইঙ্গিত করছে। পরিশেষে বলা যায়, মূলত ইমাম সাহেব কর্তৃক ধর্মীয় উপদেশ ও দিকনির্দেশনা প্রদানই মামুনকে নেশাগ্রস্ত জীবন থেকে সুস্থ এবং স্বাভাবিক জীবনে ফিরিয়ে এনেছে। সুতরাং মামুনের স্বাভাবিক জীবনে ফিরে আসার ক্ষেত্রে ধর্মীয় প্রতিষ্ঠান বাহনটি প্রধান ভূমিকা রেখেছে।"
        }
      ]
    },
    {
      "number": "4",
      "uddipok": "ছকের আলোকে প্রশ্নগুলোার উত্তর দাওঃ",
      "tag": "RB, BB 17",
      "sub_questions": [
        {
          "label": "ক",
          "question": "অণু পরিবার কী?",
          "explanation": "কেবল স্বামী-স্ত্রী অথবা স্বামী-স্ত্রী এবং তাদের অবিবাহিত সন্তানকে নিয়ে গঠিত পরিবার হলো অণু পরিবার।"
        },
        {
          "label": "খ",
          "question": "’সামাজিকীকরণ একটি জীবনব্যাপী প্রক্রিয়া’- বুঝিয়ে লেখো।",
          "explanation": "সামাজিকীকরণ হচ্ছে এমন একটি প্রক্রিয়া যার মাধ্যমে একজন মানব শিশু ক্রমশ সামাজিক মানুষে পরিণত হয়। সামাজিকীকরণ একটি জীবনব্যাপী প্রক্রিয়া। জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ হয়ে থাকে এক্ষেত্রে পরিবার, শিক্ষাপ্রতিষ্ঠান, ধর্মীয় প্রতিষ্ঠান,সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয় ।"
        },
        {
          "label": "গ",
          "question": "উদ্দীপকে '?' চিহ্নিত স্থানে মানবজীবনে প্রভাববিস্তারকারী কোন উপাদানটি বসবে? ব্যাখ্যা করো।",
          "explanation": "উদ্দীপকের ?' চিহ্নিত স্থানে মানবজীবনে প্রভাব বিস্তারকারী সাংস্কৃতিক উপাদানটি বসবে। সামাজিক বিজ্ঞানের অত্যন্ত গুরুত্বপূর্ণ প্রত্যয় হচ্ছে সংস্কৃতি। সাধারণ অর্থে সংস্কৃতি বলতে আমরা নাটক, গান, নৃত্য, আবৃত্তি প্রভৃতি বিনোদনমূলক বিষয়গুলোকে বুঝি। কিন্তু সমাজবিজ্ঞানে সংস্কৃতি প্রত্যয়টি ভিন্ন অর্থে ব্যবহৃত হয়। সমাজতাত্ত্বিক দৃষ্টিকোণ থেকে মানুষ যা কিছু করে ভাই সংস্কৃতি। প্রাকৃতিক ও সামাজিক পরিবেশের সাথে খাপ খাইয়ে চলতে গিয়ে এবং জীবনযাত্রার মানোন্নয়নে মানুষ যা কিছু উদ্ভাবন বা আবিষ্কার করেে তার সবই সংস্কৃতির আওতাভুক্ত। অর্থাৎ সংস্কৃতি হলো সার্বিক জীবনপ্রণালি। সমাজজীবনের বিভিন্ন উপাদানের ভিত্তিতে সংস্কৃতিকে দুই ভাগে ভাগ করা যায় । যথা: বস্তুগত ও অবস্তুগত সংস্কৃতি। মূলত যান্ত্রিকতা ও শিল্পকলার বদৌলতে জীবনযাত্রার মানোন্নয়নের জন্য যে সমস্ত উপাদন বিদ্যমান তাই বস্তুগত সংস্কৃতি। যেমন- ট্রাক্টর, কল-কারখানার যন্ত্রপাতি, ইট, রড, রাস্তাঘাট প্রভৃতি। অন্যদিকে, সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। যেমন- ভাষা, সাহিত্য, ধর্ম, বিশ্বাস প্রভৃতি । উদ্দীপকে '?' চিহ্নিত স্থানের একপাশে কৃষিপ্রযুক্তি, শিল্পপ্রযুক্তি, নির্মাণ প্রযুক্তি, যোগাযোগ প্রযুক্তি তথা বস্তুগত সংস্কৃতি এবং অপরপাশে ভাষা, সাহিত্য, লোকরীতি, শিল্পকলা তথা অবস্তুগত সংস্কৃতিকে নির্দেশ করে যা সংস্কৃতির অবিচ্ছেদ্য অংশ। সুতরাং বলা যায়, উদ্দীপকের '?' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানটি বসবে ।"
        },
        {
          "label": "ঘ",
          "question": "সমাজ ও সভ্যতার বিকাশ সাধনে উক্ত উপাদানটির প্রভাব অনস্বীকার্য— বিশ্লেষণ করো।",
          "explanation": "“সমাজ ও সভ্যতার বিকাশে উক্ত উপাদান তথা সাংস্কৃতিক উপাদানটির প্রভাব অনস্বীকার্য” — উক্তিটি যথার্থ। সমাজবিজ্ঞানীরা সমাজজীবন তথা সমাজ ও সভ্যতার বিকাশ সাধনে অন্যতম গুরুত্বপূর্ণ নিয়ামক হিসেবে সাংস্কৃতিক উপাদানকে চিহ্নিত করেছেন। সংস্কৃতি বলতে সামাজিক নৃবিজ্ঞানীরা মানবসৃষ্ট সব বস্তুগত ও অবস্তুগত উপকরণকে বুঝিয়েছেন। তবে সংস্কৃতির উপাদানগুলোর মধ্যে যা সমাজ ও সভ্যতার বিকাশকে ব্যাপকভাবে প্রভাবিত করে, তা হলো কৃৎকৌশল বা উপাদান কৌশল। জার্মান দার্শনিক কার্ল মার্কস-এর মতে, উৎপাদন কৌশলে পরিবর্তন আসলে উৎপাদন সম্পর্কেও পরিবর্তন আসে, যার প্রভাবে উৎপাদন পদ্ধতিও পরিবর্তিত হয়। আর উৎপাদন পদ্ধতিতে পরিবর্তন আসলে সমাজকাঠামোতে পরিবর্তন আসে। যেমন— সংস্কৃতির অন্যতম উপাদান ভূমিকে কেন্দ্র করে কৃষি সভ্যতার বিকাশ লাভ করে। পরবর্তীতে অষ্টাদশ শতাব্দীর শেষার্ধে শিল্প বিপ্লব সংঘটিত হলে উৎপাদন ব্যবস্থায় মৌলিক পরিবর্তনের সূচনা হয়, যা সমাজকাঠামোয় ব্যাপক পরিবর্তন আনে। উদাহরণস্বরূপ বলা যায়, বিভিন্ন প্রযুক্তি যেমন- কৃষি, শিল্প, নির্মাণ, যোগাযোগ প্রযুক্তি মানুষের জীবন-যাপন প্রক্রিয়াকে গতিশীল করে এগিয়ে নিয়ে যাচ্ছে। উল্লেখ্য যে, সমাজকাঠামোর উক্ত পরিবর্তন তখনই সম্ভবপর হয়েছে যখন মানুষ শিক্ষা, সাহিত্য, শিল্পকলা প্রভৃতি নিয়ে চিন্তার সুযোগ পেয়েছে, যা অবস্তুগত সংস্কৃতির অন্তর্ভুক্ত। উপরের আলোচনা শেষে নিঃসন্দেহে বলা যায়, সমাজ ও সভ্যতার বিকাশে সাংস্কৃতিক উপাদানের প্রভাব অপরিসীম।"
        }
      ]
    },
    {
      "number": "5",
      "uddipok": "সীমু তার বাবা-মার সাথে বিদেশে বসবাস করে। সে দেশে এসে ঢাকা মহিলা সমিতির নাট্যমঞ্চে বাবা-মার সাথে নাটক উপভোগ করার সময় বিদ্যুৎ চলে গেলে বিকল্প ব্যবস্থা হিসেবে কর্তৃপক্ষ জেনারেটরের মাধ্যমে বিদ্যুৎ সরবরাহ করে।",
      "tag": "RB, BB 17",
      "sub_questions": [
        {
          "label": "ক",
          "question": "",
          "explanation": "বিজ্ঞানসম্মত অনুসন্ধানের যুক্তিসংগত উপায়কে বৈজ্ঞানিক পদ্ধতি বলা হয়।"
        },
        {
          "label": "খ",
          "question": "",
          "explanation": "কোনো ব্যক্তি যদি নিজেই নিজেকে হত্যা করে তখন তাকে আত্মহত্যা বলে। ফরাসি সমাজবিজ্ঞানী এমিল ডুর্খেইম-এর মতে, আত্মহত্যা হলো ব্যক্তিগত ঘটনা কিন্তু আত্মহত্যার হার সামাজিক ঘটনা। তিনি বলেন, \"আত্মহত্যা বলতে এমন মৃত্যুকে বোঝায়, যেখানে কোনো ব্যক্তি প্রত্যক্ষ বা পরোক্ষভাবে ইতিবাচক কিংবা নেতিবাচক দৃষ্টিকোণ থেকে মৃত্যুর সিদ্ধান্ত গ্রহণ করে তা বাস্তবায়ন করা।\""
        },
        {
          "label": "গ",
          "question": "",
          "explanation": "উদ্দীপকের সীমু ও তার বাবা-মার নাটক উপভোগ করা অবস্তুগত সংস্কৃতির অন্তর্ভুক্ত। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অবস্তুগত সংস্কৃতি মানুষের সহজাত প্রকৃতির প্রতিফলন ঘটায়। যেমন- মানুষের বিশ্বাস, ভাষা, মূল্যবোধ, গুণাবলি, অভ্যাস, আচার-আচরণ, দৃষ্টিভঙ্গি, পছন্দ-অপছন্দ ইত্যাদি। আমরা কী করছি, কী অনুভব করছি, কী চিন্তা করছি- সবই অবস্তুগত সংস্কৃতির অন্তর্ভুক্ত। এছাড়াও ধর্ম, ভাষা, শিল্প, সাহিত্য, রাজনৈতিক সংগঠন, সামাজিক সংগঠনও অবস্তুগত সংস্কৃতির অংশ। অবস্তুগত সংস্কৃতি বস্তুগত সংস্কৃতি অপেক্ষা ধীরগতিতে চলে এবং সহজে ধ্বংসপ্রাপ্ত হয় না। অবস্তুগত সংস্কৃতির অবদান সাধারণ মানুষ সহজে উপলব্ধি করতে পারে না এবং সংস্কৃতির এই উপাদানটিকে অর্জন করে নিতে হয়। কার্যত অবস্তুগত সংস্কৃতি বলতে মানুষের সব বিমূর্ত সৃষ্টিকে বোঝায়। উদ্দীপকের সীমু তার বাবা-মার সাথে ঢাকা মহিলা সমিতির নাট্যমঞ্চে নাটক উপভোগ করে। নাটক উপভোগ করা বিমূর্ত বিষয়। তাই সীমু ও তার বাবা- মায়ের নাটক উপভোগ করাকে অবস্তুগত সংস্কৃতির অন্তর্ভুক্ত বলা যায়'।"
        },
        {
          "label": "ঘ",
          "question": "",
          "explanation": "উদ্দীপকের সীমু তার বাবা-মার সাথে ঢাকা মহিলা সমিতির নাট্যমঞ্চে নাটক উপভোগ করে। নাটক উপভোগ করা বিমূর্ত বিষয়। তাই সীমু ও তার বাবা- মায়ের নাটক উপভোগ করাকে অবস্তুগত সংস্কৃতির অন্তর্ভুক্ত বলা যায়'। সভ্যতা বলতে মানব সমাজের উন্নততর অবস্থাকে বোঝায়। এটি হলো সমাজ-সংস্কৃতির অপেক্ষাকৃত উন্নত অবস্থার প্রতীক বা অগ্রগতির ফল। নগরজীবনের উদ্ভবের সাথে সাথে সভ্যতার উন্মেষ ঘটে। সুপ্রাচীনকালে মানুষ কৃষিকাজ জানত না। ধীরে ধীরে কৃষিকাজ শুরু করল। উদ্ভব হলো নবোপলীয় অর্থনীতির। তারপর মানুষ নতুন নতুন হাতিয়ার ও যন্ত্রপাতি আবিষ্কার করতে সক্ষম হলো। তারা মৃৎশিল্প, ধাতুবিদ্যা, কৃষি যন্ত্রপাতি, লাঙল, ভার বহনে পশুশক্তির ব্যবহার, ইট, গাড়ির চাকা ইত্যাদি তৈরি করতে শিখল। ফলে সমাজ কাঠামোতে পরিবর্তন সাধিত হয়। উনবিংশ শতাব্দির পর থেকে উড়োজাহাজ, স্যাটেলাইট, কম্পিউটার, জেনারেটর, ইন্টারনেটসহ বিভিন্ন তথ্য প্রযুক্তির আবিষ্কার মানব সমাজকে সভ্যতার চূড়ায় পৌছে দিয়েছে। উদ্দীপকে দেখা যায়, সীমু তার বারা-মার সাথে নাটক উপভোগ করতে ঢাকা মহিলা সমিতির নাট্যমঞ্চে যায়। নাটক উপভোগ করার সময়ে বিদ্যুৎ চলে গেলেও বিকল্প ব্যবস্থা হিসেবে জেনারেটরের মাধ্যমে বিদ্যুৎ সরবরাহ করে নাটক চালিয়ে যাওয়া হয়। কিন্তু আগে এরূপ কোনো ব্যবস্থা ছিল না। বিদ্যুৎ চলে গেলে না আসা পর্যন্ত নাটক বন্ধ থাকত। শুধু প্রযুক্তির কল্যাণে ও সভ্যতার উৎকর্ষতা সাধনের মাধ্যমেই এরূপ বিকল্প ব্যবস্থা রাখা সম্ভব হয়েছে। সুতরাং বলা যায় যে, উদ্দীপকে বিদ্যুতের বিকল্প ব্যবস্থা অর্থাৎ জেনারেটরের মাধ্যমে বিদ্যুৎ সরবরাহ করা সভ্যতার উৎকর্ষতাই প্রমাণ করে।"
        }
      ]
    },
    {
      "number": "6",
      "uddipok": "রনি তার জন্মদিনে একটি বই উপহার পেলো। বইটি পড়ে রনি সমাজের ক্ষুদ্র সংগঠনের উৎপত্তি, বিকাশ, প্রকরণ, কার্যাবলি এবং সমস্যা সম্পর্কে জানতে পারল। সে মানুষের আচার-আচরণ, তাদের পারস্পরিক সম্পর্ক, প্রথা, বিশ্বাস, সংস্কৃতি এবং বিভিন্ন জাতি সম্বন্ধেও জানতে পারে। অবশেষে রনি মানুষের পারিপার্শ্বিক ঘটনাসমূহের কার্যকারণ সম্পর্ক আবিষ্কার করে।",
      "tag": "RB, BB 17",
      "sub_questions": [
        {
          "label": "ক",
          "question": "\"সমাজবিজ্ঞানই একমাত্র বিজ্ঞান যা সমাজ ও সামাজিক সম্পর্ক বিষয়ে অধ্যয়ন করে\"- উক্তিটি কোন সমাজবিজ্ঞানীর?",
          "explanation": "সমাজবিজ্ঞানই একমাত্র বিজ্ঞান যা সমাজ ও সামাজিক সম্পর্ক বিষয়ে অধ্যয়ন করে\"- উক্তিটি আমেরিকান সমাজবিজ্ঞানী রবার্ট এম, ম্যাকাইভার ও চার্লস এইচ. পেজ-এর।"
        },
        {
          "label": "খ",
          "question": "শিক্ষার সমাজবিজ্ঞান বলতে কী বুঝ? ব্যাখ্যা করো।",
          "explanation": "শিক্ষার সমাজবিজ্ঞান হলো শিক্ষা ক্ষেত্রে সমাজতাত্ত্বিক অনুসন্ধানের একটি বিশেষ ক্ষেত্র। শিক্ষাকে সমাজতাত্ত্বিক দৃষ্টিভঙ্গি থেকে পর্যালোচনা বা অনুসন্ধানের উদ্দেশ্যে সমাজবিজ্ঞানের অন্যতম শাখা হিসেবে 'শিক্ষার সমাজবিজ্ঞানের' উৎপত্তি। সমাজবিজ্ঞানের এ শাখাটি শিক্ষা প্রতিষ্ঠানের উদ্দেশ্য, পাঠ্যসূচি, পাঠ্যবিষয় বহির্ভূত নানাবিধ কার্যকলাপ, শিক্ষা ব্যবস্থার প্রশাসনিক দিক,শিক্ষার মাধ্যম, শিক্ষা ব্যবস্থার ধরন, শিক্ষার সাথে সামাজিক শ্রেণির সম্পর্ক এবং শিক্ষা সংশ্লিষ্ট অন্যান্য বিষয় নিয়ে আলোচনা করে। অর্থাৎ শিক্ষা সংশ্লিষ্ট প্রতিটি বিষয়ের সামাজিক দিক নিয়ে শিক্ষার সমাজবিজ্ঞান গভীর অনুসন্ধান করে। এছাড়া এটি সমাজের অন্যান্য বিষয় যেমন- অর্থনীতি, রাষ্ট্রব্যবস্থা, জ্ঞাতিসম্পর্ক ইত্যাদির সাথে শিক্ষার সম্পর্ক নিয়েও পঠন-পাঠন এবং গবেষণা করে।"
        },
        {
          "label": "গ",
          "question": "উদ্দীপকের রনি বই পড়ে যে ক্ষুদ্র সামাজিক সংগঠন সম্পর্কে জানতে পারে তা সমাজবিজ্ঞানের কোন শাখায় আলোচনা করা হয়? ব্যাখ্যা করো।",
          "explanation": "উদ্দীপকের রনি বই পড়ে যে ক্ষুদ্র সামাজিক সংগঠন সম্পর্কে জানতে পারে তা হলো পরিবার। পরিবার ও পরিবার সম্পর্কিত অন্যান্য বিষয় সমাজবিজ্ঞানের অন্যতম শাখা 'পরিবার সমাজবিজ্ঞানে' আলোচনা করা হয়। 'পরিবার সমাজবিজ্ঞান' সমাজবিজ্ঞানের এমন একটি শাখা, যা পরিবারের বিভিন্ন দিক নিয়ে আলোচনা করে। সমাজবিজ্ঞানের এ শাখা পরিবারের উৎপত্তি, প্রকারভেদ, কার্যাবলি, বিকাশ, পরিবর্তনশীলতা, সমাজজীবনে পরিবারের প্রয়োজনীয়তা প্রভৃতি বিষয় নিয়ে অধ্যয়ন করে। এছাড়া পরিবারের বিভিন্ন সমস্যা, পরিবারের সামাজিকীকরণ প্রক্রিয়া ইত্যাদি বিষয়ও সমাজবিজ্ঞানের এই শাখা আলোচনা করে। পাশাপাশি পরিবার গঠিত হওয়ার মূল ভিত্তি বিবাহ ও তার ধরন, প্রকৃতি, রীতিনীতি, আচার- অনুষ্ঠান প্রভৃতি বিষয়ও সমাজবিজ্ঞানের এ শাখার অন্যতম আলোচ্য বিষয়। মোটকথা পরিবারের সাথে সংশ্লিষ্ট সকল বিষয় নিয়েই সমাজবিজ্ঞানের এ শাখা আলোচনা করে। উদ্দীপকে দেখা যায়, রনি জন্মদিনে একটি বই উপহার পায়। বইটি পড়ে সে সমাজের একটি ক্ষুদ্র সংগঠনের উৎপত্তি, বিকাশ, প্রকরণ, কার্যাবলি এবং সমস্যা সম্পর্কে জানতে পারে। সে আরো জানতে পারে মানুষের আচার-আচরণ, পারস্পরিক সম্পর্ক, প্রথা বিশ্বাস, সংস্কৃতি ইত্যাদি সম্বন্দ্বে। তার এ জানার মাধ্যমটি সমাজবিজ্ঞানের অন্যতম শাখা পরিবার সমাজবিজ্ঞানকেই নির্দেশ করে। কারণ সমাজের সবচেয়ে ক্ষুদ্র সামাজিক সংগঠন হচ্ছে পরিবার। উপরের আলোচনা শেষে বলা যায়, রনি যে ক্ষুদ্র সামাজিক সংগঠন সম্পর্কে জানতে পারে, তা সমাজবিজ্ঞানের অন্যতম শাখা পরিবার সমাজবিজ্ঞানে আলোচনা করা হয়।"
        },
        {
          "label": "ঘ",
          "question": "উদ্দীপকে উল্লিখিত বিষয়টি মানব সমাজের সামগ্রিক পাঠ- বিশ্লেষণ করো।",
          "explanation": "উদ্দীপকে উল্লিখিত বিষয়টি সামাজিক বিজ্ঞানের নবীনতম শাখা সমাজবিজ্ঞানকে নির্দেশ করে। এ কথা অনস্বীকার্য যে, বিষয়টি মানব সমাজের সামগ্রিক পাঠ। সমাজবিজ্ঞান শব্দটির ইংরেজি প্রতিশব্দ Sociology, যা ল্যাটিন শব্দ Socius (অর্থ-সমাজ) ও গ্রিক শব্দ Logos (অর্থ-বিজ্ঞান বা বিশেষ জ্ঞান) থেকে উৎপত্তি লাভ করেছে। তাই উৎপত্তিগত অর্থে বলা যায়, সমাজ সম্পর্কিত বিশেষ জ্ঞানই সমাজবিজ্ঞান। পারিভাষিক অর্থে বলা যায়, সমাজবিজ্ঞান হলো ঐ বিজ্ঞান যা সমাজের সাথে সম্পর্কিত সব বিষয় নিয়ে বিজ্ঞানভিত্তিক আলোচনা করে। সমাজবিজ্ঞানের আলোচনার পরিধি ব্যাপক। বস্তুত মানব সমাজের এমন কোনো দিক নেই যা সমাজবিজ্ঞানে আলোচিত হয়নি। মানুষের ব্যক্তিগত জীবন থেকে শুরু করে সামাজিক, রাজনৈতিক, অর্থনৈতিক, সাংস্কৃতিক প্রভৃতি দিক নিয়ে সমাজবিজ্ঞান পুঙ্খানুপুঙ্খ অধ্যয়ন করে। সমাজবিজ্ঞানের আলোচনার ব্যাপকতার কারণে শাস্ত্রটিকে বিভিন্ন শাখায় বিভক্ত করে বিষয়বস্তু নির্ধারণ করে দেওয়া হয়েছে। যেমন- 'ঐতিহাসিক সমাজবিজ্ঞান' সমাজের অতীত ইতিহাস নিয়ে, 'পরিবার সমাজবিজ্ঞান' পরিবারের বিভিন্ন দিক নিয়ে, 'নগর সমাজবিজ্ঞান' নগরের স্বরূপ, 'গ্রামীণ সমাজবিজ্ঞান' গ্রামের স্বরূপ, 'ধর্মের সমাজবিজ্ঞান' ধর্মের বিভিন্ন দিক নিয়ে আলোচনা করে। এমনিভাবে সমাজবিজ্ঞানের আরও বহু শাখা রয়েছে যেগুলো সমাজের বিভিন্ন বিষয়কেন্দ্রিক আলোচনা করে। কার্যত সমাজবিজ্ঞানের আলোচনায় মানবসমাজের সাথে জড়িত সব বিষয়ই আলোচিত হয়। এ কারণেই সমাজবিজ্ঞানকে মানবসমাজের সামগ্রিক পাঠ বলা হয়। উপরের আলোচনা শেষে বলা যায়, সমাজবিজ্ঞান মানবসমাজের সামগ্রিক পাঠ, এ ব্যাপারে সন্দেহের অবকাশ নেই।"
        }
      ]
    },
    {
      "number": "7",
      "uddipok": "গামেন্টস শ্রমিক সোহেল দিনরাত কাজ করেও যে বেতন পায় তাতে তার সংসার চালাতে কষ্ট হয়। সময়েও প্রয়োজনীয় জিনিসপত্র কিনতে পারেনি। অন্যদিকে মালিক মুনাফার টাকা দিয়ে নতুন গার্মেন্টস ফ্যাক্টরি খুলছে। বর্তমানে তার সহকর্মীরা লক্ষ করে যে, পূর্বের তুলনায় সোহেলের কাজের গতি অনেক কমে গেছে। কাজে মন নেই। সবসময় মনমরা হয়ে থাকে।",
      "tag": "RB, BB 17",
      "sub_questions": [
        {
          "label": "ক",
          "question": "Das Kapital' গ্রন্থের লেখক কে?",
          "explanation": "Das Kapital গ্রন্থের লেখক জার্মান দার্শনিক, অর্থনীতিবিদ ও সমাজবিজ্ঞানী কার্ল মার্কসর।"
        },
        {
          "label": "খ",
          "question": "ছেলের সাথে বাবার সম্পর্ক কোন ধরনের আতিসম্পর্ককে নির্দেশ করে? বুঝিয়ে লেখ",
          "explanation": "ছেলের সাথে বাবার সম্পর্ক জৈবিক বা রক্তসম্পর্কীয় জ্ঞাতিসম্পর্ককে নির্দেশ করে। জৈবিক বা রক্তের সম্পর্ক যাদের মধ্যে বিদ্যমান তাদের মধ্যকার সম্পর্ককে জৈবিক বা রক্তসম্পর্কীয় জ্ঞাতিসম্পর্ক বলা হয়। এ সম্পর্ক জন্মগতভাবে হয়ে থাকে। যেমন; বাবা-মা, ভাই-বোন, চাচা-মামা, খালা-ফুফু প্রমুখ ব্যক্তি সবাই জৈবিক বা রক্তসম্পর্কিত বন্ধনে আবদ্ধ। জৈবিক বা রক্তসম্পর্কিত জ্ঞাতিসম্পর্ক আবার দুই ধরনের। এগুলোর মধ্যে রৈখিক জ্ঞাতিসম্পর্ক (Linear Kinship) বলতে একই রেখাসূত্রে বাধা সম্পর্ককে বোঝায়। উদাহরণস্বরূপ বলা যায়, দাদ্য-বাবা-ছেলে। অন্যদিকে, পার্শ্বিক জ্ঞাতিসম্পর্ক (Lateral Kinship) বলতে একজন যোগসূত্রকারী আতির মাধ্যমে স্বাপিত সম্পর্ককে বোঝায়। উদাহরণস্বরূপ বলা যায়, 'ক' ব্যক্তি তার দাদার ভাইয়ের সাথে যুক্ত তার দাদার মাধ্যমে"
        },
        {
          "label": "গ",
          "question": "উদ্দীপকে মালিকের নতুন ফ্যাক্টরি খোলা কার্ল মার্কস-এর কোন তত্ত্বের সাথে সাদৃশ্যপূর্ণ? ব্যাখ্যা করো",
          "explanation": "উদ্দীপকে মালিকের পতুল ফ্যাক্টয়ি খোলা ফার্ল মার্কস-এয় উদ্বৃত্ত শূন্য তত্ত্বের সাথে সাদৃশ্যপূর্ণ। জার্মান দার্শনিক কার্ল মার্কসের অন্যতম তাত্ত্বিক অবদান হলো উদ্বৃত মূল্য তত্ত্ব। মার্কস-এর মতে, অন্যান্য পণ্যের মতো মানুষের শ্রমশক্তিও একটি পণ্য। শ্রমশক্তির দ্বিবিধ মূল্য রয়েছে। যথা- বিনিময় মূল্য এবং ব্যবহারিক মূল্য। শ্রম সংগ্রহ করার জন্য শ্রমিককে যে মূল্য দেওয়া হয় সেটি হলো বিনিময় মূল্য। আর এ শ্রমের ফলে সৃষ্ট দ্রব্যাদি বাজারজাত করে পুঁজিপতিরা যে মূল্য অর্জন করে সেটি হলো শ্রমের ব্যবহারিক মূল্য। মার্কস বলেন, শ্রমের বিনিময় ও ব্যবহারিক মূল্যের মধ্যে যে পার্থক্য বিদ্যমান তাই হলো উদ্বৃত্ত মূল্য। মালিক শ্রেণি এ উদ্বৃত্ত মূল্য আত্মসাৎ করে পুনরায় পুঁজি হিসেবে ব্যবহার করে বিধায় শ্রমিক শ্রেণি তার শ্রমে অর্জিত মুনাফা থেকে বঞ্চিত হয়। উদ্দীপকে দেখা যায়, গার্মেন্টস শ্রমিক সোহেল দিনরাত কাজ করেও যে বেতন পায় তাতে তার সংসার চালাতে কষ্ট হয়। অন্যদিকে তারই শ্রমের বিনিময়ে অর্জিত মুনাফার টাকা দিয়ে মালিক নতুন ফ্যাক্টরি খুলছে। ফলাফলস্বরূপ, সোহেলের মত সাধারণ শ্রমিক শ্রেণি তার শ্রমে অর্জিত মুনাফা অর্থাৎ ব্যবহারিক মূল্য থেকে বঞ্চিত হচ্ছে। সুতরাং বলা যায় যে, উদ্দীপকে বর্ণিত বিষয়টি কার্ল মার্কস-এর উদ্বৃত্ত মূল্য তত্ত্বের সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে সোহেলের কাজের গতি কমে যাওয়া ও আচরণ পরিবর্তনের তাত্ত্বিক কারণ বিশ্লেষণ করো।",
          "explanation": "উদ্দীপকে উল্লিখিত সোহেলের কাজের গতি কমে যাওয়া ও আচরণ পরিবর্তনের তাত্ত্বিক কারণ হলো বিচ্ছিন্নতাবোধ'। উনিশ শতকের বিশিষ্ট জামান দার্শনিক কার্ল মার্কসের দর্শনের অন্যতম উপজীব্য হলো, বিচ্ছিন্নতাবোধ। এটি এমন একটি সামাজিক মনস্তাত্ত্বিক অবস্থা, যা পুঁজিবাদী উৎপাদন ব্যবস্থায় সৃষ্টি হয়। এই উৎপাদন ব্যবস্থায় পুঁজিপতি অধিক মুনাফা লাভের আশায় বেশি বিনিয়োগ করতে থাকে এবং উচ্চ হারে শ্রমিকের শ্রম ক্রয় করতে থাকে। এভাবে চলমান উৎপাদন প্রক্রিয়ায় নিয়োজিত শ্রমিক একপর্যায়ে উৎপাদনে উৎসাহ হারিয়ে উৎপাদিত বস্তু ও উৎপাদন প্রক্রিয়া থেকে বিচ্ছিন্ন হয়ে পড়ে। ফলে ধীরে ধীরে শ্রমিক তাঁর নিজ থেকে এবং একপর্যায়ে সমাজ থেকেও বিচ্ছিন্ন হয়ে যায়। এটাই মার্কসের বিচ্ছিন্নতাবোধ তত্ত্বের মূলকথা। উদ্দীপকে উল্লিখিত গার্মেন্টস শ্রমিক সোহেলের সার্বিক অবস্থার সাথে কার্ল মার্কসের বিচ্ছিন্নতাবোধ তত্ত্বের সামঞ্জস্যতা বিদ্যমান। মূলত বিচ্ছিন্নতাবোধের কারণেই সোহেলের সহকর্মীরা লক্ষ করে যে, সোহেলের কাজের গতি অনেক কমে গেছে। কাজের ক্ষেত্রে তার আগের মতো মন নেই। সব সময়ই সে মনমরা হয়ে থাকে। উপরের আলোচনার প্রেক্ষিতে বলা যায়, উদ্দীপকে উল্লিখিত সোহেলের আচরণের পরিবর্তন কার্ল মার্কসের বিচ্ছিন্নতাবোধ তত্ত্ব দ্বারা ব্যাখ্যা করা যায়"
        }
      ]
    },
    {
      "number": "8",
      "uddipok": "",
      "tag": "RB, BB 17",
      "sub_questions": [
        {
          "label": "ক",
          "question": "একটি শিশুর সামাজিকীকরণের প্রধান মাধ্যম কোনটি?",
          "explanation": "একটি শিশুর সামাজিকীকরণের প্রধান মাধ্যম হলো পরিবার।"
        },
        {
          "label": "খ",
          "question": "'শিশুর রক্ষণাবেক্ষণ পরিবারের অন্যতম কাজ'- বুঝিয়ে দাও",
          "explanation": "শিশুর রক্ষণাবেক্ষণ করাই পরিবারের প্রধান বা মুখ্য কাজ। শিশুর রক্ষণাবেক্ষণ ও পরিচর্যার ক্ষেত্রে পরিবার গুরুত্বপূর্ণ ভূমিকা পালন করে থাকে। শিশু অবস্থায় সবাই খুব অসহায় থাকে। ফলে, নানারকম বিপদ-আপদ ও দুর্ঘটনায় আক্রান্ত হওয়ার সম্ভাবনা বেশি থাকে। যেমন- দুর্ঘটনার শিকার হওয়ার ফলে শিশুর জীবন বিপন্ন হতে পারে, কোনো কারণে শিশু ভয় পেলে তার মানসিক ভারসাম্যও হারাতে পারে। এক্ষেত্রে সম্ভাব্য বিপদ-আপদ থেকে শিশুদের রক্ষা করা তথা তাদের নিরাপত্তা নিশ্চিত করা পরিবারের অন্যতম প্রধান কাজ।"
        },
        {
          "label": "গ",
          "question": "উদ্দীপকের ছকের \"?\" চিহ্নিত স্থানে সামাজিক সংগঠনের কোন বিষয়টিকে নির্দেশ করেছে? ব্যাখ্যা করো।",
          "explanation": "উদ্দীপকে ছকের'?' চিহ্নিত স্থান সামাজিক সংগঠনের অন্যতম প্রতিপাদ্য বিষয় জ্ঞাতিসম্পর্ককে নির্দেশ করা হয়েছে। জ্ঞাতিসম্পর্ক মানবজীবনের একটি নিয়ন্ত্রিত প্রথা। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজ কাঠামোর চাবিকাঠি। জ্ঞাতিসম্পর্কের ইংরেজি প্রতিশব্দ হলো 'Kinship'। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো সমাজে সামাজিক সম্পর্ক বা সংগঠনের মূলে রয়েছে এই জ্ঞাতিসম্পর্ক। আমাদের পূর্বপুরুষের সাথে জৈবিক বন্ধন, পরিবারের বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আধুনিক সমাজব্যবস্থায় রক্ত ও বৈবাহিক সম্পর্ক অপেক্ষা কৃত্রিম আনুষ্ঠানিকতাই জ্ঞাতিসম্পর্কের ভিত্তি হিসেবে কাজ করে মোটকথা রক্তসম্পর্কিত, বৈবাহিক, প্রথাগত ও কাল্পনিক বন্ধনের মাধ্যমেই জ্ঞাতিসম্পর্কের সৃষ্টি হয়। উদ্দীপকের ছকেও এ চারটি বিষয়কে উল্লেখ করা হয়েছে।উপরের আলোচনা থেকে প্রতীয়মান হয় যে, উদ্দীপকের ছকে উল্লিখিত \"?\" চিহ্নিত স্থানে জ্ঞাতিসম্পর্ক প্রত্যয়টি বসবে।"
        },
        {
          "label": "ঘ",
          "question": "সমাজজীবনে উক্ত বিষয়টি কতটুকু প্রভাব ফেলে? বিশ্লেষণ করো।",
          "explanation": "সমাজজীবনে সামাজিক সম্পর্ক নির্ণয়ে উক্ত বিষয় অর্থাৎ, জ্ঞাতিসম্পর্ক গুরুত্বপূর্ণ প্রভাব ফেলে। সমাজজীবনে জ্ঞাতিরা সামাজিক মূল্যবোধ জাগ্রত করার জন্য শিশুকে প্রেরণা দিয়ে থাকে। জ্ঞাতিরাই শিশুকে পারিবারিক ঐতিহ্য অক্ষুণ্ণ রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। এদেশের মানুষের অর্থনৈতিক যোগানের অন্যতম বাহন হচ্ছে ভূমি। ভূমি ক্রয়-বিক্রয়, বর্গা দেওয়া ইত্যাদি ক্ষেত্রে জ্ঞাতিদের মধ্যে লেনদেন এক তাৎপর্যপূর্ণ ভূমিকা পালন করে। জমি ক্রয়-বিক্রয় বা হস্তান্তর সাধারণত জ্ঞাতিগোষ্ঠীর মধ্যেই হয়ে থাকে। কেননা জ্ঞাতিগোষ্ঠীর কাছে জমি বিক্রয় করলে তা পুনরায় ফেরত পাওয়ার আশা থাকে। টাকা-পয়সা হাওলাত ও ঋণ গ্রহণের ক্ষেত্রেও জ্ঞাতিগোষ্ঠীর সাহায্য পাওয়া যায়। গ্রামের কৃষক পরিবারের মধ্যে অনেকেরই কৃষি উপকরণ, যেমন- বলদ, লাঙল, জোয়াল, মই ইত্যাদি থাকে না। এক্ষেত্রে তারা এগুলো জ্ঞাতিদের কাছ থেকে সংগ্রহ করে থাকে। শ্রমিক নিয়োগের ক্ষেত্রেও জ্ঞাতিদের প্রাধান্য দেওয়া হয়। তাছাড়া তারা তুলনামূলকভাবে বিশ্বস্ত হয়। রাজনৈতিক প্রেক্ষাপটেও জ্ঞাতিদের ভূমিকা খুবই গুরুত্বপূর্ণ। বিভিন্ন নির্বাচনের সময় দেখা যায়, যে প্রার্থীর জ্ঞাতিগোষ্ঠী বেশি তিনি সহজে জয় লাভ করেন। অনেকেই ক্ষমতা পাওয়ার আশায় এবং অধিক সমর্থন লাভের আশায় বড় বড় জ্ঞাতিগোষ্ঠীদের মধ্যে ছেলেমেয়েদের বিয়ে দিয়ে জ্ঞাতিসম্পর্ক বৃদ্ধি করে থাকেন। পরিশেষে বলা যায়, আমাদের সমাজজীবনে জ্ঞাতিসম্পর্কের ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "9",
      "uddipok": "মি. 'X' হঠাৎ অসুস্থ হলে উপজেলা স্বাস্থ্য কমপ্লেক্সে নিয়ে যাওয়া হয়। অপারেশন করার পূর্বেই চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এরপর তিনি বিভিন্ন যন্ত্রপাতি ব্যবহারের মাধ্যমে সফলভাবে 'অপারেশন সম্পন্ন করেন। পাঁচ বছর আগেও মানুষকে চিকিৎসা সেবা নিতে বিভাগীয় শহরে যেতে হতো।",
      "tag": "DIC 24,RB, BB 17",
      "sub_questions": [
        {
          "label": "ক",
          "question": "'Social Deviance' এর বাংলা প্রতিশব্দ কী?",
          "explanation": "'Social Deviance'-এর বাংলা প্রতিশব্দ হলো সামাজিক বিচ্যুতি।"
        },
        {
          "label": "খ",
          "question": "অপরাধ দমনে গণমাধ্যমের ভূমিকা কী? বর্ণনা করো।",
          "explanation": "অপরাধ দমনে গণমাধ্যমের ভূমিকা খুবই তাৎপর্যপূর্ণ। গণমাধ্যমের দ্বারা অপরাধের ক্ষতিকর দিকগুলো প্রচার করে গণসচেতনতা সৃষ্টি করা যায়। গণমাধ্যমের প্রচারণার ফলে অপরাধ ও অপরাধীর প্রতি জনগণের ঘৃণার সৃষ্টি হয় এবং দক্ষতা, সততা, সুবিচার ও আইনের প্রতি জনগণকে শ্রদ্ধাশীল করে তোলে। রেডিও, টেলিভিশন, পত্র-পত্রিকা, সিনেমা ও নাটক ইত্যাদিতে অপরাধ প্রতিরোধমূলক ছবি বা ডকুমেন্টারি প্রচারের মাধ্যমে অপরাধ প্রতিরোধে গণমাধ্যমের ইতিবাচক প্রভাব পরিলক্ষিত হয়।"
        },
        {
          "label": "গ",
          "question": "উদ্দীপকের উল্লেখিত বিষয়টি সমাজতাত্ত্বিক কোন প্রত্যয়কে নির্দেশ করছে? উক্ত প্রত্যয়টি ব্যাখ্যা করো।",
          "explanation": "উদ্দীপকের ড. জামানের চিকিৎসার ক্ষেত্রে সামাজিক পরিবর্তনের প্রযুক্তিগত কারণটির প্রভাব পরিলক্ষিত হয়েছে। আধুনিক যান্ত্রিক ও প্রযুক্তিগত বিকাশ উন্নত জীবনযাপন প্রক্রিয়া, ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজ ব্যবস্থার অন্তর্ভুক্ত ব্যক্তির আহার বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তিবিদ্যার প্রভাব লক্ষ করা যায়। প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। বিশেষ করে রোগ নির্ণয়, চিকিৎসা পদ্ধতি, সার্জারি ইত্যাদি কাজে আধুনিক যন্ত্রপাতির ব্যবহার দিনদিন বৃদ্ধি পাচ্ছে। উদ্দীপকে দেখা যায়, ড. জামানের অপারেশন করার পূর্বে চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এছাড়া সার্জারির সময় চিকিৎসক বিভিন্ন যন্ত্রপাতির ব্যবহারের মাধ্যমে তার অপারেশন সফলভাবে সম্পন্ন করেন, যা পাঠ্যবইয়ে উল্লেখিত সামাজিক পরিবর্তনের যান্ত্রিকীকরণের প্রভাবকে নির্দেশ করে। তাই বলা যায় যে, ড. জামানের চিকিৎসায় সামাজিক পরিবর্তনের প্রযুক্তিগত কারণ পরিলক্ষিত হয়েছে।"
        },
        {
          "label": "ঘ",
          "question": "\"উদ্দীপকের কারণটিই সামাজিক পরিবর্তনের একমাত্র কারণ নয়”- বিশ্লেষণ করো।",
          "explanation": "\"উদ্দীপকের কারণ তথা প্রযুক্তিগত কারণই সামাজিক পরিবর্তনের একমাত্র কারণ নয়\"- এ বক্তব্যের সাথে আমি একমত পোষণ করি। উদ্দীপকে ড. জামানের অপারেশনে আধুনিক যন্ত্রপাতির ব্যবহার পরিলক্ষিত হয়েছে। আর সমাজ ব্যবস্থায় এ যান্ত্রিকতার ব্যবহার সামাজিক পরিবর্তনের অন্যতম কারণ। এটি ছাড়াও সামাজিক পরিবর্তনের আরো অনেক কারণ রয়েছে। যেমন- সামাজিক পরিবর্তনের অন্যতম কারণ হিসেবে জৈব উপাদানের গুরুত্ব অনস্বীকার্য। সামাজিক পরিবর্তনের গতি-প্রকৃতি জনসংখ্যার আয়তন, গঠন, বিন্যাস ও প্রকৃতির দ্বারা বহুলাংশে প্রভাবিত হয়। বিশেষ করে জনসংখ্যার হ্রাস-বৃদ্ধি, গঠন কাঠামো প্রভৃতির পরিবর্তন সমাজের বিভিন্ন প্রথা প্রতিষ্ঠানের মধ্যে পরিবর্তন এনে দেয়। প্রাকৃতিক পরিবেশের ক্ষেত্রে পরিবর্তনও সামাজিক ক্ষেত্রে ব্যাপক প্রভাব ফেলে। প্রাকৃতিক দুর্যোগ, আবহাওয়া, জলবায়ু, ভূমির উর্বরতাশক্তি প্রভৃতির প্রভাবে ব্যাপক পরিবর্তন সাধিত হয়। অর্থনৈতিক কারণ ও ধর্মীয় প্রভাবেও সমাজে পরিবর্তন সাধিত হয়। এছাড়া সামাজিক পরিবর্তনের আরও কতিপয় কারণ হলো মনস্তাত্ত্বিক উপাদান, সাংস্কৃতিক উপাদান, রাজনৈতিক কারণ, বিদেশি সংস্কৃতির প্রভাব ইত্যাদি। উপরের আলোচনা থেকে প্রতীয়মান হয় যে, প্রযুক্তিগত পরিবর্তনই সামাজিক পরিবর্তনের একমাত্র কারণ নয়, বরং এর পেছনে আরও অনেক কারণ বিদ্যমান।..."
        }
      ]
    },
    {
      "number": "10",
      "uddipok": "",
      "tag": "RB, BB 17",
      "sub_questions": [
        {
          "label": "ক",
          "question": "Caste কী?",
          "explanation": "Caste শব্দের অর্থ বংশ বা বংশগত গুণাবলি। এর দ্বারা জাতিবর্ণ প্রথাকে বোঝায়।"
        },
        {
          "label": "খ",
          "question": "সামাজিক পরিবর্তনে 'তথ্য প্রযুক্তির প্রভাব' কীরূপ? ব্যাখ্যা কর।",
          "explanation": "সামাজিক পরিবর্তনে 'তথ্য প্রযুক্তির' গুরুত্বপূর্ণ প্রভাব অপরিসীম। তথ্য প্রযুক্তি সামাজিক পরিবর্তনের অন্যতম উপাদান হিসেবে ভূমিকা রেখে চলছে। এর উন্নতি ও প্রসার সামাজিক মনোভাব, প্রথা বা প্রতিষ্ঠানকে ধারাবাহিকভাবে প্রভাবিত করে। বর্তমানে স্যাটেলাইট প্রযুক্তি আবিষ্কার, কেবল প্রযুক্তি, ডিজিটাল প্রযুক্তি, অপটিক্যাল ফাইবার, ইন্টারনেট প্রভৃতি আবিষ্কার বিশ্বব্যাপী তথ্য যোগাযোগের ক্ষেত্রে বৈপ্লবিক পরিবর্তন সাধন করেছে। তাই বলা যায় যে, তথ্য প্রযুক্তি সামাজিক পরিবর্তনে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে ছকের'?' চিহ্নিত স্থানে সমাজতাত্ত্বিক কোন প্রত্যয়টি নির্দেশিত হয়েছে? ব্যাখ্যা কর।",
          "explanation": "উদ্দীপকে ছকের '?' চিহ্নিত স্থানে অন্যতম সমাজতাত্ত্বিক প্রত্যয় সামাজিক স্তরবিন্যাস নির্দেশিত হয়েছে। সামাজিক স্তরবিন্যাস হচ্ছে এমন এক প্রক্রিয়া যার মাধ্যমে সমাজের ব্যক্তি ও গোষ্ঠীকে অন্যান্য আরও কিছু বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। এককথায় সামাজিক স্তরবিন্যাস হলো সমাজের বিভিন্ন গোষ্ঠী বা শ্রেণির উঁচু-নীচু অবস্থান বা বিন্যাস ব্যবস্থা। সমাজবিজ্ঞানী ম্যাকাইভার এবং পেজ বলেন, 'সামাজিক স্তরবিন্যাস বলতে মর্যাদা অনুযায়ী স্তরবিভাগকে বোঝায়। দার্শনিক কার্ল মার্কস-এর মতানুসারে অর্থনীতির মানদণ্ডে সমাজের মানুষের যে ভেদাভেদ সেটাই সামাজিক স্তরবিন্যাস। অথবা উৎপাদনের উপকরণের মালিকানার ভিত্তিতে মানুষ যে ভেদাভেদ সেটাই সেটাই সামাজিক স্তরবিন্যাস। সামাজিক স্তরবিন্যাস সমাজ বা কালভেদে আলাদা হতে পারে। ঐতিহাসিক দৃষ্টিকোণ থেকে সামাজিক স্তরবিন্যাসের ধরণগুলোকে পর্যালোচনা করে সমাজবিজ্ঞানীরা চারটি ধরনের কথা বলেছেন যথা; ১. দাসপ্রথা, ২. এস্টেট প্রথা, ৩. জাতিবর্ণ, ৪. সামাজিক শ্রেণি ও মর্যাদা গোষ্ঠী। উদ্দীপকে উল্লিখিত ছকে সামাজিক স্তরবিন্যাসের এ চারটি প্রকারভেদই বর্ণিত হয়েছে। সুতরাং বলা যায় যে, উদ্দীপকের \"?\" স্থানে সামাজিক স্তরবিন্যাস প্রত্যয়টিই নির্দেশিত হয়েছে।"
        },
        {
          "label": "ঘ",
          "question": "উক্ত সমাজতাত্ত্বিক প্রত্যয়টি ছাড়া পৃথিবীর কোনো সমাজকে কল্পনা করা যায় না।\" তুমি কি এ বক্তব্যের সাথে একমত? তোমার মতামতের সপক্ষে যুক্তি দাও।",
          "explanation": "উত্ত সমাজতাত্ত্বিক প্রত্যয় তথা সামাজিক স্তরবিন্যাস ছাড়া পৃথিবীর কোনো সমাজকে কল্পনা করা যায় না\"- আমি এ বক্তব্যের সাথে একমত। সামাজিক স্তরবিন্যাস হলো চিরন্তন ও সর্বজনীন। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে। মানব সভ্যতার ইতিহাসে এমন কোনো সমাজব্যবস্থার পরিচয় পাওয়া যায় না যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের জীবনেও দলপতির প্রভাব প্রতিপত্তি প্রতিষ্ঠিত ছিল। এসব প্রভাব প্রতিপত্তিকে কেন্দ্র করে কিছুসংখ্যক ব্যক্তি অধিকতর সুযোগ-সুবিধা ভোগ করতো। এজন্য স্তরবিন্যাসমুক্ত সমাজ কল্পনাতীত। কালের বিবর্তনের ধারায় সামাজিক স্তরবিন্যাসের আকৃতি প্রকৃতিতে পরিবর্তন ঘটছে। যুগে যুগে স্তরবিন্যাসের রূপরেখা পরিবর্তিত হচ্ছে। কিন্তু স্তরবিন্যাস কখনো বিলুপ্ত হয়নি। বাস্তবে বৈষম্যহীন বা শ্রেণিহীন সমাজব্যবস্থা কল্পনা করা যায় না। সব সমাজেই কম-বেশি স্তরবিন্যাস লক্ষ করা যায়। প্রাচীন তথা আদিমযুগের যুথবদ্ধ সমাজ থেকে বর্তমানের আধুনিক শিল্পসমাজ সর্বত্র সামাজিক স্তরবিন্যাস প্রক্রিয়াটি বিদ্যমান ছিল এবং আছে। স্তরবিহীন কোনো সমাজ নেই। অর্থ-সম্পদ, মেধা, বংশ, পেশা, বয়স, লিজা, ক্ষমতা, শিক্ষা এর কোনো না কোনো একটির ভিত্তিতে সমাজকে স্তরায়িত করা যায়। এ সম্পর্কে জন মিলার বলেন- শ্রেণি, পদমর্যাদা, সামাজিক উঁচুনিচু ভেদাভেদ সর্বজনীন। ক্রমান্বয়ে সামাজিক আবর্তন-বিবর্তন ও পরিবর্তনের ফলে তা সম্পত্তির মালিকানা ও পদমর্যাদার ওপর নির্ভর করে। উপরের আলোচনার প্রেক্ষিতে বলা যায় যে, সামাজিক স্তরবিন্যাস চিরন্তন ও সর্বজনীন। আর এটি সব সমাজেই বিদ্যমান। সুতরাং প্রশ্নোক্ত উক্তিটি যথার্থ ও সঠিক।"
        }
      ]
    },
    {
      "number": "11",
      "uddipok": "মি. সাকিব চৌধুরী একটি বাণিজ্যিক প্রতিষ্ঠানের ব্যবস্থাপক। মালামাল ক্রয়ে তিনি প্রকৃত মূল্যের চেয়ে বেশি মূল্য দেখিয়ে প্রতিষ্ঠানের প্রচুর টাকা আত্মসাৎ করেন। অপরদিকে বস্তিতে বসবাসরত স্বামীহারা হাজেরা খাতুন নিজের সন্তানদের জন্য খাদ্যের জোগাড় না করতে পেরে মালিকের বাসা থেকে চাল-ডাল চুরির অপরাধে পুলিশ কর্তৃক ধৃত হন।",
      "tag": "RB, BB 17",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "কাঙ্ক্ষিত বা বাছিত পরিবর্তনই হলো সামাজিক প্রগতি।"
        },
        {
          "label": "খ",
          "question": "\"সকল সমাজই ছিল স্তরায়িত\" ব্যাখ্যা কর।",
          "explanation": "সামাজিক স্তরবিন্যাস চিরন্তন ও সর্বজনীন। মানব সভ্যতার ইতিহাসে এমন কোনো সমাজ খুঁজে পাওয়া যায় না যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব-প্রতিপত্তি প্রতিষ্ঠিত ছিল। এসব প্রভাব- প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। এ কারণেই বলা হয়, সকল সমাজই ছিল স্তরায়িত।"
        },
        {
          "label": "গ",
          "question": "উদ্দীপকের মি. সাকিব চৌধুরীর অপরাধ কী ধরনের? ব্যাখ্যা কর।",
          "explanation": "উদ্দীপকে মি. সাকিব চৌধুরীর অপরাধটি হলো 'ভদ্রবেশী অপরাধ'। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের মি. সাকিব চৌধুরী তার কর্মরত প্রতিষ্ঠানের জন্য ক্রয়কৃত দ্রব্যসামগ্রী প্রকৃত মূল্যের চেয়ে বেশি মূল্য দেখিয়ে প্রচুর টাকা আত্মসাৎ করেন। যা একটি শাস্তিমূলক অপরাধ। অথচ অফিসের কাগজপত্র এমনভাবে তৈরি করেন যা থেকে মি. সাকিব চৌধুরীর এ প্রতারণা প্রমাণের কোনো উপায় নেই। তাই, উপরের আলোচনা অনুযায়ী এটি একটি ভদ্রবেশী অপরাধ"
        },
        {
          "label": "ঘ",
          "question": "উদ্দীপকের মি. সাকিব চৌধুরীর এবং হাজেরা খাতুনের অপরাধের সামাজিক প্রেক্ষাপট ভিন্ন- উক্তিটির মূল্যায়ন করো।",
          "explanation": "উদ্দীপকের মি, সাকিব চৌধুরীর এবং হাজেরা খাতুনের অপরাধের। সামাজিক প্রেক্ষাপট ভিন্ন- উক্তিটি যথার্থ। উদ্দীপকের বাণিজ্যিক প্রতিষ্ঠানের ব্যবস্থাপক মি. সাকিব চৌধুরী এবং বস্তিবাসী হাজেরা খাতুন উভয়েই আইনের চোখে অপরাধী। কিন্তু উভয়ের অপরাধের সামাজিক প্রেক্ষাপট ভিন্ন। উদ্দীপকের মি. সাকিব চৌধুরীর অপরাধে লিপ্ত হওয়ার কোনো প্রয়োজন না থাকা সত্ত্বেও তিনি ভদ্রবেশী অপরাধে লিপ্ত। এর পিছনের কারণ হিসেবে তার সামাজিক মূল্যবোধের অবক্ষয় ও উচ্চাভিলাষী জীবনের স্বপ্নকেই দায়ী করা যায়। একটা সময় ছিল যখন একজন ধনীর চেয়ে একজন সৎ ব্যক্তির সামাজিক মর্যাদা বেশি ছিল। কিন্তু এখন সৎ ও নিষ্ঠাবান ব্যক্তিদেরকে শ্রদ্যা করলেও তাদেরকে সবাই। বোকা ভাবে। আবার অনেকেই রাতারাতি নিজেকে সমাজের উচ্চ ও মর্যাদাবান শ্রেণিতে উন্নীত করতে চায়। ফলে অপরাধমূলক কর্মকাণ্ডে জড়িয়ে বিভিন্ন অসৎ উপায়ে টাকা রোজগারের অসুস্থ প্রতিযোগিতায় লিপ্ত। হয়। যেমনটা উদ্দীপকের মি. সাকিব চৌধুরী করেছেন। অন্যদিকে হাজেরা খাতুন-এর অপরাধের প্রেক্ষাপট সম্পূর্ণ ভিন্ন। তিনি মূলত চরম দারিদ্র্যের কারণেই অপরাধে লিপ্ত হয়েছেন। হাজেরা খাতুন তার সন্তানের জন্য খাবার যোগাড় করতে না পেরে খাদ্য চুরি করেছেন। যদিও কোনো অপরাধকেই সহানুভূতির দৃষ্টিতে দেখা উচিত নয়, তারপরও এতটুকু বলা যায় যে, হাজেরা খাতুনের সামাজিক ও অর্থনৈতিক অবস্থা যদি ভালো। হতো তাহলে হয়তো তিনি চুরি করতেন না। উপরের আলোচনার পরিসমাপ্তিতে বলা যায়, মি. সাকিব চৌধুরী এবং হাজেরা খাতুন উভয়েই অপরাধী, কিন্তু উভয়ের অপরাধের সামাজিক প্রেক্ষাপট সম্পূর্ণ ভিন্ন। অতএব প্রশ্নের উক্তিটি যথার্থ।"
        }
      ]
    }
  ]
}