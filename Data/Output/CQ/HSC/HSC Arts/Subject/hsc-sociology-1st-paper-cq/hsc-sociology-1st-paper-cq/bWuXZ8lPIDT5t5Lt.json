{
  "title": "ভিকারুননিসা নূন স্কুল এন্ড কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "সমাজ সম্পর্কে কয়েকজন মনীষীদের চিন্তাভাবনা-",
      "tag": "VNSC 23",
      "sub_questions": [
        {
          "label": "ক",
          "question": "'?' কোন সমাজ চিন্তাবিদ হবেন?",
          "explanation": "'?' চিহ্নিত স্থানে সমাজচিন্তাবিদ অগাস্ট কোঁৎ হবেন।"
        },
        {
          "label": "খ",
          "question": "কোন সমাজবিজ্ঞানী ব্যক্তিত্বের ইড ও ইগোর কথা বলেন? উত্ত বিষয় দুটির বর্ণনা দাও।",
          "explanation": "মনোবিজ্ঞানী সিগমান্ড ফ্রয়েড ব্যক্তিত্বের ইড ও ইগোর কথা বলেছেন। মনোবিজ্ঞানী ফ্রয়েড-এর মনোবিশ্লেষণ তত্ত্ব ব্যক্তিত্বের গড়ন ও বিকাশ তত্ত্ব এবং আধুনিক সত্যতার কুফল সম্পর্কিত তত্ত্ব, ব্যক্তির আচরণ ও সমাজ সমীক্ষায় মূল্যবান অবদান রাখে। তার মতে, মানুষের মধ্যে তিনটি সত্তা বিদ্যমান। (i) ইড (id) (ii) ইগো (Ego) ও (iii) সুপার ইগো (Super Ego)। এ সভাগুলো সর্বদা ক্রিয়াশীল। ইড হলো ব্যক্তিত্বের সেই প্রাথমিক উপাদান যা বাস্তব ও নীতিবিবর্জিত। ইডের তাড়নায় মানুষ যা ইচ্ছা তাই করার প্রয়াস পায়।"
        },
        {
          "label": "গ",
          "question": "উদ্দীপকে বিভিন্ন চিন্তাবিদ কোন বিজ্ঞানের ক্রমবিকাশ ধারা বর্ণনায় তাদের মতামত দান করেন? তার প্রকৃতি ব্যাখ্যা করো।",
          "explanation": "বাউদ্দীপকে বিভিন্ন চিন্তাবিদ সমাজবিজ্ঞানের ক্রমবিকাশ ধারা বর্ণনায় তাদের মতামত দান করেন। সমাজবিজ্ঞানের ক্রমবিকাশ ধারা সম্পর্কে ম্যাকিয়াভেলির মতে, সমাজবিজ্ঞান সমাজ ও মানবচরিত্র সম্পর্কে ধারণা প্রদান করে। টমাস মুর বলেন, সমাজবিজ্ঞান প্রাত্যহিক জীবনে সামাজিক সমস্যার পর্যালোচনা করে। এছাড়া সমাজবিজ্ঞানের ক্রমবিকাশ সম্পর্কে অগাস্ট কোঁতের মতামত হলো, সমাজবিজ্ঞান মানবজ্ঞানের ৩টি স্তর এবং প্রতিটি স্তরের সঙ্গে সামঞ্জস্যপূর্ণ এক ধরনের সমাজের অবস্থা বর্ণনা করে। আবার কার্ল মার্কস বলেন, সমাজবিজ্ঞান শ্রেণি সংগ্রাম ও দ্বন্দ্ব-সংঘাতের মাধ্যমে সমাজের পরিবর্তন ধারা বর্ণনা করে। উদ্দীপকে এসব চিন্তাবিদের উল্লেখিত মতামতগুলো বর্ণিত হয়েছে। তাই বলা যায়, উদ্দীপকে বিভিন্ন চিন্তাবিদ সমাজবিজ্ঞানের ক্রমবিকাশ ধারা বর্ণনায় তাদের মতামত প্রদান করেন। সমাজবিজ্ঞানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সমাজের বিজ্ঞানভিত্তিক পূর্ণাঙ্গ পাঠ। এটি সমাজস্থ মানুষের আচার- আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিজ্ঞান; ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে।"
        },
        {
          "label": "ঘ",
          "question": "উদ্দীপকে যে বিষয়টির কথা বলা হয়েছে তার পরিধি দিন দিন ব্যাপকতর হচ্ছে- বিশ্লেষণ করো।",
          "explanation": "উদ্দীপকে সমাজবিজ্ঞান বিষয়টির কথা বলা হয়েছে, যার পরিধি দিন দিন ব্যাপকতর হচ্ছে- উক্তিটি যথার্থ। সমাজবিজ্ঞান হচ্ছে এমন একটি বিজ্ঞান, যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। প্রতিটি শাস্ত্রের মতো সমাজবিজ্ঞানেরও সুনির্দিষ্ট আলোচনার পরিধি রয়েছে। তবে অন্যান্য শাস্ত্রের চেয়ে এর আলোচনার পরিধি ব্যাপক ও বিস্তৃত এবং দিন দিন তা আরও ব্যাপকতর হচ্ছে। গোটা সমাজই সমাজবিজ্ঞানের আলোচ্য বিষয়। বিভিন্ন সমাজতাত্ত্বিক মতবাদ, ঐতিহাসিক মতবাদ, সমাজচিন্তা নিয়ে সমাজবিজ্ঞান আলোচনা করে। সমাজবিজ্ঞানের বিভিন্ন শাখা-প্রশাখার অন্যতম হচ্ছে বিবাহ ও পরিবারের সমাজবিজ্ঞান, ঐতিহাসিক সমাজবিজ্ঞান, সামাজিক জনবিজ্ঞান, গ্রামীণ ও নগর সমাজবিজ্ঞান, সামাজিক মনোবিজ্ঞান, শিল্প সমাজবিজ্ঞান, শিক্ষার সমাজবিজ্ঞান, আইনের সমাজবিজ্ঞান, ধর্মের সমাজবিজ্ঞান ইত্যাদি। আবার এসব শাখার আলোচ্য বিষয় নিয়ে ব্যাপক ও বিস্তৃত গবেষণার মাধ্যমে সৃষ্টি হয়েছে বহু প্রশাখা। বস্তুত সমাজবিজ্ঞানের পরিধি ক্রমশ বৃদ্ধি পাচ্ছে। কেননা সমাজ সদা পরিবর্তনশীল। আর বর্তমান পরিবর্তনশীল সমাজের প্রকৃতি পর্যালোচনা করলে বোঝা যায় যে, সমাজ ক্রমশ সরল থেকে জটিল হচ্ছে। বিশেষ করে আধুনিকতার প্রসারে সমাজ, গোষ্ঠী, রাষ্ট্র ইত্যাদির ধরন অনেকটাই পাল্টে গেছে। সামাজিক এসব প্রতিষ্ঠান বদলে যাওয়ায় সমাজস্থ মানুষের পারস্পরিক সম্পর্কের ধরনও পাল্টে যাচ্ছে। উদাহরণস্বরূপ বলা যায়, সোশ্যাল মিডিয়ার প্রসারের কারণে মানুষের সাথে মানুষের সম্পর্ক এখন নির্দিষ্ট সমাজ বা রাষ্ট্রের গণ্ডির বাইরে ছড়িয়ে পড়ছে। সম্পর্কের ধরনে এরূপ পরিবর্তনের ফলে সমাজকাঠামোর মধ্যেও বৈপ্লবিক পরিবর্তন আসছে। এসব পরিবর্তনের ধরন, পরিবর্তনের ফলে সৃষ্ট সমস্যা, মানুষের ওপর প্রভাব ইত্যাদি সম্পর্কে সমাজবিজ্ঞান ব্যাখ্যা-বিশ্লেষণ করে। ফলে সমাজবিজ্ঞানের পরিধি দিন দিন ব্যাপকতর হচ্ছে। পরিশেষে বলা যায়, সমাজবিজ্ঞান সমাজভিত্তিক অধ্যয়ন হওয়ার কারণে পরিবর্তনশীল সমাজের সবকিছুই পর্যালোচনা করে। ফলে সমাজবিজ্ঞানের পরিধি দিন দিন বৃদ্ধি পাচ্ছে।"
        }
      ]
    },
    {
      "number": "2",
      "uddipok": "রিয়াদ তার বন্ধুদের সাথে ইফতারের পর আকাশে চাঁদ খুঁজছে, কারণ চাঁদ উঠলে কালকে ঈদ। রিয়াদ তার বন্ধুদের বলল, আমি এই রোজায় ২টা জিনিস লক্ষ করেছি। প্রথমত: বিশ্বের সকল মুসলিম একই ভাষায় নামাজের সূরা, নিয়ত এবং নামাজের নিয়ম পালন করে। দ্বিতীয়ত: বিশ্বের সকল মুসলমানদের আল্লাহের প্রতি বিশ্বাস ও প্রার্থনার ধরন এক। কিন্তু কেউ ফর্সা, কেউ কালো। কারো চুল কোঁকড়ানো, কারো সোজা।",
      "tag": "VNSC 23",
      "sub_questions": [
        {
          "label": "ক",
          "question": "প্রথা কাকে বলে?",
          "explanation": "সামাজিক আচরণের অভ্যাসলব্ধ পদ্ধতিকে প্রথা বলে।"
        },
        {
          "label": "খ",
          "question": "ব্যক্তি জীবনে খেলার মাঠের ভূমিকা ব্যাখ্যা করো।",
          "explanation": "ব্যক্তিজীবনে খেলার মাঠের গুরুত্বপূর্ণ ভূমিকা রয়েছে। খেলার মাঠে সমবয়সী বন্ধুদের সাথে খেলাধুলার ফলে শিশুদের মধ্যে সহযোগিতা, সহনশীলতা, সহমর্মিতা, নেতৃত্ব প্রভৃতি গুণাবলি বিকশিত হয়। এ সঙ্গীদলের মধ্যে আবার কখনও দ্বন্দ্ব দেখা দেয়, যা সমস্যা সমাধানে ও দ্বন্দ্ব নিরসন কৌশল আয়ত্তকরণে সহায়তা করে। সঙ্গীদলের মাধ্যমে শিশু নিজের আচরণের ভালো কিংবা মন্দ দিকের প্রশংসা ও সমালোচনা শুনতে পায়। এ 'ধরনের সমালোচনা শিশুকে সমাজের কাঙ্ক্ষিত আচরণ শিক্ষা দেয়।"
        },
        {
          "label": "গ",
          "question": "উদ্দীপকে রিয়াদের ১ম ধারণাটি সমাজজীবনে প্রভাব বিস্তারকারী কোন উপাদানের সাথে সাদৃশ্যপূর্ণ? তার ধরন ব্যাখ্যা করো।",
          "explanation": "উদ্দীপকে রিয়াদের প্রথম ধারণাটি সমাজজীবনে প্রভাব বিস্তারকারী সামাজিক গোষ্ঠী বা সামাজিক উপাদানের সাথে সাদৃশ্যপূর্ণ। যেসব উপাদান সমাজজীবনকে প্রভাবিত করে তার মধ্যে গোষ্ঠী অন্যতম। সমাজবিজ্ঞানে গোষ্ঠীকে সামাজিক উপাদান হিসেবে গণ্য করা হয়। এ সামাজিক গোষ্ঠীর অন্যতম উপাদান হলো ধর্মীয় প্রতিষ্ঠান। ধর্মীয় প্রতিষ্ঠান সমাজজীবনকে প্রভাবিত করে। যেমনটি উদ্দীপকে রিয়াদের ১ম ধারণাটির ক্ষেত্রে লক্ষ করা যায়। 'উদ্দীপকে রিয়াদের ১ম ধারণার ক্ষেত্রে দেখা যায়, রমজান মাসে রিয়াদের উপলব্ধি হলো, বিশ্বের সকল মুসলিম একই ভাষায় নামাজের সুরা, নিয়ত ও নামাজের নিয়ম পালন করে। রিয়াদের এ উপলব্ধি সমাজজীবনে সামাজিক উপাদানের অন্তর্ভুক্ত ধর্মীয় প্রতিষ্ঠানের প্রভাবকে নির্দেশ করে। কেননা ধর্মীয় প্রতিষ্ঠান যেমন- মক্তব, মসজিদ, মাদ্রাসা প্রভৃতি অন্যতম সামাজিক উপাদান। এসব ধর্মীয় প্রতিষ্ঠান থেকে শিশু যে শিক্ষা গ্রহণ করে তা তার জীবনে সুদূরপ্রসারী প্রভাব ফেলে। এর প্রভাবেই মুসলিম সমাজ নামাজের ক্ষেত্রে অভিন্ন ভাষা ব্যবহার করে। তাই বলা যায়, উদ্দীপকে রিয়াদের ১ম ধারণাটি সমাজজীবনে প্রভাব বিস্তারকারী সামাজিক গোষ্ঠী বা সামাজিক উপাদানকেই নির্দেশ করে।"
        },
        {
          "label": "ঘ",
          "question": "উদ্দীপকে রিয়াদের ২য় ধারণাটি সমাজজীবনে প্রভাব বিস্তারকারী কোন উপাদানকে বোঝাচ্ছে? সমাজজীবনে তার প্রভাব বিশ্লেষণ করো।",
          "explanation": "উদ্দীপকে রিয়াদের ২য় ধারণাটি সমাজজীবনের প্রভাব বিস্তারকারী বংশগতি উপাদানকে বোঝাচ্ছে, সমাজজীবনে যার প্রভাব অনস্বীকার্য।। উদ্দীপকে রিয়াদের ২য় ধারণাটি হলো- বিশ্বের সকল মুসলমানের আল্লাহর প্রতি বিশ্বাস ও প্রার্থনার ধরন এক হলেও তাদের কেউ ফর্সা, কেউ কালো। আবার কারো চুল কোঁকড়ানো, কারো সোজা। রিয়াদের এ ধারণা সমাজজীবনে প্রভাব বিস্তারকারী অন্যতম উপাদান বংশগতিকে নির্দেশ করে। কেননা বংশগতির প্রভাবেই গায়ের রং, চুলের বৈশিষ্ট্য ইত্যাদি নির্ধারিত হয়। ব্যক্তির মেধা, আচরণ প্রভৃতি অনেকাংশেই বংশগতি দ্বারা প্রভাবিত হয়। স্বাভাবিকভাবেই সমাজের ক্রমবিকাশে 'বংশগতি' উপাদানটি তাৎপর্যপূর্ণ ভূমিকা রাখে। বর্ণবাদী নৃবিজ্ঞানীরা মনে করেন, কেবল উৎকৃষ্ট নৃগোষ্ঠীর লোকেরাই সমাজ ও সভ্যতায় উল্লেখযোগ্য অবদান রাখতে সক্ষম হয়। অন্যদিকে বংশগতির ধারায় যারা নিকৃষ্ঠ তারা সমাজ ও সভ্যতার অগ্রগতিতে তেমন অবদান রাখতে পারে না। নৃবিজ্ঞানী গাল্টনের মতে, প্রতিভা এবং দক্ষতা বংশগতির সূত্রে প্রাপ্ত। মধ্যম মানের ব্যক্তিকে যতই অনুকূল ও উপযুক্ত পরিবেশ দেওয়া হোক না কেন, সে তার প্রতিভার উন্নতি ঘটিয়ে সমাজ ও সভ্যতার অগ্রগতিতে অবদান রাখতে ব্যর্থ হবে। অন্যদিকে এটা প্রমাণিত যে, মেধাবী ও প্রতিভাবান লোকেরা অনেক অনুকূল পরিবেশের বাঁধা-বিপত্তি ডিঙ্গিযে জীবনে প্রতিষ্ঠিত হয়েছেন। সর্বকালের অন্যতম শ্রেষ্ঠ বিজ্ঞানী আইনস্টাইন, ভারতের প্রাক্তন প্রেসিডেন্ট ও পরমাণু বিজ্ঞানী এ পি জে আবদুল কালাম এর উজ্জ্বল উদাহরণ। উপরের আলোচনার পরিসমাপ্তিতে বলা যায়, বর্ণবাদী নৃবিজ্ঞানীদের মতামত গ্রহণ না করলেও ইতিহাস দ্বারা এটা মোটামুটি প্রমাণিত যে, সমাজ ও সভ্যতার অগ্রগতিতে 'বংশগতি' উপাদানের গুরুত্বপূর্ণ প্রভাব বিদ্যমান।"
        }
      ]
    },
    {
      "number": "3",
      "uddipok": "সোহেল ডিগ্রী পাস করে অনেক চেষ্টা করার পরও কোন চাকরি পাচ্ছে না। তার একটা কারণ কম্পিউটার সম্পর্কে তার দক্ষতা না থাকা। বর্তমান বিশ্ব দ্রুত পরিবর্তন হচ্ছে, আর তার সাথে তাল মিলিয়ে চলতে হলে বৈজ্ঞানিক আবিষ্কার ও উদ্ভাবন সম্পর্কিত জ্ঞান থাকা জরুরি।",
      "tag": "VNSC 23",
      "sub_questions": [
        {
          "label": "ক",
          "question": "মানুষের সত্তা কয়টি এবং কী কী?",
          "explanation": "মানুষের সত্তা তিনটি। এগুলো হলো ১. ইড (id), ২. ইগো (Ego) এবং ৩. সুপার ইগো (Super Ego) |"
        },
        {
          "label": "খ",
          "question": "সমাজবিজ্ঞান একটি তাত্ত্বিক বিজ্ঞান- কথাটি ব্যাখ্যা করো।",
          "explanation": "প্রকৃতিগত থেকে সমাজবিজ্ঞান হলো একটি তাত্ত্বিক বিজ্ঞান। তাত্ত্বিক বিজ্ঞানসমূহ নতুন তত্ত্ব আবিষ্কার এবং পুরোনো তত্ত্ব সম্প্রসারণের মাধ্যমে একটি নির্দিষ্ট বিষয়কে বিশ্লেষণ ও পর্যালোচনা করে। তেমনিভাবে সমাজবিজ্ঞানীরাও বিভিন্ন নতুন ও পুরাতন তত্ত্বের মাধ্যমে সমাজের বিভিন্ন বিষয়কে অধ্যয়ন করেন। এ অধ্যয়নে ব্যবহারিক বিষয়ের চেয়ে তাত্ত্বিক জ্ঞানের বিকাশকে বেশি গুরুত্ব দেওয়া হয়। আর এ প্রকৃতি ও বৈশিষ্ট্যের কারণেই সমাজবিজ্ঞানকে একটি তাত্ত্বিক বিজ্ঞান হিসেবে গণ্য করা হয়।"
        },
        {
          "label": "গ",
          "question": "উদ্দীপকে উল্লিখিত সামাজিক পরিবর্তনের উপাদানটি কৃষিক্ষেত্রে কীভাবে ইতবিাচক পরিবর্তন আনতে পারে? ব্যাখ্যা করো।",
          "explanation": "উদ্দীপকে সামাজিক পরিবর্তনের প্রযুক্তিগত উপাদানটি কৃষিক্ষেত্রে নানাভাবে ইতিবাচক পরিবর্তন আনতে পারে। - উদ্দীপকে বৈজ্ঞানিক আবিষ্কার ও উদ্ভাবন সম্পর্কিত জ্ঞানের প্রয়োজনীয়তার কথা উল্লেখ করা হয়েছে। যা সামাজিক পরিবর্তনের প্রযুক্তিগত কারণ বা উপাদানকেই নির্দেশ করে। সামাজিক পরিবর্তনের একটি গুরুত্বপূর্ণ কারণ বা উপাদান হচ্ছে বিজ্ঞান ও প্রযুক্তিগত উন্নয়ন। সনাতন সমাজ থেকে আধুনিক সমাজে উত্তরণের ক্ষেত্রে বিজ্ঞান ও প্রযুক্তির অবদান বিতর্কের ঊর্ধ্বে। প্রযুক্তিগত উপাদান বিভিন্নভাবে কৃষিক্ষেত্রে ইতিবাচক পরিবর্তন আনতে পারে। যেমন: কৃষিক্ষেত্রে উৎপাদন বৃদ্ধির জন্য মাটির গুণাগুণ একটি গুরুত্বপূর্ণ বিষয়। আধুনিক প্রযুক্তি ব্যবহারের মাধ্যমে মাটির গুণাগুণ সম্পর্কে জানা যায়। এর ফলে মাটির গুণাগুণ অনুযায়ী কোন ফসল চাষ করা অধিক লাভজনক সে সম্পর্কে ধারণা লাভ করা যায়, যা অধিক ফসল উৎপাদনে সহায়ক। এছাড়া কৃষিক্ষেত্রে আবহাওয়ার গুরুত্বপূর্ণ প্রভাব রয়েছে। প্রযুক্তি ব্যবহারের মাধ্যমে আবহাওয়া সম্পর্কে পূর্ব ধারণা লাভ করা যায়। ফলে আবহাওয়া অনুযায়ী বীজ বোনা, ফসল কেটে মাড়াই করা ইত্যাদি কাজ সহজ হয়, যা অধিক উৎপাদনে ভূমিকা রাখে। জমি চাষের ক্ষেত্রে ট্রাক্টর, সেচকাজে স্যালো মেশিনের ব্যবহারও উৎপাদন বৃদ্ধিতে ভূমিকা রাখে। আবার প্রযুক্তি ব্যবহারের মাধ্যমে নতুন জাতের বীজ উৎপাদন এবং এর ভিত্তিতে উন্নত জাতের ফসল উৎপাদনও কৃষিক্ষেত্রে ইতিবাচক ভূমিকা রাখতে পারে।"
        },
        {
          "label": "ঘ",
          "question": "উদ্দীপকের উপাদানটি \"সামাজিক পরিবর্তনের একমাত্র কারণ নয়\"- বিশ্লেষণ করো।",
          "explanation": "\"উদ্দীপকের, কারণ তথা প্রযুক্তিগত কারণই সামাজিক পরিবর্তনের একমাত্র কারণ নয়\"- উক্তিটি যথার্থ। উদ্দীপকে সামাজিক পরিবর্তনের প্রযুক্তিগত কারণ নির্দেশিত হয়েছে। আর সমাজ ব্যবস্থায় প্রযুক্তির ব্যবহার সামাজিক পরিবর্তনের অন্যতম কারণ। এটি ছাড়াও সামাজিক পরিবর্তনের আরও অনেক কারণ রয়েছে। সামাজিক পরিবর্তনের অন্যতম কারণ হিসেবে জৈব উপাদানের গুরুত্ব অনস্বীকার্য। সামাজিক পরিবর্তনের গতি-প্রকৃতি জনসংখ্যার আয়তন, গঠন, বিন্যাস ও প্রকৃতির দ্বারা বহুলাংশে প্রভাবতি হয়। বিশেষ করে জনসংখ্যা হ্রাস-বৃদ্ধি, গঠন কাঠামো প্রভৃতির পরিবর্তন সমাজের বিভিন্ন প্রথা প্রতিষ্ঠানের মধ্যে পরিবর্তন এনে দেয়। প্রাকৃতিক পরিবেশের ক্ষেত্রে পরিবর্তন সামাজিক ক্ষেত্রেও ব্যাপক প্রভাব ফেলে। প্রাকৃতিক দুর্যোগ, আবহাওয়া, জলবায়ু, ভূমির উর্বরাশক্তি প্রভৃতির প্রভাবে ব্যাপক পরিবর্তন সাধিত হয়। অর্থনৈতিক কারণ ও ধর্মীয় প্রভাবেও সমাজে পরিবর্তন সাধিত হয়। এছাড়া সামাজিক পরিবর্তনের আরও কতিপয় কারণ হলো মনস্তাত্ত্বিক উপাদান, সাংস্কৃতিক উপাদান, রাজনৈতিক উপাদান, বিদেশিদের প্রভাব ইত্যাদি। উপরের আলোচনা থেকে প্রতীয়মান হয় যে, প্রযুক্তিগত পরিবর্তনই সামাজিক পরিবর্তনের একমাত্র কারণ নয়, বরং এর পেছনে আরও অনেক কারণ বিদ্যমান।"
        }
      ]
    },
    {
      "number": "4",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "'?' কাকে বলে?",
          "explanation": "উদ্দীপকের '?' চিহ্নিত স্থান সামাজিক প্রতিষ্ঠানকে নির্দেশ করে। সামাজিক প্রতিষ্ঠান হলো সমাজকর্তৃক গৃহীত এমন এক ব্যবস্থা, যা ব্যক্তি ও গোষ্ঠীর সম্পর্ক নিয়ন্ত্রণ করে।"
        },
        {
          "label": "খ",
          "question": "সংস্কৃতি ও সভ্যতার মধ্যে পার্থক্য বিদ্যমান- ব্যাখ্যা করো।",
          "explanation": "সংস্কৃতি ও সভ্যতার বিভিন্ন বৈশিষ্ট্য এবং উপাদান পর্যালোচনার পরিপ্রেক্ষিতে উভয়ের মধ্যে নানা পার্থক্য পরিলক্ষিত হয়। সমাজে বসবাস করতে গিয়ে মানুষ যে সামাজিক পরিবেশ সৃষ্টি করে তাই - সংস্কৃতি। আর সভ্যতা বলতে আমরা এমন একটি সাংস্কৃতিক জটিল - রূপকে বুঝি, যা কয়েকটি সুনির্দিষ্ট প্রধান সাংস্কৃতিক বৈশিষ্ট্যসমূহ দ্বারা গঠিত। সংস্কৃতি হলো অন্তঃস্থ ও আঙ্গিক বিষয়। অন্যদিকে সভ্যতা হলো বাহ্যিক ও যান্ত্রিক। সভ্যতা পরিমাপ করার মানদণ্ড আছে কিন্তু সংস্কৃতি পরিমাপ করার কোনো মানদণ্ড নেই। সভ্যতার মূল কথা হলো, নির্দিষ্ট লক্ষ্যে উপনীত হওয়া। অন্যদিকে সংস্কৃতির ক্ষেত্রে এমন কোনো লক্ষ্য বা উদ্দেশ্য নেই। সর্বোপরি সভ্যতার চেয়ে সংস্কৃতির স্থায়িত্ব বেশি।"
        },
        {
          "label": "গ",
          "question": "উদ্দীপকের কোন ধরনটি ব্যক্তিকে সমাজে নানা সম্পর্কে সম্বোধন করে? ব্যাখ্যা করো।",
          "explanation": "উদ্দীপকের জ্ঞাতিসম্পর্ক ধরনটি ব্যক্তিকে সমাজে নানা সম্পর্কে সম্বোধন করে। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজকাঠামোর চাবিকাঠি। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায়, যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো 'সমাজে সামাজিক সম্পর্ক বা সংগঠনের মূলে রয়েছে জ্ঞাতিসম্পর্ক। সমাজে ব্যক্তির সাথে ব্যক্তির জৈবিক বন্ধন, বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আর এই বিভিন্ন ধরনের সম্পর্কের কারণেই সমাজে একজন ব্যক্তিকে বিভিন্ন সম্পর্কে সম্বোধন করা হয়। যেমন- একই ব্যক্তিকে বাবা, মামা, চাচা, ফুপা, খালু ইত্যাদি সম্পর্কে সম্বোধন করা হয়। উদ্দীপকে বিবাহ, পরিবার ও জ্ঞাতিসম্পর্কের কথা উল্লেখ করা হয়েছে। এ তিনটি ধরনের মধ্যে জ্ঞাতিসম্পর্কের ভিত্তিতেই একজন ব্যক্তি বিভিন্ন ধরনের সম্পর্কে আবদ্ধ হয়। আর এ কারণেই সমাজে একজন ব্যক্তিকে বিভিন্ন সম্পর্কে সম্বোধন করা হয়।"
        },
        {
          "label": "ঘ",
          "question": "উদ্দীপকে কোন ধরনটি প্রাপ্তবয়স্ক দুইজন নর ও নারীর মাঝে ধর্মীয় ও সামাজিক চুক্তির মাধ্যমে সম্পাদিত হয়? উক্ত ধরনের সামাজিক গুরুত্ব বিশ্লেষণ করো।",
          "explanation": "উদ্দীপকের বিবাহ ধরনটি প্রাপ্তবয়স্ক দুইজন নর ও নারীর মাঝে ধর্মীয় ও সামাজিক চুক্তির ভিত্তিতে সম্পাদিত হয়, যার সামাজিক গুরুত্ব ব্যাপক। বিবাহ সামাজিক প্রতিষ্ঠানগুলোর অন্যতম। বিবাহ হলো একজন প্রাপ্তবয়স্ক নারী ও পুরুষের মধ্যে সামাজিক, ধর্মীয় ও রাষ্ট্রীয় বন্ধন। অন্যভাবে বলা যায়, বিবাহ হচ্ছে একটি অনুমোদিত সামাজিক ব্যবস্থা, যার মাধ্যমে দুই বা ততোধিক ব্যক্তি একটি পরিবার প্রতিষ্ঠা করতে পারে। বিবাহের সামাজিক গুরুত্ব বহুমাত্রিক। কেননা একজন নারী এবং পুরুষের মধ্যে পারিবারিক তথা সামাজিক জীবনের সুযোগ ঘটিয়ে দেয় বিবাহ। মূলত বিবাহ হচ্ছে পরিবার গঠনের উপায়। বিবাহের মাধ্যমে পরিবার গঠিত হয়। আর পরিবার সন্তান উৎপাদন ও লালন-পালনের জন্য সর্বোৎকৃষ্ট প্রতিষ্ঠান। বিবাহ যৌন জীবনকে নিয়ন্ত্রণ করে। বিবাহ এমন এক মাধ্যম, যা একজন পুরুষ ও মহিলাকে দাম্পত্য জীবনের সামাজিক, ধর্মীয় এবং আইনগত স্বীকৃতি দান করে। বিবাহ একটি সন্তানকে সামাজিকভাবে স্বীকৃত পিতামাতা দান করে। কেননা একজন পুরুষ এবং মহিলা জৈবিক পিতামাতা হলেও বিবাহ ছাড়া তারা সামাজিক পিতামাতা হতে পারে না। বিবাহ সামাজিক সম্পর্ক এবং অবিচ্ছেদ্য বন্ধন সৃষ্টি করে। কেননা বিবাহের মাধ্যমেই জানা- অজানা অনেকের সঙ্গেই সামাজিক বন্ধন তৈরি হয় এবং সামাজিক সম্পর্কের বিস্তৃতি ঘটে। বিবাহ ছাড়া মানবজীবনে সর্বাঙ্গীন পূর্ণতা আসে না। বস্তুত বিবাহ স্বামী-স্ত্রীর মধ্যে এক ধরনের সমাজ কর্তৃক কাঙ্ক্ষিত ভারসাম্যপূর্ণ আচরণের ভিত্তি গঠন করে থাকে। বিবাহের মাধ্যমে আত্মসম্পর্ক বৃদ্ধি পায়। ফলে মানবসমাজ টিকে থাকার অন্যতম নিয়ামক সামাজিক সংহতি সুদৃঢ় হয়ে থাকে। পরিশেষে বলা যায়, সামাজিক প্রতিষ্ঠান হিসেবে বিবাহ সমাজ নামক বাহনের চালিকাশক্তি হিসেবে কাজ করে চলছে।"
        }
      ]
    },
    {
      "number": "5",
      "uddipok": "শিহাব তার বাবার সাথে জুমার নামাজ পড়তে মসজিদে যায়। ইমাম সাহেব খুতবার পর সমাজের বিভিন্ন দিক নিয়ে আলোচনা করেন। আজ উনি পরিবেশ ভারসাম্য রক্ষার্থে সকলকে গাছ লাগানোর কথা বলেন। এটি এরকম সদকা। এর ছায়া মানুষের যেমন উপকার হয় তেমনি পশু- পাখি এবং পরিবেশের কাজে লাগে।",
      "tag": "VNSC 23",
      "sub_questions": [
        {
          "label": "ক",
          "question": "সম্প্রদায়ের মূল ভিত্তি কী কী?",
          "explanation": "সম্প্রদায়ের মূলভিত্তি হলো- বসবাসের অঞ্চল এবং সম্প্রদায়গত চেতনা।"
        },
        {
          "label": "খ",
          "question": "বাসস্থানের ওপর ভিত্তি করে পরিবারের ধরন বর্ণনা করো।",
          "explanation": "বিবাহোত্তর বাসস্থানের ওপর ভিত্তি করে পরিবার চার ধরনের হয়ে থাকে। এগুলো হলো- ১. পিতৃবাস পরিবার; ২. মাতৃবাস পরিবার; ৩. নয়াবাস পরিবার ও ৪. দ্বৈতবাস পরিবার। বিবাহের পর নবদম্পতি স্বামীর পিতৃগৃহে বাস করলে তাকে পিতৃবাস পরিবার বলে। আর বিবাহের পর নবদম্পতি যদি স্ত্রীর মাতৃগৃহে বসবাস করে তবে সেই পরিবারকে মাতৃবাস পরিবার বলে। আবার বিবাহের পর নবদম্পতি যদি স্বামীর বা স্ত্রীর বাবার বাড়িতে বসবাস না করে নতুন কোনো আবাসস্থলে বসবাস করে তাহলে তাকে নয়াবাস পরিবার বলে। এছাড়া বিয়ের পর নবদম্পতি যদি কিছুদিন স্বামীর বাবার বাড়ি এবং কিছুদিন স্ত্রীর বাবার বাড়িতে বসবাস করে তবে সে পরিবারকে দ্বৈতবাস পরিবার বলে।"
        },
        {
          "label": "গ",
          "question": "উদ্দীপকে ঘটনাটি সামাজিক নিয়ন্ত্রণের কোন বাহনকে চিহ্নিত করে এবং তা কীভাবে সামাজিক নিয়ন্ত্রণ করে ব্যাখ্যা করো।",
          "explanation": "উদ্দীপকের ঘটনাটি সামাজিক নিয়ন্ত্রণের বাহন ধর্মকে চিহ্নিত করে এবং ধর্ম বিভিন্নভাবে সামাজিক নিয়ন্ত্রণ করে থাকে। ধর্ম সামাজিক নিয়ন্ত্রণের ক্ষেত্রে গুরুত্বপূর্ণ ভূমিকা পালন করে থাকে। প্রতিটি ধর্মেরই সর্বজনীন আবেদন থাকে, যা মানুষকে ন্যায়ের পথে এগিয়ে যেতে এবং অন্যায় থেকে দূরে থাকতে উৎসাহ যোগায়। পৃথিবীতে প্রচলিত প্রায় সব ধর্মেই ইহজগতে সৎকর্মের মাধ্যমে পরজগতে অনন্ত সুখের ধারণা দেয়া হয়েছে। সাথে সাথে অসৎ কর্মের শাস্তিও বর্ণিত আছে। ফলে পরজগতে সুখের প্রত্যাশা ও শাস্তির ভয় মানুষকে অনেক ক্ষেত্রেই নিয়ন্ত্রিত আচার- আচরণ করতে অনুপ্রাণিত করে। উদ্দীপকের তথ্যানুযায়ী, শিহাব তার বাবার সাথে জুমার নামাজ পড়তে মসজিদে যায়। ইমাম সাহেব খুতবার পরে সমাজের বিভিন্ন দিক নিয়ে আলোচনা করেন। আজ তিনি একরকম সদকা হিসেবে পরিবেশের ভারসাম্য রক্ষার জন্য সকলকে গাছ লাগানোর কথা বলেন। ইমাম সাহেব যেহেতু ধর্মীয় প্রতিষ্ঠানের সদস্য, সেহেতু বলা যায়, উদ্দীপকে সামাজিক নিয়ন্ত্রণের ধর্ম বাহনটি নির্দেশিত হয়েছে, যা উল্লিখিত উপায়ে সামাজিক নিয়ন্ত্রণ প্রতিষ্ঠায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "উদ্দীপকে উল্লেখিত বাহনটি ছাড়া 'সামাজিক নিয়ন্ত্রণের অন্যান্য বাহন সমাজের ওপর প্রভাব বিস্তার করে- বিশ্লেষণ করো।",
          "explanation": "উদ্দীপকে উল্লেখিত বাহন অর্থাৎ ধর্ম ছাড়া সামাজিক নিয়ন্ত্রণের অন্যান্য বাহনও সমাজের ওপর প্রভাব বিস্তার করে- মন্তব্যটি যথার্থ। সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতির মাধ্যমে আচরণ করতে বাধ্য করে। সামাজিক নিয়ন্ত্রণের একটি গুরুত্বপূর্ণ বাহন হলো 'ধর্ম। তবে ধর্ম ছাড়াও সামাজিক নিয়ন্ত্রণের আরও বাহন রয়েছে। যেমন- সমাজের প্রাথমিক প্রতিষ্ঠান হিসেবে সামাজিক নিয়ন্ত্রণের ক্ষেত্রে পরিবার সবচেয়ে গুরুত্বপূর্ণ ভূমিকা পালন করে। পরিবারের আদর্শ, মূল্যবোধ, নৈতিকতা, জীবনযাপন পদ্ধতি, রীতি-নীতি প্রভৃতি শিশুর মনে স্থায়ী ছাপ ফেলে এবং পরবর্তী সময়ে তার জীবনকে প্রভাবিত করে। কোনো সদস্য বিপথে চলে গেলে পরিবারই তাকে দ্রুত সঠিক পথে নিয়ে আসতে পারে। আবার লোকাচার ও লোকরীতি মানুষের জীবনপ্রণালিকে প্রভাবিত করার মাধ্যমে আচার-আচরণ নিয়ন্ত্রণ করে। ফলে ব্যক্তি সমাজের কাঙ্ক্ষিত আচরণে অভ্যস্ত হয়। সামাজিক নিয়ন্ত্রণের একটি গুরুত্বপূর্ণ বাহন হলো বিদ্যালয়। বিদ্যালয়ে প্রাপ্ত শিক্ষা মানুষকে ন্যায়-অন্যায়, ভালো-মন্দের ভেদাভেদ শেখায় এবং পারিবারিক ও সামাজিক আদর্শ-মূল্যবোধ সম্পর্কে সচেতন করে তোলে। বর্তমান যুগে জনমত, প্রচার ও বিজ্ঞাপন সামাজিক নিয়ন্ত্রণের অন্যতম হাতিয়ারে পরিণত হয়েছে। যেমন- পরিবার পরিকল্পনা, মাদকাশক্তি, নারী নির্যাতনের বিরুদ্ধে প্রচার চালালে সমাজে এর প্রভাব পড়বে। এছাড়া প্রতিটি সমাজেই রাষ্ট্র কর্তৃক নির্ধারিত আইন আছে। এ আইনগুলো কার্যকর করলে এবং অমান্যকারীর শাস্তি বিধান করলে আর কেউ তা ভঙ্গ করার সাহস পায় না, যা সামাজিক নিয়ন্ত্রণ রোধে ভূমিকা রাখে। এছাড়া বিবাহ, আচার-অনুষ্ঠান, শিল্পকলা ও সাহিত্য, পৌরাণিক কাহিনী প্রভৃতিও সামাজিক নিয়ন্ত্রণে ভূমিকা রাখে। পরিশেষে বলা যায়, সামাজিক নিয়ন্ত্রণের উল্লিখিত বাহনগুলো সমাজজীবনকে সুস্থ ও সুন্দর রাখতে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "6",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "শ্রেণি কাকে বলে?",
          "explanation": "একই ধরনের আয় ও সুযোগ-সুবিধা ভোগকারী সামাজিক গোষ্ঠীকে শ্রেণি বলে।"
        },
        {
          "label": "খ",
          "question": "সামন্ত সমাজে যে ব্যবস্থা প্রচলিত ছিল তার বৈশিষ্ট্য বর্ণনা করো।",
          "explanation": "সামন্ত সমাজে এস্টেট প্রথা প্রচলিত ছিল যার তিনটি বৈশিষ্ট্য রয়েছে। মধ্যযুগীয় ইউরোপের এস্টেটসমূহের তিনটি গুরুত্বপূর্ণ বৈশিষ্ট্য রয়েছে। এগুলো হলো- প্রথমত: প্রত্যেক এস্টেটের একটি পদমর্যাদা আছে, যার অধিকার, কর্তব্য, সুযোগ-সুবিধা ও বাধ্যবাধকতা আইনসম্মত। দ্বিতীয়ত: এস্টেটগুলোর মাধ্যমে ব্যাপক শ্রমবিভাগ প্রতিফলিত হয় এবং প্রত্যেকটি এস্টেটের সুনির্দিষ্ট কর্তব্য রয়েছে। তৃতীয়ত: সামন্ততান্ত্রিক এস্টেটসমূহ হচ্ছে এক একটি রাজনৈতিক গোষ্ঠী।"
        },
        {
          "label": "গ",
          "question": "উদ্দীপকের ঘটনা-১ সামাজিক স্তরবিন্যাসের কোন ধরনকে চিহ্নিত করে? তার বৈশিষ্ট্য বর্ণনা করো।",
          "explanation": "উদ্দীপকের ঘটনা-১ সামাজিক স্তরবিন্যাসের অন্যতম ধরন দাসপ্রথাকে চিহ্নিত করে, যার কতগুলো বৈশিষ্ট্য রয়েছে। উদ্দীপকের ঘটনা-১-এ দেখা যায়, অনেক বছর আগে বিশ্বের কিছু দেশে যুদ্ধবন্দীদের শ্রম গৃহকর্ম, নির্মাণ শিল্প ও উৎপাদন কাজে ব্যবহার করা হতো। কিন্তু তাদের কোনো' নাগরিক সুযোগ-সুবিধা দেওয়া হতো না এবং তারা ছিল উৎপাদনের জীবন্ত হাতিয়ার। ঘটনা-১-এর এসব তথ্য সামাজিক স্তরবিন্যাসের দাসপ্রথাকে নির্দেশ করে। দাসপ্রথা বিশ্লেষণ করলে এর গুরুত্বপূর্ণ কয়েকটি বৈশিষ্ট্য স্পষ্ট হয়ে ওঠে। যেমন- প্রথমত, দাসেরা মনিবের অধীনস্থ থাকে। দাসের ওপর মনিবরা সীমাহীন ক্ষমতা ও কর্তৃত্ব প্রয়োগ করে। দাস হচ্ছে মনিবের দখলকৃত বস্তু বা সম্পত্তি। তাদের কোনো রাজনৈতিক অধিকার নেই। তারা কোনো ভোটাধিকার প্রয়োগ করতে পারে না। এজন্য সরকার বা শাসক নির্বাচন করার ক্ষমতা থেকেও তারা বঞ্চিত। দ্বিতীয়ত, দাসদের ব্যক্তিগত কোনো স্বাধীনতা নেই। তাদের ব্যক্তিগত ইচ্ছা-অনিচ্ছার কোনো মূল্য নেই। মনিবরা যা আদেশ করে তারা তা মানতে বাধ্য। এদেরকে পণ্যের মতো কেনাবেচা করা হতো। ইচ্ছা করলেই তারা তাদের কাজ থেকে ইস্তফা দিতে পারত না। অর্থাৎ জন্ম থেকে মৃত্যু পর্যন্ত তাদেরকে দাস হয়েই বেঁচে থাকতে হতো। তৃতীয়ত, দাসব্যবস্থার মূলভিত্তি ছিল অর্থনৈতিক। দাসব‍্যবস্থায় দাসদেরকে উৎপাদনের হাতিয়ার হিসেবে গণ্য করা হতো।"
        },
        {
          "label": "ঘ",
          "question": "উদ্দীপকের ঘটনা-২ সামাজিক স্তরবিন্যাসের কোন ধরনকে চিহ্নিত করে? এটা একটি বদ্ধ ব্যবস্থা- মূল্যায়ন করো।",
          "explanation": "উদ্দীপকের ঘটনা-২ সামাজিক স্তরবিন্যাসের অন্যতম ধরন জাতিবর্ণ প্রথাকে চিহ্নিত করে, এটি একটি বদ্ধ ব্যবস্থা। উদ্দীপকের ঘটনা-২-এ দেখা যায়, 'ক' যে সমাজে জন্মগ্রহণ করে সেখানে তার পেশা পূর্ব নির্ধারিত ছিল। এটি এমন একটি সমাজ যেখানে তাদের মেধার ভিত্তিতে নয় বরং না চাইলেও বাপ-দাদার পেশায় নিয়োজিত হতে হতো। ঘটনা-২-এর এসব তথ্যের সাথে জাতিবর্ণ প্রথার সাদৃশ্য রয়েছে। হিন্দু সমাজের মধ্যে প্রচলিত যে চারটি বর্ণপ্রথা আছে তা হলো- ব্রাহ্মণ, ক্ষত্রিয়, বৈশ্য ও শূদ্র। ঐতিহ্যগতভাবে এ ৪টি বর্ণ ক্রমে জাতিবর্ণ হিসেবে পরিচিতি লাভ করেছে। হিন্দু সমাজ মনে করে, ব্রহ্মার মুখমণ্ডল থেকে ব্রাহ্মণ, বাহু' থেকে ক্ষত্রিয়, উরু থেকে বৈশ্য এবং পায়ের পাতা থেকে শূদ্র জাতিবর্ণের সৃষ্টি। জাতিবর্ণ হলো একটি অসম ব্যবস্থা। প্রত্যেকটি জাতি বা বর্ণ হচ্ছে একটি সামাজিক সংহতিপূর্ণ সামাজিক দল। যে কেউ ইচ্ছে করলেই এর সদস্যপদ পরিত্যাগ করতে পারে না। ধর্মের দিক থেকে জাতিবর্ণ অনেকটা কঠোর। জাতিবর্ণের কোনো সদস্য ধর্ম বহির্ভূত কোনো কাজ করতে পারে না। যদি করে তবে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। এ ব্যবস্থায় কর্ম ও পেশা অনুযায়ী সামাজিক শ্রেণি এবং মর্যাদা নির্ধারিত হয়ে থাকে। উপরের আলোচনার ভিত্তিতে বলা যায়, জাতিবর্ণ প্রথায় কোনো ব্যক্তি তাদের রীতিনীতির বাইরে কিছু করতে পারে না। তাই এটি একটি বদ্ধ ব্যবস্থা"
        }
      ]
    },
    {
      "number": "7",
      "uddipok": "তানিয়া গ্রামে বেড়াতে গিয়ে গাছে মৌচাক দেখে বাবাকে বলল, মৌমাছি সমাজবদ্ধ প্রাণী। মৌমাছির সমাজ কি মানুষের সমাজের মতো? বাবা বলেন, না। মানুষের সমাজ অন্যান্য প্রাণী থেকে আলাদা। আমরা আজকে যে সমাজ দেখছি তা পূর্বে এরকম ছিল না। লক্ষ বছরের পরিবর্তনে বর্তমানের সমাজ ব্যবস্থা। বর্তমান সামাজের সাথে অতীতের সমাজের বিস্তর পার্থক্য রয়েছে।",
      "tag": "VNSC 23",
      "sub_questions": [
        {
          "label": "ক",
          "question": "বহুপতি পরিবার কোথায় দেখা যায়?",
          "explanation": "তিব্বতের স্থানীয় অধিবাসী ও ভারতের টোডা উপজাতির মধ্যে বহুপতি পরিবার দেখা যায়।"
        },
        {
          "label": "খ",
          "question": "পরিবারের মনস্তত্ত্বিক কাজ বলতে কী বোঝায়?",
          "explanation": "পরিবারের মনস্তাত্ত্বিক কাজ বলতে এমন একটি ভূমিকাকে বোঝায়, যার ফলে পরিবারের সদস্যরা মানসিক চাহিদা পূরণ করতে পারে। প্রতিটি পরিবার মায়ামমতা, স্নেহ-ভালোবাসা দিয়ে তার সদস্যদের মানসিক চাহিদা পূরণ করে। বিশেষ করে সামাজিক এ প্রতিষ্ঠানটি মানুষের মানসিক • যন্ত্রণা নিবারণের অন্যতম কেন্দ্রস্থল। উদাহরণস্বরূপ বলা যায়, কোনো বিষয়ে মন খারাপ হলে মা-বাবা, ভাই-বোনদের সাথে আলাপ-আলোচনা করে তার সমাধান খোঁজা যায়। এ ধরনের আলোচনা ব্যক্তির মানসিক শ্রান্তি- ক্লান্তি মুছে দিতে সাহায্য করে। আর এটাই পরিবারের মনস্তাত্ত্বিক ভূমিকা"
        },
        {
          "label": "গ",
          "question": "মৌমাছিদের সমাজকে সমাজবিজ্ঞানের কোন মৌল প্রত্যয়ের সাথে সাদৃশ্যপূর্ণ বলা যায়? ব্যাখ্যা করো।",
          "explanation": "উদ্দীপকের মৌমাছিদের সমাজকে সমাজবিজ্ঞানের 'সম্প্রদায়' নামক মৌল প্রত্যয়ের সাথে সাদৃশ্যপূর্ণ বলা যায়।সম্প্রদায় হলো নির্দিষ্ট ভৌগোলিক এলাকায় বসবাসকারী জনগোষ্ঠী, যারা পারস্পরিক নির্ভরশীলতার মধ্য দিয়ে সমজাতীয় জীবনযাপন করে। সম্প্রদায় গঠনের দুটি মৌলিক ভিত্তি রয়েছে। যথা- বসবাসের অঞ্চল ও সম্প্রদায়গত চেতনা। অর্থাৎ যখন কোনো জনগোষ্ঠী তাদের মৌল ও সাধারণ স্বার্থগুলো একসাথে ভোগ করার পাশাপাশি একই জীবনপ্রণালিতে। অভ্যস্ত থাকে এবং একটি নির্দিষ্ট ভৌগোলিক এলাকা জুড়ে বসবাস করে তখন ওই জনগোষ্ঠীকে সম্প্রদায় বলা হয়। উদ্দীপকেও সম্প্রদায়ের এসব বৈশিষ্ট্য প্রতিফলিত হয়েছে। মৌমাছিদের ক্ষেত্রে দেখা যায়, মৌমাছিরা, একই জীবনপ্রণালিতে অভ্যন্ত এবং তারা একই ভৌগোলিক এলাকা জুড়ে বসবাস করে। অর্থাৎ এক চাকের মৌমাছি অন্য চাকে যেয়ে বসবাস করে না। অর্থাৎ মৌমাছিদের মধ্যে সম্প্রদায় গঠনের দুটি মৌলিক ভিত্তিই বিদ্যমান। তাই মৌমাছিদের সমাজকে সমাজবিজ্ঞানের অন্যতম মৌল প্রত্যয় সম্প্রদায়ের সাথে সাদৃশ্যপূর্ণ বলা যায়।"
        },
        {
          "label": "ঘ",
          "question": "উদ্দীপকের শেষ লাইনটিতে সমাজ বিবর্তনের কথা বলা হয়েছে- বিশ্লেষণ করো।",
          "explanation": "উদ্দীপকের শেষ লাইনটিতে সমাজ বিবর্তনের কথা বলা হয়েছে- মন্তব্যটি যথার্থ। সমাজ বিবর্তনের ক্ষেত্রে সর্বজনগ্রাহ্য ও যৌক্তিক মতামত হলো সমাজের উৎপত্তি হয়েছে ক্রমবিবর্তনের ধারায় এবং অত্যন্ত স্বাভাবিকভাবে। মানবজাতির উৎপত্তির সাথে মানবসমাজের উদ্ভব একান্তভাবে জড়িত। সমাজপ্রবণতা হলো মানুষের জন্মগত প্রকৃতি। ভূমিষ্ঠ হওয়ার সাথে সাথে মানবশিশুর কাছে সমাজের অস্তিত্ব একটি চরম সত্য হিসেবে প্রতীয়মান হয়। বিভিন্ন পর্যায় বা স্তর অতিক্রম করে মানবসমাজ আধুনিককালে এক বিশ্বরূপ ধারণ করেছে। সমাজবিজ্ঞানের জনক অগাস্ট কোঁৎ মনে করেন, সমাজ একদিনের সৃষ্ট নয়; বিভিন্ন কারণে বিভিন্ন সময়ে সমাজের রূপ নতুনত্ব লাভ করেছে। উদ্দীপকে লক্ষ করা যায়, সমাজ সম্পর্কে তানিয়া ও তার বাবার কথোপকথনের এক পর্যায়ে তানিয়ার বাবা বলেন, আমরা আজকে যে সমাজ দেখছি তা পূর্বে এরকম ছিল না। লক্ষ বছরের' পরিবর্তনের মাধ্যমে সমাজ - বর্তমান রূপ লাভ করেছে। বর্তমান সমাজের সাথে অতীতের সমাজের বিস্তর পার্থক্য রয়েছে। তানিয়ার বাবার এ ধরনের মন্তব্যের শেষ লাইনে সমাজ বিবর্তনের কথাই প্রতিফলিত হয়েছে। কেননা বিবর্তনের কারণেই অতীতের সমাজের সাথে বর্তমান সমাজের ব্যাপক পার্থক্য লক্ষ করা যায়। উপরের আলোচনার ভিত্তিতে বলা যায়, \"বর্তমান সমাজের সাথে অতীতের সমাজের বিস্তর পার্থক্য রয়েছে\" উদ্দীপকের এ শেষ লাইনটিতে সমাজ বিবর্তনের কথাই ফুটে উঠেছে'।"
        }
      ]
    },
    {
      "number": "8",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "ভৌগোলিক উপাদান কী?",
          "explanation": "ভৌগোলিক উপাদান হচ্ছে ঐসব মহাজাগতিক অবস্থা এবং প্রপঞ্চ, যা মানবসৃষ্ট নয় এবং সেগুলো নিজস্ব ধারায় পরিবর্তনশীল এবং নিয়ন্ত্রিত।"
        },
        {
          "label": "খ",
          "question": "বিবর্তন এবং পরিবর্তনের পার্থক্য ব্যাখ্যা করো।",
          "explanation": "বিবর্তন ও পরিবর্তনের মধ্যে সুস্পষ্ট পার্থক্য বিদ্যমান। বিববর্তন হচ্ছে এমন একটি প্রক্রিয়া যার মাধ্যমে মানুষের আচার- ব্যবহার, সামাজিক বিশ্বাস, মূল্যবোধ, রীতিনীতি, প্রতিষ্ঠান ইত্যাদি ধীর পরিবর্তনের ভিতর দিয়ে সরল থেকে জটিল অবস্থায় রূপান্তরিত হয়। যেমন- কৃষিক্ষেত্রে সনাতনী ব্যবস্থার পরিবর্তে প্রযুক্তির ব্যবহার হচ্ছে কৃষির বিবর্তন। অন্যদিকে, পরিবর্তন হলো সমাজ কাঠামোর পরিবর্তন। সমাজকাঠামোর ভিত্তি হলো পারস্পরিক সম্পর্ক বা মিথস্ক্রিয়া, তাই সামাজিক পরিবর্তনের অর্থ হলো সংঘবদ্ধ মানুষের পারস্পরিক সম্পর্কের পরিবর্তন। অর্থাৎ সমাজের বিভিন্ন অনুষ্ঠান, প্রতিষ্ঠান যেমন- অর্থনৈতিক, রাজনৈতিক, সামাজিক, সাংস্কৃতিক ইত্যাদির পরিবর্তন।"
        },
        {
          "label": "গ",
          "question": "উদ্দীপকের ছক-২ যে মৌল প্রত্যয়কে নির্দেশ করে তার প্রকারভেদ বর্ণনা করো।",
          "explanation": "উদ্দীপকে ছক-২ সমাজবিজ্ঞানের অন্যতম মৌল প্রত্যয় অপরাধকে নির্দেশ করে, যার কতগুলো প্রকার বা ধরন রয়েছে। দেশে প্রচলিত সরকারি আইন-কানুন বা বিধি-বিধানের পরিপন্থি কোনো কাজ করাকে আইনের চোখে অপরাধ বলে গণ্য করা হয়। অপরাধ শাস্তিভোগ্য বিষয়। উদ্দীপকের ছকে অপরাধের এসব বৈশিষ্ট্যই ফুটে উঠেছে। অর্থাৎ উদ্দীপকের ছক-২ দ্বারা অপরাধ মৌল প্রত্যয়টি নির্দেশিত হয়েছে। অপরাধবিজ্ঞানী ও সমাজবিজ্ঞানীরা পাঁচ ধরনের অপরাধের কথা বলেছেন। এগুলো হলো- ১. কিশোর অপরাধ; ২. ক্ষতিগ্রস্ত বা শিকারবিহীন অপরাধ; ৩. ভদ্রবেশী অপরাধ; ৪. সংঘবদ্ধ অপরাধ ও ৫. সম্পত্তি ও ব্যক্তির বিরুদ্ধে অপরাধ।। কিশোর-কিশোরীদের দ্বারা সংঘটিত অপরাধকে কিশোর অপরাধ বলে। কিশোর অপরাধের মধ্যে রয়েছে উচ্ছৃঙ্খলতা, অশালীন আচরণ, মেয়েদের উত্যক্ত করা ইত্যাদি। ক্ষতিগ্রস্থ বা শিকারবিহীন অপরাধের দ্বারা শুধু অপরাধীই ক্ষতিগ্রস্থ হয়। অন্যদের ওপর খুব একটা প্রভাব পড়ে না। যেমন- জুয়াখেলা, পতিতাবৃত্তি, মাদকাসক্ত ইত্যাদি। ভদ্রবেশী অপরাধের মধ্যে রয়েছে আয়কর ফাঁকি দেওয়া, জালিয়াতি, ট্রেডমার্ক নকল করা ইত্যাদি। সংঘবদ্ধ অপরাধ সাধারণত একাধিক ব্যক্তির সমন্বয়ে সংঘটিত হয়। সংঘবদ্ধ অপরাধের অন্যতম উদাহরণ হচ্ছে মাফিয়া চক্র। সম্পত্তি ও ব্যক্তির বিরুদ্ধে অপরাধের মধ্যে রয়েছে সম্পত্তি আত্মসাৎ, চুরি, ছিনতাই, ডাকাতি, জবরদখল ইত্যাদি।"
        },
        {
          "label": "ঘ",
          "question": "উদ্দীপকে ছক-১ যে মৌল প্রত্যয়কে নির্দেশ করে তার সাথে ছক-২-এর পার্থক্য বিশ্লেষণ করো।",
          "explanation": "উদ্দীপকের ছক-১-এ নির্দেশিত মৌল প্রত্যয় বিচ্যুতিমূলক আচরণের সাথে ছক-২-এ নির্দেশিত অপরাধের সুস্পষ্ট পার্থক্য রয়েছে। -ছক-১-এর মৌল প্রত্যয়টি মূল্যবোধ পরিপন্থি আচরণ এবং সমাজের কাছে অপ্রত্যাশিত ও নিন্দনীয়, যা বিচ্যুতিমূলক আচরণের বৈশিষ্ট্যের সাথে সাদৃশ্যপূর্ণ। অন্যদিকে ছক-২ আইন ভঙ্গমূলক এবং শাস্তিযোগ্য আচরণের কথা বলা হয়েছে, যা অপরাধের ধারণার অনুরূপ। অর্থাৎ ছক- ১ ও ছক-২-এ নির্দেশিত মৌল প্রত্যয় দুটি হলো যথাক্রমে বিচ্যুতিমূলক আচচরণ ও অপরাধ। অপরাধ ও বিচ্যুতিমূলক আচরণের মধ্যে বেশকিছু পার্থক্য লক্ষ করা যায়। প্রথমত, রাষ্ট্রীয় আইনের সাথে সাংঘর্ষিক আচরণই অপরাধ। অর্থাৎ সমাজ ও রাষ্ট্র কর্তৃক নিষিদ্ধ ঘোষিত কার্যক্রমই অপরাধ বলে গণ্য করা হয়। পক্ষান্তরে, বিচ্যুতিমূলক আচরণ হচ্ছে সামাজিক মূল্যবোধ পরিপন্থি এমন কিছু অস্বাভাবিক আচরণ যা মানুষের স্বাভাবিক জীবনযাত্রাকে ব্যাহত করে, কিন্তু রাষ্ট্রীয় আইনে এর জন্য কোনো শাস্তির বিধান নেই। দ্বিতীয়ত, রাষ্ট্রীয় আইনের পরিপন্থি যেকোনো কাজই অপরাধ বলে পরিগণিত হয়। অন্যদিকে, সামাজিক মূল্যবোধের পরিপন্থি যেকোনো আচরণ বিচ্যুতির পর্যায়ে পড়ে। তৃতীয়ত, অপরাধ হচ্ছে আইনের দ্বারা নিষিদ্ধ আচরণ। অন্যদিকে বিচ্যুতিমূলক আচরণ হচ্ছে সামাজিক মূল্যবোধ, ঐতিহ্য ও রীতিনীতির পরিপন্থি আচরণ। চতুর্থত, অপরাধ সামাজিক ও রাষ্ট্রীয় আইনের সাথে সাংঘর্ষিক। অন্যদিকে বিচ্যুতিমূলক আচরণ সামাজিক মূল্যবোধ, ঐতিহ্য ও রীতিনীতির সাথে সাংঘর্ষিক। পঞ্চমত, সব ধরনের বিচ্যুতিমূলক আচরণ অপরাধ নয়। কিন্তু সব অপরাধই বিচ্যুতিমূলক আচরণ। পরিশেষে বলা যায়, অপরাধ এবং বিচ্যুতিমূলক আচরণের মধ্যে যথেষ্ট পার্থক্য রয়েছে। অপরাধ এবং বিচ্যুতিমূলক আচরণ উভয়ই সমাজের মানুষের স্বাভাবিক জীবনযাত্রাকে ব্যাহত করে। তাই এর কোনোটিই সমাজের কাছে কাঙ্ক্ষিত বা গ্রহণযোগ্য নয়।"
        }
      ]
    },
    {
      "number": "9",
      "uddipok": "তৃণা স্কুলের সকলের কাছে ভদ্র ও বিনয়ী হিসেবে পরিচিত। শিক্ষক- কর্মচারী, সহপাঠীরা ওকে পছন্দ করে। স্কুলের পড়ালেখার ব্যাপারে বাবা- মা ওকে সাহায্য করে। বিকালে খেলার মাঠে খেলাধুলা করে। আজানের সাথে বাসায় এসে হাত-মুখ ধুয়ে নাশতা খেয়ে পড়তে বসে। বাবা-মা ওর সব কাজে বন্ধুর মতো সাহায্য করে।",
      "tag": "VNSC 23",
      "sub_questions": [
        {
          "label": "ক",
          "question": "সমাজের অর্থনৈতিক ভিত্তি কী?",
          "explanation": "সমাজের অর্থনৈতিক ভিত্তি হচ্ছে উৎপাদন সম্পর্ক।"
        },
        {
          "label": "খ",
          "question": "ভৌগোলিক প্রভাব কী করে মানুষের জীবিকা নির্ধারণ করে? ব্যাখ্যা করো।",
          "explanation": "মানুষ যে পদ্ধতি অবলম্বন করে তার জীবিকা নির্বাহ করে তা ভৌগোলিক পরিবেশ দ্বারা প্রভাবিত হয়। ভৌগোলিক পরিবেশের বৈচিত্র্যের কারণে স্থানভেদে পেশাজীবীর বৈচিত্র্য লক্ষ করা যায়। যেমন- যেখানে খনি আছে সেখানে খনিশ্রমিক, শিল্প এলাকায় শিল্পশ্রমিক, কৃষিপ্রবণ এলাকায় কৃষিজীবী বেশি দেখা যায়। অর্থাৎ প্রত্যক্ষভাবে ভৌগোলিক পরিবেশ মানুষের জীবিকা নির্ধারণে ভূমিকা রাখে।"
        },
        {
          "label": "গ",
          "question": "উদ্দীপকের তৃণার মাঝে সামাজিকীকরণের কোন বাহনের উপস্থিতি লক্ষ করা যাচ্ছে? ব্যাখ্যা করো।",
          "explanation": "উদ্দীপকের তৃণার সামাজিকীকরণে পরিবার বাহনের উপস্থিতি লক্ষ করা যায়। শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক সৃসূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে ওঠে, সে দুর্বলচিত্তের অধিকারী এবং অপরাধপ্রবণ হয়। পিতামাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত তাৎপর্যপূর্ণ। পিতামাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর খারাপ আচরণ করলে তারা নিঃসঙ্গ বোধ করে। পরিবারের ভাইবোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজের আদর্শ সদস্য হিসেবে গড়ে ওঠে। উদ্দীপকের তৃণার ক্ষেত্রে লক্ষ করা যায়, তৃণা স্কুলের সবার কাছে ভদ্র ও বিনয়ী হিসেবে পরিচিত। শিক্ষক-কর্মচারী ও সহপাঠীরা তৃণাকে পছন্দ করে। স্কুলের পড়ালেখার ব্যাপারে বাবা-মা তৃণাকে সাহায্য করে। আবার সে বিকালে মাঠে খেলাধুলা করলেও আজানের সাথে সাথে বাসায় এসে হাত-মুখ ধুয়ে নাশতা খেয়ে পড়তে বসে। বাবা-মা তৃণার সব কাজে বন্ধুর মতো সাহায্য করে। উদ্দীপকে তৃণার বাবা-মায়ের এ ধরনের ভূমিকা তৃণার সামাজিকীকরণে পরিবার বাহনের উপস্থিতিকে নির্দেশ করে।"
        },
        {
          "label": "ঘ",
          "question": "উদ্দীপকে উল্লেখিত বাহন ছাড়াও সামাজিকীকরণের যেসব বাহন রয়েছে বিশ্লেষণ করো।",
          "explanation": "উদ্দীপকে উল্লেখিত বাহন তথা পরিবার ছাড়াও সামাজিকীকরণের আরও বিভিন্ন বাহন রয়েছে। উদ্দীপকে সামাজিকীকরণের অন্যতম প্রধান মাধ্যম পরিবারের কথা বলা হয়েছে। তবে পরিবার ছাড়াও আরও বিভিন্ন মাধ্যম শিশুর সামাজিকীকরণে গুরুত্বপূর্ণ ভূমিকা রাখে। যেমন- শিক্ষা প্রতিষ্ঠান শিশুর সুষ্ঠু সামাজিকীকরণের আনুষ্ঠানিক ভিত্তি রচনা করতে সাহায্য করে। শিশু পারিবারিক গণ্ডি পেরিয়ে প্রথমে বিদ্যালয়ে যায়। বিদ্যালয়ে সহপাঠীদের সাহচর্য, শিক্ষকদের ভালোবাসা, উপদেশমূলক বাণী ইত্যাদি শিশুমনে গভীর রেখাপাত করে। এর দ্বারা প্রভাবিত হয়েই শিশু তার পরবর্তী জীবন গঠনে উদ্বুদ্ধ হয়। শিশুর সামাজিকীকরণে সঙ্গীদল বা খেলার সাথীদের ভূমিকাও নেহায়েত কম নয়। খেলার সাথীদের সহযোগিতা, সহমর্মিতা, সহনশীলতা প্রভৃতি কারণে শিশুর মধ্যে নেতৃত্বের গুণাবলি বিকশিত হয়। এ সঙ্গীদলের মধ্যে আবার কখনও কখনও দ্বন্দ্ব দেখা দেয়, যা সমস্যা সমাধানে ও দ্বন্দ্ব নিরসন কৌশল আয়ত্তকরণে সহায়তা করে। সামাজিকীকরণে ধর্ম ও ধর্মীয় প্রতিষ্ঠানসমূহ গুরুত্বপূর্ণ ভূমিকা পালন করে। ধর্মীয় আচার-অনুষ্ঠান পালনের মাধ্যমে শিশু সত্যবাদিতা, ন্যায়নিষ্ঠতা, সততা প্রভৃতি গুণ রপ্ত করে। এছাড়া সামাজিকীকরণের ক্ষেত্রে আত্মীয়- জ্ঞাতিগোষ্ঠী গুরুত্বপূর্ণ ভূমিকা পালন করে। শিশুকাল থেকেই ব্যক্তি তাদের সংস্পর্শে বড় হয়। জ্ঞাতিদের সাথে মেলামেশার মাধ্যমে ব্যক্তি নিজেকে সামাজিক মানুষ হিসেবে গড়ে তোলার সুযোগ ও শিক্ষা পায়। সামাজিকীকরণে প্রচার মাধ্যমের ভূমিকাও অত্যন্ত গুরুত্বপূর্ণ। এর মাধ্যমে ব্যক্তি সামাজিক বিধি-বিধান, সামাজিক সমস্যা প্রভৃতি সম্পর্কে জ্ঞান লাভ করে, যা শিশুর সামাজিকীকরণে গুরুত্বপূর্ণ প্রভাব ফেলে। এছাড়া পেশাগত সংস্থা, বই ও পত্র-পত্রিকা, রাষ্ট্র প্রভৃতিও সামাজিকীকরণে গুরুত্বপূর্ণ ভূমিকা পালন করে। পরিশেষে বলা যায়, পরিবারের পাশাপাশি উল্লিখিত মাধ্যমগুলোও শিশুর সামাজিকীকরণে সহায়ক ভূমিকা পালন করে।"
        }
      ]
    },
    {
      "number": "10",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "জেন্ডার কী?",
          "explanation": "জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক, সমাজ কর্তৃক আরোপিত নারী-পুরুষের ভূমিকা।"
        },
        {
          "label": "খ",
          "question": "সকল সামাজিক পরিবর্তন উন্নয়ন নয়- ব্যাখ্যা করো।",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায় এবং অনুন্নত স্তর থেকে উন্নত স্তরে উত্তরণ ঘটায় কেবল তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয় বরং যৌক্তিকভাবে নিরপেক্ষ। অপরপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিন্তু উন্নয়ন পরিকল্পিতভাবে হয়ে থাকে। অতএব বলা যায় যে, সব সামাজিক পরিবর্তন উন্নয়ন নয়।"
        },
        {
          "label": "গ",
          "question": "উদ্দীপকে ছক-২ যে বিজ্ঞানের আলোচ্য বিষয় তা ব্যাখ্যা করো।",
          "explanation": "উদ্দীপকে ছক-২-এ রাষ্ট্রবিজ্ঞানের আলোচ্য বিষয় বিবৃত হয়েছে। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য, সরকার, সরকারের গঠন ও কার্যাবলি, আমলাতন্ত্র ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন, রাষ্ট্র ও নাগরিকের মধ্যে পারস্পরিক সম্পর্ক নির্ধারণ এবং পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা সম্পর্কিত অধ্যয়ন হিসেবেও বিবেচনা করা হয়। উদ্দীপকের ছক-২-এ নির্দেশিত বিষয়টি রাষ্ট্র, নাগরিক, সরকার, আমলাতন্ত্র ইত্যাদি বিষয় নিয়ে আলোচনা করে। ছক-২-এর বিষয়ের এসব আলোচ্য বিষয় রাষ্ট্রবিজ্ঞানের আলোচ্য বিষয়ের অন্তর্ভুক্ত। তাই বলা যায়, ছক-২-এ রাষ্ট্রবিজ্ঞানের আলোচ্য বিষয় প্রতিফলিত হয়েছে।"
        },
        {
          "label": "ঘ",
          "question": "উদ্দীপকে ছক-১ যে বিজ্ঞানের আলোচ্য বিষয় তা পাঠের প্রয়োজনীয়তা বিশ্লেষণ করো।",
          "explanation": "লাউদ্দীপকের ছক-১-এ সমাজবিজ্ঞানের 'আলোচ্য বিষয় নির্দেশিত। হয়েছে। সমাজবিজ্ঞান পাঠের প্রয়োজনীয়তা অপরিসীম। উদ্দীপকের ছক-১-এ সমাজবিজ্ঞান বিষয়ের ইঙ্গিত দেওয়া হয়েছে। সমাজবিজ্ঞান সমাজের সামাজিক পরিবেশ সম্পর্কে পরিপূর্ণ জ্ঞান অর্জনে মূল ভূমিকা পালন করে। সুতরাং কেউ যদি সমাজ সম্পর্কে কোনো পরিকল্পনা করতে চায়, তাহলে তাকে অবশ্যই সমাজবিজ্ঞান পাঠ করতে হবে। আবার সমাজবিজ্ঞান পাঠ ব্যতীত দেশের সামাজিক সমস্যার কারণ এবং তার সমাধানের উপায়ও খুঁজে বের করা সম্ভব নয়। কেননা সমাজবিজ্ঞানের অন্যতম বৈশিষ্ট্যই হচ্ছে, বিদ্যমান সামাজিক সমস্যার কারণ, ফলাফল এবং সমাধানের উপায় অনুসন্ধান করা। এছাড়া পরিবর্তনশীল সমাজের অধ্যয়ন এবং এ পরিবর্তনের সাথে মানুষের সম্পর্ক নির্ণয় করতে গিয়ে সমাজস্থ মানুষ সমাজবিজ্ঞান পাঠের প্রয়োজনীয়তা প্রতিনিয়ত অনুভব করছে। কারণ পরিবর্তনশীল সমাজ সম্পর্কে আলোচনার মাধ্যমে একমাত্র সমাজবিজ্ঞান শাস্ত্রই সমাজের বাস্তবতা অনুধাবনে সাহায্য করে। পাশাপাশি কোনো অর্থনৈতিক পরিকল্পনা বাস্তবায়নের পথে কী কী সামাজিক ও সাংস্কৃতিক বাধা রয়েছে, আর কীভাবে তা দূর করা যায়, সে বিষয়ে জ্ঞান অর্জনের জন্যও সমাজবিজ্ঞানের পাঠ একান্ত জরুরি। আমরা জানি, বর্তমানে বাংলাদেশের বিভিন্ন রাজনৈতিক দল ও স্বার্থগোষ্ঠীসমূহ সংকীর্ণতা দোষে দুষ্ট। প্রশাসনের রন্দ্রে রন্দ্রে দুর্নীতি ঢুকে পড়েছে। বেকার সমস্যা, কম বয়সীদের মধ্যে অপরাধ প্রবণতা, নানারকম অসামাজিক কাজকর্ম, চুরি-রাহাজানি ইত্যাদি সামাজিক ব্যাধি ছোঁয়াচে রোগের মতো ব্যাপকভাবে ছড়িয়ে পড়েছে। পাশাপাশি নানা কারণে বিভিন্ন সামাজিক গোষ্ঠীর মধ্যে অসন্তুষ্টি, বিক্ষোভ ও বিদ্রোহ দেখা দিচ্ছে। এসব সমস্যা সমাধানে সমাজবিজ্ঞানের জ্ঞানই পারে কার্যকরভাবে সহায়তা করতে। t উপরের আলোচনার পরিপ্রেক্ষিতে তাই দৃঢ়তার সাথেই বলা যায় যে, বর্তমান পরিবর্তনশীল সমাজের জন্য সমাজবিজ্ঞান পাঠ করা একান্ত আবশ্যক।"
        }
      ]
    },
    {
      "number": "11",
      "uddipok": "শিহাব, রঞ্জন, যীশু তিন বন্ধু। একই গ্রামের বাসিন্দা। তাদের গ্রামণ্ডি একটি শান্তিপূর্ণ ও সৌহাদ্যপূর্ণ গ্রাম। গ্রামীণ উন্নয়ণের উদ্দেশ্যে তারা একটি সংগঠন তৈরি করে। গ্রামের অনেকেই তাদের সংগঠনের সদস্য",
      "tag": "VNSC 23",
      "sub_questions": [
        {
          "label": "ক",
          "question": "শিশুর সামাজিকীকরণের আনুষ্ঠানিক মাধ্যম কোনটি?",
          "explanation": "শিশুর সামাজিকীকরণের আনুষ্ঠানিক মাধ্যম হলো শিক্ষাপ্রতিষ্ঠান"
        },
        {
          "label": "খ",
          "question": "সামাজিক স্তরবিন্যাস সকল সমাজে বিদ্যমান- ব্যাখ্যা করে।",
          "explanation": "সামাজিক স্তরবিন্যাস একটি চিরন্তন ও সর্বজনীন প্রক্রিয়া, যা সবল সমাজে বিদ্যমান। মানব জাতির ইতিহাসে সকল সমাজেই স্তরবিন্যাস বিদ্যমান ছিল। যেমন- আদিম শিকারী সমাজে প্রবীণ ও দলনেতারা বেশি সম্মানের অধিকারী ছিল। সময়ের পরিবর্তনের সাথে সাথে স্তরবিন্যাসের প্রকৃতি পরিবর্তিত হলেও তা কখনো বিলুপ্ত হয়নি। অর্থাৎ আদিম থেকে শুরু করে আধুনিক বিশ্বের সকল সমার্জেই স্তরবিন্যাস বিদ্যমান।"
        },
        {
          "label": "গ",
          "question": "উদ্দীপকের গ্রামে গঠিত সংগঠনটি সমাজবিজ্ঞানের কোন মৌলকে নির্দেশ করেছে? তার বৈশিষ্ট্যসমূহ বর্ণনা করো।",
          "explanation": "উদ্দীপকের গ্রামে গঠিত সংগঠনটি সমাজবিজ্ঞানের অন্যতম মৌল প্রত্যয় সংঘকে নির্দেশ করছে, যার কতগুলো বৈশিষ্ট্য রয়েছে। যখন কিছুসংখ্যক মানুষ এক বা একাধিক উদ্দেশ্য সাধনের জন্য একত্রিত বা সংগঠিত হয় এবং একটি নির্দিষ্ট কর্মপন্থা অবলম্বন করে, তখন তাকে সংঘ বলে। যেমন- ট্রেড ইউনিয়ন, শিল্প ও বণিক সমিতি, স্পোটিং ক্লাব ইত্যাদি। উদ্দীপকের গ্রামে গঠিত সংগঠনটির মধ্যে সংঘের উল্লিখিত বৈশিষ্ট্য প্রতিফলিত হয়েছে। অর্থাৎ উদ্দীপকের গ্রামে গঠিত সংগঠনটি হলো সংঘ। সংঘের কতগুলো বৈশিষ্ট্য রয়েছে। যেমন- সংঘের সদস্যদের এক বা একাধিক উদ্দেশ্য থাকে এবং সদস্যদের উদ্দেশ্য সমজাতীয় হয়ে থাকে; সংঘের একটি সাংগঠনিক ব্যবস্থা থাকে; সংঘের সদস্যগণকে নানা শ্রেণিতে বিভক্ত করে তাদের কর্তব্য এবং অধিকার সুবিন্যস্ত করা যায়; সংঘের কাজ সুসম্পন্ন করার জন্য একটি কার্যনির্বাহী বা পরিচালক গোষ্ঠী থাকে; সংঘের একটি প্রধান বৈশিষ্ট্য হচ্ছে সদস্যপদ। তবে এর সদস্যপদ ঐচ্ছিক; সংঘের সদস্য হওয়া স্বেচ্ছাপ্রণোদিত; সংঘ অপেক্ষাকৃত অস্থায়ী। উদ্দেশ্য বাস্তবায়িত হয়ে গেলে সংঘের অস্তিত্ব নাও থাকতে পারে"
        },
        {
          "label": "ঘ",
          "question": "উদ্দীপকে যে যে মৌল প্রত্যয়ের উল্লেখ রয়েছে তাদের মধ্যে পার্থক্য বিশ্লেষণ করো।",
          "explanation": "উদ্দীপকে সমাজবিজ্ঞানের অন্যতম দুটি মৌল প্রত্যয় সমাজ ও সংঘের উল্লেখ রয়েছে। সমাজ ও সংঘের মধ্যে সুস্পষ্ট পার্থক্য বিদ্যমান। উদ্দীপকে লক্ষ করা যায়, তিন বন্ধু শিহাব, রঞ্জন ও যীশু একই গ্রামের বাসিন্দা, যা সমাজকে নির্দেশ' করে। উদ্দীপকে আরও লক্ষ করা যায়, শিহাব, রঞ্জন ও যীশু গ্রামীণ উন্নয়নের উদ্দেশ্যে একটি সংগঠন তৈরি করে, যা সংঘ বা সমিতির সাথে সাদৃশ্যপূর্ণ। সমাজ ও সংঘের মধ্যে কতগুলো পার্থক্য বিদ্যমান। যেমন- প্রথমত, সাধারণভাবে সমাজ বলতে দুই বা ততোধিক ব্যক্তির পারস্পরিক সম্পর্ককে বোঝায়। অর্থাৎ যখন কিছু লোক কতিপয় সাধারণ উদ্দেশ্য সাধনের জন্য সংঘবদ্ধ হয়ে বসবাস করে তখন তাকে সমাজ বলে। অন্যদিকে পরিবর্তনশীল সমাজব্যবস্থায় যখন দুই বা ততোধিক ব্যক্তি সুনির্দিষ্ট উদ্দেশ্যকে সামনে রেখে একত্রিত হয়ে এ লক্ষ্য অর্জনে ঐক্যবদ্ধভাবে কাজ করে তখন তাকে সংঘ বা সমিতি বলে। দ্বিতীয়ত, একটি সমাজে অনেকগুলো সংঘ থাকতে পারে। তাই সমাজের পরিধি ব্যাপক। পক্ষান্তরে সংঘের পরিধি সমাজের চেয়ে ক্ষুদ্র। কেননা সংঘ সমাজেরই একটি অংশ। তৃতীয়ত, মানুষের একাধিক উদ্দেশ্য সাধনের জন্য সংঘবদ্ধভাবে সমাজ গড়ে ওঠে। অন্যদিকে নির্দিষ্ট স্বার্থ ভোগ করার জন্য সংঘ গড়ে ওঠে। চতুর্থত, সমাজের ভিত্তি হচ্ছে পারস্পরিক সহযোগিতা ও দলবদ্ধভাবে বসবাস করার প্রবণতা। পক্ষান্তরে সংঘের ভিত্তি হচ্ছে সমাজস্থ কিছু লোকের পারস্পরিক সহযোগিতা। পরিশেষে বলা যায়, সমাজ ও সংঘের মধ্যে পার্থক্য বিদ্যমান থাকলেও উভয়েই মানবসমাজের প্রয়োজনে গড়ে ওঠে।"
        }
      ]
    }
  ]
}