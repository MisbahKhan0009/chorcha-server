{
  "title": "দিনাজপুর সরকারি কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "সুদীপ্ত ও অনিমেষ দুটি পৃথক বিষয়ে অধ্যয়ন করে। সুদীপ্ত যে বিষয়ে পড়ছে সেখানে পরিবার, রাষ্ট্র, অর্থনীতি, জনসংখ্যার বৈচিত্র্য, বণ্টন, যোগাযোগ, কৃষি, অকৃষি ইত্যাদি নিয়ে আলোচনা রয়েছে। অপরদিকে অনিমেষের পঠিত বিষয়ে শুধু ক্ষমতা, কর্তৃত্ব, সরকার, রাষ্ট্র ইত্যাদি নিয়ে আলোচনা রয়েছে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "সরকার হলো একটি রাষ্ট্রের সর্বোচ্চ প্রশাসনিক ও শাসনব্যবস্থা যা আইন প্রণয়ন, বাস্তবায়ন ও বিচারকার্য পরিচালনা করে।"
        },
        {
          "label": "খ",
          "question": "",
          "explanation": "প্রকৃতিগতভাবে সমাজ হচ্ছে সামাজিক সম্পর্কের জাল। সমাজ বলতে একদল মানুষের সমষ্টিকে বোঝায়, যারা একটি নির্দিষ্ট ভৌগোলিক অঞ্চলে বসবাস করে এবং পারস্পরিক সম্পর্কের মাধ্যমে একে অপরের সঙ্গে যুক্ত থাকে। এটি শুধু ব্যক্তিদের সমষ্টি নয়, বরং সমাজের বিদ্যমান সম্পর্ক, মূল্যবোধ, সংস্কৃতি ও সামাজিক প্রতিষ্ঠানসমূহের মাধ্যমে একটি জটিল কাঠামো গড়ে ওঠে। এজন্য বলা হয়, সমাজ হলো সামাজিক সম্পর্কের জটিল জাল।"
        },
        {
          "label": "গ",
          "question": "",
          "explanation": "উদ্দীপকের অনিমেষের অধ্যয়নের বিষয়ের নাম হলো রাষ্ট্রবিজ্ঞান। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন এবং রাষ্ট্র ও নাগরিকের মধ্যে পারস্পরিক সম্পর্ক নির্ধারণ ও পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা, সম্পর্কিত অধ্যয়ন হিসেবেও বিবেচনা করা হয়। উদ্দীপকের অনিমেষ এমন একটি বিষয়ে অধ্যয়ন করে, যা ক্ষমতা, কর্তৃত্ব, সরকার, রাষ্ট্র ইত্যাদি নিয়ে আলোচনা করে। পূর্বোক্ত আলোচনার প্রেক্ষিতে বলা যায়, অনিমেষের পঠিত বিষয়টি রাষ্ট্রবিজ্ঞান বিষয়কেই। নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত বিষয়টি অর্থাৎ সমাজবিজ্ঞান হচ্ছে সমাজ সম্পর্কিত পূর্ণাগে পাঠ। সমাজবিজ্ঞান হচ্ছে এমন একটি বিজ্ঞান যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ, সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের আলোচনার আওতাভুক্ত এবং এর সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা-বিশ্লেষণ করে। সামাজিক বিজ্ঞানের শাখাসমূহ যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি মূলত সমাজের এক একটি বিশেষ দিক নিয়ে আলোচনা করে। অর্থাৎ সামাজিক বিজ্ঞানের উক্ত শাখাসমূহের কোনোটাই সমাজ সম্পর্কিত পূর্ণাঙ্গ অধ্যয়নের দাবি করতে পারে না। পক্ষান্তরে, গোটা সমাজই সমাজবিজ্ঞানের আলোচনার বিষয় বা ক্ষেত্র। মূলত এ কারণেই সমাজবিজ্ঞানকে সমাজের পূর্ণাঙ্গ পাঠ বলা হয়। উদ্দীপকে দেখা যায়, রফিক অনার্স শ্রেণিতে এমন একটি বিষয়ে লেখাপড়া করছে, যে বিষয়টি মানুষের জীবনের প্রায় সব বিষয় নিয়ে আলোচনা করে। বিষয়টির আলোচ্য পরিধির ব্যাপকতা লক্ষ, করলে বোঝা যায় যে, রফিক সমাজবিজ্ঞান বিষয়ে পড়ালেখা করছে। উপরের আলোচনার প্রেক্ষিতে বলা যায়, বিষয়বস্তুর ব্যাপকতার জন্যই সমাজবিজ্ঞান শাস্ত্রকে সমাজের সামগ্রিক পাঠ হিসেবে বিবেচনা করা হয়।"
        }
      ]
    },
    {
      "number": "2",
      "uddipok": "শ্রেয়া ও তার ভাই অর্ণব একটি জাদুঘরে ঘুরতে যায়। সেখানে তারা দুটি আলাদা প্রদর্শনী দেখে। একটিতে ছিল প্রাচীন পুঁথি, মাটির তৈরি পাত্র এবং ঐতিহ্যবাহী গহনার প্রদর্শনী। অন্যটি ছিল লোকগান, নৃত্য এবং এবং বিভিন্ন আঞ্চলিক কাহিনি শোনানোর আযোজন করা হয়।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "সাধারণ অর্থে বস্তুগত সংস্কৃতির চরম বা চূড়ান্ত বিকাশই সভ্যতা।"
        },
        {
          "label": "খ",
          "question": "",
          "explanation": "বৈজ্ঞানিক পদ্ধতির একটি অনন্য বৈশিষ্ট্য হলো এটি মূল্যবোধের ঊর্ধ্বে। কারণ বিজ্ঞান কোনো বিষয় বা ঘটনার ভালো-মন্দ, ঠিক-ভুল, গ্রহণীয়-অগ্রহণীয় এ ধরনের মূল্যবোধের ওপর ভিত্তি করে অনুসন্ধান করে না। বৈজ্ঞানিক পদ্ধতি কিছু সুনির্দিষ্ট পর্যায় অতিক্রম করে ঘটনার নিরপেক্ষ অনুসন্ধান চালায়। যেমন- সমস্যা চিহ্নিতকরণ, সমস্যার স্বরূপ নির্ধারণ, সমস্যা সম্পর্কে পর্যবেক্ষণ, তথ্য সংগ্রহ, সংগৃহীত তথ্যের যথার্থতা যাচাই ও ভবিষ্যদ্বাণীকরণ। এ পদ্ধতি অনুসরণ করে গবেষণা করতে গিয়ে গবেষককে নিজের মূল্যবোধের ঊর্ধ্বে থেকে নিরপেক্ষ ও পক্ষপাতহীনভাবে অনুসন্ধান করতে হয়। তাই বলা যায়, বৈজ্ঞানিক পদ্ধতি মূল্যবোধের উর্ধ্বে।"
        },
        {
          "label": "গ",
          "question": "",
          "explanation": "জাদুঘরে প্রদর্শিত লোকগান, নৃত্য এবং বিভিন্ন আঞ্চলিক কাহিনিগুলোকে অবস্তুগত সংস্কৃতির উদাহরণ বলা হয়। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ- সংস্কৃতির যে অংশ দেখা যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, আদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, শ্রেয়া ও তার ভাই জাদুঘরের দুটি প্রদর্শনী অংশের একটি লোকগান, নৃত্য এবং বিভিন্ন আঞ্চলিক কাহিনি শোনানোর আয়োজন দেখতে পায়। এখানে অবস্তুগত সংস্কৃতিকে ইঙ্গিত করা হয়েছে। যেহেতু লোকগান, নৃত্য এবং বিভিন্ন আঞ্চলিক কাহিনিগুলো অদৃশ্য তথা উপলব্ধির ওপর নির্ভরশীল, সেহেতু এসব অবস্তুগত সংস্কৃতির উদাহরণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সংস্কৃতির এই দুই দিক অর্থাৎ বস্তুগত সংস্কৃতি ও অবস্তুগত সংস্কৃতি আমাদের জীবনধারার উপর নানাভাবে প্রভাব ফেলে। সংস্কৃতি, হলো মানুষের সামগ্রিক জীবনপ্রণালি। জন্ম থেকে মৃত্যু পর্যন্ত মানুষকে সংস্কৃতির আওতাধীন থাকতে হয়। উপাদানের উপর ভিত্তি করে সংস্কৃতিকে প্রধানত দুই ভাগে ভাগ করা যায়। যথা: ক. বস্তুগত সংস্কৃতি ও খ. অবস্তুগত সংস্কৃতি। মানুষ জীবনযাপনের জন্যে দৃশ্যমান যা কিছু তৈরি ও ব্যবহার করে তাই বস্তুগত সংস্কৃতি। যান্ত্রিকতা ও শিল্পকলার বদৌলতে জীবনযাত্রার মান উন্নয়নের জন্য যে সমস্ত বস্তু সৃষ্টি করা হয়েছে তাই বস্তুগত সংস্কৃতি। ঘরবাড়ি, চেয়ার, টেবিল, প্রাচীন পুঁথি, মাটির তৈরি পাত্র ইত্যাদি বস্তুগত সংস্কৃতির অন্তর্ভুক্ত। আবার, সংস্কৃতির যে অংশ উপলব্ধির উপর নির্ভরশীল তাই অবস্তুগত সংস্কৃতি। অগবার্নের মতে, ধর্ম, ভাষা, সাহিত্য, বিশ্বাস, মানসিকতা, মূল্যবোধ প্রভৃতি হলো অবস্তুগত সংস্কৃতি। বস্তুগত সংস্কৃতি আমাদের বাহ্যিক জীবনযাত্রাকে প্রভাবিত করে এবং অবস্তুগত সংস্কৃতি আমাদের মানসিক ও সামাজিক জীবনের গভীরে প্রভাব ফেলে যা একে অপরের সাথে সম্পর্কিত হয়ে সমাজে মানুষের আচরণ ও জীবনধারা গঠন করে। পরিশেষে বলা যায়, বস্তুগত ও অবস্তুগত সংস্কৃতি আমাদের জীবনধারার ওপর গুরুত্বপূর্ণ প্রভাব ফেলে।"
        }
      ]
    },
    {
      "number": "3",
      "uddipok": "ঝাঁড়বাড়ি গ্রামের নিবাসী মোকলেসুর রহমানের দুই ছেলে। বড় ছেলে সবুজ ঢাকায় পড়ালেখা করে। আর ছোট ছেলে লাল প্রাইমারী স্কুল পাসের পর বাবার ক্ষেত খামার দেখাশুনা করে। পড়ালেখা শেষ করে সবুজ একটি চাকরি পাওয়ায় স্ত্রীসহ সেখানেই বসবাস শুরু করে। অন্যদিকে লাল এক কৃষক পরিবারে বিবাহ করে স্ত্রীসহ নিজ পিতার বাড়িতেই বসবাস করতে থাকে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "আমেরিকান সমাজবিজ্ঞানী আর, এম. ম্যাকাইভারের মতে, সম্প্রদায়ের ভিত্তি দুইটি। যথা- অভিন্ন অঞ্চল এবং একই সম্প্রদায়গত অনুভূতি।"
        },
        {
          "label": "খ",
          "question": "",
          "explanation": "প্রথা উদ্ভবের মূল উপাদান সমাজ থেকে সৃষ্ট বলে অধিকাংশ সমাজবিজ্ঞানী একে সামাজিক প্রত্যয় হিসেবে চিহ্নিত করেছেন। সব সমাজেই মানুষের আচার-আচরণের কতগুলো সুনিদিষ্ট ধারা বা রীতি লক্ষ করা যায়। এগুলোকে প্রথা বলা হয়। সমাজবার্থভাবে বসবাসকারী মানুষমাত্রই সমাজে প্রচলিত বা প্রতিষ্ঠিত এসব রীতিকে অনুসরণ করে। সমাজকে সুশৃঙ্খল রাখার জন্য, এবং মানুষের মৌলিক প্রয়োজন পূরণ করার তাগিদে এসব রীতিনীতি বা প্রথার উদ্ভব হয়েছে। কার্যত সমাজবদ্ধ মানুষের অভ্যাসগত কার্যধারাই কালক্রমে সামাজিক প্রথায় পরিণত হয়েছে। সুতরাং বোঝা গেল যে, প্রথার উদ্ভব এবং প্রয়োগ পুরোটাই সমাজের প্রয়োজনে। এ কারণেই বলা হয়, 'প্রথা মূলত সামাজিক'।"
        },
        {
          "label": "গ",
          "question": "",
          "explanation": "নিম্নের অনুরূপ: বিবাহোত্তর বাসস্থানের ভিত্তিতে উদ্দীপকের লাল যে পরিবার গঠন করেছে তা হলো পিতৃবাস পরিবার। বিবাহোত্তর বাসস্থানের ভিত্তিতে পরিবারকে তিন ভাগে ভাগ করা যায়। যথা- পিতৃবাস, মাতৃবাস এবং নয়াবাস পরিবার। পিতৃবাস পরিবার হলো ওই পরিবার যেখানে বিয়ের পর স্ত্রী নিজ পৈতৃক বাড়িতে বসবাস না করে স্বামীর পিতৃগৃহে বসবাস করে। বাংলাদেশের মুসলমান ও হিন্দু সমাজে পিতৃবাস পরিবার ব্যবস্থা চালু রয়েছে। উদ্দীপকে দেখতে পাই, আমিনুল ইসলামের ছোট ছেলে লাল প্রাইমারি স্কুল পাস করে বাবার ক্ষেত খামার দেখাশুনা করছে এবং এক কৃষক পরিবারে বিবাহ করে স্ত্রীসহ নিজ পিতার রাড়িতেই বসবাস করছে। লাল-এর এই পিতৃগৃহে বসবাস পিতৃবাস পরিবারকেই নির্দেশ করছে। উপরের আলোচনা শেষে বলা যায়, লাল বিবাহোত্তর বাসস্থানের পিতৃবাস পরিবার গঠন করেছে।"
        },
        {
          "label": "ঘ",
          "question": "শিক্ষার প্রসার ও নগরায়ণের প্রভাবে মোকলেসুর রহমানের পরিবারটি ক্রমান্বয়ে পরিবারের নতুন রূপ পরিগ্রহ করেছে-উদ্দীপকের আলোকে এর কারণ বিশ্লেষণ করো।",
          "explanation": "নিম্নের অনুরূপ: শিক্ষার প্রসার এবং নগরায়ণের প্রভাবে উদ্দীপকের আমিনুল ইসলামো পরিবারটি ক্রমান্বয়ে যৌথ পরিবার থেকে একক পরিবারের রূপ পরিগ্রা করছে। বর্তমান যুগ আধুনিক ও বিশ্বায়নের যুগ। এই আধুনিকতার যুগে মানু যেমন শিক্ষিত হচ্ছে তেমনি তাদের চিন্তা চেতনায় এসেছে ব্যাপক পরিবর্তন পরিবর্তনের ফলস্বরূপ তারা পরিবারের সদস্যদের নিয়েও ভিন্নভাে চিন্তাভাবনা করে। পরিবার প্রধান এখন সন্তানদের সুন্দর ভবিষ্যৎ নিয়ে চিত করে। যৌথ পরিবারে ছেলে-মেয়েদের পড়াশোনার ব্যাঘাত ঘটতে পাে ভেবে একক পরিবারে মানুষ এখন আগ্রহী। ফলে যৌথ পরিবার ভেজে একক পরিবারে পরিণত হচ্ছে। বর্তমানে শিল্পায়ন ও নগরায়ণের ফলে শহরে ব্যাপক কর্মসংস্থানের সুযো সৃষ্টি হয়েছে। এ কারণে অনেকেই চাকরির জন্য বাধ্য হয়ে যৌথ পরিবা ভেঙে শহরে অণু বা একক পরিবার গঠন করছে। তাছাড়া অনেকেই মে করে, যৌথ পরিবারের তুলনায় ছোট পরিবার সুযোগ-সুবিধার অনুকূল।। কারণে মানুষ একক পরিবার গড়ে তুলতে আগ্রহী। অনুরূপভাবে আমিনুল ইসলামের বড় ছেলে সবুজ ঢাকা শহরে থেকে শিক্ষালাভের পর চাকরি পায় এবং বিয়ে করে সেখানেই বসবাস শুরু করে। অর্থাৎ নগরের সুযোগ-সুবিধ পেতে এবং অর্জিত শিক্ষার যথাযথ প্রয়োগ ঘটাতে সে একটি নয়াবাসভিত্তিক। একক পরিবার গঠন করেছে। উপরের আলোচনা শেষে নির্দ্বিধায় বলা যায়, শিক্ষার প্রসার ও নগরায়ণের প্রভাবে যৌথ পরিবার ব্যবস্থা ভেঙে একক পরিবার ব্যবস্থার রূপ ধারণ করছে।"
        }
      ]
    },
    {
      "number": "4",
      "uddipok": "মেহজাবিন একটি শহরের নামকরা স্কুলে পড়ে। তার পরিবার তাকে সবসময় ভদ্রতা, মূল্যবোধ এবং শিষ্টাচার শেখানোর চেষ্টা করে। স্কুলে শিক্ষকরা তাকে নিয়মিত আদর্শ নাগরিক হওয়ার শিক্ষা দেন। তবে মেহজাবিনের বন্ধুমহলে কেউ কেউ নিয়ম ভাঙতে উৎসাহী। এসব পরিস্থিতির মধ্যে সে কীভাবে সঠিক পথ বেছে নেবে, তা নিয়ে দোটানায় পড়ে যায়।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "মৃত স্বামীর যেকোনো ভাইয়ের সাথে বিধবা নারীর বিবাহকে লেভিরেট বিবাহ বলা হয়।"
        },
        {
          "label": "খ",
          "question": "",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায় এবং অনুন্নত স্তর থেকে উন্নত স্তরে উত্তরণ ঘটায় তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয়' বরং যৌক্তিকভাবে নিরপেক্ষ। অপরপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিন্তু উন্নয়ন পরিকল্পিতভাবে হয়ে থাকে। অতএব বলা যায় যে, সব সামাজিক পরিবর্তন উন্নয়ন নয়। A"
        },
        {
          "label": "গ",
          "question": "",
          "explanation": "বন্ধু মহলের প্রভাব উদ্দীপকের মেহজাবিনের সামাজিকীকরণে নানাভাবে বাধা সৃষ্টি করতে পারে। পরিবারের পরে সামাজিকীকরণের ক্ষেত্রে সমবয়সি বা সঙ্গীদলের ভূমিকা অপরিসীম। শিশু যখন বড় হতে থাকে তখন তার সঙ্গী-সাগীরা নানাভাবে তাকে প্রভাবিত করে। পড়াশোনার সময় বাদ দিয়ে অবসর সময় সে খেলার মাঠে অথবা গল্পগুজব করে বন্ধুদের সাথে সময় কাটায়। বন্ধুদের আকর্ষণ তার কাছে অপ্রতিরোধ্য। সমবয়সি দলের প্রভাবে মাদকাসক্তির মতো বিষয়ে কিশোর বয়সিরা সহজেই জড়িয়ে পড়ে। পূর্বে গ্রামীণ সমাজে শিশু-কিশোররা সমবয়সিদের সাথে নানারকম খেলায় মেতে উঠত। ইদানিং খেলার মাঠের স্বল্পতা, আকাশ সংস্কৃতির প্রভাব ইত্যাদি কারণে কিশোর বয়সিরা অলস সময় কাটাতে কাটাতে নানা রকম অপরাধমূলক কর্মকাণ্ডে জড়িয়ে পড়ে। নগর জীবনেও কিশোররা সমবয়সী দলের সাথে মিশে মাদকাসক্তিসহ নানা রকম অপরাধমূলক কাজে জড়িত হচ্ছে। উদ্দীপকে দেখা যায়, মেহজাবিন একটি শহরের নামকরা স্কুলে পড়ে। তার পরিবার তাকে সবসময় ভদ্রতা, মূল্যবোধ এবং শিষ্টাচার শেখানোর চেষ্টা করে। স্কুলে শিক্ষকরা তাকে নিয়মিত আদর্শ নাগরিক হওয়ার শিক্ষা দেন। তবে মেহজাবিনের কন্ধু মহলে কেউ কেউ নিয়ম ভাঙতে উৎসাহী। সুতরাং উপরের আলোচনার ভিভিতে বলা যায়, বন্ধুমহলের প্রভাব মেহহজাবিনের সামাজিকীকরণে নানাভাবে বাধা সৃষ্টি করতে পারে।"
        },
        {
          "label": "ঘ",
          "question": "",
          "explanation": "মেহজাবিনের সঠিক সামাজিকীকরণ নিশ্চিত করতে পরিবার নানা পদক্ষেপ গ্রহণ করতে পারে। শিশুর সামাজিকীকরণে পরিবার প্রাথমিক বাহন হিসেবে কাজ করে। শিশুর শিক্ষার প্রথম হাতেখড়ি হয় পরিবারেই। আর শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্বগঠনে তা আজীবন ভূমিকা পালন করে। এজন্য দেখা যায়, বাবা-মা যে আদর্শ ও সংস্কৃতিতে বিশ্বাস করে, শিশুরাও সাধারণত সেই আদর্শ ও সংস্কৃতিতে বিশ্বাসী হয়। তাই সামাজিকীকরণের বিভিন্ন উপকরণের মধ্যে পরিবারই শিশুর সামাজিকীকরণের ক্ষেত্রে অধিক প্রভাব বিস্তার করে থাকে। শিশুর সঠিক সামাজিকীকরণ নিশ্চিত করতে পরিবার অনেক পদক্ষেপ নিতে পারে। যেমন: ভালো পারিবারিক পরিবেশ তৈরি করা, পরিবারে ভালোবাসা, শ্রদ্ধা ও সহমর্মিতার পরিবেশ বজায় রাখা। সততা, ন্যায়বিচার, দায়িত্বশীলতা ও সহমর্মিতা শেখানোর জন্য শিশুকে ছোট থেকেই নৈতিক শিক্ষা দেওয়া জরুরি। ধর্মীয় ও সামাজিক মূল্যবোধ সম্পর্কে অবগত করা যাতে তারা নৈতিকতা ও মানবিকতা রক্ষা করতে পারে। কথাবার্তা, আচার-আচরণ, দায়িত্ববোধ ইত্যাদিতে ইতিবাচক দৃষ্টান্ত স্থাপন করা। শিশুকে সঠিকভাবে মত প্রকাশ, শ্রবণ দক্ষতা ও সহনশীলতা শেখানো। শিশুকে ছোট থেকেই নিয়ম মানতে শেখানো, যেমন: সময়মতো ঘুমানো, খাওয়া ইত্যাদি। শিশুর শিক্ষা জীবনে পরিবারকে সহায়তা করা যাতে সে আত্মবিশ্বাসী হয়ে ওঠে। এছাড়াও প্রযুক্তির সঠিক ব্যবহার, খেলাধুলা ও সাংস্কৃতিক কার্যক্রমে উৎসাহ দেওয়া ইত্যাদি পদক্ষেপ নেয়া যেতে পারে। উল্লিখিত পদক্ষেপসমূহ গ্রহণ করার মাধ্যমে পরিবার মেহজাবিনের সঠিক সামাজিকীকরণ নিশ্চিত করতে পারে।"
        }
      ]
    },
    {
      "number": "5",
      "uddipok": "রাহুল একটি ছোটো গ্রামে বাস করে যেখানে সমাজের লোকজন পেশা এবং বংশানুক্রমিক বৈশিষ্ট্যের ভিত্তিতে বিভিন্ন শ্রেণিতে বিভক্ত। রাহুলকে সমাজের রীতি অনুযায়ী তাকে তার পূর্বপুরুষদের পেশাই অবলম্বন করতে হবে। কিন্তু রাহুল পড়াশোনার মাধ্যমে একটি ভিন্ন পেশা বেছে নিতে চায়।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "যে সমস্ত লোকাচার সমাজের কল্যাণের জন্য প্রয়োজন এবং যেসব পালিত না হলে সমাজের অস্তিত্ব বিপন্ন হতে পারে সেসবকে অবশ্য পালনীয় লোকরীতি বলে।"
        },
        {
          "label": "খ",
          "question": "",
          "explanation": "। করা হয়। বিশ্বায়নের অনেক ইতিবাচক দিক রয়েছে। যেমন- পণ্যের অবাধ প্রবাহ, তাথ্যের অবাধ প্রবাহ, শ্রমের অবাধ প্রবাহ ইত্যাদি। এছাড়াও বিশ্বায়নের ফলে ব্যক্তির মধ্যে ব্যক্তির ভূমিকা, সামাজিক পরিচয়, ব্যক্তিত্ব সচেতনতা ইত্যাদি সম্পর্কে নতুন ধরনের উপলব্ধি জাগ্রত হয় যা সামাজিকীকরণের সহায়তা করে।"
        },
        {
          "label": "গ",
          "question": "",
          "explanation": "রাহুলের স্বপ্নপূরণে জাতিবর্ণ প্রথার প্রতিবন্ধকতা রয়েছে। প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছে করলেই এর সদস্যপদ, পরিত্যাগ করতে পারে না। জাতিবর্ণের কোনো সদস্য ধর্ম বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। - উদ্দীপকে দেখা যায়, রাহুল একটি গ্রামে বাস করে সেখানে সমাজের লোকজন পেশা এবং বংশানুক্রমিক বৈশিষ্ট্যের ভিত্তিতে বিভিন্ন শ্রেণিতে বিভক্ত। রাহুলকে সমাজের রীতি অনুযায়ী তার পূর্বপুরুষদের পেশাই অবলম্বন করতে হবে কিন্তু সে পড়াশোনার মাধ্যমে একটি ভিন্ন পেশা বেছে নিতে চায়। উপরের আলোচনার ভিত্তিতে বলা যায়, রাহুলের স্বপ্ন পূরণে জাতিবর্ণ প্রথার প্রতিবন্ধকতা লক্ষ্য করা যায়।"
        },
        {
          "label": "ঘ",
          "question": "",
          "explanation": "যদি রাহুল অন্য পেশায় চলে যায় তাহলে এটিকে উল্লম্ব গতিশীলতা নামক সামাজিক গতিশীলতা বলা হয়। উল্লম্ব গতিশীলতা হচ্ছে এমন ধরনের গতিশীলতা যেখানে ব্যস্তির মর্যাদার পরিবর্তন ঊর্ধ্ব বা নিম্নমুখী হয়ে থাকে। উঁচু-নিচু স্তরে বিভক্ত সমাজে ব্যক্তির কোনো নির্দিষ্ট স্তর থেকে উঁচু কিংবা নিচু স্তরে স্থায়ী গমনকে উল্লম্ব গতিশীলতা বলে। এ ধরনের অবস্থা মর্যাদাগত বিন্যাসের ক্ষেত্রে বা অন্য কোনো স্তরবিন্যাসের ক্ষেত্রেও হতে পারে। যেমন কোনো ব্যক্তি নিজের শ্রেণি বা মর্যাদাগোষ্ঠী থেকে উপরের শ্রেণি ও মর্যাদাগোষ্ঠীতে প্রবেশ করে, আবার মর্যাদাগত অবস্থানের অধঃপতন ঘটলে ব্যক্তি নিচের ভরে নেমে যেতে পারে। উদ্দীপকে দেখা যায়, রাতুল একটি গ্রামে বাস করে যেখানে সমাজের - লোকজন পেশা এবং বংশানুক্রমিক বৈশিষ্ট্যের ভিত্তিতে বিভিন্ন শ্রেণিতে বিভক্ত। রাহুলকে সমাজের রীতি অনুযায়ী তার পূর্ব পুরুষদের পেশাই অবলম্বন করতে হবে। কিন্তু রাহুল পড়াশোনার মাধ্যমে একটি ভিন্ন পেশা বেছে নিতে চায়। এর মাধ্যমে সে উচ্চ মর্যাদাসম্পন্ন কোনো পেশা গ্রহণ করলে তার মর্যাদায় উল্লম্ব গতিশীলতা সৃষ্টি হবে। উপরের আলোচনার ভিত্তিতে বলা যায়, রাহুল যদি অন্য পেশায় চলে যায় তবে এটি উল্লম্ব সামাজিক গতিশীলতা বলে পরিগণিত হবে।"
        }
      ]
    },
    {
      "number": "6",
      "uddipok": "রাশেদ একটি জনবহুল এলাকায় বসবাস করে যেখানে মাদক সেবন ও বেচাকেনা একটি বড় সমস্যা। একদিন রাশেদ তার বন্ধুদের নিয়ে মাদকাসক্তি প্রতিরোধে সচেতনতা তৈরির জন্য একটি কার্যক্রম শুরু করে। তবে এই উদ্যোগে সে স্থানীয় কিছু অপরাধীর বাধার সম্মুখীন হয়। তবুও রাশেদ থেমে থাকে না এবং স্থানীয় প্রশাসনের সহায়তা নিয়মিত কার্যক্রম চালিয়ে যায়।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "নৈরাজ্য হলো এমন একটি পরিস্থিতি যেখানে কোনো কার্যকর সরকার বা শৃঙ্খলাবদ্ধ প্রশাসনিক কাঠামো থাকে না, ফলে সমাজে বিশৃঙ্খলা ও অরাজকতা সৃষ্টি হয়।"
        },
        {
          "label": "খ",
          "question": "",
          "explanation": "অপরাধ দমনে গণমাধ্যম গুরুত্বপূর্ণ ভূমিকা পালন করে থাকে। সামাজিক সচেতনতা সৃষ্টি, তথ্য প্রকাশ, সরকার ও প্রশাসনের জবাবদিহিতা নিশ্চিতকরণ, জনমত গঠন, আইন বাস্তবায়নে সহায়তা ইত্যাদি উল্লেখযোগ্য। গণমাধ্যম শুধু অপরাধের তথ্য প্রচারই করে না বরং সমাজকে অপরাধ দমনে কার্যকর ভূমিকা নিতে উৎসাহিত করে।"
        },
        {
          "label": "গ",
          "question": "",
          "explanation": "হ্যা, আমি যদি রাশেদের স্থানে থাকতাম, তবে অপরাধ প্রতিরোধে আরও ভিন্নধর্মী পদক্ষেপ নিতে পারতাম। অপরাধ মোকাবিলায় বা প্রতিকার করার নীতি ও পদ্ধতি সকল সমাজে সব সময়ে এক রূপ নয়। প্রতিটি সমাজে নানা কারণে অপরাধ সংঘটিত হয়। অপরাধের জন্য অনেক সময় সমাজের অর্থনৈতিক ব্যবস্থাকে দায়ী করা হয়। তাই দেশের জন্য এমন একটি অর্থনৈতিক ব্যবস্থা থাকা প্রয়োজন যেখানে সম্পদ ও সুযোগের সদ্ব্যবহার এবং তার ন্যায্য তথা সুষম বণ্টন ত্বরান্বিত হতে পারে। বেকার সমসার সমাধানের জন্য উপযুক্তি কর্মসংস্থানের ব্যবস্থা করতে হবে। পরিসংখ্যানে দেখা যায়, বিশ্বের জনবহুল রাষ্ট্রগুলোতেই অপরাধ প্রবণতা বেশি। তাই অপরাধ দমনের সমাজের পূর্বশর্ত হওয়া উচিত জনসংখ্যার নিয়ন্ত্রণ। অপরাধ প্রতিরোধে গণমাধ্যম খুবই তাৎপর্যপূর্ণ হওয়ায় এর মাধ্যমে অপরাধের ক্ষতিকর দিকগুলো প্রচার করে গণসচেতনতা সৃষ্টি করা যায়। এছাড়া শিক্ষা প্রতিষ্ঠান, ধর্মীয় প্রতিষ্ঠান, চিত্তবিনোদন, সুষ্ঠু পারিবারিক পরিবেশ, আন্তর্জাতিক সহযোগিতা ইত্যাদি পদক্ষেপ নেওয়া যেতে পারে। উদ্দীপকের রাশেদ অপরাধ দমনে শুধু সচেতনতামূলক ব্যবস্থা নিয়েছে। তাই উদ্দীপকের রাশেদের স্থানে আমি থাকলে উপরে বর্ণিত পদক্ষেপগুলো নিতে পারতাম।"
        },
        {
          "label": "ঘ",
          "question": "",
          "explanation": "অপরাধ দমনে স্থানীয় যুবসমাজের ভূমিকা আরও নানাভাবে কার্যকর করা যেতে পারে। উদ্দীপকে দেখা যায়, রাশেদের এলাকায় মাদক সেবন ও কেনাবেচা একটি বড় সমস্যা। সে তার বন্ধুদের নিয়ে মাদকাসক্তি প্রতিরোধে সচেতনতা তৈরির জন্য একটি কার্যক্রম শুরু করে। যুবসমাজ একটি দেশের ভবিষ্যত এবং সামাজিক পরিবর্তনের অন্যতম চালিকা শক্তি হওয়ায় যে কোনো সমাজের অপরাধ দমনে তারা কার্যকরী ভূমিকা রাখতে পারে। যুবসমাজকে স্থানীয় অপরাধ দমনে কার্যকরভাবে সম্পৃক্ত করা গেলে সমাজে শান্তি ও নিরপত্তা প্রতিষ্ঠা সহজ হবে। সমাজে অপরাধের কারণ, প্রভাব এবং প্রতিরোধের উপায় সম্পর্কে যুবকদের সচেতন করতে নিয়মিত সেমিনার, ওয়ার্কশপের আয়োজন করা যেতে পারে। যুবকদের নিয়ে স্বেচ্ছাসেবী সংগঠন গড়ে তোলার মাধ্যমে স্থানীয় নিরাপত্তা নিশ্চিত ও অপরাধ দমনে ভূমিকা রাখতে পারে। সামাজিক যোগাযোগ মাধ্যমের ইতিবাচক দিকগুলো ব্যবহার করে অপরাধ প্রতিরোধমূলক বার্তা প্রচার করতে পারে। যুবসমাজকে অপরাধমূলক কার্যক্রম থেকে দূরে রাখতে ক্রীড়া, সঙ্গীত নাটক, সাহিত্যচর্চা ইত্যাদির মতো গঠনমূলক কাজে যুক্ত করতে পারে। পরিশেষে বলা যায়, কর্মসংস্থান ও দক্ষতা উন্নয়ন, আইন-শৃঙ্খলা রক্ষাকারী বাহিনীর সাথে সমন্বয় ইত্যাদির মাধ্যমে স্থানীয় যুবসমাজ অপরাধ দমনে কার্যকরী ভূমিকা রাখতে পারে।"
        }
      ]
    },
    {
      "number": "7",
      "uddipok": "গণি মিয়া তার গ্রামের মানুষদের কাছে একজন সকল বৃষি উদ্যোক্তা ও কৃষক বন্ধু হিসেবে পরিচিত। আর্মের মানুষ চাষাবাদের ক্ষেত্রে তার পরামর্শ নিয়ে থাকে। সে মোবাইলের মাধ্যমে কৃষি সংক্রান্ত নানা তথ্য ও সমস্যার সমাধান বিষয়ে জানতে পারে। এর ফলে সে নতুন নতুন ফসলের চাষাবাদ ও ন্যায্যমূল্য নিশ্চিত করতে সক্ষম হয়েছে। বর্তমানে সে অর্থনৈতিকভাবে বেশ স্বাবলম্বী। 'গণি নিয়া মাঝে মারে ভাবে, বাপ-দাদার আমলে যদি এ সুবিধা থাকতো তাহলে তাদের আর এত কষ্ট করতে হতো না।",
      "tag": "DGC 25",
      "sub_questions": [
        {
          "label": "ক",
          "question": "প্রগতি কী?",
          "explanation": "কাঙ্ক্ষিত বা বাঞ্ছিত পরিবর্তন হচ্ছে প্রগতি।"
        },
        {
          "label": "খ",
          "question": "সামাজিক পরিবর্তন সর্বজনীন- ব্যাখ্যা করো।",
          "explanation": "সামাজিক পরিবর্তন একটি সর্বজনীন প্রক্রিয়া, যা আদিম সমাজ থেকে শুরু করে এখনও পর্যন্ত সব সমাজে বিদ্যমান। সামাজিক পরিবর্তন বলতে সমাজকাঠামো এবং সমাজের ক্রিয়ার রূপান্তরকে বোঝায়। পরিবর্তনশীলতা প্রকৃতির ধর্ম। পৃথিবীর ইতিহাসে এমন কোনো সমাজের উদাহরণ খুঁজে পাওয়া যাবে না, যে সমাজে পরিবর্তন ঘটেনি। ভবিষ্যতেও এমন কোনো সমাজ সৃষ্টি হবে না, যেখানে পরিবর্তন ঘটবে না। বস্তুত নানা উপাদানের প্রভাবে সমাজে পরিবর্তন ঘটা অবশ্যম্ভাবী একটিবিষয়। এ কারণেই সামাজিক পরিবর্তনকে সর্বজনীন প্রক্রিয়া বলা হয়।"
        },
        {
          "label": "গ",
          "question": "উদ্দীপকে সামাজিক পরিবর্তনের কোন উপাদানটির কথা বলা হয়েছে? ব্যাখ্যা করো।",
          "explanation": "উদ্দীপকে সামাজিক পরিবর্তনের প্রযুক্তিগত উপাদানের কথা বলা হয়েছে। সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোয় যে পরিবর্তন ঘটে তাই হচ্ছে সামাজিক পরিবর্তন। সামাজিক পরিবর্তন সংঘটনে কিছু উপাদান মৌলিক ভূমিকা রাখে। এসব উপাদানের অন্যতম হলো প্রযুক্তি। প্রযুক্তির উদ্ভাবন ও ব্যবহারের ফলে সমাজ এবং সভ্যতায় নানাবিধ পরিবর্তন ঘটছে। শিল্পায়ন, নগরায়ণ, তথ্যের অবাধ প্রবাহ ইত্যাদি প্রযুক্তির অনন্য অবদান। প্রযুক্তির ব্যবহার মানুষের জীবনপ্রণালি, বিশ্বাস, মূল্যবোধ ও সামাজিক ব্যবস্থায় যুগান্তকারী পরিবর্তন এনেছে। যেমনটা উদ্দীপকে লক্ষ করা যায়। উদ্দীপকের গণি মিয়া মোবাইলের মাধ্যমে কৃষিসংক্রান্ত নানা তথ্য ও সমাধান জেনে গ্রামের মানুষকে পরামর্শ দিয়ে থাকেন। তার এ কার্যক্রম প্রযুক্তিগত উপাদানের ফলেই সম্ভব হয়েছে। প্রযুক্তি সফলভাবে ব্যবহারের ফলে গণি মিয়া এখন অর্থনৈতিকভাবে স্বাবলম্বী হতে পেরেছেন। অথচ তার বাবা-দাদার আমলে প্রযুক্তির প্রসার না ঘটায় তাদের নানা ধরনের কষ্ট করতে হয়েছে। উপরের আলোচনার প্রেক্ষিতে বলা যায়, উদ্দীপকের গণি মিয়ার জীবনে যে পরিবর্তন এসেছে তা সামাজিক পরিবর্তনের প্রযুক্তিগত উপাদানকেই নির্দেশ করে।"
        },
        {
          "label": "ঘ",
          "question": "\"গণি মিয়ার অবস্থার উন্নয়ন ও সামাজিক পরিবর্তন এক সূত্রে গাঁথা\"- বিশ্লেষণ করো।",
          "explanation": "\"গণি মিয়ার অবস্থার উন্নয়ন ও সামাজিক পরিবর্তন এক সূত্রে গাঁথা\"- উক্তিটি যথার্থ। সামাজিক পরিবর্তন হলো সমাজকাঠামোর পরিবর্তন। অর্থাৎ সমাজ যখন একটি বিশেষ অবস্থা থেকে অন্য রূপে পরিবর্তিত হয় তখন তাকে সামাজিক পরিবর্তন বলে। অন্যদিকে উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। উন্নয়ন সামাজিক পরিবর্তনের একটি উল্লেখযোগ্য অংশ হওয়ায় এ দুটি প্রত্যয় একে অপরের সাথে গভীরভাবে সম্পর্কিত। যদিও সব ধরনের উন্নয়নকে সামাজিক পরিবর্তনের একেকটি রূপ হিসেবে চিহ্নিত করা গেলেও সকল সামাজিক পরিবর্তনকে উন্নয়ন হিসেবে আখ্যায়িত করা যায় না। কারণ সামাজিক পরিবর্তন সবসময় ইতিবাচক নাও হতে পারে। আর উন্নয়ন হচ্ছে কেবল ইতিবাচক পরিবর্তন। এ দৃষ্টিকোণ থেকে উদ্দীপকের পরিবর্তনগুলোকে সামাজিক পরিবর্তন এবং উন্নয়ন উভয়ই বলা যায়। কারণ গণি মিয়ার জীবনে যেসব পরিবর্তন এসেছে তার পুরোটাই ইতিবাচক। অর্থাৎ গণি মিয়ার জীবনের উন্নয়ন এবং সামাজিক পরিবর্তন একই সূত্রে গাঁথা। উপরের আলোচনার প্রেক্ষিতে বলা যায়, প্রকৃতিগত দিক থেকে গণি মিয়ার আর্থ-সামাজিক অবস্থার উন্নয়ন ও সামাজিক পরিবর্তন একই সূত্রে গাঁথা।"
        }
      ]
    },
    {
      "number": "8",
      "uddipok": "একটি গ্রামের কিছু যুবকেরা বিভিন্ন রকম প্রয়োজন মেটানোর জন্য 'সূর্য ক্লাব' নামে একটি সংগঠন গড়ে তোলে। তারা একত্রিত হয়ে ইচ্ছা পূরণের লক্ষ্যে নিজেদের মধ্যে একটি সহযোগিতার ক্ষেত্র গড়ে তোলে। অপরদিকে পার্শ্ববর্তী নদীর পাশে একটি গ্রামে স্থান ও মানসিকতা এই দু'টি বৈশিষ্ট্যের ওপর ভিত্তি করে গড়ে ওঠে অন্য একটি জনপদ। এক্ষেত্রে তাঁতি, ঋষি, জেলে এদের কথা চলে আসে।",
      "tag": "DGC 25",
      "sub_questions": [
        {
          "label": "ক",
          "question": "প্রতিষ্ঠান কী?",
          "explanation": "ব্যক্তির আচরণের প্রতিষ্ঠিত রূপই প্রতিষ্ঠান।"
        },
        {
          "label": "খ",
          "question": "মেধা কোন ধরনের সংস্কৃতি? বুঝিয়ে লেখো।",
          "explanation": "মেধা অবস্তুগত সংস্কৃতি। সংস্কৃতির যে উপাদান ধরাছোঁয়ার বাইরে, বাহ্যিক অস্তিত্বহীন এবং পরিমাপযোগ্য নয় তাকে অবস্তুগত সংস্কৃতি বলে। যেমন- চিন্তাভাবনা, মূল্যবোধ, রীতিনীতি, সাহিত্য, ধর্ম প্রবৃতি। মানুষের মেধা বা বুদ্ধিমত্তাও অবস্তুগত সংস্কৃতির অংশ। কারণ এটির বাহ্যিকতা নেই। এটি চাইলেও স্পর্শ করা যায় না এবং অনুধাবনের ওপর নির্ভরশীল।"
        },
        {
          "label": "গ",
          "question": "উদ্দীপকে 'সূর্য ক্লাব' নামের সংগঠনটি তোমার পাঠ্যবইয়ের কোন প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকের 'সূর্য ক্লাব' নামের সংগঠনটি আমার পাঠ্যবইয়ের 'সংঘ' প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকে বলা হয়েছে, একটি গ্রামের কিছু যুবক বিভিন্ন রকম প্রয়োজন মেটানোর জন্য 'সূর্য ক্লাব' নামে একটি সংগঠন গড়ে তোলে। তারা একত্রিত হয়ে ইচ্ছা পূরণের লক্ষ্যে নিজেদের মধ্যে একটি সহযোগিতার ক্ষেত্র গড়ে তোলে। তাদের এ সংগঠন 'সংঘ' প্রত্যয়ের সাথে সাদৃশ্যপূর্ণ। কেননা সংঘের দুটি বৈশিষ্ট্য যথা- সমষ্টিগত লক্ষ্য ও নিজস্ব নাম তাদের সংগঠনের বৈশিষ্ট্যের মধ্যেও উপস্থিত। তাই বলা যায়, উদ্দীপকের সংগঠনটি 'সংঘ' প্রত্যয়কে নির্দেশ করে।"
        },
        {
          "label": "ঘ",
          "question": "উক্ত প্রত্যয় দু'টির মধ্যে বৈসাদৃশ্য বিশ্লেষণ করো।",
          "explanation": "উদ্দীপক দ্বারা নির্দেশিত প্রত্যয় দুটি তথা সংঘ ও সম্প্রদায়ের মধ্যে কতিপয় বৈসাদৃশ্য বিদ্যমান। সংঘ বলতে এমন সংগঠনকে বোঝায়, যার মাধ্যমে সমাজের সদস্যবৃন্দ স্বেচ্ছায় একত্রিত হয়ে সমষ্টিগত উদ্দেশ্য সাধনের জন্য সম্মিলিত প্রয়াস চালায়। উদ্দীপকের 'সূর্য ক্লাব' নামক সংগঠনটি অনুরূপ উদ্দেশ্য নিয়ে গঠিত হওয়ায় এটি সংঘকে নির্দেশ করছে। অপরদিকে সম্প্রদায় বলতে একটি নির্দিষ্ট ভৌগোলিক এলাকায় বসবাসকারী মানবগোষ্ঠীকে বোঝায়, যারা সমজাতীয় মানসিকতা ও পারস্পরিক নির্ভরশীলতার ভিত্তিতে বসবাস করে। সুতরাং উদ্দীপকের শেষাংশে নদীর পাশে একটি গ্রামে স্থান ও মানসিকতার ভিত্তিতে গড়ে ওঠা. যে জনপদের কথা বলা হয়েছে, তা সম্প্রদায় প্রত্যয়কে ইঙ্গিত করে। সংঘ ও সম্প্রদায়ের মধ্যে কিছু বৈসাদৃশ্য বিদ্যমান। যেমন- মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "9",
      "uddipok": "কাজল ও পারুল দুই বান্ধবী জাহাঙ্গীরনগর বিশ্ববিদ্যালয়ে ভর্তি হয়। কাজল যে বিষয়টা নিয়ে পড়ছে, সেটিকে সমাজের পূর্ণাঙ্গ পাঠ বলা হয়। এটির উদ্দেশ্য হলো সমাজে বসবাসকারী মানুষের পারস্পরিক সম্পর্ককে বিজ্ঞানভিত্তিক বিশ্লেষণ করা। অন্যদিকে পারুলের পঠিত বিষয় রাষ্ট্র, সরকার ব্যবস্থা, ক্ষমতা, কর্তৃত্ব ইত্যাদি নিয়ে আলোচনা করে।",
      "tag": "DGC 25",
      "sub_questions": [
        {
          "label": "ক",
          "question": "'সমাজবিজ্ঞান হচ্ছে সমাজের বিজ্ঞান'- উক্তিটি কার?",
          "explanation": "'সমাজবিজ্ঞান হচ্ছে সমাজের বিজ্ঞান'- উক্তিটি আমেরিকান সমাজবিজ্ঞানী লেস্টার ফ্রাংক ওয়ার্ড এবং উইলিয়াম গ্রাহাম সামনারের।"
        },
        {
          "label": "খ",
          "question": "'সমাজবিজ্ঞান একটি তাত্ত্বিক বিজ্ঞান'- কথাটি বুঝিয়ে লেখো।",
          "explanation": "প্রকৃতিগত থেকে সমাজবিজ্ঞান হলো একটি তাত্ত্বিক বিজ্ঞান। তাত্ত্বিক বিজ্ঞানসমূহ নতুন তত্ত্ব আবিষ্কার এবং পুরোনো তত্ত্ব সম্প্রসারণের মাধ্যমে একটি নির্দিষ্ট বিষয়কে বিশ্লেষণ ও পর্যালোচনা করে। তেমনিভাবে সমাজবিজ্ঞানীরাও বিভিন্ন নতুন ও পুরাতন তত্ত্বের মাধ্যমে সমাজের বিভিন্ন বিষয়কে অধ্যয়ন করেন। এ অধ্যয়নে ব্যবহারিক বিষয়ের চেয়ে তাত্ত্বিক জ্ঞানের বিকাশকে বেশি গুরুত্ব দেওয়া হয়। আর এ প্রকৃতি ও বৈশিষ্ট্যের কারণেই সমাজবিজ্ঞানকে একটি তাত্ত্বিক বিজ্ঞান হিসেবে গণ্য করা হয়।"
        },
        {
          "label": "গ",
          "question": "উদ্দীপকে পারুলের অধ্যয়নের বিষয় কোনটি? ব্যাখ্যা করো।",
          "explanation": "উদ্দীপকের পারুলের অধ্যয়নের বিষয়টি হলো রাষ্ট্রবিজ্ঞান। রাষ্ট্রবিজ্ঞান হচ্ছে সামাজিক বিজ্ঞানের সেই শাখা যেখানে রাষ্ট্র, রাষ্ট্রের গঠন, বৈশিষ্ট্য, উদ্দেশ্য, ভূমিকা, রাষ্ট্রে বসবাসকারী নাগরিকের অধিকার ও কর্তব্য ইত্যাদি নিয়ে আলোচনা করা হয়। এ শাস্ত্র মানুষকে রাজনৈতিক জীব হিসেবে বিবেচনা করে। কার্যত রাষ্ট্রবিজ্ঞান সমাজবদ্ধ মানুষের রাজনৈতিক জীবন এবং রাষ্ট্র ও নাগরিকের মধ্যে পারস্পরিক সম্পর্ক নির্ধারণ ও পর্যালোচনা করে। বৈশিষ্ট্যগত দিক থেকে রাষ্ট্রবিজ্ঞানকে রাষ্ট্র ও ক্ষমতা সম্পর্কিত অধ্যয়ন হিসেবেও বিবেচনা করা হয়। উদ্দীপকের পারুল এমন একটি বিষয়ে অধ্যয়ন করে, যা রাষ্ট্র, সরকার ব্যবস্থা, ক্ষমতা, কর্তৃত্ব প্রভৃতি নিয়ে আলোচনা করে। পূর্বোক্ত আলোচনার প্রেক্ষিতে বলা যায়, পারুলের পঠিত বিষয়টি রাষ্ট্রবিজ্ঞান বিষয়কেই নির্দেশ করছে।"
        },
        {
          "label": "ঘ",
          "question": "উদ্দীপকে কাজলের অধ্যয়নের বিষয়টির গুরুত্ব বর্তমানে বৃদ্ধি পাচ্ছে- বিশ্লেষণ করো।",
          "explanation": "উদ্দীপকের কাজলের অধ্যয়নের বিষয়টি হলো সমাজবিজ্ঞান। আধুনিক সমাজে বিষয়টির গুরুত্ব দিনদিন বৃদ্ধি পাচ্ছে। বিজ্ঞানের যে শাখা সমাজ ও সামাজিক সম্পর্ক বিষয়ে পূর্ণাঙ্গ অধ্যয়ন করে তাকে সমাজবিজ্ঞান বলে। এ অনুযায়ী উদ্দীপকের কাজলের পঠিত বিষয়টি সমাজবিজ্ঞানকে নির্দেশ করছে। কেননা কাজলের পঠিত বিষয়টিকে সমাজের পূর্ণাঙ্গ পাঠ ও সমাজে বসবাসরত মানুষের পারস্পরিক সম্পর্কের বিজ্ঞানভিত্তিক অধ্যয়ন বলে অভিহিত করা হয়েছে। বর্তমান পরিবর্তনশীল সমাজের জন্য সমাজবিজ্ঞান পাঠ করার প্রয়োজনীয়তা দিনদিন বেড়ে যাচ্ছে। সমাজের প্রকৃতি পর্যালোচনা করলে বোঝা যায় যে, সমাজ ক্রমশ সরল থেকে জটিল হচ্ছে। বিশেষ করে আধুনিকতার প্রসারে সমাজ, গোষ্ঠী, রাষ্ট্র ইত্যাদির ধরন অনেকটাই পাল্টে গেছে। সামাজিক এসব প্রতিষ্ঠান বদলে যাওয়ায় সমাজস্থ মানুষের পারস্পরিক সম্পর্কের ধরনও পাল্টে যাচ্ছে। উদাহরণস্বরূপ বলা যায়, সোশ্যাল মিডিয়ার প্রসারের কারণে মানুষের সাথে মানুষের সম্পর্ক এখন নির্দিষ্ট সমাজ বা রাষ্ট্রের গণ্ডির বাইরে ছড়িয়ে পড়ছে। সম্পর্কের ধরনের এ পরিবর্তনের ফলে সমাজকাঠামোর মধ্যেও বৈপ্লবিক পরিবর্তন আসছে। এসব পরিবর্তনের ধরন, পরিবর্তনের ফলে সৃষ্ট সমস্যা, মানুষের ওপর প্রভাব ইত্যাদি সম্পর্কে জানতে হলে সমাজবিজ্ঞান পাঠের কোনো বিকল্প নেই। বস্তুত এ কারণেই বিশ্বের সর্বত্র সমাজবিজ্ঞানের চর্চা অনেক বেড়ে গেছে। উপরের আলোচনার পরিসমাপ্তিতে বলা যায়, সমাজবিজ্ঞান শাস্ত্রের উদ্ভবের সময় বিষয়টি অধ্যয়ন করা যতটা প্রয়োজন ছিল, বর্তমান আধুনিক পরিবর্তনশীল সমাজের ক্ষেত্রে শাস্ত্রটি অধ্যয়নের গুরুত্ব তার চেয়ে অনেক বৃদ্ধি পেয়েছে।"
        }
      ]
    },
    {
      "number": "10",
      "uddipok": "রুমানা বিশ্ববিদ্যালয়ে যে বিষয়ে ভর্তি হয়েছে অষ্টাদশ শতাব্দীতে ইংল্যান্ডের শিল্প বিপ্লবের পর সমাজজীবনে যে বৈপ্লবিক পরিবর্তন ঘটেছে তারই প্রেক্ষাপটে সেটির উদ্ভব হয়েছে। আর এই বিষয়টি সমাজের সামগ্রিক দিক নিয়ে আলোচনা করে।",
      "tag": "DGC 25",
      "sub_questions": [
        {
          "label": "ক",
          "question": "Logos শব্দটির অর্থ কী?",
          "explanation": "Logos শব্দটির অর্থ 'বিজ্ঞান' বা 'অধ্যয়ন'।"
        },
        {
          "label": "খ",
          "question": "\"সমাজবিজ্ঞান হলো মূল্যবোধ নিরপেক্ষ বিজ্ঞান\"- বুঝিয়ে লেখো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "উদ্দীপকের আলোকে রুমানার পঠিত বিষয়ের প্রকৃতি ব্যাখ্যা করো।",
          "explanation": "উদ্দীপকের রুমানার পঠিত বিষয়টি হলো সমাজবিজ্ঞান। সমাজবিজ্ঞান হচ্ছে এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও দার্শনিক অগাস্ট কোঁৎ সমাজ অধ্যয়নে আলাদা বিজ্ঞানের প্রয়োজনীয়তা অনুভব করে এর নাম দেন Social Physics. পরবর্তী সময়ে এ বিজ্ঞানের নাম পরিবর্তন করে রাখেন Sociology। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে। উদ্দীপকের রুমানার পঠিত বিষয়টির উৎপত্তির প্রেক্ষাপট ও বিষয়বস্তুর সাথে সমাজবিজ্ঞানের সাদৃশ্য রয়েছে। কেননা উভয়ের জন্ম শিল্প বিপ্লবের প্রেক্ষাপটে এবং বিষয় দুটি সমাজের সামগ্রিক দিক আলোচনা করে। সমাজবিজ্ঞানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সমাজের বিজ্ঞানভিত্তিক পূর্ণাঙ্গ পাঠ। এটি সমাজস্থ মানুষের আচার- আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিজ্ঞান; ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে।"
        },
        {
          "label": "ঘ",
          "question": "উক্ত বিষয়টি পাঠের গুরুত্ব বিশ্লেষণ করো।",
          "explanation": "উদ্দীপকে উল্লেখিত বিষয় তথা সমাজবিজ্ঞান পাঠের গুরুত্ব অপরিসীম। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "11",
      "uddipok": "মি. সাকিব চৌধুরী একটি বাণিজ্যিক প্রতিষ্ঠানের ব্যবস্থাপক। মালামাল ক্রয়ে তিনি প্রকৃত মূল্যের চেয়ে বেশি মূল্য দেখিয়ে প্রতিষ্ঠানের প্রচুর টাকা আত্মসাৎ করেন। অপরদিকে বস্তিতে বসবাসরত স্বামীহারা হাজেরা খাতুন নিজের সন্তানদের জন্য খাদ্যের জোগাড় না করতে পেরে মালিকের বাসা থেকে চাল-ডাল চুরির অপরাধে পুলিশ কর্তৃক ধৃত হন।",
      "tag": "DGC 25",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "কাঙ্ক্ষিত বা বাছিত পরিবর্তনই হলো সামাজিক প্রগতি।"
        },
        {
          "label": "খ",
          "question": "\"সকল সমাজই ছিল স্তরায়িত\" ব্যাখ্যা কর।",
          "explanation": "সামাজিক স্তরবিন্যাস চিরন্তন ও সর্বজনীন। মানব সভ্যতার ইতিহাসে এমন কোনো সমাজ খুঁজে পাওয়া যায় না যা পরিপূর্ণভাবে সাম্যের ওপর প্রতিষ্ঠিত ছিল। আদিম অধিবাসীদের গোষ্ঠীজীবনেও দলপতির প্রভাব-প্রতিপত্তি প্রতিষ্ঠিত ছিল। এসব প্রভাব- প্রতিপত্তিকে কেন্দ্র করে কিছু সংখ্যক ব্যক্তি অধিকতর সুযোগ-সুবিধা ভোগ করত। কালের বিবর্তনের ধারায় সামাজিক স্তরবিন্যাসের আকৃতি-প্রকৃতির পরিবর্তন ঘটেছে। কিন্তু স্তরবিন্যাস কখনও বিলুপ্ত হয়নি। সকল সমাজেই এটি বিদ্যমান। এ কারণেই বলা হয়, সকল সমাজই ছিল স্তরায়িত।"
        },
        {
          "label": "গ",
          "question": "উদ্দীপকের মি. সাকিব চৌধুরীর অপরাধ কী ধরনের? ব্যাখ্যা কর।",
          "explanation": "উদ্দীপকে মি. সাকিব চৌধুরীর অপরাধটি হলো 'ভদ্রবেশী অপরাধ'। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের মি. সাকিব চৌধুরী তার কর্মরত প্রতিষ্ঠানের জন্য ক্রয়কৃত দ্রব্যসামগ্রী প্রকৃত মূল্যের চেয়ে বেশি মূল্য দেখিয়ে প্রচুর টাকা আত্মসাৎ করেন। যা একটি শাস্তিমূলক অপরাধ। অথচ অফিসের কাগজপত্র এমনভাবে তৈরি করেন যা থেকে মি. সাকিব চৌধুরীর এ প্রতারণা প্রমাণের কোনো উপায় নেই। তাই, উপরের আলোচনা অনুযায়ী এটি একটি ভদ্রবেশী অপরাধ"
        },
        {
          "label": "ঘ",
          "question": "উদ্দীপকের মি. সাকিব চৌধুরীর এবং হাজেরা খাতুনের অপরাধের সামাজিক প্রেক্ষাপট ভিন্ন- উক্তিটির মূল্যায়ন করো।",
          "explanation": "উদ্দীপকের মি, সাকিব চৌধুরীর এবং হাজেরা খাতুনের অপরাধের। সামাজিক প্রেক্ষাপট ভিন্ন- উক্তিটি যথার্থ। উদ্দীপকের বাণিজ্যিক প্রতিষ্ঠানের ব্যবস্থাপক মি. সাকিব চৌধুরী এবং বস্তিবাসী হাজেরা খাতুন উভয়েই আইনের চোখে অপরাধী। কিন্তু উভয়ের অপরাধের সামাজিক প্রেক্ষাপট ভিন্ন। উদ্দীপকের মি. সাকিব চৌধুরীর অপরাধে লিপ্ত হওয়ার কোনো প্রয়োজন না থাকা সত্ত্বেও তিনি ভদ্রবেশী অপরাধে লিপ্ত। এর পিছনের কারণ হিসেবে তার সামাজিক মূল্যবোধের অবক্ষয় ও উচ্চাভিলাষী জীবনের স্বপ্নকেই দায়ী করা যায়। একটা সময় ছিল যখন একজন ধনীর চেয়ে একজন সৎ ব্যক্তির সামাজিক মর্যাদা বেশি ছিল। কিন্তু এখন সৎ ও নিষ্ঠাবান ব্যক্তিদেরকে শ্রদ্যা করলেও তাদেরকে সবাই। বোকা ভাবে। আবার অনেকেই রাতারাতি নিজেকে সমাজের উচ্চ ও মর্যাদাবান শ্রেণিতে উন্নীত করতে চায়। ফলে অপরাধমূলক কর্মকাণ্ডে জড়িয়ে বিভিন্ন অসৎ উপায়ে টাকা রোজগারের অসুস্থ প্রতিযোগিতায় লিপ্ত। হয়। যেমনটা উদ্দীপকের মি. সাকিব চৌধুরী করেছেন। অন্যদিকে হাজেরা খাতুন-এর অপরাধের প্রেক্ষাপট সম্পূর্ণ ভিন্ন। তিনি মূলত চরম দারিদ্র্যের কারণেই অপরাধে লিপ্ত হয়েছেন। হাজেরা খাতুন তার সন্তানের জন্য খাবার যোগাড় করতে না পেরে খাদ্য চুরি করেছেন। যদিও কোনো অপরাধকেই সহানুভূতির দৃষ্টিতে দেখা উচিত নয়, তারপরও এতটুকু বলা যায় যে, হাজেরা খাতুনের সামাজিক ও অর্থনৈতিক অবস্থা যদি ভালো। হতো তাহলে হয়তো তিনি চুরি করতেন না। উপরের আলোচনার পরিসমাপ্তিতে বলা যায়, মি. সাকিব চৌধুরী এবং হাজেরা খাতুন উভয়েই অপরাধী, কিন্তু উভয়ের অপরাধের সামাজিক প্রেক্ষাপট সম্পূর্ণ ভিন্ন। অতএব প্রশ্নের উক্তিটি যথার্থ।"
        }
      ]
    }
  ]
}