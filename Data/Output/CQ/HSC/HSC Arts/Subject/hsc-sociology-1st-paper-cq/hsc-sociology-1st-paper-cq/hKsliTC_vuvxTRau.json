{
  "title": "নজরুল ইসলাম কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "করিম সাহেব বাংলাদেশের জনসংখ্যা সম্পর্কিত বিভিন্ন পরিসংখ্যান উল্লেখ করে এদেশে উচ্চ জন্মহারের জন্য অশিক্ষা ও সাংস্কৃতিক মূল্যবোধকে প্রধান কারণ হিসেবে চিহ্নিত করেন। এ কারণে সরকারের 'সর্বজনীন প্রাথমিক শিক্ষা কার্যক্রম' বাস্তবায়নে বাধাগ্রস্ত হচ্ছে।",
      "tag": "SSNIC 24",
      "sub_questions": [
        {
          "label": "ক",
          "question": "সমাজবিজ্ঞানের জনক বলা হয় কাকে?",
          "explanation": "ফরাসি সমাজচিন্তাবিদ অগাস্ট কোঁৎকে সমাজবিজ্ঞানের জনক বলা হয়"
        },
        {
          "label": "খ",
          "question": "সমাজবিজ্ঞানের সাথে নৃবিজ্ঞান ঘনিষ্ঠভাবে সম্পর্কযুক্ত- ব্যাখ্যা করো",
          "explanation": "সমাজবিজ্ঞান ও নৃবিজ্ঞান একে অপরের সাথে ঘনিষ্ঠভাবে সম্পর্কযুক্ত। সমাজবিজ্ঞান মানব সমাজের অতীত ও বর্তমানের মধ্যে সম্পর্ক স্থাপন এবং তুলনামূলক আলোচনার ক্ষেত্রে নৃবিজ্ঞানের আলোচ্য বিষয়ের ওপর অনেকখানি নির্ভরশীল। যেমন- সভ্যতা ও সংস্কৃতির আদিম অবস্থা থেকে বর্তমান পর্যায়ে উত্তরণ বা সামাজিক বিবর্তন অনুসন্ধানে সমাজবিজ্ঞান নৃবিজ্ঞানের সাহায্য নিয়ে থাকে। অন্যদিকে সমাজবিজ্ঞানীদের বিভিন্ন তত্ত্ব ও সিদ্ধান্ত নৃবিজ্ঞানীদের সিদ্ধান্ত গ্রহণে সহায়তা করে। উদাহরণস্বরূপ বলা যায়, আমেরিকান সামাজিক নৃবিজ্ঞানী লুইস হেনরি মর্গান ও তার অনুসারীরা ব্যক্তিগত সম্পত্তি সম্পর্কিত সমাজতাত্ত্বিক ধারণা থেকে আদিম সাম্যবাদী ব্যবস্থার অস্তিত্ব সম্পর্কে স্থির সিদ্ধান্তে উপনীত হন।"
        },
        {
          "label": "গ",
          "question": "উদ্দীপকে বর্ণিত সামাজিক পরিস্থিতি সমাজবিজ্ঞানের পরিধির কোন শাখায় আলোচনা করা যায়? ব্যাখ্যা করো।",
          "explanation": "উদ্দীপকে বর্ণিত সামাজিক পরিস্থিতি সমাজবিজ্ঞানের 'সামাজিক জনবিজ্ঞান' শাখায় আলোচনা করা যায়। সামাজিক জনবিজ্ঞান জনসংখ্যাতত্ত্ব, জনসংখ্যার কাঠামো, জনসংখ্যার বৃদ্ধি, জনসংখ্যার বণ্টন এবং তার সামাজিক প্রভাব ইত্যাদি বিষয়ে পঠন পাঠন ও গবেষণা করে। জনবিজ্ঞান একটি ক্রমবর্ধমান গতিশীল সমাজতাত্ত্বিক ক্ষেত্র। এটি জনসংখ্যা বৃদ্ধির কারণ, সমাজের ওপর জনসংখ্যা বৃদ্ধির প্রভাব সম্পর্কে অনুসন্ধান চালায়। উদ্দীপকের করিম সাহেব বাংলাদেশের জনসংখ্যা সম্পর্কিত বিভিন্ন পরিসংখ্যান উল্লেখ করে এদেশে উচ্চ জন্মহারের জন্য অশিক্ষা ও সাংস্কৃতিক মূল্যবোধকে প্রধান কারণ হিসেবে চিহ্নিত করেন। জনসংখ্যা সম্পর্কিত অধ্যয়ন সামাজিক জনবিজ্ঞানের আওতাভুক্ত। সুতরাং বলা যায়, উদ্দীপকের পরিস্থিতি সমাজবিজ্ঞানের সামাজিক জনবিজ্ঞান শাখায় । আলোচনা করা হয়।"
        },
        {
          "label": "ঘ",
          "question": "উদ্দীপকে বর্ণিত সরকারি কার্যক্রম বাস্তবায়নের জন্য সামাজবিজ্ঞানের জ্ঞান অপরিহার্য- বিশ্লেষণ করো।.",
          "explanation": "উদ্দীপকে বর্ণিত সর্বজনীন প্রাথমিক শিক্ষা কার্যক্রম তথা সরকারি কার্যক্রম বাস্তবায়নের জন্য সমাজবিজ্ঞানের জ্ঞান অপরিহার্য- উক্তিটি যথার্থ। সমাজবিজ্ঞানের মূল প্রতিপাদ্য বিষয় হচ্ছে, সমাজ সম্পর্কিত বিভিন্ন বিষয় নিয়ে আলোচনা ও গবেষণা করা। এ জন্যই সামাজিক সমস্যা সমাজবিজ্ঞানের অন্যতম আলোচ্য বিষয়। অর্থাৎ সামাজিক সমস্যা কী, কীভাবে এই সমস্যার সৃষ্টি, এর ফলাফল কী, কীভাবে এই সমস্যা থেকে পরিত্রাণ পাওয়া যায় ইত্যাদি বিষয় নিয়ে সমাজবিজ্ঞান পুঙ্খানুপুঙ্খভাবে আলোচনা করে। এ কারণেই বলা হয়, সমাজবিজ্ঞানের জ্ঞান অর্জন ব্যতীত সামাজিক সমস্যা মোকাবিলা করা কোনোভাবেই সম্ভব নয়। যেকোনো সমাজের উন্নয়নের জন্য আর্থ-সামাজিক ও প্রশাসনিক পরিকল্পনা প্রণয়ন এবং বাস্তবায়নে সমাজবিজ্ঞানের জ্ঞান অপরিহার্য। উদ্দীপকের 'সর্বজনীন প্রাথমিক শিক্ষা কার্যক্রম' যেহেতু একটি প্রশাসনিক উন্নয়নমূলক পরিকল্পনা সেহেতু এটি বাস্তবায়নে সমাজবিজ্ঞানের জ্ঞান আবশ্যক। কেননা কোনো পরিকল্পনা বাস্তবায়ন অথবা কোনো সমস্যার সমাধান করা সম্ভব হয় না, যদি সে পরিকল্পনা সামাজিক বাস্তবতার আলোকে প্রণীত না হয়। সমাজে কী সমস্যা রয়েছে, তার সমাধানে বাধা কোথায়, এর মাধ্যমে কোন শ্রেণির মানুষ কতটা উপকৃত হবে, গৃহীত পরিকল্পনা বাস্তবায়নের পথে কী কী সামাজিক বাধা রয়েছে, আর, কীভাবেই বা তা দূর করা যায়- এসব বিষয়ে জ্ঞান অর্জনের জন্য সমাজবিজ্ঞান সহায়তা করে। উপরের আলোচনার পরিসমাপ্তিতে বলা যায়, সমাজবিজ্ঞানের জ্ঞান ছাড়া কোনো সামাজিক সমস্যার প্রকৃত কারণ নির্ধারণ ও কার্যকরী পরিকল্পনা গ্রহণ এবং তা বাস্তবায়ন করা সম্ভব নয়।"
        }
      ]
    },
    {
      "number": "2",
      "uddipok": "দৃশ্যকল্প-১ঃ পদ্মা নদীর তীরের কেতুপুর গ্রামের অধিকাংশ লোকজন পেশায় জেলে। গ্রামবাসীদের মধ্যে সৌহার্দপূর্ণ সম্পর্ক বিদ্যমান এবং যেকোনো ধরনের সমস্যা তারা একসাথে মোকাবিলা করে। দৃশ্যকল্প-২ঃ রসুলপুর গ্রামে নানা শ্রেণি ও পেশার মানুষ বাস করে। তথ্য ও যোগাযোগ প্রযুক্তির প্রসারের ফলে গ্রামের জীবনধারায় বেশ পবিরর্তন দৃশ্যমান। সাধারণ রাজনৈতিক বিরোধ বাদ দিলে গ্রামের মানুষ বেশ শান্তিতেই বসবাস করছে",
      "tag": "SSNIC 24",
      "sub_questions": [
        {
          "label": "ক",
          "question": "তিন পুরুষের পরিবারের নাম কী?",
          "explanation": "তিন পুরুষের পরিবারের নাম বর্ধিত পরিবার।"
        },
        {
          "label": "খ",
          "question": "\"সমাজবিজ্ঞান একটি মূল্যবোধ নিরপেক্ষ বিজ্ঞান\"- ব্যাখ্যা করো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ বিজ্ঞান বলা হয়।"
        },
        {
          "label": "গ",
          "question": "উদ্দীপকের দৃশ্যকল্প-১ সমাজবিজ্ঞানের কোন মৌল প্রত্যয়ের সাথে সম্পর্কিত? বুঝিয়ে লেখো।",
          "explanation": "উদ্দীপকের দৃশ্যকল্প-১ এ সমাজবিজ্ঞানের 'সম্প্রদায়' নামক মৌল প্রত্যয়ের সাথে সম্পর্কিত। সম্প্রদায় হলো নির্দিষ্ট ভৌগোলিক এলাকায় বসবাসকারী জনগোষ্ঠী, যারা পারস্পরিক নির্ভরশীলতার মধ্যদিয়ে সমজাতীয় জীবনযাপন করে। সম্প্রদায় গঠনের দুটি মৌলিক ভিত্তি রয়েছে। যথা- বসবাসের অঞ্চল ও সম্প্রদায়গত চেতনা। অর্থাৎ যখন কোনো জনগোষ্ঠী তাদের মৌল ও সাধারণ স্বার্থগুলো একসাথে ভোগ করার পাশাপাশি একই জীবনপ্রণালিতে অভ্যস্ত থাকে এবং একটি নির্দিষ্ট ভৌগোলিক এলাকা জুড়ে বসবাস করে তখন ওই জনগোষ্ঠীকে সম্প্রদায় বলা হয়। উদ্দীপকেও সম্প্রদায়ের এসব বৈশিষ্ট্য প্রতিফলিত হয়েছে। উদ্দীপকের দৃশ্যকল্প-১ এ দেখা যায়, পদ্মা নদীর তীরের কেতুপুর গ্রামের অধিকাংশ লোকজন পেশায় জেলে। গ্রামবাসীর মধ্যে সৌহার্দপূর্ণ সম্পর্ক বিদ্যমান এবং যেকোনো ধরনের সমস্যা তারা একসাথে মোকাবেলা করে। উপরের আলোচনার সাথে তুলনা করলে বোঝা যায়, তাদের মধ্যে সম্প্রদায়ের দুটি ভিত্তি, যথা- বসবাসের নির্দিষ্ট অঞ্চল ও সম্প্রদায়গত চেতনা উপস্থিত রয়েছে। সুতরাং এটি স্পষ্ট যে দৃশ্যকল্প-১ সমাজবিজ্ঞানের 'সম্প্রদায়' প্রত্যয়ের সাথে সম্পর্কিত।"
        },
        {
          "label": "ঘ",
          "question": "উদ্দীপকের দৃশ্যকল্প-১ ও দৃশ্যকল্প-২-এর মধ্যে পার্থক্য সমাজতাত্ত্বিক দৃষ্টিকোণ থেকে নির্ণয় করো।",
          "explanation": "ঘটনা-১ ও ঘটনা-২-এ যথাক্রমে সম্প্রদায় ও সংঘ প্রত্যয়কে নির্দেশ করা হয়েছে। এ দুটি প্রত্যয়ের মধ্যে নানাবিধ পার্থক্য রয়েছে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকের ঘটনা-২-এ মিসেস শাহানা সামাজিক বনায়নের উদ্দেশ্যে আরণ্যক নামে একটি সংগঠন গড়ে তোলেন। তার সংগঠনের যেহেতু একটি উদ্দেশ্য ও নাম আছে সেহেতু এটিকে সংঘ বলা যায়। সংঘ ও সম্প্রদায়ের পার্থক্যসমূহ নিম্নরূপ- মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে 'বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "3",
      "uddipok": "নগরের প্রতিদিনের যানজট, অপরিকল্পিত দালানকোঠা ও ঘিঞ্জি পরিবেশ আর ভালো না লাগায় মুগ্ধ তার বাবা-মাকে নিয়ে বান্দরবান বেড়াতে যায়। সেখানে যে হোটেলে তারা অবস্থান করে, তা ছিল বাঁশ, বেত ও ছনের তৈরি একটি ঘর। সেখানে পাহাড়-পর্বত, আঁকা-বাঁকা রাস্তা খাবার-দাবার প্রত্যেকটি বিষয় তার ভালো লেগেছে।",
      "tag": "SSNIC 24",
      "sub_questions": [
        {
          "label": "ক",
          "question": "The Politics গ্রন্থটি কার লেখা?",
          "explanation": "\"The Politics' গ্রন্থটি গ্রিক দার্শনিক অ্যারিস্টটলের লেখা।"
        },
        {
          "label": "খ",
          "question": "পরিবার একটি অনৈচ্ছিক দল'-বুঝিয়ে লেখো।",
          "explanation": "ব্যক্তি জন্মগতভাবে পরিবারের সদস্যপদ লাভ করে বলে এটি একটি অনৈচ্ছিক সংঘ। অনৈচ্ছিক সংঘ বলতে সেইসব প্রতিষ্ঠানকে বোঝায় যার সদস্যপদ লাভ ব্যক্তির ইচ্ছানির্ভর নয়। অর্থাৎ ব্যক্তি জন্মসূত্রে এসব প্রতিষ্ঠানের সদস্যপদ পেয়ে থাকে। একইভাবে ব্যক্তি যখন জন্মগ্রহণ করে তখন সে পরিবার, সমাজ ও রাষ্ট্রের সদস্যে পরিণত হয়। তাই বলা যায়, পরিবার একটি অনৈচ্ছিক সংঘ।"
        },
        {
          "label": "গ",
          "question": "উদ্দীপকে বর্ণিত হোটেল ঘরটির বৈশিষ্ট্যে সমাজজীবনের কোন উপাদানের প্রভাব পরিলক্ষিত হয়?",
          "explanation": "উদ্দীপকের গ্রামের ঘরগুলোর বৈশিষ্ট্য সমাজজীবনের ভৌগোলিক উপাদান দ্বারা প্রভাবিত। সমাজজীবনের ওপর ভৌগোলিক তথা প্রাকৃতিক পরিবেশের প্রভাব অনস্বীকার্য। ভৌগোলিক উপাদানের ওপর ঘর-বাড়ির বৈশিষ্ট্য নির্ভর করে। কারণ মানুষ ঘরবাড়ি নির্মাণের প্রয়োজনীয় উপকরণ ও উপাদান প্রকৃতি থেকে সংগ্রহ করে। তাই যেখানে বাঁশ, ছন, খড় ইত্যাদির সরবরাহ প্রচুর সেখানে মানুষ এসবের সাহায্যে ঘরবাড়ি নির্মাণ করে। উদ্দীপকে দেখা যায়, সুন্দরবনের গ্রামের ঘরগুলোর অধিকাংশই গোলপাতার তৈরি। কারণ সুন্দরবনে প্রচুর গোলপাতা পাওয়া যায়। তাই সেখানকার মানুষ ঘরবাড়ি তৈরিতে গোলপাতা বেশি ব্যবহার করে। আবার যানবাহনের ধরনও ভৌগোলিক পরিবেশ দ্বারা নিয়ন্ত্রিত। যেসব অঞ্চল নিচু এবং নদী-নালা দ্বারা পরিবেষ্টিত সেসব অঞ্চলে বিভিন্ন ধরনের নৌযান, যেমন- নৌকা, লঞ্চ, ট্রলার, স্টিমার ইত্যাদি যাতায়াতের প্রধান মাধ্যম হিসেবে ব্যবহৃত হয়। সুন্দরবন যেহেতু সমুদ্র উপকূলে অবস্থিত এবং নদী ও খালবেষ্টিত, তাই সেখানকার মানুষ যাতায়াতের জন্য প্রধানত নৌকা ব্যবহার করে থাকে। মানুষের পেশাও ভৌগোলিক উপাদান দ্বারা প্রভাবিত হয়। সুন্দরবনে প্রচুর পরিমাণে মধু পাওয়া যায় বলে সেখানকার লোক মধুসংগ্রহের সাথে জড়িত। এ ছাড়া সমুদ্র উপকূল হওয়ায় এবং নদী ও খাল বেষ্টিত হওয়ায় সেখানকার অধিকাংশ মানুষ মাছ ধরে জীবিকা নির্বাহ করে থাকে। তাই বলা যায়, ভৌগোলিক পরিবেশ দ্বারা মানুষের ঘরবাড়ি, পেশা ও যানবাহনের ব্যবহার ব্যাপকভাবে প্রভাবিত হয়।"
        },
        {
          "label": "ঘ",
          "question": "উদ্দীপকে উল্লেখিত এলাকা দুটির জীবন যাপনের ভিন্নতা সমাজ জীবনে প্রভাব বিস্তারকারী উপাদানের ভিন্নতার ফল- বিশ্লেষণ করো।",
          "explanation": "উদ্দীপকে ঢাকা শহর এবং সুন্দরবন এলাকার জীবনযাত্রা তুলে ধরা হয়েছে। ভৌগোলিক উপাদানের প্রভাবে উল্লিখিত এলাকা দুটোর জীবনযাত্রায় ব্যাপক ভিন্নতা দেখা যায়। ঢাকা রাজধানী শহর। তাই এ শহর অন্যান্য এলাকার তুলনায় অনেক বেশি ব্যস্ত। এখানে লোকসংখ্যা বেশি। ফলে ঢাকা শহরে ঘরবাড়ির সংখ্যা অনেক বেশি। অধিক জনসংখ্যার বাসস্থান নিশ্চিত করার জন্য ঢাকায় উঁচু উঁচু দালান তৈরি করা হয়। এজন্য ঢাকার ঘরবাড়িগুলো ইট-পাথরের তৈরি। ঢাকার লোকসংখ্যা বেশি হওয়ার কারণে যানবাহনের সংখ্যাও বেশি। এর ফলে যানজট, গাড়ির হর্নের বিকট শব্দ খুব সাধারণ চিত্র। ঢাকার রাস্তায় অধিক যানবাহন চলার কারণে এখানকার রাস্তাগুলো কংক্রিটের। তা না হলে মানুষের যাতায়াত খুবই কষ্টকর হয়ে উঠত। আর ঢাকা যেহেতু নদী- খালবেষ্টিত নয় তাই বাস, রিকশা, গাড়ি, ইত্যাদি চলাচলের প্রধান মাধ্যম, হিসেবে বিবেচিত। অন্যদিকে সুন্দরবনে প্রচুর গোলপাতা হওয়ার কারণে সেখানকার মানুষ ঘরবাড়ি তৈরিতে গোলপাতা ব্যবহার করে। সমুদ্র উপকূলবর্তী এবং নদী ও খালবেষ্টিত হওয়ার কারণে তাদের একমাত্র বাহন হচ্ছে নৌকা। বনে প্রচুর গাছপালা থাকার কারণে এখানে মধু বেশি পাওয়া যায়। তাই সেখানকার অধিকাংশ মানুষ মধু সংগ্রহ করে জীবন চালায়। এ ছাড়া সমুদ্র উপকূলবর্তী এবং নদী-নালা বেশি থাকায় সেখানকার মানুষ মাছ ধরে জীবিকা নির্বাহ করে। পরিশেষে বলা যায়, ভৌগোলিক উপাদানের প্রভাবে ঢাকা শহর এবং সুন্দরবন এলাকায় জীবনযাত্রার ভিন্নতা দেখা যায়।"
        }
      ]
    },
    {
      "number": "4",
      "uddipok": "ঘটনা-১: ছোট দুটি সন্তান রেখে জলিল সাহেবের স্ত্রী মৃত্যুবরণ করেন। অতঃপর দুই পরিবারের সম্মতিতে তিনি স্ত্রীর ছোটবোন পপিকে বিবাহ করেন। ঘটনা-২: সড়ক দুর্ঘটনায় রকিব সাহেবের মৃত্যুর পর তার স্ত্রী তানিয়া পরিবারের সম্মতিক্রমে তার স্বামীর ছোটভাইয়ের সহিত বিবাহ বন্ধনে আবদ্ধ হন।",
      "tag": "SSNIC 24",
      "sub_questions": [
        {
          "label": "ক",
          "question": "সংস্কৃতি কী?",
          "explanation": "জীবনধারণ করতে গিয়ে মানুষ যা কিছু করে তাই সংস্কৃতি।"
        },
        {
          "label": "খ",
          "question": "বস্তুগত সংস্কৃতির অগ্রগতি পরিমাপযোগ্য- বুঝিয়ে লেখো।",
          "explanation": "বস্তুগত সংস্কৃতি দৃশ্যমান বলে এর অগ্রগতি পরিমাপযোগ্য। মানুষ জীবনযাপনের জন্য যা কিছু তৈরি ও ব্যবহার করে তাই বস্তুগত সংস্কৃতি। যেমন- পোশাক-পরিচ্ছদ, রাস্তাঘাট, সেতু, ঘরবাড়ি, আসবাবপত্র, খাতা-কলম ইত্যাদি। কোনো নির্দিষ্ট দুটি সময়ের মধ্যে"
        },
        {
          "label": "গ",
          "question": "উদ্দীপকে বর্ণিত ঘটনা-২ কোন ধরনের বিবাহ? ব্যাখ্যা করো",
          "explanation": "উদ্দীপকে বর্ণিত ঘটনা-২ হলো লেভিরেট বিবাহ। পাত্র-পাত্রীর পরিচিতির ভিত্তিতে বিবাহের অন্যতম ধরন হচ্ছে লেভিরেট বিবাহ। যে প্রথায় একজন ব্যক্তি তার মৃত ভাইয়ের বিধবা স্ত্রীকে বিবাহ করে তাকে লেভিরেট বিবাহ বলে। এ ধরনের বিবাহ প্রথার অপর নাম ভ্রাতৃবিধবা বিবাহ। উদ্দীপকের ঘটনা-২ এ বলা হয়েছে, সড়ক দুর্ঘটনায় রাকিব সাহেবের মৃত্যুর পর তার স্ত্রী তানিয়া মৃত স্বামীর ছোট ভাইয়ের সাথে বিবাহ বন্ধনে আবদ্ধ হয়। উপরের আলোচনার সাথে তুলনা করলে বোঝা যায় এখানে লেভিরেট বিবাহ সম্পন্ন হয়েছে।"
        },
        {
          "label": "ঘ",
          "question": "ঘটনা-১ ও ঘটনা-২ বিবাহগুলো সামাজিকভাবে তাৎপর্যপূর্ণ- বিশ্লেষণ করো।",
          "explanation": "ঘটনা-১ ও ঘটনা-২ এ যথাক্রমে সরোরেট ও লেভিরেট বিবাহ সম্পন্ন হয়েছে। এ বিবাহ দুটির সামাজিক তাৎপর্য অপরিসীম। সরোরেট বিবাহে কোনো ব্যক্তি তার মৃত স্ত্রীর বোনকে বিবাহ করেন। তবে এ প্রথাটি অধিক প্রাধান্য পায় যদি মৃত স্ত্রী কোনো সন্তান রেখে যান। উদ্দীপকের ঘটনা-১ এ সরোরেট বিবাহ সম্পন্ন হয়েছে। কেননা দুটি ছোট সন্তান রেখে জলিল সাহেবের স্ত্রী মৃত্যুবরণ করেন। এরপর দুই পরিবারের সম্মতিতে তিনি মৃত স্ত্রীর ছোট বোন পপিকে বিবাহ করেন। এ বিবাহ সম্পন্ন হলে সন্তানের যত্ন ও লালন-পালনের নিশ্চয়তা পাওয়া যায় ও শিশুর মায়ের অভাব কিছুটা হলেও পূরণ হয়। এছাড়া এ বিবাহের ফলে লেভিরেট প্রথার মতোই দুই পরিবারের মধ্যে আগে থেকেই বিদ্যমান থাকা আত্মীয়তার সম্পর্ক অক্ষুণ্ণ থাকে। মৃত ব্যক্তি কোনো সন্তান রেখে গেলে সাধারণত লেভিরেট ধরনের বিবাহ সংঘটিত হয়। যাতে উক্ত সন্তানের সুষ্ঠু লালন-পালন ও সামাজিক নিরাপত্তা নিশ্চিত হয়। এছাড়া বিধবা মহিলার মানসিক, সামাজিক ও অর্থনৈতিক নিরাপত্তা প্রভৃতি লেভিরেট বিবাহের মাধ্যমে নিশ্চিত করা সম্ভব হয়। কার্যত বিধবা নারী ও পিতৃহীন সন্তানের আর্থ-সামাজিক নিরাপত্তা নিশ্চিত করে বলে সমাজে লেভিরেট বিবাহের তাৎপর্য অপরিসীম। উপরের আলোচনার প্রেক্ষিতে বলা যায়, আত্মীয়তার সম্পর্ক অক্ষুণ্ণ রাখা ও মা হারা সন্তানের সঠিকভাবে বেড়ে ওঠা নিশ্চিত করার জন্য লেভিরেট ও সরোরেট বিবাহের গুরুত্ব, সামাজিকভাবে তাৎপর্যপূর্ণ।"
        }
      ]
    },
    {
      "number": "5",
      "uddipok": "",
      "tag": "SSNIC 24",
      "sub_questions": [
        {
          "label": "ক",
          "question": "সমাজ সংগঠনের ক্ষুদ্রতম একক কী?",
          "explanation": "কসমাজ সংগঠনের ক্ষুদ্রতম একক হচ্ছে পরিবার।"
        },
        {
          "label": "খ",
          "question": "প্রথা মূলত সামাজিক-ব্যাখ্যা করো।",
          "explanation": "সমাজ কর্তৃক স্বীকৃত হওয়ার ফলে প্রথা মূলত সামাজিক। সামাজিক আচরণের অভ্যাসলব্ধ পদ্ধতিই হচ্ছে প্রথা। অর্থাৎ এটি এমন সব আচরণ-বিধির প্রতিষ্ঠিত ব্যবস্থা যা সমাজের অধিকাংশ মানুষ অনুসরণ করে। তবে সকল আচরণই প্রথা হতে পারে না বরং যেসব অভ্যাসের সাথে সামাজিক মূল্যবোধ সংযুক্ত থাকে তাই প্রথা হিসেবে স্বীকৃত হয়। আর এ কারণেই প্রথা মূলত সামাজিক।"
        },
        {
          "label": "গ",
          "question": "উদ্দীপকে '?' চিহ্নিত স্থানে কোন প্রক্রিয়াটি প্রযোজ্য? ব্যাখ্যা করো।",
          "explanation": "উদ্দীপকের '?' চিহ্নিত স্থানে সামাজিকীকরণ প্রক্রিয়াটি প্রযোজ্য। সামাজিকীকরণ হলো এমন একটি প্রক্রিয়া, যার মাধ্যমে একজন ব্যক্তি সমাজের কাঙ্ক্ষিত সদস্য হিসেবে গড়ে ওঠে। এ প্রক্রিয়া ব্যক্তিকে সমাজের অন্য সদস্যদের সাথে মিলেমিশে চলতে এবং বিদ্যমান সামাজিক পরিবেশে খাপ খাওয়াতে সক্ষম করে তোলে। মানুষের ব্যক্তি ও সমাজজীবনে সামাজিকীকরণ অত্যন্ত গুরুত্বপূর্ণ বিষয়। এ প্রক্রিয়ায় কোনো একক মাধ্যম সার্বিক ভূমিকা পালন করে না বরং ব্যক্তি জীবনের বিভিন্ন ধাপে আলাদা আলাদা মাধ্যম ভূমিকা রাখে। জন্ম থেকে মৃত্যু পর্যন্ত এসব মাধ্যম ব্যক্তিকে সমাজের সাথে তাল মিলিয়ে চলতে সাহায্য করে। সামাজিকীকরণের এসব মাধ্যমের মধ্যে রয়েছে পরিবার, সঙ্গীদল, শিক্ষা প্রতিষ্ঠান, ধর্মীয় প্রতিষ্ঠান, জ্ঞাতিসম্পর্ক প্রভৃতি। উদ্দীপকের ছকে, খেলার সাথী, পরিবার, ধর্মীয় প্রতিষ্ঠান, শিক্ষা প্রতিষ্ঠান ও গণমাধ্যম উল্লেখ করা হয়েছে। এসব উপাদান সামাজিকীকরণের মাধ্যম হিসেবে 'কাজ করে। সুতরাং এটি স্পষ্ট যে, '?' চিহ্নিত স্থানে সামাজিকীকরণ প্রত্যয়টি বসবে।"
        },
        {
          "label": "ঘ",
          "question": "'ব্যক্তির ব্যক্তিত্ব বিকাশ' প্রক্রিয়ায় উক্ত বিষয়ের ভূমিকা অপরিসীম- তোমার উত্তরের সপক্ষে যুক্তি দাও।'",
          "explanation": "ব্যক্তির ব্যক্তিত্ব বিকাশ প্রক্রিয়ায় উক্ত বিষয় তথা সামাজিকীকরণের ভূমিকা অপরিসীম- মন্তব্যটি যথার্থ। যে প্রক্রিয়ার মাধ্যমে মানবশিশু ক্রমশ সামাজিক মানুষে পরিণত হয়, তাকে সামাজিকীকরণ প্রক্রিয়া বলে। সামাজিকীকরণ একটি জীবনব্যাপী প্রক্রিয়া। মানুষের জন্মের পর হতে মৃত্যু পর্যন্ত বিভিন্ন মাধ্যমে অভিজ্ঞতা অর্জন, ও খাপ খাওয়ানোর প্রক্রিয়াই হলো সামাজিকীকরণ। সামাজিকীকরণ ব্যক্তিকে তার সামাজিক জগতে অনুপ্রবেশ করায়, তাকে সমাজের নানা ধরনের কাজকর্মে অংশগ্রহণকারী সভ্য হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করায়। একটি মানবশিশু যখন জন্মগ্রহণ করে তখন তার মুখ্য সামাজিকীকরণ পরিবারেই সম্পন্ন হয়। এ প্রক্রিয়ায় সে সমাজের মানুষের সাথে মিলেমিশে চলতে শেখে এবং শেখে কীভাবে সবার সাথে আচরণ করতে হয়। এছাড়া সামাজিকীকরণ প্রক্রিয়া সমাজস্থ ব্যক্তিদের ঘনিষ্ঠ যোগাযোগে উৎসাহ যোগায়। এ প্রক্রিয়ার মাধ্যমে শিশু সামাজিক শিক্ষা গ্রহণ করে। সমাজের বিভিন্ন প্রথা, রীতিনীতি, বিধি-নিষেধ, নিয়ম-কানুন প্রভৃতি সম্পর্কে সে এ প্রক্রিয়ার মাধ্যমে জ্ঞান লাভ করে। শিশুর সামাজিকীকরণে বিভিন্ন উপাদান প্রভাবক হিসেবে কাজ করে, যেমন-শিক্ষা প্রতিষ্ঠান, সঙ্গীদল, ধর্মীয় প্রতিষ্ঠান, গণমাধ্যম, জ্ঞাতিগোষ্ঠী ইত্যাদি। এসব উপাদান বিভিন্নভাবে তাকে সামাজিক মানুষ হিসেবে গড়ে উঠতে সহযোগিতা করে। উপরের আলোচনায় প্রতীয়মান হয় যে, একমাত্র সামাজিকীকরণ প্রক্রিয়ার মাধ্যমেই একজন ব্যক্তি পূর্ণাঙ্গ সামাজিক সদস্য হিসেবে গড়ে ওঠে।"
        }
      ]
    },
    {
      "number": "6",
      "uddipok": "মুনা তার বাবার সাথে একটি মুভি দেখছিল। সেখানে একদল মানুষকে কোমরে শিকল বেঁধে, চাবুক মারতে মারতে নিয়ে যাওয়া হচ্ছিল। সে মুভি দেখে আরো জানতে পারলো একসময় গ্রিস ও রোমে যুদ্ধে পরাজিত লোকদের এভাবে নির্যাতন করে বাধ্যতামূলক পরিশ্রম করানো হতো এবং তাদের কোনো ব্যক্তিগত স্বাধীনতা ছিল না। মুনার বাবা মন্তব্য করেন, বর্তমানে এ প্রথার প্রচলন না থাকলেও ভিন্নরূপে এর অস্তিত্ব পরিলক্ষিত হয়।",
      "tag": "SSNIC 24",
      "sub_questions": [
        {
          "label": "ক",
          "question": "সামাজিক স্তরবিন্যাসের ইংরেজি প্রতিশব্দ কী?",
          "explanation": "সামাজিক স্তরবিন্যাসের ইংরেজি প্রতিশব্দ Social Stratification."
        },
        {
          "label": "খ",
          "question": "স্তর বিহীন সমাজ অলীক কল্পনা'-বুঝিয়ে লিখ।",
          "explanation": "প্রাচীন সমাজ থেকে শুরু করে বর্তমান সমাজ পর্যন্ত সকল পর্যায়ে স্তরবিন্যাস দেখা যায় বলে স্তরবিহীন সমাজকে অলীক কল্পনা বলা হয়। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। আদিম মানুষের জীবনেও দলপতির প্রভাব প্রতিপত্তি ছিল। তাই স্তরমুক্ত সমাজ কল্পনাতীত। কালের বিবর্তনে সামাজিক স্তরবিন্যাস ধারায় পরিবর্তন ঘটেছে, কিন্তু কখনোই এ ব্যবস্থা বিলুপ্ত হয়নি। তাই বলা হয়, স্তরবিহীন সমাজ অলীক কল্পনা।"
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন ধরনটি লক্ষ করা যায়? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের অন্যতম ধরন দাসপ্রথা লক্ষ করা যায়। দাস সম্পর্কে ব্রিটিশ সমাজতাত্ত্বিক এল, টি, হবহাউজ বলেন, \"দাস হচ্ছে এমন ব্যক্তি যাকে সমাজের আইন এবং প্রথা অনুসারে অন্যের সম্পত্তি হিসেবে বিবেচনা করা হয়।\" চরম অবস্থায় দাস হচ্ছে সম্পূর্ণভাবে অধিকারহীন এবং কোনো ব্যক্তি বা মালিকের অস্থাবর সম্পত্তি। অতএব, দাস ব্যবস্থানির্ভর সমাজ বলতে এমন এক অসমতার সমাজকে বোঝায়, যেখানে কিছু লোক সম্পূর্ণ অথবা আংশিকভাবে অধিকারবিহীন অবস্থায় থাকে। এ প্রথায় দাসদের দিয়ে যেমন বিভিন্ন উৎপাদনমূলক কাজ করানো হতো, তেমনি চাইলেই উচ্চমূল্যে বিনিময় করা যেতো। উদ্দীপকের মুনা একটি মুভিতে দেখে, একদল মানুষকে কোমরে শিকল বেঁধে চাবুক মারতে মারতে নিয়ে যাওয়া হচ্ছে। সে আরো জানতে পারে একসময় গ্রিস ও রোমে যুদ্ধে পরাজিত লোকদের এভাবে নির্যাতন করে বাধ্যতামূলক পরিশ্রম করানো হতো। তাদের কোনো ব্যক্তি স্বাধীনতা ছিল না। একইভাবে প্রাচীনকালে প্রচলিত দাসদেও কোনো ব্যক্তি অধিকার বা স্বাধীনতা ছিল না। তাই বলা যায়, উদ্দীপক দ্বারা সামাজিক স্তরবিন্যাসের অন্যতম ধরন দাসপ্রথাকে ইঙ্গিত করা হয়েছে।"
        },
        {
          "label": "ঘ",
          "question": "মুনার বাবার মন্তব্যের সাথে তুমি কী একমত? উত্তরের সপক্ষে যুক্তি দাও।",
          "explanation": "বর্তমানে এ প্রথা তথা দাসপ্রথার প্রচলন না থাকলেও ভিন্নরূপে এর অস্তিত্ব পরিলক্ষিত হয়। মুনার বাবার এ মন্তব্যের সাথে আমি একমত। আধুনিক পুঁজিবাদী সমাজব্যবস্থায় বিভিন্ন প্রতিষ্ঠানে চুক্তিবদ্ধ চাকরি হলো প্রাচীন দাসপ্রথার ভিন্নরূপ। চাকরি বলতে নির্দিষ্ট মাসিক। বাৎসরিক বেতনের বিনিময়ে কোনো প্রতিষ্ঠানে নির্দিষ্ট পরিমাণ শ্রম দেওয়াকে বোঝায়। চাকরিরত ব্যক্তি কতকগুলো নির্দিষ্ট প্রেক্ষিতে প্রতিষ্ঠানকে শ্রম দিতে বাধ্য থাকে। যেমন- অধিকাংশ পুঁজিবাদী প্রতিষ্ঠানে চুক্তিবদ্ধ ব্যক্তিকে প্রতি কর্মদিবসে ৮-৯ ঘণ্টা এবং সপ্তাহে ৫টি দিন কাজ করতে হয়। এমনকি এক বছরে তিনি কতদিন ছুটি ভোগ করতে পারবেন তাও চাকরির চুক্তিপত্রে উল্লেখ থাকে। অর্থাৎ চাকরিরত ব্যক্তিকে নিজের অধিকার ভোগের ক্ষেত্রে কতিপয় সমঝোতা করতে হয়। দাসপ্রথায় দাস বলতে 'সেই ব্যক্তিকে বোঝানো হতো যিনি আইন ও প্রথা অনুসারে অন্য একজনের সম্পত্তি। প্রত্যেক দাসের একজন মালিক থাকতে। এ প্রথায় ছিল দাস অবশ্যম্ভাবী শ্রমিক। একইভাবে আধুনিক পুঁজিবাদী সমাজব্যবস্থায় বেতন ভিত্তিক শিল্প শ্রমিকের ক্ষেত্রেও দেখা যায়, বেশকিছু চুক্তির প্রেক্ষিতে তারা প্রতিষ্ঠানের সম্পত্তিতে পরিণত হন। কর্মদিবসে প্রতিষ্ঠানই চাকরিরত ব্যক্তির কর্মকাণ্ড নিয়ন্ত্রণ করে। এ ব্যবস্থায় ব্যক্তি অবশ্যম্ভাবী না হলেও চুক্তিবদ্ধ শ্রমিক হিসেবে কাজ করেন। তাই বর্তমান সমাজের চুক্তিবদ্ধ চাকরিকে দাসপ্রথার ভিন্নরূপ বলা যায়। আলোচনা থেকে প্রতীয়মান হয় যে, পুঁজিবাদী সমাজব্যবস্থায় দাসপ্রথার কতিপয় বৈশিষ্ট্যের আংশিক প্রতিফলন রয়েছে। এজন্য আমি মুনার বাবা মন্তব্যের সাথে একমত পোষণ করি।"
        }
      ]
    },
    {
      "number": "7",
      "uddipok": "ঘটনা-১: রশিদ সাহেবের মেয়েটি তার ছেলে অপেক্ষা পড়াশোনায় বেশি ভালো। কিন্তু মেয়েটির পড়াশোনার প্রতি অদম্য ইচ্ছা থাকা সত্ত্বেও তিনি তার পড়াশোনা বন্ধ করে বিয়ে দিয়ে দেন। অথচ ছেলে পড়াশোনা চালিয়ে যাচ্ছেন। ঘটনা-২: এক সময় পরিবারে খুব কর্তৃত্ব থাকলেও চাকরি থেকে অবসর নেওয়ার পর রহিম সাহেব ও তার স্ত্রী ছেলেদের সংসারে অনেকটা অবহেলার পাত্র হিসেবেই বসবাস করছেন।",
      "tag": "SSNIC 24",
      "sub_questions": [
        {
          "label": "ক",
          "question": "অন্তর্বিবাহ কী?",
          "explanation": "অন্তর্বিবাহ বলতে নিজ শ্রেণি, বর্ণ, জাতিগোষ্ঠী তথা গোত্রের মধ্য থেকে পাত্র-পাত্রী নির্বাচনের মাধ্যমে বিবাহকে বোঝায়।"
        },
        {
          "label": "খ",
          "question": "সমাজকাঠামো বলতে কী বোঝায়?",
          "explanation": "সমাজকাঠামো বলতে সমাজের ক্রিয়াশীল শর্তসমূহকে ঘিরে সৃষ্ট প্রধান প্রধান প্রতিষ্ঠান ও গোষ্ঠীর যৌগিক সম্পর্ক এবং ভূমিকাকে বোঝায়। প্রত্যেক সমাজেরই একটি সাংগঠনিক আকৃতি বা ধরন থাকে। এই সাংগঠনিক ধরনটি সৃষ্টি হয় সমাজস্থ ব্যক্তিবর্গের পারস্পরিক সংযোজন ও সহযোগিতা সূত্রে সৃষ্ট বিভিন্ন কাঠামোকে নিয়ে। অর্থাৎ সমাজস্থ ব্যক্তিবর্গ পরস্পরের সান্নিধ্যে এসে যে সাংগঠনিক রূপ গড়ে তোলে তাকেই সমাজকাঠামো বলে।"
        },
        {
          "label": "গ",
          "question": "ঘটনা ২-এ সমাজবিজ্ঞানে পঠিত কোন বিষয়ের কথা বলা হয়েছে? ব্যাখ্যা করো।",
          "explanation": "ঘটনা-২ এ সমাজবিজ্ঞানে পঠিত বয়স বৈষম্যবাদের কথা বলা হয়েছে। বয়স বৈষম্যবাদ বলতে বয়সের কারণে কোনো বয়সগোষ্ঠী বা তার কোনো সদস্যদের প্রতি নেতিবাচক ধ্যান-ধারণা বা মনোভাব পোষণ ও তার সাথে বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজ প্রবীণকে জৈবিক ও সামাজিকভাবে অযোগ্য বলে মনে করে। আবার অনেক সময় বয়সে নবীনের প্রতিও এ ধরনের মনোভাব পোষণ করা হয়। তবে সাধারণত প্রবীণের প্রতিই বয়স বৈষম্যমূলক মনোভাব বেশি পরিলক্ষিত হয়। পৃথিবীর অধিকাংশ সমাজেই প্রবীণরা কম-বেশি বৈষম্যমূলক আচরণের শিকার হন। আমেরিকান চিকিৎসক ও মনোবিজ্ঞানী রবার্ট বাটলার বলেন, \"বয়স বৈষম্যবাদকে এমন একটি প্রক্রিয়া হিসেবে দেখা হয় যার মাধ্যমে বয়সের কারণে প্রবীণের প্রতি বদ্ধমূল ধারণা পোষণ ও বৈষম্যমূলক আচরণ করা হয়।\" যেমনটি উদ্দীপকের ঘটনায় প্রতিফলিত হয়েছে। উদ্দীপকের ঘটনা-২ এ লক্ষণীয়, এক সময় পরিবারের খুব কর্তৃত্ব থাকলেও চাকরি থেকে অবসর নেওয়ার পর রশিদ সাহেব ও তার স্ত্রী ছেলেদের সংসারে অনেকটা অবহেলার পাত্র হিসেবে বসবাস করছেন। অর্থাৎ নিজেদের বয়সের কারণে তারা পারিবারিক সুযোগ-সুবিধা প্রাপ্তিতে বৈষম্যের শিকার হয়েছেন। যা উপরে আলোচিত বয়স বৈষম্যবাদ এর বিষয়বস্তুর অন্তর্গত। তাই বলা যায়, ঘটনা-২ এ বয়স বৈষম্যবাদের কথা উল্লেখ করা হয়েছে।"
        },
        {
          "label": "ঘ",
          "question": "ঘটনা ১ সামাজিক উন্নয়নের অন্তরায় তোমার মতামত দাও।",
          "explanation": "ঘটনা-১ এ নির্দেশিত বিষয় তথা জেন্ডার ভিত্তিক বৈষম্য সামাজিক উন্নয়নে অন্তরায় মন্তব্যটির সাথে আমি একমত। জেন্ডার হলো লিঙ্গ পরিচয়ের ভিত্তিতে নারী-পুরুষের সামাজিক পরিচয়। এর ওপর ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। একই ভাবে উদ্দীপকের ঘটনা-১ জেন্ডার বৈষম্যকে ইঙ্গিত করে। কারণ রশিদ সাহেব মেয়ে অপেক্ষা ছেলেকে পড়াশোনা করানোর প্রতি প্রাধান্য দিয়েছেন। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। জেন্ডারভিত্তিক বৈষম্যের কারণেই নারীদেরকে আর্থ-সামাজিক ও রাজনৈতিক ক্ষেত্রে ভূমিকা রাখার সুযোগ দেওয়া হচ্ছে না। উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও পিছিয়ে আছি। জেন্ডার বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কোনো মূল্য দেওয়া হয় না। জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষা প্রতিষ্ঠান, কর্মক্ষেত্রসহ সব ক্ষেত্রেই নারীরা বৈষম্যের শিকার হয়। ফলে আমাদের বাংলাদেশের মতো উন্নয়নশীল দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিভিন্ন ধরনের অসমতার সৃষ্টি হচ্ছে। এ অসমতা সামাজিক উন্নতির অন্যতম অন্তরায় হিসেবে কাজ করছে।"
        }
      ]
    },
    {
      "number": "8",
      "uddipok": "দিনমজুর রহিমের ছেলে মনির বিসিএস পরীক্ষায় উত্তীর্ণ হয়ে ম্যাজিস্ট্রেট হয়েছে। অপরদিকে একই গ্রামের স্কুলের প্রধান শিক্ষক সালাম সাহেবের ছেলেটি বখে গিয়ে পিতার মান-সম্মান ধূলিসাৎ করেছে।",
      "tag": "SSNIC 24",
      "sub_questions": [
        {
          "label": "ক",
          "question": "ম্যাকাইভারের মতে, সমাজের অর্থ কী?",
          "explanation": "স্কটিশ সমাজবিজ্ঞানী ম্যাকাইভারের মতে, সমাজ অর্থ হলো সহযোগিতা।"
        },
        {
          "label": "খ",
          "question": "\"সংস্কৃতি মনোজগতের বিষয়\"- বুঝিয়ে লেখো।",
          "explanation": "সংস্কৃতির দুটি ধরনের মধ্যে অবস্তুগত সংস্কৃতি মনোজগতের বিষয়। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অগবার্নের মতে, ধর্ম, ভাষা, সাহিত্য, বিশ্বাস, মানসিকতা, মূল্যবোধ প্রভৃতি হলো অবস্তুগত সংস্কৃতি। বস্তুত মানুষের চিন্তা-ভাবনা, শিল্প-সাহিত্য, দর্শন, ধর্ম, রাজনীতি, আদর্শ, জ্ঞান, মূল্যবোধ, নীতিবোধ প্রভৃতি হচ্ছে অবস্তুগত সংস্কৃতি। অবস্তুগত সংস্কৃতির যেসব উদাহরণ উপস্থাপন করা হলো তাতে অনুমেয় যে, সংস্কৃতি মনোজগতের বিষয়।"
        },
        {
          "label": "গ",
          "question": "উদ্দীপকে সামাজিক গতিশীলতার যে ধরনগুলো প্রকাশিত হয়েছে ৩",
          "explanation": "উদ্দীপকে 'ঊর্ধ্বমুখী' ও 'নিম্নমুখী' উল্লম্ব সামাজিক গতিশীলতা প্রকাশ পেয়েছে। সামাজিক গতিশীলতা বলতে এক স্তর থেকে অন্য স্তরে ব্যক্তির সামাজিক মর্যাদা ও অবস্থানের পরিবর্তনকে বোঝায়। উল্লম্ব গতিশীলতা হলো সামাজিক গতিশীলতার এমন একটি ধরন যাতে ব্যক্তির মর্যাদার উর্ধ্ব বা নিম্নমুখী পরিবর্তন ঘটে। এক্ষেত্রে শিক্ষা ও শিল্প অর্থনীতি গুরুত্বপূর্ণ ভূমিকা রাখে। মর্যাদার ঊর্ধ্বমুখী পরিবর্তনকে 'ঊর্ধ্বমুখী উল্লম্ব গতিশীলতা' এবং নিম্নমুখী পরিবর্তনকে 'নিম্নমুখী উল্লম্ব গতিশীলতা' বলা হয়। যেমনটি উদ্দীপকে প্রতিফলিত হয়েছে। উদ্দীপকে বলা হয়েছে, দিনমজুর রহিমের ছেলে মনির বিসিএস পরীক্ষায় উত্তীর্ণ হয়ে ম্যাজিস্ট্রেট হয়েছে। অর্থাৎ শিক্ষাগত কারণে তার মর্যাদা বৃদ্ধি পেয়েছে। যা ঊর্ধ্বমুখী উল্লম্ব গতিশীলতাকে নির্দেশ করে। অপরদিকে একই গ্রামের স্কুলের প্রধান শিক্ষক সালাম সাহেবের ছেলেটি বখে গিয়ে পিতার মান-সম্মান ধূলিসাৎ করেছে। অর্থাৎ তার মর্যাদার নিম্নমুখী পরিবর্তন ঘটেছে। যা নিম্নমুখী উল্লম্ব গতিশীলতার উদাহরণ।"
        },
        {
          "label": "ঘ",
          "question": "\"আধুনিক শিক্ষা সামাজিক গতিশীলতার অন্যতম কারণ\"- তোমার মতামত দাও।",
          "explanation": "\"আধুনিক শিক্ষা সামাজিক গতিশীলতার অন্যতম কারণ\"- মন্তব্যটির সাথে আমি একমত। সকল সমাজ ব্যবস্থাতেই সামাজিক গতিশীলতার সুযোগ থাকে। তবে অনুকূল পরিবেশে গতিশীলতা বৃদ্ধি পায় এবং প্রতিকূল পরিবেশে তা হ্রাস পায়। সামাজিক পরিবর্তনের হার, শ্রমবিভাগের মাত্রা, জীবনযাত্রার ধরনে পরিবর্তন, কাজের সামর্থ্য প্রভৃতির প্রভাবে সামাজিক গতিশীলতা সৃষ্টি হয়। এছাড়া নগরায়ণ, শিল্পায়ন, বিশ্বায়ন, শিক্ষার আধুনিকায়ন প্রভৃতি গতিশীলতা বৃদ্ধির জন্য অনুকূল পরিবেশ তৈরি করে। আধুনিক শিক্ষা ব্যবস্থায় মুক্ত প্রতিযোগিতা বিদ্যমান। অর্থাৎ একই শিক্ষা পদ্ধতিতে অধ্যয়ন করলেও যোগ্যতা ও পরিশ্রমের ভিত্তিতে একেকজন একেক রকম অবস্থান অর্জন করে। উদ্দীপকেও দেখা যায় যে, দিনমজুর রহিমের ছেলে মনিরও বাবার মতো দিনমজুর হয়নি এবং উচ্চশিক্ষা গ্রহণ করে বিসিএস পরীক্ষায় উত্তীর্ণ হয়ে ম্যাজিস্ট্রেট হয়েছে। অর্থাৎ প্রয়োজনীয় শিক্ষা অর্জন না করলে মনিরের সামাজিক অবস্থান ও মর্যাদার পরিবর্তন হতো না। এজন্য আধুনিক শিক্ষাকে সামাজিক গতিশীলতার অন্যতম প্রধান কারণ বলা হয়। পরিশেষে বলা যায়, গতিশীলতার অন্যান্য কারণের চেয়ে আধুনিক শিক্ষা বর্তমান সমাজে ব্যক্তির সামাজিক গতিশীলতা সৃষ্টিতে অধিক প্রভাব বিস্তার করে।"
        }
      ]
    },
    {
      "number": "9",
      "uddipok": "সজল সাহেবের বিরুদ্ধে মাদক চোরাচালানের অভিযোগ আছে। আর্থিক অবস্থা ভালো আর আত্মীয়স্বজন বেশী থাকলেও এলাকাবাসীর চোখে তিনি ভালো মানুষ হিসেবে পরিচিত নন, কিন্তু তার দৃঢ় বিশ্বাস টাকা এবং আত্মীয়স্বজনের প্রভাব খাটিয়ে সামনের ইউপি চেয়ারম্যান পদে নির্বাচনে সে জিতবেই।",
      "tag": "SSNIC 24",
      "sub_questions": [
        {
          "label": "ক",
          "question": "লোকাচার কী?",
          "explanation": "লোকাচার হলো সমাজস্থ মানুষের স্বীকৃত ব্যবহার ও আচরণ প্রণালি।"
        },
        {
          "label": "খ",
          "question": "বয়স বৈষম্য বলতে কী বোঝায়?",
          "explanation": "বয়স বৈষম্য বলতে কেবল বয়সের কারণে কোনো বয়স গোষ্ঠী বা তার কোনো সদস্যের প্রতি নেতিবাচক ধ্যান-ধারণা বা মনোভাব পোষণ ও বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজ প্রবীণদেরকে জৈবিক ও সামাজিকভাবে অযোগ্য বলে মনে করে। তাদেরকে বিচ্ছিন্ন, নির্ভরশীল, আবেগীয় দিক থেকে অস্থিতিশীল এবং দুর্বলচিত্তের অধিকারী বলে গণ্য করে। আর এ ধরনের মনোভাব থেকেই প্রবীণদের প্রতি বৈষম্যমূলক আচরণ তৈরি হয়।"
        },
        {
          "label": "গ",
          "question": "উদ্দীপকে সমাজজীবনে জ্ঞাতিসম্পর্কের কোন গুরুত্বকে নির্দেশ করা হয়েছে? ব্যাখ্যা করো।",
          "explanation": "উদ্দীপকে সমাজজীবনে জ্ঞাতিসম্পর্কের রাজনৈতিক গুরুত্বকে নির্দেশ করা হয়েছে। গ্রামীণ রাজনৈতিক কর্মকাণ্ডে জ্ঞাতিদের ভূমিকা বিশেষভাবে লক্ষণীয়। ব্যক্তি হোক বা গোষ্ঠী, জ্ঞাতিদের সাহায্য ও সহযোগিতা ছাড়া গ্রামীণ রাজনীতিতে প্রতিষ্ঠা লাভ করা যায় না। বড় গোষ্ঠীগুলো চায় ইউনিয়ন পরিষদ তাদের কর্তৃত্বাধীনে রাখতে চায়। এজন্য উক্ত গোষ্ঠীর মধ্য থেকে কেউ নির্বাচনে প্রতিদ্বন্দ্বিতা করলে তিনি নিজের আত্মীয়-স্বজন বা জ্ঞাতিগোষ্ঠীর সমর্থন লাভ করেন। হতে পারে সেটি আর্থিক সাহায্য, নির্বাচনী প্রচার কাজ বা ভোট প্রদানের মাধ্যমে সমর্থন দেওয়া। যেমনটি উদ্দীপকেরও পরিলক্ষিত হয়। উদ্দীপকে বলা হয়েছে, সজল সাহেবের আর্থিক অবস্থা ভালো এবং আত্মীয়-স্বজন বেশি থাকলেও এলাকাবাসীর চোখে তিনি ভালো মানুষ হিসেবে পরিচিত নন। কিন্তু তার দৃঢ় বিশ্বাস, টাকা এবং আত্মীয়-স্বজনের প্রভাব খাটিয়ে সামনের ইউপি চেয়ারম্যান পদে নির্বাচনে সে জিতবেই। নির্বাচনে নিজে আত্মীয়-স্বজনকে কাজে লাগানো জ্ঞাতিসম্পর্কের রাজনৈতিক গুরুত্বকেই নির্দেশ করে।"
        },
        {
          "label": "ঘ",
          "question": "“জ্ঞাতিসম্পর্কের উক্ত ব্যবহার যোগ্য নেতৃত্ব গঠনে অন্তরায়\"- - তুমি কি একমত? উত্তরের সপক্ষে যুক্তি দাও।",
          "explanation": "'জ্ঞাতিসম্পর্কের উক্ত ব্যবহার তথা রাজনৈতিক ব্যবহার যোগ্য নেতৃত্ব গঠনের অন্তরায়'- উক্তিটির সাথে আমি একমত। রাজনৈতিক কর্মকাণ্ডে জ্ঞাতিসম্পর্ক অন্যতম প্রভাবক হিসেবে কাজ করে। বিভিন্ন স্থানীয় প্রতিষ্ঠান, যেমন- স্কুল, মাদ্রাসা ও মসজিদ কমিটি প্রভৃতির নেতৃত্ব নির্বাচনে জ্ঞাতিদের সমর্থন সহায়ক ভূমিকা পালন করে। একইভাবে ইউপি নির্বাচন থেকে শুরু করে জাতীয় নির্বাচন পর্যন্ত পায় সকল পর্যায়ে জ্ঞাতিগোষ্ঠীর সদস্যরা নিজের গোষ্ঠীভুক্ত প্রার্থীকে বিভিন্নভাবে সমর্থন প্রদান করে। আর উক্ত গোষ্ঠী যদি অপেক্ষাকৃত বড় ধরনের হয় তবে যত দোষ-ত্রুটি থাকুক না কেন, উক্ত প্রার্থীর জয়লাভের সম্ভাবনা বৃদ্ধি পায়। তবে এ পরিস্থিতি যোগ্য নেতৃত্ব গঠনের অন্তরায় হিসেবে কাজ করে। যেমনটি উদ্দীপকে বর্ণিত হয়েছে। দেখা যায় উদ্দীপকের, সজল সাহেবের বিরুদ্ধে মাদক চোরাচালানের অভিযোগ আছে। এজন্য তিনি এলাকাবাসীর নিকট ভালো মানুষ হিসেবে পরিচিত নন। তবু তার দৃঢ় বিশ্বাস, টাকা এবং আত্মীয়-স্বজনের প্রভাব' খাটিয়ে তিনি সামনের ইউপি নির্বাচনে জিতবেন। উক্ত বিশ্বাস যদি বাস্তবে পরিণত হয় তবে তার এলাকার মানুষ যোগ্য নেতৃত্ব থেকে বঞ্চিত হবে। কেননা তিনি একজন মাদক চোরা চালানকারী। আর এ সত্ত্বেও নিজের জ্ঞাতিগোষ্ঠীর প্রভাব খাটিয়ে যদি তিনি ইউপি চেয়ারম্যান হয়ে যান, তবে জ্ঞাতিসম্পর্কের এ রাজনৈতিক ভূমিকা হবে যোগ্য নেতৃত্ব গঠনের অন্তরায়। উপরের আলোচনা থেকে প্রতীয়মান হয় যে, রাজনৈতিক কর্মকাণ্ডে জ্ঞাতিদের ভূমিকা সবসময় সমাজের জন্য ইতিবাচক হয় না।"
        }
      ]
    },
    {
      "number": "10",
      "uddipok": "ঘটনা-১: আনিস সাহেব একজন শিল্পপতি। প্রতি বছর তিনি আয়কর বিবরণী জমা দেন। কিন্তু তিনি তাঁর প্রকৃত আয়ের এক তৃতীয়াংশ বিবরণীতে উল্লেখ করেন না, এতে সরকার প্রচুর পরিমাণে আয়কর বঞ্চিত হয়। ঘটনা-২: রাসেল নবম শ্রেণিতে পড়ে। কিন্তু সে নিয়মিত বিদ্যালয়ে যায় না। বড়দের সালাম দেয় না। বাবার পকেটের টাকা গোপনে সরিয়ে ফেলে।",
      "tag": "SSNIC 24",
      "sub_questions": [
        {
          "label": "ক",
          "question": "এস্টেট প্রথা কী?",
          "explanation": "এস্টেট প্রথা ছিল মূলত পশ্চিম ইউরোপীয় একটি ব্যবস্থা, যেখানে জমির মালিক ছিল ভূ-স্বামী এবং প্রান্তিক কৃষক ও ভূমিদাসরা মিলে উৎপাদন করত।"
        },
        {
          "label": "খ",
          "question": "জাতিবর্ণ একটি বদ্ধ ব্যবস্থা- বুঝিয়ে লেখো।",
          "explanation": "জাতিবর্ণ প্রথার ব্যক্তির সামাজিক গতিশীলতা অননুমোদিত বলে এ প্রথাকে একটি বদ্ধ ব্যবস্থা বলা হয়। জাতিবর্ণ মূলত একটি পেশাগত গোষ্ঠী, যেখানে কর্ম অনুযায়ী সামাজিক শ্রেণি ও মর্যাদা নির্ধারিত হয়। ভারতীয় সমাজে চার ধরনের জাতিবর্ণ দেখা যায়। যথা- ব্রাহ্মণ, ক্ষত্রিয়, বৈশ্য ও শুদ্র। জাতিবর্ণ অনুসারে প্রত্যেক শ্রেণির সামাজিক দায়িত্ব ও কর্ম নির্ধারিত। কেউ চাইলেই নিজের শ্রেণির সদস্যপদ ত্যাগ করতে পারে না। যেমন- বৈশ্যদের দ্বারা সমস্ত ব্যবসায়িক কার্যক্রম সম্পাদিত হয়। বৈশ্য শ্রেণির কোনো সদস্য চাইলেই একজন ক্ষত্রিয়ের কর্ম করতে পারেন না বা ঐ সমান মর্যাদা পান না। সামাজিক গতিশীলতার এই বিধিনিষেধের জন্যই জাতিবর্ণ একটি বদ্ধ ব্যবস্থা।"
        },
        {
          "label": "গ",
          "question": "উদ্দীপকে বর্ণিত ঘটনা-১-এ কোন ধরনের অপরাধের কথা উল্লেখ করা হয়েছে? ব্যাখ্যা করো।",
          "explanation": "উদ্দীপকে বর্ণিত ঘটনা-১-এ ভদ্রবেশী অপরাধের কথা উল্লেখ করা' হয়েছে।। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের ঘটনা-১-এ দেখা যায়, শিল্পপতি আনিস সাহেব প্রতিবছর নিজের আয়কর বিবরণী জমা দেন। কিন্তু তিনি তার প্রকৃত আয়ের এক তৃতীয়াংশ বিবরণীতে উল্লেখ করেন না। অর্থাৎ তিনি আয়কর ফাঁকি দেন যা ভদ্রবেশী অপরাধের অন্তর্ভুক্ত। এজন্য বলা যায়, উদ্দীপকের ঘটনা-১ এ ভদ্রবেশী অপরাধের কথা বলা হয়েছে।"
        },
        {
          "label": "ঘ",
          "question": "ঘটনা-১ ও ঘটনা-২-এ বর্ণিত প্রত্যয় দুটোর মধ্যকার পার্থক্য নির্দেশ করো।",
          "explanation": "ঘটনা-১ ও ঘটনা-২-এ বর্ণিত প্রত্যয় তথা অপরাধ ও বিচ্যুতির মধ্যে সুস্পষ্ট পার্থক্য রয়েছে। অপরাধ বলতে এমন কর্মকাণ্ডকে বোঝায় যার জন্য দেশের প্রচলিত আইনের শাস্তির বিধান রয়েছে। আয়কর ফাঁকি দেওয়ার জন্য বাংলাদেশের আইনে নির্দিষ্ট পরিমাণ শান্তির কথা বলা আছে। তাই ঘটনা-১ অপরাধকে নির্দেশ করে। আবার বিচ্যুতি বলতে এমন সব আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি। কিন্তু এর জন্য শাস্তি পেতে হয় না। ঘটনা-২-এর রাসেল নিয়মিত বিদ্যালয়ে যায় না, বড়দের সালাম দেয় না এবং গোপনে বাবার পকেট থেকে টাকা সরায়। এগুলো কাঙ্ক্ষিত আচরণ নয় বলে ঘটনা-২ বিচ্যুতিকে নির্দেশ করে। অপরাধ ও বিচ্যুতিমূলক আচরণের মধ্যে বেশকিছু পার্থক্য লক্ষ করা যায়। প্রথমত, রাষ্ট্রীয় আইনের সাথে সাংঘর্ষিক আচরণই অপরাধ। অর্থাৎ সমাজ ও রাষ্ট্র কর্তৃক নিষিদ্ধ ঘোষিত কার্যক্রমই অপরাধ বলে গণ্য করা হয়। পক্ষান্তরে, বিচ্যুতিমূলক আচরণ হচ্ছে সামাজিক মূল্যবোধ পরিপন্থি এমন কিছু অস্বাভাবিক আচরণ যা মানুষের স্বাভাবিক জীবনযাত্রাকে ব্যাহত করে, কিন্তু রাষ্ট্রীয় আইনে এর জন্য কোনো শাস্তির বিধান নেই। দ্বিতীয়ত, রাষ্ট্রীয় আইনের পরিপন্থি যেকোনো কাজই অপরাধ বলে পরিগণিত হয়। অন্যদিকে, সামাজিক মূল্যবোধের পরিপন্থি যেকোনো আচরণ বিচ্যুতির পর্যায়ে পড়ে। তৃতীয়ত, অপরাধ হচ্ছে আইনের দ্বারা নিষিদ্ধ আচরণ। অন্যদিকে বিচ্যুতিমূলক আচরণ হচ্ছে সামাজিক মূল্যবোধ, ঐতিহ্য ও রীতিনীতির পরিপন্থি আচরণ। চতুর্থত, অপরাধ সামাজিক ও রাষ্ট্রীয় আইনের সাথে সাংঘর্ষিক। অন্যদিকে-বিচ্যুতিমূলক আচরণ সামাজিক মূল্যবোধ, ঐতিহ্য ও রীতিনীতির সাথে সাংঘর্ষিক। পঞ্চমত, সব ধরনের বিচ্যুতিমূলক আচরণ অপরাধ নয়। কিন্তু সব অপরাধই বিচ্যুতিমূলক আচরণ। পরিশেষে বলা যায়, অপরাধ এবং বিচ্যুতিমূলক আচরণের মধ্যে যথেষ্ট পার্থক্য রয়েছে। অপরাধ এবং বিচ্যুতিমূলক আচরণ উভয়ই সমাজের মানুষের স্বাভাবিক জীবনযাত্রাকে ব্যাহত করে। তাই এর কোনোটিই সমাজের কাছে কাঙ্ক্ষিত বা গ্রহণযোগ্য নয়।"
        }
      ]
    },
    {
      "number": "11",
      "uddipok": "আলিফদের বাড়ির পাশে কয়েক বছর আগে পোশাক শিল্প কারখানা গড়ে উঠায় এলাকার বহু লোকের কর্মসংস্থানের পাশাপাশি যাতায়াত ব্যবস্থাসহ অবকাঠামোগত ব্যাপক পরিবর্তন সাধিত হয়। মানুষের জীবনযাত্রার মান উন্নত হয়। কিন্তু অকৃষি পেশার আধিক্যের কারণে যৌথ পরিবার একক পরিবারে রূপ নেয়। এছাড়াও মাদকাসক্তি, অপরাধ প্রবণতা, পরিবেশ দূষণ ও প্রাপ্তির প্রসার ঘটে।",
      "tag": "SSNIC 24",
      "sub_questions": [
        {
          "label": "ক",
          "question": "প্রাথমিক দল কী?",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে প্রাথমিক দল বলে।"
        },
        {
          "label": "খ",
          "question": "সামাজিক নিরাপত্তা বলতে কী বোঝায়?",
          "explanation": "সামাজিক নিরাপত্তা বলতে সমাজ ও রাষ্ট্র কর্তৃক গৃহীত সামাজিক কল্যাণমূলক ব্যবস্থাকে বোঝায়।. যখন কোনো ব্যক্তি বা ব্যক্তিবর্গ তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হলো সামাজিক নিরাপত্তা। আন্তর্জাতিক শ্রম সংস্থার মতে, \"সামাজিক নিরাপত্তা এমন এক ব্যবস্থা, যা বিপন্ন মানুষকে যথোপযুক্ত প্রতিষ্ঠানের মাধ্যমে সমাজ কর্তৃক প্রদান করা হয়, এ বিপন্ন অবস্থা স্বল্প আয়ের লোকেরা নিজের সামর্থ্য ও দূরদর্শিতা দ্বারা নিজেরা এককভাবে কিংবা স্বজনের সাহায্যে যথাযথভাবে মোকাবিলা করতে পারে না।\""
        },
        {
          "label": "গ",
          "question": "উদ্দীপকে আলিফদের এলাকার সামাজিক পরিবর্তনে কোন উপাদানের প্রভাব সুস্পষ্ট? ব্যাখ্যা করো।",
          "explanation": "উদ্দীপকে আলিফদের এলাকার পরিবর্তনে প্রযুক্তি উপাদানের প্রভাব সুস্পষ্ট। পরিবেশের বস্তুগত উপাদানকে কীভাবে মানুষের প্রয়োজনে ব্যবহার করা যায় তার সাংস্কৃতিক তথ্যই হচ্ছে প্রযুক্তি। প্রযুক্তির উদ্ভাবন ও উন্নয়ন সামাজিক পরিবর্তনে ভূমিকা রাখে। যেমন- আধুনিক কৃষি প্রযুক্তি, ইন্টারনেট ভিত্তিক প্রযুক্তি, চিকিৎসা প্রযুক্তি, শিল্প উৎপাদন ভিত্তিক প্রযুক্তির উদ্ভাবন ও প্রসার সামাজিক পরিবর্তনে বিশেষভাবে সহায়তা করছে। যেমনটি উদ্দীপকেও বর্ণিত হয়েছে। উদ্দীপকে দেখা যায়, আলিফদের বাড়ির পাশে শিল্প কারখানা গড়ে ওঠার পর এলাকার বহু লোকের কর্মসংস্থান হয়। পাশাপাশি যাতায়াত ব্যবস্থাসহ ব্যাপক অবকাঠামোগত পরিবর্তন সাধিত হয়। অর্থাৎ সেখানে প্রযুক্তিগত জ্ঞানকে কাজে লাগিয়ে শিল্প কারখানা স্থাপিত হয়েছে। যার ফলে শিল্পায়ন ত্বরান্বিত হয়েছে এবং মানুষের জীবনযাত্রার মানও উন্নত হয়েছে। প্রযুক্তির সাহায্য ব্যতীত সেখানে শিল্প কারখানা গড়ে তোলা সম্ভব হতো না। ফলে উল্লিখিত সামাজিক পরিবর্তনও ঘটত না। এজন্য বলা যায়, আলিফদের এলাকার সামাজিক পরিবর্তনে প্রযুক্তি উপাদানের প্রভাব সুস্পষ্ট।"
        },
        {
          "label": "ঘ",
          "question": "'একক পরিবার শিল্পায়নের ফল'- উদ্দীপকের আলোকে তোমার মতামত দাও।",
          "explanation": "'একক পরিবার শিল্পায়নের ফল'- উদ্দীপকের আলোকে মন্তব্যটি যথার্থ বলে আমি মনে করি। শিল্পায়ন বলতে এমন এক প্রক্রিয়াকে বোঝায় যাতে কৃষিভিত্তিক অর্থনীতি শিল্পভিত্তিক অর্থনীতিতে রূপান্তরিত হয়। এ প্রক্রিয়া সমাজের অন্যান্য প্রতিষ্ঠানের ন্যায় পরিবার ব্যবস্থার ওপর বিশেষ প্রভাব বিস্তার করে। শিল্পায়নের প্রভাবে পরিবার আর আগের মতো প্রধান অর্থনৈতিক প্রতিষ্ঠানের ভূমিকা পালন করছে না। সে স্থান দখল করেছে বিভিন্ন অর্থনৈতিক প্রতিষ্ঠান। পরিবারের অর্থনৈতিক দায়িত্ব অন্যান্য প্রতিষ্ঠান গ্রহণ করায় গ্রামীণ ও শহুরে সমাজে যৌথ পরিবারের পরিবর্তে একক পরিবার সৃষ্টি হচ্ছে। কেননা অনেক সদস্য একসাথে মিলে উৎপাদনমূলক কর্মকাণ্ড সহজে করা যেত বলে যৌথ পরিবার গড়ে উঠত। শিল্পায়নের প্রভাবে কর্মসংস্থান বৃদ্ধি পাওয়ায় অল্প সদস্য মিলে পরিবারের অর্থনৈতিক চাহিদা মেটানো সম্ভব হচ্ছে বলে যৌথ পরিবার ভেঙে একক পরিবার গড়ে উঠছে। যেমনটি উদ্দীপকেও প্রতিফলিত হয়েছে। উদ্দীপকের বর্ণনায় লক্ষণীয়, আলিফদের বাড়ির পাশে কয়েক বছর আগে শিল্প কারখানা গড়ে ওঠায় মানুষের জীবনযাত্রার মান উন্নত হয়েছে। অকৃষি পেশার প্রাধান্যের কারণে সেখানে যৌথ পরিবার একক পরিবারে রূপ নিয়েছে। এ থেকে বোঝা যায় শিল্পায়নের প্রভাবে একক পরিবার গড়ে উঠছে। কেননা কৃষিভিত্তিক পেশায় অধিক জনবল প্রয়োজন হয় বলে যৌথ পরিবার গড়ে ওঠে। কিন্তু যখন শিল্পায়নের ফলে অবাধ কর্মসংস্থান সৃষ্টি হয় তখন অকৃষিজ পেশার আধিক্য তৈরি হয়। এতে করে একক পরিবার গঠনের হার বেড়ে যায়। 'পরিশেষে বলা যায়, শিল্পায়নের প্রভাবে অর্থনৈতিক ব্যবস্থায় যে পরিবর্তন আসে তা একক পরিবার গঠনের প্রবণতা বৃদ্ধি করে। এ প্রেক্ষিতে একক পরিবারকে শিল্পায়নের ফল বলা যায়।'"
        }
      ]
    }
  ]
}