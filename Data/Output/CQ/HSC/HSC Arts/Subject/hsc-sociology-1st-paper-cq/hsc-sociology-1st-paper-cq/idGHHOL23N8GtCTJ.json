{
  "title": "নজরুল ইসলাম কলেজ, ময়মনসিংহ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "The Positive Philosophy' গ্রন্থটির রচয়িতা অগাস্ট কোঁৎ।"
        },
        {
          "label": "খ",
          "question": "",
          "explanation": "সমাজবিজ্ঞান সমাজস্থ মানুষের পারস্পরিক সম্পর্কের বিজ্ঞানভিত্তিক বিশ্লেষণ করায় শাস্ত্রটিকে সমাজের বিজ্ঞানভিত্তিক পাঠ বলে। সমাজবিজ্ঞান সামাজিক বিজ্ঞানের পর্যায়ভুক্ত একটি বিজ্ঞান। সামাজিক মানুষের আচার-আচরণ, আদর্শ-মূল্যবোধ, কার্যাবলি, রীতিনীতি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর চলমানতা বজায় থাকে তা নিয়ে অধ্যয়ন করতে গিয়ে গোটা সমাজের মধ্যেই এর অনুসন্ধান করতে হয়। তাই সমাজবিজ্ঞানকে সমাজের বিজ্ঞানভিত্তিক পাঠ বলা হয়।"
        },
        {
          "label": "গ",
          "question": "",
          "explanation": "উদ্দীপকের 'ক' বিষয়টি তথা পরিবার সমাজবিজ্ঞানের পরিধির 'পরিবারের সমাজবিজ্ঞান' শাখায় আলোচিত হয়। মানব সমাজের সবচেয়ে আদিম সামাজিক সংগঠন হলো পরিবার। প্রাচীনকালে পরিবারকে কেন্দ্র করেই মানবসমাজের সকল কর্মকাণ্ড পরিচালিত হতো। সমাজবিজ্ঞান সবচেয়ে আদিম সংগঠন হিসেবে বিবেচনার মাধ্যমে পরিবারের গঠন ও কার্যক্রম সম্পর্কে আলোচনা করে। এ জন্য সমাজবিজ্ঞানের অন্যতম প্রধান শাখা বা আলোচ্য বিষয় হলো পরিবারের সমাজবিজ্ঞান। পরিবারের উৎপত্তি, বিবর্তন, বিকাশ, ধরন, আধুনিক ও পরিবর্তনীল পরিবারের কার্যাবলি এবং পরিবারের সমস্যা সম্পর্কে সমাজবিজ্ঞানের এ শাখায় আলোচনা করা হয়। উদ্দীপকের 'ক' বিষয়টি পরিবারের বিভিন্ন ধরন যথা- একক, বর্ষিত, যৌথ, পিতৃসূত্রীয় মাতৃসূত্রীয় উল্লেখ করা হয়েছে। যেগুলো আকার ও কর্তৃত্বের ভিত্তিতে পরিবারের বিভিন্ন ধরন। পূর্বোক্ত আলোচনা থেকে স্পষ্ট হয় যে, এগুলো মূলত সমাজবিজ্ঞানের 'পরিবারের সমাজবিজ্ঞান' শাখায় আলোচিত হয়।"
        },
        {
          "label": "ঘ",
          "question": "",
          "explanation": "উদ্দীপকের 'ঝ' বিষয়টি অর্থাৎ পরিবার সুরক্ষিত রাখার জন্য সমাজবিজ্ঞানের জ্ঞান অপরিহার্য- উক্তিটি যথার্থ। পরিবার একটি সমাজের কেবল অন্যতম গুরুত্বপূর্ণ ভিত্তি নয়, বরং বৃহত্তর সামাজিক কাঠামোর মূলস্তম্ভ। সমাজবিজ্ঞানের জ্ঞান এই প্রতিষ্ঠানের স্থায়িত্ব ও সুসংহত রাখার ক্ষেত্রে অত্যন্ত গুরুত্বপূর্ণ ভূমিকা রাখে। সমাজবিজ্ঞানের মাধ্যমে আমরা বুঝতে পারি যে, পরিবারের ধারণা সময়ের সাথে পরিবর্তিত হয়। অতীতের তুলনায় আজকের সমাজেও পরিবারের ধরন বদলেছে। যৌথ পরিবারের সংখ্যা কমে গিয়ে একক পরিবার বেড়েছে। সমাজবিজ্ঞান আমাদের এই পরিবর্তনের কারণ ও প্রভাব ব্যাখ্যা করে। পরিবার টিকিয়ে রাখার জন্য সামাজিক মূল্যবোধ ও সংস্কৃতির ভূমিকা অপরিসীম। সমাজবিজ্ঞান সমাজের বিভিন্ন স্তরে প্রচলিত মূল্যবোধ, নীতি ও আচার অনুষ্ঠান বিশ্লেষণ করে, যা পরিবারের স্থায়িত্ব রক্ষায় সহায়ক। সমাজবিজ্ঞান পারিবারিক জীবনের দাম্পত্য কলহ, প্রজন্মগত পার্থক্যসহ বিভিন্ন পারিবারিক দ্বন্দ্বের কারণ চিহ্নিত করে এবং সমাধানের উপায় বের করে। সমাজবিজ্ঞান পরিবারের সাথে সম্পর্কিত বিভিন্ন আইন ও নীতিমালা ব্যাখ্যা করে থাকে। ফলে ন্যায় বিচার ও সামাজিক ভারসাম্য বজায় থাকে। এছাড়াও অর্থনীতি, সমাজে নারী-পুরুষের ভূমিকা ইত্যাদি নিয়েও সমাজবিজ্ঞান আলোচনা করে। উপরের আলোচনার প্রেক্ষিতে বলা যায়, সমাজবিজ্ঞান ছাড়া পরিবারকে সুসংহত রাখা কঠিন। তাই পরিবারকে সুরক্ষিত রাখতে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "সমাজ, সমাজের মানুষের বিভিন্ন দিক তথা গোটা জীবন পর্যালোচনা → A ব্যক্তির আচরণ তথা ব্যক্তিত্বের বিশ্লেষণ করে → B",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "\"সমাজ অর্থ সহযোগিতা\" উক্তিটি সমাজবিজ্ঞানী ম্যাকাইভারের।"
        },
        {
          "label": "খ",
          "question": "",
          "explanation": "দেশপ্রেম অবস্তুগত সংস্কৃতি। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। মানুষের চিন্তা-ভাবনা, শিল্প-সাহিত্য, দর্শন, ধর্ম, রাজনীতি, আদর্শ, জ্ঞান, মূল্যবোধ, দেশপ্রেম প্রভৃতি হচ্ছে অবস্তুগত সংস্কৃতি।"
        },
        {
          "label": "গ",
          "question": "",
          "explanation": "উদ্দীপকের ৪ অংশে মনোবিজ্ঞান বিষয়ের কথা উল্লেখ করা হয়েছে। ব্যক্তি এবং ব্যক্তির আচরণ মনোবিজ্ঞান এবং সামাজিক মনোবিজ্ঞানের আলোচ্য বিষয়। মনোবিজ্ঞান ব্যক্তির আচরণের প্রতি-বিশেষ দৃষ্টিপাত করে। এটি মানুষের চিন্তা, অনুভূতি, আবেগ ও আচরণের বৈজ্ঞানিক অধ্যয়ন করে। শাস্ত্রটি মানুষের ব্যক্তিত্ব গঠনের পেছনে থাকা বিভিন্ন উপাদান, যেমন-জিনগত বৈশিষ্ট্য, পারিবারিক পরিবেশ, সামাজিক কাঠামো প্রভৃতি বিশ্লেষণ করে। ব্যক্তিত্ব বলতে বোঝায় কোনো ব্যক্তির নির্দিষ্ট চিন্তাভাবনা, আবেগ প্রবণতা ও আচরণের ধরন, যা তাকে অন্যদের থেকে আলাদা করে। আর মনোবিজ্ঞান বিভিন্ন তত্ত্ব ও গবেষণার মাধ্যমে ব্যক্তিত্বের গঠন ও বিকাশের ব্যাখ্যা দেয়। উদ্দীপকের B চিহ্নিত বিষয়টি ব্যক্তির আচরণ তথা ব্যক্তিত্বের বিশ্লেষণ করে। পূর্বোত্ত আলোচনার প্রেক্ষিতে বলা যায়, B অংশে মনোবিজ্ঞান বিষয়ের কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "A অংশের বিষয়টি তথা সমাজবিজ্ঞান মানব সমাজের সামগ্রিক পাঠ। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ জন্মগ্রহণ করে পরিবারে বেড়ে ওঠে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তিজীবনে এসব বিষয়ের প্রয়োগ করতে হলে 'সমাজবিজ্ঞানের জ্ঞান অপরিহার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "3",
      "uddipok": "দৃশ্যপট-১: ঢাকার অদূরে শীতলক্ষা নদীর তীর ঘেঁষে নোয়াপাড়া জামদানি পল্লি অবস্থিত। এখানে প্রায় প্রতিটি পরিবার কোনো না কোনোভাবে জামদানি শিল্পের সাথে জড়িত। তাঁতি, পরিবারগুলো এই এলাকায় মিলেমিশে বাস করে এবং সকল প্রতিকূলতার বিরুদ্ধে একসাথে লড়াই করে। দৃশ্যপট-২: 'ক' গ্রামে কিছু যুবক 'সবুজের পাঠশালা' নামে একটি সংগঠন তৈরি করলো। যেখানে দরিদ্র ছেলেমেয়েদের বর্ণমালা শিক্ষা দেওয়া হয়।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "এস্টেট হচ্ছে মধ্যযুগে ইউরোপীয় সমাজে প্রচলিত ভূমিভিত্তিক সামাজিক স্তরবিন্যাস।"
        },
        {
          "label": "খ",
          "question": "",
          "explanation": "সামাজিক নিরাপত্তা কর্মসূচি অর্থনৈতিকভাবে দুর্বল জনগোষ্ঠীর মৌলিক চাহিদা পূরণ নিশ্চিত করে বলে এটি অপরাধ প্রতিরোধে গুরুত্বপূর্ণ। অপরাধের উল্লেখযোগ্য কারণ হলো বেকারত্ব ও অর্থনৈতিক দুরবস্থা। এর ফলে জীবনে দারিদ্র্য নেমে আসে। যা অনেকক্ষেত্রে অপরাধপ্রবণতা সৃষ্টি করে। সামাজিক নিরাপত্তা কর্মসূচির আওতায় এসব জনগোষ্ঠীকে বেকার ভাতা প্রদান ও দরিদ্রদের কর্মসংস্থান সৃষ্টি করতে পারলে অপরাধ প্রবণতা কমে যাবে। এজন্য অপরাধ প্রতিরোধে সামাজিক নিরাপত্তা কর্মসূচি গুরুত্বপূর্ণ।"
        },
        {
          "label": "গ",
          "question": "",
          "explanation": "দৃশ্যপট-১ সমাজবিজ্ঞানের 'সম্প্রদায়' প্রত্যয়কে নির্দেশ করছে। সম্প্রদায় হলো নির্দিষ্ট ভৌগোলিক এলাকায় বসবাসকারী জনগোষ্ঠী, যারা পারস্পরিক নির্ভরশীলতার মধ্যদিয়ে সমজাতীয় জীবনযাপন করে। সম্প্রদায় গঠনের দুটি মৌলিক ভিত্তি রয়েছে। যথা- বসবাসের অঞ্চল ও সম্প্রদায়গত চেতনা। অর্থাৎ যখন কোনো জনগোষ্ঠী তাদের মৌল ও সাধারণ স্বার্থগুলো একসাথে ভোগ করার পাশাপাশি একই জীবনপ্রণালিতে অভ্যস্ত থাকে এবং একটি নির্দিষ্ট ভৌগোলিক এলাকা জুড়ে বসবাস করে তখন ওই জনগোষ্ঠীকে সম্প্রদায় বলা হয়। উদ্দীপকেও সম্প্রদায়ের এসব বৈশিষ্ট্য প্রতিফলিত হয়েছে। উদ্দীপকে দেখা যায়, দৃশ্যপট-১-এ ঢাকার অদূরে শীতলক্ষ্যা নদীর তীর ঘেঁষে নোয়াপাড়া জামদানি পল্লি অবস্থিত। এখানে প্রায় প্রতিটি পরিবার কোনো না কোনোভাবে জামদানি শিল্পের সাথে জড়িত। তাঁতি পরিবারগুলো এই এলাকায় মিলেমিশে বাস করে এবং সকল প্রতিকূলতার বিরুদ্ধে এক সাথে লড়াই করে যা সমাজবিজ্ঞানের সম্প্রদায় নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যপট-১ ও দৃশ্যপট-২ এ সমাজবিজ্ঞানের দুটি মৌল প্রত্যয় সম্প্রদায় ও সংঘকে নির্দেশ করা হয়েছে। এ দুটি প্রত্যয়ের মাঝে নানাবিধ পার্থক্য রয়েছে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকের দৃশ্যপট-২ এ দেখা যায়, 'ক' গ্রামে কিছু যুবক সবুজের পাঠশালা নামে একটি সংগঠন তৈরি করে, যেখানে দরিদ্র ছেলেমেয়েদের বর্ণমালা শিক্ষা দেওয়া হয়। এ সংগঠনের যেহেতু একটি উদ্দেশ্য ও নাম আছে সেহেতু এটিকে সংঘ বলা যায়। মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "4",
      "uddipok": "ঘটনা-১: বাশার মিয়া একটি বিদ্যালয়ে পিয়ন পদে যোগদান করেন। প্রায় পনেরো বছর পরে তিনি প্রধান সহকারী পদে পদোন্নতি পান। ঘটনা-২: একই গ্রামের স্কুলের প্রধান শিক্ষক সালাম সাহেবের ছেলেটি বখে গিয়ে পিতার মানসম্মান ধূলিসাৎ করেছে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "সামাজিক স্তরবিন্যাসের ইংরেজি প্রতিশব্দ হচ্ছে Social Stratification."
        },
        {
          "label": "খ",
          "question": "",
          "explanation": "সমাজ ও সভ্যতা বিকাশের প্রতিটি স্তরেই সামাজিক স্তরবিন্যাস লক্ষ করা যায়। সামাজিক স্তরবিন্যাস হচ্ছে সমাজের অভ্যন্তরে বিদ্যমান ব্যক্তি, গোষ্ঠী ও সামাজিক শ্রেণির ক্রমানুযায়ী অবস্থান। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণ সাম্যের ওপর প্রতিষ্ঠিত ছিল। বস্তুত মানবসমাজ থেকে শ্রেণিবিন্যাস কখনোই অবলুপ্ত হয়নি। তাই সমাজের সকল ক্ষেত্রেই সামাজিক স্তরবিন্যাস এখনো লক্ষণীয়।"
        },
        {
          "label": "গ",
          "question": "",
          "explanation": "ঘটনা-২-এ সামাজিক গতিশীলতার 'নিম্নমুখী উল্লম্ব গতিশীলতার ধরনটি প্রকাশিত হয়েছে। সামাজিক গতিশীলতা বলতে এক স্তর থেকে অন্য স্তরে ব্যক্তির সামাজিক মর্যাদা ও অবস্থানের পরিবর্তনকে বোঝায়। উল্লম্ব গতিশীলতা হলো সামাজিক গতিশীলতার এমন একটি ধরন যাতে ব্যক্তির মর্যাদার ঊর্ধ্ব বা নিম্নমুখী পরিবর্তন ঘটে। মর্যাদার নিম্নমুখী পরিবর্তনকে নিম্নমুখী উল্লম্ব গতিশীলতা বলা হয়। যেমনটি উদ্দীপকে প্রতিফলিত হয়েছে। উদ্দীপকে দেখা যায়, ঘটনা-২-এ গ্রামের স্কুলের প্রধান শিক্ষক সালাম সাহেবের ছেলেটি বখে গিয়ে পিতার মানসম্মান ধূলিসাৎ করেছে। উপরের আলোচনার প্রেক্ষিতে বলা যায়, এটি সামাজিক গতিশীলতার নিম্নমুখী উল্লম্ব ধরনকে প্রকাশ করেছে।"
        },
        {
          "label": "ঘ",
          "question": "",
          "explanation": "ঘটনা-১-এ বাশার মিয়ার ক্ষেত্রে বর্ণিত উপাদান তথা শিক্ষা সামাজিক গতিশীলতার একমাত্র উপাদান নয়- উক্তিটি যৌক্তিক। সামাজিক গতিশীলতা বলতে এক স্তর থেকে অন্য স্তরে ব্যক্তির সামাজিক মর্যাদা ও অবস্থানের পরিবর্তনকে বোঝায়। এক্ষেত্রে শিক্ষা গুরুত্বপূর্ণ। ভূমিকা রাখে। যেমনটি উদ্দীপকে প্রতিফলিত হয়েছে। উদ্দীপকের বাশার মিয়ার উল্লম্ব গতিশীলতা মূলত শিক্ষার কারণেই ঘটেছে। তবে শিক্ষা ছাড়াও আরও কিছু উপাদান সামাজিক গতিশীলতার পিছনে গুরুত্বপূর্ণ ভূমিকা রাখে। সামাজিক স্তরবিন্যাস যদি প্রায় অপরিবর্তনশীল অবস্থায় থাকে তবে সে ক্ষেত্রে সামাজিক গতিশীলতার হার কম হতে বাধ্য। আবার সমাজব্যবস্থা যদি মুক্ত ও স্তরবিন্যাস পরিবর্তনশীল হয়, তবে গতিশীলতার হার বৃদ্ধি পেতে বাধ্য। উদাহরণ হিসেবে বলা যায়, বর্ণপ্রথার কারণে ভারতীয় সমাজে দীর্ঘদিন তেমন কোনো পরিবর্তন লক্ষ করা যায়নি। কিন্তু আধুনিক শিক্ষা, প্রযুক্তি, রাজনৈতিক ও সামাজিক সংস্কারের ফলে সমাজ অনেকাংশে পরিবর্তিত হয়েছে। ফলে বিভিন্ন বর্ণের উঁচু-নিচু মর্যাদারও পরিবর্তন হয়েছে। আবার অনেক সময় দেখা যায়, উচ্চস্তরের অন্তর্ভুক্ত ব্যক্তিবর্গের মধ্যে অনেকে নানা কারণে সংশ্লিষ্ট স্তরের সাথে সামঞ্জস্যপূর্ণ কাজকর্ম সম্পাদন করতে সক্ষম বা সফল হয় না। এরকম পরিস্থিতিতে তাদের সামাজিক মান-মর্যাদার হানি ঘটে। ফলে তারা সামাজিক গতিশীলতার নিম্নস্তরে অবনমিত হয়। এছাড়া সামাজিক পরিবর্তনের হারও সামাজিক গতিশীলতার সহায়ক বা প্রতিবন্ধক উপাদান হিসেবে কাজ করে। বিপ্লবের মতো দ্রুত সামাজিক পরিবর্তনের উপাদান উল্লম্ব সামাজিক গতিশীলতার ক্ষেত্রে সহায়তা করে। বিপরীত দিকে প্রযুক্তিগত পরিবর্তনের সুযোগ যেখানে কম, সেখানে সামাজিক গতিশীলতার সম্ভাবনাও কম। উপরের আলোচনার ভিত্তিতে আমরা বলতে পারি- শিক্ষা সামাজিক গতিশীলতার একমাত্র উপাদান নয়।"
        }
      ]
    },
    {
      "number": "5",
      "uddipok": "ঘটনা-১: বিয়ের পাঁচবছর যেতে না যেতেই নিতু মারা যায়। এক সময় পারিবারিক সিদ্ধান্তে নিতুর ছোটো বোনের সাথে তার বর বিবাহ বন্ধনে আবদ্ধ হয়..। ঘটনা-২: শফিক তার মামার একমাত্র মেয়ে মিমির সাথে বিবাহ বন্ধনে আবদ্ধ হয়।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "",
          "explanation": "যৌথ পরিবার ভাঙনের অন্যতম কারণ নগরায়ন। সাধারণত শিল্প অঞ্চলগুলো গড়ে ওঠে নগরকে কেন্দ্র করে। ফলে শিল্প-কারখানায় কর্মরত শ্রমিকরা আবাসন সুবিধা ও কাজের সুবিধার্থে নগরে একক পরিবার গড়ে তোলে। তাছাড়া অনেকে নগরের উন্নত চিকিৎসা, শিক্ষা, স্বাস্থ্য, সর্বোপরি চাকচিক্যময় জীবনের মোহে পড়ে গ্রামের যৌথ পরিবার ভেঙে শহরে এসে একক পরিবার গড়ে তোলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সরোরেট বিবাহের চিত্র ফুটে উঠেছে। পাত্র-পাত্রীর পরিচয়ের ভিত্তিতে বিবাহের অন্যতম ধরন হলো সরোরেট বিবাহ। এ ধরনের বিবাহ প্রথায় কোনো ব্যক্তির স্ত্রী মৃত্যুবরণ করলে তিনি মৃত স্ত্রীর বোনকে বিবাহ করেন। এ প্রথাকে শ্যালিকা বিবাহ রীতিও বলা হয়। সাধারণত মৃত নারী কোনো সন্তান রেখে গেলে তার লালন-পালন ও ভবিষ্যৎ নিরাপত্তা এবং আত্মীয়তার সম্পর্ক অক্ষুণ্ণ রাখতে এ ধরনের বিবাহ সংঘটিত হয়। উদ্দীপকেও সরোরেট বিবাহের দৃষ্টান্ত ফুটে উঠেছে। উদ্দীপকের তন্বীর বড় বোন তাহমিনা মারা যাওয়ার পর বোনের দুটি সন্তানের অসহায়ত্ব অনুভব করে বাবা-মার কথা অনুযায়ী তন্বী বড় বোনের স্বামীকে বিবাহ করতে রাজি হয়। পূর্বোক্ত আলোচনার প্রেক্ষিতে বোঝা যায়, বড় বোনের স্বামীর সাথে তন্বীর বিবাহ বন্ধনে আবদ্ধ হওয়া সরোরেট বা শ্যালিকা বিবাহকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে ঘটনা-১ হচ্ছে সরোরেট বিবাহ এবং ঘটনা-২ হচ্ছে বিষম কাজিন বা ক্রস কাজিন বিবাহ। ঘটনা-১ ও ঘটনা-২ সমাজ জীবনে গুরুত্বপূর্ণ ভূমিকা পালন করে থাকে। সামাজিক দৃষ্টিকোণ থেকে সরোরেট বিবাহ বিশেষ তাৎপর্যপূর্ণ। সাধারণত স্ত্রীর মৃত্যুর পর স্বামী একা হয়ে গেলে বা তার ছোটো ছোটো সন্তান থাকলে এ ধরনের বিবাহ সংঘটিত হয়। ফলে উক্ত সন্তানের সামাজিক নিরাপত্তা নিশ্চিত হয়। আবার স্ত্রীর মৃত্যুর পর দুটি পরিবারের আত্মীয়তা যাতে নষ্ট না হয় সেজন্যও সরোরেট বিবাহের আয়োজন করা হয়ে থাকে। তবে মৃত স্ত্রী সন্তান রেখে গেলে তার সুষ্ঠু লালন-পালন ও যত্নের বিষয় বিবেচনা করেই সাধারণত এ ধরনের বিবাহকে গুরুত্ব দেওয়া হয়। তাছাড়া, কোনো পুরুষের স্ত্রী মারা গেলে যে মানসিক ও সামাজিক নিরাপত্তাহীনতায় ভোগে। এক্ষেত্রে শ্যালিকা বিবাহের মাধ্যমে ঐ পুরুষের সামাজিক ও মানসিক নিরাপত্তা নিশ্চিত করা সম্ভব হয়। আবার বিষম কাজিন বিবাহের মাধ্যমে পরিবারের সদস্যদের মধ্যে সম্পর্ক আরও ঘনিষ্ঠ হয়। অনেক সমাজে বিষম কাজিন বিবাহ সামাজিক স্থিতিশীলতা রক্ষার একটি মাধ্যম হিসেবে কাজ করে। কিছু ধর্ম ও সংস্কৃতি এ বিষম কাজিন বিবাহকে উৎসাহিত করে। কারণ এটি ঐতিহ্যও মূল্যবোধ বজায় রাখতে সাহায্য করে। উদ্দীপকে দেখা যায়, ঘটনা-১ এ নিতু মারা যাওয়ার পর পারিবারিক সিদ্ধান্তে নিতুর ছোটবোনের সাথে তার বর বিবাহ বন্ধনে আবদ্ধ হয় যা সরোরেট বিবাহ। ঘটনা-২ এ দেখা যায়, শফিক তার মামার একমাত্র মেয়ে মিমির সাথে বিবাহ বন্ধনে আবদ্ধ হয় যা বিষম কাজিন বিবাহ। উপরের আলোচনার ভিত্তিতে বলা যায়, সরোরেট বিবাহ এবং বিষম কাজিন বিবাহ সমাজ জীবনে গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "6",
      "uddipok": "বিনু ১০ দিনের একটি প্রশিক্ষণ কোর্সে অংশ নিতে ঢাকায় এসে তার বাবার বাল্যবন্ধু জলিল সাহেবের বাসায় ওঠে। জলিল সাহেব একজন সজ্জন ব্যক্তি। তিনি অনেক মেধাবী দরিদ্র আত্মীয়দের পড়ালেখার খরচ দেন। চিকিৎসাসহ বিভিন্ন প্রয়োজনে গ্রামের আত্মীয়-স্বজন ঢাকা এলে তার বাসায় ওঠে।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "লোকাচার হলো সমাজস্থ মানুষের স্বীকৃত ব্যবহার ও আচরণ প্রণালি।"
        },
        {
          "label": "খ",
          "question": "",
          "explanation": "কোনো কাঙ্ক্ষিত লক্ষ্যের অভিমুখে অগ্রসর হওয়াকে প্রগতি বলে। প্রগতির ইংরেজি প্রতিশব্দ Progress; যার অর্থ হচ্ছে সামনে চলা। অর্থাৎ মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজ ব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তন করা যায় তবে সেটি প্রগতির রূপ লাভ করবে।"
        },
        {
          "label": "গ",
          "question": "",
          "explanation": "উদ্দীপকে জলিল সাহেবের সাথে বিনু প্রথাগত জ্ঞাতিসম্পরে সম্পর্কিত। স্থানীয় প্রথাগত সূত্রে কাউকে আত্মীয় করে নেওয়ার যে বন্ধন তই প্রথাগত জ্ঞাতিসম্পর্ক। আমাদের সমাজে নানা ধরনের জ্ঞাতিসম্পর্ক লক্ষ করা যায়। এসব জ্ঞাতিদের মধ্যে রয়েছে জৈবিক বা রক্ত সম্পর্কীয় জাতি, বৈবাহিক জ্ঞাতি, সগোত্রসূচক জ্ঞাতি, কাল্পনিক জ্ঞাতি, প্রথাগত জাতি ইত্যাদি। সাধারণত সমাজে প্রচলিত প্রথা অনুসরণ করে প্রথাগত আতিসম্পর্কের সৃষ্টি হয়। উদাহরণ হিসেবে বলা যায়, একই পাড়ায় বসবাসকারী বাবা-চাচার বয়সী ব্যক্তিকে চাচা ডাকা হয়। উদ্দীপকে দেখা যায়, ১০ দিনের একটি প্রশিক্ষণ কোর্সে অংশ নিতে ঢাকায় এসে বিনু তার বাবার বাল্যবন্ধু জলিল সাহেবের বাসায় ওঠে। জলিল। সাহেব তার বাবার বন্ধু হওয়ায় প্রথাগতভাবে তিনি বিনুর চাচা হিসেবে গণ্য হন। এখানে জৈবিক, বৈবাহিক বা কাল্পনিক সূত্রের পরিবর্তে প্রচলিত প্রথা অনুসারে সম্পর্কিত হওয়ায় বিনু ও জলিল সাহেব প্রথাগত জাতিসম্পর্কে সম্পর্কিত।"
        },
        {
          "label": "ঘ",
          "question": "",
          "explanation": "\"জলিল সাহেবের কর্মকাণ্ডে বাংলাদেশের সমাজব্যবস্থায় জ্ঞাতিসম্পর্কের গুরুত্ব ফুটে উঠেছে\"- উক্তিটি যথার্থ। বিভিন্ন সামাজিক কর্মকাণ্ডে জ্ঞাতিসম্পর্ক তাৎপর্যপূর্ণ ভূমিকা পালন করে। বিশেষ করে অর্থনৈতিক, সামাজিক, রাজনৈতিক ও সাংস্কৃতিক ক্ষেত্রে জাতিসম্পর্ক তাৎপর্যপূর্ণ ভূমিকা রাখে। উদ্দীপকের জলিল সাহেব অনেক মেধাবী দরিদ্র আত্মীয়ের পড়ালেখার খরচ দেন। এ কাজ জ্ঞাতিসম্পর্কের অর্থনৈতিক ভূমিকাকে নির্দেশ করে। আবার চিকিৎসাসহ বিভিন্ন প্রয়োজনে গ্রামের আত্মীয়-স্বজন ঢাকায় এলে তার বাসায়ই ওঠে। যা জ্ঞাতিদের সামাজিক ভূমিকার বহিঃপ্রকাশ। বাংলাদেশের গ্রামীণ অর্থনীতিতে জ্ঞাতিসম্পর্কের বহুমুখী ভূমিকা লক্ষ করা যায়। যেমন- জমি হস্তান্তর, ঋণ প্রদান, কৃষিতে সহযোগিতা প্রভৃতি ক্ষেত্রে ব্যক্তি জ্ঞাতিদের সহযোগিতা সবার আগে প্রত্যাশা করে। আবার সম্পত্তি ক্রয়-বিক্রয়, জমি বর্গা দেওয়ার ক্ষেত্রে জাতিদেরকেই বেশি প্রাধান্য দেওয়া হয়। কারণ জ্ঞাতির কাছে জমি বিক্রয় করলে তা পুনরায় ফেরত পাওয়ার আশা থাকে। এ ধরনের সহযোগিতার ফলে জ্ঞাতিদের সমাজিক বন্ধন দৃঢ় হয়, যা সমাজের ওপর নিঃসন্দেহে ইতিবাচক প্রভাব ফেলে। কারণ সুষ্ঠু সমাজ গড়ে তোলার জন্য সমাজচ্ছ সদস্যদের পারস্পরিক বন্ধন খুবই গুরুত্বপূর্ণ। গ্রামীণ সমাজের অধিকাংশ সদস্য যেহেতু কোনো না কোনোভাবে জাতিত্বের বন্ধনে আবদ্ধ থাকে, সেহেতু তাদের পারস্পরিক সহযোগিতা নিশ্চিতভাবেই সমাজের ওপর ইতিবাচক প্রভাব ফেলে। পরিশেষে বলা যায়, উদ্দীপকে প্রতিফলিত জ্ঞাতিদের ভূমিকা তাদের মধ্যকার ঐক্য ও সংহতি বৃদ্ধির মাধ্যমে সমাজে ইতিবাচক প্রভাব বিস্তার করে, যা বাংলাদেশের সমাজ ব্যবস্থায় জ্ঞাতিসম্পর্কের গুরুত্বকেই ফুটিয়ে তোলে।"
        }
      ]
    },
    {
      "number": "7",
      "uddipok": "দৃশ্যপট-১: গ্রাম দুটির একটি নদীর পাড়ে আর আরেকটিতে খুব উন্নতমানের মাটি পাওয়া যায়। এক গ্রামের অধিকাংশ মানুষের জীবিকা মাছ ধরা। আর অপর গ্রামের মানুষরা মাটির হাঁড়ি, পাতিল, খেলনা ইত্যাদি তৈরি করে বাজারে বিক্রি করে। এক গ্রামের যাতায়াতের প্রধান বাহন নৌকা আর অন্য গ্রামের তিন চাকার বাহন। দৃশ্যপট-২: ডাক্তার শহীদ তার মেয়েকে খুবই ভালোবাসেন। নিজের শত ব্যস্ততার মাঝেও তিনি মেয়েকে সময় দেন। মেয়েটি অসম্ভব বুদ্ধিমতী, মেয়ের চেহারায় শহীদ সাহেব নিজের মৃত মায়ের চেহারার মিল পান।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "সমাজজীবনে প্রভাব বিস্তারকারী উপাদান ৪টি।"
        },
        {
          "label": "খ",
          "question": "",
          "explanation": "'বৃদ্ধাশ্রম' পরিবারের রক্ষণাবেক্ষণমূলক কাজের পরিবর্তন। পরিবার বয়োজেষ্ঠ্যদের রক্ষণাবেক্ষণ ও পরিচর্যায় গুরুত্বপূর্ণ ভূমিকা পালন করে থাকে। কিন্তু বর্তমান সময়ে কর্মব্যস্ততা এবং নৈতিকতার অবক্ষয়ের কারণে পরিবারের উপার্জনক্ষম সদস্যরা বয়োজ্যেষ্ঠদের রক্ষণাবেক্ষণ ও সেবাযত্নকে সমস্যা মনে করে। তাই এ সমস্যা থেকে দূরে থাকতে পরিবারের বয়োজ্যেষ্ঠ সদস্যদের বৃদ্ধাশ্রমে পাঠিয়ে দেয়। যা পরিবারের রক্ষণাবেক্ষণমূলক কাজে পরিবর্তন ঘটায়।"
        },
        {
          "label": "গ",
          "question": "",
          "explanation": "দৃশ্যপট-২-এ সমাজজীবনে প্রভাব বিস্তারকারী বংশগতি উপাদানের কথা উল্লেখ করা হয়েছে। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। বংশগতি মানুষের দৈহিক আকার ও গঠনে প্রকাশ পায়। বিভিন্ন গোত্র বা বর্ণভেদ তার সাক্ষ্য বহন করে। জীববিজ্ঞানীদের মতে, বংশগত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এ জন্যই দেখা যায় যে, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানুষ পুরুষানুক্রমে লাভ করে থাকে। আবার মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে যা স্পষ্টত বংশগত, যাদের প্রতিক্রিয়া কোনো ধরনের পরিবেশেই বদলানো সম্ভব নয়। চোখের রঙ, রক্তের বিভাগ, আঙ্গুলের ছাপ প্রভৃতি বংশগতির উপাদান সব পরিবেশে একই থাকে। উদ্দীপকে দৃশ্যপট-২-এ মেয়ের চেহারায় শহীদ সাহেব নিজের মৃত মায়ের চেহারার মিল পান যা সমাজজীবনে প্রভাব বিস্তারকারী বংশগতি উপাদানকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যপট-১-এ বর্ণিত উপাদানটি অর্থাৎ ভৌগোলিক উপাদান সমাজ জীবনে সবচেয়ে বেশি প্রভাব ফেলে। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি, রয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদ ভৌগোলিক পরিবেশ দ্বারাই নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন-শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায় বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উদ্দীপকের দৃশ্যপট-১-এ দেখা যায়, দুটি গ্রামের মাঝে একটি নদীর পাড়ে এবং আরেকটিতে খুব উন্নতমানের মাটি পাওয়া যায়। এক গ্রামের অধিকাংশ মানুষ মাছ ধরে জীবিকা নির্বাহ করে এবং আরেক গ্রামের মানুষেরা মাটির হাঁড়ি, পাতিল তৈরি করে বাজারে বিক্রি করে। এক গ্রামের যাতায়াতের প্রধান বাহন নৌকা আর অন্য গ্রামে তিন চাকার বাহন। উপরের আলোচনার ভিত্তিতে বলা যায়, দৃশ্যপট-২ ভৌগোলিক উপাদানকে নির্দেশ করে এবং ব্যক্তি ও সমাজজীবনে ভৌগোলিক উপাদানের প্রভাব সবচেয়ে বেশি।"
        }
      ]
    },
    {
      "number": "8",
      "uddipok": "সুরত ও রহমত ছোটবেলা থেকে গ্রামের একই স্কুলে পড়াশোনা করে। চাকরি করার ইচ্ছা থাকলেও সুব্রত শেষ পর্যন্ত পৈতৃক পেশা বেছে নিতে বাধ্য হয়। তবে রহমত ব্যবসা করে শহরে গাড়ি-বাড়ির মালিক হয়। কিন্তু সমাজে সুব্রতর অবস্থানের তেমন কোনো পরিবর্তন ঘটে না।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "সমাজ সংগঠনের ক্ষুদ্রতম একক পরিবার।"
        },
        {
          "label": "খ",
          "question": "",
          "explanation": "আইন সামাজিক নিয়ন্ত্রণে সহায়ক। আইন সমাজের নিয়ম-শৃঙ্খলা বজায় রাখার অন্যতম উপায়। এটি মানুষের আচরণ নিয়ন্ত্রণ করে, অপরাধ দমন করে এবং সামাজিক শৃঙ্খলা প্রতিষ্ঠা করতে সাহায্য করে।"
        },
        {
          "label": "গ",
          "question": "",
          "explanation": "উদ্দীপকে রহমতের অবস্থান সামাজিক স্তরবিন্যাসের অন্যতম ধরন সামাজিক শ্রেণি ও পদমর্যাদাকে নির্দেশ করছে। সমাজের সদস্যদের আয়, মর্যাদা, শিক্ষা, প্রতিপত্তি ও ক্ষমতার ভিত্তিতে ব্যক্তির যে সামাজিক অবস্থান, তা-ই মর্যাদা। সমাজের মানুষের কাছে কোনো ব্যক্তির অবস্থান কেমন সেটাই তার মর্যাদা। সমাজবিজ্ঞানীদের মতে, সমাজে শুধু অর্থনীতির, ভিত্তিতেই শ্রেণি আছে তা নয়, বরং মানসিকতা, বিবেক, মননশীলতা ইত্যাদির ভিত্তিতেও শ্রেণি আছে। সামাজিক মর্যাদা অর্জনযোগ্য অবস্থান। ব্যক্তি তার কর্মের ছারা সমাজের সর্বোচ্চ মর্যাদার অবস্থানে নিজেকে উন্নীত করতে পারেন। এক্ষেত্রে ব্যক্তি অতীতে কোন সামাজিক শ্রেণি বা অবস্থানে ছিল, সেটা তেমন গুরুত্বপূর্ণ নয়। উদ্দীপকের তথ্যানুযায়ী, রহমত গ্রামের স্কুলে পড়াশোনা শেষ করেন এবং ব্যবসা করে তিনি শহরে গাড়ি-বাড়ির মালিক হন। ব্যবসার মাধ্যমে তিনি বিশেষ স্থান ও মর্যাদা অর্জন করেন যা সামাজিক স্তরবিন্যাসের সামাজিক শ্রেণি ও পদমর্যাদাকে নির্দেশ করছে।"
        },
        {
          "label": "ঘ",
          "question": "",
          "explanation": "জাতিবর্ণ প্রথার কারণে সুব্রত তার সামাজিক অবস্থানের পরিবর্তন ঘটাতে পারেনি। জাতিবর্ণ প্রথা হলো সামাজিক স্তরবিন্যাসের এমন একটি ধরন, যেখানে, ব্যক্তি জন্মসূত্রে একটি নির্দিষ্ট দল বা গোষ্ঠীর সদস্যপদ অর্জন করে। বিভিন্ন সামাজিক সম্পর্ক ও ক্রিয়া-প্রতিক্রিয়ার ক্ষেত্রে এসব গোষ্ঠীকে কিছু নিয়ম-কানুন মেনে চলতে হয়। ঐতিহ্যগতভাবে পৈতৃক পেশা গ্রহণ করা এসব বিধিবিধানের অন্যতম। ভারতীয় হিন্দু সমাজে ব্রাহ্মণ, ক্ষত্রিয়, বৈশ্য ও শূদ্র এই চারটি জাতিবর্ণের অস্তিত্ব বিদ্যমান। ব্রাহ্মণরা পুরোহিত, শিক্ষক প্রভৃতি পেশাধারী, যারা সর্বোচ্চ, মর্যাদার অধিকারী। তেমনিভাবে কৃষক, নাঞ্ছিত, কামার, কুমার প্রভৃতি পেশা শূদ্র শ্রেণির জন্য নির্ধারিত। উদ্দীপকের সুব্রতর চাকরি করার ইচ্ছা থাকলেও শেষ পর্যন্ত পৈতৃক পেশা বেছে নিতে বাধ্য হয়। যা জাতিবর্ণ প্রথার অন্যতম শর্ত। জাতিবর্ণ প্রথার অন্যতম বৈশিষ্ট্য হলো পৈতৃক পেশা গ্রহণ। এ প্রথা অনুযায়ী কোনো ব্যক্তি যে জাতিবর্ণে জন্মগ্রহণ করে তাকে আজীবন সেই জাতবির্ণের পরিচয় বহন করতে হয়। যেমন- নাপিতের ছেলে প্রথাগতভাবে পিতার পেশা গ্রহণ করে জীবিকা নির্বাহ করে। উপরের আলোচনার ভিত্তিতে বলা যায়, জাতিবর্ণ প্রথার স্থবিরতার কারণে সুব্রত তার সামজিক পরিবর্তন ঘটাতে পারেনি।"
        }
      ]
    },
    {
      "number": "9",
      "uddipok": "যৌবনে করিম মিয়া একজন নির্মাণ শ্রমিক হিসেবে অনেক পরিশ্রমের কাজ করেছেন। পঞ্চাশের দোরগোড়ায় এসে শরীরে এখন আর তেমন জোর পান না। এ কারণে তাকে কেউ কাজেও নিতে চান না। জীবিকার তাগিদে বাধ্য হয়ে তিনি বিভিন্ন বাস স্টপেজে ভিক্ষা করেন। সেখানে তার সাথে বিভিন্ন বয়সের অন্ধ, পঙ্গু ও অসুস্থ ভিক্ষুকও ভিক্ষা করেন।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "Kin শব্দের অর্থ আত্মীয় বা জ্ঞাতি।"
        },
        {
          "label": "খ",
          "question": "",
          "explanation": "সামাজিকীকরণ মানুষের জন্মের পর থেকে শুরু করে আজীবন চলতে থাকে বলে এটি একটি জীবনব্যাপী প্রক্রিয়া। সামাজিকীকরণ এমন একটি প্রক্রিয়া যার মাধ্যমে একজন মানব শিশু ক্রমশ সামাজিক মানুষে পরিণত হয়। শিশুর জন্মের পর থেকে মৃত্যু পর্যন্ত বিভিন্ন বাহন, প্রভাবক ও প্রক্রিয়ার মাধ্যমে সামাজিকীকরণ ঘটে থাকে। এক্ষেত্রে পরিবার, শিক্ষা প্রতিষ্ঠান, ধর্মীয় প্রতিষ্ঠান, সংগীদল প্রভৃতি মানুষকে পরিবর্তনশীল সমাজের সাথে খাপ খাওয়াতে গুরুত্বপূর্ণ ভূমিকা পালন করে। একমাত্র মৃত্যুর মাধ্যমে ব্যক্তির সামাজিকীকরণের পরিসমাপ্তি ঘটে। এজন্য বলা হয়, সামাজিকীকরণ একটি জীবনব্যাপী প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে সামাজিক অসমতার বয়স বৈষম্যবাদ ধরনটি প্রতিফলিত হয়েছে। বয়স বৈষম্যবাদ বলতে বয়সের কারণে কোনো বয়সগোষ্ঠী বা তার কোনো সদস্যদের প্রতি নেতিবাচক ধ্যান-ধারণা বা মনোভাব পোষণ ও তার সাথে বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজ প্রবীণকে জৈবিক ও সামাজিকভাবে অযোগ্য বলে মনে করে। আবার অনেক সময় বয়সে নবীনের প্রতিও এ ধরনের মনোভাব পোষণ করা হয়। তবে সাধারণত প্রবীণের প্রতিই বয়স বৈষম্যমূলক মনোভাব বেশি পরিলক্ষিত হয়। পৃথিবীর অধিকাংশ সমাজেই প্রবীণরা কম-বেশি বৈষম্যমূলক আচরণের শিকার হন। আমেরিকান চিকিৎসক ও মনোবিজ্ঞানী রবার্ট বাটলার বলেন, \"বয়স বৈষম্যবাদকে এমন একটি প্রক্রিয়া হিসেবে দেখা হয় যার মাধ্যমে বয়সের কারণে প্রবীণের প্রতি বদ্ধমূল ধারণা পোষণ ও বৈষম্যমূলক আচরণ করা হয়।\" যেমনটি উদ্দীপকের ঘটনায় প্রতিফলিত হয়েছে। উদ্দীপকে বলা হয়েছে, করিম মিয়া নিজের যৌবনে একজন নির্মাণ শ্রমিক হিসেবে অনেক পরিশ্রমের কাজ করেছেন। কিন্তু প্যাশের দোরগোড়ায় এসে শরীরে এখন আর তেমন জোর পান না। ফলে কেউ তাকে, কাজে নিতে চান না। অর্থাৎ তিনি বয়সের প্রেক্ষিতে কাজ পাওয়ার ক্ষেত্র বৈষম্যের সম্মুখীন হয়েছেন। যা উপরে আলোচিত বয়স বৈষম্যবাদের সাথে সাদৃশ্যপূর্ণ। তাই বলা যায়, উদ্দীপকে বয়স বৈষম্যবাদ ধারণাটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের অবস্থা নিরসনে সামাজিক সেবা কর্মসূচি গ্রহণ করা যুক্তিসকাত বলে আমি মনে করি। সামাজিক সেবা হলো সামাজিক নিরাপত্তার সেই অংশ যেখানে সকল নাগরিকের জন্য প্রয়োজন মাফিক সেবা প্রদান করা হয়। যেমন- বেকার ভাতা, ব্যয়ঙ্ক ভাতা, বিধবা ভাতা, কল্যাণ তহবিল প্রভৃতি। এসব সেবা প্রদানের ফলে রাষ্ট্রে বসবাসকারী নাগরিকদের মধ্যে আর্থ-সামাজিক ভারসাম্য সৃষ্টি হয়। একজন সক্ষম নাগরিক নিজের ব্যয়ভার বহন করতে পারলেও অক্ষম বা বিপর্যন্ত নাগরিক তা পারেন না। তাদের জন্য এ ধরনের সামাজিক নিরাপত্তামূলক সেবা জীবনযাপনের অন্যতম পাথেয় হিসেবে কাজ করে। সর্বোপরি সামাজিক নিরাপত্তা অক্ষম ও বিপন্ন মানুষের মৌলিক চাহিদাসমূহ পূরণের মাধ্যমে একটি ন্যূনতম জীবনমান বজায় রাখতে সাহায্য করে। আর ব্যক্তি যখন ন্যূনতম জীবনমান বজায় রাখতে সক্ষম হয় তখন সমাজের আর্থ-সামাজিক উন্নতি গতি লাভ করে। উদ্দীপকে দেখা যায়, বয়সের ভারে শরীরে জোর না পাওয়ায় করিম মিয়া কোনো কাজ পান না। এ কারণে জীবিকার তাগিদে বাধ্য হয়ে তিনি বিভিন্ন বাস স্টপেজে ভিক্ষা করেন। তার সার্থে বিভিন্ন ব্যয়সের অন্ধ, পঙ্গু ও অসুস্থ ভিক্ষুকও ভিক্ষা করেন। উপরে আলোচিত সামাজিক সেবা কর্মসূচির মাধ্যমে এসকল অসহায় মানুষদের মৌলিক চাহিদা পূরণ করা সম্ভব। কেননা সামাজিক সেবার আওতায় প্রতি মাসে নির্দিষ্ট পরিমাণ বয়স্ক ভাতা বা পঙ্গু ভাতা পেলে তারা ভিক্ষা করার পরিবর্তে সম্মানে জীবনযাপন করতে পারবে। উপরের আলোচনার প্রেক্ষিতে তাই বলা যায়, কার্যকর পরিকল্পনার মাধ্যমে সামাজিক নিরাপত্তা কর্মসূচির আওতায় সামাজিক সেবা দানের মাধ্যমে উদ্দীপকের মতো পরিস্থিতি নিরসন করা সম্ভব।"
        }
      ]
    },
    {
      "number": "10",
      "uddipok": "ঘটনা-১: আয়কর ফাঁকি দেওয়া তহবিল তছরূপ করা ওজনে কম দেওয়া ঘটনা-২: i) কোন ব্যক্তির বিরুদ্ধে আনিত অভিযোগ যখন স্বাক্ষ্যপ্রমাণ দ্বারা প্রমাণিত হয় এবং আদালত তার বিরুদ্ধে শাস্তিমূলক ব্যবস্থা নেয়। তখন কারাগারে প্রেরণ না করে তার চারিত্রিক সংশোধনের ব্যবস্থা।। ii) কারাগারে শাস্তিভোগকালে অপরাধীর মধ্যে অপরাধকর্মের জন্য অনুশোচনা এবং ইতিবাচক পরিবর্তন লক্ষ করা গেলে তাকে শর্তসাপেক্ষে মুক্তিদানের ব্যবস্থা।",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "STRATA শব্দটির অর্থ- স্তর।"
        },
        {
          "label": "খ",
          "question": "",
          "explanation": "বস্তুগত সংস্কৃতি পরিমাপ করা যায়। মানুষ জীবনযাপনের জন্য যা কিছু তৈরি ও ব্যবহার করে তাই বস্তুগত সংস্কৃতি। যেমন- ঘরবাড়ি, রাস্তাঘট, চেয়ার, টেবিল, খাতা-কলম ইত্যাদি। যেহেতু বস্তুগত সংস্কৃতি দৃশ্যমান সেহেতু আমরা এসব পরিমাপ করতে পারি।"
        },
        {
          "label": "গ",
          "question": "",
          "explanation": "ঘটনা-১-এ ভদ্রবেশী অপরাধের কথা উল্লেখ করা হয়েছে। ভদ্রবেশী অপরাধ বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, তহবিল তছরূপ করা, ওজনে কম দেওয়া, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকে ঘটনা-১ এ দেখা যায়, আয়কর ফাঁকি দেওয়া, তহবিল তছরূপ করা, ওজনে কম দেওয়ার কথা বলা হয়েছে যা ভদ্রবেশী অপরাধকে নির্দেশ করে। কেননা, আয়কর ফাঁকি দেওয়া, তহবিল তছরূপ করা, ওজনে কম দেওয়া প্রভৃতি ভদ্রবেশী অপরাধের অন্তর্ভুক্ত। তাই বলা যায়, ঘটনা-১-এ ভদ্রবেশী অপরাধের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ঘটনা-২-এ অপরাধের প্রতিরোধে যে পন্থাগুলো উল্লেখ করা হয়েছে তা হলো প্রবেশন ও প্যারোল। অপরাধ মোকাবিলা বা প্রতিকার করার নীতি ও পদ্ধতি সকল সমাজে সব সময়ে এক রূপ নয়। সমাজবিজ্ঞানীরাও এ সম্পর্কে অভিন্ন মত পোষণ করেন না। সমস্যার জটিলতাই এ বৈচিত্র্য ও বিভিন্নতার জন্য দায়ী। অধিকাংশ সমাজবিজ্ঞানীই বিশ্বাস করেন যে, অপরাধের কোনো একক কারণ নেই। তাই অপরাধ মোকাবিলার পন্থাও এক হতে পারে না। অপরাধ দূর করার উদ্দেশ্যে তিন ধরনের কার্যক্রম গ্রহণ করা যেতে পারে। এগুলোর মধ্যে অন্যতম হলো প্রতিকারমূলক ব্যবস্থা। অপরাধ দূর করার জন্য অপরাধীর প্রতিকারমূলক যেসব ব্যবস্থা রয়েছে তার মধ্যে উল্লেখযোগ্য ব্যবস্থা হলো: ক. প্রবেশন (Probation) এবং খ, প্যারোল (Parole) | কোনো ব্যক্তির বিরুদ্ধে আনীত অভিযোগ যখন সাক্ষ্য প্রমাণ দ্বারা প্রমাণিত হয় এবং আদালত যখন তার বিরুদ্ধে শাস্তিমূলক ব্যবস্থা নেয় তখন কারাগারে প্রেরণ না করে তার চারিত্রিক সংশোধনের যে ব্যবস্থা নেয়া হয় তার নাম প্রবেশন। এ ব্যবস্থায় অপরাধীকে এক বা একাধিক প্রবেশন কর্মকর্তার অধীনে রেখে তার চারিত্রিক সংশোধনের উদ্যোগ নেওয়া হয়। উদ্দীপকের ঘটনা-২ এর প্রথমাংশে অপরাধ প্রতিরোধের প্রবেশন পন্থার কথা বলা হয়েছে। আবার কোনো অপরাধী কারাগারে শাস্তি ভোগের একটি সময় অতিক্রম করলে প্যারোলে তাকে শর্তসাপেক্ষে মুক্তি দেওয়ার ব্যবস্থা রয়েছে। এ ব্যবস্থায় সাধারণত শাস্তির এক তৃতীয়াংশ ভোগ করার পর অপরাধীকে প্যারোলে আনা হয়। কারাগারে শাস্তি ভোগকালে অপরাধীর মধ্যে যদি তার অপরাধকর্মের জন্য অনুশোচনা এবং তার মধ্যে ইতিবাচক পরিবর্তন লক্ষ করা যায় তবেই তাকে প্যারোলে এনে চারিত্রিক সংশোধনের উদ্যোগ নেওয়া হয়। যা ঘটনা-২-এর দ্বিতীয়াংশে বিবৃত হয়েছে। উপরের আলোচনার ভিত্তিতে বলা যায়, অপরাধ প্রতিরোধের পদ্মা হিসেবে প্রবেশন ও প্যারোল গুরুত্বপূর্ণ।"
        }
      ]
    },
    {
      "number": "11",
      "uddipok": "",
      "tag": "SSNIC 25",
      "sub_questions": [
        {
          "label": "ক",
          "question": "",
          "explanation": "জীবনধারণ করতে গিয়ে মানুষ যা কিছু করে তাই সংস্কৃতি।"
        },
        {
          "label": "খ",
          "question": "",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায় এবং অনুন্নত স্তর থেকে উন্নত স্তরে উত্তরণ ঘটায় তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয় বরং যৌক্তিকভাবে নিরপেক্ষ। অপ্রপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিন্তু উন্নয়ন পরিকল্পিতভাবে হয়ে থাকে। অতএব বলা যায় যে, সকল সামাজিক পরিবর্তন উন্নয়ন নয়।"
        },
        {
          "label": "গ",
          "question": "",
          "explanation": "উদ্দীপকে 'খ' গ্রাফিতি সামাজিক পরিবর্তনের রাজনৈতিক কারণকে নির্দেশ করছে। রাজনৈতিক ব্যবস্থায় সাধিত পরিবর্তন সামাজিক পরিবর্তনে গুরুত্বপূর্ণ' ভূমিকা রাখে। রাষ্ট্র, সরকারব্যবস্থা, নাগরিক অধিকার ও কর্তব্য, মতামত প্রকাশ প্রভৃতি রাজনৈতিক ব্যবস্থার অন্তর্ভুক্ত। যাতে দুইভাবে পরিবর্তন আসতে পারে। যথা- পরিকল্পিত এবং অপরিকল্পিত বা আকস্মিক। কোনো রাষ্ট্রে নির্বাচনের মাধ্যমে সরকার পরিবর্তন পরিকল্পিত রাজনৈতিক পরিবর্তনকে নির্দেশ করে। আর অভ্যুত্থানের মাধ্যমে রাষ্ট্রের রাজনৈতিক কাঠামোয় আমূল পরিবর্তন কিংবা কোনো সরকারের পতন ঘটালে তা আকস্মিক বা অপরিকল্পিত রাজনৈতিক পরিবর্তন হিসেবে অভিহিত হয়। উল্লিখিত উভয় ধরনের পরিবর্তনই কতিপয় সামাজিক সম্পর্কে রদবদল ঘটানোর মাধ্যমে সামাজিক পরিবর্তন সাধন করে। উদ্দীপকে 'খ' গ্রাফিতিতে দেখতে পাই, \"গর্জে উঠলে ছাত্রসমাজ, বদলে যায় ইতিহাস, জুলাই ৩৬, ২০২৪।\" এটি দ্বারা ২০২৪ সালে ছাত্র-জনতার গণঅভ্যুত্থানের মাধ্যমে আওয়ামী লীগের নেতৃত্বাধীন সরকারের ক্ষমতাচ্যুতির ঘটনাকে ইঙ্গিত করা হয়েছে। আর অভ্যুত্থান যেহেতু রাজনৈতিক কর্মকাণ্ডের অন্তর্ভুক্ত সেহেতু বলা যায়, উদ্দীপকের 'খ' গ্রাফিতি সামাজিক পরিবর্তনের রাজনৈতিক কারণটিকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের 'ক' ও 'খ' গ্রাফিতিগুলো মানুষের মনোজগতে রাজনৈতিক ব্যবস্থা সম্পর্কে আমূল পরিবর্তন আনয়নের মাধ্যমে সামাজিক পরিবর্তনে প্রভাব ফেলবে বলে আমি মনে করি। উদ্দীপকের 'ক' গ্রাফিতিতে ২০২৪ সালের ছাত্র-জনতার অভ্যুত্থান পূর্ববর্তী কোটা আন্দোলন চলাকালে শহিদ মীর মাহফুজুর রহমানের (মুগ্ধ) 'পানি লাগবে, পানি?' বলে পানি বিতরণের চিত্র ফুটিয়ে তোলা হয়েছে। ২০২৪ সালের ১৮ জুলাই তিনি এ অবস্থায় মাথায় গুলি লেগে শহিদ হন। এ সংক্রান্ত ভিডিও সামাজিক যোগাযোগ মাধ্যমগুলোতে ছড়িয়ে পড়ার পর তা উত্ত আন্দোলনকে বেগবান করতে ভূমিকা রাখে। তাঁর মতো বহু শহিদের আত্মত্যাগের চূড়ান্ত পরিণতি হলো গ্রাফিতি 'খ' তথা ২০২৪ সালের ৫ আগস্ট আওয়ামী লীগের নেতৃত্বাধীন সরকারের পতন। উদ্দীপকের 'ক' ও 'খ' গ্রাফিতিতে সমন্বিতভাবে মানুষের রাজনৈতিক ব্যবস্থায় পরিবর্তন আনার আকাঙ্ক্ষা ফুটে উঠেছে। যার ফলস্বরূপ বাংলাদেশে একটি অন্তর্বর্তীকালীন সরকার গঠিত হয়েছে। এ সরকার বিভিন্ন রাজনৈতিক কাঠামোয় প্রয়োজনীয় সংস্কার সাধনের উদ্যোগ গ্রহণ করেছে। এ সকল উদ্যোগ বাস্তবায়িত, হলে মানুষের মনোজগতে নতুন রাজনৈতিক ব্যবস্থা অনুযায়ী চলার মানসিকতা সৃষ্টি হবে। পাশাপাশি ভবিষ্যতে কোনো সরকার ২০২৪ সালের ছাত্র-জনতার আন্দোলনে ক্ষমতাচ্যুত সরকারের ন্যায় আচরণ করতে চাইলে উদ্দীপকের গ্রাফিতি দুটি তার আসন্ন পরিণাম স্মরণ করিয়ে দেবে। এতে রাজনৈতিক ব্যবস্থায় ইতিবাচক পরিবর্তন আসার মাধ্যমে সামাজিক পরিবর্তন ঘটবে। পরিশেষে বলা যায়, সামাজিক পরিবর্তনে উদ্দীপকে উল্লেখিত 'ক' ও 'খ' গ্রাফিতি মনস্তাত্ত্বিক প্রভাবক হিসেবে ভূমিকা রাখবে।"
        }
      ]
    }
  ]
}