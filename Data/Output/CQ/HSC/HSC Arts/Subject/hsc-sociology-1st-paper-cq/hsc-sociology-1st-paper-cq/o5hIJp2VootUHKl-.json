{
  "title": "ঢাকা কলেজ ২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "আনিস ঢাকা কলেজের সমাজবিজ্ঞানের ছাত্র। তার গ্রামের নাম ফুলপুর। এ গ্রামের অধিকাংশ মানুষ পরিবার পকিল্পনা সম্পর্কে সচেতন নয়। উচ্চ জন্মহারের কারণে প্রতিটি পরিবারে সন্তান সংখ্যা বেশি। এ কারণে বর্তমানে গ্রামটি নানামুখী সমস্যায় জর্জরিত। অধিকাংশ মানুষ জীবিকার তাগিদে শহরে এসে ভিড় জমাচ্ছে। উচ্চশিক্ষা গ্রহণ শেষে তাই আনিস নিজ গ্রামের উন্নয়নে কাজ করার ইচ্ছা পোষণ করে।",
      "tag": "",
      "sub_questions": [
        {
          "label": "ক",
          "question": "\"সমাজবিজ্ঞানই একমাত্র বিজ্ঞান যা সমাজ ও সামাজিক সম্পর্ক বিষয়ে অধ্যয়ন করে\"- সংজ্ঞাটি কার?",
          "explanation": "\"সমাজবিজ্ঞানই একমাত্র বিজ্ঞান যা সমাজ ও সামাজিক সম্পর্ক বিষয়ে : অধ্যয়ন অধ্যয়ন করে\"- সংজ্ঞাটি সমাজবিজ্ঞানী ম্যাকাইভার ও পেজের।"
        },
        {
          "label": "খ",
          "question": "\"সমাজবিজ্ঞানের সাথে রাষ্ট্রবিজ্ঞানের ঘনিষ্ঠ সম্পর্ক রয়েছে\"- ব্যাখ্যা করো।",
          "explanation": "বিষয়বস্তুগত দিক থেকে সমাজবিজ্ঞানের সাথে রাষ্ট্রবিজ্ঞানের সম্পর্ক অত্যন্ত ঘনিষ্ঠ। রাষ্ট্রবিজ্ঞানের বিষয়বস্তু হলো সমগ্র মানবজীবনের কেবল রাজনৈতিক দিক। অন্যদিকে সমাজবিজ্ঞান হলো একটি মৌলিক সামাজিক বিজ্ঞান, যার উপজীব্য বিষয় হলো মানুষের সমাজজীবন। এ কারণে সমাজবিজ্ঞানের আলোচনার ক্ষেত্র ব্যাপক। তাই বলা হয়, সমাজবিজ্ঞান সম্পর্কে সম্যক জ্ঞান ছাড়া রাষ্ট্রবিজ্ঞান সম্পর্কে জ্ঞানলাভ সম্ভব নয়। আর এ কারণে রাষ্ট্রবিজ্ঞানকে সমাজবিজ্ঞানের বিশেষীকৃত শাখাও বলা হয়। অর্থাৎ সমাজবিজ্ঞান ও রাষ্ট্রবিজ্ঞানের সম্পর্ক অত্যন্ত নিবিড়।"
        },
        {
          "label": "গ",
          "question": "উদ্দীপকে বর্ণিত ফুলপুর গ্রামের সমস্যাসমূহ সমাজবিজ্ঞানের কোন শাখার আলোচ্য বিষয়? ব্যাখ্যা করো।",
          "explanation": "উদ্দীপকের ফুলপুর গ্রামের সমস্যাসমূহ সমাজবিজ্ঞানের 'সামাজিক জনবিজ্ঞান' শাখার আলোচ্য বিষয়। সামাজিক জনবিজ্ঞান জনসংখ্যাতত্ত্ব, জনসংখ্যার কাঠামো, জনসংখ্যার বৃদ্ধি, জনসংখ্যার বণ্টন এবং তার সামাজিক প্রভাব ইত্যাদি বিষয়ে পঠন পাঠন ও গবেষণা করে। জনবিজ্ঞান একটি ক্রমবর্ধমান গতিশীল সমাজতাত্ত্বিক ক্ষেত্র। এটি জনসংখ্যা বৃদ্ধির কারণ, সমাজের ওপর জনসংখ্যা বৃদ্ধির প্রভাব সম্পর্কে অনুসন্ধান চালায়। উদ্দীপকে বলা হয়েছে, ফুলপুর গ্রামের অধিকাংশ মানুষ পরিবার পরিকল্পনা সম্পর্কে সচেতন নয়। উচ্চ জন্মহারের কারণে প্রতিটি পরিবারে সন্তান সংখ্যা বেশি, যা জনসংখ্যা সমস্যাকে নির্দেশ করে। আর সামাজিক জনবিজ্ঞানের অন্যতম আলোচ্য বিষয় হলো জনসংখ্যা সমস্যার কারণ ও প্রভাব অনুসন্ধান। সুতরাং বোঝা যায়, উদ্দীপকে বর্ণিত গ্রামের সমস্যাসমূহ সমাজবিজ্ঞানের সামাজিক জনবিজ্ঞান শাখায় আলোচিত হয়।"
        },
        {
          "label": "ঘ",
          "question": "আনিসের ইচ্ছা পূরণে সমাজবিজ্ঞানের জ্ঞান কীভাবে সাহায্য করতে পারে? তোমার মতামত দাও।",
          "explanation": "আনিসের ইচ্ছা পূরণে অর্থাৎ নিজের এলাকার উন্নয়নের জন্য তাকে বিদ্যমান সমস্যাসমূহের কারণ ও প্রভাব জানতে হবে। আর সমাজবিজ্ঞানের জ্ঞান তাকে উক্ত কাজে সাহায্য করতে পারে। সমাজবিজ্ঞানের মূল প্রতিপাদ্য বিষয় হচ্ছে, সমাজ সম্পর্কিত বিভিন্ন বিষয় নিয়ে আলোচনা ও গবেষণা করা। এ জন্যই সামাজিক সমস্যা সমাজবিজ্ঞানের অন্যতম আলোচ্য বিষয়। অর্থাৎ সামাজিক সমস্যা কী, কীভাবে এই সমস্যার সৃষ্টি, এর ফলাফল কী, কীভাবে এই সমস্যা থেকে পরিত্রাণ পাওয়া যায় ইত্যাদি বিষয় নিয়ে সমাজবিজ্ঞান পুঙ্খানুপুঙ্খভাবে আলোচনা করে। এ কারণেই বলা হয়, সমাজবিজ্ঞানের জ্ঞান অর্জন ব্যতীত সামাজিক সমস্যা মোকাবিলা করা কোনোভাবেই সম্ভব নয়। উদ্দীপকের আনিসের গ্রামটি নানামুখী সমস্যায় জর্জরিত। উচ্চশিক্ষা গ্রহণ শেষে তাই আনিস নিজ গ্রামের উন্নয়নে কাজ করতে চায়। এক্ষেত্রে সমাজবিজ্ঞানের জ্ঞান থাকলে সে বিদ্যমান সমস্যাসমূহ ও তার কারণ অনুসন্ধান করতে পারবে। ফলে তা সমাধানের জন্য উন্নয়নমূলক প্রকল্প গ্রহণ করতে পারবে। আবার যেকোনো সমাজের উন্নয়নের জন্য আর্থ-সামাজিক ও প্রশাসনিক পরিকল্পনা প্রণয়ন এবং বাস্তবায়নে সমাজবিজ্ঞানের জ্ঞান অপরিহার্য। কোনো পরিকল্পনা বাস্তবায়ন অথবা কোনো সমস্যার সমাধান করা সম্ভব হয় না, যদি সে পরিকল্পনা সামাজিক বাস্তবতার আলোকে প্রণীত না হয়। সমাজে কী সমস্যা রয়েছে, তার সমাধানে বাধা কোথায়, এর মাধ্যমে কোন শ্রেণির মানুষ কতটা উপকৃত হবে, গৃহীত পরিকল্পনা বাস্তবায়নের পথে কী কী সামাজিক বাধা রয়েছে, আর কীভাবেই বা তা দূর করা যায়- এসব বিষয়ে জ্ঞান অর্জনের জন্য সমাজবিজ্ঞান সহায়তা করে। উপরের আলোচনার পরিসমাপ্তিতে বলা যায়, সমাজবিজ্ঞানের জ্ঞান ছাড়া কোনো সামাজিক সমস্যার সুষ্ঠু কারণ নির্ধারণ ও কার্যকরী পরিকল্পনা গ্রহণ সম্ভব নয়।"
        }
      ]
    },
    {
      "number": "2",
      "uddipok": "উদ্দীপক-১: ঢাকার অদূরে শীতলক্ষ্যা নদীর তীর ঘেঁষে নোয়াপাড়া জামদানি পল্লী অবস্থিত। এখানে প্রায় প্রতিটি পরিবার কোনো না কোনোভাবে জামদানি শিল্পের সাথে জড়িত। তাঁতি পরিবারগুলো এই এলাকায় মিলেমিশে বাস করে এবং সকল প্রতিকূলতার বিরুদ্ধে একসাথে লড়াই করে। উদ্দীপক-২: শাহেদ সম্প্রতি তার কিছু বন্ধু-বান্ধব নিয়ে 'কল-কাকলী' নামে একটি সংংগঠন গড়ে তুলেছে। সংগঠনটির উদ্দেশ্য পথশিশুদের শিক্ষা ও সুস্বাস্থ্য নিশ্চিত করা।",
      "tag": "",
      "sub_questions": [
        {
          "label": "ক",
          "question": "সামাজিক গতিশীলতা কী?",
          "explanation": "এক স্তর থেকে অন্য স্তরে ব্যক্তির সামাজিক মর্যাদা বা অবস্থানের পরিবর্তনই হলো সামাজিক গতিশীলতা।"
        },
        {
          "label": "খ",
          "question": "\"সংস্কৃতি পরিবর্তন যোগ্য\"- বুঝিয়ে লেখো।",
          "explanation": "ধারাবাহিক চর্চার মাধ্যমে পরিবর্তিত হয় বলে সংস্কৃতিকে পরিবর্তনযোগ্য বলা হয়। সংস্কৃতি হলো মানুষের সার্বিক জীবনপ্রণালি। অর্থাৎ মানুষ যা কিছু করে তাই সংস্কৃতি। মানুষের অনুসৃত রীতি-নীতি, শিক্ষা-দীক্ষা, আচার- অনুষ্ঠান, শিক্ষা-দীক্ষা প্রভৃতির মার্জিত রূপের সমন্বয়ে সংস্কৃতি তৈরি হয়। সময়ের পরিবর্তনের সাথে মানুষের এসব আচরণেও পরিবর্তন আসে বলে সংস্কৃতি নতুন নতুন রূপ লাভ করে। যেমন- ইলেকট্রনিক মিডিয়ার আবির্ভাবের ফলে এখন ডাকযোগে চিঠি প্রেরণের প্রচলন নেই বললেই চলে। অর্থাৎ চিঠি আদান-প্রদানের সংস্কৃতি পরিবর্তিত হয়ে প্রযুক্তিভিত্তিক যোগাযোগের সংস্কৃতি গড়ে উঠেছে। এ পরিবর্তনশীলতার কারণেই সংস্কৃতিকে পরিবর্তনযোগ্য হিসেবে বিবেচনা করা হয়।"
        },
        {
          "label": "গ",
          "question": "উদ্দীপক-১ সমাজবিজ্ঞানের কোন মৌল প্রত্যয়কে নির্দেশ করছে? ব্যাখ্যা করো।",
          "explanation": "উদ্দীপক-১ সমাজবিজ্ঞানের 'সম্প্রদায়' নামক মৌল প্রত্যয়কে নির্দেশ করে। সম্প্রদায়, হচ্ছে কোনো ভৌগোলিক সীমারেখার মধ্যে বসবাসকারী জনসাধারণ, যাদের পারস্পরিক স্বার্থের দিক দিয়ে যথেষ্ট মিল রয়েছে। এদের জীবনযাত্রার বিভিন্ন দিক দিয়ে পারস্পরিক নির্ভরশীল সম্পর্ক বিদ্যমান এবং যারা এমন কতকগুলো সামাজিক প্রতিষ্ঠানের অধিকারী যেগুলো তাদেরকে মৌলিক প্রয়োজন মেটাতে সাহায্য করে। সম্প্রদায়ের দুইটি মৌলিক ভিত্তি বা উপাদান রয়েছে। যথা- বসবাসের অঞ্চল এবং সম্প্রদায়গত চেতনা। একটি সম্প্রদায় একই অঞ্চলে অর্থাৎ নির্দিষ্ট ভূখণ্ডে বসবাস করার কারণে সম্প্রদায়ের সদস্যদের মধ্যে একাত্মবোধের জন্ম হয়। বসবাসের জন্য নির্দিষ্ট অঞ্চলের পাশাপাশি সম্প্রদায়ের জন্য প্রয়োজন সম্প্রদায়গত চেতনার, যা সম্প্রদায়ের সদস্যদের একত্রিত করে। অর্থাৎ যখন একটি নির্দিষ্ট অঞ্চলে বসবাসকারী জনগোষ্ঠীর সকলে অভিন্ন আচার-আচরণ, রীতিনীতি, ভাষা ও সংস্কৃতির ধারক-বাহক হয়ে অভিন্ন জীবনযাপন প্রণালির অংশীদার হয়, তখন তাদের 'মধ্যে অন্তরঙ্গ মনোভাবের জন্ম হয়। উদ্দীপক-১-এ দেখা যায়, শীতলক্ষ্যা নদীর তীর ঘেঁষে অবস্থিত নোয়াপাড়া জামদানি পল্লীর প্রায় প্রতিটি পরিবার কোনো না কোনোভাবে জামদানি শিল্পের সাথে জড়িত। তাঁতি পরিবারগুলোর এই এলাকায় মিলেমিশে বসবাস এবং সকল প্রতিকূলতার বিরুদ্ধে একসাথে লড়াই উপরে আলোচিত 'সম্প্রদায়' প্রত্যয়ের বৈশিষ্ট্যের সাথে সাদৃশ্যপূর্ণ। সুতরাং বলা যায়, উদ্দীপক-১ সম্প্রদায় প্রত্যয়কে নির্দেশ করছে।"
        },
        {
          "label": "ঘ",
          "question": "উদ্দীপকে সমাজবিজ্ঞানের যে দু'টি মৌল প্রত্যয়কে নির্দেশ করা হয়েছে তাদের পার্থক্য 'বিশ্লেষণ করো।",
          "explanation": "উদ্দীপক-১ এবং ২ যথাক্রমে সম্প্রদায় ও সংঘকে নির্দেশ করছে। এ দুটি মৌল প্রত্যয়ের মধ্যে বেশকিছু মৌলিক পার্থক্য রয়েছে।। স্বার্থ ও উদ্দেশ্যের ভিত্তিতে নির্দিষ্ট একটি এলাকায় বসবাসকারী জনগোষ্ঠী হলো সম্প্রদায়। এ অনুযায়ী উদ্দীপক-১ সম্প্রদায়কে ইঙ্গিত করছে। অন্যদিকে এক বা একাধিক সাধারণ উদ্দেশ্য সাধনের জন্য সংগঠিত দল হলো সংঘ। উদ্দীপক-২-এ পথশিশুদের শিক্ষা ও সুস্বাস্থ্য নিশ্চিত করার লক্ষ্যে শাহেদ ও তার বন্ধুরা 'কল-কাকলী' নামে একটি সংগঠন গড়ে তুলেছে। উক্ত সংগঠনটি সংঘ প্রত্যয়ের সাথে সাদৃশ্যপূর্ণ। স্বার্থ ও উদ্দেশ্যের ভিত্তিতে সম্প্রদায়ের সদস্যরা নির্দিষ্ট একটি এলাকায় বাস করে। অন্যদিকে সংঘ এক বা একাধিক সাধারণ-উদ্দেশ্য সাধনের জন্য গঠিত হয়। সম্প্রদায়ের জন্য সাম্প্রদায়িক মনোভাব প্রয়োজন। কিন্তু সংঘের জন্য সাম্প্রদায়িক মনোভাবের প্রয়োজন নেই। সম্প্রদায় একটি স্থায়ী সংগঠন। কিন্তু সংঘের নির্দিষ্ট স্থায়িত্ব নেই। সম্প্রদায়ের ক্ষেত্রে নির্দিষ্ট এলাকার লোক হতে হয়। কিন্তু সংঘের ক্ষেত্রে নির্দিষ্ট এলাকার লোক হতে হয় না। সম্প্রদায়ের উদ্দেশ্য সহজেই অনুমেয়। কিন্তু সংঘের উদ্দেশ্য সহজে অনুমান করা যায় না। সম্প্রদায় কোনো সংগঠনের অধীন নয়। পক্ষান্তরে সম্প্রদায়ের অধীনস্থ একটি সংগঠন হলো সংঘ। একজন ব্যক্তি একাধিক সম্প্রদায়ের সদস্য হতে পারে না। কিন্তু একজন ব্যক্তি একাধিক সংঘের সদস্য হতে পারে। সম্প্রদায়ের মধ্যে সদস্যরা তাদের উদ্দেশ্য পূরণ করতে পারে। কিন্তু সংঘের মধ্যে সব উদ্দেশ্য পূরণ হয় না। একটি সম্প্রদায় সংগঠিত হওয়া দীর্ঘ সময়সাপেক্ষ। কিন্তু সংঘ যেকোনো সময় সংগঠিত হতে পারে। পরিশেষে বলা যায়, সম্প্রদায় ও সংঘ এক নয়। উদ্দেশ্য ও কার্যাবলির ভিত্তিতে এঁদের মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "3",
      "uddipok": "মোহিত ও জহির দুই বন্ধু। মোহিত বিয়ে করে নিজ পিতৃগৃহে নতুন সংসার শুরু করে। অন্যদিকে জহির নববিবাহিতা স্ত্রীকে নিয়ে শহরে এসে আলাদা বাসা ভাড়া নিয়ে সংসার শুরু করে।",
      "tag": "",
      "sub_questions": [
        {
          "label": "ক",
          "question": "পিতৃসূত্রীয় পরিবার কী?",
          "explanation": "যে পরিবারের সন্তান-সন্ততি পিতার সূত্রে সম্পত্তি এবং বংশনাম বা মর্যাদা লাভ করে তাকে পিতৃসূত্রীয় পরিবার বলে।"
        },
        {
          "label": "খ",
          "question": "\"পরিবার একটি অনৈচ্ছিক সংঘ\"- বুঝিয়ে লেখো।",
          "explanation": "ব্যক্তি জন্মগতভাবে পরিবারের সদস্যপদ লাভ করে বলে এটি একটি অনৈচ্ছিক সংঘ। অনৈচ্ছিক সংঘ বলতে সেইসব প্রতিষ্ঠানকে বোঝায় যার সদস্যপদ লাভ ব্যক্তির ইচ্ছানির্ভর নয়। অর্থাৎ ব্যক্তি জন্মসূত্রে এসব প্রতিষ্ঠানের সদস্যপদ পেয়ে থাকে। একইভাবে ব্যক্তি যখন জন্মগ্রহণ করে তখন সে পরিবার, সমাজ ও রাষ্ট্রের সদস্যে পরিণত হয়। তাই বলা যায়, পরিবার একটি অনৈচ্ছিক সংঘ।"
        },
        {
          "label": "গ",
          "question": "উদ্দীপকে মোহিতের পরিবার বসবাসের দিক থেকে কোন ধরনকে নির্দেশ করছে? ব্যাখ্যা করো।",
          "explanation": "উদ্দীপকে মোহিতের পরিবার বসবাসের দিক থেকে পিতৃবাস পরিবারকে নির্দেশ করে। বিবাহোত্তর বাসস্থানের ভিত্তিতে পরিবারকে তিন ভাগে ভাগ করা যায়। যথা- পিতৃবাস, মাতৃবাস এবং নয়াবাস পরিবার। পিতৃবাস পরিবার হলো ওই পরিবার যেখানে বিয়ের পর স্ত্রী নিজ পৈতৃক বাড়িতে বসবাস না করে স্বামীর পিতৃগৃহে বসবাস করে। বাংলাদেশের মুসলমান ও হিন্দু সমাজে পিতৃবাস পরিবার ব্যবস্থা চালু রয়েছে। উদ্দীপকে দেখা যায়, বিয়ের পর মোহিত নিজ পিতৃগৃহে নতুন সংসার শুরু করে। উপরের আলোচনার সাথে তুলনা করলে বোঝা যায় তার গঠিত পরিবারটি বিবাহোত্তর বাসস্থানের ভিত্তিতে একটি পিতৃবাস পরিবার। উদ্দীপকে দেখা যায়, ১০ দিনের একটি প্রশিক্ষণ কোর্সে অংশ নিতে ঢাকায় এসে অরণী তার বাবার বাল্যবন্ধু খলিল সাহেবের বাসায় ওঠে। খলিল সাহেব তার বাবার বন্ধু হওয়ায় প্রথাগতভাবে তিনি অরণীর চাচা হিসেবে গণ্য হন। এখানে জৈবিক, বৈবাহিক বা কাল্পনিক সূত্রের পরিবর্তে প্রচলিত প্রথা অনুসারে সম্পর্কিত হওয়ায় অরণী ও খলিল সাহেব প্রথাগত জ্ঞাতিসম্পর্কে সম্পর্কিত।"
        },
        {
          "label": "ঘ",
          "question": "উদ্দীপকে জহির যে ধরনের পরিবারের প্রতিনিধিত্ব করছে, বাংলাদেশে বর্তমানে তার সংখ্যা বৃদ্ধি পাচ্ছে- যুক্তিসহ বিশ্লেষণ করো।",
          "explanation": "\"খলিল সাহেবের কর্মকাণ্ডে বাংলাদেশের সমাজব্যবস্থায় জ্ঞাতিসম্পর্কের গুরুত্ব ফুটে উঠেছে\"- উক্তিটি যথার্থ। বিভিন্ন সামাজিক কর্মকাণ্ডে জ্ঞাতিসম্পর্ক তাৎপর্যপূর্ণ ভূমিকা পালন করে। বিশেষ করে অর্থনৈতিক, সামাজিক, রাজনৈতিক ও সাংস্কৃতিক ক্ষেত্রে জ্ঞাতিসম্পর্ক তাৎপর্যপূর্ণ ভূমিকা রাখে। উদ্দীপকের খলিল সাহেব অনেক মেধাবী দরিদ্র আত্মীয়ের পড়ালেখার খরচ দেন। এ কাজ জ্ঞাতিসম্পর্কের অর্থনৈতিক ভূমিকাকে নির্দেশ করে। আবার চিকিৎসাসহ বিভিন্ন প্রয়োজনে গ্রামের আত্মীয়-স্বজন ঢাকায় এলে তার বাসায়ই ওঠে। যা জ্ঞাতিদের সামাজিক ভূমিকার বহিঃপ্রকাশ। বাংলাদেশের গ্রামীণ অর্থনীতিতে জ্ঞাতিসম্পর্কের বহুমুখী ভূমিকা লক্ষ করা যায়। যেমন- জমি হস্তান্তর, ঋণ প্রদান, কৃষিতে সহযোগিতা প্রভৃতি ক্ষেত্রে ব্যক্তি জ্ঞাতিদের সহযোগিতা সবার আগে প্রত্যাশা করে। আবার সম্পত্তি ক্রয়-বিক্রয়, জমি বর্গা দেওয়ার ক্ষেত্রে জ্ঞাতিদেরকেই বেশি প্রাধান্য দেওয়া হয়। কারণ জ্ঞাতির কাছে জমি বিক্রয় করলে তা পুনরায় ফেরত পাওয়ার আশা থাকে। এ ধরনের সহযোগিতার ফলে জ্ঞাতিদের সমাজিক বন্ধন দৃঢ় হয়, যা সমাজের ওপর নিঃসন্দেহে ইতিবাচক প্রভাব ফেলে। কারণ সুষ্ঠু সমাজ গড়ে তোলার জন্য সমাজস্থ সদস্যদের পারস্পরিক বন্ধন খুবই গুরুত্বপূর্ণ। গ্রামীণ সমাজের অধিকাংশ সদস্য যেহেতু কোনো না কোনোভাবে জ্ঞাতিত্বের বন্ধনে আবদ্ধ থাকে, সেহেতু তাদের পারস্পরিক সহযোগিতা নিশ্চিতভাবেই সমাজের ওপর ইতিবাচক প্রভাব ফেলে। পরিশেষে বলা যায়, উদ্দীপকে প্রতিফলিত জ্ঞাতিদের ভূমিকা তাদের মধ্যকার ঐক্য ও সংহতি বৃদ্ধির মাধ্যমে সমাজে ইতিবাচক প্রভাব বিস্তার করে, যা বাংলাদেশের সমাজ ব্যবস্থায় জ্ঞাতিসম্পর্কের গুরুত্বকেই ফুটিয়ে তোলে।"
        }
      ]
    },
    {
      "number": "4",
      "uddipok": "অরণী ১০ দিনের একটি প্রশিক্ষণ কোর্সে অংশ নিতে ঢাকায় এসে তার বাবার বাল্যবন্ধু খলিল সাহেবের বাসায় ওঠে। খলিল সাহেব একজন সজ্জন ব্যক্তি। তিনি অনেক মেধাবী দরিদ্র আত্মীয়দের পড়ালেখার খরচ দেন। চিকিৎসাসহ বিভিন্ন প্রয়োজনে গ্রামের আত্মীয়-স্বজন ঢাকা এলে তার বাসায়ই উঠে।",
      "tag": "",
      "sub_questions": [
        {
          "label": "ক",
          "question": "প্যারালাল কাজিন বিবাহ কী?",
          "explanation": "চাচাতো বা খালাতো ভাইবোনের মধ্যে বিবাহকে প্যারালাল কাজিন বিবাহ বলে"
        },
        {
          "label": "খ",
          "question": "ভাই-বোন' কোন ধরনের জ্ঞাতিসম্পর্কে সম্পর্কিত? বুঝিয়ে লেখো।",
          "explanation": "'ভাই-বোন' জৈবিক বা রক্ত সম্পর্কীয় জ্ঞাতিসম্পর্কে সম্পর্কিত। জ্ঞাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্যদিয়ে প্রকৃত ও অনুমতিভাবে রক্ত সম্পর্কের বন্ধনে আবদ্ধ। জৈবিক বা রক্তসম্পর্কীয় জ্ঞাতি বলতে ঐসব সম্পর্ককে বোঝায় যা রক্ত সম্পর্কের ভিত্তিতে গড়ে ওঠে। ভাই-বোন যেহেতু রক্ত সম্পর্কে সম্পর্কিত সেহেতু এটি জৈবিক জ্ঞাতির একটি উদাহরণ।"
        },
        {
          "label": "গ",
          "question": "উদ্দীপকে খলিল সাহেবের সাথে অরণী কোন ধরনের জ্ঞাতিসম্পর্কে সম্পর্কিত? ব্যাখ্যা করো।",
          "explanation": "উদ্দীপকে খলিল সাহেবের সাথে অরণী প্রথাগত জ্ঞাতিসম্পর্কে সম্পর্কিত। স্থানীয় প্রথাগত সূত্রে কাউকে আত্মীয় করে নেওয়ার যে বন্ধন তাই প্রথাগত জ্ঞাতিসম্পর্ক। আমাদের সমাজে নানা ধরনের জ্ঞাতিসম্পর্ক লক্ষ করা যায়। এসব জ্ঞাতিদের মধ্যে রয়েছে জৈবিক বা রক্ত সম্পর্কীয় জ্ঞাতি, বৈবাহিক জ্ঞাতি, সগোত্রসূচক জ্ঞাতি, কাল্পনিক জ্ঞাতি, প্রথাগত জ্ঞাতি ইত্যাদি। সাধারণত সমাজে প্রচলিত প্রথা অনুসরণ করে প্রথাগত জ্ঞাতিসম্পর্কের সৃষ্টি হয়। উদাহরণ হিসেবে বলা যায়, একই পাড়ায় বসবাসকারী বাবা-চাচার বয়সী ব্যক্তিকে চাচা ডাকা হয়। উদ্দীপকে দেখা যায়, ১০ দিনের একটি প্রশিক্ষণ কোর্সে অংশ নিতে ঢাকায় এসে অরণী তার বাবার বাল্যবন্ধু খলিল সাহেবের বাসায় ওঠে। খলিল সাহেব তার বাবার বন্ধু হওয়ায় প্রথাগতভাবে তিনি অরণীর চাচা হিসেবে গণ্য হন। এখানে জৈবিক, বৈবাহিক বা কাল্পনিক সূত্রের পরিবর্তে প্রচলিত প্রথা অনুসারে সম্পর্কিত হওয়ায় অরণী ও খলিল সাহেব প্রথাগত জ্ঞাতিসম্পর্কে সম্পর্কিত।"
        },
        {
          "label": "ঘ",
          "question": "\"খলিল সাহেবের কর্মকাণ্ডে বাংলাদেশের সমাজ ব্যবস্থায় জ্ঞাতিসম্পর্কের গুরুত্ব ফুটে উঠেছে\"- উদ্দীপকের আলোকে বিশ্লেষণ করো।",
          "explanation": "\"খলিল সাহেবের কর্মকাণ্ডে বাংলাদেশের সমাজব্যবস্থায় জ্ঞাতিসম্পর্কের গুরুত্ব ফুটে উঠেছে\" - উক্তিটি যথার্থ। বিভিন্ন সামাজিক কর্মকাণ্ডে জ্ঞাতিসম্পর্ক তাৎপর্যপূর্ণ ভূমিকা পালন করে। বিশেষ করে অর্থনৈতিক, সামাজিক, রাজনৈতিক ও সাংস্কৃতিক ক্ষেত্রে জ্ঞাতিসম্পর্ক তাৎপর্যপূর্ণ ভূমিকা রাখে। উদ্দীপকের খলিল সাহেব অনেক মেধাবী দরিদ্র আত্মীয়ের পড়ালেখার খরচ দেন। এ কাজ জ্ঞাতিসম্পর্কের অর্থনৈতিক ভূমিকাকে নির্দেশ করে। আবার চিকিৎসাসহ বিভিন্ন প্রয়োজনে গ্রামের আত্মীয়-স্বজন ঢাকায় এলে তার বাসায়ই ওঠে। যা জ্ঞাতিদের সামাজিক ভূমিকার বহিঃপ্রকাশ। বাংলাদেশের গ্রামীণ অর্থনীতিতে জ্ঞাতিসম্পর্কের বহুমুখী ভূমিকা লক্ষ করা যায়। যেমন- জমি হস্তান্তর, ঋণ প্রদান, কৃষিতে সহযোগিতা প্রভৃতি ক্ষেত্রে ব্যক্তি জ্ঞাতিদের সহযোগিতা সবার আগে প্রত্যাশা করে। আবার সম্পত্তি ক্রয়-বিক্রয়, জমি বর্গা দেওয়ার ক্ষেত্রে জ্ঞাতিদেরকেই বেশি প্রাধান্য দেওয়া হয়। কারণ জ্ঞাতির কাছে জমি বিক্রয় করলে তা পুনরায় ফেরত পাওয়ার আশা থাকে। এ ধরনের সহযোগিতার ফলে জ্ঞাতিদের সমাজিক বন্ধন দৃঢ় হয়, যা সমাজের ওপর নিঃসন্দেহে ইতিবাচক প্রভাব ফেলে। কারণ সুষ্ঠু সমাজ গড়ে তোলার জন্য সমাজস্থ সদস্যদের পারস্পরিক বন্ধন খুবই গুরুত্বপূর্ণ। গ্রামীণ সমাজের অধিকাংশ সদস্য যেহেতু কোনো না কোনোভাবে জ্ঞাতিত্বের বন্ধনে আবদ্ধ থাকে, সেহেতু তাদের পারস্পরিক সহযোগিতা নিশ্চিতভাবেই সমাজের ওপর ইতিবাচক প্রভাব ফেলে। পরিশেষে বলা যায়, উদ্দীপকে প্রতিফলিত জ্ঞাতিদের ভূমিকা তাদের মধ্যকার ঐক্য ও সংহতি বৃদ্ধির মাধ্যমে সমাজে ইতিবাচক প্রভাব বিস্তার করে, যা বাংলাদেশের সমাজ ব্যবস্থায় জ্ঞাতিসম্পর্কের গুরুত্বকেই ফুটিয়ে তোলে।"
        }
      ]
    },
    {
      "number": "5",
      "uddipok": "ঘটনা-১: রহিম মিয়া চার কন্যা সন্তানের জনক। পুত্র সন্তান লাভের আশায় তিনি আবার বিয়ে করেন। ঘটনা-২: মতিন সাহেবের স্ত্রী সন্তান জন্মদানকালে প্রসবকালীন নানা জটিলতায় মারা যান। নবজাতক সন্তানের কথা ভেবে তিনি মৃত স্ত্রীর ছোট বোনকে বিয়ে করেন।",
      "tag": "",
      "sub_questions": [
        {
          "label": "ক",
          "question": "মাতৃতান্ত্রিক পরিবার কী?",
          "explanation": "যে পরিবারে কর্তৃত্ব নারীর হাতে ন্যস্ত থাকে তাকে মাতৃতান্ত্রিক পরিবার বলে।"
        },
        {
          "label": "খ",
          "question": "যৌথপরিবার ভাঙনে নগরায়ণকে দায়ী করা হয় কেন? বুঝিয়ে লেখো।",
          "explanation": "যৌথ পরিবার ব্যবস্থা ভেঙে যাওয়ার সাথে নগরায়ণ ওতপ্রোতভাবে জড়িত। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা ভেঙে একক পরিবার গঠনের হার বৃদ্ধি পাচ্ছে।"
        },
        {
          "label": "গ",
          "question": "ঘটনা-১-এ উল্লেখিত বিবাহটি কাঠামোগত দিক থেকে কোন ধরনকে নির্দেশ করছে? ব্যাখ্যা করো।",
          "explanation": "ঘটনা-১-এ উল্লেখিত বিবাহটি কাঠামোগত দিক থেকে বহু-স্ত্রী বিবাহকে নির্দেশ করছে। পাত্র-পাত্রীর সংখ্যার ভিত্তিতে বিবাহ তিন প্রকার। যথা- একক বিবাহ, বহু বিবাহ ও গোষ্ঠীগত বিবাহ। আর বহুবিবাহের একটি ধরন হচ্ছে বহু-স্ত্রী বিবাহ। একজন পুরুষের সাথে একাধিক নারীর বিবাহকে বহু-স্ত্রী বিবাহ বলে। মুসলিম সমাজে এ ধরনের বিবাহ প্রথা চালু রয়েছে। উদ্দীপকের ঘটনা-১ এ দেখা যায়, চার কন্যার জনক রহিম মিয়া পুত্র সন্তান লাভের আশায় আবার বিয়ে করেন। অর্থাৎ একটি স্ত্রী থাকা সত্ত্বেও তিনি আরেকটি বিবাহ করেছেন। এখানে যেহেতু একজন পুরুষের সাথে একাধিক নারীর বিবাহ হয়েছে সেহেতু বলা যায় ঘটনা-১ এর বিবাহটি হলো বহু-স্ত্রী বিবাহ।"
        },
        {
          "label": "ঘ",
          "question": "\"পারিবারিক সম্পর্ক টিকিয়ে রাখতে ঘটনা-২ এর বিবাহ রীতিটির বিশেষ ভূমিকা রয়েছে\"- বিশ্লেষণ করো।\"পারিবারিক সম্পর্ক টিকিয়ে রাখতে ঘটনা-২ এর বিবাহ রীতিটির বিশেষ ভূমিকা রয়েছে\"- বিশ্লেষণ করো।",
          "explanation": "পারিবারিক সম্পর্ক টিকিয়ে রাখতে ঘটনা-২ এর বিবাহ অর্থাৎ সরোরেট বিবাহ রীতিটির বিশেষ ভূমিকা রয়েছে মন্তব্যটি যথার্থ। কোনো ব্যক্তির স্ত্রী মারা যাওয়ার পর ওই ব্যক্তি তার মৃত স্ত্রীর বোনকে বিবাহ করলে তাকে সরোরেট বিবাহ বলে। সাধারণত যদি মৃত স্ত্রী কোনো সন্তান রেখে যান তখন এ ধরনের বিবাহ প্রথাটি পালন করা হয়। এ বিবাহ প্রথাটিকে শালিকা বিবাহ রীতিও বলা হয়। উদ্দীপকের ঘটনা-২ এ মতিন সাহেবের স্ত্রী প্রসবকালীন জটিলতায় মারা গেলে নবজাতক সন্তানের কথা ভেবে তিন মৃত স্ত্রীর ছোট বোনকে বিবাহ করেন। উপরের আলোচনায় বোঝা যায় যে, বিবাহটি সরোরেট বিবাহ। এ ধরনের বিবাহের বিভিন্ন সামাজিক গুরুত্ব বিদ্যমান। মৃত স্ত্রী যদি কোনো সন্তান রেখে যান তাহলে ওই সন্তানের সঠিক ভবিষ্যৎ নিশ্চিত করা যায়। এ বিবাহের ফলে দুই পরিবারের মধ্যকার পূর্ব স্থাপিত আত্মীয়তার সম্পর্ক অক্ষুণ্ণ থাকে। দুই পরিবারের মধ্যে আগে থেকে আত্মীয়তার বন্ধন থাকায় তাদের মধ্যে সমঝোতা ভালো হয়। অর্থাৎ স্ত্রীর মৃত্যুর পরপরই গোষ্ঠীদ্বয়ের মধ্যকার সম্পর্ক শেষ হয়ে যায় না বরং পারিবারিক ও গোষ্ঠীগত সংহতি বৃদ্ধি পায়। উপরের আলোচনা থেকে বোঝা যায়, সরোরেট বিবাহ পারিবারিক জ্ঞাতিসম্পর্ক অক্ষুণ্ণ, সন্তানের যত্ন, মানসিক শান্তি ইত্যাদি ক্ষেত্রে গুরুত্বপূর্ণ ভূমিকা পালন করে।্র"
        }
      ]
    },
    {
      "number": "6",
      "uddipok": "দৃশ্যপট-১: ফয়েজ সাহেব প্রায়ই তার মেয়েকে দেখে অবাক হন। সে দেখতে অবিকল ফয়েজ সাহেবের মায়ের মতো। তার কথা বলার ভঙ্গি, গোছানো স্বভাব এবং মেধা সবকিছুতেই তিনি মিল খুঁজে পান। দৃশ্যপট-২: ঢাকা কলেজের সমাজবিজ্ঞান বিভাগের শিক্ষার্থীদের একটি দল শিক্ষা ভ্রমণের উদ্দেশ্যে বাংলাদেশের 'ক' অঞ্চলে যায়। তারা পর্যবেক্ষণ করে, এলাকার অধিকাংশ ঘর গোলপাতায় ছাওয়া এবং জীবিকার প্রধান উপায় মাছ ধরা ও মধু সংগ্রহ।",
      "tag": "",
      "sub_questions": [
        {
          "label": "ক",
          "question": "সমাজজীবনে প্রভাব বিস্তারকারী প্রধান উপাদান কয়টি?",
          "explanation": "সমাজজীবনে প্রভাব বিস্তারকারী প্রধান উপাদান চারটি। যথা- ভৌগোলিক, জৈবিক, সাংস্কৃতিক ও সামাজিক।"
        },
        {
          "label": "খ",
          "question": "প্রাকৃতিক পরিবেশ অপরাধ প্রবণতাকে প্রভাবিত করে।'- বুঝিয়ে বলো।",
          "explanation": "প্রাকৃতিক পরিবেশের বিভিন্নতা অপরাধ প্রবণতার পিছনে কাজ করে বলে ভৌগোলিক উপাদানকে অপরাধ প্রবণতার জন্য দায়ী করা হয়। অপরাধ প্রবণতা বৃদ্ধির পেছনে ভৌগোলিক উপাদানকে দায়ী করা হয়। সমতল ভূমি, নিচু ভূমি এবং পাহাড়ি অঞ্চল মূলত ভৌগোলিক পরিবেশের বিভিন্নতাকে নির্দেশ করে। যদিও সব ভৌগোলিক পরিবেশেই অপরাধ সংগঠিত হয়ে থাকে তথাপি অঞ্চলভেদে অপরাধের প্রকৃতি, ধরন এবং মাত্রার মধ্যে উল্লেখযোগ্য পার্থক্য পরিলক্ষিত হয়।"
        },
        {
          "label": "গ",
          "question": "দৃশ্যপট-১-এ সমাজজীবনে প্রভাব বিস্তারকারী কোন উপাদানের প্রভাব লক্ষ করা যায়? ব্যাখ্যা করো।",
          "explanation": "দৃশ্যপট-১-এ সমাজজীবনে প্রভাব বিস্তারকারী বংশগতি উপাদানের প্রভাব লক্ষ করা যায়। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। বংশগতি মানুষের দৈহিক আকার ও গঠনে প্রকাশ পায়। বিভিন্ন গোত্র বা বর্ণভেদ তার সাক্ষ্য বহন করে। জীববিজ্ঞানীদের মতে, বংশগত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এ জন্যই দেখা যায়, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানুষ বংশ পরম্পরায় লাভ করে থাকে। আবার, মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে, যা স্পষ্টত বংশগত। চোখের রঙ, রক্তের বিভাগ, আঙ্গুলের ছাপ প্রভৃতি বংশগতির উপাদান সব পরিবেশে একই থাকে। উদ্দীপকের দৃশ্যপট-১ এ বলা হয়েছে, ফয়েজ সাহেব প্রায়ই তার মেয়েক দেখে অবাক হন। সে দেখতে অবিকল ফয়েজ সাহেবের মায়ের মতো। এমনকি তার কথা বলার ভঙ্গি, গোছানো স্বভাব এবং মেধায়ও তিনি মিল খুঁজে পান। উপরের আলোচনার সাথে তুলনা করলে বোঝা যায়, এগুলো বংশগতি উপাদানের প্রভাবকে নির্দেশ করে।"
        },
        {
          "label": "ঘ",
          "question": "দৃশ্যপট-২-এ বর্ণিত উপাদানটি সমাজজীবনে সবচেয়ে বেশি প্রভাব ফেলে- যুক্তি দিয়ে বোঝাও।",
          "explanation": "দৃশ্যপট-২-এ বর্ণিত উপাদান তথা ভৌগোলিক উপাদানটি সমাজজীবনে সবচেয়ে বেশি প্রভাব ফেলে- মন্তব্যটি যুক্তিযুক্ত। জনসংখ্যার ঘনত্ব ও সভ্যতার উত্থান নির্ভর করে জলবায়ু ও আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া, ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্য দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। একইভাবে উদ্দীপকের 'ক' অঞ্চলের মানুষের জীবিকার প্রধান উপায় মাছ ধরা ও মধু সংগ্রহ করা হওয়ার কারণ তাদের ভৌগোলিক পরিবেশ। পোশাক-পরিচ্ছদও ভৌগোলিক পরিবেশ দ্বারা নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলিক পরিবেশভেদে ঘরবাড়ির ধরন তথা আবাসন ব্যবস্থাও ভিন্ন হয়। যেমন- শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। ভৌগোলিক পরিবেশের সাথে মিল রেখেই দৃশ্যপট-২ এ ঢাকা কলেজের শিক্ষার্থীদের পর্যবেক্ষণকৃত 'ক' অঞ্চলের ঘর গোলপাতায় ছাওয়া। আবার বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক আকৃতির দিক থেকে সব, মানুষ এক নয়। সাধারণত শীতপ্রধান অঞ্চলের মানুষ শ্বেতবর্ণের এবং গ্রীষ্মপ্রধান অঞ্চলের মানুষ কৃষ্ণবর্ণের হয়ে থাকে। উপরের আলোচনার পরিপ্রেক্ষিতে বলা যায়, সমাজজীবনে ভৌগোলিক পরিবেশের প্রভাব অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "কিশোর বয়সে স্বপন তার মা-বাবার সাথে হলে গিয়ে 'আমার বন্ধু রাশেদ' সিনেমাটি দেখে। মুক্তিযুদ্ধভিত্তিক এই সিনেমাটি তার মনকে গভীরভাবে স্পর্শ করে। সে মনে মনে সিদ্ধান্ত নেয়, লাখো শহিদের প্রাণের বিনিময়ে গড়া এ দেশের ক্ষতি হয় এমন কাজ সে কোনোদিন করবে না।",
      "tag": "",
      "sub_questions": [
        {
          "label": "ক",
          "question": "Human Society' গ্রন্থটির লেখক কে?",
          "explanation": "'Human Society' গ্রন্থটির লেখক আমেরিকান সমাজবিজ্ঞানী কিংসলে ডেভিস।"
        },
        {
          "label": "খ",
          "question": "\"সামাজিকীকরণ একটি জীবনব্যাপী প্রক্রিয়া\"- বুঝিয়ে বলো।",
          "explanation": "সামাজিকীকরণ এমন একটি প্রক্রিয়া, যা জন্ম থেকে শুরু হয়ে মৃত্যু পর্যন্ত চলতে থাকে। সামাজিকীকরণ প্রক্রিয়ার মাধ্যমে একজন মানব শিশু ক্রমেই সামাজিক মানুষে পরিণত হয়। সামাজিকীকরণ হচ্ছে একটি জীবনব্যাপী প্রক্রিয়া। কেননা, জন্মের পর থেকে মৃত্যু পর্যন্ত বিভিন্ন বাহন ও প্রক্রিয়ার মাধ্যমে শিশুর সামাজিকীকরণ হয়ে থাকে। এক্ষেত্রে পরিবার, শিক্ষাপ্রতিষ্ঠান, ধর্মীয়প্রতিষ্ঠান ও সঙ্গীদল শিশুর সামাজিকীকরণে গুরুত্বপূর্ণ ভূমিকা পালন করে। যেহেতু এটি একটি চলমান প্রক্রিয়া তাই সামাজিকীকরণকে একটি জীবনব্যাপী প্রক্রিয়া হিসেবে আখ্যায়িত করা হয়।"
        },
        {
          "label": "গ",
          "question": "উদ্দীপকে সামাজিকীকরণের কোন মাধ্যমটির উপস্থিতি লক্ষ করা যাচ্ছে? ব্যাখ্যা করো।",
          "explanation": "উদ্দীপকে সামাজিকীকরণের বাহন গণমাধ্যমের অন্তর্ভুক্ত চলচ্চিত্র মাধ্যমটিকে ইঙ্গিত করা হয়েছে। চলচ্চিত্র সামাজিকীকরণের বাহন হিসেবে গুরুত্বপূর্ণ ভূমিকা পালন করতে পারে, যদি তা শুধু বিনোদনধর্মী না হয়ে আদর্শ ও বাস্তবধর্মী শিক্ষামূলক চলচ্চিত্র হয়। এ ধরনের চলচ্চিত্র জনগণের ব্যক্তিত্বপূর্ণ মনোভাব গঠনের ক্ষেত্রে ভূমিকা রাখে যেমনটি স্বপনের ক্ষেত্রে ঘটেছে। উদ্দীপকের স্বপন তার বাবার সাথে সিনেমা হলে গিয়ে 'আমার বন্ধু রাশেদ' সিনেমাটি দেখলে তার মনে গভীর রেখাপাত করে। ফলে সে সিদ্ধান্ত, নেয় দেশের ক্ষতি হয় এমন কাজ করবে না। এ চলচ্চিত্রের বিষয়টি রাশেদের সামাজিকীকরণে ভূমিকা রেখেছে। তাই বলা যায়, উদ্দীপকে সামাজিকীকরণের অন্যতম মাধ্যম গণমাধ্যমের আওতাভুক্ত চলচ্চিত্রের ইঙ্গিত রয়েছে।"
        },
        {
          "label": "ঘ",
          "question": "উদ্দীপকে উল্লেখিত মাধ্যমটি বর্তমানে সামাজিকীকরণে নেতিবাচক ভূমিকাও পালন করছে- তুমি কি একমত? উত্তরের সপক্ষে যুক্তি দাও।",
          "explanation": "উদ্দীপকে উল্লেখিত মাধ্যমটি অর্থাৎ গণমাধ্যম বর্তমানে সামাজিকীকরণে নেতিবাচক ভূমিকাও পালন করছে- মন্তব্যটির সাথে আমি একমত। সামাজিকীকরণে গণমাধ্যমের প্রভাব অত্যন্ত শক্তিশালী। গণমাধ্যম বলতে মূলত ইলেকট্রনিক ও প্রিন্ট মিডিয়াকে বোঝায়, যার সাহায্যে আমরা দেশ- বিদেশের বিভিন্ন তথ্য পেয়ে থাকি। রেডিও, টেলিভিশন, সংবাদপত্র ম্যাগাজিন প্রভৃতি গণমাধ্যমের উল্লেখযোগ্য উদাহরণ। পরিবার, বিদ্যালয়, সঙ্গীদল প্রভৃতি মুখ্য মাধ্যমের পাশাপাশি গুরুত্বপূর্ণ গৌণ মাধ্যম হিসেবে ব্যক্তির জীবনে গণমাধ্যম সুদূরপ্রসারী ভূমিকা পালন করে। সামাজিকীকরণে গণমাধ্যম ইতিবাচক ভূমিকা রাখলেও এর কতিপর্য নেতিবাচক প্রভাবও বিদ্যমান। যেমন- আকাশ সংস্কৃতির প্রভাবে এখন শিশু-কিশোরদের মনোজগতে ব্যাপক পরিবর্তন এসেছে। গণমাধ্যমে দেখা বিভিন্ন নাটক, চলচ্চিত্র, কার্টুন, রিয়েলিটি শো প্রভৃতির নেতিবাচক চরিত্রগুলো দ্বারা তারা বিভিন্নভাবে প্রভাবিত হচ্ছে। আবার অনেকক্ষেত্রে শিশু-কিশোররা মাতৃভাষার পরিবর্তে কাটুন বা সিরিয়াল দেখে শেখা বিদেশি ভাষায় কথা বলে এবং বিদেশি সংস্কৃতি অনুসরণ করে। পরিশেষে বলা যায়, গণমাধ্যমই সমাজকে সময়ের সাথে তাল মিলিয়ে চলতে সহায়তা করে। তবে এর অনিয়ন্ত্রিত ব্যবহার সামাজিকীকরণে নেতিবাচক প্রভাব ফেলতে পারে।"
        }
      ]
    },
    {
      "number": "8",
      "uddipok": "'ক' ও 'খ' বন্ধু। পেশায় 'ক' প্রান্তিক কৃষক এবং 'খ' কুমোর। 'খ'-এর ছেলে পৈত্রিক পেশায় নিয়োজিত। কিন্তু 'ক'-এর ছেলে সরকারি চাকরিজীবী। 'ক' তার ছেলেকে গ্রামের চেয়ারম্যানের মেয়ের সাথে বিয়ে দেন।",
      "tag": "",
      "sub_questions": [
        {
          "label": "ক",
          "question": "এস্টেট কী?",
          "explanation": "এস্টেট হচ্ছে মধ্যযুগে ইউরোপীয় সমাজে প্রচলিত ভূমিভিত্তিক সামাজিক স্তরবিন্যাস প্রথা।"
        },
        {
          "label": "খ",
          "question": "\"সামাজিক স্তরবিন্যাস সর্বজনীন\"- ব্যাখ্যা করো।",
          "explanation": "সামাজিক স্তরবিন্যাস চিরন্তন ও সর্বজনীন। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। আদিম মানুষের জীবনেও দলপতির প্রভাব প্রতিপত্তি ছিল। তাই স্তরমুক্ত সমাজ কল্পনাতীত। কালের বিবর্তনে সামাজিক স্তরবিন্যাস ধারায় পরিবর্তন ঘটেছে, কিন্তু কখনোই এ ব্যবস্থা বিলুপ্ত হয়নি। তাই বলা হয়, সামাজিক স্তরবিন্যাস সর্বজনীন।"
        },
        {
          "label": "গ",
          "question": "'খ'-এর সামাজিক অবস্থান সামাজিক স্তরবিন্যাসের কোন প্রকরণের অন্তর্ভুক্ত? ব্যাখ্যা করো।",
          "explanation": "'খ'-এর সামাজিক অবস্থান সামাজিক স্তরবিন্যাসের 'জাতিবর্ণ' প্রকরণের অন্তর্ভুক্ত। জাতিবর্ণ হচ্ছে সামাজিক স্তরবিন্যাসের এমন একটি ধরন, যাতে ধর্মীয় ও সামাজিক স্বীকৃতির ভিত্তিতে বিভাজিত। প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছে করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য ধর্ম বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। পেশা ও কর্ম অনুযায়ী সামাজিক শ্রেণি ও মর্যাদা নির্ধারিত হয়ে থাকে। উদ্দীপকে দেখা যায়, 'খ' পেশায় একজন কুমোর। 'খ'-এর ছেলে পৈত্রিক পেশায় নিয়োজিত, যা জাতিবর্ণ প্রথাকে নির্দেশ করে। কেননা জাতিবর্ণ প্রথার নিয়ম অনুসারে পিতার পেশা অনুযায়ী পুত্রের পেশা নির্ধারিত হয়।"
        },
        {
          "label": "ঘ",
          "question": "'খ'-এর সামাজিক গতিশীলতা 'ক'-এর তুলনায় স্থিতিশীল- তুমি কি এ বক্তব্যের সাথে একমত? ব্যাখ্যা করো।",
          "explanation": "খ'-এর সামাজিক গতিশীলতা 'ক'-এর তুলনায় স্থিতিশীল- মন্তব্যটির সাথে আমি একমত। কেননা 'ক' ও 'খ'-এর সামাজিক অবস্থান যথাক্রমে 'সামাজিক শ্রেণি' ও 'জাতিবর্ণ' দ্বারা নির্ধারিত। সমাজের সদস্যদের আয়, মর্যাদা, শিক্ষা, প্রতিপত্তি ও ক্ষমতার ভিত্তিতে ব্যক্তির যে সামাজিক অবস্থান, তা-ই মর্যাদা। সমাজের মানুষের কাছে কোনো ব্যক্তির অবস্থান কেমন সেটাই তার মর্যাদা। সমাজবিজ্ঞানীদের মতে, সমাজে শুধু অর্থনীতির ভিত্তিতেই শ্রেণি আছে তা নয়, 'বরং মানসিকতা, বিবেক, মননশীলতা ইত্যাদির ভিত্তিতেও শ্রেণি আছে। সামাজিক মর্যাদা অর্জনযোগ্য অবস্থান। ব্যক্তি তার কর্মের দ্বারা সমাজের সর্বোচ্চ মর্যাদার অবস্থানে নিজেকে উন্নীত করতে পারেন। এক্ষেত্রে ব্যক্তি অতীতে কোন সামাজিক শ্রেণি বা অবস্থানে ছিল, সেটা তেমন গুরুত্বপূর্ণ নয়। অর্থাৎ শ্রেণি আপেক্ষিকভাবে মুক্ত বলে ব্যক্তি এটি অর্জন বা বিদ্যমান শ্রেণির পরিবর্তন করতে পারে। যা শ্রেণির গতিশীলতাকে নির্দেশ করে। উদ্দীপকের 'ক' কৃষক হলেও তার ছেলে সরকারি চাকুরিজীবী। অর্থাৎ 'ক' এর ছেলে নিজ যোগ্যতায় সমাজে তার শ্রেণিগত অবস্থান পরিবর্তন করেছে। অন্যদিকে 'খ'-এর অবস্থান জাতিবর্ণ প্রথা দ্বারা নির্ধারিত। জাতিবর্ণের অন্যতম পালনীয় শর্ত হলো জন্মসূত্রে প্রাপ্ত একই ঐতিহ্যবাহী পেশায় নিয়োজিত থাকতে হয়। ফলে ব্যক্তির যতই বুদ্ধিবৃত্তিগত দক্ষতা - থাকা সত্ত্বেও সে তার সামাজিক অবস্থানের পরিবর্তন ঘটাতে পারে না। ফলে ব্যক্তির সামাজিক অবস্থানে স্থিতিশীলতা বিরাজ করে, যা উদ্দীপকের 'খ'-এর পুত্রের ক্ষেত্রেও পরিলক্ষিত হয়। উপরের আলোচনার ভিত্তিতে বলা যায়, 'ক' চাইলেই তার সামাজিক অবস্থানের পরিবর্তন ঘটাতে পারে। কিন্তু 'খ'-এর সামাজিক অবস্থানের পরিবর্তন সম্ভব নয়। তাই বলা যায়, 'খ'-এর সামাজিক গতিশীলতা 'ক'- এর তুলনায় স্থিতিশীল।"
        }
      ]
    },
    {
      "number": "9",
      "uddipok": "ঘটনা-১: শিমুলতলী এলাকার জনগণের দীর্ঘদিনের দাবি ছিল মূল সড়কটি সংস্কার করা। দাবির মুখে সরকার যে বরাদ্দ দেন তার দুই- তৃতীয়াংশ এই প্রকল্প পরিচালক আত্মসাৎ করেন। কাগজপত্রে কোনো ফাঁক-ফোকর না থাকায় তিনি ধরাছোঁয়ার বাইরে থাকেন। ঘটনা-২: মারুফ প্রায়ই তার বন্ধুবান্ধবসহ মাদক গ্রহণ করে।",
      "tag": "",
      "sub_questions": [
        {
          "label": "ক",
          "question": "বিচ্যুতি কী?",
          "explanation": "সমাজের কাঙ্ক্ষিত আচরণের পরিপন্থি আচরণই বিচ্যুতি।"
        },
        {
          "label": "খ",
          "question": "\"সব অপরাধ বিচ্যুতি কিন্তু সব বিচ্যুতি অপরাধ নয়\"- বুঝিয়ে বলো।",
          "explanation": "অপরাধের মধ্যে বিচ্যুতি নিহিত থাকে বলে সকল অপরাধই বিচ্যুতি। পক্ষান্তরে বিচ্যুতির মধ্যে অপরাধ নিহিত থাকে না বলে সকল বিচ্যুতিই অপরাধ নয়। সমাজস্বীকৃত আচরণের পরিপন্থি যেকোনো আচরণই বিচ্যুতি, আর ঐ বিচ্যুতিমূলক আচরণ যখন আইনের চোখে শাস্তিযোগ্য হয় কেবল তখনই তা অপরাধ হিসেবে গণ্য হয়। যেমন- একজন বখাটে কিশোর যদি ধূমপান করে, তখন তা বিচ্যুতিমূলক আচরণ, অপরাধ নয়। কিন্তু যদি সে ইভটিজিং বা ছিনতাইয়ে লিপ্ত হয় তাহলে তা বিচ্যুতির পাশাপাশি অপরাধ হিসেবে গণ্য হবে। এজন্যই বলা হয়, সকল অপরাধই বিচ্যুতি, সকল বিচ্যুতি অপরাধ নয়।"
        },
        {
          "label": "গ",
          "question": "ঘটনা-১-এ উল্লেখিত পরিস্থিতি কোন ধরনের অপরাধকে নির্দেশ করে? ব্যাখ্যা করো।",
          "explanation": "ঘটনা-১ এ উল্লেখিত পরিস্থিতি ভদ্রবেশী অপরাধকে নির্দেশ করে। 'ভদ্রবেশী অপরাধ' বলতে এমন অপরাধকে বোঝায় যেগুলো সমাজের উচ্চপদস্থ ও মর্যাদাসম্পন্ন লোকজন নিজের অবস্থানকে ব্যবহার করে সংঘটিত করে। এর উদাহরণ হচ্ছে ট্রেডমার্ক নকল করা, আয়কর ফাঁকি দেওয়া, জালিয়াতি করা, কপিরাইট ভঙ্গ করা ইত্যাদি। মোটকথা সমাজে প্রতিষ্ঠিত ব্যক্তি তাদের পেশাগত কাজের প্রক্রিয়ায় আইনের চোখকে ফাঁকি দিয়ে যেসব অপরাধ করে থাকে, সেসব অপরাধকেই ভদ্রবেশী অপরাধ বলে। উদ্দীপকের ঘটনা-১ এ দেখা যায়, শিমুলতলী এলাকার মূল সড়ক সংস্কারে সরকারি বরাদ্দের দুই-তৃতীয়াংশ প্রকল্প পরিচালক আত্মসাৎ করেন যা একটি শাস্তিমূলক অপরাধ। অথচ কাগজপত্রে কোনো ফাঁক- ফোকর না থাকায় তিনি ধরাছোঁয়ার বাইরে থাকেন। অর্থাৎ তিনি আইনের চোখকে ফাঁকি দিয়ে উক্ত অপরাধমূলক কর্মকাণ্ড ঘটিয়েছেন। সুতরাং এটি একটি ভদ্রবেশী অপরাধ।"
        },
        {
          "label": "ঘ",
          "question": "ঘটনা-২-এ উল্লেখিত পরিস্থিতি অন্যান্য অপরাধের জন্মদাতা- তুমি কি একমত? সপক্ষে যুক্তি দাও।",
          "explanation": "ঘটনা-২-এ উল্লেখিত পরিস্থিতি অর্থাৎ মাদকাসক্তি অন্যান্য অপরাধের জন্মদাতা- বক্তব্যটির সাথে আমি একমত। মাদকাসক্তি বলতে এমন ক্ষতিকারক দ্রব্যসামগ্রী ব্যবহারকে বোঝায়, যা ব্যক্তির মানসিক ও ব্যবহারিক আচরণকে প্রভাবিত করে এবং ঐ দ্রব্যসামগ্রীর ওপর ব্যক্তি আসক্ত হয়ে পড়ে। উদ্দীপকের ঘটনা-২-এ মারুফ ও তার বন্ধুদের মাদক গ্রহণ মাদকাসক্তিকে নির্দেশ করে কোনো একক কারণে সমাজে অপরাধ সংঘটিত হয় না। বরং অপরাধের পিছনে নানাবিধ আর্থ-সামাজিক, রাজনৈতিক ও সাংস্কৃতিক কারণ বিদ্যমান থাকে। এসব কারণের মধ্যে মাদকাসক্তি অন্যতম। মাদকদ্রব্য ক্রয়ের অর্থসংস্থান করতে গিয়ে একজন মাদকাসক্ত ব্যক্তি চুরি, ডাকাতি, ছিনতাই খুন, রাহাজানি ইত্যাদি অপরাধের সাথে জড়িত হয়ে পড়ে। সেই সাথে নানা অসামাজিক কার্যকলাপ যেমন- ব্যাভিচার, রাহাজানি, ধর্ষণে লিপ্ত হয়। শুধু তাই নয়, মাদকাসক্তি সংঘবদ্ধ অপরাধের জন্ম দেয়। সাধারণত মাদকাসক্তরাই মাদক ব্যবসায় জড়িয়ে পড়ে। মাদকদ্রব্য ক্রয়-বিক্রয় ও ব্যবহার যেহেতু দেশীয় এবং আন্তর্জাতিক আইনে নিষিদ্ধ, তাই এটা চোরাইপথে পাচার হয়ে থাকে। ফলে দেশে সংঘবদ্ধ অপরাধীদের চক্র গড়ে ওঠে। উপরের আলোচনার প্রেক্ষিতে বলা যায়, সমাজে এমন কিছু বিচ্যুতি রয়েছে যা ধারাবাহিকভাবে বিভিন্ন অপরাধের জন্ম দেয়। মাদকাসক্তিও তেমনই একটি আচরণ, যা ব্যক্তিকে ধীরে ধীরে অন্যান্য অপরাধে আকৃষ্ট করে।"
        }
      ]
    },
    {
      "number": "10",
      "uddipok": "",
      "tag": "",
      "sub_questions": [
        {
          "label": "ক",
          "question": "সামাজিকীকরণ কী?",
          "explanation": "যে প্রক্রিয়ার মাধ্যমে একজন মানুষ পূর্ণাঙ্গ সামাজিক মানুষে পরিণত হয় তাই সামাজিকীকরণ।"
        },
        {
          "label": "খ",
          "question": "'বৃদ্ধাশ্রম' পরিবারের কোন ধরনের কাজের পরিবর্তন? বুঝিয়ে লেখো।",
          "explanation": "'বৃদ্ধাশ্রম' পরিবারের 'নিরাপত্তা বা রক্ষণাবেক্ষণমূলক' কাজের পরিবর্তন। পরিবার শিশুদের রক্ষণাবেক্ষণ ও পরিচর্যায় গুরুত্বপূর্ণ ভূমিকা পালন করে। যেমন- শিশু কোনো রকম ভয়-ভীতি, বিপদ-আপদ, অসুস্থতা, দুর্ঘটনায় পতিত হলে পরিবারই তাকে রক্ষা এবং নিরাপত্তা বিধান করে। একইভাবে পরিবারের বয়স্ক সদস্যদের রক্ষণাবেক্ষণ করাও পরিবারের অন্যতম গুরুত্বপূর্ণ দায়িত্ব। কেননা বার্ধক্য হলো ব্যক্তির দ্বিতীয় শৈশব যখন পরিবারই তাকে দেখাশোনা করে। আর বয়স্ক ব্যক্তিদেরকে বৃদ্ধাশ্রমে প্রেরণ করলে তার রক্ষণাবেক্ষণের দায়িত্ব পরিবারের পরিবর্তে বৃদ্ধাশ্রমের ওপর বর্তায়। এ থেকে বোঝা যায়, বৃদ্ধাশ্রম হলো পরিবারের রক্ষণাবেক্ষণমূলক কাজের পরিবর্তন।"
        },
        {
          "label": "গ",
          "question": "চিত্র-ক-এ সামাজিকীকরণের কোন বাহনটি প্রতিফলিত হয়েছে? ব্যাখ্যা করো।",
          "explanation": "চিত্র-ক-এ সামাজিকীকরণের ধর্মীয় প্রতিষ্ঠান বাহনটি প্রতিফলিত, হয়েছে। জন্মের পর থেকেই একজন মানুষ নিজ ধর্ম দ্বারা প্রভাবিত হয়। শিশু পরিবারের সদস্যদের কাছ থেকেই প্রথম নিজ ধর্মীয় আচার-অনুষ্ঠানের সাথে পরিচিত হয়। শিশু পিতামাতা ও পরিবারের অন্য সদস্যদের মসজিদ, মন্দির কিংবা প্যাগোডায় যেতে ও ধর্মীয় আচার-অনুষ্ঠানগুলো পালন করতে দেখে। এতে শিশু ধীরে ধীরে নিজ ধর্মীয় রীতিনীতিগুলো শিখে নেয়। আর ধর্মীয় অনুশাসন মেনে চলার মধ্য দিয়ে মানুষের মধ্যে সত্যবাদিতা, সততা, ন্যায়পরায়ণতা, পরোপকারিতা, মাদকমুক্ত জীবনযাপন ইত্যাদি নৈতিক গুণাবলি অর্জিত হয়। আবার সমাজে ব্যক্তির নৈতিকতার মানদণ্ড কী হবে তাও ধর্ম নির্দেশ করে। ধর্ম মানুষকে মন্দ পথ বা মন্দ অভ্যাস পরিহার করে সৎপথে চলার নির্দেশ দেয়। ধর্ম ব্যক্তিকে আচরণে সৎ ও ন্যায়পরায়ণ হতেও শিক্ষা দেয়। সেই সাথে ধর্ম ভালো কাজের পুরস্কার এবং খারাপ কাজের শাস্তি সম্পর্কেও মানুষকে অবহিত করে। ধর্ম প্রদত্ত এ জ্ঞান মানুষকে ভালো কাজে উৎসাহ এবং খারাপ কাজে নিরুৎসাহিত করে। এভাবেই ধর্ম ব্যক্তির সামাজিকীকরণে গুরুত্বপূর্ণ ভূমিকা রাখে। উদ্দীপকের চিত্র-ক-এ একটি মসজিদের ছবি দেওয়া হয়েছে। এটি মুসলমানদের ধর্মীয় উপাসনালয়। ধর্ম ও ধর্মীয় প্রতিষ্ঠান মানুষের সমগ্র জীবনকে প্রভাবিত করে এবং সুষ্ঠু ও সুন্দর জীবন প্রদান করে। সুতরাং এটি স্পষ্ট যে, চিত্র-ক-এ সামাজিকীকরণের ধর্মীয় প্রতিষ্ঠান বাহনটি নির্দেশিত হয়েছে।"
        },
        {
          "label": "ঘ",
          "question": "চিত্র-ক ও চিত্র-খ-এ উল্লেখিত সামাজিকীকরণের বাহনগুলোর গুরুত্ব দিন দিন হ্রাস পাচ্ছে- তুমি কি একমত? যুক্তি দিয়ে বোঝাও।",
          "explanation": "চিত্র-ক ও খ-এ উল্লেখিত সামাজিকীকরণের বাহনগুলো অর্থাৎ 'ধর্মীয় প্রতিষ্ঠান' ও 'সঙ্গীদল' এর গুরুত্ব দিন দিন হ্রাস পাচ্ছে- মন্তব্যটির সাথে আমি একমত। সঙ্গীদল বা খেলার সাথির সাথে পারস্পরিক মিথস্ক্রিয়ার মাধ্যমে শিশুরা বিভিন্ন সামাজিক গুণাবলি আয়ত্ত করে। শিশু খেলার সাথিদের সাথে মেলামেশা, করলে তার মধ্যে সহনশীলতা, নেতৃত্বদানের গুণাবলি, মূল্যবোধের প্রতি সংবেদনশীলতা, নেতৃত্বদানের গুণাবলি, মূল্যবোধের প্রতি সংবেদনশীলতা, স্বাবলম্বী হওয়া প্রভৃতি গুণের পরিস্ফুটন ঘটে। উদ্দীপকে চিত্র-খ-এ দেখা যায়, সমবয়সী কিছু কিশোর একসাথে খেলাধূলা করছে, যা সামাজিকীকরণের সঙ্গীদল বাহনকেই ইঙ্গিত করে। কিন্তু বর্তমানে নগরায়ণ, খেলার মাঠের স্বল্পতা, আকাশ সংস্কৃতির প্রভাব ইত্যাদি কারণে এ বাহনের গুরুত্ব কিছুটা হ্রাস পেয়েছে। যেমন- শহরে খেলার মাঠের স্বল্পতা থাকায় শিশুদের খেলার সাথির সাথে মিথস্ক্রিয়া হয় খুবই কম। ফলে শহরে শিশুদের সামাজিকীকরণে সঙ্গীদলের চেয়ে পরিবারের গুরুত্বই অধিক। অন্যদিকে চিত্র-ক-এ ধর্মীয় প্রতিষ্ঠানের উল্লেখ রয়েছে। এটি দ্বারা শিশুর সামাজিকীকরণ প্রত্যক্ষ বা পরোক্ষভাবে প্রভাবিত হয়। পারিবারিক পরিবেশ এক্ষেত্রে বড় ভূমিকা পালন করে। আগে যৌথ পরিবার ব্যবস্থায় ধর্মীয় নানা আচার-অনুষ্ঠান যথাযথভাবে পালিত হতো, যা শিশুর ব্যক্তিত্ব ও মূল্যবোধ বিকাশে সহায়ক ভূমিকা পালন করতো। মূলত সত্যবাদিতা, ন্যায়নিষ্ঠতা, সততা প্রভৃতি গুণাবলি ধর্মীয় অনুভূতি ও আচার-অনুষ্ঠানের মাধ্যমে রপ্ত করা হয়। ইদানীং একক পরিবারের ব্যস্ততার মধ্যে ধর্মীয় আচার-আচরণ পালন অনেকটাই কমে গেছে। ফলে ধর্মীয় অনুভূতি ও জীবনধারা নিয়ে শিশুরা তেমনভাবে বেড়ে উঠছে না। তবুও বাংলাদেশের সামাজিক জীবনে ধর্মের প্রভাব এখনও বিশেষভাবে গুরুত্বপূর্ণ। পরিশেষে বলা যায়, সমাজের পরিবর্তনশীলতার প্রভাবে সামাজিকীকরণে ধর্মীয় প্রতিষ্ঠান ও সঙ্গীদলের গুরুত্ব কিছুটা হ্রাস পেলেও এগুলোর প্রয়োজন কখনো ফুরাবার নয়।"
        }
      ]
    },
    {
      "number": "11",
      "uddipok": "দৃশ্যপট-১: ২৫ মে, ২০০৯ সালে বাংলাদেশের দক্ষিণ পশ্চিমাংশে একটি ঘূর্ণিঝড় আঘাত হানে। একবছর পর দেখা যায় ঐ এলাকায় প্রায় ৭৩,০০০ কৃষক কর্মহীন হয়ে পড়ে। দারিদ্র্য, সামাজিক অস্থিতিশীলতা ব্যাপক হারে বৃদ্ধি পায়। আক্রান্ত অঞ্চলের মানুষের জীবযাত্রায় আমূল পরিবর্তন ঘটে। দৃশ্যপট-২: বাংলাদেশে বর্তমানে ইন্টারনেট ব্যবহারকারীর সংখ্যা ৯ কোটিরও অধিক। ব্যবসা-বাণিজ্য, যোগাযোগ, জ্ঞান-বিজ্ঞানের অভূতপূর্ব প্রসারে ইন্টারনেট বিস্ময়কর ভূমিকা রেখে চলছে। এসবের সাথে পাল্লা দিয়ে পরিবর্তিত হচ্ছে সমাজ সংস্কৃতির চিত্র।",
      "tag": "",
      "sub_questions": [
        {
          "label": "ক",
          "question": "বিবর্তন কী?",
          "explanation": "বিবর্তন হচ্ছে ধীরগতিতে সমাজের ক্রমাগত পরিবর্তন।"
        },
        {
          "label": "খ",
          "question": "\"প্রগতি হলো কাঙ্ক্ষিত পরিবর্তন\"- ব্যাখ্যা করো।",
          "explanation": "কোনো কাঙ্ক্ষিত লক্ষ্যের অভিমুখে অগ্রসর হওয়াকে প্রগতি বলে। প্রগতির ইংরেজি প্রতিশব্দ Progress; যার অর্থ হচ্ছে সামনে চলা। অর্থাৎ মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজ ব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তন করা যায় তবে সেটি প্রগতির রূপ লাভ করবে।"
        },
        {
          "label": "গ",
          "question": "দৃশ্যপট-১-এ সমাজ পরিবর্তনের কোন কারণটিকে নির্দেশ করা হয়েছে? ব্যাখ্যা করো।",
          "explanation": "দৃশ্যপট-১-এ সমাজ পরিবর্তনের প্রাকৃতিক বা ভৌগোলিক কারণটিকে নির্দেশ করা হয়েছে। সামাজিক পরিবর্তন বলতে সমাজকাঠামোর পরিবর্তনকে বোঝায়। ভৌগোলিক বা পরিবেশগত কারণ হলো সামাজিক পরিবর্তনের অন্যতম কারণ। প্রকৃতি তার আপন নিয়মে সর্বদা পরিবর্তনশীল। আর ভৌগোলিক অবস্থানগত কারণে সৃষ্ট বিভিন্ন প্রাকৃতিক পরিবর্তন সমাজ পরিবর্তনেও ব্যাপক প্রভাব ফেলে। প্রাকৃতিক দুর্যোগ, আবহাওয়া ও জলবায়ুগত পরিবর্তন প্রভৃতির প্রভাব মানবজীবনে অত্যন্ত গুরুত্বপূর্ণ। যেমন- নদী ভাঙনের ফলে অনেকে বসতবাড়ি বা ফসলের জমি হারিয়ে আর্থিকভাবে ক্ষতিগ্রস্ত হয় এবং তাদের সামাজিক অবস্থানের পরিবর্তন ঘটে। অনেকক্ষেত্রে বাস্তুহারা এসব মানুষ শহরে পাড়ি জমায় এবং বস্তিতে বসবাস শুরু করে। উদ্দীপকের দৃশ্যপট-১-এ বলা হয়েছে, ২৫ মে, ২০০৯ সালে বাংলাদেশের দক্ষিণ-পশ্চিমাংশে একটি ঘূর্ণিঝড়ের আঘাতের এক বছর পর প্রায় ৭৩,০০০ কৃষক কর্মহীন হয়ে পড়ে। দারিদ্র্য, সামাজিক অস্থিতিশীলতা বৃদ্ধি পায় বলে উক্ত অঞ্চলের মানুষের জীবনযাত্রায় আমূল পরিবর্তন ঘটে, যা ভৌগোলিক বা প্রাকৃতিক উপাদানের প্রভাবে সামাজিক পরিবর্তনের সাথে সাদৃশ্যপূর্ণ। কেননা ঘূর্ণিঝড় একটি প্রাকৃতিক দুর্যোগ। তাই বলা যায়, প্রাকৃতিক কারণে উক্ত অঞ্চলে সামাজিক পরিবর্তন ঘটেছে।"
        },
        {
          "label": "ঘ",
          "question": "দৃশ্যপট-২-এ নির্দেশিত কারণটি বাংলাদেশের সামাজিক পরিবর্তনে যে ভূমিকাগুলো রাখছে তার একটি তালিকা প্রস্তুত করো।",
          "explanation": "দৃশ্যপট-২-এ নির্দেশিত কারণ তথা তথ্য-প্রযুক্তিগত কারণটির বাংলাদেশের সামাজিক পরিবর্তনে বৈচিত্র্যময় ভূমিকা রয়েছে। সামাজিক পরিবর্তনের ক্ষেত্রে তথ্য প্রযুক্তিগত উপাদানের গুরুত্ব ও তাৎপর্য বিতর্কের উর্ধ্বে। তথ্য প্রযুক্তির প্রভাবে সমগ্র বিশ্ব আজ মানুষের হাতের মুঠোয়। মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করছে। এমনকি মানুষ ঘরে বসেই দেশের বাইরে যোগাযোগ রক্ষা করে চলছে। এই পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। দৃশ্যপট-২-এ বলা হয়েছে, বাংলাদেশে বর্তমানে ইন্টারনেট ব্যবহারকারীর সংখ্যা ৯ কোটিরও অধিক। এছাড়া বাণিজ্য যোগাযোগ জ্ঞান-বিজ্ঞানের প্রসারে ইন্টারনেট বিস্ময়কর ভূমিকা পালন করছে। যা উল্লিখিত আলোচনা অনুযায়ী সামাজিক পরিবর্তনে তথ্য প্রযুক্তির প্রভাবকে ইঙ্গিত করে। বাংলাদেশের সামাজিক পরিবর্তনে তথ্য প্রযুক্তি যেসব ভূমিকা রাখছে তার তালিকা নিম্নরূপ- ১. ইন্টারনেট ব্যবহারের ফলে যোগাযোগ ব্যবস্থায় আমূল পরিবর্তন এসেছে। ২. প্রযুক্তির ব্যবহারের ফলে দেশের শিক্ষা ব্যবস্থায় উন্নয়ন ঘটেছে। ৩. ই-কমার্সের ভিত্তিতে বিভিন্ন শিল্প ও বাণিজ্যিক প্রতিষ্ঠান বিশ্ববাজারে প্রবেশের ফলে দেশের অর্থনৈতিক উন্নতি ত্বরান্বিত হচ্ছে। ৪. তথ্য প্রযুক্তির বদৌলতে বৈদেশিক চিকিৎসা সেবা গ্রহণ করা সম্ভব হচ্ছে। ৫. বিভিন্ন সামাজিক যোগাযোগ মাধ্যমের ব্যবহার দেশের সাংস্কৃতিতে উল্লেখযোগ্য পরিবর্তন আনছে।"
        }
      ]
    }
  ]
}