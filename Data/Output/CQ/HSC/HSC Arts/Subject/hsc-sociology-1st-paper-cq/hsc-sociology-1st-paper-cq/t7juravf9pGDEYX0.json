{
  "title": "ঢাকা, দিনাজপুর, কুমিল্লা, চট্টগ্রাম, সিলেট, যশোর ২০১৭",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "\"উচু-নিচু শ্রোণীর ক্রমানুসারে সংগঠিত জনসংখ্যার মধ্যে বিদ্যমান বিভিন্নতাই সামাজিক স্তরবিন্যাস\" -উক্তিটি কার?",
          "explanation": "“উঁচু-নিচু শ্রেণির ক্রমানুসারে সংগঠিত জনসংখ্যার মধ্যে বিদ্যমান বিভিন্নতাই সামাজিক স্তরবিন্যাস \"- উক্তিটি রাশিয়ান বংশোদ্ভূত আমেরিকান সমাজবিজ্ঞানী পিতিরিম সরোকিনের।"
        },
        {
          "label": "খ",
          "question": "দাসপ্রথা বলতে কী বোঝ?",
          "explanation": "দাসপ্রথা বলতে এমন এক অসমতার সমাজব্যবস্থাকে বোঝার যেখানে কিছু লোক সম্পূর্ণ কিংবা আশিকভাবে অধিকারবিহীন। দাসপ্রথা পৃথিবীর প্রাচীন শ্রেণিভিত্তিক সমাজব্যবস্থা। দাসপ্রথার একমাত্র পরিচয় হলো দাসরা তার প্রভু বা মনিবের সম্পত্তি। সামাজিক ক্ষেত্রে দাসরা ঘৃণার পাত্র। দাসপ্রথা একটি অর্থনৈতিক সম্পর্ক নির্ভর সমাজব্যবস্থা। দাসপ্রথায় দাসদের ব্যক্তিগত ইচ্ছা-অনিচ্ছার কোনো মূল্য ছিল না ।"
        },
        {
          "label": "গ",
          "question": "উদ্দীপকে '?' চিহ্নিত স্থানে সামাজিক স্তরবিন্যাস প ইঙ্গিত পাওয়া যায় তার বৈশিষ্ট্য আলোচনা করে।",
          "explanation": "উদ্দীপকে চিহ্নিত '?' স্থানে সামাজিক স্তরবিন্যাসের যে প্রথার ইঙ্গিত দেওয়া হয়েছে তা হলো জাতিবর্ণ প্রথা। কেননা ব্রাহ্মণ, ক্ষত্রিয়, বৈশ্য, শুদ্র এগুলো হচ্ছে জাতিবর্ণ প্রথার প্রকারভেদ। জাতিবর্ণ প্রথার নানা বৈশিষ্ট্য বিদ্যমান। যেমন- প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছে করলেই এর সদস্যপদ পরিত্যাগ করতে পারে না। ধর্মের দিক থেকে জাতিবর্ণ অনেকটা কঠোর। জাতিবর্ণের কোনো সদস্য ধর্ম বহির্ভূত 'কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ হলো একটি অসাম্য ব্যবস্থা। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নিৰ্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। উদ্দীপকে উল্লেখিত ছকে ব্রাহ্মণ, ক্ষত্রিয়, বৈশ্য ও শুদ্র বিষয়গুলো উল্লেখ করা হয়েছে, যা উপরে আলোচিত জাতিবর্ণ, প্রথার চারটি প্রকার। তাই বলা যায়, 'উদ্দীপকের '?' চিহ্নিত স্থানে জাতিবর্ণ প্রথা বসবে।"
        },
        {
          "label": "ঘ",
          "question": "”আধুনিক সমাজে ভিন্ন ধরনের সামাজিক স্তরিবিন্যাস লক্ষণীয়”-ব্যাখ্যা করো।",
          "explanation": "আধুনিক সমাজে ভিন্ন ধরনের সামাজিক স্তরবিন্যাস লক্ষণীয় -বক্তব্যটি যথার্থ। আধুনিক সমাজে বর্ণপ্রথার ধারণা অনুপস্থিত। কেবল ঐতিহ্যবাহী ভারতীয় হিন্দু সমাজে এ ব্যবস্থা বিদ্যমান। আধুনিক সমাজ মূলত শ্রেণিভিত্তিক সমাজ। আধুনিক প্রতিটি সমাজে কমবেশি সামাজিক শ্রেণির ধারণা বিদ্যমান। সামাজিক শ্রেণি বলতে এমন একটি দল বা গোষ্ঠীকে বোঝায়, যারা মোটামুটি একই ধরনের জীবনযাপন করে, একই ধরনের সুযোগ-সুবিধা ভোগ করে। অর্থাৎ উৎপাদন কাজে যারা একই ধরনের ভূমিকা পালন করে ও যাদের আয় এবং জীবনযাপন প্রণালির মধ্যে একটা সামঞ্জস্য আছে, তারাই একেকটা শ্রেণি। কার্ল মাকর্স আধুনিক পুঁজিবাদী সমাজে অর্থনৈতিক ভিত্তিতে দুটো শ্রেণির কথা বলা বলেন। মালিক শ্রেণি এবং শ্রমিক শ্রেণি। মূলত আধুনিক সমাজে স্তরবিন্যাসের চারটি ধরনের মধ্যে সামাজিক শ্রেণি বেশি মাত্রায় লক্ষণীয়। আধুনিক সমাজে সাধারণত তিনটি শ্রেণি দেখা যায়। যথা- উচ্চবিত্ত শ্রেণি: কলকারখানার মালিক, ধনী ব্যবসায়ী প্রভৃতি এ শ্রেণিভুক্ত। মধ্যবিত্ত শ্রেণি: শিক্ষক, চিকিৎসক, প্রকৌশলীসহ পেশাজীবী শ্রেণি মধ্যবিত্ত শ্রেণির অন্তর্ভুক্ত। মধ্যবিত্ত শ্রেণিকে আবার উচ্চমধ্যবিত্ত, মধ্যবিত্ত ও নিম্নমধ্যবিত্ত শ্রেণিতে ভাগ করা যায়। নিম্নবিত্ত শ্রেণি: কৃষক, শ্রমিক, কর্মজীবী, দিনমজুর প্রভৃতি অবস্থানের মানুষ এ শ্রেণির অধিভুক্ত ।উপরের আলোচনার ভিত্তিতে এটাই প্রতীয়মান হয় যে, আধুনিক সমাজে বর্ণপ্রথা নয় বরং সামাজিক শ্রেণির ধারণাই বেশি বিদ্যমান।"
        }
      ]
    },
    {
      "number": "2",
      "uddipok": "নিচের ছকটি লক্ষ করো এবং প্রশ্নগুলোর উত্তর দাওঃ",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "কোন অঞ্চল মানুষের বসবাসের উপযোগী?",
          "explanation": "নাতিশীতোষ্ণ অঞ্চল মানুষের বসবাসের উপযোগী।"
        },
        {
          "label": "খ",
          "question": "বংশগতি বলতে কী বোঝায় ?",
          "explanation": "বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ বা পিতামাতা থেকে জন্মসূত্রে লাভ করে। মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভ করে সেগুলো হলো লিঙ্গ, চোখ, চুলের রং, গায়ের রং, চুলের ধরন, হাত-পায়ের গড়ন, দেহের উচ্চতা, রক্তের শ্রেণি, জ্ঞান, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের দৈহিক ও মানসিক গড়ন পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "উপরের ছকে 'ক' চিহ্নিত স্থানে সমাজজীবনের প্রভাব বিস্তারকারী যে উপাদানটির ইঙ্গিত রয়েছে তা বর্ণনা করো ।",
          "explanation": "ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত রয়েছে। সামজজীবনকে যেসব উপাদান প্রত্যক্ষ ও পরোক্ষভাবে প্রভাবিত করে সেসবের অন্যতম হচ্ছে সংস্কৃতি তথা কৃৎকৌশল। সংস্কৃতি হলো মানুষের সামগ্রিক জীবনব্যবস্থা। জন্ম থেকে মৃত্যু পর্যন্ত আমরা যেসব কার্যসাধন করি সবই সংস্কৃতির আওতাভুক্ত। সংস্কৃতি বলতে সামাজিক নৃবিজ্ঞানীরা মানবসৃষ্ট সব বস্তুগত ও অবস্তুগত উপকরণকে বুঝিয়ে থাকেন। সংস্কৃতির যে উপাদান বাস্তবরূপ ধারণ করে তাকে সংস্কৃতির বস্তুগত উপাদান বলা হয়। যেমন— ঘরবাড়ি, কলকারখানা, যন্ত্রপাতি ইত্যাদি। অন্যদিকে সংস্কৃতির যে উপাদানটি উপলব্ধি করা যায় তাকে অবস্তুগত সংস্কৃতি বলে। যেমন— গান-বাজনা, নৃত্য, কবিতা ইত্যাদি। উদ্দীপকে উল্লেখিত ছকে সমাজের একটি উপাদানের কিছু চিত্র হিসেবে পৌষ মেলা, নবান্ন উৎসব, ভাওয়াইয়া গান, পহেলা বৈশাখ, তাঁতশিল্প ও মহানগর নাট্যমঞ্চকে দেখানো হয়েছে, যা সাংস্কৃতিক উপাদানের অন্তর্ভুক্ত বস্তুগত ও অবস্তুগত সংস্কৃতি উভয়েরই উদাহরণ। তাই বলা যায়, ছকের 'ক' চিহ্নিত স্থানে সমাজজীবনে প্রভাব বিস্তারকারী সাংস্কৃতিক উপাদানের ইঙ্গিত দেওয়া হয়েছে।"
        },
        {
          "label": "ঘ",
          "question": "তুমি কি মনে কর, উক্ত উপাদানটি সমাজব্যবস্থাকে নানাভাবে প্রভাবিত করে? উত্তরের পক্ষে যুক্তি দাও।",
          "explanation": "হ্যাঁ, সাংস্কৃতিক উপাদান সমাজব্যবস্থাকে নানাভাবে প্রভাবিত করে বলে আমি মনে করি। বস্তুত সমাজজীবনে সাংস্কৃতিক উপাদানের প্রভাব অত্যন্ত তাৎপর্যপূর্ণ। সামাজিক সম্পর্ক নির্ধারণে সাংস্কৃতিক উপাদানের প্রভাব অনস্বীকার্য। সমাজজীবনে যুগে যুগে সামাজিক সম্পর্ক সৃষ্টির ক্ষেত্রে উৎপাদন কৌশল বা সাংস্কৃতিক উপাদান গুরুত্বপূর্ণ ভূমিকা পালন করেছে। মানুষের অভ্যাস ও রুচিবোধ জাগ্রত করা এবং পরিচালনার ক্ষেত্রেও সাংস্কৃতিক উপাদান কার্যকর ভূমিকা পালন করে থাকে। যেমন- কৃষকের অভ্যাস ও রুচিবোধ তার পরিবারের সদস্যরা রপ্ত করে। আবার শিল্পপতির ছেলে-মেয়েরা তাদের অভ্যাস ও রুচিবোধের বিষয়গুলো পরিবারের কাছ থেকেই রপ্ত করে । সাংস্কৃতিক উপাদানের দ্বারা এ বিষয়গুলো রপ্ত করা হয়। সমাজজীবনের অর্থব্যবস্থার ওপরও সাংস্কৃতিক উপাদানের প্রভাব অপরিসীম। কৃষিকাজের সূচনার মাধ্যমে সমাজে যখন স্থিতিশীলতার সৃষ্টি হয় তখন মানুষের মধ্যে অর্থনৈতিক সচ্ছলতার আগমন ঘটে। আবার যখন শিল্পসমাজের উত্তরণ ঘটে তখন ব্যক্তিগত মালিকানার প্রভাবে অর্থব্যবস্থার উন্নয়নে মানুষ তৎপর হয়ে ওঠে। এর মূল কারণ হিসেবে সাংস্কৃতিক উপাদানই ভূমিকা রেখেছে। মানুষের পেশাগত বৈচিত্র্য আনয়নের ক্ষেত্রেও সাংস্কৃতিক উপাদান ক্রিয়াশীল। যুগে যুগে ভিন্ন পেশায় আসার ক্ষেত্রে মানুষকে সাংস্কৃতিক উপাদান প্রভাবিত করেছে। এছাড়া সামাজিক উন্নয়ন ও গতিশীলতার ক্ষেত্রেও সাংস্কৃতিক উপাদান গুরুত্বপূর্ণ ভূমিকা রেখে যাচ্ছে। পরিশেষে বলা যায় যে, সমাজব্যবস্থার সাথে সাংস্কৃতিক উপাদান অঙ্গাঙ্গিভাবে জড়িত। সাংস্কৃতিক উপাদানের প্রভাবে সমাজজীবনের নানা ক্ষেত্রে পরিবর্তন সংঘটিত হয়।"
        }
      ]
    },
    {
      "number": "3",
      "uddipok": "রানা ও সোমার মা-বাবা সরকারি চাকরিজীবি। দিনের বেলায় অফিসের কাজকর্মের কারণে তারা সন্তানদের সময় দিতে পারে না। বাড়ি ফেরার পর অধিকাংশ সময়ই তাদের মা-বাবা ঝগড়ায় লিপ্ত হন। সোমা নিয়মিত পড়ালেখা করলেও ষোলো বছর বয়সী বা পাড়ার খারাপ ছেলেদের সাথে ঘুরে বেড়ায়। স্কু এবং পড়ালেখার ব্যাপারে একেবারেই অমনোযোগী।",
      "tag": "BMARPC 24,DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "সামাজিকীকরণের প্রধান মাধ্যম কোনটি?",
          "explanation": "সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "সামাজিকীকরণে শিক্ষা প্রতিষ্ঠান কীভাবে ভূমিকা রাখে?",
          "explanation": "শিক্ষা প্রতিষ্ঠান আনুষ্ঠানিকভাবে নৈতিক গুণাবলির শিক্ষা প্রদানের মাধ্যমে সামাজিকীকরণে ভূমিকা রাখে। শিশু যখন প্রথম বিদ্যালয়ে প্রবেশ করে, তখনই আনুষ্ঠানিকভাবে তার দীক্ষা শুরু হয় এবং সে বৃহত্তর সমাজে প্রচলিত আদব-কায়দা ও আচার-আচরণের সাথে পরিচিত হতে আরম্ভ করে। তার সহপাঠীরা বিভিন্ন পরিবার ও পরিবেশ থেকে আসে। কাজেই বৃহত্তর পটভূমিকায় সে সমাজের মূল্যবোধ, ভাবাদর্শ, সমাজ অনুমোদিত আচার-আচরণ এবং সমাজে নিষিদ্ধ কাজকর্ম সম্পর্কে অবহিত হওয়ার সুযোগ লাভ করে। শিক্ষকদের নৈতিক বাণীও তার সামাজিকীকরণে সাহায্য করে। আর এরূপ ভূমিকা পালনের মাধ্যমেই শিক্ষা প্রতিষ্ঠান সামাজিকীকরণে ভূমিকা রাখে।"
        },
        {
          "label": "গ",
          "question": "উদ্দীপকে রানার সামাজিকীকরণের ক্ষেত্রে যে মাধ্যমটির ভূমিকা অনুপস্থিত তা ব্যাখ্যা করো।",
          "explanation": "উদ্দীপকের রানার সামাজিকীকরণের ক্ষেত্রে যে মাধ্যমটির ভূমিকা অনুপস্থিত তা হলো পরিবার । শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক সূতিকাগার বলা হয়। শিশু তার পরিবার থেকে বে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষরিষ্ণু পারিবারিক কাঠামোতে বেড়ে উঠে, সে দুর্বলচিত্তের অধিকারী এবং অপরাধপ্রবণ হয়। পিতামাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত তাৎপর্যপূর্ণ। পিতামাতা যদি তাদের সন্তানের সাথে ভালে আচরণ করেন তবে তারা আত্মপ্রত্যয়ী হয় আর খারাপ আচরণ করলে তার নিঃসঙ্গ বোধ করে। পরিবারের ভাই-বোনদের মধ্যে সম্পর্ক ভালো থাকলে পরস্পর পরস্পরকে শ্রদ্ধা করে ও ভালোবাসে এবং সমাজে আদর্শ সদস্য হিসেবে গড়ে ওঠে। উদ্দীপকে আমরা দেখি, রানা ও সোমার বাবা-মা উভয়ই চাকরিজীবী হওয়ায় সন্তানদের সময় দিতে পারেন না। উপরন্তু তারা অধিকাংশ সময়ই ঝগড়ায় লিপ্ত থাকেন। অর্থাৎ তারা বাবা-মা হিসেবে সঠিক ভূমিকা পালনে ব্যর্থ উঠেনি। তাই বলা যায়, উদ্দীপকে রানার সামাজিকীকরণের ক্ষেত্রে পরিবারের তাদের তথ্য পরিবারের এরূপ ভূমিকার ফলেই রানা সঠিকভাবে বেড়ে ভূমিকা অনুপস্থিত ছিল বলেই রানা অপরাধ প্রবণতায় জড়িয়ে পড়ে।"
        },
        {
          "label": "ঘ",
          "question": "উদ্দীপকে রানাকে সুস্থ জীবনে ফিরিয়ে আনতে কী কী করণীয় রয়েছে বলে তুমি মনে কর? যুক্তি দাও।",
          "explanation": "রানাকে সুস্থ জীবনে ফিরিয়ে আনতে তার পরিবারের সদস্যদের সঠিক ভূমিকা পালন করা প্রয়োজন বলে আমি মনে করি। আমরা জানি, পরিবার হলো শিশুর সামাজিকীকরণের প্রাথমিক বাহন । শিশু গৃহ-পরিবেশে তার পিতামাতার ধ্যান-ধারণা ও মূল্যবোধ দ্বারা প্রভাবিত হয়। শিশু পিতামাতার মাধ্যমে সামাজিক আদর্শে বিশ্বাসী হয়। পরিবারের ধারা কী রকম, সেখানে কী ধরনের প্রথা, রীতিনীতি প্রচলিত উদ্দীপকে রানাকে সুস্থ জীবনে ফিরিয়ে আনতে তার পিতা-মাতা গুরুত্বপূর্ণ তার ওপর ভিত্তি করে শিশুর একটা নিজস্ব জীবনধারা গড়ে ওঠে। ভূমিকা পালন করতে পারে। এক্ষেত্রে পিতা-মাতার মধ্যে সুসম্পর্ক রাখা, সন্তানদের সময় দেওয়া এবং তারা কী করছে, কোথায় যাচ্ছে ইত্যাদি। সম্পর্কে পিতা-মাতার খবর রাখা ইত্যাদি একটি সুস্থ সুন্দর, পারিবারিক পরিবেশ তৈরি করতে পারে। যা রানাকে সুস্থ জীবনে ফিরিয়ে আনতে কার্যকর ভূমিকা রাখবে । উপরের আলোচনার প্রেক্ষিতে বলা যায়, সামাজিকীকরণের একটি গুরুত্বপূর্ণ বাহন হিসেবে পরিবারের সদস্যরা যদি তাদের দায়িত্ব ও কর্তব্য সম্পর্কে সচেতন থাকেন এবং তা যথারীতি পালন করেন তাহলে উদ্দীপকের রানার মতো কিশোররা সুস্থ জীবনযাপন করতে সক্ষম হবে।"
        }
      ]
    },
    {
      "number": "4",
      "uddipok": "রতনপুরের আমিনুল ইসলামের দুই ছেলে। বড় ছেলে সবুজ ঢাকায় পড়ালেখা করে। আর ছোট ছেলে লাল প্রাইমারি স্কুল পাসের পর বাবার ক্ষেত খামার দেখাশুনা করে। পড়ালেখা শেষ করে সবুজ একটি চাকরি পাওয়ায় স্ত্রীসহ সেখানেই বসবাস শুরু করে। অন্যদিকে, লাল এক কৃষক পরিবারে বিবাহ করে স্ত্রীসহ নিজ পিতার বাড়িতেই বসবাস করতে থাকে।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "আমেরিকান সমাজবিজ্ঞানী আর, এম, ম্যাকাইভারের মতে, সম্প্রদায়ের ভিত্তি দুইটি; যথা- অভিন্ন অঞ্চল এবং একই সম্প্রদায়গত অনুভূতি।"
        },
        {
          "label": "খ",
          "question": "",
          "explanation": "একক বিবাহ থেকে যে আত্মীয়তার ভিত্তি রচিত হয় তাই বর্ণনামূলক জ্ঞাতিসম্পর্ক। আমেরিকান নৃবিজ্ঞানী মর্গানের মতে, বর্ণনামূলক আত্মীয়তার ব্যবস্থা ব্যক্তিগত বিয়ের কারণ। তিনি আরো বলেন, যেখানেই থাকুক না কেন বর্ণনামূলক জ্ঞাতিসম্পর্ক একই রকম থাকে। অর্থাৎ, এ ক্ষেত্রে সুনির্দিষ্ট কিছু শব্দ ব্যবহারের মাধ্যমে রক্ত সম্পর্ক বা প্রত্যেক আত্মীয় ব্যক্তিকে নির্দিষ্ট করে সম্বোধন করা সম্ভব। যেমন- ভাইয়ের ছেলেকে ভাতিজা বলি, আর বাবার ভাইয়ের ছেলেকে চাচাতো ভাই।"
        },
        {
          "label": "গ",
          "question": "",
          "explanation": "বিবাহোত্তর বাসস্থানের ভিত্তিতে উদ্দীপকের লাল যে পরিবার গঠন করেছে তা হলো পিতৃবাস পরিবার। বিবাহোত্তর বাসস্থানের ভিত্তিতে পরিবারকে তিন ভাগে ভাগ করা যায়। যথা- পিতৃবাস, মাতৃবাস এবং নয়াবাস পরিবার। পিতৃবাস পরিবার হলো ওই পরিবার যেখানে বিয়ের পর স্ত্রী নিজ পৈতৃক বাড়িতে বসবাস না করে স্বামীর পিতৃগৃহে বসবাস করে। বাংলাদেশের মুসলমান ও হিন্দু সমাজে পিতৃবাস পরিবার ব্যবস্থা চালু রয়েছে। উদ্দীপকে দেখতে পাই, আমিনুল ইসলামের ছোট ছেলে লাল প্রাইমারি স্কুল পাস করে বাবার ক্ষেত খামার দেখাশুনা করছে এবং এক কৃষক পরিবারে বিবাহ করে স্ত্রীসহ নিজ পিতার বাড়িতেই বসবাস করছে। লাল-এর এই পিতৃগৃহে বসবাস পিতৃবাস পরিবারকেই নির্দেশ করছে। উপরের আলোচনা শেষে বলা যায়, লাল বিবাহোত্তর বাসস্থানের ভিত্তিতে যে পরিবার গঠন করেছে তা পিতৃবাস পরিবার।"
        },
        {
          "label": "ঘ",
          "question": "",
          "explanation": "শিক্ষার প্রসার এবং নগরায়ণের প্রভাবে উদ্দীপকের আমিনুল ইসলামের পরিবারটি ক্রমান্বয়ে যৌথ পরিবার থেকে একক পরিবারের রূপ পরিগ্রহ করছে- উদ্দীপকের আলোকে এর কারণ ব্যাখ্যা করা হলো- বর্তমান যুগ আধুনিক ও বিশ্বায়নের যুগ। এই আধুনিকতার যুগে মানুষ যেমন শিক্ষিত হচ্ছে তেমনি তাদের চিন্তা চেতনায় এসেছে ব্যাপক পরিবর্তন। পরিবর্তনের ফলস্বরূপ তারা পরিবারের সদস্যদের নিয়েও ভিন্নভাবে চিন্তাভাবনা করে। পরিবার এখন সন্তানদের সুন্দর ভবিষ্যৎ নিয়ে চিন্তা করে। যৌথ পরিবারে ছেলে-মেয়েদের পড়াশুনার ব্যাঘাত ঘটতে পারে ভেবে মানুষ এখন একক পরিবারে আগ্রহী হচ্ছে। ফলে যৌথ পরিবার ভেজো একক পরিবারে পরিণত হচ্ছে। বর্তমানে শিল্পায়ন ও নগরায়ণের ফলে শহরে ব্যাপক কর্মসংস্থানের সুযোগ সৃষ্টি হয়েছে। এ কারণে অনেকেই চাকরির জন্য বাধ্য হয়ে যৌথ পরিবার ভেঙে শহরে অণু বা একক পরিবার গঠন করছে। তাছাড়া অনেকেই মনে করে যৌথ পরিবারের তুলনায় ছোট পরিবার সুযোগ- সুবিধার অনুকূল। এ কারণে মানুষ একক পরিবার গড়ে তুলতে আগ্রহী। উপরের আলোচনা শেষে একথা নির্দ্বিধায় বলা যায়, শিক্ষার প্রসার ও নগরায়ণের প্রভাবে যৌথ পরিবার ব্যবস্থা ভেঙে একক পরিবার ব্যবস্থার রূপ ধারণ করছে।"
        }
      ]
    },
    {
      "number": "5",
      "uddipok": "জনাব কলিম উদ্দিন একজন স্বনামধন্য ব্যবসায়ী। ব্যবসার উন্নয়ন তার মূল ভাবনা। তিনি পুঁজিবাদী অর্থব্যবস্থার পক্ষে। কেননা তিনি মনে করেন অন্যান্য অর্থব্যবস্থা যেমন- মিশ্র অর্থব্যবস্থা, সমাজতান্ত্রিক অর্থব্যবস্থার চেয়ে পুঁজিবাদী অর্থব্যবস্থা ব্যবসার জন্য বেশি অনুকূল। 'এতে অধিক মুনাফা অর্জন করা সম্ভব।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "রুশোর মতে, প্রকৃতির রাজ্য কেমন ছিল?",
          "explanation": "ফরাসি দার্শনিক জ্যা জ্যাক রুশোর মতে, প্রকৃতির রাজ্য ছিল অনাবিল সুখ শান্তিতে পরিপূর্ণ।"
        },
        {
          "label": "খ",
          "question": "সামাজিক স্তরবিন্যাস বলতে কী বোঝায়?",
          "explanation": "সমাজের উঁচু-নিচু বিভিন্ন শ্রেণি বা মর্যাদার মানুষকে বোঝাতে। সমাজবিজ্ঞানে যে প্রত্যয়টি গৃহীত হয়েছে তা সামাজিক স্তরবিন্যাস হিসেবে পরিচিত। সামাজিক স্তরবিন্যাস হচ্ছে এমন এক প্রক্রিয়া যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি এবং অন্যান্য আরো কিছু বৈশিষ্ট্যের ভিত্তিতে বিভিন্ন করে বিন্যস্ত করা হয়। এ প্রসঙ্গে আমেরিকান সমাজবিজ্ঞানী পিতিরিম এ. সরোকিন বলেন- \"সামাজিক স্তরবিন্যাস হালো একটি নির্দিষ্ট জনসমষ্টির উপর চাপিয়ে দেয়া মানুষের উঁচু-নিচু ভেদাভেদ।\" অর্থাৎ সমাজের বিভিয় উপাদানের ভিত্তিতে সমাজের মানুষের সাথে মানুষের যে পার্থক্য তা-ই সামাজিক স্তরবিন্যাস।"
        },
        {
          "label": "গ",
          "question": "জনাব কলিম উদ্দিন কেন পুঁজিবাদী অর্থব্যবস্থার পক্ষে? ব্যাখ্যা করো।",
          "explanation": "উদ্দীপকের জনাব কলিম উদ্দিন বিশেষ কিছু কারণের জন্যই পুঁজিবাদী অর্থব্যবস্থার পক্ষে। আমরা জানি, পুঁজিবাদী অর্থব্যবস্থায় সম্পদের ব্যক্তিগত মালিকানা থাকে এবং পুঁজি বিনিয়োগের মাধ্যমে যে কেউ উদ্যোক্তা হতে পারে। পুঁজিবাদী অর্থব্যবস্থা সম্পূর্ণ ব্যক্তিগত ইচ্ছাশক্তি দ্বারা নির্ধারিত হয়। উদ্যোক্তার প্রধান লক্ষ্য থাকে সর্বাধিক মুনাফা অর্জন। আবার এ ব্যবস্থায় ভোক্তা তার বুচি, ইচ্ছা ও চাহিদা অনুযায়ী দ্রব্যসামগ্রী ভোগ করতে পারে। অর্থাৎ- ভোক্তার ভোগের ক্ষেত্রে পূর্ণ স্বাধীনতা থাকে। এ ব্যবস্থায় উৎপাদকদের মধ্যে নতুন কলাকৌশল, মুনাফা বৃদ্ধি, কম খরচে উৎপাদন ও কম মূল্যে ভোক্তাদের কাছে দ্রব্য সরবরাহ ইত্যাদি ক্ষেত্রে প্রতিযোগিতা থাকে। মূলত এ সমস্ত কারণেই উদ্দীপকের কলিম উদ্দিন পুঁজিবাদী অর্থব্যবস্থার পক্ষে। উপরের আলোচনা শেষে বলা যায়, বর্তমান সময় পুঁজিবাদ একটি জনপ্রিয় অর্থব্যবস্থা। এ ব্যবস্থার নেতিবাচক কিছু দিক থাকলেও এর ইতিবাচক দিকটিই বেশি গুরুত্বপূর্ণ। এ কারণেই উদ্দীপকের কলিম উদ্দিন এই অর্থব্যবস্থাকে সমর্থন করেন।"
        },
        {
          "label": "ঘ",
          "question": "'সমাজতান্ত্রিক অর্থব্যবস্থার চেয়ে পুঁজিবাদী অর্থব্যবস্থা ব্যবসার জন্য বেশী অনুকূল।'- তুমি কি এ কথার সাথে একমত? উত্তরের সপক্ষে যুক্তি দাও।",
          "explanation": "'সমাজতান্ত্রিক অর্থব্যবস্থার চেয়ে পুঁজিবাদী অর্থব্যবস্থা ব্যবসার জন্য বেশি অনুকূল'- এ কথার সাথে আমি একমত পোষণ করি। পুঁজিবাদী অর্থব্যবস্থা বর্তমান সময়ে সবচেয়ে বেশি জনপ্রিয় এবং লাভজনক অর্থব্যবস্থা। পুঁজিবাদী অর্থব্যবস্থা ব্যবসার জন্য বেশি অনুকূল হওয়ার পিছনে কতগুলো কারণ বিদ্যমান। যেমন- পুঁজিবাদী অর্থব্যবস্থায় সম্পদের ব্যক্তিগত মালিকানা থাকে, ফলে সম্পদ অপচয়ের সম্ভাবনা কম থাকে। এ ব্যবস্থায় পুঁজি বিনিয়োগের মাধ্যমে যে কেউ উদ্যোক্তা হতে পারে। ফলে এখান থেকে ব্যক্তিগতভাবে লাভবান হওয়ার সুযোগ থাকে। এ অর্থব্যবস্থা সম্পূর্ণ ব্যক্তিগত ইচ্ছাশক্তি দ্বারা পরিচালিত হয়, ফলে এখানে লাভ-লোকসান ব্যক্তি নিজেই ভোগ করে। পুঁজিবাদী অর্থব্যবস্থার মূল লক্ষ্যই হচ্ছে অধিক লাভবান হওয়া, যার কারণে পুঁজিপতিরা অধিক পণ্য কম মূল্যে উৎপাদনের চেষ্টা করে। পুঁজিপতিরা সব সময়ই বাজার ধরে রাখার জন্য গুণগত মান নিশ্চিতের মাধ্যমে পণ্য উৎপাদনের চেষ্টা করে এবং এর ফলে বেশি পণ্য বিক্রি হয়, যা তাদেরকে আর্থিকভাবে লাভবান করে তোলে। তাছাড়া এ ব্যবস্থায় পুঁজিপতিরা কম মূল্যে শ্রমিক ব্যবহার করতে পারে, যা তাদের ব্যবসার জন্য অনুকূল। অন্যদিকে সমাজতান্ত্রিক অর্থব্যবস্থায় উৎপাদন পদ্ধতি ব্যক্তিগত মালিকানার পরিবর্তে যৌথ মালিকানায় পরিচালিত হয়। এ ব্যবস্থার নিয়ম হলো প্রত্যেকে তার সাধ্য অনুযায়ী কাজ করবে এবং কাজ অনুযায়ী পারিশ্রমিক পাবে। যেহেতু এ ব্যবস্থা যৌথ উদ্যোগে পরিচালিত হয় সেহেতু এখান থেকে বেশি লাভবান হওয়ার সুযোগ নেই। এ কারণে সমাজতান্ত্রিক অর্থব্যবস্থায় উৎপাদন বাড়ানো কিংবা পণ্যের উচ্চ মান নিশ্চিত করার বিষয়ে প্রচেষ্টা কম থাকে। উপরের তুলনামূলক আলোচনা শেষে বলা যায়, সম্পত্তির মালিকানার দিক এবং উৎপাদনের প্রকৃতি বিবেচনায় ব্যবসার জন্য সমাজতান্ত্রিক অর্থব্যবস্থার চেয়ে পুঁজিবাদী অর্থব্যবস্থাই বেশি অনুকূল।"
        }
      ]
    },
    {
      "number": "6",
      "uddipok": "চৌদ্দ শতকের একজন মুসলিম মনীষী ও ইতিহাসবেত্তা সর্বপ্রথম মানুষ সম্পর্কে একটি বিজ্ঞানের অভাব বোধ করেন। তিনি সামাজিক সংহতি বা বা গোষ্ঠী সংহতিকে গুরুত্বের সঙ্গে ব্যাখ্যা করেন। ঊনিশ শতকে আরো একজন ফরাসি সমাজবিজ্ঞানী সমাজতাত্ত্বিক চিন্তার মাধ্যমে সমাজবিজ্ঞানের বিকাশে সহায়তা করেন। তার চিন্তার মূল বিষয় ছিল সামগ্রিক ঘটনা, যার মাধ্যমে তিনি মানুষের শ্রমবিভাজন, আত্মহত্যার ব্যাখ্যা করেন। এভাবে সমাজবিজ্ঞানীদের বিভিন্ন অবদানের ভিত্তিতে আজ সমাজবিজ্ঞান একটি স্বতন্ত্র এবং গুরুত্বপূর্ণ বিজ্ঞান হিসেবে আত্মপ্রকাশ করতে সক্ষম হয়েছে।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "দৃষ্টবাদের জনক কে ?",
          "explanation": "দৃষ্টবাদের জনক ফরাসি দার্শনিক অগাস্ট কোঁৎ।"
        },
        {
          "label": "খ",
          "question": "আদর্শ নমুনা কী? ব্যাখ্যা করো।",
          "explanation": "জার্মান দার্শনিক ও সমাজবিজ্ঞানী ম্যাক্স ওয়েবারের সমাজ বিশ্লেষণের পদ্ধতি হলো আদর্শ নমুনা। ওয়েবারের মতে, কোনো সামাজিক প্রপঞ্চ কিংবা ঐতিহাসিক সত্তাকে জানতে বা বিশ্লেষণ করতে হলে তার আদর্শ নমুনা তৈরি করতে হবে। আর এ নমুনা তৈরির জন্য বিজ্ঞানীকে অন্তর্দৃষ্টির আশ্রয় নিতে হবে। বিশেষ করে একটি প্রপঞ্চের সাদজারণ বৈশিষ্ট্য ও যৌক্তিকতাকে আদর্শ ধরে নিয়ে অন্য প্রপঞ্চকে তার সাথে মিল বা অমিলের ভিত্তিতে বিবেচনা করতে হবে। ম্যাক্স ওয়েবারের ‘আদর্শ নমুনা’ সমাজবিজ্ঞানের ক্ষেত্রে এক স্বতন্ত্র দৃষ্টিভঙ্গি ও পদ্ধতির প্রবর্তন। তিনি পুঁজিবাদ ও আমলাতন্ত্রকে ‘আদর্শ নমুনা’ তত্ত্বের ভিত্তিতে বিশ্লেষণ করেছেন।"
        },
        {
          "label": "গ",
          "question": "উদ্দীপকে উল্লিখিত মানুষের শ্রম বিভাজন ও আত্মহত্যাতত্ত্ব কোন সমাজবিজ্ঞানীর ? ব্যাখ্যা করো।",
          "explanation": "উদ্দীপকে উল্লিখিত মানুষের শ্রমবিভাজন ও আত্মহত্যাতত্ত্ব ফরাসি সমাজবিজ্ঞানী এমিল ডুর্খেইমের। উনিশ শতকের অন্যতম ফরাসি সমাজবিজ্ঞানী এমিল ডুর্খেইম তার ‘The Division of Labour in Society’ গ্রন্থে আধুনিক শিল্পসমাজে শ্রমবিভাজনের অস্বাভাবিক রূপ নিয়ে আলোচনা করেন। তিনি এর দু’টি প্রধান অস্বাভাবিক রূপকে চিহ্নিত করেন। এগুলো হলো নৈরাজ্যমূলক এবং বাধ্যতামূলক শ্রমবিভাজন। নৈরাজ্যমূলক শ্রমবিভাজনটি শ্রমের চরম বিশেষীকরণের ফল। এক্ষেত্রে ব্যক্তি তার বিশেষীকৃত কর্মক্ষেত্রে বিচ্ছিন্ন হয়ে পড়ে। অন্যদিকে বাধ্যতামূলক শ্রমবিভাজন হলো এমন একটি অবস্থা, যাতে ব্যক্তি তার পছন্দ অনুযায়ী বৃত্তি নির্বাচনের সুযোগ পায় না। ফলে বাধ্যতামূলকভাবে তাকে যেকোনো একটি বৃত্তি গ্রহণ করতে হয়। ডুর্খেইম বলেন, ব্যক্তির যোগ্যতাকে অস্বীকার করে এভাবে তার ওপর শ্রম চাপিয়ে দেওয়া সামাজিক সংঘাতের মূল কারণ। এমিল ডুর্খেইম তার ‘The Suicide’ গ্রন্থে আত্মহত্যা সম্পর্কে বিশদভাবে ব্যাখ্যা করেছেন। তিনি বলেন আত্মহত্যা হলো ব্যক্তিগত ঘটনা কিন্তু আত্মহত্যার হার সামাজিক ঘটনা। কারণ আত্মহত্যা ঘটনাবলির পরিসংখ্যান গ্রহণ এবং এর পরিমাণও নিরূপণ করা যায়। ফলে এটি কেবল আত্মহত্যা হিসেবেই বিবেচ্য থাকে না, বরং তা সামাজিক ঘটন্য পরিণত অয়। ডুর্খেইম আত্মহত্যাকে চারভাগে ভাগ করেছেন। যথা- আত্মকেন্দ্রিক, পরার্থমূলক, নৈরাজ্যমূলক এবং অদৃষ্টবাদী আত্মহত্যা। উপরের আলোচনা থেকে বলা যায়, সমাজকাঠামো ও সামাজিক চরণ বিশ্লেষণে এমিল ডুর্খেইমের ‘শ্রম বিভাজন’ ও ‘আত্মহত্যা’ তত্ত্ব বিশেষ সহায়ক ভূমিকা পালন করে।"
        },
        {
          "label": "ঘ",
          "question": "উদ্দীপকে উল্লিখিত মুসলিম মনীষীর সমাজবিজ্ঞান বিকাশের ক্ষেত্রে অবদানকে তুমি কীভাবে মূল্যায়ন করবে ? যুক্তি উপস্থাপন করো।",
          "explanation": "উদ্দীপকে উল্লিখিত মুসলিম মনীষী হচ্ছেন ইবনে খালদুন। খালদুন ১৩৩২ খ্রিষ্টাব্দে তিউনিসের এক সম্ভ্রান্ত মুসলিম পরিবারে জন্মগ্রহণ করেন। অর্থাৎ জন্মসাল অনুযায়ী তিনি চৌদ্দ শতকের মনীষী। এছাড়া ইবনে খালদুনই সর্বপ্রথম মানুষ সম্পর্কে একটি বিজ্ঞানের প্রয়োজনীয়তা অনুভব এবং সামাজিক বা গোষ্ঠী সংহতিকে ব্যাখ্যা করেন, যেমনটা উদ্দীপকে বলা হয়েছে। সমাজবিজ্ঞানের বিকাশের ক্ষেত্রে আমি ইবনে খালদুনকে পথিকৃৎ দার্শনিক ও সমাজবিজ্ঞানী হিসেবে মূল্যায়ন করব। ইবনে খালদুন বিশ্বের ইতিহাস রচনা করতে গিয়ে ‘কিতাব আল-ইবার’ নামে যে গ্রন্থটি রচনা করেছিলেন তার ভূমিকা ‘আল-মুকাদ্দিমা’ নামে পরিচিত। এ গ্রন্থটিতে তিনি তার সমসাময়িককালের ইতিহাসবেত্তাদের ইতিহাস রচনার ক্ষেত্রে একটি বিশেষ ত্রুটির প্রতি দৃষ্টি আকর্ষণ করেন। ইবনে খালদুন বুঝতে পেরেছিলেন, শুধু রাজনৈতিক ঘটনার নিছক বর্ণনা ইতিহাসের বিষয়বস্তু হতে পারে না। তাই তিনি রাজনৈতিক ঘটনাপ্রবাহের অন্তর্নিহিত তাৎপর্য বিশ্লেষণের প্রয়োজনীয়তার ওপর গুরুত্বারোপ করেছিলেন। এজন্য ইবনে খালদুন একটি নতুন বিজ্ঞানের বিষয়বস্তু ও পদ্ধতি হবে সুনির্দিষ্ট, যা সত্যিকারের বস্তুনিষ্ঠ ইতিহাস রচনায় সাহায্য করবে। ইবনে খালদুন তার এ নতুন বিজ্ঞানের নাম দেন ‘আল-উমরান’ বা সংস্কৃতির বিজ্ঞান। এ বিজ্ঞান সব ধরনের মানব প্রতিষ্ঠানের উৎপত্তি, প্রকৃতি ও বিকাশ সপর্কে আলোচনা করবে। ইবনে খালদুন প্রদত্ত ‘আল-উমরান’কে সমাজবিজ্ঞান বলা যেতে পারে। কারণ মানবসমাজই এ বিজ্ঞানের বিষয়বস্তু। সমাজ সম্পর্কে তার এ চিন্তাধারা পরবর্তীকালে পৃথক শাস্ত্র হিসেবে সমাজবিজ্ঞানের উদ্ভব ও বিকাশে তাৎপর্যপূর্ণ অবদান রেখেছিল। এ কারণে মহান এই মুসলিম মনীষীকে সমাজবিজ্ঞানের ‘আদি জনক’ হিসেবে আখ্যায়িত করা হয়। পরিশেষে বলা যায়, সমাজবিজ্ঞানের মূলভিত্তি রচনায় ইবনে খালদুনের তাত্ত্বিক অবদান অপরিসীম।"
        }
      ]
    },
    {
      "number": "7",
      "uddipok": "মোহন মিয়া রসুলপুর গ্রামের একজন কৃষক। তিনি সনাতন পদ্ধতি তথা গরুর লাঙল দ্বারা চাষাবাদ করেন। গ্রামের অনেকেই লাঙলের পরিবর্তে ট্রাক্টর এবং আধুনিক যন্ত্রপাতি ব্যবহার করে। এতে উৎপাদন বৃদ্ধি পায়। তাদের আর্থসামাজিক অবস্থার উন্নতি হয়। মোহন মিয়ার বড় ছেলে দুলাল পিতাকে ট্রাক্টরসহ অনেক অনেক কৃষি যন্ত্র কিনে দিলেও তিনি লাঙল দ্বারাই চাষাবাদ করতে স্বাচ্ছন্দ্যবোধ করেন। এমনকি অন্যান্য যন্ত্রপাতিও ব্যবহার করতে চান না।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "সমাজবিজ্ঞানকে সামাজিক স্থিতিশীলতা ও সামাজিক গতিশীলতার বিজ্ঞান বলেছেন সমাজবিজ্ঞানের জনক অগাস্ট কোঁৎ।"
        },
        {
          "label": "খ",
          "question": "",
          "explanation": "সংস্কৃতির যে উপাদান ধরাছোঁয়ার বাইরে, বাহ্যিক অস্তিত্বহীন এবং পরিমাপযোগ্য নয় তাকে অবস্তুগত সংস্কৃতি (Non-Material Culture) বলে। অবস্তুগত সংস্কৃতির উপস্থিতি ও এর প্রভাব ব্যক্তিজীবনে ব্যাপক। মানুষের ধ্যানধারণা, চিন্তাভাবনা, চলন-বলন, রীতিনীতি, মূল্যবোধ, আবেগ-উচ্ছ্বাস ইত্যাদি অবস্তুগত সংস্কৃতিকে নির্দেশ করে।"
        },
        {
          "label": "গ",
          "question": "",
          "explanation": "উদ্দীপকের মোহন মিয়ার সনাতন পদ্ধতিতে চাষাবাদ এবং গ্রামবাসীর আধুনিক পদ্ধতিতে চাষাবাদ সমাজবিজ্ঞানের সাংস্কৃতিক ব্যবধান তত্ত্বের (Theory of Cultural Lag) সাথে সামঞ্জস্যপূর্ণ। আমেরিকান সমাজবিজ্ঞানী ডব্লিউ, এফ, অগবার্ন তার 'Social Change' গ্রন্থে সাংস্কৃতিক ব্যবধান তত্ত্ব প্রদান করেন। এ তত্ত্বের মূলকথা হচ্ছে, বিজ্ঞান ও প্রযুক্তির ব্যাপক উন্নতির ফলে বস্তুগত সংস্কৃতি দ্রুতগতিতে পরিবর্তিত হচ্ছে যার সঙ্গে অবস্তুগত সংস্কৃতি খাপ খাইয়ে বা তাল মিলিয়ে ঐ একই গতিতে চলতে পারছে না। ফলে সৃষ্টি হচ্ছে সাংস্কৃতিক পশ্চাৎপদতা বা পিছিয়ে পড়া। সংস্কৃতির দুটি ধরনের মধ্যে একটি কোনো এক সময়ে অন্যটি থেকে দ্রুত পরিবর্তিত হয়ে পড়ার ফলে অসামঞ্জস্যতা দেখা দেয়। এ অসামঞ্জস্যতা বিভিন্ন ধরনের সামাজিক সমস্যা সৃষ্টি করে। সাধারণত এক্ষেত্রে পিছিয়ে পড়া অংশটিকে অগ্রসর অংশটির সাথে খাপ খাওয়ানোর জন্য চেষ্টা চালিয়ে যেতে হয়। উদ্দীপকে দেখা যায়, রসুলপুর গ্রামের গ্রামবাসীরা অনেকেই লাঙলের পরিবর্তে চাষাবাদে ট্রাক্টর ব্যবহার করেন। কিন্তু সেই গ্রামেরই মোহন মিয়া এখনও লাঙল দিয়ে সনাতন পদ্ধতিতে চাষাবাদ করেন। এমনকি তার ছেলে তাকে আধুনিক যন্ত্রপাতি কিনে দিলেও তিনি তা ব্যবহারে স্বাচ্ছন্দ্যবোধ করেন না। এখানে বস্তুগত সংস্কৃতির পরিবর্তন হলেও অবস্তুগত সংস্কৃতি অর্থাৎ মোহন মিয়ার মানসিকতার ক্ষেত্রে তেমন উৎকর্ষতা সাধিত হয়নি। ফলে প্রযুক্তিগত ব্যাপক উন্নয়ন হলেও তা ব্যবহারের ক্ষেত্রে পর্যাপ্ত মানসিক উন্নয়ন হয়নি। আর এ বিষয়টি সাংস্কৃতিক ব্যবধান তত্ত্বের সাথে সাদৃশ্যপূর্ণ। উপরের আলোচনা শেষে বলা যায়, উদ্দীপকে উল্লিখিত তত্ত্বটি সমাজবিজ্ঞানের সাংস্কৃতিক ব্যবধান তত্ত্বের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "আধুনিক যন্ত্রপাতির ব্যবহার গ্রামীণ অর্থনীতিতে গুরুত্বপূর্ণ প্রভাব ফেলেছে- বক্তব্যটি যুক্তিযুক্ত। বাংলাদেশ একটি কৃষিপ্রধান দেশ। এদেশের প্রায় ৮০ শতাংশ মানুষ প্রত্যক্ষ বা পরোক্ষভাবে কৃষির ওপর নির্ভরশীল। এদেশের গ্রামীণ অর্থনীতির মূল ভিত্তি হলো কৃষি। ইতোমধ্যে বাংলাদেশে কৃষিক্ষেত্রে নীরব বিপ্লব সাধিত হয়েছে। কৃষিতে অনেক উন্নত প্রযুক্তির প্রয়োগ ঘটেছে, যেমন- পাওয়ার টিলার, সেচযন্ত্র, নিড়ানি যন্ত্র, মাড়াই মেশিনের ব্যবহার ইত্যাদি। ফলে কৃষির উন্নয়ন দ্রুত গতিতে এগিয়ে চলছে। আধুনিক যন্ত্রপাতি ব্যবহারের ফলে মানুষ এখন অল্প সময়ের মধ্যে প্রচুর ফসল ফলাতে সক্ষম। মানুষ এক ফসলি ভূমিকে দ্বি-ফসলি করতে সক্ষম হয়েছে। বিভিন্ন উন্নতমানের কীটনাশক ব্যবহারের ফলে ফসল বিনষ্ট থেকে রক্ষা পাচ্ছে। লাঙলের পরিবর্তে মানুষ ট্রাক্টর ব্যবহার করছে। মানুষ এখন আর প্রকৃতির উপর নির্ভরশীল নয়। তারা জমিতে সেচযন্ত্র ব্যবহার করছে। আর এ সবই সম্ভব হয়েছে আধুনিক যন্ত্রপাতি ব্যবহারের ফলে। শুধু তাই নয়, এক সময় গ্রামীণ অর্থনীতি বলতে প্রধানত কৃষিকাজ, বিশেষ করে ফসল উৎপাদনকে বোঝানো হতো। কিন্তু এখন গ্রামীণ অর্থনীতি অনেক বেশি সম্প্রসারিত হয়েছে। কৃষি বহির্ভূত ছোট ছোট নানা ধরনের উদ্যোগ গ্রামীণ অর্থনীতিতে স্থান করে নিয়েছে। আর এর পিছনে গুরুত্বপূর্ণ ভূমিকা রাখছে আধুনিক, প্রযুক্তিগত যন্ত্রপাতির উদ্ভাবন ও ব্যবহার। উদাহরণস্বরূপ বলা যায়, প্রযুক্তি ও যোগাযোগ ব্যবস্থার উন্নতির ফলে গ্রামের অনেকেই কৃষি উৎপাদন থেকে সরে এসে পণ্য প্রক্রিয়াজাতকরণ শিল্পের সাথে জড়িত হচ্ছে। উপরের আলোচনা শেষে বলা যায়, আধুনিক যন্ত্রপাতির ব্যবহার গ্রামীণ অর্থনীতিতে গুরুত্বপূর্ণ প্রভাব ফেলছে- একথা অনস্বীকার্য।"
        }
      ]
    },
    {
      "number": "8",
      "uddipok": "কবির বিশ্ববিদ্যালয়ের অনার্স ১ম বর্ষের ছাত্র। সে তার খালার বাসায় থেকে পড়ালেখা করছে। তার খালু একজন সরকারি চাকরিজীবী। একদিন তিনি জিজ্ঞেস করলেন, কবির তুমি কোন বিষয়ে পড়ালেখা করছো? কবির উত্তর দিল, আমি এমন একটি বিষয়ে পড়ালেখা করছি, যা মানুষের চালচলন, আচার-আচরণ, বর্তমান ও ভবিষ্যৎ নিয়ে আলোচনা করে।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "'সমাজবিজ্ঞান হলো সামাজিক প্রতিষ্ঠানের বিজ্ঞান'- উক্তিটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "",
          "explanation": "মানব জ্ঞানের ক্রমোন্নতি এবং সমাজের উন্নতি ও ক্রমবিকাশ ব্যাখ্যা করতে গিয়ে ফরাসি দার্শনিক অগাস্ট কোঁৎ যে তত্ত্ব প্রদান করেন, তা 'ত্রয়স্তর সূত্র' নামে পরিচিত। অগাস্ট কোঁৎ-এর মতে, মানুষের চিন্তাভাবনা, ধ্যানধারণা, জ্ঞানের বিভিন্ন শাখা এবং পৃথিবীর সব সমাজ অত্যাবশ্যকীয়ভাবে তিনটি স্তর অতিক্রম করে এসেছে। কোঁৎ-এর সমাজ বিকাশের এই তিনটি স্তরই 'ত্রয়স্তর' নামে পরিচিত। ত্রয়স্তরের মূল প্রতিপাদ্য বিষয় হচ্ছে- মানুষের মৌলিক ধারণা ধর্মীয় যুগের স্তর, অধিবিদ্যা সম্বন্ধীয় স্তর ও দৃষ্টবাদ এ তিনটি বিবর্তনিক পর্যায় অতিক্রম করেছে। অর্থাৎ মানুষের জ্ঞান ও বুদ্ধি প্রথমে ধর্মীয় বা Theological ধারণা থেকে উৎপন্ন হয়ে Metaphysical বা অধিবিদ্যাগত হয়ে Positivism বা দৃষ্টবাদে আসে।"
        },
        {
          "label": "গ",
          "question": "",
          "explanation": "উদ্দীপকে সমাজবিজ্ঞান বিষয়টি সম্পর্কে বলা হয়েছে। যে শাস্ত্র সমাজ সম্পর্কে বস্তুনিষ্ঠ বা বিজ্ঞানভিত্তিক আলোচনা করে তাই সমাজবিজ্ঞান। তবে সমাজবিজ্ঞানের সর্বজনস্বীকৃত কোনো সংজ্ঞা নেই। তথাপি কোনো কোনো সমাজবিজ্ঞানী বিভিন্ন দৃষ্টিকোণ থেকে সমাজবিজ্ঞানকে সংজ্ঞায়িত করেছেন। যেমন, সমাজবিজ্ঞানী এমিল ডুর্খেইম বলেন, \"সমাজবিজ্ঞান হলো সামাজিক প্রতিষ্ঠানের বিজ্ঞান।\" সমাজবিজ্ঞানী আর.টি. শেফার তার 'Sociology' গ্রন্থে বলেন, \"সমাজবিজ্ঞান হলো সামাজিক আচরণ ও সামাজিক গোষ্ঠীসমূহের সুশৃঙ্খল পাঠ।\" মোটকথা সমাজ ও সমাজের মানুষের সাথে জড়িত সব ধরনের বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে দেখা যায়, কবিরের খালু কবিরকে কোন বিষয়ে লেখাপড়া করছে জিজ্ঞাসা করলে কবির বলে; আমি এমন একটি বিষয়ে লেখাপড়া করছি যা মানুষের চালচলন, আচার-আচরণ, বর্তমান ও ভবিষ্যৎ নিয়ে আলোচনা করে। উপরে প্রদত্ত সমাজবিজ্ঞানের প্রামাণ্য সংজ্ঞার প্রেক্ষিতে বোঝা যায় যে, কবিরের এ বক্তব্য সমাজবিজ্ঞান শাস্ত্রকেই নির্দেশ করে।"
        },
        {
          "label": "ঘ",
          "question": "",
          "explanation": "সমাজকে সামগ্রিক এবং ব্যাপকভাবে অধ্যয়ন করে বলে সমাজবিজ্ঞানকে সমাজের পূর্ণাঙ্গ পাঠ বলা হয়। সমাজবিজ্ঞান হচ্ছে এমন একটি বিজ্ঞান যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ, সমাজের মধ্যে যেসব বিষয় রয়েছে তার প্রত্যেকটি বিষয় সমাজবিজ্ঞান পুঙ্খানুপুঙ্খ অধ্যয়ন, করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের' আলোচনার আওতাভুক্ত এবং এর সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা-বিশ্লেষণ করে। সামাজিক বিজ্ঞানের শাখাসমূহ যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি মূলত সমাজের এক একটি বিশেষ দিক নিয়ে আলোচনা করে। অর্থাৎ সামাজিক বিজ্ঞানের উক্ত শাখাসমূহের কোনোটাই সমাজ সম্পর্কিত পূর্ণাঙ্গ অধ্যয়নের দাবি করতে পারে না। পক্ষান্তরে, গোটা সমাজই সমাজবিজ্ঞানের আলোচনার বিষয় বা ক্ষেত্র। মূলত এ কারণেই সমাজবিজ্ঞানকে সমাজের পূর্ণাঙ্গ পাঠ বলা হয়। উদ্দীপকে দেখা যায়, কবির এমন একটি বিষয়ে লেখাপড়া করছে, যে বিষয়টি মানুষের চালচলন, আচার-আচরণ, বর্তমান ও ভবিষ্যৎ নিয়ে আলোচনা করে। আর এ বিষয়গুলো সমাজবিজ্ঞানের আলোচ্যসূচির অংশ। এ কারণেই বলা হয় যে, সমাজবিজ্ঞান সমাজের পূর্ণাঙ্গ পাঠ।"
        }
      ]
    },
    {
      "number": "9",
      "uddipok": "জনাব আলমগীর হোসেন 'DURC' নামক একটি গবেষণা প্রতিষ্ঠানে কাজ করেন। তিনি সমাজের অতীত ঘটনাবলী সম্পর্কে ধারাবাহিক গবেষণা করেন। এ ধরনের গবেষণা কাজের জন্য তিনি বিভিন্ন গ্রন্থ, সাময়িকী, পত্র-পত্রিকা, গবেষণা রিপোর্ট, দলিল-দস্তাবেজ ইত্যাদির সাহায্য নিয়ে থাকেন। অন্যদিকে তাঁর বন্ধু সোহেল খান 'আগামীর স্বপ্ন' নামক একটি প্রতিষ্ঠানে সমাজ গবেষণায় ভিন্ন ধরনের পদ্ধতির আশ্রয় নিয়ে থাকেন। তাঁর পদ্ধতির ধরন হলো মাঠ পর্যায়ে প্রশ্নমালা, সাক্ষাৎকার ইত্যাদির মাধ্যমে উপাত্ত (Data) সংগ্রহ।",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "",
          "explanation": "পদ্ধতির ইংরেজি প্রতিশব্দ Method।"
        },
        {
          "label": "খ",
          "question": "জৈবিক সাদৃশ্যের তত্ত্বটি কার ? ব্যাখ্যা করো।",
          "explanation": "জৈবিক সাদৃশ্যের তত্ত্বটি বিবর্তনবাদী মতবাদের প্রবক্তা ও বিশিষ্ট ব্রিটিশ দার্শনিক হার্বার্ট স্পেন্সার-এর। জৈবিক সাদৃশ্য তত্ত্বের মূলকথা হলো সমাজের বিবর্তন হয় জীব জগতের বিবর্তনের মতো। হার্বার্ট স্পেন্সার জীবদেহের সাথে সমাজসত্ত্বার অনেক সাদৃশ্য খুঁজে পান এবং তিনি মনে করেন, প্রত্যেকটি সমাজ হলো এক একটি জীব দেহের মতো। স্পেন্সারের মতে, এক কোষবিশিষ্ট অত্যন্ত সাধারণ একধরনের প্রাণী থেকে বিবর্তনের মাধ্যমে যেমন আজকের জীবজগতের বিকাশ ঘটেছে, তেমনি মানবসমাজেও বিবর্তন ঘটছে। সমাজ আদিম অবস্থা থেকে বিবর্তিত হয়ে হয়ে বর্তমান স্তরে পৌছেছে। এভাবেই স্পেন্সার সমাজ বিবর্তনের সূত্র আবিষ্কার করার চেষ্টা করেছেন, যা স্পেন্সারের জৈবিক সাদৃশ্য তত্ত্ব হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকের জনাব আলমগীর হোসেন তার গবেষণায় ঐতিহাসিক - পদ্ধতি এবং তার বন্ধু সোহেল খান সামাজিক জরিপ পদ্ধতি অনুসরণ করেছেন। ইতিহাস বা ঐতিহাসিক তথ্যের ভিত্তিতে সমাজ গবেষণার বিজ্ঞানসম্মত পদ্ধতি হচ্ছে ঐতিহাসিক পদ্ধতি। অর্থাৎ- অতীতকালের সামাজিক ঘটনাবলির ব্যাখ্যা-বিশ্লেষণের মাধ্যমে বর্তমান সমাজ সম্পর্কে যথাযথ জ্ঞানলাভ করার পন্থাই ঐতিহাসিক পদ্ধতি। ঐতিহাসিক পদ্ধতির ক্ষেত্রে বিভিন্ন গ্রন্থ, বার্ষিকী, জীবনী গ্রন্থ, স্মৃতিকথা, দিনলিপি, বংশ তালিকা ইত্যাদি উৎস হিসেবে ব্যবহৃত হয়। অন্যদিকে জরিপ বলতে কোনো বিষয় বা ঘটনা সম্পর্কে সরেজমিনে তথ্য সংগ্রহ করাকে বোঝায়। কার্যত সামাজিক জরিপ পদ্ধতি হলো বিভিন্ন কৌশলে তথ্য অনুসন্ধান, তথ্যাবলি সংগ্রহ, পরিমাপ ও ব্যাখ্যা-বিশ্লেষণের মাধ্যমে সিদ্ধান্তে উপনীত হওয়ার একটি প্রক্রিয়া। কোনো জনবসতির ধ্যানধারণা, মনোভাব, আর্থ-সামাজিক অবস্থা, আয়, জীবনযাত্রার মান, সম্পদ, স্বাস্থ্য, শিক্ষা, অপরাধ প্রবণতা ইত্যাদি বিষয়ে গবেষণা করতে হলে জরিপ পদ্ধতি সর্বোত্তম বলে বিবেচিত। জরিপের ক্ষেত্রে মাঠ পর্যায়ে প্রশ্নপত্রের মাধ্যমে তথ্য সংগ্রহ করা হয়। উদ্দীপকে দেখা যায়, জনাব আলমগীর হোসেন তার গবেষণায় বিভিন্ন গ্রন্থ, সাময়িকী, পত্র-পত্রিকা, গবেষণা রিপোর্ট, দলিল দস্তাবেজ ইত্যাদি ব্যবহার করেন, উপরের আলোচনা অনুযায়ী যা ঐতিহাসিক পদ্ধতিকেই নির্দেশ করে। অন্যদিকে, তাঁর বন্ধু সোহেল খানের গবেষণার ধরন হলো মাঠ পর্যায়ে প্রশ্নমালা, সাক্ষাৎকার ইত্যাদির মাধ্যমে তথ্য সংগ্রহ করা। পূর্বোক্ত আলোচনার ভিত্তিতে যাকে সামাজিক জরিপ পদ্ধতি হিসেবে চিহ্নিত করা যায়। উপরের আলোচনা শেষে প্রতীয়মান হয় যে, জনাব আলমগীর হোসেন তার গবেষণায় ঐতিহাসিক পদ্ধতি এবং তার বন্ধু সোহেল খান সামাজিক জরিপ পদ্ধতি ব্যবহার করেছেন।"
        },
        {
          "label": "ঘ",
          "question": "",
          "explanation": "সমাজ গবেষণায় উদ্দীপকে উল্লেখিত পদ্ধতিদ্বয় অর্থাৎ ঐতিহাসিক পদ্ধতি এবং সামাজিক জরিপ পদ্ধতির গুরুত্ব অত্যন্ত ব্যাপক। সমাজবিজ্ঞানের গবেষণায় ঐতিহাসিক পদ্ধতির গুরুত্ব অনেক। পৃথিবীর যেকোনো সমাজের পূর্ণাঙ্গ বিশ্লেষণ করতে হলে অবশ্যই অন্যান্য পদ্ধতির পাশাপাশি ঐতিহাসিক পদ্ধতির সাহায্য নিতে হবে। কারণ তা না হলে সমাজ বিবর্তন থেকে শুরু করে সমাজের বর্তমান অবস্থার স্বরূপ নির্ণয় করা যাবে না। উদাহরণস্বরূপ বলা যায় যে, আধুনিক বাংলাদেশের সমাজকাঠামো বিশ্লেষণে অন্যান্য পদ্ধতির পাশাপাশি ঐতিহাসিক পদ্ধতিকে অবশ্যই গুরুত্ব দিতে হবে। কারণ বর্তমান বাংলাদেশের সমাজকাঠামো বিগত সমাজের গর্ভেই অঙ্কুরিত হয়েছিল। তাই বাংলাদেশের সমাজ সম্পর্কে জ্ঞান লাভের ক্ষেত্রে ঐতিহাসিক রচনাবলি এবং অন্যান্য সমাজতাত্ত্বিক গ্রন্থ ও পত্র-পত্রিকার সাহায্য একান্তভাবে প্রয়োজন। সমাজ গবেষণায় সামাজিক জরিপ পদ্ধতিও একটি গুরুত্বপূর্ণ পদ্ধতি। সমাজের বিভিন্ন বিষয়ে সরেজমিনে তথ্য সংগ্রহ, তথ্য যাচাই-বাছাই ইত্যাদি ক্ষেত্রে জরিপ একটি কার্যকর প্রক্রিয়া। বস্তুত জরিপের সাহায্যে কোনো একটি বিষয়ের সামগ্রিক চিত্র লাভ করা সম্ভব। সামাজিক জরিপ পদ্ধতি সামাজিক উন্নয়ন কর্মসূচির পূর্বশর্ত হিসেবেও কাজ করে। তাছাড়া সামাজিক জরিপ প্রকল্প প্রণয়ন ও তত্ত্ব উন্নয়নকল্পে ব্যবহৃত পরীক্ষামূলক নকশার ক্ষেত্র প্রস্তুত করে। পরিশেষে বলা যায়, সামাজিক গবেষণায় উপরে আলোচিত পদ্ধতি দুটি ব্যাপক গুরুত্বের দাবিদার।"
        }
      ]
    },
    {
      "number": "10",
      "uddipok": "",
      "tag": "BMARPC 24,DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "সামাজিক গতিশীলতাকে কতটি ভাগে ভাগ করা যায়?",
          "explanation": "সামাজিক গতিশীলতাকে দু'টি ভাগে ভাগ করা যায়। যথা- উল্লম ও আনুভূমিক গতিশীলতা।"
        },
        {
          "label": "খ",
          "question": "সংঘ বলতে কী বোঝ?",
          "explanation": "সংঘ হচ্ছে এমন একটি জনগোষ্ঠী যারা কোনো নিদিষ্ট উদ্দেশ্য বা কোনো সীমিত সংখ্যক উদ্দেশ্যের জন্য একত্রিত হয়। মানুষ যখন এক বা একাধিক নির্দিষ্ট লক্ষ্য বা উদ্দেশ্য সাধনের জন্য সংগঠিত হয় এবং সমবেত প্রচেষ্টাকে সফল করার জন্য কিছু বিধিবিধান মেনে চলে তখন তারা সংঘ গড়ে তুলেছে বলা যায়। মূলত সংঘ বলতে সমাজের সদস্যবৃন্দের স্বেচ্ছায় একত্রিত হয়ে সমষ্টিগত উদ্দেশ্য সাধনের সম্মিলিত প্রয়াসকে বোঝায়। এ প্রসঙ্গে আমেরিকান সমাজবিজ্ঞানী ম্যাকাইভার ও পেজ বলেন, \"সংঘ এমন একটি দল যা একটি সাধারণ স্বার্থ বা স্বার্থসমূহ অর্জনে সংগঠিত হয়।\""
        },
        {
          "label": "গ",
          "question": "উদ্দীপকে চিত্র 'ক' ও চিত্র 'খ' এ কোন কোন মৌল প্রত্যয়ের বৈশিষ্ট্য প্রকাশ পেয়েছে? তার প্রকৃত রূপ ব্যাখ্যা করো।",
          "explanation": "উদ্দীপকের চিত্র 'ক' তে সমাজ এবং চিত্র 'খ' তে সম্প্রদায় নামক মৌল প্রত্যয়ের বৈশিষ্ট্য প্রকাশ পেয়েছে। সমাজ হলো সমাজবিজ্ঞানের সবচেয়ে পরিচিত প্রত্যয়। সাধারণত সমাজ বলতে একত্রে বসবাস করাকে বোঝায়। আবার মানুষের পারস্পরিক সম্পর্কের সমগ্রতাকেও সমাজ বলা হয়। সমাজের মৌলিক কিছু বৈশিষ্ট্য রয়েছে। এগুলোর মধ্যে উল্লেখযোগ্য হচ্ছে- ১. সমাজ সবসময় পরিবর্তনশীল। এ কারণেই আদিম সমাজের সাথে বর্তমান সমাজের পার্থক্য লক্ষ করা যায়। ২. সমাজের সদস্যরা পরস্পরের ওপর নির্ভরশীল এবং তারা তাদের পারস্পরিক সম্পর্কের বিষয়ে সচেতন। ৩. সমাজ সর্বজনীন। স্বাভাবিক জীবনযাপনের স্বার্থে পৃথিবীর সব স্থানেই সমাজের অস্তিত্ব অপরিহার্য। ৪. প্রতিটি সমাজেই একটি সাধারণ জীবন প্রণালি তথা সংস্কৃতি বিদ্যমান। ৫. সমাজের সদস্যদের মধ্যে সহযোগিতা ও স্বন্দ্ব উভয়ই লক্ষ করা যায়। উদ্দীপকের চিত্র-ক-এ সমাজের এ বৈশিষ্ট্যগুলোর মধ্যে উল্লেখযোগ্য তিনটি বৈশিস্ট্য দেখানো হয়েছে। উদ্দীপকের চিত্র-খ-এ দেখানো বিষয়টি হলো সম্প্রদায়। নির্দিষ্ট একটি অঞ্চলে একটি জনগোষ্ঠীর সুসংহত জীবনযাপন সূত্রে সৃষ্টি হয় সম্প্রদায়। যখন কোনো গোষ্ঠীর সদস্যরা এমনভাবে একত্রে বসবাস করে যে তারা কতিপয় বিশেষ স্বার্থের অংশীদার না হয়ে বরং একটি সাধারণ জীবনযাত্রার অংশীদার হয়, তখন তাকে সম্প্রদায় হিসেবে অভিহিত করা চলে। এটিই হচ্ছে সম্প্রদায়ের প্রকৃত রূপ। সম্প্রদায়ের ভিত্তি হিসেবে দুটি বিষয় কাজ করে। বসবাসের অঞ্চল এবং সম্প্রদায়গত মানসিকতা। এ দু'টি বিষয়ই সম্প্রদায় গঠনের জন্য অপরিহার্য। এ দুটি বিষয়কে উদ্দীপকের চিত্র-খ-এ দেখানো হয়েছে। উপরের আলোচনা শেষে বলা যায়, উদ্দীপকের চিত্র 'ক' ও 'খ'-তে যথাক্রমে সমাজ ও সম্প্রদায়ের কথা বলা হয়েছে এবং এর প্রকৃত রূপ উল্লিখিত আলোচনায় ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত বিষয়গুলোর মধ্যকার বৈসাদৃশ্যমূলক সম্পর্ক বিশ্লেষণ করো।",
          "explanation": "উদ্দীপকের চিত্র 'ক' ও 'খ'-তে যথাক্রমে সমাজ ও সম্প্রদায়ের কথা বলা হয়েছে। আমেরিকান সমাজবিজ্ঞানী ম্যাকাইভার ও পেজ সম্প্রদায়ের মূলভিত্তি হিসেবে দুইটি বিষয়ের উল্লেখ করেছেন। যথা- অভিন্ন বসবাসের অঞ্চল এবং সম্প্রদায়গত চেতনা বা অভিন্ন স্বার্থ ও অনুভূতি। উদ্দীপকের চিত্র- খ-এ সম্প্রদায়ের এ দুটি বৈশিষ্ট্যকে উল্লেখ করা হয়েছে। সমাজ ও সম্প্রদায় সমাজবিজ্ঞানের দু'টি গুরুত্বপূর্ণ প্রত্যয়। উভয়ের মধ্যে ঘনিষ্ঠ সম্পর্ক থাকলেও কিছু পার্থক্যও রয়েছে। যেমন- সমাজ হলো সামাজিক সম্পর্কের জটিল জাল। পক্ষান্তরে, সম্প্রদায় নির্দিষ্ট এলাকায় বসবাসকারী সাধারণ জীবনযাত্রার অংশীদারী জনগোষ্ঠী। সমাজের ক্ষেত্রে নির্দিষ্ট এলাকা থাকা অপরিহার্য নয়। সম্প্রদায়ের ক্ষেত্রে বসবাসের নির্দিষ্ট অঞ্চল থাকা জরুরি। সমাজ হলো বিমূর্ত। সম্প্রদায় অনেকখানি মূর্ত। সমাজের ক্ষেত্রে 'সম্প্রদায়গত চেতনা' অথবা 'আমরা বোধ' বিদ্যমান থাকতেও পারে, আবার নাও পারে। কিন্তু এমন চেতনা ছাড়া সম্প্রদায় গঠন সম্ভব নয়। সমাজ অপেক্ষাকৃত বৃহৎ। সম্প্রদায় সমাজের চেয়ে আকারে ছোট। সমাজে অভিন্নতা ও বিভিন্নতা দুটিই বিদ্যমান। সম্প্রদায়ে বিভিন্নতার চেয়ে অভিন্নতা গুরুত্বপূর্ণ। সমাজ হলো সম্প্রদায়ের পূর্ববর্তী ধাপ। সম্প্রদায় হলো সমাজের পরবর্তী ধাপ। সর্বোপরি সমাজ হলো একটি সামগ্রিক বিষয়। সম্প্রদায় হলো তার অংশ বিশেষ। উপরের আলোচনা থেকে প্রতীয়মান হয় যে, সমাজ ও সম্প্রদায়ের মধ্যে বেশকিছু মৌলিক পার্থক্য রয়েছে।"
        }
      ]
    },
    {
      "number": "11",
      "uddipok": "কলেজের নবীনবরণ অনুষ্ঠানে কলেজ পরিচালনা পর্ষদের সভাপতি বক্তৃতায় নবীনদের উদ্দেশ্যে বললেন, \"সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে, তবেই উন্নয়ন সম্ভব। কেননা তোমরাই জাতির ভবিষ্যৎ ও দেশ বিনির্মাণে অগ্রযাত্রার সৈনিক।\"",
      "tag": "DB, DIN.B, CB, CTG.B, SB, JB 17",
      "sub_questions": [
        {
          "label": "ক",
          "question": "হার্বার্ট স্পেন্সার বিবর্তনের কতটি ধরনের কথা বলেছেন?",
          "explanation": "বিবর্তনবাদী মতবাদের প্রবক্তা হার্বার্ট স্পেন্সার বিবর্তনের চারটি ধরনের কথা বলেছেন।"
        },
        {
          "label": "খ",
          "question": "বিশ্বায়নের ইতিবাচক দিকগুলো আলোচনা করো।",
          "explanation": "বিশ্বায়ন বলতে কোনো কিছুর স্থানিক থেকে বৈশ্বিক রূপ লাভ করাকে বোঝায়। বিশ্বায়নের ফলে বিশ্বব্যাপী যোগাযোগের একটি অবকাঠামো গড়ে উঠেছে। এর মধ্যে ইন্টারনেটের ভূমিকা লক্ষণীয়। যার ফলে বিশ্বব্যাপী পণ্যের উন্মুক্ত বাজার সৃষ্টি হয়েছে, মুদ্রা চলাচল ও বিনিময় প্রচন্ডভাবে বৃদ্ধি পেয়েছে, বহুস্তর বিশিষ্ট রাজনীতির জন্ম হয়েছে। ঠান্ডা যুদ্ধের সমাপ্তি ও গণতন্ত্রায়নের সুযোগ সৃষ্টি হয়েছে। সর্বোপরি স্থানান্তর গমনও বৃদ্ধি পেয়েছে। মূলত এগুলোই বিশ্বায়নের ইতিবাচক দিককে নির্দেশ করে।"
        },
        {
          "label": "গ",
          "question": "উদ্দীপকের আলোকে সামাজিক পরিবর্তনের ক্ষেত্রে কাঙ্ক্ষিত লক্ষ্য অর্জনে এগিয়ে চলার প্রত্যয়টি তোমার পাঠ্যবই থেকে ব্যাখ্যা করো।",
          "explanation": "উদ্দীপকে সামাজিক পরিবর্তনের ক্ষেত্রে কাঙ্ক্ষিত লক্ষ্য অর্জনে এগিয়ে চলার প্রত্যয়টি বলতে এখানে প্রগতিকে নির্দেশ করা হয়েছে। সামাজিক পরিবর্তনের একটি বিশেষ ধরন হলো প্রগতি। প্রগতি শব্দটি ল্যাটিন শব্দ 'Pro-gredio' শব্দ থেকে এসেছে। যার অর্থ হলো 'To step forward' বা সামনে চলা। প্রগতির মৌলিক অর্থ হচ্ছে, কাঙ্ক্ষিত লক্ষ্য অর্জনে সামনে এগিয়ে চলা। যেমন- শিক্ষা অর্জনের ক্ষেত্রে প্রগতি। অর্থাৎ, কাঙ্ক্ষিত বা বাঞ্ছিত পরিবর্তনই প্রগতি। আবার মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তিত করা যায় তবে সেটিই হবে প্রগতি। উদ্দীপকে দেখা যায়, কলেজের নবীনবরণ অনুষ্ঠানে পরিচালনা পর্ষদের সভাপতি নবীনদের উদ্দেশ্যে বলেন, \"সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে, তবেই উন্নয়ন সম্ভব।\" পূর্বোক্ত আলোচনার ভিত্তিতে বলা যায়, সভাপতির এ বক্তব্য প্রগতিরই নামান্তর। উপরের আলোচনা শেষে বলা যায় যে, উদ্দীপকে উল্লিখিত বিষয়টি প্রগতিকেই নির্দেশ করে এবং এটি সামাজিক পরিবর্তনের অন্যতমগুরুত্বপূর্ণ প্রত্যয়।"
        },
        {
          "label": "ঘ",
          "question": "উদ্দীপকের উন্নয়ন প্রত্যয়টি সমাজবিজ্ঞানের আলোকে বিশ্লেষণ করো।",
          "explanation": "উন্নয়ন প্রত্যয়টি সমাজবিজ্ঞানের অন্যতম গুরুত্বপূর্ণ প্রত্যয়। প্রত্যয়টি সমাজবিজ্ঞানের আলোকে ব্যাখ্যা করা হলো- বর্তমান বিশ্বের সবচেয়ে গুরুত্বপূর্ণ প্রত্যয় হলো উন্নয়ন। উন্নয়ন শব্দটির অর্থ হচ্ছে জন্মলগ্ন থেকে কোনো কিছুর ক্রমশ বিকাশ বা পরিপূর্ণতা লাভ। উন্নয়ন একটি বহুমুখী ধারণা যা সামাজিক, রাজনৈতিক, অর্থনৈতিক, সাংস্কৃতিক প্রভৃতি বিষয়কে একত্রীভূত করে। উন্নয়ন প্রসঙ্গে সমাজতত্ত্ববিদ টি. বি. বটোমোর বলেন, \"সাধারণ অর্থে উন্নয়ন বলতে বোঝায় ক্রমাগত প্রসার, কোনো কিছুর ক্ষুদ্র অংশের পূর্ণতার বিকাশ বা তার ক্রমোন্নতি।\" উন্নয়ন প্রসঙ্গে গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমশ বর্তমান, সংখ্যাবাচক এবং গুণবাচক পরিবর্তন যা ইতিবাচক রূপান্তরকে নির্দেশ করে।\" অর্থাৎ- উন্নয়ন বলতে ইতিবাচক পরিবর্তনকে বোঝায়। উন্নয়ন হচ্ছে একটি সামাজিক পরিবর্তন প্রক্রিয়া। এ পরিবর্তন হচ্ছে মানুষের সামাজিক আকাঙ্ক্ষা। এ পরিবর্তন যখন মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তিস্বাধীনতা ও মুক্তির প্রসারণ ঘটায় তখন তা সামাজিক উন্নয়ন হিসেবে বিবেচিত হয়।উপরের আলোচনা শেষে বলা যায়, উন্নয়ন সমাজবিজ্ঞানের অন্যতম গুরুত্বপূর্ণ আলোচিত প্রত্যয়, যা সমাজের ইতিবাচক পরিবর্তনকে নিদেশ করে।"
        }
      ]
    }
  ]
}