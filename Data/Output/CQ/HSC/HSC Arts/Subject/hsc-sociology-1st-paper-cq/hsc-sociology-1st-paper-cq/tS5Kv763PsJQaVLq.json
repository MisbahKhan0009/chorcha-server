{
  "title": "ঢাকা, রাজশাহী, দিনাজপুর, চট্টগ্রাম, সিলেট, যশোর ২০১৯",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "দৃশ্যকল্প-১ঃ শহিদের গ্রামের বেশিরভাগ মানুষ এখনও কুসংস্কারে বিশ্বাস করে। জ্বীন - ভূত ও আত্মা-প্রেতাত্মার ধারণা তাদেরকে আচ্ছন্ন করে রেখেছে। অসুখ-বিসুখে ঝাঁড়-ফুঁক, পানিপড়া, তাবিজ-কবিরাজই তাঁদের ভরসা। যা কিছু ঘটে তা অদৃশ্যের লিখন বলে তারা মনে করে। দৃশ্যকল্প-২ঃ ঢাকায় বসবাসরত আসিফ অফিসে যাওয়ার পথে সবসময় শিল্প-কারখানায় কর্মরত শ্রমিকদের বিশেষ করে নারী শ্রমিকদের দলবেঁধে হেঁটে অফিসে যেতে দেখে। এত পরিশ্রম করেও তারা ন্যায্য প্রাপ্যটুকু থেকে বঞ্চিত হচ্ছে। অপরদিকে, মালিকরা আরও বেশি সম্পদের মালিক হচ্ছে। মাঝে মাঝে শ্রমিক আন্দোলন দেখে সে আলোড়িত হয়।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "সমাজকে জীবদেহের সাথে তুলনা করেছেন কোন সমাজবিজ্ঞানী ?",
          "explanation": "সমাজকে জীবদেহের সাথে তুলনা করেছেন ব্রিটিশ সমাজবিজ্ঞানী হার্বার্ট স্পেন্সার।"
        },
        {
          "label": "খ",
          "question": "আদর্শ নমুনা বলতে কী বোঝ ? ব্যাখ্যা করো।",
          "explanation": "জার্মান দার্শনিক ও সমাজবিজ্ঞানী ম্যাক্স ওয়েবারের সমাজ বিশ্লেষণের পদ্ধতি হলো আদর্শ নমুনা। ওয়েবারের মতে, কোনো সামাজিক প্রপঞ্চ কিংবা ঐতিহাসিক সত্তাকে জানতে বা বিশ্লেষণ করতে হলে তার আদর্শ নমুনা তৈরি করতে হবে। আর এ নমুনা তৈরির জন্য বিজ্ঞানীকে অন্তর্দৃষ্টির আশ্রয় নিতে হবে। বিশেষ করে একটি প্রপঞ্চের সাধারণ বৈশিষ্ট্য ও যৌক্তিকতাকে আদর্শ ধরে নিয়ে অন্য প্রপঞ্চকে তাঁর সাথে মিল বা অমিলের ভিত্তিতে বিবেচনা করতে হবে।ম্যাক্স ওয়েবারের ‘আদর্শ নমুনা’ সমাজবিজ্ঞানের ক্ষেত্রে এক স্বতন্ত্র দৃষ্টিভঙ্গি ও পদ্ধতির প্রবর্তন। তিনি পুঁজিবাদ, কর্তৃত্ব ও আমলাতন্ত্রকে ‘আদর্শ নমুনা’ তত্ত্বের ভিত্তিতে বিশ্লেষণ করেছেন।"
        },
        {
          "label": "গ",
          "question": "দৃশ্যকল্প-১-এ বর্ণিত সমাজের সাথে অগাস্ট কোঁতের বর্ণিত কোন সমাজের সাদৃশ্য রয়েছে ? ব্যাখ্যা করো।",
          "explanation": "দৃশ্যকল্প-১-এ বর্ণিত সমাজের সাথে অগাস্ট কোঁতের বর্ণিত ধর্মতান্ত্রিক স্তরের অন্তর্ভুক্ত আদি সমাজের সাদৃশ্য রয়েছে। মানুষ যখন প্রকৃতিকে নিয়ন্ত্রণ করার কোনো ধারণা বা ক্ষমতা অর্জন করতে পারেনি তখন থেকেই ধর্মতাত্ত্বিক স্তরের শুরু। এ স্তরে মানুষের মনে যুক্তিবাদী ধারণার সৃষ্টি হয়নি, যে কারণে সমাজের ওপর ধর্মের প্রভাব ছিলো অনেক বেশি। তখন মানুষের নৈতিক জ্ঞান ছিলো প্রাথমিক পর্যায়ের। মানবতাবোধ ছিলো আক্রমণাত্মক ও পরস্পরের প্রতি শত্রুভাবাপন্ন। এ যুগে মানুষ ছিলো অদৃষ্টবাদী এবং তারা দৈনন্দিন জীবনের সমস্যা সমাধানের জন্য অদৃশ্য শক্তির ওপর নির্ভরশীল ছিল। উদ্দীপকের দৃশ্যকল্প-১-এ দেখা যায়, শহিদের গ্রামের মানুষ কুসংস্কারাচ্ছন্ন। তারা জ্বীন-ভূত ও প্রেতাত্মায় বিশ্বাস করে। যা কিছু ঘটে সবই অদৃশ্য শক্তির লিখন বলে বিশ্বাস করে। পূর্বোক্ত আলোচনার প্রেক্ষিতে বলা যায় যে, এ সমাজের সাথে অগাস্ট কোঁৎ বর্ণিতে ধর্মতাত্ত্বিক স্তরের অন্তর্ভুক্ত আদি সমাজের মিল রয়েছে।"
        },
        {
          "label": "ঘ",
          "question": "“সমাজব্যবস্থার পরিবর্তনই পারে দৃশ্যকল্প-২-এ বর্ণিত অবস্থার উন্নয়ন ঘটাতে”- বিশ্লেষণ করো।",
          "explanation": "দৃশ্যকল্প-২-এ বর্ণিত অবস্থা অর্থাৎ শ্রেণিবৈষম্য দূরীকরণে প্রয়োজন সমাজব্যবস্থার পরিবর্তন। উদ্দীপকে শ্রেণিবৈষ্ম্য বিলোপের জন্য সমাজব্যবস্থার পরিবর্তন দ্বারা মূলত সমাজতান্ত্রিক সমাজব্যবস্থার প্রতি ইঙ্গিত করা হয়েছে। এ প্রসঙ্গে জার্মান দার্শনিক, অর্থনীতিবিদ ও সমাজতাত্ত্বিক কার্ল মার্কস মনে করেন , প্রতিটি সমাজব্যবস্থাতেই শ্রেণিবৈষম্য ছিল। কিন্তু এ বৈষম্য চরম রূপ লাভ করে পুঁজিবাদী সমাজব্যবস্থায়। এ ব্যবস্থায় পুঁজিপতি চায় স্বল্পমূল্যে বেশি শ্রম বিনিয়োগ করে সর্বাধিক মুনাফা অর্জন করতে। অন্যদিকে শ্রমিক শ্রেণি চায় এ ব্যবস্থার অবসান করে নিজেদের ভাগ্যের পরিবর্তন। ফলে এ বিপরীতমুখী শ্রেণিদ্বয়ের মাঝে দেখা দেয় চরম দ্বন্দ্ব। কার্ল মার্কস এ সমাজব্যবস্থার পরিবর্তন করে সমাজতান্ত্রিক সমাজব্যবস্থা প্রতিষ্ঠার পক্ষে মত দেন। মার্কসের মতে , সমাজতান্ত্রিক সমাজব্যবস্থায় সাম্যবাদ প্রতিষ্ঠা হবে। কারণ সমাজতন্ত্রে ব্যক্তি মালিকানার ধারণা বিলোপ হবে। আর সম্পদের ওপর ব্যক্তি মালিকানা না থাকলে শোষণের চিন্তা থেকে মানুষ বের হয়ে আসবে। সুতরাং এটা বলা যায় যে , সাম্যবাদ প্রতিষ্ঠা হএ সমাজে শ্রেণি ও শ্রেণি শোষণের অবসান ঘটবে। উদ্দীপকের দৃশ্যকল্প-২-এ লক্ষণীয়, শিল্প-কারখানায় কর্মরত শ্রমিকরা তাদের ন্যায্য পারিশ্রমিক পায় না। পক্ষান্তরে এই শ্রমিকদেরকেই ব্যবহার করে মালিকশ্রেণি উত্তরোত্তর অধিক সম্পদের মালিক হচ্ছে, যা পুঁজিবাদী সমাজব্যবস্থায় বিদ্যমান শ্রেণিবৈষম্যকেই নির্দেশ করছে। সমাজতান্ত্রিক সমাজব্যবস্থা প্রতিষ্ঠা করা সম্ভব হলে এ অবস্থার অবসান হতে পারে। উপরের আলোচনার পরিপ্রেক্ষিতে বলা যায়, উদ্দীপকের সমাজের বৈষম্য দূরীকরণে প্রয়োজন সমাজতান্ত্রিক সমাজব্যবস্থা প্রতিষ্ঠা। যার মূল লক্ষ্য সাম্যবাদ। আর এটি প্রতিষ্ঠিত হলেই শোষণমূলক সমাজব্যবস্থার পরিবর্তন হতে বাধ্য।"
        }
      ]
    },
    {
      "number": "2",
      "uddipok": "মেঘনার একটি শাখানদী দ্বারা আলীপুর গ্রামটি এক সময় মূল শহর থেকে বিচ্ছিন্ন ছিল। যাতায়াতের একমাত্র মাধ্যম ছিল নৌকা। ঝড়- বৃষ্টির সময় নদী উত্তাল থাকলে শহরের সাথে সকল যোগাযোগ বন্ধ হয়ে যেতো। এলাকায় উৎপাদিত কৃষিপণ্য স্থানীয় বাজারে কম দামে বিক্রি হতো। পরবর্তীতে সরকারের উদ্যোগে এখানে একটি সেতু নির্মাণ হওয়ায় এ সকল অসুবিধা দূর হয়। চিকিৎসা, শিক্ষাসহ অন্যান্য সুবিধা পেতে লোকজন সহজেই শহরে আসতে পারে। তাছাড়া এ এলাকায় জমির দাম বৃদ্ধি পেয়েছে। কয়েকটি কারখানা গড়ে উঠেছে। ফলে অনেক মানুষের কর্মসংস্থান হয়েছে।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "মানুষের জ্ঞানের যথাযথ ব্যবহার, পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় উত্তরণই সামাজিক প্রগতি।"
        },
        {
          "label": "খ",
          "question": "'সকল সামাজিক পরিবর্তন উন্নয়ন নয়'- বুঝিয়ে লেখো।",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায়' এবং অনুন্নত স্তর থেকে উন্নত স্তরে উত্তরণ ঘটায় তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয় বরং যৌক্তিকভাবে নিরপেক্ষ। অপরপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিন্তু উন্নয়ন পরিকল্পিতভাবে হয়ে থাকে। অতএব বলা যায় যে, সব সামাজিক পরিবর্তন উন্নয়ন নয়।"
        },
        {
          "label": "গ",
          "question": "আলীপুর গ্রামের সামাজিক পরিবর্তনে কোন উপাদানের প্রভাব লক্ষ করা যায়? ব্যাখ্যা করো।",
          "explanation": "আলীপুর গ্রামের সামাজিক পরিবর্তনে যোগাযোগ ব্যবস্থার প্রভাব লক্ষ করা যায়। একটি দেশের সামাজিক উন্নয়নে অন্যতম অনুঘটক হিসেবে কাজ করে যোগাযোগ ব্যবস্থার উন্নয়ন। যা বাংলাদেশের ক্ষেত্রেও প্রযোজ্য। এদেশে বর্তমানে গ্রামের সাথে শহরের সড়ক, রেল, নৌপথে যোগাযোগ স্থাপিত হয়েছে। তাছাড়া ই-মেইল, ফ্যাক্স, ইন্টারনেটের ফলে পৃথিবীর অন্যান্য দেশের সাথে খুব সহজেই যোগাযোগ রক্ষা করা যাচ্ছে। যোগাযোগ ব্যবস্থার উন্নতির ফলে দেশে দ্রুত নগরায়ণ ও শিল্পায়ন ঘটে, যা কর্মসংস্থানের সুযোগ সৃষ্টি করে এবং সামাজিক পরিবর্তন সাধিত হয়। উদ্দীপকের আলীপুর গ্রামে একটি সেতু নির্মিত হয়েছে, যার ফলে গ্রামের মানুষ দ্রুত সময়ে শহরে আসতে পারছে। তারা তাদের শিক্ষা, চিকিৎসা ও অন্যান্য সুবিধাসমূহ দ্রুত শহর থেকে গ্রহণ করতে পারছে। এ সেতুটি নির্মাণ হওয়ার পর গ্রামের সাথে শহরের যোগাযোগ আরো সুদৃঢ় হয়েছে। ফলে দ্রুত সামাজিক পরিবর্তন হচ্ছে। তাই বলা যায়, উক্ত গ্রামের সামাজিক পরিবর্তনে যোগাযোগ ব্যবস্থার প্রত্যক্ষ ও পরোক্ষ প্রভাব রয়েছে।"
        },
        {
          "label": "ঘ",
          "question": "আলীপুর গ্রামের বর্তমান অবস্থা আর্থ-সামাজিক পরিবর্তনে কীরূপ প্রভাব ফেলবে বলে তুমি মনে কর? বিশ্লেষণ করো।",
          "explanation": "আলীপুর গ্রামের বর্তমান অবস্থা আর্থ-সামাজিক পরিবর্তনে কার্যকর ও ইতিবাচক প্রভাব ফেলবে বলে আমি মনে করি। সামাজিক পরিবর্তন বলতে সমাজকাঠামোর অভ্যন্তরে সংঘটিত এমন পরিবর্তেনকে বোঝায় যার দীর্ঘমেয়াদি এবং আপেক্ষিক অর্থে গুরুত্বপূর্ণ ফলশ্রুতি রয়েছে। ভৌগোলিক পরিবর্তনের তুলনায় সামাজিক পরিবর্তন দ্রুতগতিতে সাধিত হয়। সামাজিক পরিবর্তনের মাধ্যমে সমাজের মধ্যস্থ সাংস্কৃতিক, অর্থনৈতিক, আর্থ-সামাজিক ও রাজনৈতিক পরিবর্তন আসে। উদ্দীপকে আলীপুর গ্রামে যোগাযোগ ব্যবস্থার উন্নতির ফলে গ্রামবাসী বিভিন্ন সুযোগ-সুবিধা ভোগ করতে পারছে। এখন তারা পূর্বের তুলনায় অতিদ্রুত সময়ের মধ্যে শহরে পৌছাতে পারছে। আগে যাতায়াত ব্যবস্থার সুব্যবস্থা না থাকায় তারা কৃষিপণ্যের ন্যায্যমূল্য পেতো না কিন্তু বর্তমানে এ সমস্যার সমাধান হয়েছে। বর্তমানে তাদের এলাকায় নতুন শিল্পকারখানা গড়ে উঠেছে, ফলে নতুন কর্মসংস্থানও বৃদ্ধি পেয়েছে। এ কারণে গ্রামটি ধীরে ধীরে অর্থনৈতিকভাবে উন্নত হয়ে উঠছে। কিন্তু যদি যোগাযোগ ব্যবস্থার উন্নতি সাধন না হতো তাহলে তাদের সমাজজীবনে এসব আর্থ- সামাজিক উন্নতি সম্ভব হতো না। উপরের আলোচনা থেকে নির্দ্বিধায় বলতে পারি যে, উদ্দীপকের গ্রামের সামাজিক পরিবর্তন তাদের আর্থ-সামাজিক পরিবর্তনে যুগান্তকারী প্রভাব ফেলবে।"
        }
      ]
    },
    {
      "number": "3",
      "uddipok": "ব্যাংকার দম্পতি মিসেস শারমীন ও মি. সাজেদ সকালে একসাথে অফিসের উদ্দেশ্যে বেরিয়ে যান। অফিস শেষে মিসেস শারমিন বাসায় ফিরে সন্তানদের দেখাশুনা, রান্নার তদারকি, সংসারের যাবতীয় কাজে ব্যস্ত থাকেন। মি. সাজেদ অফিস শেষে ক্লাবে যান অথবা টিভি দেখেন, বিশ্রাম নেন। মি. সাজেদ মনে করেন সাংসারিক এসব দায়িত্ব পালন তার কাজ নয়। বিশ্রামহীন, বিনোদনহীন মিসেস শারমীন মানসিক অসুস্থতায় ভুগছেন। অফিস ও সাংসারিক দায়িত্ব কোনোটাই ঠিকভাবে পালন করতে পারছেন না।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "সামাজিক অসমতা কাকে বলে?",
          "explanation": "সমাজস্থ ব্যক্তি, পরিবার বা গোষ্ঠীর মধ্যে সাম্যের অভাবকেই সামাজিক অসমতা বলে ।"
        },
        {
          "label": "খ",
          "question": "সামাজিক স্তরবিন্যাস সর্বত্র লক্ষণীয় - ব্যাখ্যা করো।",
          "explanation": "সমাজ ও সভ্যতা বিকাশের প্রতিটি স্তরেই সামাজিক স্তরবিন্যাস লক্ষ করা যায়। সামাজিক স্তরবিন্যাস হচ্ছে সমাজের অভ্যন্তরে বিদ্যমান ব্যক্তি, গোষ্ঠী ও. সামাজিক শ্রেণির ক্রমানুযায়ী অবস্থান। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণ সাম্যের ওপর প্রতিষ্ঠিত ছিল। বস্তুত মানবসমাজ থেকে শ্রেণিবিন্যাস কখনোই অবলুপ্ত হয়নি। তাই সমাজের সকল ক্ষেত্রেই সামাজিক স্তরবিন্যাস এখনো লক্ষণীয়।"
        },
        {
          "label": "গ",
          "question": "উদ্দীপকে সামাজিক অসমতার কোন ধরন লক্ষ করা যায়? ব্যাখ্যা করো।",
          "explanation": "নিম্নের অনুরূপঃ উদ্দীপকে জেন্ডারভিত্তিক সামাজিক অসমতা লক্ষণীয়। নারী ও পুরুষের মধ্যে শারীরিক বৈশিষ্ট্যের দিক দিয়ে যে পার্থক্য তাকে লিঙ্গ বলে চিহ্নিত করা হয়। এই লিঙ্গ পার্থক্যের জন্যই মানবজাতির দুই অংশের একটি পুরুষ অপরটি নারী। আর জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক এবং সমাজ কর্তৃক আরোপিত নারী-পুরুষের ভূমিকা। প্রাকৃতিক কারণে এ অসমতার উদ্ভব হলেও সমাজজীবনে এর সুদূরপ্রসারী প্রভাব রয়েছে। সুদূর অতীতের শিকারি সমাজে সন্তানধারণ, প্রতিপালন, গৃহস্থালির কার্যাদি সম্পাদন ইত্যাদি কাজের সাথে নারীরা অধিকভাবে যুক্ত হয়ে পড়ায় এগুলোকে বাধ্যতামূলকভাবে নারীর কাজ হিসেবে ধরে নিয়ে নারীকে গৃহবন্দী করে ফেলা হয়। সময়ের ধারাক্রমে শিকার, পশুপালন, জমি চাষ, যুদ্ধ প্রভৃতি কাজে পুরুষ প্রাধান্য সৃষ্টি হওয়ায় নারীরা পুরুষের অধস্তন হয়ে পড়ে, যা পুরুষশাসিত সমাজের জন্ম দেয়। কার্যত পুরুষ ও নারীর লিঙ্গ ভেদাভেদের দোহাই দিয়ে সমাজ নারী এবং পুরুষের সম্পর্কের মধ্যে নানারকম অসমতা সৃষ্টি করেছে। যেমনটি উদ্দীপকেও লক্ষণীয়। উদ্দীপকে দেখা যায়, স্বামী-স্ত্রী দুজনেই চাকরিজীবী হলেও অফিস শেষ করে বাসায় এসে সন্তানদের দেখাশোনাসহ সংসারের যাবতীয় দায়িত্ব স্ত্রী পালন করেন। এসময় স্বামী ক্লাবে যান, মোবাইল বা টিভি দেখেন । তিনি মনে করেন সংসারের এসব দায়িত্ব পালন করা তার কাজ নয়। স্ত্রীর প্রতি স্বামীর এরূপ ধারণা পোষণ করা পুরুষতান্ত্রিক মনোভাবের পরিচায়ক। একইসাথে জেন্ডারভিত্তিক অসমতাকে নির্দেশ করে।"
        },
        {
          "label": "ঘ",
          "question": "উদ্দীপকের অবস্থা সমাজ প্রগতির অন্তরায়— সুচিন্তিত মতামত দাও।",
          "explanation": "নিম্নের অনুরূপঃ উদ্দীপকে উল্লেখিত অবস্থা তথা জেন্ডারভিত্তিক সামাজিক অসমতা সমাজ প্রগতির অন্তরায় বলে আমি মনে করি। দৈহিক পার্থক্যের ওপর ভিত্তি করে সমাজে নারী ও পুরুষের মধ্যে বিভিন্নরকম বৈষম্য সৃষ্টি হয়েছে। এ বৈষম্যের কারণে বিভিন্নভাবে নারীদের মেধা ও মননশীলতাকে গৃহবন্দী করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব ফেলে। একটি দেশের আর্থ-সামাজিক ও রাজনৈতিক দিক দিয়ে পিছিয়ে পড়ার জন্য লিঙ্গভিত্তিক সামাজিক বৈষম্য অনেকাংশে দায়ী। এ কারণে উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও উন্নত দেশগুলোর তুলনায় পিছিয়ে আছি। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। যে কারণে শিক্ষা প্রতিষ্ঠান, কর্মক্ষেত্রসহ সব ক্ষেত্রেই তারা বৈষম্যের শিকার হচ্ছে। পাশাপাশি তারা উচ্চশিক্ষায় নিরুৎসাহিত হচ্ছে এবং সকল পর্যায়েই নিজেদের অধিকার পাচ্ছে না। পুরুষরাই হয়ে উঠেছে নারীর অভিভাবক। এতে নারীরা তাদের সুযোগ-সুবিধা থেকে বঞ্চিত হচ্ছে। অথচ নারী ও পুরুষ সমাজের দুটি অপরিহার্য অংশ। কোনো সমাজ এককভাবে নারী বা পুরুষের অবদানে সমৃদ্ধ হতে পারে না। তাই সামাজিক প্রগতি নিশ্চিত করতে হলে নারী-পুরুষের মিলিত অংশগ্রহণ প্রয়োজন। উপরের আলোচনা থেকে বলতে পারি, জেন্ডারের ভিত্তিতে সমাজে বৈষম্য থাকায় নারীরা আর্থ-সামাজিক, রাজনৈতিক প্রভৃতি ক্ষেত্রে পিছিয়ে পড়ছে, যা নিঃসন্দেহে সমাজ প্রগতির অন্তরায় হিসেবে কাজ করছে।"
        }
      ]
    },
    {
      "number": "4",
      "uddipok": "রাব্বি গত কয়েক বছর ধরে পার্বত্য চট্টগ্রামের একটি গোষ্ঠীর সাথে বসবাস করে তাদের জীবনযাপন পদ্ধতি, বিভিন্ন আচার-অনুষ্ঠান দেখে তথ্য সংগ্রহ করে আসছে। রাব্বির ইচ্ছা তথ্য সংগ্রহ শেষ করে এসব তথ্যকে বিশ্লেষণ করে একটি গবেষণা পুস্তক রচনা করা।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "সুসংবদ্ধ জ্ঞান প্রতিষ্ঠার জন্য পরিচালিত বিজ্ঞানসম্মত কিছু সংখ্যক নীতির সমষ্টিই হচ্ছে বৈজ্ঞানিক পদ্ধতি।"
        },
        {
          "label": "খ",
          "question": "",
          "explanation": "বিষয়বস্তু বিশ্লেষণে বৈজ্ঞানিক পদ্ধতি প্রয়োগ করার দিক থেকে সমাজবিজ্ঞান শাস্ত্রটি 'বিজ্ঞান' হিসেবে বিবেচিত হয়। আমেরিকান সমাজবিজ্ঞানী অগবার্ন ও নিমকফের মতে, বিজ্ঞানের তিনটি সাধারণ উপাদান রয়েছে। যথা- ১. তথ্য ও সূত্রগুলোর নির্ভরযোগ্যতা, ২. জ্ঞানের সংগঠিত রূপ এবং ৩. বিজ্ঞানসম্মত অনুশীলন পদ্ধতি। সমাজবিজ্ঞানের গবেষণার ক্ষেত্রে বিজ্ঞানের এ উপাদানগুলোর প্রয়োগ লক্ষ করা যায়। যেমন- সমাজবিজ্ঞান নির্ভরযোগ্য তথ্য সংগ্রহে নানা পদ্ধতি ব্যবহার করে। সমাজবিজ্ঞানের আলোচনা সুশৃঙ্খল এবং গবেষণার ক্ষেত্রে প্রাকৃতিক বিজ্ঞানের কলাকৌশল প্রয়োগ করে। কার্যত সমাজবিজ্ঞানের মধ্যে বিজ্ঞানের অধিকাংশ বৈশিষ্ট্য বিদ্যমান থাকায় একে বিজ্ঞান হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে সমাজবিজ্ঞানের গবেষণায় প্রত্যক্ষ অংশগ্রহণমূলক পর্যবেক্ষণ পদ্ধতি অনুসরণ করা হয়েছে। কোনো সমাজ বা সংস্কৃতির নানা আচরণ, রীতিনীতি ও কর্মকাণ্ডে প্রত্যক্ষভাবে অংশগ্রহণের ভিত্তিতে ওই সংস্কৃতি সম্পর্কে তথ্য সংগ্রহের কৌশলকে বলা হয় প্রত্যক্ষ অংশগ্রহণমূলক পর্যবেক্ষণ পদ্ধতি। এ - পদ্ধতিতে সংগৃহীত তথ্য ও উপাত্তসমূহ নিখুঁত এবং অবিকল হয়। এর ফলে নির্ধারিত বিষয়ের অনেক গভীরে প্রবেশ করা যায়। এ পদ্ধতি অবলম্বন করে গবেষক তার প্রয়োজনীয় তথ্য-উপাত্ত সহজে সংগ্রহ করতে পারে। এ পদ্ধতির একটি গুরুত্বপূর্ণ বৈশিষ্ট্য হলো, গবেষণার জন্য তথ্য-উপাত্ত সংগ্রহের উদ্দেশ্যে গবেষণারত এলাকার মানুষের মাঝে দীর্ঘদিন অবস্থান করা। যেমনটি উদ্দীপকের রাব্বির ক্ষেত্রেও দেখা যায়। উদ্দীপকের রাব্বি কয়েক বছর ধরে একটি গোষ্ঠীর সাথে বসবাস করে তাদের থেকে তথ্য সংগ্রহ করে আসছে। বৈশিষ্ট্যের ভিত্তিতে তার ব্যবহৃত গবেষণা পদ্ধতিটি প্রত্যক্ষ অংশগ্রহণমূলক পর্যবেক্ষণ পদ্ধতির সাথে সাদৃশ্যপূর্ণ। যেহেতু সে প্রত্যক্ষভাবে সংগৃহীত তথ্যের বিশ্লেষণের মাধ্যমে সঠিক সিদ্ধান্তে পৌছায় সেহেতু তার অনুসরণকৃত পদ্ধতিটি নিঃসন্দেহে প্রত্যক্ষ অংশগ্রহণমূলক পর্যবেক্ষণ পদ্ধতি।"
        },
        {
          "label": "ঘ",
          "question": "",
          "explanation": "উদ্দীপকের রাব্বির গবেষণা কার্যক্রমটি বৈজ্ঞানিক পদ্ধতির বিভিন্ন ধাপ অনুসরণ করলেও পুরোপুরি সংগতিপূর্ণ নয় বলে আমি মনে করি। বৈজ্ঞানিক পদ্ধতিতে কোনো নির্ধারিত বিষয় নিয়ে গবেষণার ক্ষেত্রে বিভিন্ন ধাপ অনুসরণ করা হয়। এ পদ্ধতির প্রথম ধাপ হচ্ছে সমস্যা নির্বাচন করা। সমস্যা নির্বাচন ব্যতীত বৈজ্ঞানিক পদ্ধতির কোনো স্তরে অগ্রসর হওয়া যায় না। এর পরবর্তী ধাপগুলো হচ্ছে, সমস্যার তাত্ত্বিক কাঠামো গঠন, অনুমিত সিদ্ধান্ত প্রণয়ন, তথ্য সংগ্রহ, তথ্য সাজানো, তথ্য বিশ্লেষণ এবং ভবিষ্যদ্বাণী। বৈজ্ঞানিক পদ্ধতিতে উক্ত ধাপসমূহ ক্রমান্বয়ে অনুসরণ না করলে সঠিক সিদ্ধান্ত পাওয়া যায় না। উদ্দীপকের রাব্বি তার গবেষণায় বৈজ্ঞানিক পদ্ধতির নানা ধাপ অনুসরণ করেছে। যেমন- সে একটি নির্দিষ্ট জনগোষ্ঠী নির্বাচনের মাধ্যমে গবেষণার বিষয়বস্তু নির্ধারণ করে এবং ধাপে ধাপে অগ্রসর হতে থাকে। তথ্য সংগ্রহ শেষে সে তার সংগৃহীত তথ্যগুলোকে বিশ্লেষণ করে। রাব্বি এ ধাপগুলো অনুসরণ করলেও সমস্যার তাত্ত্বিক কাঠামো গঠন, অনুমিত সিদ্ধান্ত বা পূর্বানুমান প্রণয়ন, তথ্য সাজানো এবং ভবিষ্যদ্বাণী করেনি। উপরের' আলোচনায় স্পষ্ট যে, রাব্বি তার গবেষণায় বৈজ্ঞানিক পদ্ধতির সবগুলো স্তর নয় বরং কিছু ধাপ অনুসরণ করেছে। উপরের আলোচনার পরিপ্রেক্ষিতে বলা যায়, রাব্বির গবেষণা কার্যক্রম বৈজ্ঞানিক পদ্ধতির সাথে আংশিক সংগতিপূর্ণ।"
        }
      ]
    },
    {
      "number": "5",
      "uddipok": "ইউসুফ সাহেব কন্যা আয়েশাকে নিয়ে বাংলাদেশে বেড়াতে আসেন। আয়েশাকে সবাই বিদেশি ভেবে ভুল করে। কারণ সে দেখতে অনেকটাই জার্মান মায়ের মতো। ইউসুফ সাহেব কন্যাকে বাংলাদেশ ঘুরিয়ে দেখাতে চান এবং বিদেশি স্ত্রীকে দেশি শাড়ি উপহার দিতে চান। তিনি স্ত্রীর জন্য রাজশাহী থেকে সিল্ক শাড়ি, টাঙ্গাইল থেকে তাঁত শাড়ি এবং নারায়ণগঞ্জের ডেমরা থেকে জামদানি শাড়ি কিনেন। বাংলাদেশের এসব বৈচিত্র্যে আয়েশা মুগ্ধ।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "সংস্কৃতি কাকে বলে?",
          "explanation": "সমাজের সদস্য হিসেবে মানুষ যেসব জ্ঞান-বিজ্ঞান, আচার-বিশ্বাস, শিল্পকলা, নীতিবোধ, আইনকানুন ও অভ্যাস অর্জন করে তার সমষ্টিকেই সংস্কৃতি বলে ।"
        },
        {
          "label": "খ",
          "question": "কাব্য ও কাব্যগ্রন্থের সংস্কৃতিগত পার্থক্য কী? বুঝিয়ে লেখো।",
          "explanation": "কাব্য ও কাব্যগ্রন্থ যথাক্রমে অবস্তুগত এবং বস্তুগত সংস্কৃতির উদাহরণ । সংস্কৃতির যে অংশ অদৃশ্য বা উপলব্ধির ওপর নির্ভরশীল তা অবস্তুগত সংস্কৃতি। অন্যদিকে মানুষ দৃশ্যমান যা কিছু তৈরি ও ব্যবহার করে তা বস্তুগত সংস্কৃতি। সুতরাং একজন কবি যখন কবিতা বা কাব্যের কথা চিন্তা করেন তখন তা অবস্তুগত সংস্কৃতির পর্যায়ে থাকে। কিন্তু যখন তিনি কবিতাটি লিখে বইয়ে ছাপান তখন তা বস্তুগত সংস্কৃতির অন্তর্ভুক্ত হয়ে যায়।"
        },
        {
          "label": "গ",
          "question": "উদ্দীপকের আয়েশা, সমাজজীবনে প্রভাব বিস্তারকারী কোন উপাদানের ফল? ব্যাখ্যা করো।",
          "explanation": "উদ্দীপকের আয়েশা সমাজজীবনে প্রভাব বিস্তারকারী বংশগতি উপাদানের ফল । বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি । বংশগতি মানুষের দৈহিক আকার ও গঠনে প্রকাশ পায়। বিভিন্ন গোত্র বা বর্ণভেদ তার সাক্ষ্য বহন করে। জীববিজ্ঞানীদের মতে, বংশগত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এ জন্যই দেখা যায় যে, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানষ পরমানকাম লাভ করে থাকে। আবার মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে যা স্পষ্টত বংশগত, যাদের প্রতিক্রিয়া কোনো ধরনের পরিবেশেই বদলানো সম্ভব নয়। চোখের রঙ, রক্তের বিভাগ, আঙ্গুলের ছাপ প্রভৃতি বংশগতির উপাদান সব পরিবেশে একই থাকে। উদ্দীপকের আয়েশার মা হলো বংশগতভাবে জার্মান কিন্তু তার বাবা হলো বাঙালি। আয়েশা দেখতে তার মায়ের মতো হয়েছে। যা বংশগতি উপাদানকে নির্দেশ করে। তাই বলা যায় যে, আয়েশা বংশগতি উপাদানেরই ফল।"
        },
        {
          "label": "ঘ",
          "question": "উদ্দীপকে আয়েশার মুগ্ধ হওয়া সমাজজীবনে প্রভাব বিস্তারকারী উপাদানের প্রত্যক্ষ ও পরোক্ষ প্রভাবের ফল — ব্যাখ্যা দাও।",
          "explanation": "উদ্দীপকে আয়েশার মুগ্ধ হওয়ার ক্ষেত্রে সমাজজীবনে প্রভাব বিস্তারকারী ভৌগোলিক উপাদান কাজ করেছে। সমাজজীবনের বিভিন্ন ক্ষেত্রে ভৌগোলিক উপাদানের প্রভাব পরিলক্ষিত হয়। পোশাক-পরিচ্ছেদ এর অন্যতম। জলবায়ু ও আবহাওয়ার তারতম্যের কারণে বিভিন্ন অঞ্চলের মানুষ বিভিন্ন ধরনের পোশাক ব্যবহার করে। যেমন- শীতপ্রধান অঞ্চলের মানুষ তুলনামূলক মোটা কাপড় এবং নাতিশীতোষ্ণ অঞ্চলের মানুষ হালকা সুতি কাপড় ব্যবহার করে। আবার একই দেশে ঋতুভেদে গরম, বা হালকা কাপড় ব্যবহার করতে দেখা যায়। ভৌগোলিক কারণে কোনো কোনো অঞ্চলে বিশেষ কোনো পোশাক পরিচিতি লাভ করে। এক্ষেত্রে উদাহরণ হিসেবে বাংলাদেশের রাজশাহী সিল্ক, টাঙ্গাইলের তাঁত, নারায়ণগঞ্জের জামদানির কথা বলা যায়। রাজশাহী অঞ্চলে তুঁত গাছ বেশি জন্মায়। তাই এ অঞ্চলে রেশম চাষ বেশি হয়, যা সিল্ক কাপড় তৈরিতে অবদান রাখছে। আবার নারায়ণগঞ্জে বিশেষ আবহাওয়া এ অঞ্চলে জামদানি শাড়ি তৈরিতে ভূমিকা রাখে। অর্থাৎ দেখা যাচ্ছে একটি নির্দিষ্ট অঞ্চলে উপযুক্ত আবহাওয়া সে অঞ্চলের পোশাক- পরিচ্ছেদের ধরনে প্রভাব বিস্তার করে। উদ্দীপকে লক্ষণীয়, আয়েশার বাবা তার মায়ের জন্য রাজশাহীর সিল্ক, টাঙ্গাইলের তাঁতের শাড়ি এবং নারায়ণগঞ্জের জামদানি কাপড় কেনে। আয়েশা এদেশের পোশাকের বৈচিত্র্য দেখে মুগ্ধ হয়, যা ভৌগোলিক উপাদানেরই প্রত্যক্ষ ফল। উপরের আলোচনার পরিপ্রেক্ষিতে তাই বলা যায়, একটি নির্দিষ্ট অঞ্চলের জীবনযাপন এবং পোশাক-পরিচ্ছদের ওপর ভৌগোলিক পরিবেশ প্রত্যক্ষ ও পরোক্ষ প্রভাব বিস্তার করে।"
        }
      ]
    },
    {
      "number": "6",
      "uddipok": "",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "বিচ্যুতি কী?",
          "explanation": "সমাজ, আকাঙ্ক্ষিত বা স্বাভাবিক আচরণের পরিপন্থি আচরণই হলো বিচ্যুতি।"
        },
        {
          "label": "খ",
          "question": "শিক্ষককে সালাম না দেয়া কি অপরাধ? বুঝিয়ে লেখো।",
          "explanation": "না, শিক্ষককে সালাম না দেয়া একধরনের বিচ্যুতিমূলক আচরণ। সমাজ ব্যক্তির কাছ থেকে যে আচরণ প্রত্যাশা করে তা হলো প্রত্যাশিত আচরণ। আর প্রত্যাশিত আচরণের পরিপন্থি আচরণই হলো বিচ্যুতি। অপরপক্ষে সামাজিক মূল্যবোধ বা রাষ্ট্রীয় আইন পরিপন্থি কাজকে অপরাধ হিসেবে গণ্য করা হয়। অপরাধের জন্য আইনগতভাবে শাস্তি পেতে হয় কিন্তু বিচ্যুতির জন্য আইনগতভাবে শাস্তি পেতে হয় না। শিক্ষককে সালাম না দিলে আইনগতভাবে শাস্তি পেতে হয় না। কিন্তু এটি সমাজের কাঙ্ক্ষিত আচরণের পরিপন্থি। অর্থাৎ- শিক্ষককে সালাম না দেওয়া বিচ্যুতিমূলক আচরণ।"
        },
        {
          "label": "গ",
          "question": "'ক' চিত্রটি অপরাধের কোন ধরনকে নির্দেশ করছে? ব্যাখ্যা করো।",
          "explanation": "'ক' চিত্রটিতে একজন মাদকাসক্ত ব্যক্তিকে দেখা যাচ্ছে। এটি একটি লঘু বা ক্ষতিগ্রস্তহীন অপরাধকে নির্দেশ করে। অপরাধ হলো সামাজিক আইন বা নীতিমালার লঙ্ঘন। আরও সুনির্দিষ্ট অর্থে দেশের আইনসভা কর্তৃক অনুমোদিত শাস্তিযোগ্য কাজকেই অপরাধ বলে। কোনো দেশের প্রচলিত আইন ভঙ্গ করা অপরাধ। অপরাধমূলক আচরণকে তার ধরন মোতাবেক কতগুলো স্তরে ভাগ করা হয়ে থাকে। মাত্রার ভিত্তিতে একে দুই ভাগে ভাগ করা হয়। যথা- গুরুতর অপরাধ এবং লঘু অপরাধ। গুরুতর অপরাধ হলো সেই সমস্ত অপরাধ যার শাস্তিস্বরূপ ব্যক্তির মৃত্যুদণ্ড বা কারাদণ্ড হতে পারে। অপরপক্ষে লঘু অপরাধ করলে বড়জোর কমমাত্রার জেল বা জরিমানা হতে পারে। এ ধরনের অপরাধ সমাজে নৈরাজ্য সৃষ্টি করতে পারে। উদ্দীপকে চিত্র-ক-এ দেখা যায়, একজন ব্যক্তি সিরিঞ্জের মাধ্যমে মাদক গ্রহণ করছে। মাত্রাগত দিক থেকে মাদক গ্রহণ হলো লঘু বা ক্ষতিগ্রস্তহীন অপরাধ। কারণ এতে কেবল ব্যক্তি নিজেই ক্ষতিগ্রস্ত হয়। তবে সামাজিক দৃষ্টিকোণ থেকে এটি জনশৃঙ্খল অপরাধ। সুতরাং বলা যায়, উদ্দীপকের চিত্রের অপরাধটি লঘু অপরাধকেই নির্দেশ করে।"
        },
        {
          "label": "ঘ",
          "question": "'খ' চিত্রে প্রদর্শিত বিষয়টি 'ক' চিত্রে নির্দেশিত অপরাধের একমাত্র কারণ নয়। বিশ্লেষণ করো।",
          "explanation": "'খ' চিত্রে প্রদর্শিত বিষয়টি হলো বেকারত্ব এবং 'ক' চিত্রে প্রদর্শিত বিষয়টি হলো মাদকাসক্তি। বেকারত্ব মাদকাসক্তি অপরাধের একমাত্র কারণ নয়। এর পেছনে আরো নানাবিধ কারণ বিদ্যমান। সাধারণত নির্দিষ্ট একটি কারণে কোনো' একক সমস্যার সৃষ্টি হয় না। তেমনি মাদকাসক্তির পেছনেও নানাবিধ আর্থ-সামাজিক কারণ কাজ করে। সম্প্রতি বাংলাদেশ সরকার ও বিশ্বস্বাস্থ্য সংস্থার যৌথ উদ্যোগে ঢাকায় প্রায় ৫০০০ শিক্ষার্থীর ওপর পরিচালিত এক গবেষণায় দেখা গেছে, শিক্ষার্থীদের মধ্যে মাদকাসক্তির প্রধান কারণ হলো- সঙ্গদোষ, পিতামাতার অবহেলা, ধর্মীয় শিথিলতা ইত্যাদি। শিক্ষার্থীদের বেশিরভাগই সমবয়সী দলের প্রভাবে কৌতুহলবশত প্রথম মাদক গ্রহণ করে এবং এক সময় মাদকের ওপর একসময় পুরোপুরি নির্ভরশীল হয়ে পড়ে। এক্ষেত্রে পরিবারের নৈতিক শিক্ষার অভাব, পারিবারিক অস্থিরতা দায়ী।পারিবারিক দন্দ্ব, কলহ, বিবাহ বিচ্ছেদ, স্নেহ-ভালোবাসার অভাব প্রভৃতি বিষয়গুলো সদস্যদের মাঝে হতাশা ও নৈরাশ্যের ভজাম দেয়, যা থেকে মাদকদ্রব্যের ওপর নির্ভরশীল হওয়ার প্রবণতা লক্ষ করা যায়। বাংলাদেশে মাদকাসক্তির অন্যতম কারণ হলো এর ভৌগোলিক অবস্থান। অবস্থানগত কারণে বাংলাদেশ আন্তর্জাতিক মাদক চোরাচালানের অন্যতম এটি হিসেবে ব্যবহৃত হয়ে আসছে। পাশাপাশি প্রশাসনিক শিথিলতার কারণে মুন্দিকদ্রব্য হয়ে উঠছে সহজলভ্য। তৃতীয় বিশ্বের দেশ হিসেবে এদেশের অধিকাংশ মানুষ কর্মসংস্থানের সুযোগ থেকে বঞ্চিত। দারিদ্র্য ও বেকারত্ব মনুষের মনে যে হতাশা ও নৈরাশ্যের জন্ম দেয় তা ভুলে থাকার অভিপ্রায়ে অনেকে মাদকদ্রব্যের প্রতি আকৃষ্ট হয়। উপরের আলোচনার পরিপ্রেক্ষিতে তাই বলা যায়, বেকারত্ব মাদকাসক্তির একমাত্র কারণ নয়। এর পেছনে আরো অনেক কারণ বিদ্যমান।"
        }
      ]
    },
    {
      "number": "7",
      "uddipok": "ব্যাংকার রফিক সাহেব তার চাচাতো বোন শোভাকে বিবাহ করে। তার স্ত্রী শোভা ২ বৎসরের ১টি ছোট সন্তান রেখে হঠাৎ করেই মৃত্যুবরণ করে। আকস্মিক এ মৃত্যুতে পরিবারের সবাই মুষড়ে পড়ে। ছোট সন্তানটির ভবিষ্যত নিয়ে সবাই চিন্তিত। শোভার ছোট বোন দিবা রফিক সাহেবের বাসায় থেকেই মাস্টার্সে পড়ছে এবং ছোট সন্তানটির দেখাশুনা করছে। পরিবারের সবাই দিবার সাথে রফিকের বিবাহের চিন্তা করছে।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "'জৈবিক বন্ধনের সামাজিক স্বীকৃতিই জ্ঞাতিসম্পর্ক'- উক্তিটি ব্রিটিশ নৃবিজ্ঞানী রিভার্স-এর।"
        },
        {
          "label": "খ",
          "question": "",
          "explanation": "বিবাহ নারী ও পুরুষের একত্রে বসবাসের বৈধতা প্রদান এবং জৈবিক চাহিদা পূরণ করার মাধ্যমে সামাজিক নিয়ন্ত্রণে ভূমিকা রাখে। বিবাহ হচ্ছে নারী-পুরুষের সমাজস্বীকৃত একটি প্রতিষ্ঠান, যার মাধ্যমে ব্যক্তি জৈবিক বন্ধনে আবদ্ধ হয়। এটি নারী-পুরুষের মধ্যে পারস্পরিক দায়িত্ব ও কর্তব্য আরোপ করে। ব্যক্তি এ বন্ধনের মাধ্যমে পরিবার গঠন করে সন্তান জন্মদান ও তার লালন-পালন করে। পাশাপাশি বিবাহের মাধ্যমে স্বামী-স্ত্রী পরস্পরের জৈবিক চাহিদাও পূরণ করে। ফলে বিবাহিত নারী-পুরুষ অনাকাঙ্ক্ষিত কোনো সম্পর্কে জড়িয়ে পড়ে না। আর এভাবেই বিবাহ সামাজিক নিয়ন্ত্রণে ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকের শোভার সাথে রফিক সাহেবের বিবাহটি হলো সমান্তরাল কাজিন বিবাহ। সমান্তরাল কাজিন বলতে চাচাতো বা খালাতো ভাইবোনকে বোঝায়। একই লিঙ্গের ভাই বা বোনের সন্তানরা পরস্পর সমান্তরাল কাজিন। যেমন- দুই ভাইয়ের সন্তানরা পরস্পর চাচাতো ভাইবোন আবার দুই বোনের সন্তানরা পরস্পর খালাতো ভাইবোন। সুতরাং চাচাতো বা খালাতো ভাইবোনের মধ্যে বিবাহকে বলা হয় সমান্তরাল কাজিন বিবাহ। বাংলাদেশের মুসলিম সমাজসহ পৃথিবীর অনেক দেশেই এ ধরনের বিবাহ লক্ষ করা যায়। উদ্দীপকে লক্ষণীয় যে, শোভা তার চাচাতো ভাই রফিককে বিবাহ করেছে। পূর্বোক্ত বিবাহ সম্পর্কিত আলোচনার উপর ভিত্তি করে বলা যায়, তাদের এ বিবাহটি সমান্তরাল কাজিন বিবাহের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপক দ্বারা নির্দেশিত সরোরেট বিবাহের সামাজিক গুরুত্ব অপরিসীম। সরোরেট বিবাহ বলতে কোনো ব্যক্তি কর্তৃক তার মৃত স্ত্রীর যেকোনো বোনকে বিবাহ করাকে বোঝায়। এ প্রথায় সাধারণত দুটি বিষয়কে প্রাধান্য দেওয়া হয়। প্রথমত, মৃত স্ত্রী কোনো নাবালক সন্তান রেখে গেলে তার সুষ্ঠু লালন- পালনের জন্য এ বিবাহ সংঘটিত হয়। দ্বিতীয়ত, আত্মীয়তার সম্পর্ক ধরে রাখা। অর্থাৎ স্ত্রীর মৃত্যুর পরপরই যাতে গোষ্ঠীদ্বয়ের মধ্যকার সম্পর্ক শেষ না হয়ে যায় সেজন্যও এ প্রথাটি পালিত হয়। উদ্দীপকে দেখা যায়, শোভার ছোট বোন দিবা তাদের বাসায় থাকে এবং সন্তানকে দেখাশোনা করে। অর্থাৎ তাদের মধ্যে পারস্পরিক মিথস্ক্রিয়ার মাধ্যমে মানসিক বন্ধন সৃষ্টি হয়েছে। এক্ষেত্রে সরোরেট বিবাহ সম্পন্ন হলে রফিকের সন্তান যথাযথ স্নেহে লালিত-পালিত হওয়ার সুযোগ পাবে। এছাড়া তাদের দুই পরিবারের মধ্যে আত্মীয়তার বন্ধন বজায় থাকার পাশাপাশি পারিবারিক ও গোষ্ঠীগত সংহতিও বৃদ্ধি পাবে। অর্থাৎ সরোরেট বিবাহ যেমন মৃত স্ত্রীর রেখে যাওয়া অসহায় সন্তানের জন্য মঙ্গলজনক তেমনি সামাজিক বন্ধন সুদৃঢ় করতেও ভূমিকা রাখে। উপরের আলোচনার প্রেক্ষিতে বলা যায়, সরোরেট বিবাহ সমাজের জন্য নিঃসন্দেহে ইতিবাচক ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-এক: আরও দশঘর পরিবারের সাথে রাধানাথ বর্মণের পরিবার কক্সবাজারের জেলে পল্লিতে বাস করে। মাছধরাকে কেন্দ্র করেই পরিবারগুলোর জীবন, জীবিকা, উৎসব, আনন্দ। যেকোনো প্রতিকূলতাকে তারা একসাথে মোকাবেলা করে। দৃশ্যকল্প-দুই: স্থানীয় প্রাইমারি স্কুলে পড়ার সময়ই রাধানাথ বর্মণের। মেধা শিক্ষকদের নজর কাড়ে। বাবা-কাকার সাথে মাছধরার পাশাপাশি তিনি লেখাপড়া চালিয়ে যেতে থাকেন এবং উচ্চশিক্ষা শেষে বিশ্ববিদ্যালয়ের শিক্ষকতাকে পেশা হিসেবে বেছে নেন। বর্তমানে তিনি সমাজ গবেষণায় ব্যস্ত।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "প্রাথমিক দলের প্রধান বৈশিষ্ট্য হচ্ছে, এটি সামাজিক প্রতিষ্ঠানের একক কেন্দ্র এবং গোষ্ঠীগত জীবনের প্রধান কেন্দ্রবিন্দু।"
        },
        {
          "label": "খ",
          "question": "",
          "explanation": "প্রথা উদ্ভবের মূল উপাদান সমাজ থেকে সৃষ্ট বলে অধিকাংশ সমাজবিজ্ঞানী একে সামাজিক প্রত্যয় হিসেবে চিহ্নিত করেছেন। সব সমাজেই মানুষের আচার-আচরণের কতগুলো সুনির্দিষ্ট ধারা বা রীতি লক্ষ করা যায়। এগুলোকে প্রথা বলা হয় সমাজবদ্ধভাবে বসবাসকারী মানুষমাত্রই সমাজে প্রচলিত বা প্রতিষ্ঠিত এসব রীতিকে অনুসরণ করে। সমাজকে সুশৃঙ্খল রাখার জন্য এবং মানুষের মৌলিক প্রয়োজন পূরণ করার তাগিদে এসব রীতিনীতি বা প্রথার উদ্ভব হয়েছে। কার্যত সমাজবদ্ধ মানুষের অভ্যাসগত কার্যধারাই কালক্রমে সামাজিক প্রথায় পরিণত হয়েছে। সুতরাং বোঝা গেল যে, প্রথার উদ্ভব এবং প্রয়োগ পুরোটাই সমাজের প্রয়োজনে। এ কারণেই বলা হয়, 'প্রথা মলত সামাজিক'।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-এক এ সমাজবিজ্ঞানের সম্প্রদায় নামক প্রত্যয়টির উল্লেখ আছে। স্কটিশ বংশোদ্ভূত আমেরিকান সমাজবিজ্ঞানী আর. এম. ম্যাকাইভারের মতে, “সম্প্রদায় হচ্ছে একই এলাকায় বসবাসরত জনগোষ্ঠী যাদের জীবনপ্রণালি একই ধরনের এবং সে বিষয়ে তারা সচেতন। একত্রে বসবাস করতে গিয়ে তারা মৌল ও সাধারণ স্বার্থগুলো একত্রে ভোগ করে থাকে।\" সম্প্রদায় গঠনের ভিত্তি হলো দুটি যথা: নির্দিষ্ট বসবাসের অঞ্চল এবং সম্প্রদায়গত চেতনা। যেকোনো সম্প্রদায় একটি নির্দিষ্ট অঞ্চলে বসবাস করে। যেমন- গ্রাম, শহর, ট্রাইব জাতি ইত্যাদি। পাশাপাশি সম্প্রদায়ের ক্ষেত্রে সম্প্রদায়গত মানসিকতা অত্যাবশ্যক এবং সম্প্রদায় উদ্দেশ্য সাধনের উপায় ছাড়াও নিজেই একটি উদ্দেশ্য। উদ্দীপকে দৃশ্যকল্প-এক-এ দেখা যায় যে, কয়েকটি জেলে পরিবার একটি নির্দিষ্ট অঞ্চলে একসাথে বসবাস করে। তাদের মধ্যে একটি নির্দিষ্ট উদ্দেশ্য ছাড়াও পারস্পরিক ঐক্য বিদ্যমান রয়েছে। পূর্বোক্ত আলোচনার ভিত্তিতে এটি স্পষ্ট প্রতীয়মান হয় যে, উদ্দীপকের দৃশ্যকল্প-এক-এ সমাজবিজ্ঞানের অন্যতম মৌল প্রত্যয় সম্প্রদায়ের উল্লেখ রয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-দুই-এ বর্ণিত সামাজিক গতিশীলতার ধরনটি হচ্ছে 'উল্লম্ব গতিশীলতা'। এ ধরনের গতিশীলতা সমাজ পরিবর্তনে সহায়ক ভূমিকা পালন করে। উল্লম্ব গতিশীলতা হচ্ছে এমন এক ধরনের গতিশীলতা যেখানে ব্যক্তির মর্যাদার পরিবর্তন উর্ধ্ব বা নিম্নমুখী হয়ে থাকে। অর্থাৎ উঁচু-নিচু স্তরে বিভক্ত সমাজে ব্যক্তির কোনো নির্দিষ্ট স্তর থেকে উঁচু কিংবা নিচু স্তরে স্থায়ী গমনকে উল্লম্ব গতিশীলতা বলে। এ ধরনের অবস্থা মর্যাদাগত বিন্যাসের ক্ষেত্রে বা অন্য কোনো স্তরবিন্যাসের ক্ষেত্রেও হতে পারে। যেমন- কোনো ব্যক্তি নিজের শ্রেণি বা মর্যাদাগোষ্ঠী থেকে উপরের শ্রেণি ও মর্যাদাগোষ্ঠীতে প্রবেশ করে, আবার মর্যাদাগত অবস্থানের অধঃপতন ঘটলে ব্যক্তি নিচের স্তরে নেমে যেতে পারে। অর্থাৎ সমাজ পরিবর্তনের ক্ষেত্রে সামাজিক গতিশীলতা সহায়ক কিংবা অন্তরায় হতে পারে। উদ্দীপকের রাধানাথ বর্মণ উল্লম্ব সামাজিক গতিশীলতার মাধ্যমে নিজের মর্যাদার পরিবর্তন সাধন করেছেন। তিনি মাছ ধরা পেশায় নিয়োজিত থাকা সত্ত্বেও লেখাপড়া চালিয়ে উচ্চশিক্ষা গ্রহণ করেছেন। বর্তমানে তিনি শিক্ষকতা পেশা গ্রহণ করেছেন। অর্থাৎ উল্লম্ব গতিশীলতা এক্ষেত্রে কাজ করেছে। সমাজে এ ধরনের গতিশীলতা যতো বাড়বে ততো সমাজে ইতিবাচক পরিবর্তন আসবে। উপরের আলোচনার পরিসমাপ্তিতে বলা যায় যে, উল্লম্ব সামাজিক গতিশীলতা সমাজ পরিবর্তনে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "মা-বাবা, ভাই-বোন ও স্ত্রী-সন্তানসহ নকীবের বসবাস। এছাড়া গ্রাম হতে তাদের নিঃসন্তান বিধবা ফুফু ২ বছর যাবৎ তাদের সাথে আছে। পরিবারের সমস্ত ব্যয় নির্বাহ করে নকীব ও তার বাবা। নকীবের সন্তানরা প্রতিদিন সকালে তাদের দাদির কাছে আরবী পড়ে। মা ও ফুফু তাদের স্কুলের পড়া তৈরি করতে সাহায্য করে। প্রতিদিন বিকেলে তারা চাচার সাথে মাঠে বা পার্কে যায়। নকীবের ফুফু বাচ্চাদের স্কুলে আনা-নেয়ার কাজটি করে।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "পরিবার হলো এমন একটি সামাজিক প্রতিষ্ঠান, যেখানে স্বামী স্ত্রী সমাজের নিয়ম-কানুন সাপেক্ষে স্থায়ীভাবে বসবাসের মাধ্যমে সন্তান জন্মদান ও লালন-পালন করে।"
        },
        {
          "label": "খ",
          "question": "",
          "explanation": "একক পরিবার সৃষ্টিতে শিল্পায়নের গুরুত্বপূর্ণ ভূমিকা রয়েছে। সাধারণত শিল্প অঞ্চলগুলো গড়ে ওঠে নগরকে কেন্দ্র করে। ফলে শিল্প- কারখানায় কর্মরত শ্রমিকরা আবাসন সুবিধা ও কাজের সুবিধার্থে নগরে একক পরিবার গড়ে তোলে। তাছাড়া অনেকে নগরের উন্নত চিকিৎসা, শিক্ষা, স্বাস্থ্য, সর্বোপরি চাকচিক্যময় জীবনের মোহে পড়ে গ্রামের যৌথ পরিবার ভেঙে শহরে এসে একক পরিবার গড়ে তোলে।"
        },
        {
          "label": "গ",
          "question": "",
          "explanation": "উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের নকীবের পরিবার আকারের ভিত্তিতে একটি যৌথ পরিবার। কেননা তাদের পরিবারে তার বাবা-মা, ভাই-বোন, স্ত্রী-সন্তান এবং ফুফু বাস করেন। নকীব ও তার বাবা-মা মিলে একটি একক পরিবার। আবার তার স্ত্রী-সন্তান মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত পরিবার তথা যৌথ পরিবারের কার্যাবলি সময়ের সাথে পরিবর্তিত হচ্ছে- উক্তিটির সাথে আমি একমত। পরিবার মানুষের গোষ্ঠীগত জীবনে বিভিন্ন কার্যাবলি সম্পাদন করে থাকে। যেমন- সন্তান প্রজনন ও লালন-পালন, সামাজিকীকরণ, নিরাপত্তা ও রক্ষণাবেক্ষণ প্রভৃতি। তবে বর্তমানে শিল্পায়ন, নগরায়ণ, অর্থনৈতিক কাঠামোর পরিবর্তনের ফলে যৌথ পরিবার ব্যবস্থা ভেঙে যাচ্ছে। এ ধরনের পরিবারের স্থলে একক পরিবার জায়গা করে নিচ্ছে। ফলে যৌথ পরিবারের কর্মকাণ্ডতেও এসেছে নানা পরিবর্তন। ব্যক্তির সামাজিকীকরণ ও সামাজিক নিয়ন্ত্রণের গুরুত্বপূর্ণ মাধ্যম পরিবার। যৌথ পরিবারব্যবস্থা পরিবর্তন হওয়ার ফলে এখন আর আগের মতো পরিবারের সবাই মিলে একসাথে খাদ্যগ্রহণ, ঘুরতে যাওয়া, আনন্দ ভাগাভাগি করা প্রভৃতি বিষয়গুলো হচ্ছে না। ফলে দেখা যায়, শিশুর সামাজিকীকরণও যথার্থভাবে হচ্ছে না। এছাড়া বর্তমানে একক পরিবার ব্যবস্থায় শিশুর লালন-পালন, রক্ষণাবেক্ষণে দাদা-দাদি, চাচা-চাচির স্থানে জায়গা করে নিচ্ছে ডে-কেয়ার হোম, যা শিশুর সামাজিকীকরণে প্রভাব ফেলছে। উপরের আলোচনার পরিশেষে বলা যায়, বর্তমান পরিবর্তিত সমাজ কাঠামোর প্রেক্ষাপটে যৌথ পরিবারের কার্যাবলিতেও এসেছে নানা পরিবর্তন।"
        }
      ]
    },
    {
      "number": "10",
      "uddipok": "বাজিতপুর গ্রামের বর্গাচাষী রহিম মিয়ার আজ খুশির দিন। কেননা, নতুন ফসল কেটে সে আজ বাড়িতে তুলেছে। রহিমের স্ত্রী ও ছেলেমেয়েরাও আজ খুব আনন্দিত। তারা মায়ের কাছে নতুন ধানের চাল দিয়ে পিঠা ও পায়েস খাওয়ার আবদার করছে। রহিম মিয়ার মনে দুঃখ, কষ্টে ফলানো ফসল অন্যের ঘরে চলে যায়। যদি নিজের কিছু জমি থাকতো তাহলে এ কষ্ট আর থাকতো না।",
      "tag": "BMARPC 24,DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "\"সমাজবিজ্ঞান হলো অনুষ্ঠান-প্রতিষ্ঠানের বিজ্ঞান\" - সংজ্ঞাটি ফরাসি সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "",
          "explanation": "সমাজবিজ্ঞান ন্যায়-অন্যায় বোধ নিরপেক্ষ অর্থাৎ বস্তুনিষ্ঠ ও যুক্তিপ্রবণ বিজ্ঞান। বিজ্ঞানের প্রধান ধর্মই হচ্ছে নৈতিকতার ক্ষেত্রে নিরপেক্ষ থাকা। তাই সমাজবিজ্ঞানও সিদ্ধান্ত গ্রহণের ক্ষেত্রে নিরপেক্ষতা বজায় রাখে। সমাজবিজ্ঞানীরা ব্যক্তিগত মূল্যবোধের দ্বারা কোনোভাবেই প্রভাবিত না হয়ে যাবতীয় সামাজিক ঘটনা বিচার-বিশ্লেষণ করেন। এ কারণে সমাজবিজ্ঞানকে 'মূল্যবোধ নিরপেক্ষ বিজ্ঞান' হিসাবে আখ্যায়িত করা হয়।"
        },
        {
          "label": "গ",
          "question": "",
          "explanation": "উদ্দীপকের বিষয়বস্তু সমাজবিজ্ঞানের অন্যতম শাখা গ্রামীণ সমাজবিজ্ঞানের আলোচ্য বিষয়। মানব সমাজের আদিম উৎসভূমি হচ্ছে গ্রামীণ সমাজ এবং বর্তমানেও বিশ্বের অধিকাংশ মানুষ গ্রামনির্ভর। এ বিষয়ে জানার জন্য সমাজবিজ্ঞানে যে শাখার উদ্ভব হয়েছে তা হলো 'গ্রামীণ সমাজবিজ্ঞান'। সমাজবিজ্ঞানের এ শাখায় গ্রামীণ সমাজজীবন, সমাজের অনুষ্ঠান-প্রতিষ্ঠান, কৃষি কাঠামো, অর্থনীতি, পরিবার, নেতৃত্ব কাঠামো, ক্ষমতা কাঠামো, মর্যাদা, সামাজিক স্তরবিন্যাস ইত্যাদি বিষয় নিয়ে আলোচনা করা হয়। উদ্দীপকেও গ্রামীণ সমাজের প্রতিচ্ছবি দেখা যায়। এখানে গ্রামের কৃষক রহিম মিয়ার পরিবার ও কৃষি কাঠামোর কথা উল্লেখ করা হয়েছে। তিনি একজন বর্গাচাষী, যা গ্রামীণ সমাজের সামাজিক স্তরবিন্যাসকে ইঙ্গিত করে। আবার, - তার ঘরে নতুন ধান ওঠায় পিঠা-পায়েস তৈরির আয়োজন করার বিষয়টি গ্রামীণ সমাজের অন্যতম অনুষ্ঠান নবান্ন উৎসবকে নির্দেশ করে। তাই বলা যায়, উদ্দীপকের বিষয়টি গ্রামীণ সমাজবিজ্ঞানেরই আলোচ্য বিষয়।"
        },
        {
          "label": "ঘ",
          "question": "",
          "explanation": "উদ্দীপকের রহিম মিয়ার অবস্থার উত্তরণে সমাজবিজ্ঞানের পাঠ অত্যন্ত গুরুত্বপূর্ণ। উদ্দীপকের রহিম মিয়া একজন বর্গাচাষী। সে অন্যের জমিতে ফসল ফলিয়ে জীবিকা নির্বাহ করে। কিন্তু তার মনে দুঃখ যে, তার ফলানো ফসল অন্যের ঘরে চলে যায়। রহিম মিয়ার মনোভাবে সম্পত্তির ভিত্তিতে শ্রেণি বৈষম্যের বিষয়টি বা সম্পত্তির মালিকানার ভিত্তিতে সামাজিক স্তরবিন্যাসের দিকটি পরিলক্ষিত হয়। আর সামাজিক স্তরবিন্যাস সমাজবিজ্ঞানের অন্যতম আলোচ্য বিষয়। সামাজিক স্তরবিন্যাস বলতে বোঝায়, সমাজে বসবাসরত মানুষের মধ্যে উঁচু- নিচু প্রভেদ। সমাজবিজ্ঞান সমাজের মানুষের এই উঁচু-নিচু প্রভেদ নিয়ে পুঙ্খানুপুঙ্খ গবেষণা চালায়। সামাজিক স্তরবিন্যাসের মূল কারণ কী, এর শেকড় কোথায় গ্রোথিত, এর পিছনে কোন উপাদানগুলো ক্রিয়াশীল ইত্যাদি বিষয় অনুসন্ধানের পাশাপাশি এর সমাধান বা স্তরবিন্যাসের মাত্রা কমিয়ে আনার উপায় নিয়েও বিচার বিশ্লেষণ করে। সমাজে সবাই সম-সম্পদের মালিক নয়, আবার সবাই একই মর্যাদার অধিকারী নয়। সমাজবিজ্ঞান স্তরবিন্যাসের নিচু পর্যায়ে অবস্থানকারী ব্যক্তিদের বিভিন্ন সৎ উপায় অবলম্বনের মাধ্যমে অসমতার মাত্রা কমিয়ে আনার শিক্ষা দেয়। বিশেষ করে সমাজবিজ্ঞান সামাজিক গতিশীলতার স্বরূপ আলোচনার মধ্য দিয়ে দেখিয়ে দেয় যে, মানুষ চেষ্টার মাধ্যমে তার নিজের অবস্থার পরিবর্তন করতে পারে। উদ্দীপকের রহিম মিয়াও যদি সমাজবিজ্ঞানের শিক্ষা জীবনে কাজে লাগায় তাহলে নিঃসন্দেহে তার অবস্থার উন্নতি হবে। পরিশেষে বলা যায়, রহিম মিয়া তার কর্মদক্ষতার মাধ্যমে সামাজিক অবস্থার পরিবর্তন ঘটাতে পারে। এক্ষেত্রে সমাজবিজ্ঞানের জ্ঞান তার জন্য সহায়ক হবে।"
        }
      ]
    },
    {
      "number": "11",
      "uddipok": "খাবার হোটেলের কর্মী রহমতের স্বল্প উপার্জনে পরিবারের খাওয়া-পরা চললেও অসুস্থ বাবার চিকিৎসা চলে না। একদিন সুযোগ বুঝে সে ক্যাশ বাক্স থেকে কিছু টাকা সরিয়ে নেয়। পরদিন পত্রিকায় একটি সংবাদে তার চোখ আটকে যায়। একজন রিকশাচালক তার রিকশায় ফেলে যাওয়া টাকার ব্যাগ আত্মসাৎ না করে মালিকের কাছে পৌছে দেয়। রহমত সংবাদটি পড়ে অনুপ্রাণিত হয়ে সিদ্ধান্ত নেয়, চুরি করা টাকা ক্যাশ বাক্সে রেখে দিবে।",
      "tag": "DB, RB, DIN.B, CTG.B, SB, JB 19",
      "sub_questions": [
        {
          "label": "ক",
          "question": "ধর্মের উৎপত্তি সংক্রান্ত একটি মতবাদের নাম লেখো।",
          "explanation": "ধর্মের উৎপত্তি সংক্রান্ত একটি মতবাদ হলো 'সর্বপ্রাণবাদ'"
        },
        {
          "label": "খ",
          "question": "\"ধর্ম মানসিক শান্তি প্রদান করে”- ব্যাখ্যা করো।",
          "explanation": "ধর্মের যথাযথ অনুসরণ মানুষকে মানসিক শান্তি প্রদান করে। ধর্ম হলো পবিত্র বস্তু সম্পর্কিত কতগুলো বিশ্বাস ও প্রথার সমষ্টি। মানুষ প্রাচীনকাল থেকেই কোনো শক্তির উপর ভর বা বিশ্বাস করে মনস্তাত্ত্বিক পরিতৃপ্তির সাথে ধর্মীয় কর্মকাণ্ড সম্পাদন করে আসছে। ধর্ম জ্ঞান অপেক্ষা বিশ্বাস দ্বারা অধিকতর নিয়ন্ত্রিত। বিপদ-আপদ থেকে মুক্তির আশায় মানুষ প্রার্থনা করে। ধর্ম যেহেতু মনস্তাত্ত্বিক বিষয় দ্বারা অধিকতর নিয়ন্ত্রিত সেহেতু এটির অনুসরণ ব্যক্তিকে মানসিক শান্তি প্রদান করে।"
        },
        {
          "label": "গ",
          "question": "উদ্দীপকে সংঘটিত অপরাধের জন্য কোন কারণ দায়ী? ব্যাখ্যা দাও।",
          "explanation": "উদ্দীপকে সংঘটিত অপরাধের জন্য অর্থনৈতিক কারণ দায়ী। অপরাধের অন্যতম কারণ হলো অর্থনীতি। কার্ল মার্কস বলেছেন, \"পুঁজিবাদী অর্থনীতির শোষণের ফলশ্রুতিই অপরাধ।\" এক পরিসংখ্যানে দেখা গেছে, সমাজে আর্থিক অনটন দেখা গেলে অপরাধ প্রবণতা বেড়ে যায়। গরিব শ্রেণির মানুষের মধ্যে অপরাধী বেশি দেখা যায়। সমাজে ধন-সম্পদের অধিকারীরাই আইন প্রণয়ন করে এবং অপরাধীদের বিচার তাদের এখতিয়ারে। তাই তারা অপরাধ করেও শাস্তি ভোগ থেকে রেহাই পেতে পারে। অন্যদিকে গরিবরা অধিকাংশ সময় আর্থিক কারণে অপরাধ করে। তবে অর্থনৈতিক সংকটের কারণে যেমন অপরাধ সংঘটিত হতে পারে তেমনি অত্যধিক ধন সম্পদ লাভের আকাঙ্ক্ষা থেকেও অপরাধ সংঘটিত হতে পারে। আর্থ-সামাজিকভাবে সুপ্রতিষ্ঠিত মানুষের একটি অংশ তাদের পেশাগত কাজের মাধ্যমে অপরাধ করে থাকে, যাকে ভদ্রবেশী অপরাধ বলে। যেমন- ঘুষ, দুর্নীতি ইত্যাদি। উদ্দীপকের রহমত তার স্বল্প উপার্জনে পরিবারের ব্যয়ভার চালাতে সক্ষম হলেও অসুস্থ বাবার চিকিৎসা খরচ চালাতে ব্যর্থ হয়। বাবার চিকিৎসার অর্থ যোগানের জন্যই সে টাকা চুরি করে। এ থেকে স্পষ্ট প্রতীয়মান হয় যে, রহমতের অপরাধ সংঘটনের পিছনে অর্থনৈতিক কারণটিই দায়ী।"
        },
        {
          "label": "ঘ",
          "question": "উদ্দীপকে রহমতের সিদ্ধান্ত পরিবর্তনে সামাজিক নিয়ন্ত্রণের মাধ্যমের ভূমিকা মূল্যায়ন করো।",
          "explanation": "উদ্দীপকের রহমতের সিদ্ধান্ত পরিবর্তনে সামাজিক নিয়ন্ত্রণের মাধ্যমগুলোর গুরুত্বপূর্ণ ভূমিকা রয়েছে। সমাজজীবনকে সুষ্ঠুভাবে পরিচালনার জন্যে মানুষের পারস্পরিক সম্পর্কের মাঝে শৃঙ্খলা থাকা প্রয়োজন। তাই প্রতিটি সমাজে সামাজিক নিয়ন্ত্রণের ব্যবস্থা প্রচলিত থাকে। এক্ষেত্রে পরিবার, শিক্ষা, ধর্ম, মূল্যবোধ, রীতিনীতি, আইন, প্রথা প্রভৃতি মাধ্যম ভূমিকা রাখে। সমাজের প্রাথমিক প্রতিষ্ঠান। হিসেবে সামাজিক নিয়ন্ত্রণের ক্ষেত্রে পরিবারের গুরুত্বপূর্ণ ভূমিকা রয়েছে। পরিবারের আদর্শ, মূল্যবোধ, নীতি-নৈতিকতা, জীবনযাপন পদ্ধতি ব্যক্তির জীবনে স্থায়ী ছাপ ফেলে যা সামাজিক জীবনকেও প্রভাবিত করে। সামাজিক নিয়ন্ত্রণের আরেকটি গুরুত্বপূর্ণ মাধ্যম হলো শিক্ষা। শিক্ষা মানুষকে ন্যায়-অন্যায়, ভালো-মন্দের ভেদাভেদ শেখায় এবং তার পারিবারিক ও সামাজিক আদর্শ-মূল্যবোধ সম্পর্কে সচেতন করে তোলে। ফলশ্রুতিতে মানুষের সামাজিক আচার-আচরণ, রীতি-নীতি সমাজ কাঙ্ক্ষিত পন্থায় গড়ে ওঠে। এছাড়া সামাজিক নিয়ন্ত্রণে ধর্মও গুরুত্বপূর্ণ ভূমিকা রাখে। প্রতিটি ধর্মেরই সর্বজনীন আবেদন থাকে, যা মানুষকে ন্যায়ের পথে এগিয়ে যেতে এবং অন্যায় থেকে দূরে থাকতে উৎসাহ যোগায়। সুষ্ঠু সমাজজীবনের স্বার্থে একটি সমাজে আইন ব্যবস্থা প্রচলিত হয়। আইন প্রণয়নের মাধ্যমে আইন অমান্যকারীর শাস্তির বিধান করা হয়, যা সামাজিক নিয়ন্ত্রণে সহায়ক হয়। এসব বিষয় ছাড়াও ব্যক্তির নিজস্ব মূল্যবোধ, আদর্শ, রীতি-নীতির পাশাপাশি সমাজের আদর্শ স্থানীয় ব্যক্তিত্ব, লোকাচার ও লোকরীতি, প্রচার ও বিজ্ঞাপন প্রভৃতি সামাজিক নিয়ন্ত্রণের অন্যতম মাধ্যম হিসেবে বিবেচিত। উদ্দীপকের রহমত টাকা চুরি করার পর পত্রিকায় একজন রিকশাচালকের সততার সংবাদ পড়ে অনুপ্রাণিত হয়। যার ফলে সে সিদ্ধান্ত নেয় চুরি করা টাকা পুনরায় নির্দিষ্ট স্থানে রেখে দিবে। রহমতের সিদ্ধান্ত পরিবর্তনে সামাজিক নিয়ন্ত্রণের মাধ্যম হিসেবে তার নিজস্ব মূল্যবোধ, রীতি-নীতি, প্রচার মাধ্যম ভূমিকা রেখেছে। উপরের আলোচনার পরিপ্রেক্ষিতে বলা যায়, ব্যক্তিকে সমাজ স্বীকৃত রীতিনীতির মাধ্যমে সমাজে বসবাসের উপযুক্ত করে গড়ে তোলার ক্ষেত্রে সামাজিক নিয়ন্ত্রণের মাধ্যমগুলোর উল্লেখযোগ্য প্রভাব বিদ্যমান।"
        }
      ]
    }
  ]
}