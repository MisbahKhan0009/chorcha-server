{
  "title": "রাজশাহী ক্যান্টনমেন্ট কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "নিয়ামতপুর এলাকার অধিকাংশ মানুষ কৃষিজীবী। অনুন্নত যোগাযোগ ব্যবস্থা, দারিদ্র্য আর নিরক্ষরতা তাদের নিত্যসঙ্গী। এলাকায় তেমন জনবসতি না থাকলেও সামাজিক অনুষ্ঠানাদিতে তারা একে অপরকে দাওয়াত দেয়। তারা নারীর ক্ষমতায়ন ও নারী শিক্ষার প্রতি উদাসীন। আর তাই বাল্যবিবাহের প্রচলন এখানে অনেক বেশি। 'স্বাবলম্বী হই' নামক এনজিও এই এলাকার সমস্যা নিয়ে গবেষণা করছে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "সমাজবিজ্ঞানের জনক ফরাসি সমাজতাত্ত্বিক অগাস্ট কোঁৎ।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি. মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "",
          "explanation": "উদ্দীপকের বর্ণনায় সমাজবিজ্ঞানের পরিধির আওতাভুক্ত গ্রামীণ সমাজবিজ্ঞানের প্রতি ইঙ্গিত করা হয়েছে। সাধারণভাবে বলা যায়, গ্রামকেন্দ্রিক সমাজজীবন নিয়ে যে বিজ্ঞান আলোচনা করে তাকে গ্রামীণ সমাজবিজ্ঞান বলে। বাংলাদেশ গ্রামপ্রধান দেশ। এ দেশের অধিকাংশ মানুষ গ্রামে বাস করে। ফলে গ্রামীণ কৃষি, কৃষি কাঠামো, অর্থনীতি, বিবাহ, পরিবার, জাতিসম্পর্ক, নেতৃত্ব, ক্ষমতা কাঠামো, মর্যাদা, সামাজিক কাঠামো ইত্যাদি নিয়ে বিচার-বিশ্লেষণের তাগিদে গ্রামীণগ সমাজবিজ্ঞান পুঙ্খানুপুঙ্খভাবে গবেষণা করে। উদ্দীপকে বলা হয়েছে, নিয়ামতপুর এলাকার অধিকাংশ মানুষ কৃষিজীবী। সেখানকার যোগাযোগ ব্যবস্থা অনুন্নত। তাছাড়া এলাকাটি দারিদ্র্য আর নিরক্ষরতার মতো সমস্যায় জর্জরিত। গ্রামটিতে রয়েছে বাল্যবিবাহের প্রচলন আর নারীদের শিক্ষার ব্যাপারে উদাসীনতা। এ বিষয়গুলো সাধারণত গ্রামীণ সমাজব্যবস্থায় বেশি দেখা যায়। তাই বলা যায়, উদ্দীপকের বর্ণনায় গ্রামীণ সমাজবিজ্ঞানের পরিধির ইল্যিত রয়েছে।"
        },
        {
          "label": "ঘ",
          "question": "",
          "explanation": "নিয়ামতপুরের অবস্থার পরিবর্তনে সমাজবিজ্ঞানের জ্ঞান কার্যকরী ভূমিকা রাখতে পারে\"- উস্থিটি যথার্থ। যেকোনো সমাজের উন্নয়নের জন্য আর্থ-সামাজিক ও প্রশাসনিক পরিকল্পনা প্রণয়ন এবং বাস্তবায়নে সমাজবিজ্ঞানের জান অপরিহার্য। কোনো পরিকল্পনা বাস্তবায়ন অথবা কোনো সমস্যার সমাধান করা সম্ভব হয় না, যদি সে পরিকল্পনা সামাজিক বাস্তবতার আলোকে প্রণীত না হয়। সমাজে কী সমস্যা রয়েছে, তার সমাধানে বাধা কোথায়, এর মাধ্যমে কোন শ্রেণির মানুষ কতটা উপকৃত হবে, গৃহীত পরিকল্পনা বাস্তবায়নের পথে কী কী সামাজিক বাধা রয়েছে, আর কীভাবেই বা তা দূর করা যায়- এসব বিষয়ে জ্ঞান অর্জনের জন্য সমাজবিজ্ঞান সহায়তা করে। উদ্দীপকের এ্যামটিতে নানাবিধ সমস্যা বিরাজমান। যেমন- নিরক্ষরতা, দারিদ্র্য, বাল্যবিবাহ, নারী শিক্ষার প্রতি উদাসীনতা ইত্যাদি। এসব সমস্যার স্বরূপ উন্মোচন এবং সমাধানে সমাজবিজ্ঞানের জ্ঞান কার্যকর হতে পারে, যা উপরের আলোচনায় স্পষ্ট হয়ে উঠেছে। আলোচনার পরিসমাপ্তিতে বলা যায়, নিয়ামতপুর এলাকার পরিস্থিতি মোকাবিলাসহ সামাজিক যেকোনো সমস্যা সমাধানে সমাজবিজ্ঞানের জ্ঞান নিঃসন্দেেেহ ফলপ্রসূ ভূমিকা রাখতে পারে।"
        }
      ]
    },
    {
      "number": "2",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "১৮৩৯ সালে সর্বপ্রথম 'সমাজবিজ্ঞান' শব্দটি ব্যবহার করা হয়।"
        },
        {
          "label": "খ",
          "question": "",
          "explanation": "ফরাসি দার্শনিক অগাস্ট কোঁৎ তার 'Systeme de Politique Positive গ্রন্থে সমাজবিজ্ঞানকে সংজ্ঞায়িত করতে গিয়ে শাস্ত্রটিকে সামাজিক স্থিতিশীলতা ও সামাজিক গতিশীলতার বিজ্ঞান হিসেবে অভিহিত করেছেন। কোঁৎ সামাজিক স্থিতিশীলতা বলতে পরিবার, ধর্ম, শিক্ষা, বিবাহ, রাজনৈতিক ও অর্থনৈতিক প্রতিষ্ঠান ইত্যাদির পারস্পরিক সম্পর্কের আলোচনাকে বুঝিয়েছেন। কারণ তিনি মনে করেন, এ বিষয়গুলো তুলনামূলকভাবে স্থায়ী। অন্যদিকে সামাজিক গতিশীলতা বলতে তিনি বিভিন্ন সামাজিক প্রতিষ্ঠান কীভাবে কালের চক্রের সাথে পরিবর্তিত হচ্ছে তার আলোচনাকে বুঝিয়েছেন। অর্থাৎ সামাজিক গতিশীলতা সমাজের পরিবর্তন, বিবর্তন, প্রগতি, স্তরবিন্যাস ইত্যাদি বিষয় নিয়ে অধ্যয়ন করে। কোঁৎ মনে করেন, সমাজবিজ্ঞানে এ দুটি বিষয় সম্পর্কেই মূলত আলোচনা করা হয়। আর অগাস্ট কোঁৎ-এর এ মতের ওপর ভিত্তি করে সমাজবিজ্ঞানকে 'সামাজিক স্থিতিশীলতা ও গতিশীলতার বিজ্ঞান' বলা হয়।"
        },
        {
          "label": "গ",
          "question": "",
          "explanation": "উদ্দীপকে A ও B দ্বারা যথাক্রমে সমাজবিজ্ঞান ও নৃবিজ্ঞানের ধারণা উপস্থাপন করা হয়েছে। সমাজবিজ্ঞান এমন বিজ্ঞান, যা সমাজ সংশ্লিষ্ট সকল বিষয় নিয়ে পুঙ্খানুপুঙ্খ আলোচনা করে। সমাজবিজ্ঞান পাঠের মাধ্যমে সমাজের পূর্ণাঙ্গ চিত্র বোঝা যায়। সমাজ কী, সমাজ কেন এবং কীভাবে মানব সভ্যতার ক্রমবিকাশের সাথে সাথে এগিয়ে যায়, সমাজবিজ্ঞান পাঠের মাধ্যমে তা জানা যায়। এটি সামাজিক নিয়ন্ত্রণ নিয়েও আলোচনা করে। পাশাপাশি সমাজকাঠামো সম্পর্কেও সমাজবিজ্ঞান সুস্পষ্ট ধারণা দিয়ে থাকে। এছাড়াও সামাজিক গতিশীলতা অর্থাৎ সামাজিক পরিবর্তন নিয়ে সমাজবিজ্ঞান আলোচনা করে। অর্থাৎ সমাজবিজ্ঞান হলো সমাজের সামগ্রিক পাঠ। উদ্দীপকের চিহ্নিত ধারণায়ও সমাজের উৎপত্তি, সামাজিক নিয়ন্ত্রণ ও সমাজকাঠামো অন্তর্ভুক্ত। অর্থাৎ A সমাজবিজ্ঞানকে নির্দেশ করছে। অন্যদিকে নৃবিজ্ঞানের অর্থ হলো মানুষ ও সংস্কৃতি সম্পর্কিত পাঠ। মানুষের বিজ্ঞানভিত্তিক, পাঠই নৃবিজ্ঞানের উদ্দেশ্য। এ প্রসঙ্গে আমেরিকান সমাজবিজ্ঞানী আর, টি, শেফার বলেন, \"নৃবিজ্ঞানীরা অতীত সংস্কৃতি ও প্রাক শিল্প সমাজ সম্পর্কিত অধ্যয়ন করে থাকেন। পাশাপাশি মানুষের উৎপত্তি নিয়েও অধ্যয়ন করে থাকেন।\" মানুষের উৎপত্তি ও তার দৈহিক, সামাজিক তথা মানব আচরণের ক্রমবিকাশ সম্পর্কিত গবেষণা নৃবিজ্ঞানের আলোচনার বিষয়। উদ্দীপকের B চিহ্নিত ধারণায়ও মানুষের ক্রমবিকাশ, সাংস্কৃতিক জীবন ও শারীরিক বিবর্তন উল্লেখ করা হয়েছে। অর্থাৎ B নৃবিজ্ঞানকে প্রতিনিধিত্ব করছে।"
        },
        {
          "label": "ঘ",
          "question": "",
          "explanation": "উক্ত ধারণা দুটি তথা সমাজবিজ্ঞান ও নৃবিজ্ঞানের সম্পর্ক অত্যন্ত ঘনিষ্ঠ। আলোচনার বিষয়বস্তু এবং উদ্দেশ্যগত দিক থেকে সমাজবিজ্ঞান ও নৃবিজ্ঞানের মধ্যে মৌলিক কোনো: পার্থক্য নেই বললেই চলে। সমাজবিজ্ঞানী টি বি. বটোমোরের মতে, এ দুটি বিজ্ঞানের পারস্পরিক সম্পর্কের ইতিহাস পর্যালোচনা করলে দেখা যায়, শুরুর দিকে এই সম্পর্ক ছিল অতিমাত্রায় ঘনিষ্ঠ। বুৎপত্তিগতভাবে সমাজবিজ্ঞান মানব সমাজের অতীত এবং বর্তমানের মধ্যে সম্পর্ক স্থাপন এবং তুলনামূলক আলোচনা করে থাকে। এ উদ্দেশ্যে সমাজবিজ্ঞান নৃবিজ্ঞানের আলোচ্য বিষয় থেকে নানা তথ্যাদি সংগ্রহ করে। সভ্যতা-সংস্কৃতির উত্তরণ বা সামাজিক বিবর্তনের আলোচনার পরিপ্রেক্ষিতে সমাজবিজ্ঞান নৃবিজ্ঞানের ওপর অনেকাংশে নির্ভরশীল। অন্যদিকে উৎপত্তিগতভাবে নৃবিজ্ঞানের অর্থ হলো মানুষ সম্পর্কিত পাঠ। মানুষের উৎপত্তি ও তার দৈহিক গঠন, সামাজিক তথা মানব আচরণের ক্রমবিকাশ সম্পর্কিত গবেষণা নৃবিজ্ঞানের আলোচ্য বিষয়। এছাড়া সামাজিক নৃবিজ্ঞানের আওতাভুক্ত বিষয় হলো আদিম সমাজব্যবস্থা, পারিবারিক গঠন বিন্যাস, পারিবারিক প্রথা, সামাজিক, আচার-অনুষ্ঠান, প্রতিষ্ঠান ইত্যাদি। সমাজবিজ্ঞান মানব সমাজের অতীত ও বর্তমানের মধ্যে সম্পর্ক স্থাপন এবং তুলনামূলক আলোচনার ক্ষেত্রে নৃবিজ্ঞানের আলোচ্য। বিষয়ের ওপর অনেকাংশে নির্ভরশীল। অন্যদিকে সমাজবিজ্ঞানীদের বিভিন্ন তত্ত্ব ও সিদ্ধান্ত নৃবিজ্ঞানীদের আলোচনায় সহায়তা করে। সার্বিক আলোচনার পরিপ্রেক্ষিতে তাই বলা যায়, সমাজবিজ্ঞান ও নৃবিজ্ঞানের সম্পর্ক অত্যন্ত ঘনিষ্ঠ।"
        }
      ]
    },
    {
      "number": "3",
      "uddipok": "হেলাল একটি প্রত্যন্ত এলাকায় বাস করে। তাদের এলাকার জনগোষ্ঠীর মধ্যে বিভিন্ন বিষয়ে মতের অমিল থাকলেও নিজেদের মৌলিক চাহিদা পূরণে তারা সমষ্টিগতভাবে একতাবদ্ধ। তারা নিজেদের প্রয়োজনে পারস্পরিক সহযোগিতার বন্ধনে আবদ্ধ। এই নির্ভরশীলতার সম্পর্ক তাদের সকলকে জালের মতো জড়িয়ে রেখেছে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "হো-কালচার' হলো প্রস্তর যুগে পাথরের নিড়ানি ব্যবহারের সময়কার মানুষের সংস্কৃতি।"
        },
        {
          "label": "খ",
          "question": "",
          "explanation": "পরস্পরের ওপর নির্ভরশীল এবং সহযোগিতাপূর্ণ সম্পর্কের ভিত্তিতে সমাজ গড়ে ওঠে বলে সমাজ অর্থ সহযোগিতা। সমাজ হলো একই সাধারণ সংস্কৃতির অংশীদার এবং নিজ সামাজিক প্রয়োজন পূরণের উদ্দেশ্যে পরস্পরের মধ্যে ক্রিয়াশীল বহুসংখ্যক মানুষের সমষ্টি। এটি সামাজিক সম্পর্কসমূহের জটিল জাল, যার সদস্যরা পরস্পর মানসিক সূত্র আবদ্ধ। এ বৈশিষ্ট্যসমূহ বিদ্যমান থাকায় সমাজের আরেকটি অর্থ হলো 'সহযোগিতা'।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে পারস্পরিক সহযোগিতার ওপর নির্ভরশীল মুকুলের এলাকাটি 'সমাজ' নামক প্রত্যয়কে নির্দেশ করছে। সমাজ হলো অনুভূতিসম্পন্ন সমজাতীয় কিছু জীবের সমষ্টি, যারা পরস্পর। মানসিকসূত্রে আবদ্ধ। অর্থাৎ সমাজ কেবল মানুষের নয়, যেকোনো জীব প্রজাতির হতে পারে। সাধারণ অর্থে সমাজ বলতে এমন একদল মানুষের সমষ্টিকে বোঝায় যারা একত্রে পারস্পরিক সম্পর্কসূত্রে এবং বিভিন্ন প্রথা-প্রতিষ্ঠানের ক্রিয়া পদ্ধতিতে আবদ্ধ হয়ে বসবাস করে। সমাজবিজ্ঞানী মরিস গিন্সবার্গ বলেন, \"মানুষের সাথে মানুষের প্রত্যক্ষ বা পরোক্ষ, সংগঠিত বা অসংগঠিত, সচেতন বা অসচেতন, সহযোগিতা বা বৈরিতামূলক সমস্ত সম্পর্কের সমন্বিত রূপ হচ্ছে সমাজ।” সমাজবিজ্ঞানী ম্যাকাইভার ও পেজ বলেন, \"সমাজ হলো সামাজিক সম্পর্কসমূহের জাল।\" উদ্দীপকের মুকুলের বসবাসরত এলাকার জনগোষ্ঠীর মধ্যে মতের অমিল থাকলেও তারা মৌলিক চাহিদা পূরণে একতাবদ্ধ। আবার তারা পারস্পরিক সহযোগিতার ওপর নির্ভরশীল এবং তাদের মধ্যকার সম্পর্ক জটিল জালের মতো। পূর্বোক্ত আলোচনার প্রেক্ষিতে নিশ্চিতভাবেই বলা যায়, মুকুলের এলাকাটি 'সমাজ' নামক প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত বিষয় তথা সম্প্রদায়ের সাথে সমাজের কিছু মৌলিক পার্থক্য বিদ্যমান। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায়, যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করার পাশাপাশি তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে - অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। আবার মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুনের দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে বিভিন্ন সম্প্রদায়ের লোক থাকতে পারে। যেমন- মুসলমান, হিন্দু, জেলে, বেদে ইত্যাদি সম্প্রদায়। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে, তাঁতি, দলিত সম্প্রদায় ইত্যাদি। উপরের আলোচনার পরিসমাপ্তিতে বলতে পারি, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একই সাথে সমাজ ও সম্প্রদায়ের সদস্য ।"
        }
      ]
    },
    {
      "number": "4",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "যে গোষ্ঠীর সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে মুখ্য দল বলে।"
        },
        {
          "label": "খ",
          "question": "",
          "explanation": "সমাজবিজ্ঞানীরা মনে করেন, শ্রেণিহীন সমাজ কল্পনামাত্র। অর্থাৎ সামাজিক স্তরবিন্যাস হলো চিরন্তন ও সর্বজনীন। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে এবং কখনো অবলুপ্ত হয়নি। স্তরবিন্যাসকে বাস্তবে কখনো এড়িয়ে যাওয়া যায় না। কালের বিবর্তনের ধারায় সামাজিক স্তরবিন্যাসের আকৃতি-প্রকৃতিতে পরিবর্তন ঘটেছে কিন্তু স্তরবিন্যাস কখনো বিলুপ্ত হয়নি। এজন্যই সামাজিক স্তরবিন্যাসকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' ও 'খ' দ্বারা যথাক্রমে সংস্কৃতি ও সভ্যতা বোঝানো হয়েছে। সংস্কৃতি হলো মানুষের মার্জিত আচরণবোধ। আমাদের জীবনের সব দিকগুলোই সংস্কৃতির অন্তর্ভুক্ত। মানুষ তার অস্তিত্ব রক্ষা থেকে শুরু করে দৈনন্দিন প্রয়োজন পূরণে যা কিছু সৃষ্টি করেছে তার সম্মিলিত রূপই হলো সংস্কৃতি। যেমন- জ্ঞান, বিজ্ঞান, প্রথা, রীতিনীতি, রুচিবোধ, অভ্যাস প্রভৃতি। উদ্দীপকের 'ক' এ উল্লেখিত জীবনপ্রণালি ও মার্জিত রুচি তাই সংস্কৃতিকেই নির্দেশ করে। আর সভ্যতা হলো সংস্কৃতির একটি নিদিষ্ট সময়ের গড় সাফল্য। সভ্যতা সংস্কৃতির অধিকতর জটিল ও অগ্রগতির ফল যা বংশ পরস্পরায় লাভ করা যায়। একইভাবে 'খ' সংস্কৃতির ফল এবং অগ্রসরমান। যা সভ্যতাকে নির্দেশ করে। অনেকের কাছে সংস্কৃতি ও সভ্যতা সমার্থক হলেও প্রচলিত ও প্রাত্যহিক কথাবার্তায় সভ্যতাও সংস্কৃতি শব্দ দুটো সাধারণত অভিন্ন অর্থে ব্যবহার করা হয়। আসলে সংস্কৃতি হলো মানুষের মনের অভ্যন্তরীণ বিষয় যা মনোগত আর সভ্যতা হলো বস্তুগত সৃষ্টিসম্ভার, যা নিতান্তই বাহ্যিক বিষয়।"
        },
        {
          "label": "ঘ",
          "question": "",
          "explanation": "উদ্দীপকের 'ক' ও 'খ' তথা সংস্কৃতি ও সভ্যতার মধ্যে পারস্পরিক আন্তঃসম্পর্ক বিদ্যমান। সংস্কৃতি ও সভ্যতা একে অপরের সাথে ওতপ্রোতভাবে জড়িত। একটি অপরটির ওপর নির্ভরশীলও বটে। একজন কবিকে যেমন তার কবিতা থেকে বিচ্ছিন্ন করা যায় না, তেমনি সংস্কৃতিকে সভ্যতা থেকে পৃথক করা যায় না। সংস্কৃতি ও সভ্যতা শুধু আত্মনির্ভরশীল নয়, আন্তঃক্রিয়াশীলও বটে। উদাহরণস্বরূপ বলা যায়, সংস্কৃতির দুটি অংশ-বস্তুগত এবং অবস্তুগত। আর বস্তুগত সংস্কৃতির চরম বিকাশই হচ্ছে সভ্যতা। এ অর্থে সংস্কৃতি ও সভ্যতার মধ্যে মূলগত কোনো পার্থক্য নেই। সংস্কৃতির উপাদান যেমন সভ্যতার উপাদন দ্বারা প্রভাবিত তেমনি সভ্যতার উপাদানও অনেকখানি সংস্কৃতির বিভিন্ন উপকরণ দ্বারা প্রভাবিত। যেমন- হযরত মুহাম্মদ (স.) যে পোশাক পরিধান করতেন তা আরব দেশের সংস্কৃতি দ্বারা প্রভাবিত ছিল। সংস্কৃতিকে সভ্যতার মূল চালিকাশক্তি বলা হয়। এ প্রসঙ্গে ম্যাকাইভার ও পেজ বলেন, সভ্যতা যদি হয় দেহ, তবে আত্মা হলো সংস্কৃতি। আবার অনেক সমাজবিজ্ঞানী বস্তুর ব্যবহারিক দিক ও কলাকৌশলকে সংস্কৃতি বলেছেন। এমনকি বস্তুকেও তারা সংস্কৃতি থেকে বাদ দেননি। উপরের আলোচনার প্রেক্ষিতে বলা যায়, সংস্কৃতির বস্তুগত বহিঃপ্রকাশ হচ্ছে সভ্যতা। অর্থাৎ সংস্কৃতি ও সভ্যতার পারস্পরিক সম্পর্ক অত্যন্ত নিবিড় এবং ঘনিষ্ঠ।"
        }
      ]
    },
    {
      "number": "5",
      "uddipok": "মা-বাবা, বিবাহিত এক ভাই ও তার স্ত্রী, অবিবাহিত এক বোন এবং স্ত্রী ও সন্তানদের নিয়ে দেলোয়ার সাহেবের পরিবার। এছাড়া তার এক বিধবা খালা তাদের সাথে থাকেন। পরিবারে দেলোয়ার সাহেব এবং তার স্ত্রী দুজনে মিলে উপার্জন করেন এবং সংসারের সকলের ভরণ-পোষণ করেন। তার বোন তার সন্তানদের পড়াশোনা ও স্কুলে নিয়ে যাওয়া-আসার দায়িত্ব পালন করে। তার ভাই ছেলেমেয়েদের খেলাধুলা ও শরীরচর্চা করায়। বাবা নাতি- নাতনিদের মূল্যবোধ ও ধর্মীয় শিক্ষা দেন। দেলোয়ার সাহেরের মা ও-তার বিধবা খালা বাড়ির সবার দেখাশোনা করেন।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "'Ancient Society' বইটি আমেরিকান সামাজিক নৃবিজ্ঞানী লুইস হেনরি মর্গানের লেখা।"
        },
        {
          "label": "খ",
          "question": "“বিবাহ একটি সামাজিক চুক্তি\" ব্যাখ্যা করো।",
          "explanation": "বিবাহ হচ্ছে একজন নারী ও পুরুষের মধ্যে এমন এক চুক্তি-নির্ভর সম্পর্ক যা সমাজ, ধর্ম এবং সংস্কৃতি দ্বারা স্বীকৃত। বিবাহ সামাজিক প্রতিষ্ঠানসমূহের অন্যতম। এটি এক ধরনের সামাজিক চুক্তি, যার মাধ্যমে নারী-পুরুষ স্থায়ী সম্পর্কে আবদ্ধ হয় এবং সন্তান জন্মদানের অধিকার লাভ করে। যেহেতু এ প্রতিষ্ঠানটি একটি নির্দিষ্ট চুক্তির মাধ্যমে সামাজিক স্বীকৃতি অর্জন করে সেহেতু বিবাহকে একটি সামাজিক চুক্তি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের ফাইয়াজদের পরিবার আকারের ভিত্তিতে একটি যৌথ পরিবার। কেননা তাদের পরিবারে তার দাদা-দাদী, বাবা-মা এবং চাচা ও ফুফু বাস করেন। ফাইয়াজ ও তার বাবা-মা মিলে একটি একক পরিবার। আবার তার দাদা-দাদী, চাচা, ফুফু মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত পরিবার তথা যৌথ পরিবারের কার্যাবলি সময়ের সাথে পরিবর্তিত হচ্ছে- উক্তিটির সাথে আমি একমত। পরিবার মানুষের গোষ্ঠীগত জীবনে বিভিন্ন কার্যাবলি সম্পাদন করে থাকে। যেমন- সন্তান প্রজনন ও লালন-পালন, সামাজিকীকরণ, নিরাপত্তা ও রক্ষণাবেক্ষণ প্রভৃতি। তবে বর্তমানে শিল্পায়ন, নগরায়ণ, অর্থনৈতিক কাঠামোর পরিবর্তনের ফলে যৌথ পরিবার ব্যবস্থা ভেঙে যাচ্ছে। এ ধরনের পরিবারের স্থলে একক পরিবার জায়গা করে নিচ্ছে। ফলে যৌথ পরিবারের কর্মকাণ্ডতেও এসেছে নানা পরিবর্তন। ব্যক্তির সামাজিকীকরণ ও সামাজিক নিয়ন্ত্রণের গুরুত্বপূর্ণ মাধ্যম পরিবার। যৌথ পরিবারব্যবস্থা পরিবর্তন হওয়ার ফলে এখন আর আগের মতো পরিবারের সবাই মিলে একসাথে খাদ্যগ্রহণ, ঘুরতে যাওয়া, আনন্দ ভাগাভাগি করা প্রভৃতি বিষয়গুলো হচ্ছে না। ফলে দেখা যায়, শিশুর সামাজিকীকরণও যথার্থভাবে হচ্ছে না। এছাড়া বর্তমানে একক পরিবার ব্যবস্থায় শিশুর লালন-পালন, রক্ষণাবেক্ষণে দাদা-দাদি, চাচা-চাচির স্থানে জায়গা করে নিচ্ছে ডে-কেয়ার হোম, যা শিশুর সামাজিকীকরণে প্রভাব ফেলছে। উপরের আলোচনার পরিশেষে বলা যায়, বর্তমান পরিবর্তিত সমাজ কাঠামোর প্রেক্ষাপটে যৌথ পরিবারের কার্যাবলিতেও এসেছে নানা পরিবর্তন।"
        }
      ]
    },
    {
      "number": "6",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "মাতৃস্বীকার্য বা মাতৃতান্ত্রিক পরিবার হলো এমন ধরনের পরিবার যাতে নারী সদস্যের কর্তৃত্ব স্বীকার করে নেওয়া হয়।"
        },
        {
          "label": "খ",
          "question": "",
          "explanation": "শিশুর রক্ষণাবেক্ষণ করাই পরিবারের প্রধান বা মুখ্য কাজ। শিশুর রক্ষণাবেক্ষণ ও পরিচর্যার ক্ষেত্রে পরিবার সবচেয়ে বেশি গুরুত্বপূর্ণ ভূমিকা পালন করে থাকে। শিশু অবস্থায় সবাই খুব অসহায় থাকে। ফলে নানারকম বিপদ-আপদ ও দুর্ঘটনায় আক্রান্ত হওয়ার সম্ভাবনা বেশি থাকে। যেমন- দুর্ঘটনার শিকার হওয়ার ফলে শিশুর জীবন বিপন্ন হতে পারে। আবার কোনো কারণে শিশু ভয় পেলে তার মানসিক ভারসাম্যও হারাতে পারে। এক্ষেত্রে সম্ভাব্য বিপদ-আপদ থেকে শিশুদের রক্ষা করা তথা তাদের নিরাপত্তা নিশ্চিত করা পরিবারের অন্যতম প্রধান কাজ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ছকের '?' চিহ্নিত স্থান সামাজিক সংগঠনের অন্যতম প্রতিপাদ্য বিষয় জ্ঞাতিসম্পর্ককে নির্দেশ করা হয়েছে। জ্ঞাতিসম্পর্ক মানবজীবনের একটি নিয়ন্ত্রিত প্রথা। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজ কাঠামোর চাবিকাঠি। জ্ঞাতিসম্পর্কের ইংরেজি প্রতিশব্দ হলো 'Kinship'। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো সমাজে সামাজিক সম্পর্ক বা সংগঠনের মূলে রয়েছে এই জ্ঞাতিসম্পর্ক। আমাদের পূর্বপুরুষের সাথে জৈবিক বন্ধন, পরিবারের বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আধুনিক সমাজব্যবস্থায় রক্ত ও বৈবাহিক সম্পর্ক অপেক্ষা কৃত্রিম আনুষ্ঠানিকতাই জ্ঞাতিসম্পর্কের ভিত্তি হিসেবে কাজ করে। মোটকথা রক্তসম্পর্কিত, বৈবাহিক, প্রথাগত ও কাল্পনিক বন্ধনের মাধ্যমেই জ্ঞাতিসম্পর্কের সৃষ্টি হয়। উদ্দীপকের ছকেও এ চারটি বিষয়কে উল্লেখ করা হয়েছে। উপরের আলোচনা থেকে প্রতীয়মান হয় যে, উদ্দীপকের ছকে উল্লখিত '?' চিহ্নিত স্থানে জ্ঞাতিসম্পর্ক প্রত্যয়টি বসবে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজজীবনে সামাজিক সম্পর্ক নির্ণয়ে উক্ত বিষয় অর্থাৎ জ্ঞাতিসম্পর্ক গুরুত্বপূর্ণ প্রভাব ফেলে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠনে, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবদ্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুন্ন রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। বাংলাদেশের অর্থনৈতিক কর্মকাণ্ডে জ্ঞাতিদের ভূমিকা যথেষ্ট গুরুত্বপূর্ণ। সম্পত্তি ক্রয়-বিক্রয়, জমি বর্গা দেয়া-নেয়া এবং আরও অনেক ক্ষেত্রে জাতিদের পারস্পরিক আদান-প্রদানও লক্ষণীয়। কোনো সম্পত্তি হস্তান্তরের ক্ষেত্রে জ্ঞাতির প্রভাব-প্রাধান্য লক্ষণীয়। এছাড়া বাংলাদেশের সমাজে ঋণ গ্রহণের ক্ষেত্রে জ্ঞাতিরা গুরুত্বপূর্ণ ভূমিকা পালন করে থাকে। কৃষিকর্ম ও ব্যবসার মতো অর্থনৈতিক কর্মকাণ্ডে নিয়োজিত মানুষেরা তাদের জ্ঞাতিদের মধ্য থেকে শ্রমিক নিয়োগ অধিক পছন্দ করে। রাজনৈতিক কর্মকাণ্ডে জ্ঞাতিদের ভূমিকা লক্ষণীয়। ব্যক্তি হোক আর গোষ্ঠী হোক জ্ঞাতিদের সাহায্য ও সহযোগিতা ছাড়া রাজনৈতিক প্রতিষ্ঠা লাভ করা কষ্টসাধ্য। অনেক সময় ব্যক্তির সামাজিক প্রতিষ্ঠার ক্ষেত্রেও জ্ঞাতিরা গুরুত্বপূর্ণ ভূমিকা পালন করে। উপরের আলোচনায় প্রতীয়মান হয়ে যে আমাদের সমাজজীবনে জ্ঞাতিসম্পর্ক অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "প্রমত্তা পদ্মার বুকে জেগে উঠেছে ছোট-বড় অনেক চর। চরাঞ্চলের মানুষদের বেশিরভাগ পেশায় জেলে। কেউ কেউ মাঝি, আবার কেউ নদী তীরের উর্বর মাটিতে চাষাবাদ করে। শহরাঞ্চল থেকে বিচ্ছিন্ন হওয়ায় এলাকার মানুষের সুখ-দুঃখের সাথী এই নদী। তবে এই বিচ্ছিন্নতার সুযোগে এখানে অপরাধ প্রবণতাও বেশি।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "ব্রাহুই নামক আদিবাসীদের সন্ধান পাওয়া গেছে পাকিস্তানের বেলুচিস্তানে।"
        },
        {
          "label": "খ",
          "question": "",
          "explanation": "উৎকৃষ্ট নৃগোষ্ঠীর লোকের সংখ্যা কমে আসছে বিধায় সভ্যতা আজ ধ্বংসের সম্মুখী হচ্ছে।'- একটি বর্ণবাদী ধারণা। বর্ণবাদী নৃবিজ্ঞানীরা মনে করে মানব সভ্যতার বিকাশ ও উন্নয়নে উৎকৃষ্ট নৃগোষ্ঠী তথা উঁচু বর্ণের মানুষেরা একক অবদান রয়েছে। সমাজের সাধারণ মানুষ সভ্যতার উন্নয়নে কোনো অবদান রাখেনি। অথচ প্রাচীন যুগ থেকে শুরু করে বর্তমান পর্যন্ত মানব সভ্যতার যত অগ্রগতি হয়েছে সবক্ষেত্রেই সমাজের সর্বস্তরের জনগণের অবদান রয়েছে। কিন্তু বর্ণবাদী নৃবিজ্ঞানীরা এ বিষয়টি অস্বীকার করেন।"
        },
        {
          "label": "গ",
          "question": "",
          "explanation": "পদ্মার চরে জনবসতি গড়ে ওঠার কারণ ভৌগোলিক পরিবেশ। সমাজজীবনে প্রভাব বিস্তারকারী উপাদানসমূহের মধ্যে ভৌগোলিক পরিবেশের প্রভাব সবচেয়ে বেশি। ভূপ্রকৃতি, আবহাওয়া, জলবায়ু, তাপমাত্রা, জলের অবস্থান ও গতিধারা, বনভূমি, পশুপাখি প্রভৃতি ভৌগোলিক পরিবেশের অন্তর্ভুক্ত। প্রাকৃতিক সম্পদের প্রাচুর্য, জমির উর্বরতা, অনুকূল আবহাওয়া প্রভৃতি হলো পরিবেশের সেসব উপাদান যা কোনো স্থানে মানবসভ্যতা বিকাশের পূর্বশর্ত হিসেবে কাজ করে। যেমনটি উদ্দীপকের ঘটনায়ও প্রতিফলিত হয়েছে। উদ্দীপকে বলা হয়েছে, প্রমত্ত পদ্মার বুকে জেগে ওঠা ছোট বড় অনেক চরের বাসিন্দাদের বেশির ভাগই পেশায় জেলে। কেউ মাঝি আবার কেউ নদী তীরের উর্বর মাটিতে চাষ করে। অর্থাৎ নদীর জলরাশির অভ্যন্তরের মৎস্য সম্পদ আহরণের জন্য জেলেরা নদীর সবচেয়ে কাছের স্থান তথা চরকে বেছে নিয়েছে। আবার চরের মাটিতে প্রচুর পলি থাকে বলে মাটি উর্বর। এ মাটিতে কৃষির ফলন আশানুরূপ হয় বিধায় মানুষ এ স্থানে বসতি গড়েছে। সর্বোপরি চরের ভৌগোলিক পরিবেশ মানুষের পেশা নির্ধারণে ভূমিকা রেখেছে যা সেখানে জনবসতি গড়ে ওঠার অন্যতম কারণ। এ থেকে বোঝা যায়, ভৌগোলিক পরিবেশই পদ্মার চরে জনবসতি গড়ে ওঠার মূল কারণ।"
        },
        {
          "label": "ঘ",
          "question": "",
          "explanation": "\"পদ্মার চরের মানুষের জীবনধারা ভৌগোলিক পরিবেশ দ্বারা। প্রভাবিত\"-মন্তব্যটি যথার্থ। মানুষের অর্থনৈতিক জীবন ভৌগোলিক পরিবেশ দ্বারা ভীষণভাবে প্রভাবিত হয়। বিশেষ করে প্রাকৃতিক সম্পদ, উৎপাদন ব্যবস্থা, পেশা, খাদ্যাভ্যাস প্রভৃতির ওপর এর প্রভাব অনস্বীকার্য। যেমন- ভৌগোলিক অবস্থানগত কারণে বাংলাদেশের বরিশাল ও ময়মনসিংহে প্রচুর ধানের আবাদ হয়। একইভাবে দেশের নদ-নদীগুলোর ধার ঘেষে জেলেদের বসবাস দেখা যায়; আবার পাহাড়ি এলাকায় চা ও আনারস চাষ করতে দেখা যায়। অর্থাৎ দেশের ঐতিহ্যবাহী সামাজিক গোষ্ঠী যেমন- কামার, কুমার, জেলে, তাঁতি ইত্যাদি পেশার মানুষের বসবাসের স্থান ভৌগোলিক পরিবেশ দ্বারা প্রভাবিত। উদ্দীপকেও দেখা যায়; প্রমত্ত পদ্মার বুকে জেগে ওঠা চরে জেলে এবং কৃষকরা বাস করে। এছাড়া সেখানে মাঝিদেরও বসবাস রয়েছে। শহরাঞ্চল থেকে বিচ্ছিন্ন হওয়ায় এখানকার মানুষের সুখ-দুঃখের সাথী এই নদী। অর্থাৎ চরের ভৌগোলিক পরিবেশকে কেন্দ্র করে সেখানে এক স্বতন্ত্র জীবন ধারা গড়ে উঠেছে। কারণ জেলে এবং মাঝির পেশা নদীর সাথে নিবিড়ভাবে সম্পর্কিত। উপরন্ত মূল ভূখণ্ড থেকে বিচ্ছিন্ন হওয়ায় সেখানে অপরাধ প্রবণতা বেশি। অর্থাৎ ভৌগোলিক পরিবেশের বৈশিষ্ট্যই এ সুযোগ সৃষ্টি করে দিয়েছে। পরিশেষে বলা যায়, উদ্দীপকের পদ্মার চরের মানুষের জীবনধারা প্রত্যক্ষভাবে ভৌগোলিক পরিবেশ দ্বারা প্রভাবিত।"
        }
      ]
    },
    {
      "number": "8",
      "uddipok": "রেশমা টিভিতে 'মোগলি' নামক মুল্লি দেখছিলো। মোগলি মানব শিশু হলেও সে দীর্ঘদিন বনের পশুপাখিদের সংস্পর্শে বেড়ে ওঠায় মানব সমাজের রীতিনীতি বা সংস্কৃতি জানে না। সে পশুদের অনুকরণ করে এবং তাদের মতো চলাফেরা করে এমনকি তার মুখের ভাষাও সভ্য মানুষের মতো নয়।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট সাংগঠনিক কাঠামোতে পরস্পরের মধ্যে সম্পর্কযুক্ত মানবগোষ্ঠীই হলো সামাজিক গোষ্ঠী।"
        },
        {
          "label": "খ",
          "question": "",
          "explanation": "শিশুর সামাজিকীকরণে পরিবারের পর সঙ্গীদলই দ্বিতীয় গুরুত্বপূর্ণ ভূমিকা পালন করে। সঙ্গীদলের সাথে খেলতে গিয়ে শিশু যেমন অন্যদেরকে তার আচরণ দ্বারা প্রভাবিত করে, তেমনি অন্যের আচরণ দ্বারাও নিজে প্রভাবিত হয়। সঙ্গীদের সাথে মেলামেশার ফলে পরিবারের বাইরে যে একটি জগৎ আছে সে সম্পর্কে শিশু সচেতন হয়। পারিবারিক আবহে স্নেহ-যত্নের প্রাধান্য থাকলেও বহির্জগতের পরিবেশে শিশুকে সহনশীলতা, নিয়ম-শৃঙ্খলা, দায়িত্ব-কর্তব্য ইত্যাদি শিখতে হয়। এ সময়ে অনেক শিশুর মধ্যে নেতৃত্বের গুণাবলিও স্পষ্ট হয়ে ওঠে।"
        },
        {
          "label": "গ",
          "question": "",
          "explanation": "সামাজিকীকরণ প্রক্রিয়ার অভাবে মোগলি সামাজিক মানুষে পরিণত হতে পারেনি। সামাজিকীকরণ হলো এমন একটি প্রক্রিয়া, যার মাধ্যমে মানুষ সমাজে বসবাসের উপযোগী হয়ে উঠে। এটি একটি আজীবন প্রক্রিয়া যা ব্যক্তির জন্ম হতে মৃত্যু পর্যন্ত চলতে থাকে। এ প্রক্রিয়া ব্যক্তিকে গোষ্ঠীর অন্যান্য সদস্যদের সাথে মিলেমিশে থাকার ক্ষেত্রে সহায়তা করে। এ প্রক্রিয়া ব্যক্তিকে দলের অন্য সদস্যদের সাথে মিলেমিশে চলতে এবং সামাজিক ক্রিয়াকলাপের সাথে খাপ খাওয়াতে সক্ষম করে তোলে। ফলে মানুষ গোষ্ঠী জীবনে দলবদ্ধ হয়ে কাজ করা এবং সামাজিক ভূমিকায় অবতীর্ণ হওয়ার গুণ অর্জন করতে পারে। উদ্দীপকে বলা হয়েছে, মোগলি মানব শিশু হলেও সে দীর্ঘদিন বনের পশুপাখিদের সংস্পর্শে বেড়ে ওঠায় মানব সমাজের রীতিনীতি বা সংস্কৃতি সে জানে না। সে পশুদের অনুকরণ করে এবং তাদের মতো চলাফেরা করে। এ থেকে বোঝা যায় তার মধ্যে মানব সমাজের সামাজিকীকরণের অভাব আছে। কেননা মানব সমাজের নিয়মানুযায়ী সুষ্ঠু সামাজিকীকরণ সম্পন্ন হলে সে বনের পশুদের পরিবর্তে সভ্য মানুষের মতো আচরণ করতো। অর্থাৎ এটি স্পষ্ট যে, সামাজিকীকরণ প্রক্রিয়ার অভাবেই মোগলি সামাজিক মানুষে পরিণত হতে পারেনি।"
        },
        {
          "label": "ঘ",
          "question": "",
          "explanation": "উক্ত প্রক্রিয়াটির তথা সামাজিকীকরণের বাহনগুলো শিশুকে সমাজের *রিপূর্ণ সদস্য হিসেবে গড়ে উঠতে গুরুত্বপূর্ণ ভূমিকা পালন করে-উক্তটি যথার্থ। মানুষের ব্যক্তি ও সমাজজীবনে সামাজিকীকরণ অত্যন্ত গুরুত্বপূর্ণ বিষয়। এ প্রক্রিয়ায় কোনো একক মাধ্যম সার্বিক ভূমিকা পালন করে না বরং ব্যক্তি জীবনের বিভিন্ন ধাপে আলাদা আলাদা মাধ্যম ভূমিকা রাখে। জন্ম থেকে মৃত্যু পর্যন্ত এসব মাধ্যম ব্যক্তিকে সমাজের সাথে তাল মিলিয়ে চলতে সাহায্য করে। সামাজিকীকরণের এসব মাধ্যমের মধ্যে রয়েছে পরিবার, সঙ্গীদল, শিক্ষা প্রতিষ্ঠান, ধর্মীয় প্রতিষ্ঠান, জ্ঞাতিসম্পর্ক প্রভৃতি।পরিবার শিশুর সামাজিকীকরণের প্রাথমিক ও প্রধান মাধ্যম হিসেবে কাজ করে। পারিবারিক পরিবেশে শিশু তার পিতা-মাতার আচার-আচরণ, ধ্যান-ধারণা, বিবেক-বুদ্ধি, মূল্যবোধ প্রভৃতি দ্বারা অনুপ্রাণিত হয়। যা শিশুর ব্যক্তিত্ব গঠনে অন্যতম প্রভাবক হিসেবে কাজ করে। এছাড়া শিশুর শিক্ষার প্রথম হাতেখড়ি হয় পরিবারের মাধ্যমেই। সঙ্গীদল বা খেলার সাথী শিশুর সুষ্ঠু সামাজিকীকরণে গুরুত্বপূর্ণ ভূমিকা পালন করে। সঙ্গীদলের সাথে মিথস্ক্রিয়ার মাধ্যমে শিশু সহযোগিতা, সহনশীলতা, সহমর্মিতা, সমস্যা সমাধান ও দ্বন্দ্ব নিরসন, নেতৃত্ব প্রভৃতি গুণ অর্জন করতে পারে। শিক্ষা প্রতিষ্ঠানের মাধ্যমে শিশু প্রচলিত প্রতিষ্ঠানিক শিয়া অর্জনের সুযোগ পায়। পাশাপাশি শিশু শৃঙ্খলাবোধ, নিয়মানুবর্তিতা, আত্মনির্ভরশীলতা, শ্রদ্ধাবোধ প্রভৃতি গুণও শিক্ষা প্রতিষ্ঠান থেকে অর্জন করে। একটি শিশু যে পরিবারে জন্মগ্রহণ করে সে উত্ত পরিবারের ধর্মীয় রীতিনীতি ও আদর্শ অর্জন করার মাধ্যমে ঐ নির্দিষ্ট ধর্মের অনুসারী হয়ে থাকে। পরবর্তী জীবনে উত্ত ধর্ম অবলম্বনেই ব্যক্তির সামাজিক আচরণ অনেকাংশে পরিচালিত হয়। পরিশেষে বলা যায়, উল্লিখিত মাধ্যমগুলো ছাড়াও ব্যক্তির সামাজিকীকরণে গণমাধ্যম, বই, তথ্য প্রযুক্তি, রাষ্ট্র, রাজনৈতিক দল, পেশাগত সংস্থা প্রভৃতি কার্যকর বাহন হিসেবে কাজ করে।"
        }
      ]
    },
    {
      "number": "9",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "সক্রিয়তা তত্ত্বের মূলকথা হলো সব বয়সের মানুষের জন্য সামাজিক কাজকর্ম হলো মানব জীবনের অস্তিত্বের স্বাক্ষর।"
        },
        {
          "label": "খ",
          "question": "",
          "explanation": "সামাজিক নিরাপত্তা বলতে সমাজ ও রাষ্ট্র কর্তৃক গৃহীত সামাজিক কল্যাণমূলক ব্যবস্থাকে বোঝায়। যখন কোনো ব্যক্তি বা ব্যক্তিবর্গ তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হলো সামাজিক নিরাপত্তা। আন্তর্জাতিক শ্রম সংস্থার মতে, \"সামাজিক নিরাপত্তা এমন এক ব্যবস্থা, যা বিপন্ন মানুষকে যথোপযুক্ত প্রতিষ্ঠানের মাধ্যমে সমাজ কর্তৃক প্রদান করা হয়, এ বিপন্ন অবস্থা স্বল্প আয়ের লোকেরা নিজের সামর্থ্য ও দূরদর্শিতা দ্বারা নিজেরা এককভাবে কিংবা স্বজনের সাহায্যে যথাযথভাবে মোকাবিলা করতে পারে না।\""
        },
        {
          "label": "গ",
          "question": "",
          "explanation": "উদ্দীপকে সামাজিক স্তরবিন্যাসের সামাজিক শ্রেণি ধরনটি ফুটে উঠেছে। শ্রেণি বলতে একই ধরনের আয় ও সুযোগ-সুবিধা ভোগকারী সামাজিক গোষ্ঠীকে বোঝায়। বস্তুত সামাজিক শ্রেণি হচ্ছে অর্থনীতির ভিত্তিতে গড়ে ওঠা এমন এক গোষ্ঠী, যাকে আইনানুগ বা ধর্মীয়ভাবে সংজ্ঞায়িত করা যায়। না। এটি মূলত অর্জিত সামাজিক 'অবস্থান যার প্রধান উপাদান আয়, ক্ষমতা, সম্পত্তি, পেশা, শিক্ষা, বংশমর্যাদা প্রভৃতি। শ্রেণির সামাজিক গতিশীলতা বিদ্যমান এবং এরা আপেক্ষিকভাবে মুক্ত। শিল্পপতি বা পুঁজিপতি শ্রেণি, জমিদার শ্রেণি, কৃষক বা শ্রমিক শ্রেণি সামাজিক শ্রেণিসমূহের অন্যতম উদাহরণ।। উদ্দীপকের চিত্রে শিল্পপতি, অধ্যাপক এবং শ্রমিক বিষয় তিনটি উপস্থাপন করা হয়েছে। তাদের প্রত্যেকেই পেশা, আয় ও জীবনযাত্রার মানের ভিত্তিতে আলাদাভাবে সুযোগ-সুবিধা ভোগ করে। এ তিনটি পেশার মানুষ অর্জিত সামাজিক মর্যাদার ভিত্তিতে আলাদা আলাদা গোষ্ঠী। পূর্বোক্ত আলোচনার প্রেক্ষিতে তাই বলা যায়, উদ্দীপকে সামাজিক শ্রেণি প্রত্যয়টির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের 'ক' ও 'খ' তথা শিল্পপতি ও অধ্যাপকের মধ্যে সামাজিক অসমতা মূলত উৎপাদনের উপকরণের মালিকানাভিত্তিক- বক্তব্যটি যথার্থ। সামাজিক স্তরবিন্যাসের আলোচনায় অন্যতম গুরুত্বপূর্ণ তত্ত্ব হচ্ছে জার্মান দার্শনিক ও অর্থনীবিদ কার্ল মার্কসের দ্বান্দ্বিক বস্তুবাদ। মার্কসের মতে উৎপাদন যন্ত্রের মালিকানার ওপর ভিত্তি করে সমাজে পরস্পর বিরোধী দুটি শ্রেণি বিদ্যমান। যার একটি উৎপাদন উপকরণসমূহের (ভূমি, যন্ত্রপাতি, শিল্প প্রতিষ্ঠান প্রভৃতি) মালিক শ্রেণি (যেমন-শিল্পপতি)। আর অন্য শ্রেণি হলো যাদের মালিকানায় এগুলোর কোনোটিই থাকে না। সামাজিক শ্রেণির অবস্থান উৎপাদন পদ্ধতি এবং উৎপাদন উপকরণের মালিকানার ওপর নির্ভরশীল। পুঁজিপতি বা মালিক শ্রেণি উৎপাদন উপকরণের মালিক হওয়ায় তারা তাদের ইচ্ছামতো শ্রমিকদের ব্যবহার করে। এতে তারা শ্রম ছাড়াই সর্বোচ্চ মুনাফা অর্জন করতে পারে। অপরদিকে যাদের হাতে উৎপাদন উপকরণের মালিকানা থাকে না, তথা শ্রমিক শ্রেণির শ্রম ছাড়া তাদের কিছুই বিক্রি করার থাকে না। যেমন- উদ্দীপকের 'খ' স্তরে উল্লেখিত অধ্যাপক শ্রেণি নিজের মেধাশ্রম দিয়ে নিয়োগকারী প্রতিষ্ঠানের কাছ থেকে একটি নির্দিষ্ট পরিমাণ বেতন পান। ফলে তার সামাজিক অবস্থান হয় নির্ধারিত। উপরের আলোচনার ভিত্তিতে বলা যায়, উৎপাদন উপকরণের মালিকানা থাকায় পুঁজিপতি শ্রেণি শ্রমিক শ্রেণিকে ইচ্ছামতো শোষণের দ্বারা সর্বোচ্চ মুনাফা অর্জন করে নিজের সামাজিক অবস্থান উন্নত করে। কিন্তু অধ্যাপকদের সেই সুযোগ নেই। অর্থাৎ এ দুই শ্রেণির মধ্যে বিদ্যমান সামাজিক অসমতা মূলত উৎপাদনের উপকরণের মালিকানার ভিত্তিতেই সৃষ্টি হয়।"
        }
      ]
    },
    {
      "number": "10",
      "uddipok": "",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "সামাজিক স্তরবিন্যাসের চারটি ধরন রয়েছে। যথা-দাসপ্রথা, এস্টেট, জাতিবর্ণ এবং সামাজিক শ্রেণি ও পদমর্যাদা।"
        },
        {
          "label": "খ",
          "question": "ভারতীয় সমাজে দাসব্যবস্থাকে 'Domestic Slavery' বলা হতো কেন?",
          "explanation": "প্রাচীন ভারতে দাসদেরকে গৃহকাজে ব্যবহার করা হতো বলে এ ব্যবস্থাকে Domestic Slavery বলা হতো। বিশ্বের বিভিন্ন সমাজেই দাসপ্রথার প্রচলন ছিল। তবে বিভিন্ন সমাজের দাস ব্যবস্থার মধ্যে পার্থক্য ছিল। প্রাচীন ভারতীয় সমাজেও দাসপ্রথার প্রচলন ছিল। তবে তা পাশ্চাত্যের দাসপ্রথার ন্যায় ছিল না। দাসদেরকে উৎপাদন কাজে ব্যবহার করা হতো না। আর্যদের আগমনের সময় ভারতে দাস ব্যবস্থার পত্তন হয়। কিন্তু গ্রিক ও রোমান সমাজের মতো ভারতীয় দাসদের সাথে ততটা অমানবিক আচরণ করা হতো না। তাদেরকে গৃহকাজেই বেশি ব্যবহার করা হতো। এ জন্য ভারতীয় সমাজে দাস ব‍্যবস্থাকে 'Domestic Slavery' বলা হতো।"
        },
        {
          "label": "গ",
          "question": "",
          "explanation": "উদ্দীপকে চিহ্নিত'?' স্থানে সামাজিক স্তরবিন্যাসের যে ধরনটির ইঙ্গিত দেওয়া হয়েছে তা হলো জাতিবর্ণ প্রথা। কেননা ব্রাহ্মণ, ক্ষত্রিয়, বৈশ্য, শূদ্র এগুলো হচ্ছে জাতিবর্ণ প্রথার প্রকারভেদ। জাতিবর্ণের অনন্য কিছু বৈশিষ্ট্য বিদ্যমান। প্রত্যেকটি জাতি বা বর্ণ একটি সামাজিক সংহতিপূর্ণ সামাজিক দল। কেউ ইচ্ছে করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য, ধর্ম বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির সম্পর্ক হবে। পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। উপরের আলোচনার পরিসমাপ্তিতে বলা যায়, উদ্দীপকের '?' স্থানে সামাজিক স্তরবিন্যাসের অন্যতম প্রকরণ জাতিবর্ণ প্রথার ইঙ্গিত পাওয়া যায় এবং এর কিছু অনন্য বৈশিষ্ট্য বিদ্যমান।"
        },
        {
          "label": "ঘ",
          "question": "",
          "explanation": "আধুনিক সমাজে ভিন্ন ধরনের সামাজিক স্তরবিন্যাস লক্ষণীয়-বক্তব্যটি যথার্থ। আধুনিক সমাজে বর্ণপ্রথার ধারণা অনুপস্থিত। কেবল ঐতিহ্যবাহী ভারতীয় হিন্দু সমাজে এ ব্যবস্থা বিদ্যমান। আধুনিক সমাজ মূলত শ্রেণিভিত্তিক সমাজ। আধুনিক প্রতিটি সমাজে কমবেশি সামাজিক শ্রেণির ধারণা বিদ্যমান। সামাজিক শ্রেণি বলতে এমন একটি দল বা গোষ্ঠীকে বোঝায়, যারা মোটামুটি একই ধরনের জীবনযাপন করে, একই ধরনের সুযোগ-সুবিধা ভোগ করে। কার্ল মাকর্স আধুনিক পুঁজিবাদী সমাজে অর্থনৈতিক ভিত্তিতে দুটো শ্রেণির কথা বলা বলেন। যথা- মালিক শ্রেণি এবং শ্রমিক শ্রেণি। মূলত আধুনিক সমাজে স্তরবিন্যাসের চারটি ধরনের মধ্যে সামাজিক শ্রেণি বেশি মাত্রায় লক্ষণীয়। উপরের আলোচনার ভিত্তিতে এটাই প্রতীয়মান হয় যে, আধুনিক সমাজে বর্ণপ্রথা নয় বরং সামাজিক শ্রেণির ধারণাই বেশি বিদ্যমান।"
        }
      ]
    },
    {
      "number": "11",
      "uddipok": "রূপনগর মহিলা কলেজের সমাজবিজ্ঞান বিষয়ের অধ্যাপক নাসিমা খান সামাজিক পরিবর্তনের কারণ ব্যাখ্যা করতে গিয়ে বলেন, সমাজকাঠামো দুই ভাগে বিভক্ত। একটি হলো মৌল কাঠামো যা উৎপাদন ব্যবস্থার সাথে যুক্ত। এর পরিবর্তন ঘটলে অন্য সবকিছুর পরিবর্তন ঘটে। এছাড়া তিনি সামাজিক পরিবর্তন ব্যাখ্যা করতে গিয়ে সমাজকেও কয়েকটি স্তরে ভাগ করেন।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "চক্রাকার মতবাদ হলো সামাজিক পরিবর্তন সম্পর্কিত মতবাদের একটি ধরন, যেটি অনুসারে সমাজ চক্রাকারে পরিবর্তিত হয়ে কিছু নির্দিষ্ট ধাপ পেরিয়ে পুনরায় আগের অবস্থায় ফিরে আসে।"
        },
        {
          "label": "খ",
          "question": "",
          "explanation": "যেসব সামাজিক পরিবর্তন সমাজে ইতিবাচক বিকাশ ঘটায় এবং অনুন্নত স্তর থেকে উন্নত স্তরে উত্তরণ ঘটায় তাকে উন্নয়ন বলে। সামাজিক পরিবর্তন হলো সমাজব্যবস্থার সার্বিক দিক বা যেকোনো অংশের ক্রিয়াগত রূপান্তর। এটি নৈতিকতা বা অনৈতিকতার সঙ্গে সম্পর্কযুক্ত নয় বরং যৌক্তিকভাবে নিরপেক্ষ। অপরপক্ষে উন্নয়ন হলো একটি ক্রমাগত প্রসার যা সমাজকে ইতিবাচক দিকে ধাবিত করে। সামাজিক পরিবর্তন পরিকল্পিত বা অপরিকল্পিত হতে পারে কিছু উন্নয়ন পরিকল্পিতভাবে হয়ে থাকে। অতএব বলা যায় যে, সকল সামাজিক পরিবর্তন উন্নয়ন নয়।"
        },
        {
          "label": "গ",
          "question": "",
          "explanation": "উদ্দীপকের নাসিমা খান মূলত জার্মান সমাজতাত্ত্বিক কার্ল মার্কস প্রদত্ত সামাজিক পরিবর্তনের তত্ত্বের ব্যাখ্যা দিয়েছেন। সামাজিক পরিবর্তন সম্পর্কীয় আলোচনায় কার্ল মার্কস সমাজকাঠামোকে দুই ভাগে ভাগ করেছেন। তন্মধ্যে প্রথমটি হলো মৌলিক কাঠামো, যা উৎপাদন, উপকরণ এবং উৎপাদনের সাথে জড়িত সম্পর্কসমূহের এর সন্নিবেশ। আর দ্বিতীয়টি হলো উপরিকাঠামো, যাতে মৌলিক কাঠামোর বাইরের সকল বিষয় অন্তর্ভুক্ত। যেমন- রাষ্ট্র, আইন, প্রথা, রীতিনীতিসহ বিভিন্ন সামাজিক প্রতিষ্ঠান। তার মতে, মৌলিক কাঠামোতে পরিবর্তন আসলে উপরিকাঠামো সে অনুসারে পরিবর্তিত হয়। যেমন- ঐতিহাসিক বস্তুবাদে তিনি দেখিয়েছেন- পুঁজিবাদী অর্থনৈতিক ব্যবস্থার অবসানের মাধ্যমে যখন সমাজতন্ত্র প্রতিষ্ঠিত হবে তখন রাষ্ট্র ব্যবস্থার আর কোনো প্রয়োজনীয়তা থাকবে না। উদ্দীপকের বর্ণনা মতে, রূপনগর মহিলা কলেজের সমাজবিজ্ঞানের অধ্যাপক নাসিমা খান সামাজিক পরিবর্তনের কারণ ব্যাখ্যা করতে গিয়ে বলেন, সমাজকাঠামো দুই ভাগে বিভক্ত। একটি মৌল কাঠামো যা উৎপাদন ব্যবস্থার সাথে যুক্ত। এর পরিবর্তন ঘটলে অন্য সবকিছুর পরিবর্তন ঘটে। তার এ বক্তব্য উপরে আলোচিত কার্ল মার্কসের সামাজিক পরিবর্তন সম্পর্কিত তত্ত্বের সম্ভথ সাদৃশ্যপূর্ণ। তাই একথা নিশ্চিতভাবে বলা যায় যে, নাসিমা খান মার্কসের সামাজিক পরিবর্তনের তত্ত্বের ব্যাখ্যা দিয়েছেন।"
        },
        {
          "label": "ঘ",
          "question": "",
          "explanation": "উক্ত মনীষী তথা কার্ল মার্কসের ঐতিহাসিক বস্তুবাদ অনুযায়ী সমাজ বিবর্তনের মোট পাঁচটি স্তর রয়েছে। ঐতিহাসিক বস্তুবাদের মূলকথা হলো মানুষের চিন্তার প্রভাবে সমাজ পরিবর্তিত হয় না বরং সমকালীন অর্থনেতিক ব্যবস্থার মধ্যেই সামাজিক পরিবর্তনের বীজ নিহিত থাকে। উৎপাদন উপকরণের মালিক এবং অমালিক শ্রেণির মধ্যকার শ্রেণিদ্বন্দ্বের প্রভাবে অর্থনৈতিক ব্যবস্থায় আমূল পরিবর্তনের ফলে সামাজিক পরিবর্তন আসে। এভাবে আদিম সাম্যবাদী সমাজ বিবর্তিত হয়ে দাস সমাজ, সামন্তবাদী সমাজ, পুঁজিবাদী সমাজ এবং সবশেষে সমাজতান্ত্রিক সমাজে পরিণত হবে। মার্কসের মতে, আদিম সাম্যবাদী সমাজে কোনো শ্রেণি ছিল না। দাস সমাজই ছিল প্রথম শ্রেণিবিভক্ত সমাজ। যেখানে অধিকারহীন দাস এবং দাস মালিকদের চরম দ্বন্দ্বের ফলস্বরূপ সামন্ত সমাজের উৎপত্তি ঘটে। দাস সমাজে উৎপাদনের হাতিয়ার ছিল দাস। সামন্ত সমাজে যার স্থান দখল করে ভূমিদাস। ভূস্বামীদের সাথে ভূমিদাসদের সংঘাতের প্রেক্ষিতে জন্ম নেয় পুঁজিবাদী সমাজ। যার প্রধান দুটি শ্রেণি হলো পুঁজি (ভূমি, কারখানা, উৎপাদনের যন্ত্রপাতি, অর্থ প্রভৃতি) মালিক এবং শ্রমিক বা সর্বহারা। পুঁজিপতিরা শ্রমিকদের শোষণ করে উদ্বৃত্ত মূল্য সৃষ্টির মাধ্যমে মুনাফা করে। শ্রমিকরা যখন এ সম্পর্কে সচেতন হবে তখন তারা রক্তাক্ত বিপ্লবের মাধ্যমে পুঁজিপতিদের সকল পুঁজি দখল করবে। ফলে সর্বহারাদের স্বল্লস্থায়ী একনায়কত্ব প্রতিষ্ঠিত হবে। একপর্যায়ে সম্পত্তির ধারণা বিলুপ্ত হবে এবং সমাজতন্ত্র তথা সাম্যবাদ প্রতিষ্ঠিত হবে। উপরের আলোচনার প্রেক্ষিতে বলা যায়, মার্কসের ঐতিহাসিক বস্তুবাদ অনুযায়ী সমাজের পাঁচটি স্তরের মধ্যে সর্বপ্রথম ও সর্বশেষ স্তরে কোনো শ্রেণির অস্তিত্ব নেই।"
        }
      ]
    }
  ]
}