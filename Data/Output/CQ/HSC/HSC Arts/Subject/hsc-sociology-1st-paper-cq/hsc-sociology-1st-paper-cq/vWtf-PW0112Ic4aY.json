{
  "title": "ঢাকা, দিনাজপুর, সিলেট, যশোর ২০১৮",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মি. সোহেল চৌধুরী উচ্চপদস্থ সরকারি কর্মকর্তা ঘুস, দুর্নীতি ও অবৈধ অর্থ উপার্জনের সুযোগ থাকা সত্ত্বেও তিনি তা করেন না। তিনি সততা ও নিষ্ঠার সাথে অফিসিয়াল ও ব্যক্তি জীবনের সকল দায়িত্ব পালন করেন এবং সহকর্মীদেরও খারাপ কাজ থেকে বিরত থাকতে পরামর্শ দেন। ব্যক্তিজীবনে মি. সোহেল চৌধুরী নিজে সৎভাবে জীবনযাপন করেন। এজন্য তিনি সকলের কাছে নীতিবান ব্যক্তি হিসাবে পরিচিত।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "জাতিবর্ণ প্রথা কী?",
          "explanation": "বংশানুক্রমকে ভিত্তি করে সমাজে যে শ্রেণি ব্যবস্থা গড়ে ওঠে তাকে জাতিবর্ণ প্রথা বলে।"
        },
        {
          "label": "খ",
          "question": "সম্পত্তি বলতে কী বোঝ?",
          "explanation": "সম্পত্তি হলো এমন বিষয় বা বস্তু যার উপযোগিতা রয়েছে এবং যার ওপর সমাজ কর্তৃক মানুষের অধিকার স্বীকৃত। সম্পত্তি শব্দটি দুটি অর্থে ব্যবহৃত হয়। প্রথমত, কোনো ব্যক্তি বা গোষ্ঠীর মালিকানাধীন বস্তুকে সম্পত্তি বলা হয়। যেমন- জমি-জমা, ঘরবাড়ি ইত্যাদি। দ্বিতীয়ত, সম্পত্তি বলতে দ্রব্য বা বস্তুকে ব্যবহার করার অধিকারকে বোঝায়। দুটি ধারণার সমন্বয়ে বলা যায়, সম্পত্তি বলতে কোনো বিশেষ বস্তুর ওপর সমাজস্বীকৃত চূড়ান্ত মালিকানার অধিকারকে বোঝায়, যার ফলে ব্যক্তি ঐ সম্পত্তিকে যথেচ্ছা নিয়ন্ত্রণ করার ক্ষমতা অর্জন করে। এ অধিকার বলে ব্যক্তি তার সম্পত্তি ভোগ, দান, বন্ধক বা বিক্রি করতে পারে।"
        },
        {
          "label": "গ",
          "question": "উদ্দীপকের মি. সোহেল চৌধুরীর মধ্যে যে মানবিক গুণের প্রতিফলন। ঘটেছে তা ব্যাখ্যা করো।",
          "explanation": "উদ্দীপকের মি. সোহেল চৌধুরীর মধ্যে নৈতিকতা নামক মানবিক গুণের প্রতিফলন ঘটেছে। নৈতিকতা হলো মানুষের অন্তর্নিহিত সূক্ষ্ম অনুভূতি। এটি ভালো ও মন্দের মধ্যকার ইচ্ছা, সিদ্ধান্ত ও কর্মগত বিভাজন। সাধারণ অর্থে নৈতিকতা বলতে বোঝায়, কোনো নির্দিষ্ট জনগণ বা সংস্কৃতির মূল্যবোধের ওপর নির্ভরশীল কোনো কিছুর ভালো বা মন্দের অবস্থা। বিস্তারিতভাবে বলা যায়, নৈতিকতা ব্যক্তিগত বা সাংস্কৃতিক মূল্যবোধ, আচারবিধি বা সামাজিক লোকরীতি। যার মধ্যে এ গুণ রয়েছে সে বা তারা ভালো এবং মন্দের পার্থক্য নির্ণয় করতে পারে। উদ্দীপকের মি. সোহেল চৌধুরী উচ্চপদস্থ সরকারি কর্মকর্তা। ঘুস, দুর্নীতি ও অবৈধ অর্থ উপার্জনের সুযোগ থাকা সত্ত্বেও তিনি তা করেন না। বরং তিনি সততা ও নিষ্ঠার সাথে তার অফিসিয়াল এবং ব্যক্তি জীবনের সব দায়িত্ব পালন করেন। তিনি সহকর্মীদেরও খারাপ কাজ থেকে বিরত থাকার পরামর্শ দেন। সোহেল চৌধুরীর পক্ষে এটি সম্ভব হয়েছে শুধুমাত্র তার মধ্যে নৈতিকতা বিদ্যমান থাকায়। তাই বলা যায়, মি. সোহেল চৌধুরীর মধ্যে নৈতিকতা গুণের প্রতিফলন ঘটেছে।"
        },
        {
          "label": "ঘ",
          "question": "সমাজজীবনে উক্ত গুণটির প্রভাব বিশ্লেষণ করো।",
          "explanation": "সমাজজীবনে উক্ত গুণটি অর্থাৎ নৈতিকতার প্রভাব অপরিসীম। সামাজিক কল্যাণার্থে নৈতিকতার উদ্ভব ঘটে। এটি ব্যক্তি এবং সমাজকে ভালো ও সঠিক পথে পরিচালিত করে। যেসব কারণে মানুষের জীবনে হতাশা ও অধঃপতনের সৃষ্টি হয়, নৈতিকতা সেসব থেকে মানুষকে দূরে রাখে। তাই নৈতিকতা মানুষের জীবনকে প্রতিটি পর্যায়ে পরিবর্তন করার চেষ্টা করে। এ গুনটি ব্যক্তির চরিত্র গঠনে সহায়তা করে। ব্যক্তি কী ধরনের চরিত্রের অধিকারী হবেন, তা নির্ভর করে তিনি কোন ধরনের নৈতিকতার অধিকারী তার ওপর। সর্বোপরি নৈতিকতা ব্যক্তির ব্যক্তিত্ব বিকাশে ভূমিকা পালন করে থাকে। উদ্দীপকের মি. সোহেল একজন সরকারি কর্মকর্তা এবং সুযোগ থাকা সত্ত্বেও তিনি ঘুস নেওয়ার প্রস্তাব প্রত্যাখ্যান করেন। যা তার উন্নত নৈতিকতার পরিচয় বহন করে। বস্তুত নৈতিক আদর্শ ছাড়া ব্যক্তিগত-ও মানবিক উন্নয়ন সম্ভব হয় না। সামাজিক দুর্নীতি প্রতিরোধেও নৈতিক শিক্ষা গুরুত্বপূর্ণ ভূমিকা পালন করে। এছাড়া গোষ্ঠীর কল্যাণমূলক কাজেও নৈতিকতা অন্যতম বাহন হিসেবে কাজ করে। উপরের আলোচনার প্রেক্ষিতে বলা যায়, ব্যক্তি; গোষ্ঠী, সমাজ এবং রাষ্ট্রীয় জীবনকে কলুষতামুক্ত করার জন্য নৈতিকতা চর্চার কোনো বিকল্প নেই।"
        }
      ]
    },
    {
      "number": "2",
      "uddipok": "রাকিব রতনপুর গ্রামের লোকদের জীবনব্যবস্থা সম্পর্কে জানতে পারে যে, অতীতে তাদের সমাজ ধর্মগুরুদের দ্বারা পরিচালিত হতো। ধর্মীয় নেতা যেভাএ তাদের জীবনযাপন করতে বলতো তেমনিভাবে তারা চলতো। কিন্তু বর্তমানে তাদের মধ্যে অনেকেই শিক্ষিত হয়েছে এবং আধুনিক জীবনযাপন করছে। তারা ধর্মীয় গোঁড়ামি ত্যাগ করে বিজ্ঞানমন্সক হয়েছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "পরার্থপর আত্মহত্যা কী ?",
          "explanation": "সমাজের স্বার্থে ও সমষ্টির ইচ্ছায় যে আত্মহত্যা সংঘটিত হয় তাকে পরার্থপর আত্মহত্যা বলে।"
        },
        {
          "label": "খ",
          "question": "আসাবিয়া বলতে কী বোঝ ?",
          "explanation": "‘আসাবিয়া’ হলো ত্রয়োদশ শতকের বিখ্যাত মুসলিম দার্শনিক ইবনে খালদুনের সমাজ সম্পর্কিত আলোচনার কেন্দ্রবিন্দু। আসাবিয়া একটি আরবি শব্দ, যার বাংলা অর্থ ‘সামাজিক সংহতি’। ইবনে খালদুন তার ‘আল-মুকাদ্দিমা’ গ্রথের দ্বিতীয় অধ্যায়ে যাযাবর ও বেদুঈন সমাজ নিয়ে আলোচনা করতে গিয়ে আসাবিয়া বা সামাজিক সংহতি প্রত্যয়টি ব্যবহার করেন। সাধারণত আসাবিয়া বা সামাজিক সংহতি বলতে মানসিক ঐক্যকে বোঝানো হয়, যার দ্বারা মানুষ পরস্পরের সাথে একাত্মতা পোষণ করে, এমনকি সাধারণ বিপদ-আপদ এবং ভাগ্যের হেরফেরও তারা একই সাথে মোকাবিলা করে। ইবনে খালদুনের মতে, রক্ত, ধর্ম,জাতীয়তা প্রভৃতির মাধ্যমে এ সামাজিক সংহতি গড়ে ওঠে, যার বিভিন্নতার কারণে সমাজ ও রাজনৈতিক কাটামোর ক্ষেত্রে পরিবর্তন সংঘটিত হতে পারে। খালদুনের মতে, এসব পরিবর্তন চক্রাকারে সংঘটিত হয়।"
        },
        {
          "label": "গ",
          "question": "উদ্দীপএর রতনপুর গ্রামের অতীত জীবনের সমাজব্যবস্থার সাথে অগাস্ট কোঁতের ত্রয়স্তরের কোন স্তরের মিল রয়েছে ? ব্যাখ্যা করো।",
          "explanation": "উদ্দীপকের রতনপুর গ্রামের অতীত জীবনের সমাজব্যবস্থার সাথে ফরাসি দার্শনিক ও সমাজবিজ্ঞানী অগাস্ট কোঁৎ প্রদত্ত ত্রয়স্তর সূত্রের ধরমতাত্ত্বিক স্তরের মিল রয়েছে। অগাস্ট কোঁৎ-এর মতে, ধর্মতত্ত্ব সম্বন্ধীয় স্তর হলো মানব সমাজের আদি স্তর। এ স্তরে সমাজের ওপর ধর্মীয় প্রভাব ছিল খুব বেশি। এ স্তরে সমাজ ও রাষ্ট্রে যাজক এবং পুরোহিত শ্রেণির প্রাধান্য থাকে। তাদের নির্দেশ অনুসারেই রাষ্ট্রীয় ও সামাজিক জীবন পরিচালিত হয়। এ সময় মানুজষের মনে যুক্তিবাদী ধারণার সৃষ্টি হয়নি। ধর্মতত্ত্বনির্ভর যুগে মানুষরা একে অপরের সঙ্গে বিরামহীন সংঘর্ষে লিপ্ত ছিল। তখন্মানুষের নৈতিক জ্ঞান ছিল প্রাথমিক পর্যায়ের। মনোভাব ছিল আক্রমণাত্মক ও পরস্পরের প্রতি শত্রুভাবাপন্ন। এরূপ মনোভাবাপন্ন লোকেরাই এ যুগে সম্মানিত শ্রেণিতে অধিষ্ঠিত ছিল। এ কারণে অগাস্ট কোঁৎএ স্তরের অন্তর্ভুত সমাজকে সামরিক সমাজ হিসেবে ভিহিত করেছেন। সর্বোপরি এ যুগের মানুষ ছিল অদৃষ্টবাদী। উদ্দীপকের রাকিব জানতে পারে, অতীতে রতনপুর গ্রামের সমাজ ধর্মগুরুদের দ্বারা পরিচালিত অত। ধর্মীয় নেতা যেভাবে বলতেন, গ্রামবাসী সেভাবে চলতো। সমাজবিজ্ঞানের জনক অগাস্ট কোঁতের ত্রয়স্তরের ধর্মতাত্ত্বিক স্তরেও এমনটি পরিলক্ষিত হয়। তাই বলা যায়, রতনপুর গ্রামের সমাজ ও জীবনব্যবস্থা অগাস্ট কোঁতের ধর্মতাত্ত্বিক স্তরের সাথে সামঞ্জস্যপূর্ণ।"
        },
        {
          "label": "ঘ",
          "question": "উক্ত গ্রামের বর্তমান জীবনব্যবস্থার সাথে দৃষ্টবাদের সম্পর্ক বিশ্লেষণ করো।",
          "explanation": "উক্ত গ্রামের অর্থাৎ রতনপুর গ্রামের বর্তমান জীবনব্যবস্থার সাথে দৃষ্টবাদের সম্পর্ক রয়েছে। কারণ দৃষ্টবাদে অতিপ্রাকৃত, ঐশ্বরিক ও অলৌকিক শক্তিকে বৈজ্ঞানিক দৃষ্টিকোণ থেকে বিশ্লেষণ করা হয়। উদ্দীপকের রতনপুর গ্রামের মানুষ এখন শিক্ষিত ও আধুনিক হয়েছে। তারা ধর্মীয় গোঁড়ামি ত্যাগ করে বিজ্ঞানমনস্ক হয়েছে, যা অগাস্ট কোঁৎ বর্ণিত দৃষ্টবাদী স্তরকে নির্দেশ করে। কারণ দৃষ্টবাদের মূলকথা হলো, ঐশ্বরিক, অতিপ্রাকৃত ও অলৌকিক শক্তির অস্তিত্বকে বৈজ্ঞানিক উপায়ে ব্যাখ্যা-বিশ্লেষণ করতে হবে। সমাজ বিকাশের এ স্তরে কল্পনার পরিবর্তে বস্তুনিষ্ঠ যুক্তি ও পর্যবেক্ষণ জ্ঞানের উৎস হিসেবে কাজ করে এবং ঘটনার কার্যকারণ সম্পর্ক আবিষ্কারের ওপর গুরুত্বারোপ করা হয়। অগাস্ট কোঁৎ মনে করেন, বৈজ্ঞানিক পদ্ধতি অবলম্বনে জড় জগতকে যেভাবে জানা যায়, সেভাবে সামাজিক ঘটনা ও পরিস্থিতিকেও বস্তুনিষ্ঠভাবে পাঠ করা যায়। তার মতে, এ পর্যায়ে মানুষের শান্তিপূর্ণ জীবন নিশ্চিত, জ্ঞান উন্নত এবং বিজ্ঞানের প্রকৃত জয়যাত্রা সূচিত হয়। যেমনটি উদ্দীপকের রতনপুর গ্রামের মানুষের ক্ষেত্রেও দেখা যায়। উপরের আলোচনার পরিপ্রেক্ষিতে বলা যায়, রতনপুর গ্রামের বর্তমান জীবনব্যবস্থা দৃষ্টবাদেরই প্রতিরূপ।"
        }
      ]
    },
    {
      "number": "3",
      "uddipok": "গরীব সংসারের মেধাবী ছাত্র শান্ত বিশ্ববিদ্যালয়ের পড়াশোনা শেষ করে কয়েক বছর চাকরির চেষ্টা করেও চাকরির দেখা পেল না। নিজের জীবনের চাহিদা ঠিকমতো মেটানোসহ বাবা-মার সংসারেও কোনো ধরনের আর্থিক সহায়তা করতে পারছে না। তাই শান্ত দীর্ঘদিন হতাশায় ভুগে ছিনতাই চক্রের সাথে যোগ দিয়ে ছিনতাই, চুরি, ডাকাতি, খুনসহ নানাবিধ অসামাজিক কর্মকাণ্ডে লিপ্ত হয়।",
      "tag": "BMARPC 24,DB, DIN.B, SB, JB 18",
      "sub_questions": [
        {
          "label": "ক",
          "question": "বিচ্যুত আচরণের উদাহরণ দাও।",
          "explanation": "বিচ্যুত আচরণের উদাহরণ হচ্ছে- বড়দের সম্মান না করা, কারো সাথে ভালোভাবে কথা না বলা।"
        },
        {
          "label": "খ",
          "question": "কিশোর অপরাধ কী?",
          "explanation": "কিশোর অপরাধ হচ্ছে কিশোর-কিশোরীদের দ্বারা সংঘটিত অপরাধ। কিশোর-কিশোরী কর্তৃক সংঘটিত সামাজিক মূল্যবোধ, রীতিনীতি ও ঐতিহ্যের সাথে সাংঘর্ষিক এবং আইন-শৃঙ্খলা পরিপন্থি যেকোনো কাজকেই কিশোর অপরাধ বলে গণ্য করা হয়। বাংলাদেশ, ভারত ও শ্রীলংকায় ৭ থেকে ১৬ বছর বয়সী কিশোর-কিশোরীদের অপরাধমূলক কাজকে কিশোর অপরাধ বলে। জাপানে এ বয়সসীমা ১৪ থেকে ২০ বছর।"
        },
        {
          "label": "গ",
          "question": "উদ্দীপকে শান্তর অপরাধী হওয়ার কারণ ব্যাখ্যা করো।",
          "explanation": "উদ্দীপকের শান্তর অপরাধী হওয়ার পেছনে অর্থনৈতিক কারণ বিদ্যমান। অপরাধের অন্যতম কারণ অর্থনৈতিক দুরবস্থা। এ প্রসঙ্গে জার্মান দার্শনিক কার্ল মার্কস বলেন, “পুঁজিবাদী অর্থনীতির শোষণের ফলশ্রুতিই হলো অপরাধ।\" অপরাধের অর্থনৈতিক কারণের পেছনে যে দুটি বিষয় মুখ্য ভূমিকা পালন করে তা হলো- দারিদ্র্য এবং বেকারত্ব। দারিদ্র্যের কারণে সাধারণত ছোটখাটো চুরি, ছিনতাই ইত্যাদি ঘটে। আবার বেকারত্ব অনেকের জীবনে হতাশা এনে দেয়। এই হতাশাগ্রস্ত মানুষগুলো ছিনতাই, খুন, রাহাজানি ইত্যাদি অপরাধে জড়িয়ে পড়ে। যেমনটি উদ্দীপকের শান্তর ক্ষেত্রে ঘটেছে। উদ্দীপকের শান্ত পড়াশোনা শেষ করে চাকরি না পেয়ে আর্থিক অসচ্ছলতার কারণে হতাশাগ্রস্ত হয়ে পড়ে। এই হতাশা থেকে সে অপরাধে জড়িয়ে পড়ে। অর্থাৎ তার অপরাধের পেছনে বেকারত্ব দায়ী। তাই বলা যায়, শান্তর অপরাধী হওয়ার পেছনে অর্থনৈতিক কারণ দায়ী।"
        },
        {
          "label": "ঘ",
          "question": "উদ্দীপকে শান্তর মতো অনেকের অপরাধী হওয়ার জন্য উক্ত কারণটির ভূমিকা রয়েছে- বিশ্লেষণ করো।",
          "explanation": "উদ্দীপকের শান্তর মতো অনেকের অপরাধী হওয়ার পেছনে কারণ হিসেবে অর্থনৈতিক অনটন সক্রিয় ভূমিকা রাখে। প্রবাদ আছে, 'অভাবে স্বভাব নষ্ট।' সমাজের সিংহভাগ অপরাধীর জন্ম দরিদ্র পরিবারে। অভাব-অনটন দূর করতে অনেকে চুরি, ডাকাতি ইত্যাদি অপরাধে লিপ্ত হয়। আবার অভাবের কারণে মানুষ বদমেজাজি হয়ে ওঠে এবং সহজেই দাঙ্গা, হাঙ্গামা, খুন প্রভৃতি সংঘটনে উদ্যত হয়। এক পরিসংখ্যানে দেখা গেছে, যেসব মেয়েরা পতিতাবৃত্তিতে নিয়োজিত তাদের সিংহভাগ অভাবগ্রস্ত ও দরিদ্র পরিবারের সদস্য। বাংলাদেশের সমাজবিজ্ঞানের জনক ড. নাজমুল করিম বলেন, \"গরিবদের ভেতরই বেশিরভাগ অপরাধী পাওয়া যায়।\" অপরাধের অর্থনৈতিক কারণ ব্যাখ্যা করতে গিয়ে জার্মান দার্শনিক কার্ল মার্কস বলেন, “পুঁজিবাদী অর্থনীতির শোষণের ফলশ্রুতিই অপরাধ।\" অন্য এক পরিসংখ্যানে দেখা গেছে, সমাজে আর্থিক অনটন দেখা দিলে অপরাধ প্রবণতা বেড়ে যায়। উপরের আলোচনা ও সমাজবিজ্ঞানীদের মতামতের ওপর ভিত্তি করে বলা যায়, উদ্দীপকের শান্তর মতো অপরাধী হওয়ার জন্য অর্থনৈতিক কারণ সক্রিয় ভূমিকা রাখে।"
        }
      ]
    },
    {
      "number": "4",
      "uddipok": "সৈকত প্রায় দশ বছর বিদেশ থাকার পর দেশে ফিরে গ্রাম বাংলার অবকাঠামো ও যোগাযোগ ব্যবস্থায় রাস্তাঘাটের ব্যাপক পরিবর্তন দেখে মুগ্ধ হন। তিনি গ্রামের প্রতিটি ঘরে বিদ্যুৎ, টেলিভিশন ও বিদ্যুৎচালিত যন্ত্রপাতি দ্বারা কৃষিকাজে ব্যাপক পরিবর্তন সাধিত হওয়ার উন্নয়ন দেখতে পান। তার মেয়ে তাকে বলে, স্কুলে এখন প্রায়ই। ল্যাপটপের সহায়তায় ক্লাসে পাঠদান হয়। তিনি উপলব্ধি করলেন যে, সমাজ আগের দিনের চেয়ে অগ্রগতির দিকে ধাবিত হচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "সামাজিক প্রগতি কী?",
          "explanation": "সামাজিক প্রগতি হলো সমাজের এমন পরিবর্তন যা মানুষকে আগের চেয়ে আরও সুসংগঠিত, ন্যায়ভিত্তিক, দক্ষ ও সুশৃঙ্খল জীবনের দিকে নিয়ে যায়।"
        },
        {
          "label": "খ",
          "question": "বিবর্তন কী? বুঝিয়ে বল।",
          "explanation": "বিবর্তন বলতে ধীরগতিতে ক্রমপরিবর্তনকে বোঝায়। বিবর্তন হচ্ছে এমন একটি প্রক্রিয়া যার মাধ্যমে সমাজ অধিকতর জটিল রূপ পরিগ্রহ করে। আর এই জটিল রূপ পরিগ্রহ করার কারণ হলো, অধিকতর উন্নত প্রযুক্তি দ্বারা পরিবেশকে কাজে লাগানো। তাই বলা যায়, বিবর্তন বলতে সবসময় অগ্রসরতাকে বোঝানো হয়।"
        },
        {
          "label": "গ",
          "question": "উদ্দীপকের সৈকত গ্রামে এসে কী ধরনের সামাজিক পরিবর্তন লক্ষ করলেন? ব্যাখ্যা করো।",
          "explanation": "উদ্দীপকের সৈকত গ্রামে এসে প্রযুক্তিগত সামাজিক পরিবর্তন লক্ষ করলেন। সামাজিক পরিবর্তনের ক্ষেত্রে প্রযুক্তিগত উপাদানের গুরুত্ব ও তাৎপর্য বিতর্কের ঊর্ধ্বে। প্রযুক্তিগত উপাদানের প্রভাবে সমগ্র বিশ্ব আজ মানুষের হাতের মুঠোয়। মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করছে। এমনকি মানুষ ঘরে বসেই দেশের বাইরে যোগাযোগ রক্ষা করে চলছে। এই প্রযুক্তিগত পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। বর্তমানে শিক্ষা, চিকিৎসা, কৃষি, শিল্প প্রতিটি ক্ষেত্রে, এই প্রযুক্তিগত উপাদান ব্যবহার করা হচ্ছে। ফলে সমাজব্যবস্থায় যেমন আমূল পরিবর্তন সাধিত হয়েছে, তেমনি মানুষের কাজগুলো এখন সহজসাধ্য হয়েছে। উদ্দীপকের সৈকত দীর্ঘদিন পর গ্রামে ফিরে রাস্তাঘাট, অবকাঠামোর ব্যাপক পরিবর্তন দেখে মুগ্ধ হন। তিনি গ্রামের প্রতিটি ঘরে বিদ্যুৎ, টেলিভিশন দেখে আরো বিস্মিত হন। শিক্ষাক্ষেত্রেও বিভিন্ন প্রযুক্তির ব্যবহার তাকে মুগ্ধ করে। সৈকতের দেখা এই পরিবর্তনগুলো প্রযুক্তিগত উপাদানের ভূমিকার কথাই তুলে ধরে। তাই বলা যায়, সৈকত গ্রামে এসে প্রযুক্তিগত সামাজিক পরিবর্তন লক্ষ করেন।"
        },
        {
          "label": "ঘ",
          "question": "উক্ত পরিবর্তন শিক্ষাক্ষেত্রে কী ভূমিকা রাখছে? বিশ্লেষণ করো।",
          "explanation": "উত্ত পরিবর্তন তথা প্রযুক্তিগত পরিবর্তন শিক্ষাক্ষেত্রে ইতিবাচক ভূমিকা রাখছে। শিক্ষার অন্যতম উদ্দেশ্য শিক্ষার্থীদের যুগোপযোগী জ্ঞান ও দক্ষতা প্রদান করে দক্ষ জনশক্তি হিসেবে কর্মজীবনের জন্য প্রস্তুত করা। আর এই দক্ষ জনশক্তি হিসেবে গড়ে তুলতে শিক্ষাক্রমে অন্তর্ভুক্ত করা হয় আধুনিক প্রযুক্তিগত জ্ঞান ও দক্ষতা। বর্তমান সময়ে শিক্ষাক্ষেত্রে প্রযুক্তির প্রয়োগের নানাবিধ প্রয়াস লক্ষ করা যায়। বিভিন্ন দেশের সরকার তাদের শিক্ষার্থীদের দক্ষ জনশক্তি হিসেবে গড়ে তুলতে শিক্ষা পাঠ্যক্রমে ICT অন্তর্ভুক্ত করেছে। আবার তথ্যপ্রযুক্তি ব্যবহার করে আকর্ষণীয় ডিজিটাল শিক্ষা উপকরণ প্রস্তুত করা হচ্ছে, যার মাধ্যমে শিক্ষার্থীরা সহজে ও আনন্দের সাথে বিবিধ বিষয় আয়ত্ত করতে পারছে। এই প্রযুক্তিগত উপাদানের ফলে এখন যেকোনো মানুষ যেকোনো সময় যেকোনো স্থান থেকে শিক্ষা লাভ করতে পারে। বাংলাদেশে বসেও এখন একজন শিক্ষার্থী চাইলে যুক্তরাষ্ট্রের কোনো বিশ্ববিদ্যালয়ে পড়তে পারে। প্রযুক্তিগত পরিবর্তনের ফলে একজন শিক্ষার্থী তার শিক্ষককে মুখোমুখি না দেখেও ই-মেইল, চ্যাট, ভিডিও কনফারেন্স-এর মাধ্যমে পাঠগ্রহণ করতে পারে। অনলাইনে শিক্ষক তার শিক্ষার্থীর পরীক্ষা গ্রহণ ও মূল্যায়ন করে সার্টিফিকেট প্রদান করতে পারেন। এই ব্যবস্থাকে সহজভাবে Virtual Learning Environment (VLE) বলা হয়। বর্তমানে এই ধরনের শিক্ষাব্যবস্থা খুব জনপ্রিয় হয়ে উঠছে। বাংলাদেশের জাতীয় শিক্ষাক্রম ২০১২-এ তথ্য ও যোগাযোগ প্রযুক্তিকে আবশ্যকীয় বিষয় হিসেবে মাধ্যমিক স্তরে অন্তর্ভুক্ত করা হয়েছে। উপরের আলোচনার ওপর ভিত্তি করে তাই বলা যায়, শিক্ষাক্ষেত্রে প্রযুক্তিগত উপাদান গুরুত্বপূর্ণ ভূমিকা রাখছে।"
        }
      ]
    },
    {
      "number": "5",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "পদ্ধতি হচ্ছে কোনো কিছু সম্পর্কে সম্যক জ্ঞান লাভ ও অনুসন্ধানের এমন একটি উপায়, যার মাধ্যমে সংশ্লিষ্ট বিষয়ে সুনিশ্চিত ফলাফল লাভ সম্ভব।"
        },
        {
          "label": "খ",
          "question": "",
          "explanation": "বিশেষ উদ্দেশ্য নিয়ে নির্দিষ্ট কোনো বস্তু বা ঘটনা সুশৃঙ্খলভাবে নিরীক্ষণ করার প্রক্রিয়াকে পর্যবেক্ষণ পদ্ধতি বলে। আমেরিকান সমাজবিজ্ঞানী পি. ভি. ইয়ং পর্যবেক্ষণ পদ্ধতির সংজ্ঞায় বলেন, \"দৃশ্যমান ঘটনা বা বিষয়কে সুশৃঙ্খলভাবে নিরীক্ষণ করাই হলো পর্যবেক্ষণ।\" পর্যবেক্ষণ পদ্ধতির উল্লেখযোগ্য কিছু বৈশিষ্ট্য হচ্ছে- ক. কোনো গবেষণার নির্দিষ্ট উদ্দেশ্যে ব্যবহৃত হয়, খ. সুশৃঙ্খলভাবে পরিকল্পিত থাকে, গ. সুসংঘবদ্ধভাবে ধারণ করা হয়, ঘ. তথ্যের নির্ভরযোগ্যতা ও যথার্থতা নিশ্চিত করার জন্য নিয়ন্ত্রণ করা হয় ইত্যাদি। এ পদ্ধতি প্রধানত দুই প্রকার। যথা- সরাসরি অংশগ্রহণমূলক এবং অংশগ্রহণহীন পর্যবেক্ষণ। সাধারণত নির্দিষ্ট কোনো গোষ্ঠী বা সম্প্রদায় সম্পর্কে গবেষণা করার জন্য পর্যবেক্ষণ পদ্ধতি ব্যবহার করা হয়।"
        },
        {
          "label": "গ",
          "question": "",
          "explanation": "প্রদত্ত ছকে'?' চিহ্নিত স্থানে বৈজ্ঞানিক পদ্ধতির কিছু স্তর প্রতিফলিত হয়েছে। বিষয়বস্তুর বিচার-বিশ্লেষণ ও অনুধাবনের উদ্দেশ্যে সব ধরনের বিজ্ঞানই বৈজ্ঞানিক পদ্ধতি অবলম্বন করে। আর এ পদ্ধতি অবলম্বন করতে গিয়ে গবেষককে কতগুলো স্তর অতিক্রম করতে হয়। অর্থাৎ বৈজ্ঞানিক সিদ্ধান্তে উপনীত হতে হলে কতগুলো পর্যায় পার হতে হয়। এ স্তরগুলোই বৈজ্ঞানিক পদ্ধতির পরিচায়ক। বৈজ্ঞানিক পদ্ধতির স্তরগুলো হলো- সমস্যা নির্বাচন, সমস্যার সংজ্ঞা নির্ধারণ, অনুসিদ্ধান্ত প্রণয়ন, অনুসিদ্ধান্ত যাচাই এবং ভবিষ্যদ্বাণী করা। উদ্দীপকে উল্লেখিত ছকে উপাত্তের শ্রেণিবিন্যাস, সত্যতা যাচাই, সমস্যা নির্বাচন ও চিহ্নিতকরণ, পূর্বানুমান প্রণয়ন ও ভবিষ্যদ্বাণীর কথা বলা হয়েছে। উপরের আলোচনার সাথে ছকের এই বিষয়গুলোর তুলনা করলে সহজেই প্রতীয়মান হয় যে, ছকে বৈজ্ঞানিক পদ্ধতির বিভিন্ন স্তর প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উত্ত বিষয়টি অর্থাৎ বৈজ্ঞানিক পদ্ধতির প্রয়োগ সমাজবিজ্ঞানকে যথার্থই বৈজ্ঞানিক মর্যাদা দিতে সক্ষম হয়েছে। সমাজবিজ্ঞানকে বৈজ্ঞানিক মর্যাদা দেওয়া হলো বিষয়টিকে বিজ্ঞান হিসেবে সাব্যস্ত করা। কিন্তু কোনো বিষয়কে বিজ্ঞান হতে হলে তাকে অবশ্যই কতগুলো স্তর অতিক্রম করতে হয়। এদিক থেকে বিচার করলে দেখা যায়, সমাজবিজ্ঞান গবেষণার ক্ষেত্রে বিজ্ঞানভিত্তিক পদ্ধতি অনুসরণ করে। সমাজবিজ্ঞানে গবেষণার ক্ষেত্রে বিজ্ঞানভিত্তিক পদ্ধতি অনুসরণ করতে গিয়ে প্রথমে গবেষণার বিষয় নির্ধারণ করা হয়। তারপর নির্ধারিত বিষয়ের ওপর প্রয়োজনীয় তথ্য সংগ্রহ, সংগৃহীত তথ্যের শ্রেণিবিন্যাস, অনুসিদ্ধান্ত প্রণয়ন এবং যাচাইয়ের মাধ্যমে ভবিষ্যদ্বাণী করে একটি সাধারণ সূত্রে পৌছানোর চেষ্টা করা হয়। এক্ষেত্রে সমাজবিজ্ঞান বৈজ্ঞানিকভাবে পর্যবেক্ষণলব্ধ তথ্যের বিচার-বিশ্লেষণপূর্বক জ্ঞান অন্বেষণের প্রচেষ্টা চালায়। এ অর্থে সমাজবিজ্ঞানকে বিজ্ঞানরূপে অভিহিত করাই যুক্তিসংগত। উপরের আলোচনা শেষে বলা যায়, অধ্যয়ন ও গবেষণার ক্ষেত্রে বৈজ্ঞানিক পদ্ধতির স্তরগুলোর কার্যকর প্রয়োগ সমাজবিজ্ঞানকে বৈজ্ঞানিক মর্যাদা দিতে সক্ষম হয়েছে।"
        }
      ]
    },
    {
      "number": "6",
      "uddipok": "মিরাজ সাহেব 'ক' নামক দেশের একজন মন্ত্রী। কাইয়ুম সাহেব সেই রাষ্ট্রেরই একজন রাষ্ট্রবিজ্ঞানী। কাইয়ুম সাহেব মনে করেন রাষ্ট্র একদিনে হঠাৎ করে তৈরি হয়নি। সময়ের প্রয়োজনে ধীরে ধীরে গড়ে উঠেছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "ক্ষমতা কী?",
          "explanation": "নিজের ইচ্ছাকে অপরের ওপর চাপিয়ে দেওয়ার সামর্থ্যই হলো ক্ষমতা।"
        },
        {
          "label": "খ",
          "question": "সম্পত্তি বলতে কী বোঝ?",
          "explanation": "নিম্নের অনুরূপ সম্পত্তি হলো এমন বিষয় বা বস্তু যার উপযোগিতা রয়েছে এবং যার ওপর সমাজ কর্তৃক মানুষের অধিকার স্বীকৃত। সম্পত্তি শব্দটি দুটি অর্থে ব্যবহৃত হয়। প্রথমত, কোনো ব্যক্তি বা গোষ্ঠীর মালিকানাধীন বস্তুকে সম্পত্তি বলা হয়। যেমন- জমি-জমা, ঘরবাড়ি ইত্যাদি। দ্বিতীয়ত, সম্পত্তি বলতে দ্রব্য বা বস্তুকে ব্যবহার করার অধিকারকে বোঝায়। দুটি ধারণার সমন্বয়ে বলা যায়, সম্পত্তি বলতে কোনো বিশেষ বস্তুর ওপর সমাজস্বীকৃত চূড়ান্ত মালিকানার অধিকারকে বোঝায়, যার ফলে ব্যক্তি ঐ সম্পত্তিকে যথেচ্ছা নিয়ন্ত্রণ করার ক্ষমতা অর্জন করে। এ অধিকার বলে ব্যক্তি তার সম্পত্তি ভোগ, দান, বন্ধক বা বিক্রি করতে পারে।"
        },
        {
          "label": "গ",
          "question": "মিরাজ সাহেব রাষ্ট্রের কোন উপাদানের প্রতিনিধিত্ব করেন? ব্যাখ্যা করো।",
          "explanation": "উদ্দীপকের মিরাজ সাহেব রাষ্ট্রের সরকার নামক উপাদানের প্রতিনিধিত্ব করেন। রাষ্ট্রের তৃতীয় উপাদান হলো সরকার। সরকারের মাধ্যমেই রাষ্ট্রের ইচ্ছা, উদ্দেশ্য, আইন-কানুন কার্যে পরিণত হয়। সরকারের প্রধান কাজ আইন প্রণয়ন, শাসন ও বিচার পরিচালনা করা। সরকারের রূপ বা প্রকৃতি কী হবে সে সম্পর্কে কোনো সুনির্দিষ্ট নিয়ম নেই। হতে পারে তা গণতান্ত্রিক, হতে পারে রাজতান্ত্রিক। সরকার ব্যতিরেকে কোনো রাষ্ট্র গঠিত হতে পারে না। সরকার রাষ্ট্রের মুখপাত্র। সরকার কিছু ব্যক্তির সমন্বয়ে গঠিত হয়। যেমন- প্রধানমন্ত্রী, মন্ত্রী, সাধারণ সদস্য ইত্যাদি। মূলত এরাই সরকার এবং রাষ্ট্র পরিচালনা করেন। উদ্দীপকের মিরাজ সাহেব 'ক' নামক দেশের একজন মন্ত্রী। অর্থাৎ তিনি সরকারের একজন সদস্য। কারণ মিরাজ সাহেবের মতো ব্যক্তিদের নিয়েই সরকার গঠিত হয়। আবার এই সরকারই রাষ্ট্রের উপাদান হিসেবে রাষ্ট্র পরিচালনা করে। তাই বলা যায়, মিরাজ সাহেব রাষ্ট্রের সরকার নামক উপাদানের প্রতিনিধিত্ব করছেন।"
        },
        {
          "label": "ঘ",
          "question": "কাইয়ুম সাহেবের বক্তব্যই রাষ্ট্রের উৎপত্তির সবচেয়ে গ্রহণযোগ্য মতবাদ- বিশ্লেষণ করো।",
          "explanation": "রাষ্ট্রের উৎপত্তির ক্ষেত্রে সর্বাপেক্ষা গ্রহণযোগ্য মতবাদ হচ্ছে বিবর্তনমূলক মতবাদ। উদ্দীপকের কাইয়ুম সাহেবের বক্তব্যে এ মতবাদেরই সমর্থন পাওয়া যায়। কারণ তিনি মনে করেন, রাষ্ট্র একদিনে হঠাৎ করে তৈরি হয়নি। সময়ের প্রয়োজনে ধীরে ধীরে গড়ে উঠেছে। রাষ্ট্রের উৎপত্তি সংক্রান্ত অনুমানমূলক মতবাদগুলো বর্তমান যুগে আর গ্রহণীয় নয়। ঐতিহাসিক জ্ঞানের বিকাশ, সমালোচনামূলক দৃষ্টিভঙ্গির উদ্ভব এবং বিবর্তন নীতি স্বীকৃতি পাওয়ার ফলে রাষ্ট্রের উৎপত্তি সম্পর্কে একটি সন্তোষজনক মতবাদ দাঁড় করানো সম্ভব হয়েছে, যা 'বিবর্তনমূলক মতবাদ' নামে পরিচিত। এ মতবাদ অনুসারে যুগ যুগ ধরে রাষ্ট্র বিবর্তিত হতে হতে আজকের পর্যায়ে পৌঁছেছে। আর এ বিবর্তনের মূলে যেসব উপাদান কাজ করেছে তার মধ্যে রক্ত-সম্বন্দ্ব, ধর্ম, বল প্রয়োগ, অর্থনৈতিক প্রয়োজন, রাজনৈতিক চেতনা উল্লেখযোগ্য। বিবর্তনমূলক তত্ত্ব অনুসারে, রক্ত-সম্বন্ধ ছিল আদিম মানবসমাজে যোগসূত্র স্থাপনের পন্থা। এর ওপর ভিত্তি করেই পরিবার গড়ে ওঠে। আর রাষ্ট্রের ভিত্তি পরিবারেই নিহিত। পরিবার বর্ধিত হওয়ার ধারায় যখন বৃহত্তর সমাজের সৃষ্টি হয়, তখন আত্মীয়তার বন্ধন দুর্বল হয়ে ধর্মীয় বন্ধন গুরুত্ব পেতে থাকে। ধর্ম তখন সমাজ সংগঠনের ভিত্তিতে পরিণত হয়। সমাজে ব্যক্তি মালিকানার উদ্ভব ঘটলে মালিক ও শ্রমিক দুই শ্রেণির অস্তিত্ব অনিবার্য হয়ে ওঠে। এরই প্রেক্ষাপটে তৃতীয় শ্রেণির অর্থাৎ রাষ্ট্রের এবং শাসকের প্রয়োজন হয়, যে নিঃস্বার্থভাবে ব্যক্তিকে অন্যের শোষণের হাত থেকে রক্ষা করবে। আধুনিক রাষ্ট্রের উদ্ভব সেই সময় 'থেকেই, যখন মানুষ রাজনৈতিক সচেতনতা অনুভব করতে থাকে এবং গভীরভাবে সাধারণ কর্তৃত্বের প্রয়োজনবোধ করে। মূলত সমাজের সাধারণ সচেতনতা যখন যথার্থ মাত্রায় পৌছায় তখনই রাষ্ট্রের জন্ম হয়। উপরের আলোচনার প্রেক্ষিতে বলা যায়, আধুনিক জ্ঞান ও চিন্তা-ধারার বিকাশের ফলে রাষ্ট্রের উৎপত্তি সংক্রান্ত মতবাদগুলোর মধ্যে সর্বাপেক্ষা গ্রহণযোগ্য মতবাদ হলো 'বিবর্তনমূলক মতবাদ', যার মূল বক্তব্য কাইয়ুম সাহেবের বক্তব্যে ফুটে উঠেছে।"
        }
      ]
    },
    {
      "number": "7",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "সংঘ হচ্ছে এমন একটি জনগোষ্ঠী যারা কোনো নির্দিষ্ট উদ্দেশ্য বা কোনো সীমিত সংখ্যক উদ্দেশ্যের জন্য একত্রিত হয়।"
        },
        {
          "label": "খ",
          "question": "",
          "explanation": "পরিবারের গুরুত্বপূর্ণ কাজগুলোর একটি হলো সামাজিক নিয়ন্ত্রণ। সামাজিক মূল্যবোধ, প্রথা, রীতিনীতি, আচার-ব্যবহার, অভ্যাস ইত্যাদি কীভাবে মেনে চলতে হয় শিশুরা সে সম্পর্কে পরিবারেই প্রথম শিক্ষালাভ করে। পরিবার থেকে অর্জিত এ জ্ঞান শিশুর পরবর্তী জীবনে ব্যাপক প্রভাব ফেলে। ফলে সে সমাজ নিয়ন্ত্রিত বা সমাজ আকাঙ্ক্ষিত ধারায় চলতে পারে। তাই বলা যায়, পরিবার সামাজিক নিয়ন্ত্রণে গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকের চিত্র 'ক'-এর '?' চিহ্নিত স্থানে সমাজ নামক মৌল প্রত্যয়ের বৈশিষ্ট্য প্রকাশ পেয়েছে। সমাজ হলো সমাজবিজ্ঞানের সবচেয়ে পরিচিত প্রত্যয়। সাধারণত সমাজ বলতে একত্রে বসবাস করাকে বোঝায়। আবার মানুষের পারস্পরিক সম্পর্কের সমগ্রতাকেও সমাজ বলা হয়। সমাজের মৌলিক কিছু বৈশিষ্ট্য রয়েছে। এগুলোর মধ্যে উল্লেখযোগ্য হচ্ছে- ১. সমাজ সবসময় পরিবর্তনশীল। এ কারণেই আদিম সমাজের সাথে বর্তমান সমাজের পার্থক্য লক্ষ করা যায়। ২. সমাজের সদস্যরা পরস্পরের ওপর নির্ভরশীল এবং তারা তাদের পারস্পরিক সম্পর্কের বিষয়ে সচেতন। ৩. সমাজ সর্বজনীন। স্বাভাবিক জীবনযাপনের স্বার্থে পৃথিবীর সব স্থানেই সমাজের অস্তিত্ব অপরিহার্য। ৪. প্রতিটি সমাজেই একটি সাধারণ জীবনপ্রণালি তথা সংস্কৃতি বিদ্যমান। ৫. সমাজের সদস্যদের মধ্যে সহযোগিতা ও দ্বন্দ্ব উভয়ই লক্ষ করা যায়। উদ্দীপকের চিত্র-ক-এ একটি বিষয়ের তিনটি বৈশিষ্ট্য দেখানো হয়েছে। পূর্বোক্ত আলোচনার ভিত্তিতে বলা যায় যে, বৈশিষ্ট্য তিনটি সমাজকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের চিত্র 'ক' ও 'খ'-তে যথাক্রমে সমাজ ও সম্প্রদায়ের কথা বলা হয়েছে। আমেরিকান সমাজবিজ্ঞানী ম্যাকাইভার ও পেজ সম্প্রদায়ের মূলভিত্তি হিসেবে দুইটি বিষয়ের উল্লেখ করেছেন। যথা- অভিন্ন বসবাসের অঞ্চল এবং সম্প্রদায়গত চেতনা বা অভিন্ন স্বার্থ ও অনুভূতি। উদ্দীপকের চিত্র- খ-এ সম্প্রদায়ের এ দুটি বৈশিষ্ট্যকে উল্লেখ করা হয়েছে। সমাজ ও সম্প্রদায় সমাজবিজ্ঞানের দু'টি গুরুত্বপূর্ণ প্রত্যয়। উভয়ের মধ্যে ঘনিষ্ঠ সম্পর্ক থাকলেও কিছু পার্থক্যও রয়েছে। যেমন- সমাজ হলো সামাজিক সম্পর্কের জটিল জাল। পক্ষান্তরে সম্প্রদায় নির্দিষ্ট এলাকায় বসবাসকারী সাধারণ জীবনযাত্রার অংশীদারী জনগোষ্ঠী। সমাজের ক্ষেত্রে নির্দিষ্ট এলাকা থাকা অপরিহার্য নয়। সম্প্রদায়ের ক্ষেত্রে বসবাসের নির্দিষ্ট অঞ্চল থাকা জরুরি। সমাজ হলো বিমূর্ত। সম্প্রদায় অনেকখানি মূর্ত। - সমাজের ক্ষেত্রে 'সম্প্রদায়গত চেতনা' অথবা 'আমরা বোধ' বিদ্যমান থাকতেও পারে, আবার নাও পারে। কিন্তু এমন চেতনা ছাড়া সম্প্রদায় গঠন সম্ভব নয়। সমাজ অপেক্ষাকৃত বৃহৎ। সম্প্রদায় সমাজের চেয়ে আকারে ছোট। সমাজে অভিন্নতা ও বিভিন্নতা দুটিই বিদ্যমান। সম্প্রদায়ে বিভিন্নতার চেয়ে অভিন্নতা গুরুত্বপূর্ণ। সমাজ হলো সম্প্রদায়ের পূর্ববর্তী ধাপ। সম্প্রদায় হলো সমাজের পরবর্তী ধাপ। সর্বোপরি সমাজ হলো একটি সামগ্রিক বিষয়। সম্প্রদায় হলো তার অংশ বিশেষ। উপরের আলোচনা থেকে প্রতীয়মান হয় যে, সমাজ ও সম্প্রদায়ের মধ্যে বেশকিছু মৌলিক পার্থক্য রয়েছে।"
        }
      ]
    },
    {
      "number": "8",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "'Ancient Society' গ্রন্থের লেখক কে?",
          "explanation": "'Ancient Society' গ্রন্থের লেখক সামাজিক নৃবিজ্ঞানের জনক আমেরিকান নৃবিজ্ঞানী লুইস হেনরি মর্গান।"
        },
        {
          "label": "খ",
          "question": "লেভিরেট বিবাহ কী?",
          "explanation": "মৃত স্বামীর যেকোনো ভাইকে বিবাহ করা হচ্ছে লেভিরেট বিবাহ। লেভিরেট বিবাহ রীতিতে কোনো ব্যক্তি মারা গেলে তার বিধবা স্ত্রী মৃত স্বামীর যেকোনো ভাইকে বিবাহ করে। প্রথাটি অধিকাংশ ক্ষেত্রে পালন করা হয় যদি ওই বিধবার কোনো সন্তান থাকে। এ ধরনের বিবাহ প্রথার অপর নাম ভ্রাতৃবিধবা বিবাহ।"
        },
        {
          "label": "গ",
          "question": "উদ্দীপকের 'A' চিহ্নিত স্থান কোন সামাজিক প্রতিষ্ঠানের কার্যাবলিকে নির্দেশ করে? ব্যাখ্যা করো।",
          "explanation": "উদ্দীপকের 'A' চিহ্নিত স্থান পরিবার নামক সামাজিক প্রতিষ্ঠানের কার্যাবলিকে নির্দেশ করে। সমাজের অন্যতম প্রাচীন প্রতিষ্ঠান হলো পরিবার। এটি বিভিন্ন সামাজিক প্রয়োজন বা চাহিদা মেটাতে নানা প্রকার কাজ সম্পন্ন করে। বহুমুখী কার্যাবলি সম্পাদনের মাধ্যমেই পরিবার তার অস্তিত্ব টিকিয়ে রেখেছে। এক সময় পরিবারের মূল কাজ ছিল নারী ও পুরুষের বিবাহ বন্ধন এবং সন্তান-সন্ততির জন্মদান। কিন্তু ক্রমে এর কার্যাবলি বৃদ্ধি পেয়েছে। জৈবিক কাজ ছাড়াও পরিবার এখন অর্থনৈতিক, মনস্তাত্ত্বিক, ধর্মীয়, শিক্ষামূলক, সামাজিক নিয়ন্ত্রণ প্রভৃতি কাজ করে। প্রশ্নে উল্লেখিত ছকে সন্তান প্রজনন ও লালন-পালন, সামাজিকীকরণ, প্রাথমিক শিক্ষাকেন্দ্র, নিরাপত্তা ও রক্ষণাবেক্ষণ, মনস্তাত্ত্বিক ও ধর্মীয় জ্ঞানলাভের কথা বলা হয়েছে, যা মূলত পরিবারের কার্যাবলিকে নির্দেশ করে। তাই বলা যায়, প্রশ্নে উল্লেখিত ছকের কার্যাবলি পরিবারের কার্যাবলির সাথে সাদৃশ্যপূর্ণ।"
        },
        {
          "label": "ঘ",
          "question": "মানব সমাজে উক্ত প্রতিষ্ঠানটি বহুমাত্রিক কার্যাবলি সম্পাদন করে থাকে- উক্তিটির সপক্ষে যুক্তি দাও।",
          "explanation": "মানব সমাজে উক্ত প্রতিষ্ঠান অর্থাৎ পরিবার বহুমাত্রিক কার্যাবলি সম্পাদন করে- আমি এ উক্তিটির সাথে একমত পোষণ করি। পরিবার সমাজের অন্যতম প্রাচীন প্রতিষ্ঠান। এই প্রতিষ্ঠান তার বহুমুখী কার্যাবলি সম্পাদনের মাধ্যমে তার অস্তিত্ব টিকিয়ে রেখেছে। এক সময় পরিবারের কার্যাবলি সন্তান জন্মদান ও লালন-পালনের মধ্যে সীমাবদ্ধ থাকলেও বর্তমানে এর পরিধি ব্যাপকভাবে বৃদ্ধি পেয়েছে। পরিবার এখনও সদস্যদের জৈবিক কাজ সম্পাদন করছে। এর ফলে নর-নারীর যৌন আকাঙ্ক্ষা পরিবারের মাধ্যমে সমাজস্বীকৃত পন্থায় পূরণ হচ্ছে। পরিবার এর পাশাপাশি অর্থনৈতিক কাজও সম্পাদন করছে। পরিবারের নারী-পুরুষ এখন ভিন্ন ভিন্ন উপার্জনধর্মী অর্থনৈতিক কাজে লিপ্ত হচ্ছে। এভাবে তারা অর্থনৈতিকভাবে সচ্ছলতা অর্জন করছে। পরিবার থেকে শিশু ধর্মীয় শিক্ষা লাভ করে। এ শিক্ষার ফলে শিশু নিজেকে নৈতিক গুণসম্পন্ন মানুষ হিসেবে তৈরি করতে সক্ষম হচ্ছে। কারণ বিভিন্ন ধর্মীয় বাণী, ধর্মীয় আচার শিশুমনে নৈতিক শিক্ষার জন্ম দেয়। যে শিক্ষাবলে সে নিজেকে সমাজের উপযুক্ত মানুষ হিসেবে গড়ে তোলে। এছাড়া পরিবার শিক্ষামূলক কাজও করে। একটি শিশুকে সমাজের উপযোগী করে গড়ে তোলার জন্য প্রয়োজনীয় প্রাথমিক শিক্ষা পরিবারই দেয়। মানসিক যাতনা নিবারণেও পরিবারের ভূমিকা অপরিসীম। অনেক সমাজবিজ্ঞানী মনে করেন, অন্য কোনো কারণে না হোক, মনস্তাত্ত্বিক কারণে হলেও মানব সমাজে পরিবার টিকে থাকবে। এছাড়াও পরিবার রাজনৈতিক, চিত্তবিনোদনমূলক, রক্ষণাবেক্ষণসহ বহুবিধ কার্যাবলি সম্পাদন করে। উপরের আলোচনার ওপর ভিত্তি করে বলা যায়, মানব সমাজের আদিম প্রতিষ্ঠান তথা পরিবার বহুমাত্রিক কার্যাবলি সম্পাদন করে।"
        }
      ]
    },
    {
      "number": "9",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "সামাজিক অসমতা কী?",
          "explanation": "সমাজস্থ ব্যক্তি, পরিবার বা গোষ্ঠীর মধ্যে সাম্যের অভাবই সামাজিক অসমতা।"
        },
        {
          "label": "খ",
          "question": "সামাজিকীকরণে শিক্ষা প্রতিষ্ঠান কীভাবে ভূমিকা রাখে? বুঝিয়ে বলো।",
          "explanation": "শিক্ষা প্রতিষ্ঠান আনুষ্ঠানিকভাবে নৈতিক গুণাবলির শিক্ষা প্রদানের মাধ্যমে সামাজিকীকরণে ভূমিকা রাখে। শিশু যখন প্রথম বিদ্যালয়ে প্রবেশ করে, তখনই আনুষ্ঠানিকভাবে তার দীক্ষা শুরু হয় এবং সে বৃহত্তর সমাজে প্রচলিত আদব-কায়দা ও আচার-আচরণের সাথে পরিচিত হতে আরম্ভ করে। তার সহপাঠীরা বিভিন্ন পরিবার ও পরিবেশ থেকে আসে। কাজেই বৃহত্তর পটভূমিকায় সে সমাজের মূল্যবোধ, ভাবাদর্শ, সমাজ অনুমোদিত আচার-আচরণ এবং সমাজে নিষিদ্ধ কাজকর্ম সম্পর্কে অবহিত হওয়ার সুযোগ লাভ করে। শিক্ষকদের নৈতিক বাণীও তার সামাজিকীকরণে সাহায্য করে। আর এরূপ ভূমিকা পালনের মাধ্যমেই শিক্ষা প্রতিষ্ঠান সামাজিকীকরণে ভূমিকা রাখে।"
        },
        {
          "label": "গ",
          "question": "উদ্দীপকের '?' চিহ্নিত স্থান সামাজিক স্তরবিন্যাসের যে ধরনটি নির্দেশ করছে তা ব্যাখ্যা করো ।",
          "explanation": "উদ্দীপকের '?' চিহ্নিত স্থান সামাজিক স্তরবিন্যাসের ধরন দাস প্রথাকে নির্দেশ করে । দাস সম্পর্কে ব্রিটিশ সমাজতাত্ত্বিক এল. টি. হবহাউজ বলেন, “দাস হচ্ছে এমন ব্যক্তি যাকে সমাজের আইন এবং প্রথা অনুসারে অন্যের সম্পত্তি হিসেবে বিবেচনা করা হয়।” চরম অবস্থায় দাস হচ্ছে সম্পূর্ণভাবে অধিকারহীন এবং কোনো ব্যক্তি বা মালিকের 'অস্থাবর সম্পত্তি। সাধারণ অবস্থায় দাস এমন ব্যক্তি যাকে দাস মালিক তার গরু বা গাধার মতোই মনে করে এবং গরু গাধার মতোই তাকে রক্ষণাবেক্ষণ করে। অতএব দাস ব্যবস্থানির্ভর সমাজ বলতে এমন এক অসমতার সমাজকে বোঝায় যেখানে কিছু লোক সম্পূর্ণ অথবা আংশিকভাবে অধিকারবিহীন অবস্থায় থাকে। উদ্দীপকের ছকে প্রভুর অবাধ কর্তৃত্ব ও সম্পত্তি, অধিকারবিহীন জীবন, সামাজিকভাবে ঘৃণার পাত্র, সম্পত্তির অনুপস্থিতি ও জীবন্ত হাতিয়ার বিষয়গুলোর উল্লেখ করা হয়েছে। পূর্বোক্ত আলোচনার প্রেক্ষিতে সহজেই প্রতীয়মান হয় যে, উল্লিখিত বিষয়গুলো দাস সমাজব্যবস্থাকে নির্দেশ করে । তাই বলা যায়, উদ্দীপকের ‘?' চিহ্নিত স্থানের জন্য যথোপযুক্ত প্রত্যয় হচ্ছে দাসপ্রথা ।"
        },
        {
          "label": "ঘ",
          "question": "‘উক্ত স্তরটি ছিল সামাজিক স্তরবিন্যাসের সবচেয়ে চরম ও নিকৃষ্ট অবস্থা'— তুমি কি এ বক্তব্যের সাথে একমত? তোমার উত্তরের সপক্ষে যুক্তি দাও।",
          "explanation": "‘উক্ত স্তর অর্থাৎ দাসপ্রথা স্তরটি ছিল সামাজিক স্তরবিন্যাসের সবচেয়ে চরম ও নিকৃষ্ট অবস্থা'- আমি এ বক্তব্যের সাথে একমত। মানুষের সমাজব্যবস্থার ইতিহাসে অসম সামাজিক সম্পর্কের চরমরূপ ছিল। দাস সমাজব্যবস্থা. বা দাসপ্রথা। এ প্রসঙ্গে প্রখ্যাত ব্রিটিশ সমাজ ও রাষ্ট্রচিন্তাবিদ এল. টি. হবহাউজের সংজ্ঞাটি বিশেষ প্রণিধানযোগ্য। তিনি বলেন, “দাস হচ্ছে এমন একজন মানুষ যাকে আইন ও প্রথা অন্যের সম্পত্তিরূপে পরিগণিত করে। চূড়ান্ত বিচারে সে যাবতীয় অধিকার থেকে বঞ্চিত এবং বিশুদ্ধ অস্থাবর সম্পত্তি। অন্যদিকে সে কিছু নিশ্চিত বিষয়ে অধিকার সংরক্ষণ করতো, কিন্তু এটি অনেকটা ষাঁড় বা গাধার মতোই।”ইউরোপে যারা দাস শ্রেণির অন্তর্ভুক্ত ছিল তাদের কোনো ভূ- সম্পতি কিংবা অন্য কোনো প্রকার সম্পত্তি থাকত না। এমনকি সব রকমের মানসিক অধিকারও তাদের ইচ্ছাধীন ছিল না। তাদেরকে প্রভু বা মালিকের সম্পত্তি বলেই গণ্য করা হতো। দাসদের সামাজিক অবস্থান আরো স্পষ্ট হয়ে ওঠে সমাজচিন্তাবিদ এইচ.জে, নিবয়রের ধারণায়। তিনি বলেন, “প্রত্যেক দাসের একজন মালিক থাকে। স্বাধীন বা মুক্ত মানুষের তুলনায় দাসদের সামাজিক অবস্থান নিচু। দাস প্রথায় ব্যক্তি অবশ্যম্ভাবী শ্রমিক। \" উপরের আলোচনা থেকে পরিষ্কার হয়ে ওঠে যে, সামাজিক স্তরবিন্যাসের সবচেয়ে চরম ও নিকৃষ্ট ধরন হলো দাসপ্রথা।"
        }
      ]
    },
    {
      "number": "10",
      "uddipok": "কামাল তার তিন ভাই, দুই বোন ও মা-বাবাসহ গ্রামে বাস করত। কামাল বিয়ে করে চাকরিসূত্রে শহরে বসবাস শুরু করে। তার ভাইদেরকেও একে একে চাকরির আশায় শহরে নিয়ে আসে এবং তারা আলাদা বাসা ভাড়া করে থাকে। বোনদের বিয়ে হয়ে গেলে শুধু তার বৃদ্ধ বাবা-মা গ্রামের বাড়িতে বসবাস করছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "প্রতিষ্ঠান কী?.",
          "explanation": "প্রতিষ্ঠান হলো সমাজ কর্তৃক গৃহীত এমন এক স্থায়ী ব্যবস্থা, যা ব্যক্তি ও গোষ্ঠীর সম্পর্ক নিয়ন্ত্রণ করে।"
        },
        {
          "label": "খ",
          "question": "কাল্পনিক জ্ঞাতি বলতে কী বোঝ?",
          "explanation": "রক্ত বা বৈবাহিক সূত্রে জ্ঞাতি না হলেও যার সাথে রক্ত সম্পর্কীয় বা বৈবাহিক জ্ঞাতিদের মতো আচরণ করা হয় সে-ই কাল্পনিক জ্ঞাতি। কাল্পনিক জ্ঞাতিসম্পর্ক দুই ধরনের হয়। যথা- পাতানো সম্পর্ক এবং ধর্মীয় সম্পর্ক। পাতানো সম্পর্ক সাধারণত দুজন পুরুষ বা দুজন মহিলা, অথবা একজন পুরুষ ও একজন মহিলার মধ্যে গড়ে উঠতে পারে। সই, দোস্ত, মিতা ইত্যাদি পাতানো জ্ঞাতির উদাহরণ। অন্যদিকে ধর্মীয় সম্পর্ক ধর্মের নামে গড়ে তোলা হয়। যেমন- ধর্ম মা, ধর্ম বাবা ইত্যাদি।"
        },
        {
          "label": "গ",
          "question": "কামালের শহরের পরিবারটি কোন ধরনের পরিবার? ব্যাখ্যা করো।",
          "explanation": "উদ্দীপকের কামালের শহরের পরিবারটি একইসাথে একক বা অণু এবং নয়াবাস পরিবার। একক পরিবার গঠিত হয় স্বামী-স্ত্রী সহযোগে অথবা স্বামী-স্ত্রী এবং তাদের এক বা একাধিক অবিবাহিত সন্তানকে নিয়ে। গঠনগত দিক থেকে এই পরিবার ক্ষুদ্রায়তনের। এ ধরনের পরিবারকে অণু পরিবারও বলা হয়ে থাকে। অন্যদিকে, বিবাহের পর নবদম্পতি পিতা-মাতার বাসস্থানে বসবাস না করে নতুন কোনো স্থানে বাস শুরু করলে তাকে নয়াবাস পরিবার বলে। ' উদ্দীপকের কামাল বিয়ে করে চাকরিসূত্রে শহরে বসবাস শুরু করে। পরবর্তীতে তার ভাইদেরকেও চাকরির আশায় শহরে নিয়ে আসে এবং তারা আলাদা বাসা ভাড়া করে থাকে যা মূলত উপরের আলোচিত অণু পরিবারের সাথে সাদৃশ্যপূর্ণ। আবার বিবাহের পর কামাল তার স্ত্রীকে নিয়ে গ্রামের পরিবার ছেড়ে শহরে এসে বাস করে, যা নয়াবাস পরিবারের পরিচায়ক। তাই বলা যায়, কামালের পরিবারটি একইসাথে একক এবং নয়াবাস পরিবার।"
        },
        {
          "label": "ঘ",
          "question": "কামালের গ্রামের পরিবারটি ভেঙ্গে যাওয়ার আর্থ-সামাজিক কারণ বিশ্লেষণ করো।",
          "explanation": "উদ্দীপকের কামালের গ্রামের পরিবার অর্থাৎ যৌথ পরিবার ব্যবস্থা ভেঙে যাওয়ার পেছনে বিভিন্ন আর্থ-সামাজিক কারণ অনেকাংশে ভূমিকা রেখেছে। যৌথ পরিবার ব্যবস্থা ভেঙে যাওয়ার অর্থনৈতিক কারণটির সাথে শিল্পায়ন ও নগরায়ণ ওতপ্রোতভাবে জড়িত। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার . ব্যবস্থার ওপর। ফলে দিন দিন যৌথ পরিবার ব্যবস্থা সংকুচিত হচ্ছে। যৌথ পরিবার ব্যবস্থা ভাঙনের সামাজিক কারণগুলোর মধ্যে ব্যক্তিস্বাতন্ত্র্যবাদী মনোভাব, উন্নত জীবনযাপনের আকাঙ্ক্ষা ইত্যাদি ক্রিয়াশীল। তাছাড়া বর্তমান সময়ে মানুষ নিজেকে সামাজিকভাবে সুপ্রতিষ্ঠিত করার যুদ্ধে জয়ী হওয়ার জন্য নিরন্তর প্রচেষ্টা চালিয়ে যাচ্ছে। যার ফলস্বরূপ মানুষ উন্নত শিক্ষা, চিকিৎসা, উন্নত জীবনযাপন ইত্যাদির প্রত্যাশায় যৌথ পরিবার ভেঙে একক পরিবার গঠন করছে। যেমনটি উদ্দীপকের কামালের ক্ষেত্রেও লক্ষ করা যায়। উন্নত জীবন যাপনের স্বপ্ন তথা ভাইদের চাকরি পাওয়ার প্রত্যাশাই তার গ্রামের যৌথ পরিবারটিকে ভেঙে শহর কেন্দ্রিক একক পরিবার সৃষ্টি করেছে। উপরের আলোচনার ওপর ভিত্তিতে এ কথা নিঃসন্দেহে বলা যায় যে, যৌথ পরিবার ব্যবস্থা ভাঙনে নানা ধরনের আর্থ-সামাজিক কারণ দায়ী।"
        }
      ]
    },
    {
      "number": "11",
      "uddipok": "শিহাব বিশ্ববিদ্যালয়ে যে বিষয়ে অধ্যয়ন করেন সে বিষয়টির উৎপত্তি সম্পর্কে সন্ধান করতে গিয়ে দেখলেন, ল্যাটিন শব্দ Socius ও গ্রিক শব্দ Logos থেকে এর উদ্ভব। ১৮৩৯ সালে একজন ফরাসি দার্শনিক তাঁর 'কোর্স-ডি-ফিলোসফি পজিটিভ' গ্রন্থে সর্বপ্রথম এ বিষয়টিকে বিজ্ঞান হিসেবে আখ্যায়িত করেন।",
      "tag": "AHC 24,DB, DIN.B, SB, JB 18",
      "sub_questions": [
        {
          "label": "ক",
          "question": "\"সমাজবিজ্ঞান হলো সামাজিক প্রতিষ্ঠানের বিজ্ঞান- উক্তিটি কার?",
          "explanation": "সমাজবিজ্ঞান হলো সামাজিক প্রতিষ্ঠানের বিজ্ঞান\"- উক্তিটি ফরাসি গ্রামের সমাজবিজ্ঞানী এমিল ডুর্খেইমের।"
        },
        {
          "label": "খ",
          "question": "শিক্ষার সমাজবিজ্ঞান বলতে কী বোঝ?",
          "explanation": "শিক্ষার সমাজবিজ্ঞান হলো শিক্ষা ক্ষেত্রে সমাজতাত্ত্বিক অনুসন্ধানের একটি বিশেষ ক্ষেত্র। শিক্ষাকে সমাজতাত্ত্বিক দৃষ্টিভঙ্গি থেকে পর্যালোচনা বা অনুসন্ধানের উদ্দেশ্যে সমাজবিজ্ঞানের অন্যতম শাখা হিসেবে 'শিক্ষার সমাজবিজ্ঞানের' উৎপত্তি। সমাজবিজ্ঞানের এ শাখাটি শিক্ষা প্রতিষ্ঠানের উদ্দেশ্য, পাঠ্যসূচি, পাঠ্যবিষয় বহির্ভূত নানাবিধ কার্যকলাপ, শিক্ষা ব্যবস্থার প্রশাসনিক দিক, শিক্ষার মাধ্যম, শিক্ষা ব্যবস্থার ধরন, শিক্ষার সাথে সামাজিক শ্রেণির সম্পর্ক এবং শিক্ষা সংশ্লিষ্ট অন্যান্য বিষয় নিয়ে আলোচনা করে। অর্থাৎ শিক্ষা সংশ্লিষ্ট প্রতিটি বিষয়ের সামাজিক দিক নিয়ে শিক্ষার সমাজবিজ্ঞান গভীর অনুসন্ধান করে। এছাড়া এটি সমাজের অন্যান্য বিষয় যেমন- অর্থনীতি, রাষ্ট্রব্যবস্থা, জ্ঞাতিসম্পর্ক ইত্যাদির সাথে শিক্ষার সম্পর্ক নিয়েও পঠন-পাঠন এবং গবেষণা করে।"
        },
        {
          "label": "গ",
          "question": "উদ্দীপকের শিহাব কোন বিষয়ে অধ্যয়ন করেন? ব্যাখ্যা করো।",
          "explanation": "উদ্দীপকের শিহাব সমাজবিজ্ঞান বিষয়ে অধ্যয়ন করেন। সমাজবিজ্ঞান শব্দটির ইংরেজি প্রতিশব্দ 'Sociology'। শব্দটির উৎপত্তি হয়েছে ল্যাটিন শব্দ 'Socius' এবং গ্রিক শব্দ 'Logos'-এর সমন্বয়ে। 'Socius' শব্দের অর্থ সমাজ এবং 'Logos' শব্দের অর্থ জ্ঞান। অর্থাৎ উৎপত্তিগত অর্থে সমাজবিজ্ঞান বলতে বোঝায়, সমাজের জ্ঞান। ফরাসি সমাজচিন্তাবিদ অগাস্ট কোঁৎ ১৮৩৯ সালে তার 'Cours de Philosophie Positive'গ্রন্থে 'Sociology' শব্দটি সর্বপ্রথম ব্যবহার করেন। পারিভাষিক দিক থেকে বলা যায়, সমাজ ও সমাজের মানুষের সাথে জড়িত সব বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে দেখা যায়, শিহাব বিশ্ববিদ্যালয়ে যে বিষয়ে অধ্যয়ন করেন সেটি ল্যাটিন শব্দ Socius ও গ্রিক শব্দ Logos থেকে উৎপত্তি লাভ করেছে। বিষয়টি ১৮৩৯ সালে একজন ফরাসি দার্শনিক কর্তৃক বিজ্ঞান হিসেবে অভিহিত হয়। এ বিষয়গুলো এবং উপরে আলোচিত সমাজবিজ্ঞানের উৎপত্তির ইতিহাস লক্ষ করে নিশ্চিতভাবেই বলা যায়, উদ্দীপকের শিহাব সমাজবিজ্ঞান বিষয়ে অধ্যয়নরত।"
        },
        {
          "label": "ঘ",
          "question": "উক্ত বিষয়টি সমাজের সামগ্রিক পাঠ- বিশ্লেষণ করো",
          "explanation": "উদ্দীপকে উল্লিখিত বিষয়টি সামাজিক বিজ্ঞানের নবীনতম শাখা সমাজবিজ্ঞানকে নির্দেশ করে। এ কথা অনস্বীকার্য যে, বিষয়টি মানব সমাজের সামগ্রিক পাঠ। সমাজবিজ্ঞান শব্দটির ইংরেজি প্রতিশব্দ Sociology, যা ল্যাটিন শব্দ Socius (অর্থ-সমাজ) ও গ্রিক শব্দ Logos (অর্থ-বিজ্ঞান বা বিশেষ জ্ঞান) থেকে উৎপত্তি লাভ করেছে। তাই উৎপত্তিগত অর্থে বলা যায়, সমাজ সম্পর্কিত বিশেষ জ্ঞানই সমাজবিজ্ঞান। পারিভাষিক অর্থে বলা যায়, সমাজবিজ্ঞান হলো ঐ বিজ্ঞান যা সমাজের সাথে সম্পর্কিত সব বিষয় নিয়ে বিজ্ঞানভিত্তিক আলোচনা করে। সমাজবিজ্ঞানের আলোচনার পরিধি ব্যাপক। বস্তুত, মানব সমাজের এমন কোনো দিক নেই যা সমাজবিজ্ঞানে আলোচিত হয়নি। মানুষের ব্যক্তিগত জীবন থেকে শুরু করে সামাজিক, রাজনৈতিক, অর্থনৈতিক, সাংস্কৃতিক প্রভৃতি দিক নিয়ে সমাজবিজ্ঞান পুঙ্খানুপুঙ্খ অধ্যয়ন করে। সমাজবিজ্ঞানের আলোচনার ব্যাপকতার কারণে শাস্ত্রটিকে বিভিন্ন শাখায় বিভক্ত করে বিষয়বস্তু নির্ধারণ করে দেওয়া হয়েছে। যেমন- 'ঐতিহাসিক সমাজবিজ্ঞান' সমাজের অতীত ইতিহাস নিয়ে, 'পরিবার সমাজবিজ্ঞান' পরিবারের বিভিন্ন দিক নিয়ে, 'নগর সমাজবিজ্ঞান' নগরের স্বরূপ, 'গ্রামীণ সমাজবিজ্ঞান' স্বরূপ, 'ধর্মের সমাজবিজ্ঞান' ধর্মের বিভিন্ন দিক নিয়ে আলোচনা করে। এমনিভাবে সমাজবিজ্ঞানের আরো বহু শাখা রয়েছে যেগুলো সমাজের বিভিন্ন বিষয়কেন্দ্রিক আলোচনা করে। কার্যত সমাজবিজ্ঞানের আলোচনায় মানবসমাজের সাথে জড়িত সব বিষয়ই আলোচিত হয়। এ কারণেই সমাজবিজ্ঞানকে মানবসমাজের সামগ্রিক পাঠ বলা হয়। উপরের আলোচনা শেষে বলা যায়, সমাজবিজ্ঞান মানবসমাজের সামগ্রিক পাঠ, এ ব্যাপারে সন্দেহের অবকাশ নেই।"
        }
      ]
    }
  ]
}