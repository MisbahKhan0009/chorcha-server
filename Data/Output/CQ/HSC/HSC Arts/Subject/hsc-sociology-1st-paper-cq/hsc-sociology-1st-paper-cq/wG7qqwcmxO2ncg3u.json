{
  "title": "গাজীপুর ক্যান্টনমেন্ট কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "উনবিংশ শতকের মধ্যভাগে সামাজিক বিজ্ঞানের নবীন এক শাখার উদ্ভব হয়। জানের সেই নবীন শাখা সমাজের পূর্ণারণ চিত্র নিয়ে আলোচনা করে।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "Sociology' শব্দটি সর্বপ্রথম ফরাসি দার্শনিক অগাস্ট কোঁৎ রচিত-The Positive Philosophy' গ্রন্থে ব্যবহৃত হয়।"
        },
        {
          "label": "খ",
          "question": "",
          "explanation": "সমাজবিজ্ঞানের আলোচনার বিষয় হলো সমগ্র সমাজ, তাই সমাজবিজ্ঞানকে সমাজের পূর্ণাঙ্গ পাঠ হিসেবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানব সমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে নির্দেশিত জ্ঞানের শাখার অর্থাৎ সমাজবিজ্ঞানের বিকাশে শিল্পবিপ্লব গুরুত্বপূর্ণ ভূমিকা রেখেছে। শিল্পবিপ্লব আঠারো শতকে ইউরোপে শুরু হয়। এটি কৃষিভিত্তিক অর্থনীতি থেকে যন্ত্রনির্ভর উৎপাদন ব্যবস্থায় পরিবর্তন আনে। এর ফলে জনসংখ্যার একটি বড়ো অংশ গ্রাম থেকে শহরে স্থানান্তরিত হয় যা নগরায়নের প্রসার ঘটায়। ফলে সামাজিক সম্পর্ক পারিবারিক কাঠামো এবং জীবনধারায় ব‍্যাপক পরিবর্তন আসে। নতুন সামাজিক শ্রেণি যেমন-শ্রমিক ও শিল্পপতির উদ্ভব ঘটে। শিল্পবিপ্লবের মাধ্যমে বিজ্ঞানের বিকাশ ঘটে, যা সমাজবিজ্ঞানের গবেষণাকে আরও প্রাতিষ্ঠানিক ও তথ্যনির্ভর করে তোলে। অগাস্ট কোঁৎ, কার্ল মার্কস, ম্যাক্স ওয়েবারের মতো সমাজবিজ্ঞানীরা শিল্প সমাজের পরিবর্তন ব্যাখ্যা করে থাকেন। কার্ল মার্কস শ্রেণিসংগ্রাম ও পুজিবাদী শোষণের ধারণা উপস্থাপন করেন, যা শিল্পবিপ্লবের প্রত্যক্ষ প্রভাব। সামগ্রিকভাবে শিল্পবিপ্লবের মাধ্যমে সমাজবিজ্ঞান বিকাশের নতুন বাস্তবতা তৈরি হয়, যা সমাজ গবেষণার ক্ষেত্রকে সমৃদ্ধি করে এবং আধুনিক সমাজতাত্ত্বিক চিন্তার ভিত্তি স্থাপন করে। ১৮৩৯ সালে অগাস্ট কোঁতের উদ্যোগে এসব চিন্তা একটি স্বতন্ত্র বিজ্ঞানরূপে আত্মপ্রকাশ করে। উদ্দীপকে সামাজিক বিজ্ঞানের এমন এক শাখার কথা বলা হয়েছে, যা উনবিংশ শতকের মধ্যভাগে উদ্ভব হয়। পূর্বোক্ত আলোচনা অনুযায়ী যা স্পষ্টরূপে সমাজবিজ্ঞানকে নির্দেশ করে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে জ্ঞানের উত্ত শাখার অর্থাৎ সমাজবিজ্ঞানের গুরুত্ব অনেক গভীর এবং বহুমাত্রিক। সমাজবিজ্ঞান সমাজের গঠন, পরিবর্তন এবং মানবিক সম্পর্কের বিশ্লেষণ করে যা নীতিনির্ধারণ, অর্থনৈতিক উন্নয়ন, সাংস্কৃতিক পরিবর্তন এবং সামাজিক সমস্যা সমাধানে গুরুত্বপূর্ণ ভূমিকা পালন করে। বাংলাদেশ একটি ঘনবসতিপূর্ণ এবং বহুমাত্রিক সংস্কৃতির দেশ, যেখানে সমাজবিজ্ঞান সামাজিক সম্পর্ক ও কাঠামো বুঝতে সহায়তা করে। এটি দারিদ্র্য, বেকারত্ব, লিঙ্গ বৈষম্য, শিক্ষা ও শিক্ষা ব্যবস্থার চ্যালেঞ্জ ইত্যাদি সমস্যা বিশ্লেষণ করে কার্যকর সমাধান খুঁজতে সাহায্য করে। উল্লিখিত বিষয়াবলি ছাড়াও বাংলাদেশের রাজনৈতিক পরিবর্তন এবং গণতান্ত্রিক প্রক্রিয়াকে বোঝার জন্য সমাজবিজ্ঞান অপরিহার্য। অর্থনৈতিক উন্নয়নের ক্ষেত্রেও সমাজবিজ্ঞান গুরুত্বপূর্ণ। কারণ এটি শ্রমবাজার, অভিবাসন, নগরায়ন এবং সামাজিক শ্রেণীবিন্যাসের বিশ্লেষণ করে। পরিবার, ধর্ম, সংস্কৃতি এবং মূল্যবোধের পরিবর্তনও সমাজবিজ্ঞানের বিশ্লেষণের গুরুত্বপূর্ণ অংশ। উপরের আলোচনার ভিত্তিতে বলা যায়, বাংলাদেশের উন্নয়ন ও সামাজিক স্থিতিশীলতার জন্য সমাজবিজ্ঞান একটি অপরিহার্য বিষয়।"
        }
      ]
    },
    {
      "number": "2",
      "uddipok": "ছক-১ চাহিদা, যোগান, উৎপাদন হক-২ সমাজ, সামাজিক প্রতিষ্ঠান, সামাজিক সমস্যা",
      "tag": "GPCPSC 25",
      "sub_questions": [
        {
          "label": "ক",
          "question": "Logos শব্দের অর্থ কী?",
          "explanation": "Logos শব্দের অর্থ অধ্যয়ন বা বিজ্ঞান।"
        },
        {
          "label": "খ",
          "question": "",
          "explanation": "নির্দিষ্ট একটি অন্যলে একটি জনগোষ্ঠীর সুসংহত জীবনযাপনকে সম্প্রদায় হিসেবে আখ্যায়িত করা হয়। যখন কোনো ক্ষুদ্র বা বৃহৎ জনগোষ্ঠী তাদের জীবনের মৌল এবং সাধারণ স্বার্থগুলো একই সাথে ভোগ করে, একই আচার-আচরণ, প্রথা, প্রতিষ্ঠান ও জীবনযাত্রা প্রণালিতে অভ্যস্ত থাকে এবং একটি নিদিষ্ট ভৌগোলিক এলাকায় বসবাস করে তখন ঐ জনগোষ্ঠীকে সম্প্রদায় বলা হয়। সুতরাং বলা যায়, নির্দিষ্ট একটি অঞ্চলে জনগোষ্ঠীর সুসংহত জীবনযাপন সূত্রে সৃষ্টি হয় সম্প্রদায়। যেমন: জেলে সম্প্রদায়, তাঁতি সম্প্রদায় ইত্যাদি।"
        },
        {
          "label": "গ",
          "question": "",
          "explanation": "ছক-১ এবং ছক-২ এ জ্ঞানের যে দুটি শাখার ইঙ্গিত দেওয়া হয়েছে তা হচ্ছে যথাক্রমে অর্থনীতি ও সমাজবিজ্ঞান। অর্থনীতি হলো সামাজিক বিজ্ঞানের সেই শাখা, যা মানুষের অর্থনৈতিক কর্মকাণ্ড নিয়ে অধ্যয়ন করে। আর সমাজবিজ্ঞান সমাজজীবনের সাথে জড়িত সকল বিষয় নিয়ে অধ্যয়ন করে। উদ্দীপকের ছক-১ তে মানুষের অর্থনৈতিক কর্মকান্ডের অন্তর্ভুক্ত চাহিদা, যোগান, উৎপাদনের কথা বলা হয়েছে, যা অর্থনীতিকে নির্দেশ করে। আর ছক-২-এ সমাজজীবনের আওতাভুক্ত তথা সমাজ, সামাজিক প্রতিষ্ঠান, সামাজিক সমস্যার কথা বলা আছে, যা সমাজবিজ্ঞানকে ইঙ্গিত করে। সমাজবিজ্ঞান ও অর্থনীতি মধ্যে পারস্পরিক সম্পর্ক গভীর। ব্যক্তির সমাজজীবনকে যেমন অর্থনেতিক ব্যবস্থা প্রভাবিত করে থাকে, তেমনি সামাজিক পরিবেশ দ্বারাও অর্থনীতি অনেকখানি প্রভাবিত হয়ে থাকে। সমাজবিজ্ঞানের সাহায্য ছাড়া অর্থনীতি বেশিদূর অগ্রসর হতে পারে না। বস্তুত সামাজিক পারিপার্শ্বিকতাকে উপেক্ষা করে অর্থনীতির আলোচনা সম্ভব নয়। মানুষের অর্থনৈতিক আচার-আচরণ, চিন্তা-ভাবনা প্রভৃতি একান্তভাবে সামাজিক মূল্যবোধ ও সামাজিক কাঠামোর ওপর অনেকাংশে নির্ভরশীল। উপরের আলোচনার পরিসমাপ্তিতে বলা যায়, সমাজবিজ্ঞান ও অর্থনীতির মধ্যে কিছু বিষয়ে সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "সামাজিক উন্নয়নে জ্ঞানের উক্ত শাখা দুটির অর্থাৎ অর্থনীতি ও সমাজবিজ্ঞানের পারস্পরিক সম্পৃক্ততা অপরিহার্য- উক্তিটি যথার্থ। সমাজবিজ্ঞান ও অর্থনীতির মধ্যে পারস্পরিক সম্পর্ক অত্যন্ত ঘনিষ্ঠ এবং অঙ্গাঙ্গি। অর্থনীতি যেমন সামাজিক বিজ্ঞান, তেমনি ব্যবহারিক বিজ্ঞান হিসেবেও এর তাৎপর্য রয়েছে। বিখ্যাত অর্থনীতিবিদ আলফ্রেড মার্শাল দৈনন্দিন ক্রিয়াকলাপকে অর্থনীতির আলোচ্য বিষয় হিসেবে গ্রহণ করে একে সামাজিক বিজ্ঞানের মর্যাদায় প্রতিষ্ঠিত করেন। সমাজবিজ্ঞানীদের সমাজ সম্পর্কিত জ্ঞান অর্থনীতিবিদদের পরিকল্পনা প্রণয়নে এক বিশেষ অবদান রাখতে সক্ষম। সমাজবিজ্ঞানের সাহায্য ছাড়া অর্থনীতি বেশিদূর অগ্রসর হতে পারে না। বস্তুত সামাজিক পারিপার্শ্বিকতা উপেক্ষা করে অর্থনীতির আলোচনা সম্ভব নয়। মানুষের অর্থনৈতিক আচার-আচরণ, চিন্তা-ভাবনা প্রভৃতি একান্তভাবে সামাজিক মূল্যবোধ ও সামাজিক কাঠামোর ওপর অনেকাংশে নির্ভরশীল। সেজন্য অর্থনৈতিক সমস্যাদি যেমন খাদ্য সংকট, দারিদ্রদ্র্য, বেকারত্ব প্রভৃতি সমাধানের জন্য সামাজিক পারিপার্শ্বিকতা বিবেচনায় রাখতে হয়। এমনিভাবে মানুষের সমাজজীবনের সর্বক্ষেত্রে অর্থনৈতিক উপাদান ও শক্তিসমূহের প্রভাব লক্ষ করা যায়। মানবসমাজে এমন অনেক অর্থনৈতিক বিষয় আছে যেগুলো সামাজিক দিক থেকেও বিশেষ গুরুত্বপূর্ণ। যেমন ভূমি, রাজস্ব, ভূমি নীতি, করনীতি প্রভৃতি বিষয়সমূহের তাৎপর্য অর্থনীতি ও সমাজবিজ্ঞান উভয়েরই আলোচ্য বিষয়। উপরের আলোচনার ভিত্তিতে বলা যায়, সুষ্ঠু সামাজিক উন্নয়ন নিশিতে সমাজবিজ্ঞান ও অর্থনীতির মাঝে পারস্পরিক সম্পৃক্ততা অপরিহার্য।"
        }
      ]
    },
    {
      "number": "3",
      "uddipok": "",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "প্রাথমিক দলের প্রধান বৈশিষ্ট্য হচ্ছে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান।"
        },
        {
          "label": "খ",
          "question": "",
          "explanation": "উপসংস্কৃতি বলতে কোনো বৃহত্তর সংস্কৃতির ভেতরে বিদ্যমান একটি স্বতন্ত্র সংস্কৃতি বা উপগোষ্ঠীকে বোঝায়, যার নিজস্ব বিশ্বাস, আচরণ, রাজনীতি ও জীবনধারা থাকে। যেমন- বাংলাদেশের চাকমা বা মারমা সম্প্রদায়।"
        },
        {
          "label": "গ",
          "question": "",
          "explanation": "উদ্দীপকের 'ক' চিহ্নিত স্থানে সামাজিক নিয়ন্ত্রণ নামক প্রত্যয়টি যথাযথ। সামাজিক নিয়ন্ত্রণ বলতে সমাজ কর্তৃক গৃহীত এমন সব পন্থা, ব্যবস্থা বা প্রক্রিয়াকে বোঝায় যার সাহায্যে ব্যক্তির কাজকর্ম, চালচলন, কথন, ব্যবহার ইত্যাদি সমাজ কর্তৃক কাঙ্খিত ধারায় পরিচালিত করা যায়। এর মূল উদ্দেশ্য হলো 'দুষ্টের দমন ও শিষ্টের পালন'। অর্থাৎ দুষ্ট, ইতর, অধম ব্যক্তিকে শাসন করা এবং উত্তম ও ভালো চরিত্রের অধিকারীকে পুরষ্কৃত করা। এর মাধ্যমে সমাজের সকল প্রকার অনিয়ম দূরীভূত হয়ে শান্তি ফিরে আসে। সামাজিক নিয়ন্ত্রণের বাহন হিসেবে কাজ করে পরিবার, ধর্ম, আইন, লোকরীতি, বিবাহ, আচার অনুষ্ঠান ইত্যাদি। উদ্দীপকের 'ক' চিহ্নিত স্থানে লোকরীতি, পরিবার, ধর্ম এবং আইনের কথা বলা আছে যা সামাজিক নিয়ন্ত্রণ নামক প্রত্যয়টিকে নির্দেশ করে।"
        },
        {
          "label": "ঘ",
          "question": "",
          "explanation": "সামাজিক শৃঙ্খলা রক্ষায় উক্ত প্রত্যয়টি অর্থাৎ সামাজিক নিয়ন্ত্রণ প্রত্যয়টির গুরুত্ব অনেক। সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতির মাধ্যমে আচরণ করতে বাধ্য করে। সামাজিক নিয়ন্ত্রণের একটি গুরুত্বপূর্ণ বাহন হলো ধর্ম। তবে ধর্ম ছাড়াও সামাজিক নিয়ন্ত্রণের আরও বাহন রয়েছে। যেমন- সমাজের প্রাথমিক প্রতিষ্ঠান হিসেবে সামাজিক নিয়ন্ত্রণের ক্ষেত্রে পরিবার সবচেয়ে গুরুত্বপূর্ণ ভূমিকা পালন করে। পরিবারের আদর্শ, মূল্যবোধ, নৈতিকতা, জীবনযাপন পদ্ধতি, রীতি-নীতি প্রভৃতি শিশুর মনে স্থায়ী ছাপ ফেলে এবং পরবর্তী সময়ে তার জীবনকে প্রভাবিত করে। কোনো সদস্য বিপথে চলে গেলে পরিবারই তাকে দ্রুত সঠিক পথে নিয়ে আসতে পারে। আবার লোকাচার ও লোকরীতি মানুষের জীবনপ্রণালিকে প্রভাবিত করার মাধ্যমে আচার-আচরণ নিয়ন্ত্রণ করে। ফলে ব্যক্তি সমাজের কাঙ্ক্ষিত আচরণে অভ্যস্ত হয়। আবার সমাজজীবনের প্রাথমিক পর্যায়ে বিধিবদ্ধ আইন-কানুন চালু না। থাকলেও পরবর্তীকালে সুষ্ঠু সমাজজীবনের স্বার্থে আইন ব্যবস্থার প্রচলন হয়। আইন প্রণয়ন ও কার্যকরী করার ক্ষেত্রে সরকারের আইন, বিচার ও শাসন বিভাগ রয়েছে যার মাধ্যমে দেশ সুষ্ঠুভাবে পরিচালনার স্বার্থে আইন অমান্যকারীর শাস্তির বিধান করে যা সামাজিক নিয়ন্ত্রণ সহায়ক। উপরের আলোচনার ভিত্তিতে বলা যায়, সামাজিক নিয়ন্ত্রণ প্রত্যয়টি সামাজিক শৃঙ্খলা রক্ষায় কার্যকরী ভূমিকা পালন করে।"
        }
      ]
    },
    {
      "number": "4",
      "uddipok": "নাজমুল সাহেবের আর্থিক অবস্থা আগে ভালো ছিল না। তার সামাজিক মর্যাদাও ছিল নিম্নমানের। কিন্তু বর্তমানে তার চার সন্তান উচ্চপদস্থ কর্মকর্তা। এখন তার আর্থিক ও সামাজিক অবস্থান আগের থেকে অনেক উন্নত।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "লোকরীতি হচ্ছে সমাজের আদর্শ বা মানসম্পন্ন আচরণ, যা সমাজের সদস্যদের জন্য অবশ্য পালনীয়।"
        },
        {
          "label": "খ",
          "question": "",
          "explanation": "সংস্কৃতির যে উপাদান পরিমাপযোগ্য নয় অর্থাৎ কেবল উপলব্ধি বা অনুধাবন করা যায় তাকে অবস্তুগত সংস্কৃতি বলে। মানুষ জীবনধারণ ও তার উদ্দেশ্য সাধন করতে গিয়ে যেসব বিমূর্ত উপাদান সৃষ্টি করেছে তার সমষ্টি হলো অবস্তুগত সংস্কৃতি। অবস্তুগত সংস্কৃতির উদাহরণ হলো- মানুষের ভাষা, সাহিত্য, সংগীত, ধর্ম, ধ্যান-ধারণা, রীতিনীতি, মূল্যবোধ, আবেগ, উচ্ছ্বাস ইত্যাদি। অবস্তুগত সংস্কৃতিকে বস্তুগত সংস্কৃতির মতো পরিমাপ করা যায় না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ফরিদ মিয়ার সামাজিক অবস্থানের পরিবর্তন ঊর্ধ্বমুখী উল্লম্ব গতিশীলতাকে নির্দেশ করে। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদায় হ্রাস-বৃদ্ধি ঘটে, তবে তাকে উল্লম্ব গতিশীলতা বলে। উল্লম্ব গতিশীলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক স্তরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে। উল্লম্ব গতিশীলতা আবার দুই ভাগে বিভক্ত। যথা- ঊর্ধ্বমুখী উল্লম্ব গতিশীলতা ও অধোমুখী উল্লম্ব গতিশীলতা। সামাজিক গতিশীলতার ফলে যদি ব্যক্তির সামাজিক মর্যাদার উন্নতি ঘটে, তবে তাকে ঊর্ধ্বমুখী উল্লম্ব গতিশীলতা বলে। আর সামাজিক গতিশীলতার ফলে যদি সামাজিক মর্যাদার অবনতি ঘটে, তখন তাকে অধোমুখী উল্লম্ব গতিশীলতা বলে। উদ্দীপকে আমরা দেখতে পাই, ফরিদ মিয়ার আর্থিক অবস্থা পূর্বে ভালো ছিল না। তিনি জমি বিক্রি করে তার দুই ছেলেকে সৌদি আরবে পাঠালেন। এখন তিনি প্রচুর সম্পদের মালিক। সমাজে তার মর্যাদা বৃদ্ধি পেয়েছে। অর্থাৎ ফরিদ মিয়ার ক্ষেত্রে উর্ধ্বমুখী উল্লম্ব গতিশীলতা ঘটেছে। সুতরাং আমরা বলতে পারি, ফরিদ মিয়ার সামাজিক অবস্থানের পরিবর্তন ঊর্ধ্বমুখী উল্লম্ব গতিশীলতা ক নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপক দ্বারা নির্দেশিত সামা,জক প্রত্যয় হচ্ছে উর্ধ্বমুখী উল্লম্ব গতিশীলতা। ঊর্ধ্বমুখী উল্লম্ব গতিশীলতার ক্ষেত্রে শিক্ষা গুরুত্বপূর্ণ ভূমিকা পালন করে। ঊর্ধ্বমুখী উল্লম্ব গতিশীলতা দ্বারা ব্যক্তির সামাজিক মর্যাদা বৃদ্ধি পায়। ব্যক্তির সামাজিক জীবনে পরিবর্তন আসে। এর ফলে তার আর্থিক অবস্থাও ভালো হয়। আর এসকল গতিশীলতার পেছনে কার্যকরী ভমিকা পালন করে শিক্ষা। কারণ, শিক্ষা গ্রহণের মাধ্যমে সমাজে ব্যক্তির মর্যাদা বৃদ্ধি পায়। শিক্ষা গ্রহণ শেষে ব্যক্তি সম্মানজনক পেশায় নিয়োজিত হয়। ফলে তার সামাজিক মর্যাদা বৃদ্ধি পায়। সম্মানজনক পেশায় কর্মরত থাকার কারণে ব্যক্তির আর্থিক উন্নতিও সাধিত হয়। এই অর্থ-সম্পত্তিও সমাজে ব্যক্তির মর্যাদা বৃদ্ধি করে। শিক্ষার কারণে মানুষ সমাজে সম্মান লাভ করে। সমাজের সাধারণ ব্যক্তিরা সঠিক পরামর্শের জন্য শিক্ষিত ব্যক্তির কাছে যায়, যা শিক্ষিত ব্যক্তির সামাজিক মর্যাদা বৃদ্ধি করে। শিক্ষিত ব্যক্তি নিজের জীবন সম্পর্কে সচেতন থাকার পাশাপাশি সমাজের উন্নয়নে কাজ করেন। এ বিষয়টিও সমাজে তার মর্যাদা বৃদ্ধি করে। আমরা অনেক সময় দেখি, দরিদ্র বাবার সন্তান উচ্চশিক্ষায় শিক্ষিত হয়ে নিজের সামাজিক মর্যাদায় পরিবর্তন ঘটানোর পাশাপাশি বাবার মর্যাদারও পরিবর্তন ঘটায়। অর্থাৎ শিক্ষা মানুষের সামাজিক মর্যাদার আমূল পরিবর্তন ঘটায়। উপরের আলোচনার পরিপ্রেক্ষিতে আমরা বলতে পারি, উর্ধ্বমুখী উল্লম্ব সামাজিক গতিশীলতার ক্ষেত্রে শিক্ষা কার্যকরী ভূমিকা পালন করে।"
        }
      ]
    },
    {
      "number": "5",
      "uddipok": "",
      "tag": "GPCPSC 25",
      "sub_questions": [
        {
          "label": "ক",
          "question": "'Ancient Society' গ্রন্থের লেখক কে?",
          "explanation": "'Ancient Society' গ্রন্থের লেখক সামাজিক নৃবিজ্ঞানের জনক আমেরিকান নৃবিজ্ঞানী লুইস হেনরি মর্গান।"
        },
        {
          "label": "খ",
          "question": "লেভিরেট বিবাহ কী?",
          "explanation": "মৃত স্বামীর যেকোনো ভাইকে বিবাহ করা হচ্ছে লেভিরেট বিবাহ। লেভিরেট বিবাহ রীতিতে কোনো ব্যক্তি মারা গেলে তার বিধবা স্ত্রী মৃত স্বামীর যেকোনো ভাইকে বিবাহ করে। প্রথাটি অধিকাংশ ক্ষেত্রে পালন করা হয় যদি ওই বিধবার কোনো সন্তান থাকে। এ ধরনের বিবাহ প্রথার অপর নাম ভ্রাতৃবিধবা বিবাহ।"
        },
        {
          "label": "গ",
          "question": "উদ্দীপকের 'A' চিহ্নিত স্থান কোন সামাজিক প্রতিষ্ঠানের কার্যাবলিকে নির্দেশ করে? ব্যাখ্যা করো।",
          "explanation": "উদ্দীপকের 'A' চিহ্নিত স্থান পরিবার নামক সামাজিক প্রতিষ্ঠানের কার্যাবলিকে নির্দেশ করে। সমাজের অন্যতম প্রাচীন প্রতিষ্ঠান হলো পরিবার। এটি বিভিন্ন সামাজিক প্রয়োজন বা চাহিদা মেটাতে নানা প্রকার কাজ সম্পন্ন করে। বহুমুখী কার্যাবলি সম্পাদনের মাধ্যমেই পরিবার তার অস্তিত্ব টিকিয়ে রেখেছে। এক সময় পরিবারের মূল কাজ ছিল নারী ও পুরুষের বিবাহ বন্ধন এবং সন্তান-সন্ততির জন্মদান। কিন্তু ক্রমে এর কার্যাবলি বৃদ্ধি পেয়েছে। জৈবিক কাজ ছাড়াও পরিবার এখন অর্থনৈতিক, মনস্তাত্ত্বিক, ধর্মীয়, শিক্ষামূলক, সামাজিক নিয়ন্ত্রণ প্রভৃতি কাজ করে। প্রশ্নে উল্লেখিত ছকে সন্তান প্রজনন ও লালন-পালন, সামাজিকীকরণ, প্রাথমিক শিক্ষাকেন্দ্র, নিরাপত্তা ও রক্ষণাবেক্ষণ, মনস্তাত্ত্বিক ও ধর্মীয় জ্ঞানলাভের কথা বলা হয়েছে, যা মূলত পরিবারের কার্যাবলিকে নির্দেশ করে। তাই বলা যায়, প্রশ্নে উল্লেখিত ছকের কার্যাবলি পরিবারের কার্যাবলির সাথে সাদৃশ্যপূর্ণ।"
        },
        {
          "label": "ঘ",
          "question": "মানব সমাজে উক্ত প্রতিষ্ঠানটি বহুমাত্রিক কার্যাবলি সম্পাদন করে থাকে- উক্তিটির সপক্ষে যুক্তি দাও।",
          "explanation": "মানব সমাজে উক্ত প্রতিষ্ঠান অর্থাৎ পরিবার বহুমাত্রিক কার্যাবলি সম্পাদন করে- আমি এ উক্তিটির সাথে একমত পোষণ করি। পরিবার সমাজের অন্যতম প্রাচীন প্রতিষ্ঠান। এই প্রতিষ্ঠান তার বহুমুখী কার্যাবলি সম্পাদনের মাধ্যমে তার অস্তিত্ব টিকিয়ে রেখেছে। এক সময় পরিবারের কার্যাবলি সন্তান জন্মদান ও লালন-পালনের মধ্যে সীমাবদ্ধ থাকলেও বর্তমানে এর পরিধি ব্যাপকভাবে বৃদ্ধি পেয়েছে। পরিবার এখনও সদস্যদের জৈবিক কাজ সম্পাদন করছে। এর ফলে নর-নারীর যৌন আকাঙ্ক্ষা পরিবারের মাধ্যমে সমাজস্বীকৃত পন্থায় পূরণ হচ্ছে। পরিবার এর পাশাপাশি অর্থনৈতিক কাজও সম্পাদন করছে। পরিবারের নারী-পুরুষ এখন ভিন্ন ভিন্ন উপার্জনধর্মী অর্থনৈতিক কাজে লিপ্ত হচ্ছে। এভাবে তারা অর্থনৈতিকভাবে সচ্ছলতা অর্জন করছে। পরিবার থেকে শিশু ধর্মীয় শিক্ষা লাভ করে। এ শিক্ষার ফলে শিশু নিজেকে নৈতিক গুণসম্পন্ন মানুষ হিসেবে তৈরি করতে সক্ষম হচ্ছে। কারণ বিভিন্ন ধর্মীয় বাণী, ধর্মীয় আচার শিশুমনে নৈতিক শিক্ষার জন্ম দেয়। যে শিক্ষাবলে সে নিজেকে সমাজের উপযুক্ত মানুষ হিসেবে গড়ে তোলে। এছাড়া পরিবার শিক্ষামূলক কাজও করে। একটি শিশুকে সমাজের উপযোগী করে গড়ে তোলার জন্য প্রয়োজনীয় প্রাথমিক শিক্ষা পরিবারই দেয়। মানসিক যাতনা নিবারণেও পরিবারের ভূমিকা অপরিসীম। অনেক সমাজবিজ্ঞানী মনে করেন, অন্য কোনো কারণে না হোক, মনস্তাত্ত্বিক কারণে হলেও মানব সমাজে পরিবার টিকে থাকবে। এছাড়াও পরিবার রাজনৈতিক, চিত্তবিনোদনমূলক, রক্ষণাবেক্ষণসহ বহুবিধ কার্যাবলি সম্পাদন করে। উপরের আলোচনার ওপর ভিত্তি করে বলা যায়, মানব সমাজের আদিম প্রতিষ্ঠান তথা পরিবার বহুমাত্রিক কার্যাবলি সম্পাদন করে।"
        }
      ]
    },
    {
      "number": "6",
      "uddipok": "",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "সমাজজীবনে প্রভাব বিস্তারকারী প্রধান মৌলিক উপাদান চারটি।"
        },
        {
          "label": "খ",
          "question": "",
          "explanation": "বংশগতি বা জৈবিক প্রভাব বলতে এমন কিছু জৈবিক ও মানসিক গুণকে বোঝায়, যা মানুষ পূর্ববর্তী বংশ বা পিতা-মাতা থেকে জন্মসূত্রে লাভ করে। মানুষ যেসব দৈহিক ও মানসিক বৈশিষ্ট্য পিতামাতা থেকে জন্মসূত্রে লাভকরে সেগুলো হলো লিঙ্গ, চোখ, চুলের রং, গায়ের রং, চুলের ধরন,, হাত-পায়ের গড়ন, দেহের উচ্চতা, রক্তের শ্রেণি, মেধা, পারদর্শিতা ইত্যাদি। প্রাকৃতিক নিয়মে পূর্ববর্তী বংশধরদের এসব বৈশিষ্ট্য পরবর্তী বংশধরদের মধ্যে স্থানান্তরিত হয়ে থাকে। আর এই স্থানান্তরিত জটিল বৈশিষ্ট্যাবলি 'বংশগতি' নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত স্থানে সমাজজীবনে প্রভাব বিস্তারকারী ভৌগোলিক উপাদানকে নির্দেশ করা হয়েছে। ভৌগোলিক উপাদান বলতে ওইসব মহাজাগতিক অবস্থা ও প্রপঞ্চকে বোঝায়, যা মানবসৃষ্ট নয় এবং নিজস্ব ধারায় পরিবর্তনশীল ও নিয়ন্ত্রিত। যেমন- আবহাওয়া, জলবায়ু, মৃত্তিকা, জলের অবস্থান ও গতিপথ, বনভূমি, সমুদ্র স্রোত প্রভৃতি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশ মানবজীবন বিকাশের অন্যতম অপরিহার্য শর্ত। সমাজজীবনের যেসব দিকের ওপর ভৌগোলিক পরিবেশ প্রভাব ফেলে তার মধ্যে উল্লেখযোগ্য হলো- আবাস ও ঘরবাড়ি, রাস্তাঘাটের বৈশিষ্ট্য, পোশাক-পরিচ্ছদ, মানব প্রকৃতি, ব্যক্তি ও সামাজিক জীবন, রাজনৈতিক সংগঠন ইত্যাদি। উদ্দীপকে আলোচিত বাংলাদেশের সমাজব্যবস্থায়ও উক্ত উপাদানের প্রভাব লক্ষ করা যায়। উদ্দীপকের 'ক' চিহ্নিত স্থানের সাথে সংশ্লিষ্ট বিষয়গুলো হলো আবহাওয়া, প্রাকৃতিক দুর্যোগ, নদী, পাহাড় যা সমাজ জীবনে প্রভাব বিস্তারকারী ভৌগোলিক উপাদানকে নির্দেশ করছে।"
        },
        {
          "label": "ঘ",
          "question": "",
          "explanation": "সমাজ জীবনে প্রভাব বিস্তারকারী উপাদানের মধ্যে উত্ত উপাদান অর্থাৎ ভৌগোলিক উপাদান সর্বপেক্ষা কার্যকরী। সমাজজীবনের বিভিন্ন ক্ষেত্রে ভৌগোলিক পরিবেশের প্রভাব সবচেয়ে বেশি পরিলক্ষিত হয়। সভ্যতার উত্থান ও জনসংখ্যার ঘনত্ব নির্দিষ্ট অঞ্চলের জলবায়ু ও আবহাওয়ার ওপর নির্ভর করে। আবার নাতিশীতোষ্ণ অঞ্চলের জলবায়ু ফসল উৎপাদনে সহায়ক হওয়ায় এখানে জনসংখ্যার ঘনবসতি পরিলক্ষিত হয়। ভৌগোলিক উপাদানের প্রভাবেই শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক বৈশিষ্ট্যের দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। একটি দেশের অর্থনীতি ও উৎপাদন ব্যবস্থা নির্ভর করে ওই অঞ্চলের তাপমাত্রা, বৃষ্টিপাত, মাটি, আলোর প্রাপ্যতা প্রভৃতির ওপর। ভৌগোলিক পরিবেশের এসব উপাদানের ভিন্নতার ফলে নানা ধরনের উৎপাদন ব্যবস্থা গড়ে ওঠে। উদাহরণস্বরূপ বলা যায়, বাংলাদেশে নদ-নদীর সংখ্যা এবং প্লাবন সমভূমির পরিমাণ বেশি হওয়ায় নদীভিত্তিক এবং কৃষিজ উৎপাদনের প্রাধান্য দেখা যায়। মানুষের পোশাক-পরিচ্ছদের ধরনও ভৌগোলিক পরিবেশের দ্বারা প্রভাবিত। যেমন- শীতপ্রধান অঞ্চলে মোটা বা গরম রেশমি কাপড় এবং গ্রীষ্মপ্রধান দেশে হালকা সুতি কাপড় পরার প্রচলন দেখা যায়। উপরের আলোচনার পরিসমাপ্তিতে বলা যায়, একটি নির্দিষ্ট অঞ্চলের জীবনযাপন পদ্ধতি, জনসংখ্যার ঘনত্ব, পোশাক-পরিচ্ছদ, ঘরবাড়ির ধরন, অর্থনীতি, রাজনীতিসহ সামগ্রিক সমাজজীবনে ভৌগোলিক উপাদানের প্রভাব অনস্বীকার্য।"
        }
      ]
    },
    {
      "number": "7",
      "uddipok": "একটি মানব শিশু শুধুমাত্র কিছু জৈবিক চাহিদা নিয়ে জন্মগ্রহণ করে। একটি বিশেষ প্রক্রিয়ার মাধ্যমে সেই শিশুটি সামাজিক মানুষ হয়ে ওঠে।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "জাতি হচ্ছে একই বংশ, গোত্র বা পরিবারের আত্মীয়-স্বজন।"
        },
        {
          "label": "খ",
          "question": "",
          "explanation": "বিশিষ্ট আমেরিকান সমাজবিজ্ঞানী উইলিয়াম এফ অগবার্ন তার 'Social Change' গ্রন্থে সংস্কৃতির পশ্চাৎপদতা সম্পর্কিত যে তত্ত্ব প্রদান করেন তাই মূলত 'সাংস্কৃতিক ব্যবধান' হিসেবে পরিচিত। সাংস্কৃতিক ব্যবধান বলতে সাধারণত সংস্কৃতির দুটি অংশের মধ্যে বিদ্যমান পার্থক্যকে বোঝায়। অর্থাৎ, বিজ্ঞান ও প্রযুক্তির ব্যাপক অগ্রগতির ফলে বস্তুগত সংস্কৃতি (Material Culture) দ্রুতগতিতে পরিবর্তিত হচ্ছে, যার সাথে অবস্তুগত সংস্কৃতি (Non-material Culture) খাপ খাইয়ে বা তাল মিলিয়ে চলতে পারছে না। ফলে সৃষ্টি হচ্ছে সাংস্কৃতিক পশ্চাৎপদতা বা পিছিয়ে পড়া। সংক্ষেপে এটাই হলো সাংস্কৃতিক ব্যবধান।"
        },
        {
          "label": "গ",
          "question": "",
          "explanation": "উদ্দীপকে নির্দেশিত প্রক্রিয়া অর্থাৎ সামাজিকীকরণ প্রক্রিয়া বাস্তবায়নে পরিবার গুরুত্বপূর্ণ ভূমিকা পালন করে। শিশুর সামাজিকীকরণে পরিবার প্রধান ভূমিকা পালন করে। পরিবারকে জ্ঞানার্জনের প্রাথমিক সূতিকাগার বলা হয়। শিশু তার পরিবার থেকে যে আদর্শ, রীতিনীতি, মূল্যবোধ, আচার-আচরণ শিক্ষা লাভ করে থাকে সে হিসেবেই তার ভবিষ্যৎ জীবন গড়ে উঠে। যে শিশু দুর্বল এবং ক্ষয়িষ্ণু পারিবারিক কাঠামোতে বেড়ে উঠে, সে দুর্বল চিত্তের অধিকারী এবং অপরাধপ্রবণ হয়। পিতা-মাতার মধ্যে ভালো সম্পর্ক থাকলে পরিবারে শান্তি বিরাজ করে। আর এ ধরনের সম্পর্ক ও পরিবেশ শিশুর ব্যক্তিত্ব বিকাশের জন্য অত্যন্ত গুরুত্বপূর্ণ। পিতা-মাতা যদি তাদের সন্তানের সাথে ভালো আচরণ করেন তবে তারা আত্মপ্রত্যয়ী হয় আর খারাপ আচরণ করলে তারা নিঃসঙ্গ বোধ করে। পরিবারের ভাই-বোনদের মধ্যে সম্পর্ক ভালো থাকলে পরস্পর পরস্পরকে শ্রবা করে ও ভালোবাসে এবং সমাজে আদর্শ সদস্য হিসেবে গড়ে ওঠে। উদ্দীপকে উল্লিখিত একটি মানব শিশু শুধুমাত্র জৈবিক চাহিদা নিয়ে জন্মগ্রহণ করে। একটি বিশেষ প্রক্রিয়ার মাধ্যমে সেই শিশুটি সামাজিক মানুষ হয়ে ওঠে। উপরের আলোচনার ভিত্তিতে বলা যায়, উক্ত প্রক্রিয়া অর্থাৎ সামাজিকীকরণ প্রক্রিয়া বাস্তবায়নে পরিবারের ভূমিকা অপরিহার্য।"
        },
        {
          "label": "ঘ",
          "question": "",
          "explanation": "প্রক্রিয়াটি অর্থাৎ সামাজিকীকরণ একটি জীবনব্যাপী প্রক্রিয়া। যে প্রক্রিয়ার মাধ্যমে মানব শিশু ক্রমশ সামাজিক মানুষে পরিণত হয়, তাকে সামাজিকীকরণ প্রক্রিয়া বলে। সামাজিকীকরণ একটি জীবনব্যাপী প্রক্রিয়া। শিশুর জন্মের পর হতে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাওয়ানোর প্রক্রিয়াই হলো সামাজিকীকরণ। সামাজিকীকরণ ব্যক্তিকে তার সামাজিক জগতে অনুপ্রবেশ করায়, তাকে সমাজের নানা ধরনের কাজকর্মে অংশগ্রহণকারী সভ্য হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করায়। মানুষের ব্যক্তি ও সমাজজীবন উভয় ক্ষেত্রেই সামাজিকীকরণ অত্যন্ত গুরুত্বপূর্ণ বিষয়। বিশেষ করে শৈশবে সামাজিকীকরণের বিষয়টি বিশেষ তাৎপর্যের দাবি রাখে। ব্যক্তির সামাজিকীকরণ প্রক্রিয়ায় কোনো একক মাধ্যম সার্বিক ভূমিকা পালন করে না, বরং জন্ম থেকে মৃত্যু পর্যন্ত বিভিন্ন ধাপে নানা মাধ্যম সামাজিকীকরণে ভূমিকা রাখে। যেমন- শিশুর সামাজিকীকরণে প্রাথমিক বাহন হিসেবে কাজ করে পরিবার। পরিবারের সংকীর্ণ গণ্ডি হলো শিশুর প্রথম সামাজিক পরিবেশ। বড় হওয়ার সাথে সাথে তার সামাজিক গণ্ডিও বড় হয়। তখন খেলার সাথি, সহপাঠী, শিক্ষক, বন্ধু-বান্ধব ও বাইরের আরো অনেকের সাথে তার পরিচয় ঘটে। শিশুর শারীরিক ও মানসিক বিকাশে এসব প্রতিষ্ঠানের গুরুত্বপূর্ণ অবদান রয়েছে। আবার শিক্ষাজীবন শেষে পেশাগত সংস্থা ব্যক্তির সামাজিকীকরণে ভূমিকা রাখে। যেমনটি উদ্দীপকেও দেখা যায়। এছাড়া বই ও পত্র-পত্রিকা, গণমাধ্যম, রাষ্ট্র, জ্ঞাতিসম্পর্ক প্রভৃতি ব্যক্তিকে সামাজিক মানুষ হিসেবে গড়ে উঠতে ভূমিকা রাখে। এভাবে জন্ম থেকে মৃত্যু পর্যন্ত ব্যক্তির সামাজিকীকরণ প্রক্রিয়া চলতে থাকে। পরিশেষে বলা যায়, ব্যক্তির জন্ম থেকে মৃত্যু পর্যন্ত সামাজিকীকরণ প্রক্রিয়া অব্যাহত থাকে। তাই এটি একটি জীবনব্যাপী প্রক্রিয়া।"
        }
      ]
    },
    {
      "number": "8",
      "uddipok": "সুমনা একটি ধনী পরিবারের গৃহপরিচারিকার কাজ করে। সেখান সে নানা বৈষম্য ও নির্যাতনের শিকার হয়।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "কার্ল মার্কসের জন্মসাল ১৮১৮ খ্রিস্টাব্দ।"
        },
        {
          "label": "খ",
          "question": "",
          "explanation": "সমাজের সদস্যবৃন্দ স্বেচ্ছায় একত্রিত হয়ে সমষ্টিগত উদ্দেশ্য সাধনের জন্য সম্মিলিত প্রয়াস চালালে তাকে সংঘ বলে। সংঘ প্রসঙ্গে ম্যাকাইভার ও পেজ, মরিস জিন্সবার্গ, জিসবার্ট প্রমুখ সমাজবিজ্ঞানী প্রামাণ্য সংজ্ঞা প্রদান করেছেন। এসব সংজ্ঞা বিশ্লেষণ করলে বলা যায় যে, সংঘ হচ্ছে গুপ্ত বা বৃহৎ এমন একটি মানব সংগঠন, যা সুনিদিষ্ট এবং অভিন্ন লক্ষ্য বা সুবিধা অর্জনের জন্য একত্রিত হয়। আবার লক্ষ্য অর্জনের পর তারা সংগঠিত থাকতেও পারে কিংবা নাও থাকতে পারে।"
        },
        {
          "label": "গ",
          "question": "",
          "explanation": "উদ্দীপকে সামাজিক স্তরবিন্যাসের সামাজিক অসমতার দিকটি প্রকাশ পেয়েছে। সামাজিক অসমতা বলতে দুই বা ততোধিক গোষ্ঠীর মধ্যে মর্যাদা, ক্ষমতা, সুযোগ-সুবিধা, বিধিনিষেধ বা অন্যান্য সম্পদ বণ্টনের ক্ষেত্রে পার্থক্যকে বোঝায়। সামাজিক অসমতাকে জৈবিক ও সামাজিক উপাদানের ভিত্তিতে বিভিন্ন ভাগে ভাগ করা হয়। শ্রেণিভেদে অসমতা এর অন্যতম। এ অসমত অনুযায়ী সমাজের উচ্চশ্রেণি অন্যান্যদের চেয়ে বেশি মর্যাদা ও সুযোগ-সুবিধার অধিকারী। কার্ল মার্কসের মতে, সমাজে পুঁজিপতি ও সর্বহারা এ দুটি শ্রেণি বিদ্যমান। যেখানে পুঁজিপতি শ্রেণি সর্বহারা শ্রেণিকে সর্বদা শোষণ। করে। এভাবেই শ্রেণিভেদে সামাজিক অসমতার সৃষ্টি হয়। উদ্দীপকে দেখা যায়, সুমনা একটি ধনী পরিবারে গৃহপরিচারিকার কাজ করে। সেখানে সে নানা বৈষম্য ও নির্যাতনের শিকার হয়। যা উপরে আলোচিত শ্রেণিভিত্তিক সামাজিক অসমতার ফল। কারণ শ্রেণিগত দিক থেকে সুমনা যে ধনী পরিবারে গৃহপরিচারিকার কাজ করে তাদের অবস্থান ভিন্ন। সুতরাং বলা যায় উদ্দীপকটি সামাজিক স্তরবিন্যাসের আওতাভূত্ব সামাজিক অসমতার বিষয়টিকেই নির্দেশ করছে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে উল্লিখিত অসমতা সামাজিক উন্নয়নের অন্তরায়-এ বক্তব্যের সাথে আমি একমত। সামাজিক উন্নয়ন বলতে মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তি স্বাধীনতা ও মুক্তির সম্প্রসারণকে বোঝায়। এ প্রত্যয়ের সাথে মূল্যবোধের বিষয়টিও জড়িত থাকে। আর উল্লেখিত বিষয়সমূহের সম্প্রসারণ কোনো কিছুর দ্বারা বাধাগ্রস্ত হলে তা সামাজিক উন্নতির অন্তরায় হিসেবে বিবেচিত হয়। যেমন সামাজিক অসমতার মাধ্যমে ব্যক্তি স্বাধীনতা বা মুক্তির সম্প্রসারণ যদি ক্ষুণ্ণ হয় তবে তা সামাজিক উন্নতির অন্তরায় হতে পারে। সামাজিক অসমতা সমাজ জীবনের একটি অবশ্যম্ভাবী বিষয়। বিষয়টি সমাজ থেকে পুরোপুরি দূর করা সম্ভব নয়। তবে এর মাত্রা বেশি হলে তা সামাজিক উন্নতির পথে প্রবল অন্তরায় হিসেবে কাজ করে। যেমনটি উদ্দীপকে সুমনার ক্ষেত্রে দেখা যায়। ধনী পরিবারটির অমানবিক আচরণের ফলে সুমনার জীবনমান ও মৌলিক অধিকার ক্ষুণ্ণ হচ্ছে। ফলে সমাজের সদস্য হিসেবে সুমনার যতটুকু অবদান রাখার কথা সে তা রাখতে পারছে না। অসমতামূলক আচরণের ফলে সুমনার আর্থ-সামাজিক উন্নতিও হচ্ছে না। কোনো সমাজে সুমনার মতো অনেক মানুষ যদি অসমতার শিকার হয় তাহলে স্বাভাবিকভাবেই সে সমাজের সামাজিক উন্নতি মারাত্মকভাবে ব্যাহত হয়। পরিশেষে বলা যায়, অমার্কসীয় দৃষ্টিকোণ থেকে সামাজিক অসমতা সমাজকাঠামোর অবিচ্ছেদ্য অংশ হলেও ব্যক্তি বা গোষ্ঠীর আর্থ-সামাজিক উন্নতির দিক বিবেচনায় এ ধরনের অসমতাকে সামাজিক উন্নতির পথে অন্যতম অন্তরায় হিসেবে বিবেচনা করা হয়।"
        }
      ]
    },
    {
      "number": "9",
      "uddipok": "সুমন আজকাল নেশাগ্রস্ত হয়ে পড়েছে। সে নেশার দ্রব্য সংগ্রহ করতে নানাবিধ অসামাজিক কাজ করছে।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "সমাজবিজ্ঞানের জনক অগাস্ট কোঁৎ।"
        },
        {
          "label": "খ",
          "question": "",
          "explanation": "সামাজিক নিয়ন্ত্রণ হচ্ছে এমন একটি প্রক্রিয়া, যার মাধ্যমে সমাজ ব্যক্তিকে সমাজ স্বীকৃত রীতিনীতি অনুযায়ী আচরণ করতে বাধ্য করে। সামাজিক নিয়ন্ত্রণ বলতে সমাজ কর্তৃক গৃহীত এমন সব ব্যবস্থা বা প্রক্রিয়াকে বোঝায়, যার মাধ্যমে ব্যক্তির কাজকর্ম, আচার-আচরণ ইত্যাদি সমাজের কাঙ্ক্ষিত ধারায় পরিচালিত করা যায়। সামাজিক নিয়ন্ত্রণ দু'ভাবে হতে পারে। যথা- আনুষ্ঠানিক এবং অনানুষ্ঠানিক। সামাজিক নিয়ন্ত্রণের বাহনের মধ্যে রয়েছে পরিবার, ধর্ম, রাষ্ট্র, জনমত, গণমাধ্যম ইত্যাদি।"
        },
        {
          "label": "গ",
          "question": "",
          "explanation": "উদ্দীপকের ঘটনা হচ্ছে বিচ্যুতি। প্রতিটি সমাজেই কতকগুল্যে আচার-আচরণ, রীতিনীতি, আদর্শ ও মূল্যবোধ থাকে। সে অনুসারে সমাজ ব্যক্তির কাছ থেকে যে, আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। এই প্রত্যাশিত আচরণের বাইরে ব্যক্তি যেসব আচরণ করে তাই বিচ্যুত আচরণ। বিচ্যুতি বলতে মূলত এমন সব আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের জন্য আইন কর্তৃক নির্ধারিত কোনো শাড়ি নেই, কিন্তু এটি সমাজের চোখে ঘৃণিত। উদ্দীপকে বলা হয়েছে, সুমন আজকাল নেশাগ্রস্ত হয়ে পড়েছে। নেশার দ্রব্য সংগ্রহ করতে সে নানাবিধ অসামাজিক কাজ করছে। তার এ কাজটি সমাজের আকাঙ্ক্ষিত আচরণের পরিপন্থি। কিন্তু এ কাজের জন্য আইনে কোনো শাস্তির বিধান নেই। সুতরাং সুমনের এ কর্মকান্ডকে সমাজবিজ্ঞানের ভাষায় বিচ্যুতিমূলক আচরণ বলা যায়।"
        },
        {
          "label": "ঘ",
          "question": "",
          "explanation": "\"দেশের সামাজিক উন্নয়নে সুমনের কার্যকলাপের অর্থাৎ বিচ্যুতিমূলক আচরণের প্রভাব নেতিবাচক\" উক্তিটি যথার্থ। - দেশের সামাজিক উন্নয়নে বিচ্যুতিমূলক কার্যকলাপের প্রভাব স্পষ্টতই নেতিবাচক। কারণ বিচ্যুতিমূলক কার্যকলাপ সামাজিক শৃঙ্খলা, অর্থনৈতিক স্থিতিশীলতা এবং নৈতিক মূল্যবোধকে ক্ষতিগ্রস্ত করে। বিচ্যুতিমূলক কার্যকলাপ মানুষের মধ্যে অনাস্থা ও নিরাপত্তাহীনতা সৃষ্টি করে, যা শান্তিপূর্ণ সহাবস্থানের ক্ষেত্রে বড় বাধা। মাদকাসক্সির মতো বিচ্যুতিমূলক কার্যক্রম যুব সমাজকে বিপথগামী করে এবং তাদের উৎপাদনশীলতার পরিবর্তে অপরাধমূলক কর্মকান্ডের দিকে ঠেলে দেয়। উদ্দীপকে যেমনটি আমরা দেখতে পাই, সুমন আজকাল নেশাগ্রস্ত হয়ে পড়েছে এবং নেশার দ্রব্য সংগ্রহ করতে গিয়ে সে নানাবিধ অসামাজিক কাজ করছে। সামাজিক বিচ্যুতি পরিবার কাঠামোকেও দুর্বল করে দেয়। পারিবারিক ও সামাজিক মূল্যবোধের অবক্ষয়ের ফলে মানুষের মধ্যে নৈতিক ও সামাজিক দায়বন্ধতা কমে যায়। বিচ্যুতিমূলক কার্যকলাপ শুধু বর্তমান সমাজকেই নয়, বরং ভবিষ্যত প্রজন্মকেও ক্ষতির মুখে ফেলবে। উপরের আলোচনার ভিত্তিতে বলা যায়, দেশের সামাজিক উন্নয়নে সুমনের কার্যকলাপের তথা বিচ্যুতির প্রভাব নৈতিবাচক।"
        }
      ]
    },
    {
      "number": "10",
      "uddipok": "",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "আইন-ই-আকবরি ইতিহাসবিদ আবুল ফজলের লেখা।"
        },
        {
          "label": "খ",
          "question": "",
          "explanation": "উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। কোনো কিছুর ইতিবাচক বিকাশের মাধ্যমে অনুন্নত স্তর থেকে উন্নত স্তরে উত্তরণকে উন্নয়ন বলে। অর্থনীতিবিদ গুনার মিরডাল বলেন, \"উন্নয়ন হচ্ছে পশ্চাৎপদ অবস্থা থেকে ক্রমবর্ধমান, সংখ্যাবাচক এবং গুণবাচক পরিবর্তন, যা ইতিবাচক রূপান্তরকে নির্দেশ করে।\" বস্তুত উন্নয়ন বলতে কোনো কিছুর ক্ষুদ্র অংশের ক্রমাগত প্রসার ও পূর্ণতার বিকাশকে বোঝায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের চিত্রটি প্যারেটোর 'এলিট চক্রাকার তত্ত্ব' নামে পরিচিত। ইতালীয় সমাজতাত্ত্বিক ভিলফ্রেডো প্যারেটোর এলিট চক্রাকার তত্ত্ব সামাজিক পরিবর্তন সম্পর্কিত বিভিন্ন তত্ত্বের অন্যতম। তিনি এ তত্ত্বে একটি চক্রাকার ধারা অনুসরণ করে সামাজিক পরিবর্তনকে কতকগুলো সামাজিক ও রাজনৈতিক প্রত্যয়ের মাধ্যমে বিশ্লেষণ করেছেন। তার মতে, সমাজের সদস্যরা 'শাসক এলিট' এবং 'অশাসক এলিট' এ দুইভাগে বিভক্ত। শাসক এলিট তারাই যারা সমাজের শাসন ক্ষমতায় অধিষ্ঠিত থাকে। অন্যদিকে অশাসক এলিটরা সমাজের শীর্ষ অবস্থানে থাকে কিন্তু তাদের হাতে শাসন ক্ষমতা থাকে না। তারা সবসময় শাস্ক এলিটদের পরাস্ত করে ক্ষমতায় আসতে চায়। প্যারেটো দেখিয়েছেন, একসময় শাসক এলিটরা শাসন ক্ষমতা হারিয়ে ফেলে এবং অশাসক এলিটরা তা গ্রহণ করে। এভাবে শাসক এলিট ও অশাসক এলিটের মধ্যে ক্ষমতার আবর্তন চলতেই থাকে। আর এ ক্ষমতা আবর্তনের ফলে সমাজকাঠামোর মধ্যেও পরিবর্তন সাধিত হয়। উদ্দীপকে একটি চিত্রে শাসক এলিট ও অশাসক এলিটের মধ্যকার পারস্পরিক সম্পর্ক দেখানো হয়েছে। চিত্রটি প্যারেটোর এলিট চক্রাকার তত্ত্বের সাথে সাদৃশ্যপূর্ণ। কেননা উপরের আলোচনার সাথে উল্লেখিত চিত্রটির মিল লক্ষ করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজ পরিবর্তনের ক্ষেত্রে উক্ত তত্ত্বটি অর্থাৎ প্যারেটোর এলিট চক্রাকার তত্ত্বটি যথেষ্ট কার্যকর ভূমিকা রাখে। প্যারেটো তার এলিট চক্রাকার তত্ত্বকে সমাজ পরিবর্তনের তত্ত্ব বলে অভিহিত করেছেন। তার মতে, সমাজ সবসময় সংখ্যাগরিষ্ঠ শ্রেণি দ্বারা পরিচালিত হয়, যাদের কতকগুলো নিদিষ্ট বৈশিষ্ট্য থাকে। কেবল তারাই রাষ্ট্র বা সমাজের শাসন ক্ষমতায় অধিষ্ঠিত থাকতে পারে, যারা উদ্ভাবনী মন-মানসিকতা এবং সামাজিক পরিবর্তনে আগ্রহী। এ গুণগুলো হারালে তারা শাসন ক্ষমতা থেকে বিতাড়িত হয়। অভিজাত শাসক শ্রেণি যখন পরিবর্তনকে না মেনে নিয়ে রক্ষণশীলতাকে গুরুত্ব দেয় তখন অশাসক শ্রেণি পরিবর্তনকে গুরুত্ব দিয়ে সচেতন হয়ে ওঠে। এতে করে দীর্ঘদিন অশাসক এলিট হিসেবে থাকা গোষ্ঠী রক্ষণশীলতার পরিবর্তে পরিবর্তনশীল মনোভাব ধারণ করে এবং শাসন ক্ষমতা দখল করে। একইভাবে তারা যখন বিপরীত দিকে ধাবিত হয়, তখন অশাসক পরিবর্তনশীল শ্রেণি পুনরায় শাসনভার গ্রহণ করে। উদাহরণস্বরূপ বলা যায়, কোনো রাষ্ট্রের ক্ষমতাসীন রাজনৈতিক দল যখন পরিবর্তনশীলতার পরিবর্তে রক্ষণশীল বৈশিষ্ট্য ধারণ করে তখন বিরোধী দল সামাজিক পরিবর্তন নিয়ে সচেতন হয়ে ওঠে। ফলে একটি নির্দিষ্ট সময় পর তারা পরিবর্তদের অঙ্গিকার নিয়ে বিরোধী দল থেকে ক্ষমতাসীন দলে পরিণত হয়। উপরের আলোচনার প্রেক্ষিতে বলা যায়, প্যারেটার এলিট চক্রাকার তত্ত্বটি পরিবর্তনশীলতাকে গুরুত্ব প্রদানের মাধ্যমে সামাজিক পরিবর্তনে কার্যকর ভূমিকা পালন করে।"
        }
      ]
    },
    {
      "number": "11",
      "uddipok": "ফিরোজ একজন সফল কৃষক। উন্নত বীজ, সার ও প্রযুক্তির ব্যবহার তার কৃষিকাজকে উন্নত করছে। সে একজন সফল ও সচ্ছল কৃষক।",
      "tag": "GPCPSC 25",
      "sub_questions": [
        {
          "label": "ক",
          "question": "",
          "explanation": "কাঙ্খিত বা বাঞ্ছিত পরিবর্তনই প্রগতি।"
        },
        {
          "label": "খ",
          "question": "",
          "explanation": "সংস্কৃতির যে উপাদান ধরাছোঁয়ার বাইরে, বাহ্যিক অস্তিত্বহীন এবং পরিমাপযোগ্য নয় তাকে অবস্তুগত সংস্কৃতি (Non-Material Culture) বলে। অবস্তুগত সংস্কৃতির উপস্থিতি ও এর প্রভাব ব্যক্তিজীবনে ব্যাপক। মানুষের ধ্যানধারণা, চিন্তাভাবনা, চলন-বলন, রীতিনীতি, মূল্যবোধ, আবেগ-উচ্ছ্বাস ইত্যাদি অবস্তুগত সংস্কৃতিকে নির্দেশ করে।"
        },
        {
          "label": "গ",
          "question": "",
          "explanation": "উদ্দীপকে সমাজজীবন পরিবর্তনের প্রযুক্তিগত উপাদানকে ইঙ্গিত করা হয়েছে। সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোয় যে পরিবর্তন ঘটে তাই সামাজিক পরিবর্তন। নতুন প্রযুক্তির উদ্ভাবন, নগরায়ণ, শিল্পায়ন, ইন্টারনেট, তথ্যের অবাধ প্রবাহ ইত্যাদি প্রযুক্তির অনন্য অবদান। এসব উপাদানের ব্যবহার মানুষের জীবনপ্রণালি, বিশ্বাস, মূল্যবোধ ও সামাজিক ব্যবস্থায় যুগান্তকারী পরিবর্তন সাধন করে। উদাহরণস্বরূপ বলা যায়, প্রযুক্তি ও ইন্টারনেটের ফলে ঘরে বসেই বিভিন্ন -দেশের সাথে যোগাযোগ রক্ষা সম্ভব হচ্ছে। প্রযুক্তির প্রভাবে শিক্ষা, চিকিৎসা, কৃষি, শিল্প প্রভৃতিতে উন্নতি সাধিত হয়েছে। ফলে সমাজব্যবস্থায় যেমন আমূল পরিবর্তন সাধিত হয়েছে, তেমনি মানুষের জীবনযাত্রাও সহজ হয়েছে। যেমনটি উদ্দীপকেও লক্ষ করা যায়। উদ্দীপকে বলা হয়েছে ফিরোজ একজন সফল কৃষক। উন্নত বীজ, সার ও প্রযুক্তির ব্যবহার তার কৃষিকাজকে উন্নত করছে। সে একজন সফল ও সচ্ছল কৃষক। উন্নত বীজ, সার ও প্রযুক্তির ব্যবহার এখানে প্রযুক্তিগত উপাদানের উদাহরণ। সুতরাং এটা নিশ্চিতভাবেই বলা যায় যে, উদ্দীপকে সমাজজীবন পরিবর্তনের প্রযুক্তিগত উপাদানকেই নির্দেশ করছে।"
        },
        {
          "label": "ঘ",
          "question": "",
          "explanation": "সামাজিক পরিবর্তনে উক্ত উপাদান তথা প্রযুক্তিগত উপাদানের প্রভাব অনস্বীকার্য। সামাজিক পরিবর্তনের ক্ষেত্রে প্রযুক্তিগত উপাদানের গুরুত্ব ও তাৎপর্য বির্তকের উর্ধ্বে। প্রযুক্তিগত উপাদানের প্রভাবে সমগ্র বিশ্ব আজ মানুষের হাতের মুঠোয়। প্রযুক্তির সাহায্যে মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করতে পারছে। প্রযুক্তিগত পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। বর্তমানে শিল্পোৎপাদন, চিকিৎসা পদ্ধতি, জীবনযাত্রার মান, সমাজকাঠামো প্রভৃতিতে প্রযুক্তির প্রত্যক্ষ ও পরোক্ষ প্রভাব লক্ষ করা যায়। আধুনিক যান্ত্রিক ও প্রযুক্তিগত বিকাশ জীবনযাপন প্রক্রিয়া, ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজের অন্তর্ভুক্ত ব্যক্তির আহার-বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা, প্রতিটি ক্ষেত্রে প্রযুক্তির প্রভাব লক্ষ করা যায়। এর ফলে একদিকে যেমন পরিবারের অর্থনৈতিক কার্যাবলি ও গঠনে পরিবর্তন এসেছে তেমনি সামগ্রিক সমাজকাঠামোয় যুগান্তকারী পরিবর্তন পরিলক্ষিত হচ্ছে। বিশেষ করে প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। এছাড়া মাল্টিমিডিয়ার মাধ্যমে পাঠদানের ফলে শিক্ষাক্ষেত্রে গুণগত পরিবর্তন সাধিত হয়েছে। পরিশেষে বলা যায়, সামাজিক পরিবর্তনের ক্ষেত্রে প্রযুক্তিগত উপাদান বহুমুখী এবং গুরুত্বপূর্ণ ভূমিকা পালন করে।।"
        }
      ]
    }
  ]
}