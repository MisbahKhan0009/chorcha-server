{
  "title": "চট্টগ্রাম, সিলেট, যশোর ২০২১",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "কৃষির ওপর নির্ভরশীল থাকা 'ক' অঞ্চলে বেশ কিছু শিল্প প্রতিষ্ঠান গড়ে উঠায় মানুষের জীবন জীবিকায় বেশ পরিবর্তন এসেছে। পুরাতন পেশা ছেড়ে মানুষ নতুন নতুন পেশায় যুক্ত হচ্ছে। বিভিন্ন অঞ্চল থেকে প্রত্যহ কর্মের সন্ধানে মানুষ এলাকাটিতে এসে ভীড় জমাচ্ছে। কিছু মানুষের আর্থিক অবস্থার উন্নতি হলেও অনেক মানুষই কর্মহীন হয়ে ঘুরে বেড়াচ্ছে। চুরি, ছিনতাই ও ছোটখাট অপরাধমূলক কর্মকাণ্ডও সংঘটিত হতে দেখা যাচ্ছে ইদানিংকালে।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "পরিবেশ সমাজবিজ্ঞানের আলোচ্য বিষয় হলো পরিবেশ এবং মানুষ ও পরিবেশের মধ্যকার সম্পর্ক।"
        },
        {
          "label": "খ",
          "question": "",
          "explanation": "সমাজবিজ্ঞানের আলোচনার বিষয় হলো সমগ্র সমাজ, তাই সমাজবিজ্ঞানকে সমাজের পূর্ণাঙ্গ পাঠ হিসবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানব সমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকের সাথে সমাজবিজ্ঞানের অন্যতম আলোচ্য বিষয় নগর সমাজবিজ্ঞানের মিল খুঁজে পাওয়া যায়। সমাজবিজ্ঞানের যে শাখা নগরের সমাজ, অর্থনীতি, ক্ষমতা কাঠামো, মর্যাদা ও স্তরবিন্যাস নিয়ে অধ্যয়ন করে তাকে নগর সমাজবিজ্ঞান বলে। আর নগর সমাজবিজ্ঞানের দুটি বহুল আলোচিত প্রত্যয় হচ্ছে শিল্পায়ন ও নগরায়ণ। শিল্পায়ন হলো এমন একটি প্রক্রিয়া, যাতে যান্ত্রিক পদ্ধতিতে অকৃষিজ পণ্য উৎপাদিত হয়। অপরদিকে নগরায়ণ হচ্ছে শিল্পের প্রভাবে গ্রামীণ অবস্থা থেকে শহর বা নগরে রূপান্তরিত হওয়ার প্রক্রিয়া। শিল্পায়নের ফলে নতুন জীবিকার সৃষ্টি হয় এবং মানুষ উক্ত শিল্পায়িত এলাকায় ভীড় জমাতে শুরু করে। ফলস্বরূপ নগরায়ণ সম্পন্ন হয়। উদ্দীপকের 'ক' অঞ্চলে শিল্প প্রতিষ্ঠান গড়ে ওঠায় মানুষের জীবন জীবিকায় পরিবর্তন এসেছে। নতুন পেশা সৃষ্টি হওয়ায় এলাকাটিতে মানুষ এসে ভীড় জমাচ্ছে। 'ক' অঞ্চলের এ পরিস্থিতি উপরে আলোচিত নগর সমাজবিজ্ঞানের অন্যতম প্রত্যয় শিল্পায়ন ও নগরায়ণ ধারণার সাথে সাদৃশ্যপূর্ণ। সুতরাং বলা যায়, উদ্দীপকের সাথে নগর সমাজবিজ্ঞানের মিল রয়েছে।"
        },
        {
          "label": "ঘ",
          "question": "",
          "explanation": "'সমাজবিজ্ঞানের জ্ঞান ব্যতীত এলাকাটির উন্নয়ন সম্ভব নয়'- উক্তিটি যথার্থ। উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া, যা সামাজিক, রাজনৈতিক, অর্থনৈতিক, সাংস্কৃতিক প্রভৃতি বিষয়কে একত্রিভূত করে। উন্নয়ন প্রত্যয়টির সাথে সমাজবিজ্ঞানের জ্ঞানের প্রত্যক্ষ সম্পর্ক রয়েছে। কেননা কোনো উন্নয়নমূলক পরিকল্পনার সাথে যদি সামাজিক জ্ঞান না থাকে তবে তা বাস্তবে রূপ দেওয়া সম্ভব নয়। উদাহরণস্বরূপ বলা যায়, কোনো অঞ্চলের উন্নয়ন ঘটলে তার প্রত্যক্ষ ফল হিসেবে সমাজব্যবস্থায় নতুন কিছু অবস্থার সৃষ্টি হয়। এ অবস্থার সাথে পুরোনো ব্যবস্থার বিরোধ বাধার সম্ভাবনা থাকে। এ বিরোধ নানা ধরনের সামাজিক সমস্যা সৃষ্টি করে। এ কারণেই আমরা দেখি, যেখানে শিল্পায়ন ও নগরায়ণ ঘটে সেখানেই বেকারত্ব, অপরাধমূলক কর্মকাণ্ড ইত্যাদি সংঘটিত হয়। সমাজবিজ্ঞানের জ্ঞান নতুন সৃষ্ট এসব সামাজিক সমস্যার প্রকৃতি, ধরন, কারণ উদঘাটনের মাধ্যমে সমস্যা দূর করার ক্ষেত্রে সহায়তা করে। উদ্দীপকে দেখা যায়, 'ক' অঞ্চলে নগরায়ণের ফলে কিছু মানুষের আর্থিক উন্নতি হলেও অনেকে বেকার ঘুরে বেড়াচ্ছে। ফলে চুরি, ছিনতাই ও অপরাধমূলক কর্মকাণ্ড সংঘটিত হচ্ছে। এসব সমস্যা নিয়ন্ত্রণে এনে প্রকৃত - উন্নয়ন ঘটাতে হলে সমাজবিজ্ঞানের জ্ঞান থাকা আবশ্যক। কারণ উন্নয়নের পথে উদ্ভূত বিভিন্ন সমস্যা সম্পর্কে পূর্ণাঙ্গ জ্ঞান থাকলেই কেবল তা সমাধানের মাধ্যমে উন্নয়ন ত্বরান্বিত করা সম্ভব। আর সামাজিক সমস্যার প্রকৃতি, ধরন, কারণ এবং ফলাফল সম্পর্কে জানতে সমাজবিজ্ঞানের জ্ঞান সাহায্য করে। উপরের আলোচনার প্রেক্ষিতে বলা যায়, সমাজবিজ্ঞানের জ্ঞান 'ব্যতীত উদ্দীপকের এলাকাটির কাঙ্ক্ষিত উন্নয়ন সম্ভব নয়।"
        }
      ]
    },
    {
      "number": "2",
      "uddipok": "",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "দাস কাকে বলে?",
          "explanation": "যে ব্যক্তি আইন ও প্রথা অনুসারে অন্যের সম্পত্তি এবং যার কোনো অধিকার নেই তাকে দাস বলে ।"
        },
        {
          "label": "খ",
          "question": "স্তরবিন্যাস সকল সমাজে বিদ্যমান - ব্যাখ্যা করো।",
          "explanation": "স্তরবিন্যাস একটি চিরন্তন ও সর্বজনীন প্রক্রিয়া, যা সকল সমাজে বিদ্যমান । মানব জাতির ইতিহাসে সকল সমাজেই স্তরবিন্যাস বিদ্যমান ছিল। যেমন— আদিম শিকারী সমাজে প্রবীণ ও দলনেতারা বেশি সম্মানের অধিকারী ছিল। সময়ের পরিবর্তনের সাথে সাথে স্তরবিন্যাসের প্রকৃতি পরিবর্তিত 'হলেও তা কখনো বিলুপ্ত হয়নি। অর্থাৎ আদিম থেকে শুরু করে আধুনিক বিশ্বের সকল সমাজেই স্তরবিন্যাস বিদ্যমান।"
        },
        {
          "label": "গ",
          "question": "উদ্দীপকে সামাজিক স্তরবিন্যাস ব্যবস্থার কোন ধরনটির উল্লেখ করা হয়েছে? ব্যাখ্যা করো।",
          "explanation": "উদ্দীপকে সামাজিক স্তরবিন্যাসের সামাজিক শ্রেণি ধরনটির উল্লেখ করা হয়েছে। শ্রেণি বলতে একই ধরনের আয় ও সুযোগ-সুবিধা ভোগকারী সামাজিক গোষ্ঠীকে বোঝায়। বস্তুত সামাজিক শ্রেণি হচ্ছে অর্থনীতির ভিত্তিতে গড়ে ওঠা এমন এক গোষ্ঠী, যাকে আইনানুগ বা ধর্মীয়ভাবে সংজ্ঞায়িত করা যায় না। এটি মূলত অর্জিত সামাজিক অবস্থান যার প্রধান উপাদান আয়, ক্ষমতা, সম্পত্তি, পেশা, শিক্ষা, বংশমর্যাদা প্রভৃতি। শ্রেণির সামাজিক গতিশীলতা বিদ্যমান এবং এরা আপেক্ষিকভাবে মুক্ত। শিল্পপতি বা পুঁজিপতি শ্রেণি, জমিদার শ্রেণি, কৃষক বা শ্রমিক শ্রেণি সামাজিক শ্রেণিসমূহের অন্যতম উদাহরণ। উদ্দীপকের চিত্রে শিল্পপতি, অধ্যাপক এবং শ্রমিক বিষয় তিনটি উপস্থাপন করা হয়েছে। তাদের প্রত্যেকেই পেশা, আয় ও জীবনযাত্রার মানের ভিত্তিতে আলাদাভাবে সুযোগ-সুবিধা ভোগ করে। এ তিনটি পেশার মানুষ অর্জিত সামাজিক মর্যাদার ভিত্তিতে আলাদা আলাদা গোষ্ঠী। পূর্বোক্ত আলোচনার প্রেক্ষিতে তাই বলা যায়, উদ্দীপকে সামাজিক শ্রেণি প্রত্যয়টির প্রতিফলন ঘটেছে।"
        },
        {
          "label": "ঘ",
          "question": "উদ্দীপকে 'ক' ও 'খ-এর মধ্যে সামাজিক অসমতা মূলত উৎপাদনের উপকরণের মালিকানাভিত্তিক ব্যাখ্যা করো।",
          "explanation": "উদ্দীপকের 'ক' ও 'খ' তথা শিল্পপতি ও শ্রমিকের মধ্যে সামাজিক অসমতা মূলত উৎপাদনের উপকরণের মালিকানাভিত্তিক — বক্তব্যটি যথার্থ। সামাজিক স্তরবিন্যাসের আলোচনায় অন্যতম গুরুত্বপূর্ণ তত্ত্ব হচ্ছে জার্মান দার্শনিক ও অর্থনীতিবিদ কার্ল মার্কসের দ্বান্দ্বিক বস্তুবাদ। মার্কসের মতে উৎপাদন যন্ত্রের মালিকানার ওপর ভিত্তি করে সমাজে পরস্পর বিরোধী দুটি শ্রেণি বিদ্যমান। যার একটি উৎপাদন কাজের সাথে জড়িত নয় অর্থাৎ মালিক শ্রেণি এবং অপরটি উৎপাদনের সাথে সম্পর্কিত বা শ্রমিক শ্রেণি। সামাজিক শ্রেণির অবস্থান উৎপাদন পদ্ধতি এবং উৎপাদন উপকরণের মালিকানার ওপর নির্ভরশীল। পুঁজিপতি শ্রেণি উৎপাদন উপকরণের মালিক হওয়ায় তারা তাদের ইচ্ছামতো শ্রমিকদের ব্যবহার করে। এতে তারা শ্রম ছাড়াই সর্বোচ্চ, মুনাফা অর্জন করতে পারে। অপরদিকে শ্রমিক শ্রেণির উৎপাদন উপকরণের মালিকানা না থাকায় শ্রম ছাড়া তাদের কিছুই বিক্রি করার থাকে না। এ কারণে শ্রমিক শ্রেণি বাধ্য হয়েই মালিক শ্রেণির ইচ্ছানুসারে উৎপাদন কাজে নিয়োজিত হয়। এর উৎপাভাবী ফল হিসেবে মানুসারে শ্রেণি ও শ্রমিক শ্রেণির মধ্যে সৃষ্টি হয় প্রবল সামাজিক অসমতা । উপরের আলোচনার ভিত্তিতে বলা যায়, উৎপাদন উপকরণের মালিকানা থাকায় পুঁজিপতি শ্রেণি শ্রমিক শ্রেণিকে ইচ্ছামতো শোষণ করে নিজের সামাজিক অবস্থান উন্নত করে। অর্থাৎ এ দুই শ্রেণির মধ্যে বিদ্যমান সামাজিক অসমতা। মূলত উৎপাদনের উপকরণের মালিকানার ভিত্তিতেই সৃষ্টি হয়।"
        }
      ]
    },
    {
      "number": "3",
      "uddipok": "দৃশ্যকল্প-১: সাবিনা সুমনের চেয়ে অধিকতর মেধাবী হলেও তাদের পিতা-মাতা সাবিনাকে পড়াতে ইচ্ছুক নন। বরং উচ্চশিক্ষার সুযোগ না দিয়েই তাকে বিয়ে দিয়ে দেন। গ্রামে অধিকাংশ মানুষই নারীশিক্ষা বা তাদের প্রতি মনোভাবে বিভিন্ন পূর্বসংস্কার আরোপ করেন। দৃশ্যকল্প-২: নিঃসন্তান বিধবা বৃদ্ধার বর্তমান অবস্থা করুণ। একসময় সহায়-সম্পত্তি থাকলেও এখন তিনি নিঃস্ব। সাহায্যের জন্য তিনি স্থারে দ্বারে ঘুরে বেড়ান।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "জাতিবর্ণ প্রথা কী?",
          "explanation": "জন্মসূত্রে নির্ধারিত হিন্দু সমাজের সামাজিক ও ধর্মীয় স্তরবিন্যাস হচ্ছে জাতিবর্ণ প্রথা।"
        },
        {
          "label": "খ",
          "question": "নারীবাদ প্রত্যয়টি ব্যাখ্যা করো।",
          "explanation": "নারীবাদ হলো একটি সামাজিক আন্দোলন, যার মূল বিষয়বস্তু মানুষ হিসেবে নারীর পরিপূর্ণ অধিকারের দাবি। সমাজে নারীর ওপর আরোপিত সামাজিক ভূমিকার পরিবর্তন, শোষণ- নিপীড়ন সম্পর্কে সচেতনতা, লিঙ্গভিত্তিক বৈষম্য বিলোপ এবং পুরুষের মতো সমান অধিকার অর্জনের প্রয়াসই নারীবাদ। নারীর প্রতি বিভিন্ন বৈষম্য দূরীকরণে ও পূর্ণ অধিকার প্রতিষ্ঠায় বিভিন্ন চিন্তাবিদ যেসব তত্ত্ব প্রদান করেছেন তার মাধ্যমেই নারীবাদ প্রতিষ্ঠিত হয়েছে। বস্তুত নারীবাদ প্রত্যয়টি নারীর সামগ্রিক কল্যাণের সাথে গভীরভাবে সম্পর্কিত।"
        },
        {
          "label": "গ",
          "question": "দৃশ্যকল্প-১-এ কোন ধরনের বৈষম্য নির্দেশ করা হয়েছে? ব্যাখ্যা করো।",
          "explanation": "দৃশ্যকল্প-১-এ জেন্ডারের ভিত্তিতে সৃষ্ট সামাজিক বৈষম্যকে নির্দেশ করা হয়েছে। জেন্ডার হচ্ছে সামাজিকভাবে গড়ে ওঠা নারী-পুরুষের পরিচয় বা নারী ও পুরুষ সম্বন্ধীয় মনস্তাত্ত্বিক এবং সাংস্কৃতিকবোধ। সমাজে নারী ও পুরুষের কে কী রকম আচরণ করবে, কে কেমন পোশাক পরবে, কার আশা- . আকাঙ্ক্ষা কী রকম হবে তা প্রকাশ করে জেন্ডার। জেন্ডারের ভিত্তিতেই শিক্ষা, সামাজিক আচরণবিধি, শ্রমমূল্য, চলাফেরা, চাকরি ইত্যাদি ক্ষেত্রে সামাজিক বৈষম্য পরিলক্ষিত হয়। উদাহরণস্বরূপ বলা যায়, শিক্ষাক্ষেত্রে পিতৃতান্ত্রিক সমাজ ব্যবস্থায় পুত্র সন্তানের জন্য যথাসাধ্য শিক্ষার ব্যবস্থা করা হলেও অধিকাংশ সময় কন্যা সন্তানের ক্ষেত্রে তা হয় না। উদ্দীপকের দৃশ্যকল্প-১-এ দেখা যায়, সাবিনা যথেষ্ট মেধাবী হলেও তার পিতা-মাতা তাকে উচ্চশিক্ষার সুযোগ না দিয়ে বিয়ে দিয়ে দেন। এছাড়া গ্রামের মানুষ নারীশিক্ষাকে পূর্বসংস্কারবশত অপ্রয়োজনীয় মনে করেন। এসব বিষয় উপরে আলোচিত জেন্ডারের ভিত্তিতে সৃষ্ট বৈষম্যের সাথে | সাদৃশ্যপূর্ণ। তাই বলা যায়, দৃশ্যকল্প-১ জেন্ডারের ভিত্তিতে সৃষ্ট সামাজিক বৈষম্যকেই নির্দেশ করছে।"
        },
        {
          "label": "ঘ",
          "question": "দৃশ্যকল্প-২-এর অবস্থা উত্তরণে সামাজিক নিরাপত্তা ধারণাটি মূল্যায়ন করো।",
          "explanation": "দৃশ্যকল্প-২-এর অসহায় বৃদ্ধার করুণ অবস্থার উত্তরণে সামাজিক নিরাপত্তা ধারণাটি কার্যকর ভূমিকা রাখতে সক্ষম হবে। কোনো ব্যক্তি বা ব্যক্তিবর্গ যখন তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হচ্ছে সামাজিক নিরাপত্তা। সামাজিক নিরাপত্তা বিভিন্ন উপায়ে বাস্তবায়িত হতে পারে। যেমন- সামাজিক বীমা, সামাজিক সেবা, মৌলিক নিরাপত্তা ইত্যাদি। সামাজিক সেবার আওতায় সমাজের বৃদ্ধ, অসহায় অথবা যাদের জীবন ধারণের জন্য সহায়তা প্রয়োজন তাদেরকে রাষ্ট্র কর্তৃক বিভিন্ন ধরনের সেবা প্রদান করা হয়। অর্থনৈতিকভাবে বিপন্ন বৃদ্ধ ও বিধবাদের বয়স্ক ভাতা এবং বিধবা ভাতা প্রদান করা সামাজিক সেবা কার্যক্রমের উদাহরণ। এছাড়া মৌলিক নিরাপত্তা ব্যবস্থা দ্বারা উদ্বাস্তুদের জন্য মৌলিক চাহিদাসমূহ যেমন- খাদ্য, বাসস্থান, অর্থ সাহায্য ও স্বাস্থ্যসেবার অভাব পূরণ করা হয়। উদ্দীপকের দৃশ্যকল্প-২-এ বলা হয়েছে, নিঃসন্তান বিধবা বৃদ্ধার বর্তমান অবস্থা করুণ। সহায়-সম্পত্তি হারিয়ে নিঃস্ব হয়ে তিনি সাহায্যের জন্য দ্বারে দ্বারে ঘুরে বেড়ান। তার এ অবস্থার উত্তরণের জন্য সামাজিক নিরাপত্তার অন্তর্ভুক্ত উপায় তথা 'সামাজিক সেবা ও মৌলিক নিরাপত্তার বাস্তবায়ন প্রয়োজন । উপরের আলোচনার প্রেক্ষিতে বলা যায়, দৃশ্যকল্প-২-এর অসহায় বৃদ্ধাকে সামাজিক সেবা ও মৌলিক নিরাপত্তার আওতায় সামাজিক সাহায্য প্রদানের মাধ্যমে পুনর্বাসিত করা সম্ভব। অর্থাৎ সামাজিক নিরাপত্তার মাধ্যমে উদ্দীপকের বৃদ্ধার মতো দুস্থ মানুষদের অবস্থার উত্তরণ ঘটানো সম্ভব।"
        }
      ]
    },
    {
      "number": "4",
      "uddipok": "গণি মিয়া তার গ্রামের মানুষদের কাছে একজন সকল বৃষি উদ্যোক্তা ও কৃষক বন্ধু হিসেবে পরিচিত। আর্মের মানুষ চাষাবাদের ক্ষেত্রে তার পরামর্শ নিয়ে থাকে। সে মোবাইলের মাধ্যমে কৃষি সংক্রান্ত নানা তথ্য ও সমস্যার সমাধান বিষয়ে জানতে পারে। এর ফলে সে নতুন নতুন ফসলের চাষাবাদ ও ন্যায্যমূল্য নিশ্চিত করতে সক্ষম হয়েছে। বর্তমানে সে অর্থনৈতিকভাবে বেশ স্বাবলম্বী। 'গণি নিয়া মাঝে মারে ভাবে, বাপ-দাদার আমলে যদি এ সুবিধা থাকতো তাহলে তাদের আর এত কষ্ট করতে হতো না।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "প্রগতি কী?",
          "explanation": "কাঙ্ক্ষিত বা বাঞ্ছিত পরিবর্তন হচ্ছে প্রগতি।"
        },
        {
          "label": "খ",
          "question": "সামাজিক পরিবর্তন সর্বজনীন- ব্যাখ্যা করো।",
          "explanation": "সামাজিক পরিবর্তন একটি সর্বজনীন প্রক্রিয়া, যা আদিম সমাজ থেকে শুরু করে এখনও পর্যন্ত সব সমাজে বিদ্যমান। সামাজিক পরিবর্তন বলতে সমাজকাঠামো এবং সমাজের ক্রিয়ার রূপান্তরকে বোঝায়। পরিবর্তনশীলতা প্রকৃতির ধর্ম। পৃথিবীর ইতিহাসে এমন কোনো সমাজের উদাহরণ খুঁজে পাওয়া যাবে না, যে সমাজে পরিবর্তন ঘটেনি। ভবিষ্যতেও এমন কোনো সমাজ সৃষ্টি হবে না, যেখানে পরিবর্তন ঘটবে না। বস্তুত নানা উপাদানের প্রভাবে সমাজে পরিবর্তন ঘটা অবশ্যম্ভাবী একটিবিষয়। এ কারণেই সামাজিক পরিবর্তনকে সর্বজনীন প্রক্রিয়া বলা হয়।"
        },
        {
          "label": "গ",
          "question": "উদ্দীপকে সামাজিক পরিবর্তনের কোন উপাদানটির কথা বলা হয়েছে? ব্যাখ্যা করো।",
          "explanation": "উদ্দীপকে সামাজিক পরিবর্তনের প্রযুক্তিগত উপাদানের কথা বলা হয়েছে। সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোয় যে পরিবর্তন ঘটে তাই হচ্ছে সামাজিক পরিবর্তন। সামাজিক পরিবর্তন সংঘটনে কিছু উপাদান মৌলিক ভূমিকা রাখে। এসব উপাদানের অন্যতম হলো প্রযুক্তি। প্রযুক্তির উদ্ভাবন ও ব্যবহারের ফলে সমাজ এবং সভ্যতায় নানাবিধ পরিবর্তন ঘটছে। শিল্পায়ন, নগরায়ণ, তথ্যের অবাধ প্রবাহ ইত্যাদি প্রযুক্তির অনন্য অবদান। প্রযুক্তির ব্যবহার মানুষের জীবনপ্রণালি, বিশ্বাস, মূল্যবোধ ও সামাজিক ব্যবস্থায় যুগান্তকারী পরিবর্তন এনেছে। যেমনটা উদ্দীপকে লক্ষ করা যায়। উদ্দীপকের গণি মিয়া মোবাইলের মাধ্যমে কৃষিসংক্রান্ত নানা তথ্য ও সমাধান জেনে গ্রামের মানুষকে পরামর্শ দিয়ে থাকেন। তার এ কার্যক্রম প্রযুক্তিগত উপাদানের ফলেই সম্ভব হয়েছে। প্রযুক্তি সফলভাবে ব্যবহারের ফলে গণি মিয়া এখন অর্থনৈতিকভাবে স্বাবলম্বী হতে পেরেছেন। অথচ তার বাবা-দাদার আমলে প্রযুক্তির প্রসার না ঘটায় তাদের নানা ধরনের কষ্ট করতে হয়েছে। উপরের আলোচনার প্রেক্ষিতে বলা যায়, উদ্দীপকের গণি মিয়ার জীবনে যে পরিবর্তন এসেছে তা সামাজিক পরিবর্তনের প্রযুক্তিগত উপাদানকেই নির্দেশ করে।"
        },
        {
          "label": "ঘ",
          "question": "\"গণি মিয়ার অবস্থার উন্নয়ন ও সামাজিক পরিবর্তন এক সূত্রে গাঁথা\"- বিশ্লেষণ করো।",
          "explanation": "\"গণি মিয়ার অবস্থার উন্নয়ন ও সামাজিক পরিবর্তন এক সূত্রে গাঁথা\"- উক্তিটি যথার্থ। সামাজিক পরিবর্তন হলো সমাজকাঠামোর পরিবর্তন। অর্থাৎ সমাজ যখন একটি বিশেষ অবস্থা থেকে অন্য রূপে পরিবর্তিত হয় তখন তাকে সামাজিক পরিবর্তন বলে। অন্যদিকে উন্নয়ন হচ্ছে একটি ইতিবাচক সামাজিক পরিবর্তন প্রক্রিয়া। উন্নয়ন সামাজিক পরিবর্তনের একটি উল্লেখযোগ্য অংশ হওয়ায় এ দুটি প্রত্যয় একে অপরের সাথে গভীরভাবে সম্পর্কিত। যদিও সব ধরনের উন্নয়নকে সামাজিক পরিবর্তনের একেকটি রূপ হিসেবে চিহ্নিত করা গেলেও সকল সামাজিক পরিবর্তনকে উন্নয়ন হিসেবে আখ্যায়িত করা যায় না। কারণ সামাজিক পরিবর্তন সবসময় ইতিবাচক নাও হতে পারে। আর উন্নয়ন হচ্ছে কেবল ইতিবাচক পরিবর্তন। এ দৃষ্টিকোণ থেকে উদ্দীপকের পরিবর্তনগুলোকে সামাজিক পরিবর্তন এবং উন্নয়ন উভয়ই বলা যায়। কারণ গণি মিয়ার জীবনে যেসব পরিবর্তন এসেছে তার পুরোটাই ইতিবাচক। অর্থাৎ গণি মিয়ার জীবনের উন্নয়ন এবং সামাজিক পরিবর্তন একই সূত্রে গাঁথা। উপরের আলোচনার প্রেক্ষিতে বলা যায়, প্রকৃতিগত দিক থেকে গণি মিয়ার আর্থ-সামাজিক অবস্থার উন্নয়ন ও সামাজিক পরিবর্তন একই সূত্রে গাঁথা।"
        }
      ]
    },
    {
      "number": "5",
      "uddipok": "কৃষক পরিবারের ছেলে রফিক ঢাকায় একটি শিল্পগোষ্ঠীতে চাকরি করে। মামাতো বোন স্বর্ণাকে বিয়ে করে সে ঢাকায় বাসা ভাড়া নিয়ে বসবাস করছে। রফিকের বাবা-মা গ্রামের বাড়িতেই থেকে যায়।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "ব্যক্তির আচরণের প্রতিষ্ঠিত রূপই প্রতিষ্ঠান।"
        },
        {
          "label": "খ",
          "question": "",
          "explanation": "বিবাহ হচ্ছে একজন নারী ও পুরুষের মধ্যে এমন এক চুক্তি-নির্ভর সম্পর্ক যা সমাজ, ধর্ম এবং সংস্কৃতি দ্বারা স্বীকৃত। বিবাহ সামাজিক প্রতিষ্ঠানসমূহের অন্যতম। এটি এক ধরনের সামাজিক চুক্তি, যার মাধ্যমে নারী-পুরুষ স্থায়ী সম্পর্কে আবদ্ধ হয় এবং সন্তান জন্মদানের অধিকার লাভ করে। যেহেতু এ প্রতিষ্ঠানটি একটি নির্দিষ্ট চুক্তির মাধ্যমে সামাজিক স্বীকৃতি অর্জন করে সেহেতু বিবাহকে একটি সামাজিক চুক্তি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিবাহটি হলো বিষম কাজিন বিবাহ। পাত্র-পাত্রীর পরিচিতির ভিত্তিতে বিবাহকে চারভাগে ভাগ করা হয়। যথা- লেভিরেট, সরোরেট, সমান্তরাল কাজিন বিবাহ এবং বিষম কাজিন বিবাহ। বিষম কাজিন বিবাহ হচ্ছে এমন একটি বিবাহ ব্যবস্থা, যা মামাতো ও ফুফাতো ভাই-বোনের মধ্যে অনুষ্ঠিত হয়। সাধারণত মুসলিম সমাজে এ ধরনের বিবাহ পরিলক্ষিত হয়। উদ্দীপকে দেখা যায়, কৃষক পরিবারের ছেলে রফিক ঢাকায় চাকরি করে। মামাতো বোন স্বর্ণাকে বিয়ে করে সে ঢাকায় বসবাস করছে। তার মামাতো বোনকে বিবাহ করা উপরে আলোচিত বিষম কাজিন বিবাহের সাথে সাদৃশ্যপূর্ণ। তাই বলা যায়, উদ্দীপকে বর্ণিত বিবাহটি বিষম কাজিন বিবাহ।"
        },
        {
          "label": "ঘ",
          "question": "",
          "explanation": "রফিকের পরিবার গঠন তথা 'নয়াবাস' ও 'একক' পরিবার সমাজের বর্তমান বাস্তবতাকে ফুটিয়ে তোলে। বিবাহের পর নবদম্পতি যদি স্বামী অথবা স্ত্রীর বাবার বাড়ি ব্যতীত নতুন কোনো আবাসস্থলে বসবাস করে তাকে নয়াবাস পরিবার বলে। উদ্দীপকের রফিক বিবাহ করে ঢাকায় বাসা ভাড়া করে তথা নতুন আবাসস্থলে বসবাস করছে। অর্থাৎ সে নয়াবাস পরিবার গঠন করেছে। রফিকের পরিবারে কেবল সে ও তার স্ত্রী বাস করে। অর্থাৎ আকৃতির ভিত্তিতে তার পরিবারটি একটি একক পরিবার। বর্তমান আধুনিক শিল্পায়িত ও শহুরে সমাজে একক ও নয়াবাস পরিবার গঠনের প্রবণতা অনেক বেশি। একসময় বাংলাদেশের কৃষিনির্ভর সমাজে প্রধানত পিতৃবাসভিত্তিক যৌথ ও বর্ধিত পরিবার দেখা যেত। তবে বর্তমানে শিল্পায়নের প্রভাব, শহরের সুযোগ-সুবিধা লাভ অথবা কর্মস্থলের কাছাকাছি অবস্থানের জন্য অনেককেই নয়াবাস ও একক পরিবার গঠন করতে দেখা যায়। যদিও অনেক যৌথ ও বর্ধিত পরিবারে দ্বন্দ্বের ফলে কোনো কোনো সদস্য পরিবার থেকে বের হয়ে একক এবং নয়াবাস পরিবার গড়ে তোলে, তবে তা ব্যতিক্রম হিসেবেই গণ্য করতে হবে। সাধারণত আধুনিক শিল্পায়িত সমাজের রূঢ় বাস্তবতার কারণেই একক ও নয়াবাস পরিবার বেশি গড়ে ওঠে। যেমনটা উদ্দীপকের রফিকের পরিবার গঠনের ক্ষেত্রে দেখা যায়। উপরের আলোচনার প্রেক্ষিতে বলা যায়, উল্লিখিত কারণসমূহসহ বিভিন্ন প্রভাবকের ফলে একক ও নয়াবাস পরিবার এখন বর্তমান সমাজের বাস্তবতা।"
        }
      ]
    },
    {
      "number": "6",
      "uddipok": "ফাইয়াজ তার বাবা-মার সাথে ঢাকায় বসবাস করে। ফাইয়াজের বাবা-মা দুজনই চাকরিজীবী। তার পরিবারে দাদা-দাদী ছাড়াও অবিবাহিত এক চাচা ও ফুফু থাকে। বাবা-মা ব্যস্ত বলে তার অধিকাংশ সময় কাটে পরিবারের অন্য সদস্যদের সাথে। ফাইয়াজ তার দাদার কাছে থেকে ধর্মীয় শিক্ষা নেয় এবং চাচা ও ফুফু তাকে পড়াশোনায় সাহায্য করে।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "অনুলোম পরিবার কী?",
          "explanation": "উচ্চ বংশজাত পাত্রের সাথে নিচু জাতের কন্যার বিয়ে তথা অনুলোম বিবাহের মাধ্যমে যে পরিবার গঠিত হয় তাই হচ্ছে অনুলোম পরিবার।"
        },
        {
          "label": "খ",
          "question": "পিতৃসূত্রীয় পরিবার প্রত্যয়টি ব্যাখ্যা করো।",
          "explanation": "যে পরিবারের সন্তান-সন্ততি পিতার সূত্রে সম্পত্তি এবং বংশনাম বা মর্যাদা লাভ করে তাকে পিতৃসূত্রীয় পরিবার বলে। বংশ মর্যাদা ও সম্পত্তির উত্তরাধিকারের ভিত্তিতে পরিবারকে যে দুইভাগে ডাগ করা হয় পিতৃসূত্রীয় পরিবার তার অন্যতম। এ পরিবার ব্যবস্থায় বাবা, চাচা ও দাদাকে মা, মামা এবং নানার চেয়ে বেশি গুরুত্ব প্রদান করা হয়। বাংলাদেশি সমাজে পিতৃসূত্রীয় পরিবার বেশি দেখা যায়।"
        },
        {
          "label": "গ",
          "question": "উদ্দীপকে বর্ণিত পরিবারটির ধরন ব্যাখ্যা করো।",
          "explanation": "উদ্দীপকে বর্ণিত পরিবারটি হলো যৌথ পরিবার। আকারের ভিত্তিতে পরিবার তিন প্রকার। যথা- অণু পরিবার, যৌথ পরিবার এবং বর্ধিত পরিবার। যৌথ পরিবার বলতে ঐ পরিবারকে বোঝায় যেখানে বিবাহিত পুত্ররা তাদের স্ত্রী-সন্তানসহ পিতা-মাতার সাথে বসবাস করে। এ ধরনের পরিবার মূলত কয়েকটি একক পরিবারের সমষ্টি। যৌথ পরিবারে অনেক সময় নিকট আত্মীয়-স্বজনও থাকতে পারে। উদ্দীপকের ফাইয়াজদের পরিবার আকারের ভিত্তিতে একটি যৌথ পরিবার। কেননা তাদের পরিবারে তার দাদা-দাদী, বাবা-মা এবং চাচা ও ফুফু বাস করেন। ফাইয়াজ ও তার বাবা-মা মিলে একটি একক পরিবার। আবার তার দাদা-দাদী, চাচা, ফুফু মিলেও একটি একক পরিবার। অর্থাৎ এখানে দুটি একক পরিবার একত্রে বাস করে। যেহেতু উপরের আলোচনা অনুযায়ী একের অধিক একক পরিবারের সমন্বয়ে যৌথ পরিবার গড়ে ওঠে সেহেতু উদ্দীপকে বর্ণিত পরিবারটি একটি যৌথ পরিবার।"
        },
        {
          "label": "ঘ",
          "question": "ফাইয়াজের পারিবারিক পরিবেশ সুষ্ঠু সামাজিকীকরণের অনুকূল- ব্যাখ্যা করো।",
          "explanation": "ফাইয়াজের পারিবারিক পরিবেশ সুষ্ঠু সামাজিকীকরণের অনুকূল- বক্তব্যটি যথার্থ। সামাজিকীকরণ প্রক্রিয়া ব্যক্তিকে সমাজের অন্য সদস্যদের সাথে মিলেমিশে থাকার ক্ষেত্রে সক্ষম করে তোলার মাধ্যমে একজন পূর্ণাঙ্গ মানুষে পরিণত করে। আর পরিবার সামাজিকীকরণের প্রাথমিক ও প্রধান বাহন হিসেবে কাজ করে। শিশু তার পরিবারের সদস্যদের সাথে পারস্পরিক মিথস্ক্রিয়ার মাধ্যমে তাদের ধ্যান-ধারণা ও মূল্যবোধ দ্বারা প্রভাবিত হয়। পাশাপাশি পারিবারিক জ্ঞাতিদের ভূমিকাও শিশুর সামাজিকীকরণে অত্যন্ত গুরুত্বপূর্ণ। পরিবার ও পারিবারিক জ্ঞাতিরা প্রাথমিকভাবে একজন শিক্ষকের মতোই ভুলত্রুটি সংশোধনের মাধ্যমে সঠিক পথে চলার নির্দেশনা দেয়। উদ্দীপকের ফাইয়াজের পরিবারের পরিবেশ একটি শিশুর সুষ্ঠু সামাজিকীকরণের জন্য উপযুক্ত। সে তার দাদার কাছ থেকে ধর্মীয় শিক্ষা নেয় এবং ফুফুর কাছেও পড়াশোনা করে। এতে সে তাদের দিক নির্দেশনা মতো জীবন গড়ে তুলতে পারবে। কিন্তু ফাইয়াজ যদি একক পরিবারে বাস করত তখন ফাইয়াজের জন্য সুষ্ঠু সামাজিকীকরণের পরিবেশ তৈরি হতো না। কারণ বাবা-মা দুজনেই কর্মস্থলে চলে গেলে খুব কম সময়ই তাদের সাথে মিথস্ক্রিয়া হতো। পক্ষান্তরে যৌথ পরিবারে বাস করার ফলে ফাইয়াজ বাবা-মা ছাড়াও অন্যান্য জ্ঞাতির সাথে মেশার সুযোগ পাওয়ায় তার সুষ্ঠু সামাজিকীকরণ নিশ্চিত হচ্ছে। উপরের আলোচনার প্রেক্ষিতে বলা যায়, ফাইয়াজের পরিবারে সুস্থ ও সুন্দর পরিবেশ বিরাজ করায় তার সুষ্ঠু সামাজিকীকরণে তা অনুকূল ভূমিকা রাখবে।"
        }
      ]
    },
    {
      "number": "7",
      "uddipok": "আমাদের সমাজব্যবস্থায় এক সময় বয়োজ্যেষ্ঠরা ছোটদেরকে গল্প, রূপকথা ও উপদেশমূলক বাণী শোনাত। এক সময় গ্রামে-গঞ্জে পালাগান, জারি-সারি ইত্যাদি ব্যাপকভাবে হতো। বিশেষ করে পুঁথিপাঠ, গাজীর গান, শ্লোকের মধ্য দিয়ে মানব চরিত্রের গুণাবলি প্রকাশ পেতো। বয়োজ্যেষ্ঠরা মনে করে, সময়ের পরিবর্তন হলেও এসবের প্রয়োজন এখনও শেষ হয়ে যায়নি।",
      "tag": "BBGGC 24,CTG.B, SB, JB 21",
      "sub_questions": [
        {
          "label": "ক",
          "question": "সমাজকাঠামো কী?",
          "explanation": "যে ব্যবস্থার ওপর ভিত্তি করে সমাজ ব্যবস্থা গড়ে ওঠে তাই সমাজকাঠামো।"
        },
        {
          "label": "খ",
          "question": "সভ্যতা মূলত বস্তুগত- ব্যাখ্যা করো।",
          "explanation": "সভ্যতা হলো বস্তুগত সংস্কৃতির চূড়ান্ত রূপ। সভ্যতা বলতে এমন একটি সাংস্কৃতিক জটিল রূপকে বোঝায়, যা কয়েকটি সুনির্দিষ্ট সমাজের প্রধান সাংস্কৃতিক বৈশিষ্ট্যসমূহ দ্বারা গঠিত। স্কটিশ সমাজবিজ্ঞানী আর, এম, ম্যাকাইভারের মতে, \"সভ্যতা হলো আমাদের যা আছে বা আমরা যা ব্যবহার করি।\" যেহেতু আমাদের ব্যবহার্য জিনিসপত্র বস্তুগত সংস্কৃতির অন্তর্ভুক্ত সেহেতু সভ্যতা মূলত বস্তুগত বিষয়।"
        },
        {
          "label": "গ",
          "question": "উদ্দীপকে সংস্কৃতির কোন ধরনটি উল্লেখ করা হয়েছে? ব্যাখ্যা করো।",
          "explanation": "উদ্দীপকে সংস্কৃতির অবস্তুগত ধরনটি উল্লেখ করা হয়েছে। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ সংস্কৃতির যে অংশ দেশ যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, স্বাদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, এক সময় গ্রামের বয়োবৃদ্ধরা তাদের ছেলেমেয়ে, নাতি-নাতিনিদের গল্প, রূপকথা, উপদেশমূলক বাণী শোনাতেন। এছাড়া গ্রামে পালাগান, জারি গান, সারি গান, পুঁথি পাঠ, গাজীর গান ইত্যাদির ব্যাপক প্রচলন ছিল। এগুলো সংস্কৃতির অবস্তুগত উপাদান। কারণ এ উপাদানগুলো দেখা যায় না, শুধুমাত্র উপলব্ধি করা যায়। তাই বলা যায়, উদ্দীপকে সংস্কৃতির অবস্তুগত উপাদানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয়াবলি সামাজিক নিয়ন্ত্রণে কীভাবে ভূমিকা রাখতে পারে? তোমার মত দাও।",
          "explanation": "উদ্দীপকে বর্ণিত বিষয়াবলি অর্থাৎ অবস্তুগত সংস্কৃতি ব্যক্তিকে প্রভাবিত করার মাধ্যমে সামাজিক নিয়ন্ত্রণে ভূমিকা রাখতে পারে। সামাজিক নিয়ন্ত্রণ হচ্ছে এমন একটি প্রক্রিয়া যার মাধ্যমে সমাজ ব্যক্তিকে সমাজ স্বীকৃত রীতি-নীতি অনুযায়ী আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। সাধারণত সংস্কৃতির অবস্তুগত দিকগুলো, যেমন- সমাজের আদর্শ, মূল্যবোধ, রীতিনীতি, বিশ্বাস, সংস্কার, প্রথা, গল্প, রূপকথা, বিভিন্ন প্রকার গান ইত্যাদি গ্রন্থ, জার্নাল, ম্যাগাজিন ও পত্র-পত্রিকায় ছাপার অক্ষরে প্রতিবিম্বিত হয়। এগুলো পড়ার মাধ্যমে সহজেই সমাজে প্রচলিত ধ্যান- ধারণার সাথে পরিচিত হওয়া সম্ভব, যা ব্যক্তিকে সমাজের সাথে খাপ খাওয়াতে সাহায্য করে। ব্যক্তি যখন সমাজের সাথে খাপ খাইয়ে নেয় তখন স্বাভাবিকভাবেই বিচ্যুতিমূলক আচরণ থেকে বিরত থাকে। এমনিভাবে বিভিন্ন পৌরাণিক কাহিনি অলীক এবং বাস্তবতা থেকে অনেকখানি দূরে হলেও এতে ন্যায়ের জয়, অন্যায়ের পরাজয়, পাপীদের দুর্গতি ইত্যাদি ধারণা বিদ্যমান। এসব কাহিনি মানুষকে ন্যায়ের প্রতি আগ্রহী এবং অন্যায়ের প্রতি ঘৃণাপ্রবণ করে তোলে, যা সামাজিক নিয়ন্ত্রণে গুরুত্বপূর্ণ ভূমিকা রাখে। উপরের আলোচনার পরিসমাপ্তিতে বলা যায়, সংস্কৃতির অবস্তুগত দিক, যেমন- গল্প, রূপকথা, বিভিন্ন গান, উপদেশমূলক বাণী ইত্যাদি মানুষের মানসিক অবস্থা পরিবর্তনের মাধ্যমে সামাজিক নিয়ন্ত্রণে সহায়ক ভূমিকা পালন করতে পারে।"
        }
      ]
    },
    {
      "number": "8",
      "uddipok": "জামান সাহেব শহরে তার স্ত্রী ও দুই সন্তান নিয়ে বসবাস করেন। গ্রাম থেকে মাঝে মাঝে আত্মীয়-স্বজন শহরে আসলে তাঁর বাসায় ওঠে। তিনি সাধ্যমতো গ্রামের আত্মীয়-স্বজনকে আর্থিকভাবে সহায়তা করে থাকেন। কয়েকদিন আগে তাঁর এক চাচা মেয়ের বিয়ের জন্য কিছু জমি বিক্রি করতে চাইলে তিনি তা কিনে নেন।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "যে পরিবার ব্যবস্থায় পারিবারিক কর্তৃত্ব পুরুষের পরিবর্তে স্ত্রীর হাতে ন্যস্ত থাকে তাই হলো মাতৃতান্ত্রিক পরিবার।"
        },
        {
          "label": "খ",
          "question": "",
          "explanation": "যে জ্ঞাতিসম্পর্কের ক্ষেত্রে রক্ত সম্পর্ক স্পষ্ট করে ব্যাখ্যা করা যায় তাকে বর্ণনামূলক জ্ঞাতিসম্পর্ক বলে। বর্ণনামূলক জ্ঞাতিসম্পর্কে এক বা একাধিক শব্দ ব্যবহার করে প্রত্যেক আত্মীয় ব্যক্তিকে নির্দিষ্ট করে সম্বোধন করা সম্ভব। উদাহরণস্বরূপ বলা যায়, মা-বাবা, স্বামী-স্ত্রী ইত্যাদি পদবাচ্যে সম্পর্ক স্পষ্টভাবে বোঝা যায়। একক বিবাহভিত্তিক পরিবার উদ্ভবের সাথে সাথে বর্ণনামূলক জ্ঞাতি প্রথা চালু হয়েছে।"
        },
        {
          "label": "গ",
          "question": "",
          "explanation": "উদ্দীপকের জামান সাহেবের পরিবারটি অণু বা একক পরিবার। আকারের ভিত্তিতে পরিবারের অন্যতম ধরন হলো অণু বা একক পরিবার। যে পরিবারে কেবল স্বামী-স্ত্রী অথবা স্বামী-স্ত্রী এবং তাদের অবিবাহিত সন্তান বসবাস করে তাকে অণু বা একক পরিবার বলে। এ ধরনের পরিবারে সাধারণত সর্বোচ্চ দুই প্রজন্মের প্রতিনিধি একত্রে বাস করে। যেমনটি উদ্দীপকের জামান সাহেবের পরিবারেও দেখা যায়। উদ্দীপকের জামান সাহেব স্ত্রী ও দুই সন্তান নিয়ে শহরে বসবাস করেন। গঠন ও আকারগত দিক থেকে তার পরিবার উপরে আলোচিত অণু পরিবারের অনুরূপ। কেননা জামান সাহেবের পরিবারে তিনি ও তার স্ত্রীসহ কেবল অবিবাহিত সন্তানরা বাস করে। আবার তিনি ও তার সন্তানরা কেবল দুটি প্রজন্মকে নির্দেশ করে, যা অণু পরিবারের অন্যতম বৈশিষ্ট্য। তাই বলা যায় জামান সাহেবের পরিবারটি অণু বা একক পরিবার।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উদ্দীপকে প্রতিফলিত জ্ঞাতিসম্পর্কের অর্থনৈতিক ভূমিকা সমাজের জন্য ইতিবাচক। বিভিন্ন সামাজিক কর্মকাণ্ডে জ্ঞাতিসম্পর্ক তাৎপর্যপূর্ণ ভূমিকা পালন করে। বিশেষ করে অর্থনৈতিক, সামাজিক, রাজনৈতিক ও সাংস্কৃতিক ক্ষেত্রে জ্ঞাতিসম্পর্ক তাৎপর্যপূর্ণ ভূমিকা রাখে। উদ্দীপকের জামান সাহেবের চাচা মেয়ের বিয়ের অর্থসংস্থানের জন্য জমি বিক্রি করতে চাইলে তিনি তা কিনে নেন। জামান সাহেবের এ কাজ জ্ঞাতিসম্পর্কের অর্থনৈতিক ভূমিকাকে নির্দেশ করে। গ্রামীণ অর্থনীতিতে জ্ঞাতিসম্পর্কের বহুমুখী ভূমিকা লক্ষ করা যায়। যেমন- জমি হস্তান্তর, ঋণ প্রদান, কৃষিতে সহযোগিতা প্রভৃতি ক্ষেত্রে ব্যক্তি জ্ঞাতিদের সহযোগিতা সবার আগে প্রত্যাশা করে। আবার সম্পত্তি. ক্রয়-বিক্রয়, জমি বর্গা দেওয়ার ক্ষেত্রে জ্ঞাতিদেরকেই বেশি প্রাধান্য দেওয়া হয়। কারণ জ্ঞাতির কাছে জমি বিক্রয় করলে তা পুনরায় ফেরত পাওয়ার আশা থাকে। এছাড়া উদ্দীপকের শেষাংশের মতো আপদকালীন সময়েও জ্ঞাতিরাই সবার আগে এগিয়ে আসে। এ ধরনের সহযোগিতার ফলে জ্ঞাতিদের সামাজিক বন্ধন দৃঢ় হয়, যা সমাজের ওপর নিঃসন্দেহে ইতিবাচক প্রভাব ফেলে। কারণ সুষ্ঠু সমাজ গড়ে তোলার জন্য সমাজস্থ সদস্যদের পারস্পরিক বন্ধন খুবই গুরুত্বপূর্ণ। গ্রামীণ সমাজের অধিকাংশ সদস্য যেহেতু কোনো না কোনোভাবে জ্ঞাতিত্বের বন্ধনে আবদ্ধ থাকে, সেহেতু তাদের পারস্পরিক সহযোগিতা নিশ্চিতভাবেই সমাজের ওপর ইতিবাচক প্রভাব ফেলে। পরিশেষে বলা যায়, উদ্দীপকে প্রতিফলিত অর্থনৈতিক কর্মকাণ্ডে জ্ঞাতিদের ভূমিকা তাদের মধ্যকার ঐক্য ও সংহতি বৃদ্ধির মাধ্যমে সমাজে ইতিবাচক প্রভাব বিস্তার করে।"
        }
      ]
    },
    {
      "number": "9",
      "uddipok": "শুভপুর গ্রামের কতিপয় যুবক করোনা মহামারির প্রথম দিকে গ্রামের মানুষদের স্বাস্থ্য সচেতনতামূলক নানা কর্মসূচি গ্রহণ করে। হাত ধোয়া, স্যানিটাইজার ব্যবহার, মাস্ক পরিধান, সামাজিক দূরত্ব বজায় রাখাসহ নানাবিধ প্রচারণা চালায় এবং গ্রামের হতদরিদ্র পরিবারের জন্য ত্রাণ সহায়তার ব্যবস্থা করে। তাদের এ জাতীয় কর্মকাণ্ড গ্রামের মানুষের নিকট খুব সমাদৃত হয়। বর্তমানে তারা স্থানীয় জনপ্রতিনিধি ও প্রশাসনের সহযোগিতায় গ্রামের মানুষের কর্মসংস্থান ও জীবনযাত্রার মান উন্নয়নের জন্য 'সবুজ সাথী' নামে একটি ক্লাবের মাধ্যমে কাজ করে যাচ্ছে।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "বন্যদশা বলতে মানবসভ্যতার ক্রমবিকাশের প্রথম স্তরকে বোঝায়। এ স্তরে মানুষ যাযাবর অবস্থায় বনে-জঙ্গলে বাস করত।"
        },
        {
          "label": "খ",
          "question": "",
          "explanation": "পরস্পরের ওপর নির্ভরশীল এবং সহযোগিতাপূর্ণ সম্পর্কের ভিত্তিতে সমাজ গড়ে ওঠে বলে সমাজ অর্থ সহযোগিতা। সমাজ হলো একই সাধারণ সংস্কৃতির অংশীদার এবং নিজ সামাজিক প্রয়োজন পূরণের উদ্দেশ্যে পরস্পরের মধ্যে ক্রিয়াশীল বহুসংখ্যক মানুষের সমষ্টি। এটি সামাজিক সম্পর্কসমূহের জটিল জল, যার সদস্যরা পরস্পর মানসিক সূত্র আবদ্ধ। এ বৈশিষ্ট্যসমূহ বিদ্যমান থাকায় সমাজের আরেকটি অর্থ হলো 'সহযোগিতা'।"
        },
        {
          "label": "গ",
          "question": "",
          "explanation": "উদ্দীপকে গ্রামের যুবকদের উদ্যোগ সমাজবিজ্ঞানের 'সংঘ' নামক মৌল প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকের শুভপুর গ্রামের কিছু যুবক করোনা মহামারী সম্পর্কে মানুষকে সচেতন করতে বিভিন্ন কর্মসূচি গ্রহণ করে। এছাড়া গ্রামের মানুষের কর্মসংস্থান ও জীবনযাত্রার মান উন্নয়নের জন্য 'সবুজ সাথী' নামে ক্লাব গঠনের মাধ্যমে কাজ করে যাচ্ছে। তাদের ক্লাব গঠন ও নির্দিষ্ট লক্ষ্যে কাজ করা উপরে আলোচিত সংঘ প্রত্যয়ের বৈশিষ্ট্যের সাথে সাদৃশ্যপূর্ণ। সুতরাং বলা যায়, উদ্দীপকের যুবকদের উদ্যোগ সমাজবিজ্ঞানের সংঘ প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের 'সবুজ সাথী' নামক সংঘ শুভপুর গ্রামে পরিবর্তন আনতে সক্ষম- বক্তব্যটি যথার্থ। মানবসমাজের অন্যতম গুরুত্বপূর্ণ সংগঠন হচ্ছে 'সংঘ'। সংঘের সদস্যরা মূলত এক বা একাধিক উদ্দেশ্যকে সামনে রেখে স্বেচ্ছায় একত্রিত হয়। আর সংঘের লক্ষ্য ও উদ্দেশ্য সমাজে পরিবর্তন আনতে গুরুত্বপূর্ণ ভূমিকা পালন করে। উদ্দীপকে শুভপুর গ্রামের যুবকেরা কয়েকটি উদ্দেশ্যকে সামনে রেখে 'সবুজ সাথী' নামের ক্লাব গড়ে তোলে। তাদের লক্ষ্য হচ্ছে স্থানীয় জনপ্রতিনিধি ও প্রশাসনের সহায়তায় গ্রামের মানুষের কর্মসংস্থান ও জীবনযাত্রার মান উন্নয়ন করা। তাদের এ উদ্যোগ উক্ত গ্রামে ইতিবাচক পরিবর্তন আনতে সক্ষম বলে আমি মনে করি। সংঘের অন্যতম প্রধান উদ্দেশ্য থাকে সামাজিক কল্যাণ। সংঘের সদস্যরা সামাজিক কল্যাণের নিমিত্তে বহুবিধ উদ্যোগ নিয়ে থাকে। যেমন- বঞ্চিত শিশুদের নিরাপত্তা প্রদান করা, রাস্তাঘাট সংস্কার করা, সম্ভব হলে বেকারদের জন্য কর্মসংস্থানের ব্যবস্থা করা ইত্যাদি। এ সমস্ত কাজের মাধ্যমে সমাজ যেমন উপকৃত হয় তেমনি এটি মানুষের উন্নয়নেও গুরুত্বপূর্ণ ভূমিকা রাখে। 'সবুজ সাথী' সংঘের কার্যক্রমের ফলেও শুভপুর গ্রামের মানুষের কর্মসংস্থান সৃষ্টি ও জীবনযাত্রার মান বৃদ্ধির মাধ্যমে তাদের আর্থ-সামাজিক পরিস্থিতির উন্নয়ন ঘটবে। আর গ্রামের মানুষের উন্নয়ন মানে শুভপুর গ্রামের সামগ্রিক অবস্থার পরিবর্তন ঘটা। উপরের আলোচনার প্রেক্ষিতে বলা যায়, 'সবুজ সাথী' সংঘের জনকল্যাণমূলক কার্যক্রম নিঃসন্দেহে শুভপুর গ্রামে ইতিবাচক পরিবর্তন আনতে সক্ষম হবে।'"
        }
      ]
    },
    {
      "number": "10",
      "uddipok": "তিতাস নদীর পাড়ে রমেশের গ্রাম। রমেশের বাবা-চাচা সবাই, মাছ ধরে ও মাছ বিক্রি করে জীবন নির্বাহ করে। বংশ পরম্পরায় এটাই তাদের কাজ। গ্রামের বেশিরভাগ মানুষের পেশাও তাই। এরা পরস্পরের প্রতি খুব বেশি আন্তরিক। পড়াশোনায় রমেশের ভীষণ আগ্রহ। গ্রামের স্কুলের সে নিয়মিত ছাত্র। পড়াশোনার ফাঁকে ফাঁকে সে বাবা-চাচাদের সাথে মাছ ধরে ও বিক্রিতে সহায়তা করে। মেধাবী রমেশ মেডিকেল পাস করে এখন ডাক্তার হিসেবে সমাজে প্রতিষ্ঠিত। সপ্তাহে একদিন সে তার গ্রামের মানুষকে বিনামূল্যে চিকিৎসা সেবা দিয়ে থাকে।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে মুখ্য দল বলে।"
        },
        {
          "label": "খ",
          "question": "",
          "explanation": "সমাজ কর্তৃক স্বীকৃত হওয়ার ফলে প্রথা মূলত সামাজিক। সামাজিক আচরণের অভ্যাসলব্ধ পদ্ধতিই হচ্ছে প্রথা। অর্থাৎ এটি এমন সব আচরণ-বিধির প্রতিষ্ঠিত ব্যবস্থা যা সমাজের অধিকাংশ মানুষ অনুসরণ করে। তবে সকল আচরণই প্রথা হতে পারে না বরং যেসব অভ্যাসের সাথে সামাজিক মূল্যবোধ সংযুক্ত থাকে তাই প্রথা হিসেবে স্বীকৃত হয়। আর এ কারণেই প্রথা মূলত সামাজিক।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনসমষ্টি সমাজবিজ্ঞানের 'সম্প্রদায়' নামক মৌল প্রত্যয়কে নির্দেশ করে। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যারা পারস্পরিক নির্ভরশীলতার মধ্য দিয়ে সমজাতীয় জীবনযাপন করে। এটি সমাজবিজ্ঞানের অন্যতম গুরুত্বপূর্ণ একটি প্রত্যয়, যার মূল ভিত্তি হচ্ছে বসবাসের অঞ্চল ও সম্প্রদায়গত চেতনা। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছু বিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। যেমন- জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের, মধ্যে গভীর আন্তরিক সম্পর্ক বিরাজ করে। উদ্দীপকের তিতাস নদীর পাড়ে অবস্থিত রমেশের গ্রামের জনসমষ্টি একটি সম্প্রদায়। কেননা তাদের মধ্যে সম্প্রদায়ের দুটি মূল ভিত্তিই উপস্থিত রয়েছে। রমেশের গ্রাম তিতাস নদীর পাড়ে অবস্থিত এবং এ গ্রামের বেশিরভাগ মানুষ বংশ পরম্পরায় জেলে পেশায় নিয়োজিত। এছাড়া তারা পরস্পরের প্রতি খুবই আন্তরিক। এ বৈশিষ্ট্যসমূহ উপরে আলোচিত সম্প্রদায়ের বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকের জনসমষ্টি সমাজবিজ্ঞানের সম্প্রদায় প্রত্যয়কেই নির্দেশ করছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উদ্দীপকের রমেশের পেশার পরিবর্তন সামাজিক গতিশীলতা সৃষ্টিতে সহায়ক ভূমিকা পালন করে। সামাজিক গতিশীলতা বলতে ব্যক্তির সামাজিক মর্যাদা এক স্তর থেকে অন্য স্তরে পরিবর্তিত হওয়াকে বোঝায়। সামাজিক গতিশীলতা মূলত উল্লম্ব ও আনুভূমিক এ দুই ধরনের হয়ে থাকে। উল্লম্ব গতিশীলতা হলো ব্যক্তির মর্যাদার উর্ধ্বমুখী বা নিম্নমুখী পরিবর্তন। অন্যদিকে আনুভূমিক গতিশীলতায় ব্যক্তির অবস্থানের পরিবর্তন হয়, কিন্তু মর্যাদার পরিবর্তন হয় না। উদ্দীপকের রমেশের পেশার পরিবর্তনের ক্ষেত্রে উল্লম্ব গতিশীলতা লক্ষ করা যায়। কেননা সে তার সম্প্রদায়ের বংশগত পেশা ছেড়ে দিয়ে ডাক্তারি পেশা গ্রহণ করেছে। ফলে তার পেশাগত ক্ষেত্রে উর্ধ্বমুখী পরিবর্তন ঘটেছে। সমাজের মানদণ্ডে তার সামাজিক মর্যাদা বৃদ্ধি পাওয়ার মাধ্যমে সামাজিক গতিশীলতার সৃষ্টি হয়েছে। কারণ সে অপেক্ষাকৃত নিম্ন মর্যাদাগোষ্ঠী থেকে উপরের শ্রেণি বা উচ্চ মর্যাদাগোষ্ঠীতে প্রবেশ করেছে। উপরের আলোচনার প্রেক্ষিতে বলা যায়, উদ্দীপকের রমেশের ডাক্তারি পেশা গ্রহণের ফলে যেহেতু তার সামাজিক মর্যাদা বৃদ্ধি পেয়েছে সেহেতু তার পেশার পরিবর্তন সামাজিক গতিশীলতা সৃষ্টিতে সহায়ক ভূমিকা রেখেছে।"
        }
      ]
    },
    {
      "number": "11",
      "uddipok": "ফাহিম বিশ্ববিদ্যালয়ে যে বিষয়ে অধ্যয়ন করে তার মূল আলোচ্য বিষয় মূলত সমাজ, সামাজিক সম্পর্ক, সামাজিক কার্যাবলি, সামাজিক দল-প্রতিষ্ঠান ইত্যাদি। অপরদিকে, তার বন্ধু তারেক যে বিষয়টিতে অধ্যয়ন করে তার মূল আলোচ্য বিষয়- মানুষ, তার উদ্ভব ও বিকাশ, মানুষের দৈহিক গঠন ও সংস্কৃতির ভিন্নতা।",
      "tag": "CTG.B, SB, JB 21",
      "sub_questions": [
        {
          "label": "ক",
          "question": "",
          "explanation": "শিকার ও খাদ্য সংগ্রহভিত্তিক সমাজের মানুষ চাষাবাদ করে ফসল ফলাতে বা উৎপাদন করতে জানত না।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "",
          "explanation": "উদ্দীপকের তারেকের অধ্যয়নকৃত বিষয়টি হলো নৃবিজ্ঞান। নৃবিজ্ঞান অর্থ হচ্ছে মানুষ ও সংস্কৃতি সম্পর্কিত বিজ্ঞানভিত্তিক পাঠ। মানুষের উৎপত্তি ও তার দৈহিক, সামাজিক তথা মানব আচরণের ক্রমবিকাশ সম্পর্কিত গবেষণা নৃবিজ্ঞানের আলোচনার বিষয়। নৃবিজ্ঞান প্রধানত দুটি অংশে বিভক্ত। যথা- দৈহিক নৃবিজ্ঞান ও সাংস্কৃতিক নৃবিজ্ঞান। দৈহিক নৃবিজ্ঞান মানুষের শরীর কাঠামো নিয়ে আলোচনা করে। আর সাংস্কৃতিক নৃবিজ্ঞানের আলোচ্য বিষয়বস্তু হলো আদিম সমাজব্যবস্থা, সামাজিক আচার-অনুষ্ঠান, খাদ্যাভ্যাস, সামাজিক প্রথা ইত্যাদি। উদ্দীপকের তারেক যে বিষয়ে অধ্যয়ন করে তার মূল আলোচ্য বিষয় মানুষের উদ্ভব ও বিকাশ, মানুষের দৈহিক গঠন এবং সংস্কৃতির ভিন্নতা। এ বিষয়গুলো উপরে আলোচিত নৃবিজ্ঞানের বিষয়বস্তুর সাথে সাদৃশ্যপূর্ণ। সুতরাং বলা যায়, তারেকের পঠিত বিষয়টি হচ্ছে নৃবিজ্ঞান।"
        },
        {
          "label": "ঘ",
          "question": "",
          "explanation": "ফাহিমের পঠিত বিষয় তথা সমাজবিজ্ঞানের ব্যাপকতা গভীর- মন্তব্যটি যুক্তিযুক্ত। বিজ্ঞানের যে শাখা সমাজ ও সামাজিক সম্পর্ক নিয়ে অধ্যয়ন করে তাই সমাজবিজ্ঞান। বস্তুত ব্যক্তি, গোষ্ঠী, প্রথা, সামাজিক প্রতিষ্ঠান প্রভৃতির পারস্পরিক সম্পর্ক বিষয়ে সমাজবিজ্ঞান আলোচনা করে। উদ্দীপকের ফাহিম বিশ্ববিদ্যালয়ে যে বিষয়ে অধ্যয়ন করে তার মূল আলোচ্য বিষয় হলো সমাজ, সামাজিক সম্পর্ক, সামাজিক কার্যাবলি, দল-প্রতিষ্ঠান প্রভৃতি। এগুলো সমাজবিজ্ঞানের আলোচ্য বিষয়ের সাথে সাদৃশ্যপূর্ণ। তাই তার পঠিত বিষয়টি সমাজবিজ্ঞান। সমাজবিজ্ঞান বিষয়টির ব্যাপকতা গভীর। বিষয়টির পরিধি এবং পাঠের প্রয়োজনীয়তা এর ব্যাপকতাকে তুলে ধরে। সমাজের বিভিন্ন দিক পঠন- পাঠন ও গবেষণার জন্য সমাজবিজ্ঞানের নানা শাখা-প্রশাখার উদ্ভব ঘটেছে। এসব শাখা প্রশাখার মধ্যে ধর্মের সমাজবিজ্ঞান ধর্ম সম্পর্কে আলোচনা করে। নগর ও গ্রামের সমাজ, অর্থনীতি, নেতৃত্ব কাঠামো, ক্ষমতা কাঠামো, মর্যাদা ও স্তরবিন্যাস ইত্যাদি নিয়ে নগর এবং গ্রামীণ সমাজবিজ্ঞান আলোচনা করে। এমনিভাবে সমাজবিজ্ঞানের আরও নানা ধরনের শাখা রয়েছে, যেগুলো সমাজের একেকটি বিষয় নিয়ে বিস্তারিত আলোচনা করে। সমাজবিজ্ঞানের এসব শাখার জ্ঞান অর্জন করা সুষ্ঠু -সমাজ গঠনের জন্য অপরিহার্য। উদাহরণস্বরূপ বলা যায়, সমাজবিজ্ঞান সমাজস্থ বিভিন্ন সম্প্রদায় ও সংঘ সম্পর্কে সুস্পষ্ট ধারণা লাভ করতে সাহায্য করে। এসব সম্প্রদায় ও সংঘের মধ্যে কোনো জটিল পরিস্থিতি বিরাজ করলে সমাজবিজ্ঞানের জ্ঞান তা দূর করতে সাহায্য করে। আবার সামাজিক সমস্যা, পরিবর্তন, নীতি-নির্ধারণ, উন্নয়ন ও সামাজিক সম্পর্ক ও উন্নয়নেও সমাজবিজ্ঞানের জ্ঞান পথনির্দেশ করে। কার্যত সমাজবিজ্ঞানের - পরিধি এবং পাঠের প্রয়োজনীয়তা পর্যালোচনা করলে সুস্পষ্ট হয় যে, শাস্ত্রটির ব্যাপকতা অত্যন্ত গভীর।"
        }
      ]
    }
  ]
}