{
  "title": "শহীদ সৈয়দ নজরুল ইসলাম কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "একাদশ শ্রেণির ছাত্র মাহিন একটি স্বেচ্ছাসেবী সংগঠনের সদস্য। সংগঠনটি ময়মনসিংহ শহরের ময়লা-আবর্জনা পরিষ্কার ও জলাবদ্ধতা নিরসনে কাজ করে। শহরের শব্দ দূষণ রোধে প্রশাসনকে সহায়তা করা ছাড়াও নির্দিষ্ট স্থানে আবর্জনা ফেলা ও পরিবেশের জন্য ক্ষতিকর পণ্য ব্যবহার নিরুৎসাহিত করতে জনসচেতনতা তৈরির উদ্দেশ্যে সংগঠনটি পাড়ায় পাড়ায় প্রচারণা ও পরিচ্ছন্নতা কর্মসূচি পালন করে।",
      "tag": "SSNIC 23",
      "sub_questions": [
        {
          "label": "ক",
          "question": "কোন দুটি শব্দের সমন্বয়ে Sociology শব্দের উৎপত্তি?",
          "explanation": "ল্যাটিন শব্দ 'Socius' এবং গ্রিক শব্দ 'Logos'-এর সমন্বয়ে Sociology শব্দের উৎপত্তি।"
        },
        {
          "label": "খ",
          "question": "সমাজবিজ্ঞান সমাজের বিজ্ঞানভিত্তিক পাঠ- বুঝিয়ে লেখো।",
          "explanation": "সমাজবিজ্ঞান সমাজস্থ মানুষের পারস্পরিক সম্পর্কের বিজ্ঞানভিত্তিক বিশ্লেষণ করায় শাস্ত্রটিকে সমাজের বিজ্ঞানভিত্তিক পাঠ বলে। সমাজবিজ্ঞান সামাজিক বিজ্ঞানের পর্যায়ভুক্ত একটি বিজ্ঞান। সামাজিক মানুষের আচার-আচরণ, আদর্শ-মূল্যবোধ, কার্যাবলি, রীতিনীতি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর চলমানতা বজায় থাকে তা নিয়ে অধ্যয়ন করতে গিয়ে গোটা সমাজের মধ্যেই এর অনুসন্ধান করতে হয়। তাই সমাজবিজ্ঞানকে সমাজের বিজ্ঞানভিত্তিক পাঠ বলা হয়।"
        },
        {
          "label": "গ",
          "question": "উদ্দীপকের বিষয়বস্তু সমাজবিজ্ঞানের কোন শাখায় আলোচিত হয়? ব্যাখ্যা করো।",
          "explanation": "উদ্দীপকের বিষয়বস্তু সমাজবিজ্ঞানের অন্যতম শাখা নগর সমাজবিজ্ঞানে আলোচিত হয়। সমাজবিজ্ঞানের যে শাখা নগর বা শহরের সমাজ, অর্থনীতি, ক্ষমতা কাঠামো, মর্যাদা ও স্তরবিন্যাস নিয়ে অধ্যয়ন করে তাকে নগর সমাজবিজ্ঞান বলে। নগর সমাজবিজ্ঞান নগর সমাজের জীবনযাত্রা প্রণালী, নগর পরিকল্পনা, নগরের সমস্যা চিহ্নিতকরণ এবং তা দূরীকরণের উপায় সম্পর্কেও আলোচনা করে। পাশাপাশি নগর সমাজের কাঠামো এবং নগর সমাজের বিভিন্ন আর্থ-সামাজিক, রাজনৈতিক, ধর্মীয় এবং সাংস্কৃতিক অনুষ্ঠান-প্রতিষ্ঠান সম্পর্কেও আলোচনা করে থাকে। উদ্দীপকে লক্ষ করা যায়, একটি স্বেচ্ছাসেবী সংগঠন ময়মনসিংহ শহরের ময়লা-আবর্জনা পরিষ্কার ও জলাবদ্ধতা নিরসনে কাজ করে। এছাড়া সংগঠনটি শহরের শব্দ দূষণ রোধে প্রশাসনকে সহায়তা করার পাশাপাশি নির্দিষ্ট স্থানে আবর্জনা ফেলা ও পরিবেশের জন্য ক্ষতিকর পণ্য ব্যবহার নিরুৎসাহিত করতে জনসচেতনতা তৈরির উদ্দেশ্যে পাড়ায় পাড়ায় প্রচারণা ও পরিচ্ছন্নতা কর্মসূচি পালন করে। যেহেতু ময়মনসিংহ একটি শহর এবং শহর বা নগর সম্পর্কিত আলোচনা নগর সমাজবিজ্ঞানে আলোচিত হয় সেহেতু বলা যায়, উদ্দীপকের বিষয়বস্তু সমাজবিজ্ঞানের অন্যতম শাখা নগর সমাজবিজ্ঞানের আলোচ্য বিষয়।"
        },
        {
          "label": "ঘ",
          "question": "উদ্দীপকে মাহিনের কর্মকাণ্ডে সমাজবিজ্ঞানের জ্ঞান সহায়ক হবে কি? তোমার উত্তরের সপক্ষে যুক্তি দাও।",
          "explanation": "হ্যাঁ, উদ্দীপকের মাহিনের কর্মকাণ্ডে সমাজবিজ্ঞানের জ্ঞান সহায়ক হবে বলে আমি মনে করি। প্রতিনিয়ত সমাজে বিভিন্ন ঘটনার সৃষ্টি হচ্ছে। এগুলোর কোনোটি সমাজজীবনে ইতিবাচক ভূমিকা রাখে আবার কোনোটি সৃষ্টি করে বিরূপ প্রতিক্রিয়া। সমাজবিজ্ঞান সম্পর্কে সম্যক জ্ঞান থাকলে এসব সামাজিক ঘটনাবলির সঠিক রূপ ও ফলাফল সম্পর্কে ধারণা পাওয়া যায়। আবার সমাজে যা কিছু ঘটে তার এক বা একাধিক সামাজিক কারণও থাকতে পারে। সমাজতান্ত্রিক জ্ঞান প্রত্যেকটি ঘটনার কার্যকারণ সম্পর্ক অনুধাবনে সচেষ্ট হয়। উদ্দীপকে লক্ষ করা যায়, ময়মনসিংহ শহরে ময়লা আবর্জনা ও জলাবদ্ধতা সৃষ্টি হয়েছে। সেই সাথে শহরে শব্দ দূষণও দেখা দিয়েছে। এ থেকে বোঝা যায়, ময়মনসিংহ শহরে শিল্পায়ন ও নগরায়ণের কারণে এ ধরনের সমস্যা তৈরি হয়েছে। কেননা শিল্পায়ন ও নগরায়নের কারণেই ময়মনসিংহ শহরে পরিণত হয়েছে। এখানে যদি শিল্পায়নের পূর্বেই সমাজবিজ্ঞানের দেখানো পথে শিল্পায়ন হতো তাহলে এ ধরনের সমস্যা তৈরি হওয়ার সম্ভাবনা অনেক কমে যেত। আবার যখন তা না করার কারণে সমস্য তৈরি হয়েই গেছে সেক্ষেত্রেও সমাজবিজ্ঞানের জ্ঞান প্রয়োগের মধ্য দিয়ে সমস্যাটির শিকড় উদঘাটন করা সম্ভব। সমস্যা সমাধানের পরিকল্পনা গ্রহণ করলেই কেবল এ সমস্যার সমাধান সম্ভব। সেই সাথে সম্ভব এলাকাবাসীর উন্নয়নও। পরিশেষে বলা যায়, সমাজবিজ্ঞানের জ্ঞান না থাকলে সামাজিক কল্যাণের বাস্তব রূপ দেয়া সম্ভব নয়। কারণ নতুন পরিকল্পনার সাথে সাথে সমাজব্যবস্থায় যে নতুন মূল্যবোধের সৃষ্টি হবে তার সাথে পুরাতন মূল্যবোধের দ্বন্দ্ব দেখা দিতে পারে এটাই স্বাভাবিক। সমাজবিজ্ঞানের জ্ঞান 'স্বাভাবিকভাবেই তা থেকে পরিত্রাণ দিতে পারে।"
        }
      ]
    },
    {
      "number": "2",
      "uddipok": "",
      "tag": "SSNIC 23",
      "sub_questions": [
        {
          "label": "ক",
          "question": "'Ancient Society' গ্রন্থটি কার লেখা?",
          "explanation": "'Ancient Society' গ্রন্থটি মার্কিন সামাজিক নৃবিজ্ঞানী লুইস হেনরি মর্গানের লেখা।"
        },
        {
          "label": "খ",
          "question": "\"দাসরা ছিল প্রভুর সম্পত্তি\"- বুঝিয়ে লেখো।",
          "explanation": "দাস হচ্ছে সেই ব্যক্তি যে আইন ও প্রথা অনুসারে তার মনিব বা প্রভুর সম্পত্তি। দাসপ্রথা হলো এমন এক অসম সামাজিক প্রথা, যাতে কিছু লোক সম্পূর্ণ কিংবা আংশিকভাবে অধিকারহীন ও অন্যের অস্থাবর সম্পত্তি। এ প্রথা অনুযায়ী একজন দাস তার মনিবের সম্পত্তি এবং মনিবের আদেশ মানতে বাধ্য। মনিব চাইলেই অন্যান্য সম্পত্তির মতো দাসদেরকেও বিক্রি করতে পারত। বস্তুত দাসদের কোনো অর্থনৈতিক, সামাজিক বা রাজনৈতিক অধিকার ছিল না। সমাজে তাদের অস্তিত্ব ছিল কেবলই প্রভুর সম্পত্তি হিসেবে।"
        },
        {
          "label": "গ",
          "question": "উদ্দীপকের A অংশে কোন বিষয়টির কথা বলা হয়েছে? ব্যাখ্যা করো।",
          "explanation": "উদ্দীপকে A অংশে সমাজবিজ্ঞান বিষয়টির কথা বলা হয়েছে। যে শাস্ত্র সমাজ সম্পর্কে বস্তুনিষ্ঠ বা বিজ্ঞানভিত্তিক আলোচনা করে তাই সমাজবিজ্ঞান। তবে সমাজবিজ্ঞানের সর্বজনস্বীকৃত কোনো সংজ্ঞা নেই। তথাপি কোনো কোনো সমাজবিজ্ঞানী বিভিন্ন দৃষ্টিকোণ থেকে সমাজবিজ্ঞানকে সংজ্ঞায়িত করেছেন। যেমন, সমাজবিজ্ঞানী এমিল ডুর্খেইম বলেন, \"সমাজবিজ্ঞান হলো সামাজিক প্রতিষ্ঠানের বিজ্ঞান।\" সমাজবিজ্ঞানী আর, টি. শেফার তার 'Sociology' গ্রন্থে বলেন, \"সমাজবিজ্ঞান হলো সামাজিক আচরণ ও সামাজিক গোষ্ঠীসমূহের সুশৃঙ্খল পাঠ।\" মোটকথা সমাজ ও সমাজের মানুষের সাথে জড়িত সব ধরনের বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে A অংশে বর্ণিত বিষয়টির মূল আলোচ্য বিষয় হলো সমাজ, সমাজের মানুষ ও ব্যক্তির আচার-আচরণ। এ বিষয়গুলো সমাজবিজ্ঞানেরও মূল আলোচ্য বিষয়। তাই বলা যায়, উদ্দীপকের A অংশে সমাজবিজ্ঞান বিষয়টির কথাই বিবৃত হয়েছে।"
        },
        {
          "label": "ঘ",
          "question": "উদ্দীপকে বর্ণিত A ও B অংশ একে অপরের পরিপূরক- তোমার মতামত দাও।",
          "explanation": "উদ্দীপকের A অংশে সমাজবিজ্ঞান এবং B অংশে মনোবিজ্ঞানের কথা বর্ণিত হয়েছে। এ দুটি বিষয় অর্থাৎ সমাজবিজ্ঞান ও মনোবিজ্ঞান একে অপরের পরিপূরক। A অংশে বর্ণিত বিষয়টি সমাজ, সমাজের মানুষ ও ব্যক্তির আচার- আচরণ নিয়ে আলোচনা করে, যা সমাজবিজ্ঞানকে নির্দেশ করে। আর B অংশে বিবৃত বিষয়টি মানুষের মন, মানসিক প্রক্রিয়া ও মানুষের ব্যক্তিত্ব নিয়ে আলোচনা করে, যা মনোবিজ্ঞানের আলোচ্য বিষয়ের অনুরূপ। এ দুটি বিষয়ের মধ্যে পারস্পরিক সম্পর্ক বিদ্যমান। সমাজবিজ্ঞানের ক্ষেত্রে দেখা যায়, শাস্ত্রটি সামাজিক সম্পর্ক, সমাজকাঠামো, সমাজ পরিবর্তনের নিয়ামক ইত্যাদি নিয়ে আলোচনা করেছে। মানুষ যেসব বন্ধনের বশবর্তী হয়ে সমাজবদ্ধভাবে বাস করে তা অনেক ক্ষেত্রে মানসিক বলা চলে; যেমন- পিতা-মাতার স্নেহ-মায়া, ভ্রাতৃত্ববোধ, পারস্পরিক সহানুভূতি এবং যৌন চাহিদা ইত্যাদি। মনোবিজ্ঞান এসব মানসিকতা নিয়ে আলোচনা করে। সমাজবিজ্ঞান মানব সমাজের পারস্পরিক ক্রিয়া ও সম্পর্ক এবং এর অবস্থা ও পরিণতি সম্পর্কে পর্যালোচনা করে; অন্যদিকে মনোবিজ্ঞানীরা সমাজে বসবাসকারী মানুষের মন নিয়ে আলোচনা করে। উদাহরণ হিসেবে বলা যায়, সামাজিক প্রতিষ্ঠান, সংঘ রীতিনীতি, আচার-ব্যবহার ইত্যাদি সমাজবিজ্ঞানের আলোচ্য বিষয়গুলো মানুষের অনুভূতি ও আবেগের সঙ্গে কীভাবে সম্পর্কযুক্ত তা মনোবিজ্ঞানের বিষয়বস্তু। উপরের আলোচনার ভিত্তিতে বলা যায়, সমাজের প্রেক্ষাপটে ব্যক্তির আচরণ বা ব্যক্তিত্ব বিশ্লেষণ মনোবিজ্ঞানের লক্ষ্য। অন্যদিকে ব্যক্তির সাথে ব্যক্তির, গোষ্ঠীর এবং সমাজের সম্পর্ক নির্ণয় সমাজবিজ্ঞানের অন্যতম উদ্দেশ্যে। কাজেই বিষয়টি দুটি একে অপরের পরিপূরক।"
        }
      ]
    },
    {
      "number": "3",
      "uddipok": "মধ্যবিত্ত পরিবারের ছেলে সজীব লেখাপড়ার কারণে শহরের একটি মেসে অবস্থান করে। কিছুদিন পর সজীবের পিতামাতা জানতে পারেন সজীব মাদকাসক্ত। তাঁরা ছেলেকে বাড়ি-ফিরিয়ে এনে আদর, যত্ন, ভালোবাসা দিয়ে মাদকের অভ্যাস থেকে বিরত করেন। পরবর্তীতে তাকে আর মেসে না দিয়ে তার বড় মামার বাসায় রাখা হয় এবং মামা-মামীর তত্ত্বাবধানে স্নেহের ছায়ায় থেকেই সে তার শিক্ষাজীবন শেষে চাকুরী জীবনে প্রবেশ করে।",
      "tag": "SSNIC 23",
      "sub_questions": [
        {
          "label": "ক",
          "question": "\"সমাজবিজ্ঞান একাধারে সামাজিক স্থিতিশীলতা ও গতিশীলতার বিজ্ঞান\"- উক্তিটি কার?",
          "explanation": "\"সমাজবিজ্ঞান একাধারে সামাজিক স্থিতিশীলতা ও গতিশীলতার বিজ্ঞান\" উক্তিটি ফরাসি সমাজবিজ্ঞানী অগাস্ট কোঁতের।"
        },
        {
          "label": "খ",
          "question": "মুখোমুখি দল বলতে কী বোঝ?",
          "explanation": "যে দলের সদস্যদের মধ্যে পারস্পরিক মনিষ্ঠ, নিবিড় ও মুখোমুখি সম্পর্ক বিদ্যমান থাকে তাকে প্রাথমিক বা মুখোমুখি দল বলে। মুখোমুখি দলের সদস্যরা প্রত্যক্ষভাবে নিবিড় সম্পর্কে সম্পর্কযুক্ত। এ দলের সদস্যদের মধ্যে মুখোমুখি, অন্তরঙ্গ ও ব্যক্তিগত সম্পর্ক বিদ্যমান থাকে। পরিবার, খেলার সাথী, পাড়া-প্রতিবেশী প্রভৃতি প্রাথমিক বা মুখোমুখি দলের উদাহরণ।"
        },
        {
          "label": "গ",
          "question": "উদ্দীপকের সজীবের প্রতি বাবা-মায়ের ভূমিকা পরিবারের কোন কাজকে নির্দেশ করে? ব্যাখ্যা করো।",
          "explanation": "উদ্দীপকে সজীবের প্রতি বাবা-মায়ের ভূমিকা পরিবারের মনস্তাত্ত্বিক কাজকে নির্দেশ করে। পরিবারের মনস্তাত্ত্বিক কাজ বলতে এমন একটি ভূমিকাকে বোঝায়, যার ফলে পরিবারের সদস্যরা মানসিক চাহিদা পূরণ করতে পারে। প্রতিটি পরিবার মায়ামমতা, স্নেহ-ভালোবাসা দিয়ে তার সদস্যদের মানসিক চাহিদা পূরণ করে। এগুলো পরিবারের মনস্তাত্ত্বিক কাজ। এছাড়া সামাজিক এ প্রতিষ্ঠানটি মানুষের অন্যতম মানসিক যন্ত্রণা নিবারণের কেন্দ্রস্থল। উদাহরণস্বরূপ বলা যায়, কোনো বিষয়ে মন খারাপ হলে মা-বাবা, ভাই-বোনদের সাথে আলাপ-আলোচনা করে তার সমাধান খোঁজা যায়। এ ধরনের আলোচনা ব্যক্তির মানসিক ক্লান্তি মুছে দিতে সাহায্য করে। আবার মাদকাসক্তির ক্ষেত্রে চিকিৎসা প্রচলিত থাকলেও পরিবারের মনস্তাত্ত্বিক ভূমিকার ওপর সর্বাধিক গুরুত্বারোপ করা হয়। এগুলোই পরিবারের মনস্তাত্ত্বিক কাজ। উদ্দীপকে লক্ষ করা যায়, লেখাপড়ার কারণে সজীব শহরের একটি মেসে অবস্থান করে এবং কিছুদিন পর মাদকাসক্ত হয়ে পড়ে। এ অবস্থায় সজীবের বাবা-মা সজীবকে বাড়ি ফিরিয়ে আনে এবং আদর, যত্ন, ভালোবাসা দিয়ে মাদকের অভ্যাস থেকে বিরত রাখে। যেহেতু বাবা-মায়ের স্নেহ-ভালোবাসা, মায়ামমতা, পরিবারের মনস্তাত্ত্বিক কাজ, সেহেতু বলা যায়, সজীবের প্রতি বাবা-মায়ের ভূমিকা পরিবারের মনস্তাত্ত্বিক কাজেরই নির্দেশক।"
        },
        {
          "label": "ঘ",
          "question": "সজীবের প্রতিষ্ঠিত হওয়ার পেছনে জ্ঞাতিসম্পর্কের ভূমিকা সুস্পষ্ট- তোমার মতামত দাও।",
          "explanation": "সজীবের প্রতিষ্ঠিত হওয়ার পেছনে জ্ঞাতিসম্পর্কের ভূমিকা সুস্পষ্ট- উক্তিটি যথার্থ। মানবসমাজের অন্যতম মূল ভিত্তি হলো জ্ঞাতিসম্পর্ক। সমাজজীবনের বিভিন্ন ক্ষেত্রে জ্ঞাতিরা তাৎপর্যপূর্ণ ভূমিকা রাখে। জ্ঞাত্রিসম্পর্কের বন্ধন সমাজের বিভিন্ন মানুষকে সংগঠিত করে। বিপদে-আপদে জ্ঞাতিগোষ্ঠীর মানুষ সর্বোচ্চ ত্যাগ স্বীকার করতেও রাজি থাকে। ফলে তাদের মধ্যে সামাজিক বন্ধন অন্যদের থেকে বেশি হয়। একজন ব্যক্তি নিজেকে তার জ্ঞাতিগোষ্ঠীর সদস্য মনে করে বলে যেকোনো সমস্যা একত্রে মোকাবিলা করার মানসিকতা থাকে। উদ্দীপকে লক্ষ করা যায়, সজীব তার মামার বাসায়, স্নেহ-মমতার ছায়ায় থেকে শিক্ষাজীবন শেষ করে চাকরি জীবনে প্রবেশ করে। অর্থাৎ সজীবের প্রতিষ্ঠিত হওয়ার পেছনে জ্ঞাতি হিসেবে তার মামা-মামির ভূমিকা সুস্পষ্ট। উপরের আলোচনার ভিত্তিতে বলা যায়, জ্ঞাতিসম্পর্ক আমাদের সমাজজীবনে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "ঘটনা-১: রাকিবের চেহারা, কথা বলার ঢং, হাঁটার-ভঙ্গি অবিকল তার বাবার মতো। বাবার মতোই সে বুদ্ধিমান ও পরিশ্রমী। ঘটনা-২: নীতু সিলেটের শ্রীমঙ্গলের মেয়ে। তাদের অঞ্চল চা শিল্প এবং কমলালেবু উৎপাদনের জন্য উপযোগী এবং এই শিল্প দেশটির বৈদেশিক মুদ্রা আনয়নে একটি গুরুত্বপূর্ণ অবদান রাখে।",
      "tag": "SSNIC 23",
      "sub_questions": [
        {
          "label": "ক",
          "question": "অন্তর্বিবাহ কী?",
          "explanation": "নিজ শ্রেণি, বর্ণ, জাতি গোষ্ঠী তথা গোত্রের মধ্য থেকে পাত্র-পাত্রী নির্বাচনের মাধ্যমে বিবাহকে অন্তর্বিবাহ বলে।"
        },
        {
          "label": "খ",
          "question": "পরিবার সামাজিকীকরণের আদর্শ মাধ্যম- ব্যাখ্যা করো।",
          "explanation": "পরিবারের সুন্দর পরিবেশ ব্যতীত শিশুর সামাজিকীকরণ সম্পন্ন হয় - না বলে পরিবারকে সামাজিকীকরণের আদর্শ মাধ্যম বলা হয়। পরিবারেই শিশুর চরিত্রের ভিত্তিপ্রস্তর স্থাপিত হয়। শিশুকাল থেকেই - একটি শিশু সমাজের রীতি-নীতি, আচার-ব্যবহার, নিয়ম-কানুন, অভ্যাস - প্রভৃতি পরিবার থেকে শিক্ষা লাভ করে। পরিবার শিশুর অপ্রাতিষ্ঠানিক - শিক্ষা দেওয়ার পাশাপাশি প্রাতিষ্ঠানিক শিক্ষা প্রদানের ব্যবস্থাও করে থাকে। শিশুর চলাফেরা, কথাবার্তা, আচার-আচরণ, ভাষা শিক্ষা দেওয়া ধর্মীয় ও নৈতিক শিক্ষা দান করার দায়িত্ব একমাত্র পরিবারের। এজন্য পরিবারকে সামাজিকীকরণের আদর্শ মাধ্যম বলা হয়।"
        },
        {
          "label": "গ",
          "question": "উদ্দীপকে বর্ণিত ঘটনা-১ সমাজ জীবনের কোন উপাদানটির দ্বারা প্রভাবিত? ব্যাখ্যা করো।",
          "explanation": "উদ্দীপকে বর্ণিত ঘটনা-১ সমাজজীবনের বংশগতি উপাদানটির দ্বারা প্রভাবিত। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। বংশগতি মানুষের দৈহিক আকার ও গঠনে প্রকাশ পায়, বিভিন্ন গোত্র বা বর্ণভেদ তার সাক্ষ্য বহন করে। জীব বিজ্ঞানীদের মতে, বংশগত প্রভাবঘটিত গুণাগুণ শুক্রকীটের মধ্যে সঞ্চারিত হয়ে থাকে এবং এ শুক্রকীট হতে যে শিশুর জন্ম হয় তার মধ্যে বংশগত গুণাগুণ আপনা হতেই প্রকাশ পায়। এ জন্যই দেখা যায়, চুলের বর্ণ, হাতের আঙ্গুল, মাথার আকৃতি, দৈহিক গঠন, গায়ের রং, দৈহিক ও মানসিক শক্তি, কর্মদক্ষতা প্রভৃতি গুণাবলি মানুষ বংশ পরম্পরায় লাভ করে থাকে। আবার মানুষের আচার ব্যবহার ও মানসিক অবস্থা এমন অনেক শারীরিক বৈশিষ্ট্যের ওপর নির্ভর করে, যা স্পষ্টত বংশগত, যাদের প্রতিক্রিয়া কোনো ধরনের পরিবেশেই বদলানো সম্ভব নয়। চোখের রঙ, রক্তের বিভাগ, আঙ্গুলের ছাপ প্রভৃতি নির্ধারণকারী বংশগতির উপাদান সব পরিবেশে একই থাকে। উদ্দীপকের ঘটনা-১-এ লক্ষ করা যায়, রাকিবের চেহারা, কথা বলার ঢং এবং হাঁটার ভঙ্গি অবিকল তার বাবার মতো। এছাড়া সে তার বাবার মতো বুদ্ধিমান ও পরিশ্রমী। রাকিবের এসব বৈশিষ্ট্য সমাজজীবনে প্রভাব বিস্তারকারী উপাদান বংশগতি দ্বারা প্রভাবিত। কেননা বংশগতির কারণেই বংশানুক্রমে জৈব ও মানবিক বিভিন্ন বৈশিষ্ট্য অধস্তন পুরুষের মধ্যে সঞ্চালিত হয়।"
        },
        {
          "label": "ঘ",
          "question": "ঘটনা-১ ও ঘটনা-২ সমাজজীবনে প্রভাব বিস্তারকারী উপাদান হলেও উভয় ক্ষেত্রে কোন উপাদানটির প্রভাব সবচেয়ে বেশি বলে তুমি মনে কর?",
          "explanation": "ঘটনা-১ ও ঘটনা-২-এ যথাক্রমে সমাজজীবনে প্রভাব বিস্তারকারী অন্যতম দুটি উপাদান বংশগতি এবং ভৌগোলিক উপাদানের কথা বলা হয়েছে। এ দুটি উপাদানের মধ্যে উদ্দীপকে উল্লেখিত উভয় ক্ষেত্রে ভৌগোলিক উপাদানটির প্রভাব সবচেয়ে বেশি বলে আমি মনে করি। সমাজজীবনে ভৌগোলিক উপাদানের প্রভাব সবচেয়ে বেশি পরিলক্ষিত হয়। উপযুক্ত ভৌগোলিক পরিবেশকে মানবজীবনের অপরিহার্য শর্ত বলা যেতে পারে। ভৌগোলিক পরিবেশ বলতে বোঝায় ওইসব মহাজাগতিক অবস্থা যা মানবসৃষ্ট নয় এবং সেগুলি নিজস্ব ধারায় পরিবর্তনশীল এবং নিয়ন্ত্রিত। অর্থনৈতিক কর্মকাণ্ড ভৌগোলিক পরিবেশ দ্বারা প্রভাবিত ও নিয়ন্ত্রিত। কোনো অঞ্চলের আবহাওয়া এবং মাটির গুণাগুণের ওপর নির্ভর করে যে সে অঞ্চলে কোন ধরনের ফসল চাষ হবে। উদ্দীপকের ঘটনা-২-এর ক্ষেত্রে দেখা যায়, সিলেটের শ্রীমঙ্গল চা শিল্প এবং কমলালেবু উৎপাদনের জন্য উপযোগী। এছাড়া ঘরবাড়ির প্রকৃতি ও বৈশিষ্ট্য এবং ঘরবাড়ি তৈরির উপকরণও ভৌগোলিক পরিবেশের ওপর নির্ভরশীল। যেমন- জাপান ভূমিকম্পপ্রবণ এলাকা হওয়ায় সেখানকার ঘর তৈরিতে কাঠের ব্যবহার বেশি দেখা যায়। মানসিক দক্ষতা বা বুদ্ধিমত্তা ভৌগোলিক উপাদান দ্বারা প্রভাবিত। হানটিংটনের এক গবেষণায় প্রমাণিত যে, ৪০০ ফারেনহাইট তাপমাত্রা মানসিক দক্ষতা তথা বুদ্ধিমত্তার জন্য সবচেয়ে অনুকূল। আবার উষ্ণ অঞ্চলের মানুষ কিছুটা অলস ও আরামপ্রিয় হয় মূলত ভৌগোলিক কারণেই। পরিশেষে বলা যায়, মানব জীবনের প্রায় প্রতিটি ক্ষেত্রে ভৌগোলিক পরিবেশের প্রভাব বিদ্যমান। আর এ কারণেই উদ্দীপকের ঘটনা-১ ও ঘটনা-২ এ বর্ণিত সমাজজীবনে প্রভাববিস্তারকারী উপাদান বংশগতি ও ভৌগোলিক উপাদানের মধ্যে ভৌগোলিক উপাদানের প্রভাব সবচেয়ে বেশি।"
        }
      ]
    },
    {
      "number": "5",
      "uddipok": "দৃশ্যকল্প-১: করীম সাহেব তার একমাত্র মেয়েকে তার ছোটভাই এর ছেলের সাথে বিয়ে দেন। দৃশ্যকল্প-২: অপরদিকে উনার বন্ধু হালিম সাহেব বড় ছেলের মৃত্যুর পর তার পুত্রবধুকে তার ছোট ছেলের সাথে বিয়ে দেন।",
      "tag": "SSNIC 23",
      "sub_questions": [
        {
          "label": "ক",
          "question": "সামাজিক স্তরবিন্যাসের ইংরেজি প্রতিশব্দ কী?",
          "explanation": "সামাজিক স্তরবিন্যাসের ইংরেজি প্রতিশব্দ হচ্ছে 'Social Stratification'."
        },
        {
          "label": "খ",
          "question": "সামাজিক স্তরবিন্যাস মূলত সামাজিক- বুঝিয়ে লেখো।",
          "explanation": "স্তরবিন্যাস মূলত সামাজিক। কারণ সমাজের সদস্যরাই স্তরবিন্যাসে বিশ্বাসী অথবা তাদের মনোভাব, মতামত বা মূল্যায়নই স্তরবিন্যাসের ভিত্তি। স্তরবিন্যাসের জৈবিক উপাদান যথা-বয়স, লিঙ্গ, উচ্চতা, শক্তি, নরবংশ ইত্যাদি সামাজিক মর্যাদার অবস্থান নির্ণয়ে গুরুত্বপূর্ণ ভূমিকা পালন করে। এগুলো এ কারণেই গুরুত্বপূর্ণ যে সমাজের সদস্যবৃন্দের বিচারে তা গুরুত্বপূর্ণ বলে বিবেচিত। কেননা সমাজ এগুলোর প্রভাব ও গুরুত্ব স্বীকার করে। অনেক সমাজে বেটের চেয়ে লম্বা, অতিশয় মোটার চেয়ে হালকা পাতলা গড়নের মানুষকে বেশি মর্যাদা দেয়।"
        },
        {
          "label": "গ",
          "question": "দৃশ্যকল্প-২ এ'বর্ণিত বিবাহটি কোন ধরনের? ব্যাখ্যা করো।",
          "explanation": "দৃশ্যকল্প-২ এ লেভিরেট বা ভ্রাতৃবিধবা বিবাহ সংঘটিত হয়েছে। মৃত স্বামীর যেকোনো ভাইকে বিবাহ করা হচ্ছে লেভিরেট বিবাহ। লেভিরেট বিবাহ রীতিতে কোনো ব্যক্তি মারা গেলে তার বিধবা স্ত্রী মৃত স্বামীর যেকোনো ভাইকে বিবাহ করে। প্রথাটি অধিকাংশ ক্ষেত্রে পালন করা হয় যদি ওই বিধবার কোনো সন্তান থাকে। এ ধরনের বিবাহ প্রথার অপর নাম ভ্রাতৃবিধবা বিবাহ। দৃশ্যকল্প-২-এ লক্ষ করা যায়, হালিম সাহেব তার বড় ছেলের মৃত্যুর পর তার পুত্রবধূকে ছোট ছেলের সাথে বিয়ে দেন। অর্থাৎ হালিম সাহেবের পুত্রবধূ তার স্বামীর ছোট ভাইকে বিবাহ করে। যেহেতু লেভিরেট বা ভ্রাতৃবিধবা বিবাহে কোনো ব্যক্তির মৃত্যুর পর তার বিধবা স্ত্রী স্বামীর যেকোনো ভাইকে বিবাহ করে সেহেতু বলা যায়, দৃশ্যকল্প-২-এ লেভিরেট বা ভ্রাতৃবিধবা বিবাহের চিত্র প্রতিফলিত হয়েছে।"
        },
        {
          "label": "ঘ",
          "question": "উদ্দীপকে বর্ণিত দৃশ্যকল্প-১ ও দৃশ্যকল্প-২ সমাজজীবনে কী ভূমিকা রাখবে? যুক্তিসহ মতামত দাও।",
          "explanation": "উদ্দীপকের দৃশ্যকল্প-১-এ প্যারালাল কাজিন বিবাহ এবং দৃশ্যকল্প- ২-এ লেভিরেট বা ভ্রাতৃবিধবা বিবাহ সংঘটিত হয়েছে, যা সমাজজীবনে গুরুত্বপূর্ণ প্রভাব রাখবে। চাচাতো ভাইবোন অথবা খালাত ভাইবোনদের মধ্যে বিবাহকে প্যারালাল কাজিন বিবাহ বলে। দৃশ্যকল্প-১-এ করীম সাহেবের মেয়ের সাথে তার ছোট ভাইয়ের ছেলের বিয়ে হয়েছে। অর্থাৎ চাচাত ভাইবোনের বিবাহ হয়েছে, যা প্যারালাল কাজিন বিবাহের অন্তর্ভুক্ত। অন্যদিকে দৃশ্যকল্প-২- এ হালিম সাহেবের বড় ছেলের মৃত্যুর পর তিনি তার পুত্রবধূকে ছোট ছেলের সাথে বিবাহ দেন, যা লেভিরেট বা ভ্রাতৃবিধবা বিবাহের সাথে সাদৃশ্যপূর্ণ। প্যারালাল কাজিন বিবাহের কারণে নিজেদের মধ্যে আত্মীয়তার সম্পর্ক জোরালো হয়। পূর্বেকার রক্ত সম্পর্ক থাকলেও নতুন করে আত্মীয়তা নতুন বন্ধনে উজ্জীবিত করে। এ বিবাহের পূর্বেই নিজেদের মধ্যে জানাশোনা থাকার কারণে ঠকার সম্ভাবনাও কম থাকে। তাছাড়া সম্পত্তির উত্তরাধিকার নিয়েও ঝামেলা কম হয়। আবার সামাজিক দৃষ্টিকোণ থেকে লেভিরেট বা ভ্রাতৃবিধবা বিবাহও বিশেষ তাৎপর্যপূর্ণ। সাধারণত বিধবা মহিলাটির স্বামীর মৃত্যুর পর প্রাপ্য সম্পত্তির পরিমাণ বেশি হলে বা তার ছোট ছোট সন্তান থাকলে এ ধরনের বিবাহ সংঘটিত হয়। ফলে উক্ত সন্তানের সামাজিক নিরাপত্তা ও সুষ্ঠু লালন-পালন নিশ্চিত হয়। আবার স্বামীর মৃত্যুর পর দুটি পরিবারে আত্মীয়তা যাতে নষ্ট না হয় সেজন্যও লেভিরেট বিবাহের আয়োজন করা হয়ে থাকে। এছাড়া কোনো মহিলার স্বামী মারা গেলে সে মানসিক, সামাজিক ও অর্থনৈতিকভাবে নিরাপত্তাহীনতায় ভোগে। এক্ষেত্রে ভ্রাতৃবিধবা বিবাহের মাধ্যমে বিধবা মহিলার সামাজিক, মানসিক ও অর্থনৈতিক নিরাপত্তা নিশ্চিত করার সম্ভব হয়। উপরের আলোচনায় সুস্পষ্ট, আত্মীয়তার বন্ধন সুদৃঢ়করণের দিক থেকে প্যারালাল কাজিন বিবাহ এবং বিধবা নারী ও পিতৃহীন সন্তানদের আর্থ- সামাজিক নিরাপত্তা নিশ্চিত করার দিক থেকে লেভিরেট বা ভ্রাতৃবিধবা বিবাহের সামাজিক গুরুত্ব অপরিসীম।"
        }
      ]
    },
    {
      "number": "6",
      "uddipok": "ফাহিম বিশ্ববিদ্যালয়ে পড়া শেষ করে গ্রামের যুবকদের নিয়ে নিজেদের অর্থ সংস্থানে, গবাদি পশুর খামার তৈরিসহ গ্রামের পতিত পুকুর পরিষ্কার করে মাছ চাষ করে। এমনকি গ্রামের অক্ষরজ্ঞানহীন জনগোষ্ঠীকে রাতের বেলা লেখাপড়া করার ব্যবস্থা করে। এছাড়া শিশু-কিশোরদের প্রযুক্তি নির্ভর খেলার আসক্তি কমিয়ে আগের মতো যাতে মাঠে খেলতে পারে সেজন্য বিভিন্ন খেলাধুলার আয়োজন করে।",
      "tag": "SSNIC 23",
      "sub_questions": [
        {
          "label": "ক",
          "question": "সংস্কৃতি কী?",
          "explanation": "জীবনযাপন করতে গিয়ে মানুষ যা কিছু করে অর্থাৎ মানুষের সার্বিক জীবনপ্রণালি হলো সংস্কৃতি।"
        },
        {
          "label": "খ",
          "question": "সামাজিক নিয়ন্ত্রণে ধর্মের ভূমিকা ব্যাখ্যা করো।",
          "explanation": "সামাজিক নিয়ন্ত্রণে ধর্ম গুরুত্বপূর্ণ ভূমিকা পালন করে। ধর্ম সামাজিক নিয়ন্ত্রণের একটি গুরুত্বপূর্ণ মাধ্যম। ধর্মের এমন কিছু নৈতিক দিক রয়েছে, যেগুলো ব্যক্তি জীবনে ধারণ করে নিজেকে সমাজ কাঙ্ক্ষিত ধারায় পরিচালিত করতে উদ্বুদ্ধ হয়। যেমন- চুরি করা ধর্মীয় দিক থেকে মহাপাপ। এ পাপের জন্য পরকালে চরম শাস্তি ভোগ করতে হবে। ধর্মের এ নৈতিক বাণী থেকে প্রভাবিত হয়ে ব্যক্তি চুরি করা থেকে বিরত থাকে। তাই বলা যায়, ধর্ম সামাজিক নিয়ন্ত্রণে ভূমিকা রাখে ।"
        },
        {
          "label": "গ",
          "question": "উদ্দীপকে ফাহিমের উদ্যোগ সমাজবিজ্ঞানের কোন প্রত্যয়ের সাথে সম্পর্কিত? ব্যাখ্যা করো।",
          "explanation": "উদ্দীপকের ফাহিমের উদ্যোগ সমাজবিজ্ঞানের সংঘ প্রত্যয়ের সাথে সম্পর্কিত। সংঘ হচ্ছে এমন একটি জনগোষ্ঠী, যারা কোনো নির্দিষ্ট উদ্দেশ্য বা কিছু সীমিত সংখ্যক উদ্দেশ্যের জন্য একত্রিত হয়। মানুষ যখন এক বা একাধিক নির্দিষ্ট লক্ষ্য বা উদ্দেশ্য সাধনের জন্য সংগঠিত হয় এবং সমবেত প্রচেষ্টাকে সফল করার জন্য কিছু বিধিবিধান মেনে চলে তখন তারা সংঘ গড়ে তুলেছে বলা যায়। মূলত সংঘ বলতে সমাজের সদস্যবৃন্দের স্বেচ্ছায় একত্রিত হয়ে সমষ্টিগত উদ্দেশ্য সাধনের সম্মিলিত প্রয়াসকে বোঝায়। এ প্রসঙ্গে আমেরিকান সমাজবিজ্ঞানী ম্যাকাইভার ও পেজ বলেন, \"সংঘ এমন একটি দল যা একটি সাধারণ স্বার্থ বা স্বার্থসমূহ অর্জনে সংগঠিত হয়।\" উদ্দীপকে লক্ষ করা যায়, বিশ্ববিদ্যালয়ের পড়ালেখা শেষ করে ফাহিম গ্রামের যুবকদের নিয়ে নিজেদের অর্থসংস্থানের জন্য গবাদি পশুর খামার তৈরিসহ গ্রামের পতিত পুকুর পরিষ্কার করে মাছ চাষ করে। পাশাপাশি গ্রামের নিরক্ষর জনগোষ্ঠীকে রাতের বেলা লেখাপড়ার ব্যবস্থা করে। এছাড়া শিশু-কিশোরদের প্রযুক্তি নির্ভর খেলার আসক্তি কমানোর জন্য বিভিন্ন খেলাধুলার ব্যবস্থা করে। ফাহিমের এ ধরনের কার্যক্রমের সাথে সংঘের লক্ষ্য ও বৈশিষ্ট্যের সাদৃশ্য রয়েছে। তাই বলা যায়, ফাহিমের উদ্যোগ সমাজবিজ্ঞানের সংঘ প্রত্যয়ের সাথে সম্পর্কিত।"
        },
        {
          "label": "ঘ",
          "question": "ফাহিমের কার্যাবলি শিশুদের সামাজিকীরণে সহায়ক- তুমি কি একমত? বিশ্লেষণ করো।",
          "explanation": "ফাহিমের কার্যাবলি শিশুদের সামাজিকীকরণে সহায়ক- উক্তিটির সাথে আমি একমত পোষণ করছি। শিশুর সামাজিকীকরণে সঙ্গী বা খেলার সাথীরা গুরুত্বপূর্ণ ভূমিকা পালন করে। সমবয়সী ও খেলার সাথীদের শিশু নিজের আচরণ ও মনোভাব সম্পর্কে খোলাখুলি আলোচনা করতে পারে। সমবয়সীদের সাথে মেলামেশার মাধ্যমে শিশু নিজের সম্পর্কে যথাযথ ধারণা গঠন করতে পারে এবং নিজের সামর্থ্য ও সীমা সম্পর্কে সে সচেতন হতে পারে। এছাড়া সে সহযোগিতাপূর্ণ মনোভাব অর্জন করতে, মূল্যবোধ সম্পর্কে সচেতন হতে এবং সামাজিক মনোভাব ও ভূমিকা অর্জন করতে সক্ষম হয়। মার্কিন শিক্ষাবিদ হেভিঘার্স্ট (Havighurst)-এর মতে, শিশুর সঙ্গীদল তার ব্যক্তিত্বকে চারভাবে প্রভাবিবত করে থাকে; (১) সমবয়সীদের সাথে মিশে চলা, (২) মূল্যবোধের প্রতি সংবেদনশীল হওয়া, (৩) সমাজ থেকে উপযুক্ত মনোভাব ও ভূমিকা গ্রহণ করা এবং (৪) স্বাবলম্বী হওয়া। এসব ক্ষেত্রে শিশু তার সঙ্গীদল দ্বারা বেশি প্রভাবিত হয়, যা প্রযুক্তিনির্ভর খেলাধুলার মাধ্যমে সম্ভব নয়। উদ্দীপকের তথ্যানুযায়ী, ফাহিম শিশু-কিশোরদের প্রযুক্তি নির্ভর খেলার আসক্তি কমিয়ে আগের মতো যাতে মাঠে খেলতে পারে সেজন্য বিভিন্ন খেলাধুলার আয়োজন করে। ফাহিমের এ ধরনের কার্যাবলির কারণে শিশুরা সঙ্গীদল বা খেলার সাথীদের সংস্পর্শে আসার সুযোগ পাবে এর ফলে শিশুদের সুষ্ঠু সামাজিকীকরণ ত্বরান্বিত হবে। উপরের আলোচনার ভিত্তিতে বলা যায়, সঙ্গীদল বা খেলার সাথীরা শিশুর সামাজিকীকরণে গুরুত্বপূর্ণ ভূমিকা পালন করে। উদ্দীপকের ফাহিম তার কার্যাবলির মাধ্যমে শিশুদের সঙ্গীদল বা খেলার সাথীদের সংস্পর্শে আসার সুযোগ করে দিয়েছে। তাই ফাহিমের কর্মকাণ্ড নিঃসন্দেহে শিশুদের সামাজিকীকরণের ক্ষেত্রে সহায়ক ভূমিকা পালন করবে।"
        }
      ]
    },
    {
      "number": "7",
      "uddipok": "হাবীব একটি কৃষক পরিবারের সন্তান। সে তার মেধা ও শ্রমকে কাজে লাগিয়ে অতিকষ্টে পড়াশোনা শেষ করে। পরবর্তী সময়ে সে একটি সরকারি চাকরিতে যোগ দেয় এবং তার সহকর্মী শিলাকে বিয়ে করে। অন্যদিকে তার বাল্যবন্ধু সুব্রত এসএসসি পাস করে পৈত্রিক পেশায় যোগ দেয়। পরবর্তীকালে সে নিজ গোত্রের একটি মেয়েকে বিয়ে করে। সমাজ তার অবস্থানের তেমন কোনো পরিবর্তন ঘটে না।",
      "tag": "SSNIC 23",
      "sub_questions": [
        {
          "label": "ক",
          "question": "Kin শব্দের অর্থ কী?",
          "explanation": "'Kin' শব্দের অর্থ জ্ঞাতি বা আত্মীয়-স্বজন।"
        },
        {
          "label": "খ",
          "question": "সংঘ হলো উদ্দেশ্যভিত্তিক সংগঠন- ব্যাখ্যা করো।",
          "explanation": "সংঘ হচ্ছে এমন একটি জনগোষ্ঠী, যারা কোনো নির্দিষ্ট উদ্দেশ্য বা কিছু সীমিত সংখ্যক উদ্দেশ্যের জন্য একত্রিত হয়। মানুষ যখন এক বা একাধিক নির্দিষ্ট লক্ষ্য বা উদ্দেশ্য সাধনের জন্য সংগঠিত হয় এবং সমবেত প্রচেষ্টাকে সফল করার জন্য কিছু বিধিবিধান মেনে চলে তখন তারা সংঘ গড়ে তুলেছে বলা যায়। মূলত সংঘ বলতে সমাজের সদস্যবৃন্দের স্বেচ্ছায় একত্রিত হয়ে সমষ্টিগত উদ্দেশ্য সাধনের সম্মিলিত প্রয়াসকে বোঝায়। এ প্রসঙ্গে আমেরিকান সমাজবিজ্ঞানী ম্যাকাইভার ও পেজ বলেন, \"সংঘ এমন একটি দল যা একটি সাধারণ স্বার্থ বা স্বার্থসমূহ অর্জনে সংগঠিত হয়।\""
        },
        {
          "label": "গ",
          "question": "উদ্দীপকের হাবীবের অবস্থান সামাজিক স্তরবিন্যাসের কোন ধরনটিকে নির্দেশ করছে? ব্যাখ্যা করো।",
          "explanation": "উদ্দীপকে হাবীবের অবস্থান সামাজিক স্তরবিন্যাসের অন্যতম ধরন সামাজিক শ্রেণি ও পদ মর্যাদাকে নির্দেশ করছে। সমাজের সদস্যদের আয়, মর্যাদা, শিক্ষা, প্রতিপত্তি ও ক্ষমতার ভিত্তিতে ব্যক্তির যে সামাজিক অবস্থান, তা-ই মর্যাদা। সমাজের মানুষের কাছে কোনো ব্যক্তির অবস্থান কেমন সেটাই তার মর্যাদা। সমাজবিজ্ঞানীদের মতে, সমাজে শুধু অর্থনীতির ভিত্তিতেই শ্রেণি আছে তা নয়, বরং মানসিকতা, বিবেক, মননশীলতা ইত্যাদির ভিত্তিতেও শ্রেণি আছে। সামাজিক মর্যাদা অর্জনযোগ্য অবস্থান। ব্যক্তি তার কর্মের দ্বারা সমাজের সর্বোচ্চ মর্যাদার অবস্থানে নিজেকে উন্নীত করতে পারেন। এক্ষেত্রে ব্যক্তি অতীতে কোন সামাজিক শ্রেণি বা অবস্থানে ছিল, সেটা তেমন গুরুত্বপূর্ণ নয়। উদ্দীপকের তথ্যানুযায়ী, কৃষক পরিবারের সন্তান হয়েও হাবীব মেধা ও শ্রমকে কাজে লাগিয়ে অতিকষ্টে পড়ালেখা শেষ করে। পরবর্তীতে সে একটি সরকারি চাকরিতে যোগ দেয়। অর্থাৎ সরকারি চাকরিজীবী হওয়ায় হাবীব সমাজে বিশেষ মর্যাদা ভোগ করে। তাই বলা যায়, উদ্দীপকে হাবীবের অবস্থান সামাজিক স্তরবিন্যাসের সামাজিক শ্রেণি ও পদ মর্যাদার নির্দেশক।"
        },
        {
          "label": "ঘ",
          "question": "উদ্দীপকের সুব্রত তার সামাজিক অবস্থানের পরিবর্তন ঘটাতে পারেনি কেন? সুচিন্তিত মতামত দাও।",
          "explanation": "জাতিবর্ণ প্রথার কারণে সুব্রত তার সামাজিক অবস্থানের পরিবর্তন ঘটাতে পারেনি। সমাজের ব্যক্তি ও গোষ্ঠী তার মর্যাদা, শ্রেণি, আয়, শিক্ষা, কর্তৃত্ব, শক্তি ও অন্যান্য কিছু বৈশিষ্ট্যের প্রেক্ষিতে বিভিন্ন স্তরে বিন্যস্ত থাকে। সব মানুষ সমান সুযোগ-সুবিধা ভোগ করতে পারে না বা সমান মর্যাদার অধিকারী হয় না। ব্যক্তি তার কর্মের দ্বারা সমাজের সর্বোচ্চ মর্যাদার অবস্থানে নিজেকে আসীন করতে পারেন। এক্ষেত্রে অতীতে সে কোন সামাজিক শ্রেণি বা অবস্থানে ছিল, সেটা তেমন গুরুত্বপূর্ণ নয়। কিন্তু জাতিবর্ণ প্রথায় জন্মসূত্রে প্রাপ্ত একই ঐতিহ্যবাহী পেশায় নিয়োজিত থাকতে হয়। যেমনটি উদ্দীপকের সুব্রতের ক্ষেত্রে দেখা যায়। উদ্দীপকের সুব্রত এসএসসি পাশ করে পৈত্রিক পেশায় যোগ দেয়, যা জাতিবর্ণ প্রথার অন্যতম শর্ত। তাই সমাজে তার আর্থ-সামাজিক অবস্থান নিচু। তার মধ্যে লেখাপড়া শেষ করে বা উচ্চশিক্ষা গ্রহণ করে নিজের অবস্থান পরিবর্তনের গতি অনুপস্থিত। অপরপক্ষে কৃষক পরিবারের সন্তান পড়ালেখা শেষ করে সরকারি চাকরি করছে। তাই সে অর্থনৈতিক এবং সামাজিক মর্যাদার দিক থেকে সুব্রত অপেক্ষা অনেক এগিয়ে আছে। উপরের আলোচনার ভিত্তিতে বলা যায়, জাতিবর্ণ প্রথার স্থবিরতার কারণে সুব্রতর সামাজিক অবস্থানের পরিবর্তন ঘটেনি।"
        }
      ]
    },
    {
      "number": "8",
      "uddipok": "কিশোর বয়সী আয়ান টিভিতে 'আগুনের পরশমণি' সিনেমাটি দেখছিল। মুক্তিযুদ্ধ ভিত্তিক এ সিনেমা আয়ানের মনে গভীরভাবে দাগ কেটে গেল। সে মনে মনে সিদ্ধান্ত নিল, ৩০ লক্ষ শহিদের প্রাণের বিনিময়ে গড়া এই দেশের ক্ষতি হয়, এমন কোনো কাজ কোনোদিন সে করবে না।",
      "tag": "SSNIC 23",
      "sub_questions": [
        {
          "label": "ক",
          "question": "বর্ধিত পরিবার কী?",
          "explanation": "যে পরিবারে তিন প্রজন্মের প্রতিনিধিরা অর্থাৎ স্বামী-স্ত্রী, সন্তান-সন্ততি ও নাতি-নাতনি একসাথে বসবাস করে তাকে বর্ধিত পরিবার বলে।"
        },
        {
          "label": "খ",
          "question": "সামাজিক বিবর্তন বলতে কী বোঝ?",
          "explanation": "সামাজিক বিবর্তন বলতে সমাজের কাঠামোগত পরিবর্তনকে বোঝায়। সামাজিক বিবর্তন হচ্ছে এমন একটি প্রক্রিয়া যার মাধ্যমে মানুষের আচার- ব্যবহার, সামাজিক 'বিশ্বাস, মূল্যবোধ, রীতিনীতি, প্রতিষ্ঠান ইত্যাদি ধীর পরিবর্তনের ভিতর দিয়ে সরল থেকে জটিল অবস্থায় রূপান্তরিত হয়। সাধারণত সামাজিক বিবর্তনের ধারা সামাজিক বিকাশের সাথে সম্পৃক্ত। উদাহরণস্বরূপ বলা যায়, কৃষি ক্ষেত্রে সনাতনী ব্যবস্থার পরিবর্তে প্রযুক্তির ব্যবহার হচ্ছে কৃষির বিবর্তন।"
        },
        {
          "label": "গ",
          "question": "উদ্দীপকে সামাজিকীকরণের কোন মাধ্যমটিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিকীকরণের বাহন গণমাধ্যমের অন্তর্ভুক্ত চলচ্চিত্র মাধ্যমটিকে ইঙ্গিত করা হয়েছে। চলচ্চিত্র সামাজিকীকরণের বাহন হিসেবে গুরুত্বপূর্ণ ভূমিকা পালন করতে পারে, যদি তা শুধু বিনোদনধর্মী না হয়ে আদর্শ ও বাস্তবধর্মী শিক্ষামূলক চলচ্চিত্র হয়। এ ধরনের চলচ্চিত্র জনগণের ব্যক্তিত্বপূর্ণ মনোভাব গঠনের ক্ষেত্রে ভূমিকা রাখে যেমনটি স্বপনের ক্ষেত্রে ঘটেছে। উদ্দীপকের স্বপন তার বাবার সাথে সিনেমা হলে গিয়ে 'আমার বন্ধু রাশেদ' সিনেমাটি দেখলে তার মনে গভীর রেখাপাত করে। ফলে সে সিদ্ধান্ত, নেয় দেশের ক্ষতি হয় এমন কাজ করবে না। এ চলচ্চিত্রের বিষয়টি রাশেদের সামাজিকীকরণে ভূমিকা রেখেছে। তাই বলা যায়, উদ্দীপকে সামাজিকীকরণের অন্যতম মাধ্যম গণমাধ্যমের আওতাভুক্ত চলচ্চিত্রের ইঙ্গিত রয়েছে।"
        },
        {
          "label": "ঘ",
          "question": "\"মুক্তিযুদ্ধের চেতনায় উজ্জীবিত জাতি গঠনে উক্ত মাধ্যমের ভূমিকা রয়েছে\"- তুমি কি একমত? মতের সপক্ষে যুক্তি দাও।",
          "explanation": "মুক্তিযুদ্ধের চেতনায় উজ্জীবিত জাতি গঠনে গণমাধ্যম তথা চলচ্চিত্রের ভূমিকা রয়েছে। আমি এ বক্তব্যের সাথে একমত। মুক্তিযুদ্ধের চেতনায় উজ্জীবিত জাতি গঠনে চলচ্চিত্র গুরুত্বপূর্ণ ভূমিকা পালন করতে পারে। বাংলাদেশের মানুষের মূল চেতনা হলো এদেশের মুক্তিযুদ্ধ। এ যুদ্ধে প্রায় ৩০ লক্ষ মানুষ শহিদ হয়েছেন এবং ২ লক্ষ মা- বোন ইজ্জত হারিয়েছেন। এই মুক্তিযুদ্ধের চিত্র এদেশের বেশিরভাগ মানুষের পক্ষে স্বচোখে দেখা সম্ভব হয়নি। তাই ভবিষ্যৎ প্রজন্মের কাছে মুক্তিযুদ্ধের ইতিহাস তুলে ধরার অন্যতম মাধ্যম চলচ্চিত্র। মুক্তিযুদ্ধের বীভৎস কাহিনি, পাক হানাদার বাহিনীর নির্মম অত্যাচার-নির্যাতন তুলে ধরা হয়েছে বিভিন্ন চলচ্চিত্রের মাধ্যমে। ফলে জাতি মুক্তিযুদ্ধ সম্পর্কে জেনে নিজেকে ওই চেতনায় উদ্বুদ্ধ করতে সক্ষম হচ্ছে। এ ধরনের চলচ্চিত্র মুক্তিযুদ্ধের চেতনায় জাতি গঠনে গুরুত্বপূর্ণ ভূমিকা রাখছে। পরিশেষে তাই বলা যায়, মুক্তিযুদ্ধের চেতনায় জাতি গঠনে চলচ্চিত্র গুরুত্বপূর্ণ ভূমিকা পালন করছে।"
        }
      ]
    },
    {
      "number": "9",
      "uddipok": "ঘটনা-১: গনি মিয়া রিক্সা চালায়। সারাদিন যা আয় করে তা নেশা করে খরচ করে। এছাড়া জুয়াখেলা, পতিতালয়ে গমন প্রভৃতি কাজও করে থাকে। ঘটনা-২: আকবর সাহেব এলাকার সম্পদশালী ব্যক্তি হলেও তিনি সরকারকে কর ফাঁকি দেন। এছাড়া তিনি নানারূপ জালিয়াতি, ট্রেডমার্ক নকল প্রভৃতির মাধ্যমে প্রচুর অর্থ উপার্জন করেন।",
      "tag": "SSNIC 23",
      "sub_questions": [
        {
          "label": "ক",
          "question": "বিচ্যুতি কী?",
          "explanation": "সমাজ আকাঙ্ক্ষিত বা স্বাভাবিক আচরণের পরিপন্থি আচরণই হলো বিচ্যুতি।"
        },
        {
          "label": "খ",
          "question": "\"সকল অপরাধই বিচ্যুতি, কিন্তু সকল বিচ্যুতি অপরাধ নয়\"- ব্যাখ্যা করো।",
          "explanation": "অপরাধের মধ্যে বিচ্যুতি নিহিত থাকে বলে সকল অপরাধই বিচ্যুতি। পক্ষান্তরে বিচ্যুতির মধ্যে অপরাধ নিহিত থাকে না বলে সকল বিচ্যুতিই অপরাধ নয়। সমাজস্বীকৃত আচরণের পরিপন্থি যেকোনো আচরণই বিচ্যুতি, আর ঐ বিচ্যুতিমূলক আচরণ যখন আইনের চোখে শাস্তিযোগ্য হয় কেবল তখনই 'তা অপরাধ হিসেবে গণ্য হয়। যেমন- একজন বখাটে কিশোর যদি ধূমপান করে, তখন তা বিচ্যুতিমূলক আচরণ, অপরাধ নয়। কিন্তু যদি সে ইভটিজিং বা ছিনতাইয়ে লিপ্ত হয় তাহলে তা বিচ্যুতির পাশাপাশি অপরাধ হিসেবে গণ্য হবে। এজন্যই বলা হয়, সকল অপরাধই বিচ্যুতি, সকল বিচ্যুতি অপরাধ নয়।"
        },
        {
          "label": "গ",
          "question": "উদ্দীপকের ঘটনা-১-এ অপরাধের কোন ধরনটি সংঘটিত হয়েছে? ব্যাখ্যা করো।",
          "explanation": "উদ্দীপকের ঘটনা-১-এ ক্ষতিগ্রস্ত বা শিকারবিহীন অপরাধের ধরনটি সংঘটিত হয়েছে। অপরাধের অন্যতম একটি ধরন হচ্ছে ক্ষতিগ্রস্ত বা শিকারবিহীন অপরাধ। এ ধরনের অপরাধের দ্বারা শুধু অপরাধীরাই ক্ষতিগ্রস্ত হয়, অন্যদের ওপর খুব একটা প্রভাব পড়ে না। জুয়াখেলা, পতিতাবৃত্তি, মাদকাসক্তি, ভবঘুরেমিপনা ইত্যাদি এ ধরনের অপরাধের কয়েকটি উদাহরণ। এ ধরনের অপরাধের দ্বারা অন্যরা খুব একটা প্রভাবিত বা প্রত্যক্ষভাবে ক্ষতিগ্রস্ত হয় না বলে অপরাধীর বিরুদ্ধে কেউ সুনির্দিষ্ট 'কোনো, অভিযোগ উত্থাপন করে না। ফলে অপরাধী কোনো রকম বাধাবিপত্তির সম্মুখীন হয় না বলে অনেকটা নির্বিঘ্নে তার অপরাধমূলক কর্মকাণ্ড চালিয়ে যেতে পারে। উদ্দীপকের ঘটনা-১-এ দেখা যায়, রিক্সা চালক গনি মিয়া সারাদিন যা আয় করে তা নেশা করে খরচ করে। অর্থাৎ গনি মিয়া মাদকাসক্তিতে আসক্ত। এছাড়া গনি মিয়া জুয়াখেলা, পতিতালয়ে গমন প্রভৃতি কাজও করে থাকে। যেহেতু মাদকাসক্তি, জুয়াখেলা এবং পতিতাবৃত্তি শিকারবিহীন অপরাধের অন্তর্ভুক্ত সেহেতু বলা যায়, উদ্দীপকের ঘটনা-১-এ ক্ষতিগ্রস্ত বা শিকারবিহীন অপরাধের ধরনটি সংঘটিত হয়েছে।"
        },
        {
          "label": "ঘ",
          "question": "ঘটনা-২-এর আকবর সাহেবের মতো মানুষগুলো সমাজের জন্য বেশি ক্ষতিকর- উক্তিটি বিশ্লেষণ করো।",
          "explanation": "উদ্দীপকের ঘটনা-২-এ ভদ্রবেশী অপরাধের চিত্র ফুটে উঠেছে। এ অপরাধের সঙ্গে জড়িত মানুষগুলো সমাজের জন্য বেশি ক্ষতিকর। আর্থ-সামাজিকভাবে সুপ্রতিষ্ঠিত ব্যক্তিবর্গ তাদের পেশাগত কাজের প্রক্রিয়ায় এমন কিছু অপরাধমূলক কাজ করে থাকে যাকে ভদ্রবেশী অপরাধ বলে আখ্যায়িত করা হয়। যেমন- আয়কর ফাঁকি, জালিয়াতি, তহবিল তছরূপ, মিথ্যা সাক্ষ্যদান, ট্রেডমার্ক নকল করা ইত্যাদি দুর্নীতিমূলক কাজ ভদ্রবেশী অপরাধের অন্তর্গত। ঘটনা-২-এ উল্লিখিত আকবর সাহেব সম্পদশালী হয়েও কর ফাঁকি দেন। এছাড়া তিনি নানারকম জালিয়াতি, ট্রেডমার্ক নকল, প্রভৃতির মাধ্যমেও প্রচুর অর্থ উপার্জন করেন। যা ভদ্রবেশী অপরাধ হিসেবে পরিগণিত।, ভদ্রবেশি অপরাধের সঙ্গে জড়িত ব্যক্তিবর্গ এবং তাদের কৃত কাজ সমাজের জন্য অত্যন্ত ক্ষতিকর। কেননা এ অপরাধীরা তাদের অপরাধগুলো এত সূক্ষ্ম প্রক্রিয়ার মধ্য দিয়ে করে, যা সাধারণ জনগণের ধরাছোঁয়ার বাইরে থাকে। এর ফলে দেখা যায়, লোকচক্ষুর আড়ালে করা এ কাজগুলো নীরব ঘাতক ব্যাধির মতো সমাজের ক্ষতি করে। নীরব ঘাতক ব্যাধি যেমন আস্তে আস্তে শরীরের রোগ প্রতিরোধ ক্ষমতা কমিয়ে দেয়, ঠিক তেমনি ভদ্রবেশী অপরাধগুলো রাষ্ট্রের বিভিন্ন যন্ত্রকে আস্তে আস্তে নিষ্ক্রিয় করে তোলে। উদাহরণস্বরূপ বলা যায়, কোনো ব্যক্তি যদি আয়কর ফাঁকি দেয়, তাহলে হয়তো সে ব্যক্তিগতভাবে লাভবান হবে। কিন্তু এর ফলে রাষ্ট্র তার রাজস্ব হারাবে, যা রাষ্ট্রের অর্থনৈতিক খাতকে দুর্বল করে দিবে। উপরের আলোচনা শেষে তাই নিঃসন্দেহে বলা যায়, সাধারণ অপরাধ অপেক্ষা ভদ্রবেশী অপরাধ সমাজ ও দেশের জন্য বেশি ক্ষতিকর।"
        }
      ]
    },
    {
      "number": "10",
      "uddipok": "জাতীয় দৈনিক 'প্রথম আলো' পত্রিকায় প্রকাশিত C.P.D আয়োজিত একটি গবেষণার মাধ্যমে জানা যায়, নারীরা ঘরে করেন এমন কাজের আর্থিক মূল্য গত অর্থ বছরে জিডিপি এর ৭৬.৮ শতাংশের সমান। নারীদের ঘরের কাজের অর্থনৈতিক স্বীকৃতি এবং প্রকৃত মজুরি না দেওয়ায় জাতীয় আয়ে নারীর অবদান প্রতিফলিত হয় না। দৈনিক গড়ে পুরুষের তুলনায় নারীরা ৩ গুণ কাজ করে।",
      "tag": "SSNIC 23",
      "sub_questions": [
        {
          "label": "ক",
          "question": "খেলার সাথী কোন দলের উদাহরণ?",
          "explanation": "খেলার সাথী প্রাথমিক বা মুখ্য দলের উদাহরণ।"
        },
        {
          "label": "খ",
          "question": "উল্লম্বী গতিশীলতা বলতে কী বোঝ?",
          "explanation": "সামাজিক গতিশীলতার একটি ধরণ হলো উল্লম্বী গতিশীলতা। কর্মক্ষেত্র, পেশা প্রভৃতি পরিবর্তনের ফলে যদি সংশ্লিষ্ট ব্যক্তির সামাজিক মর্যাদার হ্রাস-বৃদ্ধি ঘটে, তবে তাকে উল্লম্বী গতিশীলতা বলে। উল্লম্বী সচলতার ক্ষেত্রে ব্যক্তি একটি সামাজিক স্তর থেকে অন্য একটি সামাজিক স্তরে উন্নীত হয়। অর্থাৎ এক্ষেত্রে ব্যক্তির সামাজিক পরিবর্তন ঘটে।"
        },
        {
          "label": "গ",
          "question": "উদ্দীপকে কী ধরনের সামাজিক অসমতা উল্লেখ করা হয়েছে? ব্যাখ্যা করো।",
          "explanation": "উদ্দীপকে জেন্ডারভিত্তিক সামাজিক অসমতা উল্লেখ করা হয়েছে। জেন্ডার হচ্ছে সামাজিকভাবে গড়ে ওঠা নারী-পুরুষের পরিচয় বা নারী ও পুরুষ সম্বন্ধীয় মনস্তাত্ত্বিক এবং সাংস্কৃতিকবোধ। সমাজে নারী ও পুরুষের কে কী রকম আচরণ করবে, কে কেমন পোশাক পরবে, কার আশা- আকাঙ্ক্ষা কী রকম হবে তা প্রকাশ করে জেন্ডার। জেন্ডারের ভিত্তিতেই শিক্ষা, সামাজিক আচরণবিধি, শ্রমমূল্য, চলাফেরা, চাকরি ইত্যাদি ক্ষেত্রে সামাজিক বৈষম্য পরিলক্ষিত হয়। জেন্ডারভিত্তিক অসমতার কারণেই মহিলাদের কাজের অর্থনৈতিক গুরুত্ব খুব কম সমাজেই স্বীকার করা হয়। যদিও তারা একই পরিবারের উন্নতির লক্ষ্যে সকাল-সন্ধ্যা এবং প্রয়োজনে মধ্যরাত পর্যন্ত কাজ করে। উদ্দীপকে এ বিষয়টিই প্রতিফলিত হয়েছে। উদ্দীপকের তথ্যানুযায়ী, জাতীয় দৈনিক 'প্রথম আলো' পত্রিকায় প্রকাশিত C.P.D আয়োজিত একটি গবেষণার মাধ্যমে জানা যায়, নারীরা ঘরে করেন এমন কাজের আর্থিক মূল্য গত অর্থ বছরে জিডিপি এর ৭৬.৮ শতাংশের সমান। নারীদের ঘরের কাজের অর্থনৈতিক স্বীকৃতি এবং প্রকৃত মজুরি না দেওয়ার জাতীয় আয়ে নারীর অবদান প্রতিফলিত হয় না। নারীরা প্রতিদিন গড়ে পুরুষের তুলনায় ৩ গুণ কাজ করে। উদ্দীপকের এসব তথ্য জেন্ডারভিত্তিক সামাজিক অসমতাকেই নির্দেশ করে।"
        },
        {
          "label": "ঘ",
          "question": "উদ্দীপকে বর্ণিত সামাজিক অসমতা তৃতীয় বিশ্বের দেশসমূহে ক্রমাগত বৃদ্ধি পাচ্ছে- তুমি কি একমত? ব্যাখ্যা করো।",
          "explanation": "উদ্দীপকে বর্ণিত জেন্ডারভিত্তিক অসমতা তৃতীয় বিশ্বের দেশসমূহে ক্রমাগত বৃদ্ধি পাচ্ছে- উক্তিটির সাথে আমি একমত পোষণ করছি। দৈহিক পার্থক্যের ওপর ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর মাধ্যমে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। ফলে সমাজের সবক্ষেত্রে নারীরা এখন যথেষ্ট পিছিয়ে রয়েছে। বিশেষ করে তৃতীয় বিশ্বের দেশগুলোতে এ সমস্যা দিন দিন বৃদ্ধি পাচ্ছে। এ ধরনের বৈষম্য সমাজে নেতিবাচক প্রভাব রাখে। তৃতীয় বিশ্বের দেশগুলো দারিদ্র্যপীড়িত হওয়ার কারণে সবার জন্য শিক্ষা কার্যক্রম গ্রহণ করা এখনও সম্ভব হয়নি। তদুপরি জেন্ডার বৈষম্যের 'কারণে এসব দেশে পুরুষদের মতো নারীরা পড়াশোনার সুযোগ পায় না। অভিভাবকরাও নারীদের লেখাপড়ার প্রতি অনাগ্রহী। এছাড়া রাস্তায় নিরাপত্তার অভাব, নারীর আগ্রহের অভাব এসব কারণেও শিক্ষার দিক থেকে নারীরা অনেক পিছিয়ে পড়ছে। তাই নিরক্ষর ও অজ্ঞতার কারণে নারীরা প্রতিনিয়ত শোষণ ও নির্যাতনের শিকার হচ্ছে। পাশাপাশি সমাজে বিদ্যমান বিভিন্ন ধরনের কুসংস্কারের কারণেও এ সমস্যা আরও প্রকট রূপ ধারণ করছে। - পরিশেষে বলা যায়, সমাজের অগ্রগতি, শান্তি ও শৃংখলা, সামাজিক ন্যায় বিচার, সামাজিক সাম্য এসবের মূলে রয়েছে নারী-পুরুষ উভয়েই। নারী- পুরুষ পরস্পরের সম্পূরক ও পরিপূরক। উভয়ের সমবেত প্রচেষ্টার মাধ্যমে সুষম সমাজ গঠন এবং সমাজে নারী-পুরুষ সমতাভিত্তিক উন্নয়ন সম্ভব। কিন্তু বাস্তবে Sex ভেদাভেদকে ভিত্তি হিসেবে দাঁড় করিয়ে সমাজে জেন্ডার ভিত্তিক অসমতা প্রকট রূপ ধারণ করছে। আর এ অসমতা তৃতীয় বিশ্বের দেশগুলোতে ক্রমাগত বৃদ্ধি পাচ্ছে।"
        }
      ]
    },
    {
      "number": "11",
      "uddipok": "ইন্টারনেট → \\rightarrow → মোবাইল → \\rightarrow → U-cash → \\rightarrow → M-cash → \\rightarrow → ATM কার্ড ইত্যাদি ।",
      "tag": "SSNIC 23",
      "sub_questions": [
        {
          "label": "ক",
          "question": "প্রগতি কী?",
          "explanation": "কাঙ্ক্ষিত বা বাঞ্ছিত পরিবর্তনই হচ্ছে প্রগতি।"
        },
        {
          "label": "খ",
          "question": "বস্তুগত সংস্কৃতি বাহ্যিক- বুঝিয়ে লেখো।",
          "explanation": "বস্তুগত সংস্কৃতি বলতে সংস্কৃতির দৃশ্যমান বা বাহ্যিক অংশকে -বোঝায়। যান্ত্রিক ও শিল্পকলার পরিপ্রেক্ষিতে জীবনযাত্রার মান উন্নয়নের জন্য যেসব বস্তু আমরা পাচ্ছি সেগুলো হলো বস্তুগত সংস্কৃতি। এ অর্থে ঘর- বাড়ি, আসবাবপত্র, পোষাক-পরিচ্ছদ, যন্ত্রপাতি ইত্যাদি যেসব বস্তু মানুষ ব্যবহার করে সেগুলো মানুষের বস্তুগত সংস্কৃতির অংশ।"
        },
        {
          "label": "গ",
          "question": "উদ্দীপকে সামাজিক পরিবর্তনের কোন কারণটি প্রতিফলিত হয়েছে? ব্যাখ্যা করো।",
          "explanation": "উদ্দীপকে সামাজিক পরিবর্তনের প্রযুক্তিগত কারণটি প্রতিফলিত হয়েছে। প্রযুক্তি হচ্ছে জ্ঞানের এমন প্রায়োগিক দিক, যা মানুষের জীবনযাত্রাকে সহজ করার উদ্দেশ্যে আবিষ্কৃত ও ব্যবহৃত হয়। আর প্রযুক্তি ব্যবহারের ফলে সময়ের ব্যবধানে সামাজিক আচরণ, অনুষ্ঠান-প্রতিষ্ঠান, মূল্যবোধসহ সমগ্র সমাজকাঠামোর যে পরিবর্তন ঘটে, তাকে প্রযুক্তিগত সামাজিক পরিবর্তন বলে। কম্পিউটার, মোবাইল ফোন, ইন্টারনেট প্রভৃতি প্রযুক্তির কল্যাণে সমগ্র বিশ্ব আজ মানুষের হাতের মুঠোয়। এগুলো যেমন যোগাযোগ ব্যবস্থার পরির্বতন এনেছে তেমন মানুষের জীবনপ্রণালী, চিন্তাধারা ও পারস্পরিক সম্পর্কের ধরনও বদলে দিয়েছে। উদ্দীপকে ইন্টারনেট, মোবাইল, U-cash, M-cash, ATM কার্ড ইত্যাদির কথা উল্লেখ করা হয়েছে। এগুলো সবই প্রযুক্তিগত আবিষ্কার। তাই বলা যায়, উদ্দীপকে সামাজিক পরিবর্তনের প্রযুক্তিগত কারণটিই নির্দেশিত হয়েছে।"
        },
        {
          "label": "ঘ",
          "question": "উক্ত কারণে যে উন্নয়ন ঘটেছে তা মানুষের জীবনযাত্রা সহজ ও স্বস্তিদায়ক করেছে- বিশ্লেষণ করো।",
          "explanation": "প্রযুক্তিগত কারণে যে উন্নয়ন ঘটেছে তা মানুষের জীবনযাত্রা সহজ ও স্বস্তিদায়ক করেছে- উক্তিটি যথার্থ। সামাজিক পরিবর্তনের ক্ষেত্রে প্রযুক্তিগত উপাদানের গুরুত্ব ও তাৎপর্য বির্তকের উর্ধ্বে। প্রযুক্তিগত উপাদানের প্রভাবে সমগ্র বিশ্ব আজ মানুষের হাতের মুঠোয়। প্রযুক্তির সাহায্যে মানুষ আজ মুহূর্তের মধ্যেই তার কঠিন কাজগুলো অল্প সময়ের মধ্যে করছে। প্রযুক্তিগত পরিবর্তনের ছোঁয়া এখন প্রতিটি ক্ষেত্রেই লক্ষ করা যাচ্ছে। বর্তমানে শিল্পোৎপাদন, চিকিৎসা পদ্ধতি, জীবনযাত্রার মান, সমাজকাঠামো প্রভৃতিতে প্রযুক্তির প্রত্যক্ষ ও পরোক্ষ প্রভাব লক্ষ করা যায়। আধুনিক যান্ত্রিক ও প্রযুক্তিগত বিকাশ জীবনযাপন প্রক্রিয়া, ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজের অন্তর্ভুক্ত ব্যক্তির আহার-বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তির প্রভাব লক্ষ করা যায়। এর ফলে একদিকে যেমন পরিবারের অর্থনৈতিক কার্যাবলি ও গঠনে পরিবর্তন এসেছে তেমনিভাবে সামগ্রিক সমাজকাঠামোয় যুগান্তকারী পরিবর্তন পরিলক্ষিত হচ্ছে। বিশেষ করে প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। এছাড়া মাল্টিমিডিয়ার মাধ্যমে পাঠদানের ফলে শিক্ষাক্ষেত্রে আমূল পরিবর্তন সাধিত হয়েছে। ইন্টারনেট মোবাইল, U- cash, M-cash, ATM কার্ড ইত্যাদির মাধ্যমে মানুষ সহজেই দেশ- বিদেশে যোগাযোগ ও অর্থনৈতিক 'কর্মকাণ্ড সম্পাদন করতে পারছে। যা মানুষের জীবনযাত্রাকে সহজ ও স্বস্তিদায়ক করেছে। পরিশেষে বলা যায়, সামাজিক পরিবর্তনের ক্ষেত্রে প্রযুক্তিগত উপাদান বহুমুখী এবং গুরুত্বপূর্ণ ভূমিকা পালন করে।"
        }
      ]
    }
  ]
}