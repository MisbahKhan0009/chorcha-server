{
  "title": "ঢাকা, কুমিল্লা, সিলেট, যশোর ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "একটি গ্রামের কিছু যুবকেরা বিভিন্ন রকম প্রয়োজন মেটানোর জন্য 'সূর্য ক্লাব' নামে একটি সংগঠন গড়ে তোলে। তারা একত্রিত হয়ে ইচ্ছা পূরণের লক্ষ্যে নিজেদের মধ্যে একটি সহযোগিতার ক্ষেত্র গড়ে তোলে। অপরদিকে পার্শ্ববর্তী নদীর পাশে একটি গ্রামে স্থান ও মানসিকতা এই দু'টি বৈশিষ্ট্যের ওপর ভিত্তি করে গড়ে ওঠে অন্য একটি জনপদ। এক্ষেত্রে তাঁতি, ঋষি, জেলে এদের কথা চলে আসে।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "প্রতিষ্ঠান কী?",
          "explanation": "প্রতিষ্ঠান হলো সমাজের সদস্যদের আচরণ নিয়ন্ত্রণের জন্য অনুমোদিত ও স্বীকৃত নিয়মাবলী, প্রথা, এবং কর্মপন্থার ব্যবস্থা। এগুলো সমাজের কাঠামো টিকিয়ে রাখতে সাহায্য করে। যেমন: পরিবার, ধর্ম, রাষ্ট্র, আইন ইত্যাদি। এগুলোকে সামাজিক প্রতিষ্ঠান (Social Institution) বলা হয়।"
        },
        {
          "label": "খ",
          "question": "মেধা কোন ধরনের সংস্কৃতি? বুঝিয়ে লেখো।",
          "explanation": "মেধা অবস্তুগত সংস্কৃতি। সংস্কৃতির যে উপাদান ধরাছোঁয়ার বাইরে, বাহ্যিক অস্তিত্বহীন এবং পরিমাপযোগ্য নয় তাকে অবস্তুগত সংস্কৃতি বলে। যেমন- চিন্তাভাবনা, মূল্যবোধ, রীতিনীতি, সাহিত্য, ধর্ম প্রবৃতি। মানুষের মেধা বা বুদ্ধিমত্তাও অবস্তুগত সংস্কৃতির অংশ। কারণ এটির বাহ্যিকতা নেই। এটি চাইলেও স্পর্শ করা যায় না এবং অনুধাবনের ওপর নির্ভরশীল।"
        },
        {
          "label": "গ",
          "question": "উদ্দীপকে 'সূর্য ক্লাব' নামের সংগঠনটি তোমার পাঠ্যবইয়ের কোন প্রত্যয়কে নির্দেশ করে? ব্যাখ্যা করো।",
          "explanation": "উদ্দীপকের 'সূর্য ক্লাব' নামের সংগঠনটি আমার পাঠ্যবইয়ের 'সংঘ' প্রত্যয়কে নির্দেশ করে। সংঘ বলতে ক্ষুদ্র বা বৃহৎ এমন একটি মানব সংগঠনকে বোঝায়, যার সদস্যরা সুনির্দিষ্ট এবং অভিন্ন লক্ষ্য অর্জনের জন্য একত্রিত হয়। বিভিন্ন সামাজিক প্রয়োজনে সমবেত প্রচেষ্টাকে সফল করার জন্য সংঘ কিছু নির্দিষ্ট বিধিবিধান মেনে চলে। এসব বিধিবিধান দ্বারা সংঘের সাংগঠনিক কার্যক্রম পরিচালিত হয়। সাধারণত প্রতিটি সংঘের একটি নিজস্ব নাম ও প্রতীক থাকে। উদ্দীপকে বলা হয়েছে, একটি গ্রামের কিছু যুবক বিভিন্ন রকম প্রয়োজন মেটানোর জন্য 'সূর্য ক্লাব' নামে একটি সংগঠন গড়ে তোলে। তারা একত্রিত হয়ে ইচ্ছা পূরণের লক্ষ্যে নিজেদের মধ্যে একটি সহযোগিতার ক্ষেত্র গড়ে তোলে। তাদের এ সংগঠন 'সংঘ' প্রত্যয়ের সাথে সাদৃশ্যপূর্ণ। কেননা সংঘের দুটি বৈশিষ্ট্য যথা- সমষ্টিগত লক্ষ্য ও নিজস্ব নাম তাদের সংগঠনের বৈশিষ্ট্যের মধ্যেও উপস্থিত। তাই বলা যায়, উদ্দীপকের সংগঠনটি 'সংঘ' প্রত্যয়কে নির্দেশ করে।"
        },
        {
          "label": "ঘ",
          "question": "উক্ত প্রত্যয় দু'টির মধ্যে বৈসাদৃশ্য বিশ্লেষণ করো।",
          "explanation": "উদ্দীপক দ্বারা নির্দেশিত প্রত্যয় দুটি তথা সংঘ ও সম্প্রদায়ের মধ্যে কতিপয় বৈসাদৃশ্য বিদ্যমান। সংঘ বলতে এমন সংগঠনকে বোঝায়, যার মাধ্যমে সমাজের সদস্যবৃন্দ স্বেচ্ছায় একত্রিত হয়ে সমষ্টিগত উদ্দেশ্য সাধনের জন্য সম্মিলিত প্রয়াস চালায়। উদ্দীপকের 'সূর্য ক্লাব' নামক সংগঠনটি অনুরূপ উদ্দেশ্য নিয়ে গঠিত হওয়ায় এটি সংঘকে নির্দেশ করছে। অপরদিকে সম্প্রদায় বলতে একটি নির্দিষ্ট ভৌগোলিক এলাকায় বসবাসকারী মানবগোষ্ঠীকে বোঝায়, যারা সমজাতীয় মানসিকতা ও পারস্পরিক নির্ভরশীলতার ভিত্তিতে বসবাস করে। সুতরাং উদ্দীপকের শেষাংশে নদীর পাশে একটি গ্রামে স্থান ও মানসিকতার ভিত্তিতে গড়ে ওঠা. যে জনপদের কথা বলা হয়েছে, তা সম্প্রদায় প্রত্যয়কে ইঙ্গিত করে। সংঘ ও সম্প্রদায়ের মধ্যে কিছু বৈসাদৃশ্য বিদ্যমান। যেমন- মানুষ জন্মসূত্রে সম্প্রদায়ের সদস্যপদ লাভ করে কিন্তু সংঘের সদস্যরা ঐচ্ছিকভাবে একত্রিত হয়। সংঘ গড়ে ওঠার জন্য নির্দিষ্ট অঞ্চল জরুরি নয় কিন্তু সম্প্রদায়ের জন্য নির্দিষ্ট এলাকা অত্যাবশ্যক। সম্প্রদায় অপেক্ষাকৃত স্থায়ী, পক্ষান্তরে লক্ষ্য অর্জিত হলে সংঘ সংগঠিত নাও থাকতে পারে। সংঘের আইনগত ভিত্তি এবং কার্যকরী পরিষদ থাকলেও সম্প্রদায়ের ক্ষেত্রে তা অনুপস্থিত। সর্বোপরি প্রচলিত রীতি-নীতি ও ঐতিহ্য দ্বারা সম্প্রদায়ের সদস্যদের আচরণ নিয়ন্ত্রিত হয়। অন্যদিকে সংঘের সদস্যদের সাধারণত লিখিত নিয়মকানুন মেনে চলতে হয়। উপরের আলোচনার প্রেক্ষিতে বলা যায়, সংঘ ও সম্প্রদায়ের মধ্যে লক্ষ্য, উদ্দেশ্য, গঠন এবং কার্যকারিতাগত নানাবিধ বৈসাদৃশ্য রয়েছে।"
        }
      ]
    },
    {
      "number": "2",
      "uddipok": "",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "বয়স বৈষম্যবাদ কী?",
          "explanation": "বয়স বৈষম্যবাদ বলতে কেবল বয়সের কারণে কোনো বয়স-গোষ্ঠী বা তার কোনো সদস্যের প্রতি নেতিবাচক ধ্যান-ধারণা বা মনোভাব পোষণ ও বৈষম্যমূলক আচরণ করাকে বুঝায় ।"
        },
        {
          "label": "খ",
          "question": "\"পরিবার মানবশিশুর প্রাথমিক শিক্ষা প্রতিষ্ঠান\" - বুঝিয়ে লেখো।",
          "explanation": "সমাজের কাঙ্ক্ষিত সদস্য হিসেবে গড়ে উঠার জন্য মৌলিক শিক্ষা শিশু প্রাথমিকভাবে পরিবার থেকে লাভ করে বলে পরিবারকে মানবশিশুর প্রাথমিক শিক্ষা প্রতিষ্ঠান বলা হয় । পরিবারেই শিশুর প্রাথমিক জীবনের ভিত গড়ে ওঠে এবং পরিবারই শিশুর অন্যতম শিক্ষাকেন্দ্র। জন্মের পর শিশু গৃহেই প্রাথমিক শিক্ষালাভ করে। মাতাই, শিশুর জীবনের শ্রেষ্ঠ শিক্ষিকা। আচার-আচরণ, নিয়মানুবর্তিতা, নৈতিকতা, ধর্মীয় বিধিবিধান, চাল-চলন, কথা-বার্তা ও ব্যবহারিক জীবনের খুঁটিনাটি বিষয়গুলো শিশু পরিবার থেকেই গ্রহণ করে। এ কারণে পরিবারকে শিশুর প্রাথমিক শিক্ষা প্রতিষ্ঠান বলা হয়।"
        },
        {
          "label": "গ",
          "question": "উদ্দীপকে ‘?’ চিহ্নিত স্থানে সমাজজীবনে প্রভাব বিস্তারকারী কোন উপাদানটি বসবে? ব্যাখ্যা করো।",
          "explanation": "উদ্দীপকের '?' চিহ্নিত স্থানে সমাজজীবনে প্রভাব বিস্তারকারী ভৌগোলিক উপাদানটি বসবে। মানুষের সমাজজীবনে ভৌগোলিক উপাদানের প্রভাবই সবচেয়ে বেশি পরিলক্ষিত হয়। এ উপাদানের ওপর ভিত্তি করেই মানুষের ঘরবাড়ির ধরন, পেশা, যানবাহন, অর্থনীতির ধরন, কর্মদক্ষতা, পোশাক-পরিচ্ছদ ইত্যাদি নির্ধারিত হয়। উদাহরণস্বরূপ বলা যায়, নদীমাতৃক দেশ হওয়ায় বাংলাদেশে কৃষি উৎপাদন কৌশল গ্রহণ করা হয়। আবার শিল্পক্ষেত্রও ভৌগোলিক উপাদানের ওপর নির্ভরশীল। যেমন- পর্যাপ্ত বৃষ্টিপাত এবং পানি নিষ্কাশনযোগ্য পাহাড়ি এলাকা চা চাষের উপযোগী বিধায় সিলেট অঞ্চলে চা শিল্প গড়ে উঠেছে। এমনিভাবে পেশা নির্ধারণের ক্ষেত্রও প্রাকৃতিক উপাদানের ওপর নির্ভর করে। ঘরবাড়ি, পোশাক-পরিচ্ছদ, যাতায়াত ব্যবস্থা, যানবাহনও ভৌগোলিক পরিবেশ অনুযায়ী পরিবর্তিত হয়। উদাহরণস্বরূপ, বাংলাদেশের ঘরের জানালাগুলোকে বর্ষার বৃষ্টি থেকে রক্ষা • করতে জানালার ওপর বাড়তি একটি অংশ লাগানো হয়, যা সানশেড নামে পরিচিত। পাকিস্তানের মরু অঞ্চলে বৃষ্টিপাতের পরিমাণ খুব কম বিধায় সেখানকার ঘরবাড়ির জানালায় সানশেড দেখা যায় না। শীত প্রধান অঞ্চলে মোটা ও পশমী কাপড় এবং নাতিশীতোষ্ণ অঞ্চলে পাতলা সুতি কাপড় পরিধান করা হয়। এমনিভাবে মরুভূমি অঞ্চলে উট যাতায়াতের মাধ্যম হিসেবে ব্যবহৃত হয়। উদ্দীপকে '+' চিহ্নিত’বিষয়টির বৈশিষ্ট্য হিসেবে ঘরবাড়ির ধরন, পেশা, যানবাহন, অর্থনীতির ধরন, কর্মদক্ষতা, পোশাক-পরিচ্ছদ বিষয়গুলো দেওয়া আছে, যা উপরের বর্ণনা অনুযায়ী ভৌগলিক উপাদানের প্রভাবের ক্ষেত্রগুলোর সাথে সাদৃশ্যপূর্ণ। তাই বলা যায়, উদ্দীপকে ‘?’ স্থানে সমাজজীবনে প্রভাব বিস্তারকারী ভৌগোলিক উপাদানটি বসবে।"
        },
        {
          "label": "ঘ",
          "question": "তোমার কি মনে হয়, উপাদানটি সমাজব্যবস্থাকে নানাভাবে প্রভাবিত করে? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি, উদ্দীপক দ্বারা ইঙ্গিতকৃত উপাদান তথা ভৌগোলিক উপাদান সমাজব্যবস্থাকে নানা ভাবে প্রভাবিত করে। জনসংখ্যার ঘনত্ব ও সভ্যতার উত্থান নির্ভর করে জলবায়ু এবং আবহাওয়ার ওপর। যেমন- নাতিশীতোষ্ণ অঞ্চলের জলবায়ু ও আবহাওয়া ফসল উৎপাদনে সহায়ক হওয়ায় এখানে জনসংখ্যার ঘনবসতি হয়েছে এবং যার ফলে সভ্যতারও উৎপত্তি ঘটেছে। একটি দেশের অর্থনীতি নির্ভর করে তার উৎপাদন ব্যবস্থার ওপর। আর এ উৎপাদনের জন্যে দরকার উপযুক্ত জলবায়ু, আবহাওয়া, বৃষ্টিপাত, তাপ, আলো ইত্যাদি। তাই ভৌগোলিক পরিবেশের ভিন্নতার ওপর নির্ভর করে ভিন্ন ভিন্ন উৎপাদন ব্যবস্থা। পোশাক-পরিচ্ছদও ভৌগোলিক পরিবেশ দ্বারাই নির্ধারিত হয়। যেমন- শীত প্রধান অঞ্চলে মোটা কাপড় বা গরম পশমি কাপড় পরার প্রচলন এবং গ্রীষ্ম প্রধান অঞ্চলে হালকা সুতি কাপড়ের প্রচলন দেখা যায়। ভৌগোলি পরিবেশভেদে ঘরবাড়ির ধরন তথা আবাসন ব্যবস্থা ভিন্ন হয়। যেমন- শীতপ্রধান দেশের ঘরবাড়ি আর নাতিশীতোষ্ণ অঞ্চলের ঘরবাড়ির ধরন এক নয়। আবার বিশ্বের বিভিন্ন দেশের জনসমষ্টির দিকে লক্ষ করলে দেখা যায়, বাহ্যিক আকৃতির দিক থেকে সব মানুষ এক নয়। সাধারণত শীতপ্রধান অঞ্চলের মানুষ শ্বেত বর্ণের এবং গ্রীষ্মপ্রধান অঞ্চলের মানুষ কৃষ্ণ বর্ণের হয়ে থাকে। উপরের আলোচনায় সুস্পষ্ট, ব্যক্তিজীবন ও সমাজব্যবস্থাকে ভৌগোলিক উপাদান নানা ভাবে গভীরভাবে প্রভাবিত করে।"
        }
      ]
    },
    {
      "number": "3",
      "uddipok": "বাঁধন, রিপন ও শিমুল স্কুল জীবনের তিন বন্ধু। বর্তমানে সবাই উচ্চশিক্ষিত হয়ে ভিন্ন ভিন্ন প্রতিষ্ঠানে কর্মরত আছে। বাঁধন বিবাহ করে স্ত্রীকে নিয়ে পিতার বাড়িতে উঠেছে। আর রিপন বিবাহ করে স্ত্রীকে নিয়ে স্ত্রীর পিতার বাড়িতে উঠেছে। অন্যদিকে শিমুল বিবাহ করে স্ত্রীকে নিয়ে নিজের তৈরি করা বাড়িতে উঠেছে। সচরাচর তাদের সাক্ষাৎ না হলেও মোবাইলে তারা যোগাযোগ রেখেছে।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "সামাজিক আচরণের অভ্যাসলব্ধ পদ্ধতিই হচ্ছে প্রথা।"
        },
        {
          "label": "খ",
          "question": "",
          "explanation": "বিবাহ হচ্ছে একজন নারী ও পুরুষের মধ্যে এমন এক চুক্তি-নির্ভর সম্পর্ক যা সমাজ, ধর্ম এবং সংস্কৃতি দ্বারা স্বীকৃত। বিবাহ সামাজিক প্রতিষ্ঠানসমূহের অন্যতম। এটি এক ধরনের সামাজিক' চুক্তি, যার মাধ্যমে নারী-পুরুষ স্থায়ী সম্পর্কে আবদ্ধ হয় এবং সন্তান জন্মদানের অধিকার লাভ করে। যেহেতু এ প্রতিষ্ঠানটি একটি নির্দিষ্ট চুক্তির মাধ্যমে সামাজিক স্বীকৃতি অর্জন করে সেহেতু বিবাহকে একটি সামাজিক চুক্তি হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বাঁধন ও রিপনের বিবাহভিত্তিক পরিবারগুলো যথাক্রমে পিতৃবাস এবং মাতৃবাস পরিবার। বিবাহের পর নবদম্পতি যদি স্বামীর পিতৃগৃহে বাস করে তাকে পিতৃবাস পরিবার বলে। আর বিবাহের পর নব দম্পতি যদি স্ত্রীর মাতৃগৃহে বা পিতৃগৃহে বসবাস করে তবে সেই পরিবারকে মাতৃবাস পরিবার বলে। উদ্দীপকের বাঁধন বিবাহের পর পিতার বাড়িতে উঠেছে। অন্যদিকে রিপন বিবাহের পর স্ত্রীর পিতার বাড়িতে উঠেছে। পূর্বোক্ত আলোচনার প্রেক্ষিতে বলা যায়, বাঁধন ও রিপন যথাক্রমে পিতৃবাস এবং মাতৃবাস পরিবার গঠন করেছে।"
        },
        {
          "label": "ঘ",
          "question": "",
          "explanation": "উদ্দীপকের শিমুল বিবাহ করার পর নয়াবাস পরিবার গঠন করেছে। বর্তমানে নানা কারণে এ ধরনের পরিবারের সংখ্যা বৃদ্ধি পাচ্ছে। বর্তমান আধুনিক শিল্পায়িত ও শহুরে সমাজে নয়াবাস পরিবার গঠনের প্রবণতা অনেক বেশি। একসময় বাংলাদেশের কৃষিনির্ভর সমাজে প্রধানত পিতৃবাসভিত্তিক যৌথ ও বর্ধিত পরিবার দেখা যেত। তবে বর্তমানে শিল্পায়নের প্রভাব, শহরের সুযোগ-সুবিধা লাভ অথবা কর্মস্থলের কাছাকাছি অবস্থানের জন্য অনেককেই নয়াবাস পরিবার গঠন করতে দেখা যায়। যদিও অনেক যৌথ ও বর্ধিত পরিবারে দ্বন্দ্বের ফলে কোনো কোনো সদস্য পরিবার থেকে বের হয়ে নয়াবাস পরিবার গড়ে তোলে, তবে তা ব্যতিক্রম হিসেবেই গণ্য করতে হবে। সাধারণত আধুনিক শিল্পায়িত সমাজের রূঢ় বাস্তবতার কারণেই নয়াবাস পরিবার বেশি গড়ে ওঠে। উপরের আলোচনার প্রেক্ষিতে বলা যায়, নানাবিধ আর্থ-সামাজিক কারণে বর্তমানে নয়াবাস পরিবারের সংখ্যা ক্রমশই বৃদ্ধি পাচ্ছে। বস্তুত নয়াবাস পরিবার আধুনিক সমাজব্যবস্থার রূঢ় বাস্তবতার প্রতিফলন।"
        }
      ]
    },
    {
      "number": "4",
      "uddipok": "রহিম এবং তার স্ত্রী রুবির প্রাতিষ্ঠানিক শিক্ষা নেই এবং তারা অর্থনৈতিকভাবে ভীষণ দুর্বল। প্রতিদিন সকালে তারা একসঙ্গে বেরিয়ে চাউল তৈরির একটি চাতালে সমানভাবে কাজ করে। দিনের শেষে রহিম ও রুবি পারিশ্রমিক পায় যথাক্রমে ৪০০ ও ২০০ টাকা। রুবির মনে ভীষণ কষ্ট যে, সে একই রকম শ্রম দিলেও স্বামী রহিমের অর্ধেক পরিমাণ পারিশ্রমিক পায়। আবার তারা বাড়িতে ফিরে এলে বুঝিকেই ঘরের সব কাজ সামলাতে হয় আর রহিম বিশ্রাম নেয়।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "জেন্ডার কী?",
          "explanation": "নারী ও পুরুষ সম্বন্ধীয় মনস্তাত্ত্বিক এবং সাংস্কৃতিকবোধ হচ্ছে জেন্ডার।"
        },
        {
          "label": "খ",
          "question": "\"সকল বিচ্যুতি অপরাধ নয়, কিন্তু সকল অপরাধই বিচ্যুতি”- বুঝিয়ে লেখো ।",
          "explanation": "অপরাধের মধ্যে বিচ্যুতি নিহিত থাকে বলে সকল অপরাধই বিচ্যুতি। পক্ষান্তরে বিচ্যুতির মধ্যে অপরাধ নিহিত থাকে না বলে সব বিচ্যুতিই অপরাধ নয় । সমাজস্বীকৃত আচরণের পরিপন্থি যেকোনো আচরণই বিচ্যুতি, আর ঐ বিচ্যুতিমূলক আচরণ যখন আইনের চোখে শাস্তিযোগ্য হয় কেবল তখনই তা অপরাধ হিসেবে গণ্য হয়। যেমন- একজন বখাটে কিশোর যদি ধূমপান করে, তখন তা বিচ্যুতিমূলক আচরণ, অপরাধ নয়। কিন্তু যদি সে ইভটিজিং বা ছিনতাইয়ে লিপ্ত হয় তাহলে তা বিচ্যুতির পাশাপাশি অপরাধ হিসেবে গণ্য হবে। এজন্যই বলা হয়, সকল বিচ্যুতি অপরাধ নয়, কিন্তু সকল অপরাধই বিচ্যুতি।"
        },
        {
          "label": "গ",
          "question": "উদ্দীপকে কোন সামাজিক বৈষম্যের চিত্র ফুটে উঠেছে? ব্যাখ্যা করো।",
          "explanation": "উদ্দীপকে জেন্ডারাভিত্তিক সামাজিক বৈষম্যের চিত্র ফুটে উঠেছে। নারী ও পুরুষের মধ্যে শারীরিক বৈশিষ্ট্যের দিক দিয়ে যে পার্থক্য তাকে লিঙ্গ বলে চিহ্নিত করা হয়। এই লিঙ্গের পার্থক্যের জন্যই মানবজাতির দুই অংশের একটি পুরুষ অপরটি নারী। বস্তুত জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়, সামাজিকভাবে নির্ধারিত নারী-পুরুষের মধ্যকার সম্পর্ক এবং সমাজ কর্তৃক আরোপিত নারী-পুরুষের ভূমিকাম যা পরিবর্তিত। প্রাকৃতিক কারণে এ অসমতার উদ্ভব হলেও সমাজজীবনে এর সুদূরপ্রসারী প্রভাব রয়েছে। সুদূর অতীতের শিকারি সমাজে সন্তানধারণ, প্রতিপালন, প্রস্থানির কার্যাদি সম্পাদন ইত্যাদি কাজের সাথে নারীরা অধিকভাবে যুক্ত ও পড়ায় এগুলোকে বাধ্যতামূলকভাবে নারীর কাজ হিসেবে ধরে নারীকে গৃহবন্দী করে ফেলা হয়। ক্রমে শিকার, পশুপালন, জমি চাষ, যুদ্ধ প্রভৃতি কাজে পুরুষ প্রাধান্য সৃষ্টি হওয়ায় নারীরা পুরুষের অধঃস্তন হয়ে পড়ে, যা পুরুষশাসিত সমাজের জন্ম দেয়। কার্যত পুরুষ ও নারীর লিঙ্গ ভেদাভেদের দোহাই দিয়ে সমাজ নারী এবং পুরুষের সম্পর্কের মধ্যে নানারকম অসমতা সৃষ্টি করেছে। যেমনটি উদ্দীপকেও লক্ষণীয়। দীপকে দেখা যায়, চাউল তৈরির চাতালে রুবি ও তার স্বামী রহিম নেই সমপরিমাণ কাজ করে। কিন্তু রুবি তার স্বামীর অর্ধেক পারিশ্রমিক হয়। আবার কাজ শেষে বাসায় ফিরে সংসারের যাবতীয় কাজ রুবি একাই সম্পন্ন করে। রুবির প্রতি এ ধরনের বৈষম্য জেন্ডার বৈষম্যকেই নির্দেশ করে, যা পূর্বোক্ত আলোচনার সাথে সাদৃশ্যপূর্ণ। তাই বলা যায়, উদ্দীপকে জেন্ডার বৈষম্যের বিষয়টি ফুটে উঠেছে।"
        },
        {
          "label": "ঘ",
          "question": "“উক্ত বৈষম্য সামাজিক উন্নতির পথে বাধাস্বরূপ\"- যুক্তিসহ তোমার মতামত দাও ।",
          "explanation": "উদ্দীপকে আলোচিত বিষয় তথা জেন্ডার বৈষম্য সামাজিক উন্নতির পথে বাধাস্বরূপ— উক্তিটি যথার্থ। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। জেন্ডারভিত্তিক বৈষম্যের কারণেই নারীদেরকে আর্থ- সমাজিক ও রাজনৈতিক ক্ষেত্রে ভূমিকা রাখার সুযোগ দেওয়া হচ্ছে না। নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও পিছিয়ে আছি। লিঙ্গভিত্তিক সামাজিক বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কোনো মূল্য দেওয়া হয় না। জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষা প্রতিষ্ঠান, কর্মক্ষেত্রসহ সব ক্ষেত্রেই নারীরা বৈষম্যের শিকার হয়। ফলে আমাদের বাংলাদেশের মতো উন্নয়নশীল দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিভিন্ন ধরনের অসমতার সৃষ্টি হচ্ছে। এ অসমতা সামাজিক উন্নতির অন্যতম অন্তরায় হিসেবে কাজ করছে।"
        }
      ]
    },
    {
      "number": "5",
      "uddipok": "মি. সেলিম সাহেব খুলনার একজন সুপরিচিত এবং ধনাঢ্য ব্যবসায়ী। তার একমাত্র সন্তান নিরব শহরের একটি স্বনামধন্য স্কুলের মেধাবী ছাত্র। ইদানিং সে স্কুল ফাঁকি দিয়ে কিছু বন্ধুদের সঙ্গে সিনেমা দেখতে যায়, রাস্তার মোড়ে আড্ডায় রত থাকে, মেয়েদেরকে। উত্ত্যক্ত করে। এমনকি নেশা করার পাশাপাশি সন্ত্রাসী কর্মকাণ্ড করে। থাকে।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "প্রগতি কী?",
          "explanation": "মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় কাঙ্ক্ষিত সামাজিক উত্তরণ হচ্ছে প্রগতি।"
        },
        {
          "label": "খ",
          "question": "অনুলোম ও প্রতিলোম বিবাহ বলতে কী বোঝ?",
          "explanation": "অনুলোম ও প্রতিলোম বিবাহ মূলত বহির্বিবাহের অন্তর্গত বিবাহের দুটি ধরন। উঁচু বর্ণের পাত্রের সাথে নিম্নবর্ণের পাত্রীর বিবাহকে বলা হয় অনুলোম (Hypergamy) বিবাহ। অন্যদিকে নিচু বর্ণের পাত্রের সাথে উঁচু বর্ণের পাত্রীর বিবাহকে বলা হয় প্রতিলোম (Hypogamy) বিবাহ। উদাহরণ হিসেবে বলা যায়, যদি ব্রাহ্মণবংশীয় পাত্রের সাথে বৈশ্যবর্ণের পাত্রীর বিবাহ হয় তাহলে তা অনুলোম বিবাহ হিসেবে সাব্যস্ত হবে। অন্যদিকে শূদ্রবংশীয় পাত্রের সাথে ব্রাহ্মণবংশীয় পাত্রীর বিবাহ হলে তা হবে প্রতিলোম বিবাহ।"
        },
        {
          "label": "গ",
          "question": "উদ্দীপকের নিরবের কর্মকাণ্ড অপরাধের কোন ধরনকে ইঙ্গিত। করে? ব্যাখ্যা করো।",
          "explanation": "উদ্দীপকের নিরবের কর্মকাণ্ড কিশোর অপরাধকে ইঙ্গিত করে। কিশোর অপরাধ হচ্ছে অপ্রাপ্তবয়স্ক তথা কিশোর-কিশোরীদের দ্বারা সংঘটিত অপরাধ। বাংলাদেশের প্রচলিত আইন অনুযায়ী সাধারণত ৭-১৬ বছর বয়সী শিশু-কিশোরদের দ্বারা সংঘটিত অপরাধকে কিশোর অপরাধ বলে। কিশোর অপরাধের উদাহরণ হলো উচ্ছৃঙ্খলতা, ছোটোখাটো চুরি- ছিনতাই, মেয়েদের উত্ত্যক্ত করা প্রভৃতি। উদ্দীপকেও অনুরূপ পরিস্থিতি প্রতিফলিত হয়েছে। উদ্দীপকে লক্ষণীয়, স্কুল ছাত্র নিরব ক্লাস ফাঁকি দিয়ে সিনেমা দেখা, রাস্তার মোড়ে আড্ডা দেওয়া, মেয়েদেরকে উত্ত্যক্ত করা, ছিনতাইসহ নানা অপকর্মে লিপ্ত। নিরব যেহেতু অপ্রাপ্তবয়স্ক সেহেতু তার করা অপরাধ প্রচলিত আইন অনুযায়ী কিশোর অপরাধ। অর্থাৎ উদ্দীপক দ্বারা কিশোর অপরাধকে নির্দেশ করা হয়েছে।"
        },
        {
          "label": "ঘ",
          "question": "নিরবের মতো বিপথগামীদের স্বাভাবিক জীবনে ফিরিয়ে আনতে কী কী পদক্ষেপ নেওয়া যেতে পারে? নিজ মতামতসহ। বিশ্লেষণ করো।",
          "explanation": "উদ্দীপকের নিরবের মতো বিপথগামীদের স্বাভাবিক জীবনে ফিরিয়ে আনতে সার্বিকভাবে অনেক কিছু করণীয় রয়েছে বলে আমি মনে করি।অপরাধমূলক কর্মকাণ্ড দূর করার জন্য আইন প্রয়োগকারী সংস্থার আধুনিকায়ন করতে হবে। আইন প্রয়োগকারী সংস্থার কৌশল, শক্তি ও কার্যকারিতা বৃদ্ধি করার জন্য সদস্যদের উপযুক্ত প্রশিক্ষণ প্রদানের ব্যবস্থা করতে হবে। অপরাধ প্রতিরোধে গণমাধ্যমকে এগিয়ে আসতে হবে। অপরাধমূলক কর্মকাণ্ড প্রতিরোধে ও অপরাধপ্রবণতার বিরুদ্ধে জনমত সৃষ্টি করার ক্ষেত্রে গণমাধ্যম কার্যকর ভূমিকা রাখতে পারে।"
        }
      ]
    },
    {
      "number": "6",
      "uddipok": "পৃথিবীতে মানুষ টিকে থাকার জন্য বিভিন্ন দ্রব্যের প্রয়োজন অনুভব করে। এই প্রয়োজন মেটাতে গিয়ে তারা নিজ হাতে যা কিছু সৃষ্টি করেছে তার দু'টি দিক আছে- একটি অন্তনির্হিত অন্যটি বাহ্যিক। প্রথমটির এক বিশেষ স্তর বা অগ্রগতির ফল দ্বিতীয়টি। মানুষ যান্ত্রিক ব্যবস্থা ও কলাকৌশলের মধ্য দিয়ে বাহ্যিক দিকটিকে উন্নত করে গড়ে তুলেছে।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "সামাজিক শ্রেণি বলতে একই ধরনের সুযোগ-সুবিধা ভোগকারী গোষ্ঠীকে বোঝায়।"
        },
        {
          "label": "খ",
          "question": "",
          "explanation": "যে দলের সদস্যদের মধ্যে পারস্পরিক ঘনিষ্ঠ, নিবিড় ও মুখোমুখি সম্পর্ক বিদ্যমান তাকে মুখ্য দল বলে। যেমন- পরিবার, খেলার সাথি প্রতিবেশী ইত্যাদি মুখ্য দলের উদাহরণ। পক্ষান্তরে যে দলের সদস্যদের মধ্যে নিয়মানুগ, প্রাতিষ্ঠানিক ও নৈর্ব্যক্তিক সম্পর্ক বিরাজ করে তাকে গৌণ দল বলে। গৌণ দলের উদাহরণ হলো- রাজনৈতিক দল, শ্রমিক সংঘ, ক্রিকেট ক্লাব ইত্যাদি।"
        },
        {
          "label": "গ",
          "question": "",
          "explanation": "উদ্দীপকে মানুষের সৃষ্টির অন্তর্নিহিত দিক হচ্ছে সংস্কৃতি। মানুষ জীবনযাপন করতে গিয়ে যা কিছু করে তাকে সংস্কৃতি বলে। ইংরেজ নৃবিজ্ঞানী ই. বি. টেইলরের মতে, \"সংস্কৃতি হচ্ছে সেই জটিল ব্যবস্থা যার অন্তর্ভুক্ত হচ্ছে সমাজবাসীর জ্ঞান, বিজ্ঞান, ধর্ম, ধ্যান-ধারণা, বিশ্বাস, শিল্প, আইন, নীতিকথা, আচার-ব্যবহার, অভ্যাস, মূল্যবোধ প্রভৃতি; এগুলো সমাজবাসী সমাজের সদস্য হিসেবে অর্জন করে থাকে।\" অর্থাৎ সমাজজীবনে সংঘটিত মানুষের সকল কর্মকাণ্ডই সংস্কৃতির অন্তর্ভুক্ত। এটি মানুষের অবস্তুগত সৃষ্টি তথা অন্তর্নিহিত ধ্যান-ধারণাকে বোঝায়, যার ভিত্তিতে সভ্যতা গড়ে ওঠে। দার্শনিক কান্টের মতে, \"সংস্কৃতি মানুষের ভিতরের রূপ আর সভ্যতা হলো মানুষের বাহ্যিক আচরণ।\" উদ্দীপকে বলা হয়েছে, মানুষ পৃথিবীতে টিকে থাকার প্রয়োজন মেটাতে গিয়ে যা কিছু সৃষ্টি করেছে তার দুটি দিক আছে। একটি অন্তর্নিহিত অন্যটি বাহ্যিক। উপরের আলোচনার সাথে তুলনা করলে বোঝা যায়, উল্লিখিত অন্তর্নিহিত দিকটি সংস্কৃতি প্রত্যয়কে ইঙ্গিত করে। কারণ সংস্কৃতি হলো মানুষের অন্তর্নিহিত জীবনপ্রণালি এবং সভ্যতা সেই প্রণালির দৃশ্যমান ও দীর্ঘদিনের প্রতিষ্ঠিত রূপ।"
        },
        {
          "label": "ঘ",
          "question": "",
          "explanation": "হ্যাঁ, উক্ত প্রত্যয় দুটি তথা সংস্কৃতি ও সভ্যতা পরস্পর সম্পর্কযুক্ত বলে আমি মনে করি। উদ্দীপকে মানুষের সৃষ্টির অন্তর্নিহিত ও বাহ্যিক দিক উল্লেখ করা হয়েছে। প্রথমটির এক বিশেষ স্তর বা অগ্রগতির ফল হলো দ্বিতীয়টি। মানুষ যান্ত্রিক ব্যবস্থা ও কলাকৌশলের মধ্য দিয়ে বাহ্যিক দিকটিকে উন্নত করে গড়ে তুলেছে। এ বিষয়টি সাংস্কৃতিক উন্নয়নের মাধ্যমে সভ্যতার উন্মেষকে বোঝায়। কেননা সভ্যতা বলতে মানব সমাজের উন্নততর ব্যবস্থাকে বোঝায়। অর্থাৎ এটি সংস্কৃতির অপেক্ষাকৃত উন্নত স্তরের প্রতীক বা অগ্রগতির ফল। সংস্কৃতি ও সভ্যতা একে অপরের সাথে ওতপ্রোতভাবে জড়িত। একটি অপরটির ওপর নির্ভরশীলও বটে। একজন কবিকে যেমন তার কবিতা থেকে বিচ্ছিন্ন করা যায় না, তেমনি সংস্কৃতিকে সভ্যতা থেকে পৃথক করা যায় না। সংস্কৃতি ও সভ্যতা শুধু আত্মনির্ভরশীল নয়, আন্তঃক্রিয়াশীলও বটে। উদাহরণস্বরূপ বলা যায়, সংস্কৃতির দুটি অংশ- বস্তুগত এবং অবস্তুগত। আর বস্তুগত সংস্কৃতির চরম বিকাশই হচ্ছে সভ্যতা। এ অর্থে সংস্কৃতি ও সভ্যতার মধ্যে মূলগত কোনো পার্থক্য নেই। সংস্কৃতির উপাদান যেমন সভ্যতার উপাদান দ্বারা প্রভাবিত তেমনি সভ্যতার উপাদানও অনেকখানি সংস্কৃতির বিভিন্ন উপকরণ দ্বারা প্রভাবিত। যেমন- হযরত মোহাম্মদ (স.) যে পোশাক পরিধান করতেন তা আরব দেশের সংস্কৃতি দ্বারা প্রভাবিত ছিল। সংস্কৃতিকে সভ্যতার মূল চালিকাশক্তি বলা হয়। এ প্রসঙ্গে ম্যাকাইভার ও পেজ বলেন, \"সভ্যতা যদি হয় দেহ, তবে আত্মা হলো সংস্কৃতি।\" আবার অনেক সমাজবিজ্ঞানী বস্তুর ব্যবহারিক দিক ও কলাকৌশলকে সংস্কৃতি বলেছেন। এমনকি বস্তুকেও তারা সংস্কৃতি থেকে বাদ দেননি। উপরের আলোচনার প্রেক্ষিতে বলা যায়, সংস্কৃতির বস্তুগত বহিঃপ্রকাশ হচ্ছে সভ্যতা। অর্থাৎ সংস্কৃতি ও সভ্যতার পারম্পরিক সম্পর্ক অত্যন্ত নিবিড় এবং ঘনিষ্ঠ।"
        }
      ]
    },
    {
      "number": "7",
      "uddipok": "রোহান নবম শ্রেণির ছাত্র। সে পড়ালেখার পাশাপাশি কম্পিউটারে গেমস খেলে অলস সময় কাটাত। ইদানিং সে অধিক সময় মুঠোফোনে এবং ফেসবুকে বন্ধুদের সঙ্গে সময় কাটায়। অবশ্য তার মা- বাবাই শিক্ষার সুবিধার্থে ইন্টারনেট ব্যবহারের অনুমতি দিয়েছিল। এবার রুবেলের বার্ষিক পরীক্ষার ফলাফল অত্যন্ত খারাপ হওয়ায় মা-বাবা গভীরভাবে চিন্তিত ।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "যৌথ পরিবার কী?",
          "explanation": "রক্ত সম্পৰ্কীয় যোগসূত্রের ভিত্তিতে কয়েকটি একক পরিবারের সমষ্টি হলো যৌথ পরিবার।"
        },
        {
          "label": "খ",
          "question": "বিশ্বায়ন বলতে কী বোঝ?",
          "explanation": "বিশ্বায়ন হলো এমন একটি প্রক্রিয়া যার মাধ্যমে সমগ্র বিশ্বকে একীভূত করা হয়। বিশ্বায়নের মূল লক্ষ্য হচ্ছে পৃথিবীর সকল দেশকে একটি ছাতার নিচে সমবেত করা। মূলত তিনটি লক্ষ্যকে সামনে রেখেই বিশ্বায়নের পথচলা । (১) তথ্য প্রযুক্তির অবাধ প্রবাহ (২) আন্তর্জাতিক শ্রম বাজার এবং (৩) উৎপাদিত পণ্যের অবাধ প্রবাহ। সাধারণত সারাবিশ্বে এই তিনটি বিষয়ের অবাধ প্রচলন উপস্থিত থাকলেই সেই প্রক্রিয়াকে বিশ্বায়ন বলে আখ্যায়িত করা হয়।"
        },
        {
          "label": "গ",
          "question": "উদ্দীপকে রোহানের সামাজিকীকরণে কোন বিষয়টি প্রভাব ফেলেছে? ব্যাখ্যা করো।",
          "explanation": "উদ্দীপকের রোহানের সামাজিকীকরণে তথ্য প্রযুক্তি প্রভাব ফেলেছে। তথ্য আদান-প্রদানের কৃৎকৌশলই হলো তথ্য প্রযুক্তি। এটি হলো প্রযুক্তিভিত্তিক এক ধরনের যোগাযোগব্যবস্থা। তথ্য প্রযুক্তির প্রভূত উন্নতির ফলে তথ্য প্রাপ্তি যেমন সহজলভ্য হয়েছে তেমনই যোগাযোগ করা যাচ্ছে অতি দ্রুত। তথ্য প্রযুক্তির বিস্ময়কর উন্নতি ঘটেছে কম্পিউটার, ডিজিটাল টেলিফোন ও সাবমেরিন ক্যাবলের সহায়তায়। যেখানে সাবমেরিন ক্যাবলের আওতা নেই সেখানে সার্ভারের মাধ্যমে এ যোগাযোগ সম্পন্ন করা হচ্ছে বিকল্প মাধ্যম হিসেবে। ইন্টারনেটের মাধ্যমে সারা বিশ্বের নাগরিক সমাজ একে অন্যের অতি নিকটে চলে এসেছে। অর্থাৎ তথ্যপ্রযুক্তি আধুনিক সমাজে ব্যক্তির সামাজিকীকরণে অন্যতম প্রভাবকের ভূমিকা পালন করছে। উদ্দীপকে দেখা যায়, নবম শ্রেণির ছাত্র রোহান পড়ালেখার পাশাপাশি কম্পিউটারে গেমস খেলে অলস সময় কাটাত। ইদানিং সে অধিকাংশ সময় মুঠোফোনে এবং ফেসবুকে বন্ধুদের সঙ্গে কাটায়। মা-বাবাই তাকে শিক্ষার সুবিধার্থে ইন্টারনেট ব্যবহারের অনুমতি দিয়েছিল। ইন্টারনেট তথ্য প্রযুক্তির অবিচ্ছেদ্য অংশ। আর এর প্রভাবেই যেহেতু রোহানের আচরণ ও জীবনপ্রণালিতে পরিবর্তন এসেছে সেহেতু বলা যায়, তার সামাজিকীকরণে তথ্য প্রযুক্তি প্রভাব ফেলেছে।"
        },
        {
          "label": "ঘ",
          "question": "তুমি কি মনে কর, উক্ত বিষয়টির ইতিবাচক প্রভাব সমাজ- সভ্যতার অগ্রগতির নিয়ামক? মতামতসহ বিশ্লেষণ করো।",
          "explanation": "হ্যাঁ, উক্ত বিষয়টি তথা তথ্য প্রযুক্তির ইতিবাচক প্রভাব সমাজ সভ্যতার অগ্রগতির নিয়ামক বলে আমি মনে করি। তথ্য প্রযুক্তির অগ্রসরমান উদ্ভাবন মানব জীবনযাত্রার ওপর গুরুত্বপূর্ণ প্রভাব ফেলে। কারণ মানুষের জীবনে প্রতিটি বিষয় এখন তথ্য প্রযুক্তিনির্ভর হয়ে পড়েছে। অনেক পরিবারেই এখন কম্পিউটার, ল্যাপটপ, মোবাইল ফোন ও ইন্টারনেট সংযোগ রয়েছে। পরিবারের শিশুরা এসব উপকরণ ব্যবহারের মাধ্যমে নিজের সুপ্ত প্রতিভার বিকাশ ঘটাতে পারে। আধুনিক তথ্য প্রযুক্তির বিকাশের কারণে বিজ্ঞাপন, জনপ্রিয় সিনেমা, নাটক, বিখ্যাত ক্রীড়া ও রাজনৈতিক ব্যক্তিত্ব এবং তাদের জীবনযাপন পদ্ধতি প্রচার মাধ্যমে কল্যাণে দ্রুত সমাজে ছড়িয়ে পড়ে, যা শিশুর সামাজিকীকরণে প্রভাব ফেলে। ফলে শিশু পরিবর্তনশীল সমাজের সাথে খাপ খাইয়ে নিজেকে গড়ে তুলতে পারে, যা সামাজিক অগ্রগতিতে ভূমিকা রাখে। তথ্য প্রযুক্তি জনগণের প্রতি সেবাদানের মানকে উন্নত করে। উন্নত মানের প্রযুক্তি সরকারের প্রতিরক্ষা ব্যবস্থাকে কার্যকর করে এবং গোয়েন্দা সংস্থাতে প্রভাব ফেলে। এতে করে উন্নত ও আধুনিক রাষ্ট্রব্যবস্থা গড়ে ওঠে। শিক্ষামূলক প্রতিষ্ঠানেও তথ্য প্রযুক্তির প্রভাব বিদ্যমান, যা দক্ষ জনশক্তি তৈরিতে সাহায্য করে। আর দক্ষ জনশক্তিই সমাজের উন্নয়নে মূল ভূমিকা পালন করে। তথ্য প্রযুক্তির কল্যাণে বিশ্বের যেকোনো স্থানে কোনো একটা নতুন কিছুর উদ্ভাবন, মুহূর্তের মধ্যেই সারা পৃথিবীর মানুষের মাঝে ছড়িয়ে পড়ছে এবং মানুষ তার সাথে নিজেকে খাপ-খাওয়ানোর চেষ্টা' করছে। ফলে বিশ্বের সাথে তাল মিলিয়ে আমাদের সমাজ এবং সভ্যতাও এগিয়ে যেতে পারছে। উপরের আলোচনার প্রেক্ষিতে বলা যায়, পরিবর্তন যদি ইতিবাচক হয় তবে তা সমাজের সুষম অগ্রগতি ত্বরান্বিত করে। তথ্যপ্রযুক্তির ইতিবাচক প্রভাবও একইভাবে সমাজ ও সভ্যতার অগ্রগতিতে নিয়ামক হিসেবে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "ড. জামান স্যার ক্লাসে পাঠদানরত অবস্থায় হঠাৎ অসুস্থ হয়ে পড়েন। ছাত্র-শিক্ষক মিলে তাকে দ্রুত হাসপাতালে নিয়ে যায়। বিজ্ঞ চিকিৎসক স্বল্প সময়েই অত্যাধুনিক যন্ত্রপাতির মাধ্যমে পরীক্ষা-নিরীক্ষা করে সমস্যা চিহ্নিত করেন। পরে ওটি-তে নিয়ে উন্নত যন্ত্রপাতি ব্যবহার করে সফলভাবে অপারেশন শেষ করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "চক্রাকার মতবাদের প্রধান প্রবক্তা কে?",
          "explanation": "চক্রাকার মতবাদের প্রধান প্রবক্তা ইতালির দার্শনিক ভিলফ্রেডো প্যারেটো।"
        },
        {
          "label": "খ",
          "question": "ভদ্রবেশী অপরাধ বলতে কী বোঝায়?",
          "explanation": "আর্থ-সামাজিকভাবে সুপ্রতিষ্ঠিত ব্যক্তির দ্বারা সংঘটিত অপরাধকে ভদ্রবেশী অপরাধ বলে। ভদ্রবেশী অপরাধ বলতে নিরবে সংঘটিত হওয়া অপরাধসমূহ বোঝায়। যেমন- আয়কর ফাঁকি, জালিয়াতি, তহবিল তছরুপ, ট্রেড মার্ক নকল করা ইত্যাদি। আর্থ-সামাজিকভাবে প্রতিষ্ঠিত না হয়েও কেউ ভদ্রবেশী অপরাধ করতে পারে। ভদ্রবেশী অপরাধগুলো অনেকটা নীরবে ও গোপনে সংঘটিত হয়। এ ধরনের অপরাধ শনাক্ত করা অনেকটা জটিল হলেও অসম্ভব নয়।"
        },
        {
          "label": "গ",
          "question": "উদ্দীপকে ড. জামানের চিকিৎসায় সামাজিক পরিবর্তনের কোন কারণটির প্রভাব লক্ষণীয়? ব্যাখ্যা করো।",
          "explanation": "উদ্দীপকের ড. জামানের চিকিৎসার ক্ষেত্রে সামাজিক পরিবর্তনের প্রযুক্তিগত কারণটির প্রভাব পরিলক্ষিত হয়েছে। আধুনিক যান্ত্রিক ও প্রযুক্তিগত বিকাশ উন্নত জীবনযাপন প্রক্রিয়া, 'ঐতিহ্য, বিশ্বাস, চিন্তাধারা, মূল্যবোধ, পরিবার ও অন্যান্য সামাজিক প্রতিষ্ঠানের ক্ষেত্রে পরিবর্তনের সূচনা করে। আধুনিক সভ্য সমাজ, ব্যবস্থার অন্তর্ভুক্ত ব্যক্তির আহার বিহার, আমোদ-প্রমোদ, পোশাক-পরিচ্ছদ, শিক্ষা, চিকিৎসা প্রতিটি ক্ষেত্রে প্রযুক্তিবিদ্যার প্রভাব লক্ষ করা যায়। প্রযুক্তির কল্যাণে বর্তমানে চিকিৎসা ব্যবস্থা অনেক বেশি আধুনিক ও সহজতর হয়েছে। বিশেষ করে রোগ নির্ণয়, চিকিৎসা পদ্ধতি, সার্জারি ইত্যাদি কাজে আধুনিক যন্ত্রপাতির ব্যবহার দিনদিন বৃদ্ধি পাচ্ছে। উদ্দীপকে দেখা যায়, ড. জামানের অপারেশন করার পূর্বে চিকিৎসক আধুনিক যন্ত্রের মাধ্যমে পরীক্ষা-নিরীক্ষা করেন। এছাড়া সার্জারির সময় চিকিৎসক বিভিন্ন যন্ত্রপাতির ব্যবহারের মাধ্যমে তার অপারেশন সফলভাবে সম্পন্ন করেন, যা পাঠ্যবইয়ে উল্লেখিত সামাজিক পরিবর্তনের যান্ত্রিকীকরণের প্রভাবকে নির্দেশ করে। তাই বলা যায় যে, ড. জামানের চিকিৎসায় সামাজিক পরিবর্তনের প্রযুক্তিগত কারণ পরিলক্ষিত হয়েছে।"
        },
        {
          "label": "ঘ",
          "question": "\"উক্ত কারণটি সামাজিক পরিবর্তনের একমাত্র কারণ নয়\"- বিশ্লেষণ করো।",
          "explanation": "\"উদ্দীপকের কারণ তথা প্রযুক্তিগত কারণই সামাজিক পরিবর্তনের একমাত্র কারণ নয়\" - এ বক্তব্যের সাথে আমি একমত পোষণ করি। উদ্দীপকে ড. জামানের অপারেশনে আধুনিক যন্ত্রপাতির ব্যবহার পরিলক্ষিত হয়েছে। আর সমাজ ব্যবস্থায় এ যান্ত্রিকতার ব্যবহার সামাজিক পরিবর্তনের অন্যতম কারণ। এটি ছাড়াও সামাজিক পরিবর্তনের আরো অনেক কারণ রয়েছে। যেমন- সামাজিক পরিবর্তনের অন্যতম কারণ হিসেবে জৈব উপাদানের গুরুত্ব অনস্বীকার্য। সামাজিক পরিবর্তনের গতি-প্রকৃতি জনসংখ্যার আয়তন, গঠন, বিন্যাস ও প্রকৃতির দ্বারা বহুলাংশে প্রভাবিত হয়। বিশেষ করে জনসংখ্যার হ্রাস-বৃদ্ধি, গঠন কাঠামো প্রভৃতির পরিবর্তন সমাজের বিভিন্ন প্রথা প্রতিষ্ঠানের মধ্যে পরিবর্তন এনে দেয়। প্রাকৃতিক পরিবেশের ক্ষেত্রে পরিবর্তনও সামাজিক ক্ষেত্রে ব্যাপক প্রভাব ফেলে। প্রাকৃতিক দুর্যোগ, আবহাওয়া, জলবায়ু, ভূমির উর্বরতাশক্তি প্রভৃতির প্রভাবে ব্যাপক পরিবর্তন সাধিত হয়। অর্থনৈতিক কারণ ও ধর্মীয় প্রভাবেও সমাজে পরিবর্তন সাধিত হয়। এছাড়া সামাজিক পরিবর্তনের আরও কতিপয় কারণ হলো মনস্তাত্ত্বিক উপাদান, সাংস্কৃতিক উপাদান, রাজনৈতিক কারণ, বিদেশি সংস্কৃতির প্রভাব ইত্যাদি। উপরের আলোচনা থেকে প্রতীয়মান হয় যে, প্রযুক্তিগত পরিবর্তনই সামাজিক পরিবর্তনের একমাত্র কারণ নয়, বরং এর পেছনে আরও অনেক কারণ বিদ্যমান।"
        }
      ]
    },
    {
      "number": "9",
      "uddipok": "মি. আব্দুল মালেক একজন স্বনামধন্য ব্যক্তি। তাঁর শ্যালক রুবেল বেশ পূর্বে অধ্যয়ন শেষ করলেও কোনো চাকরি এখনও জোগাড় করতে পারেনি। মি. আব্দুল মালেক বিষয়টি উপলব্ধি করেন এবং উপযুক্ত যোগ্যতা না থাকা সত্ত্বেও নিজের সংস্থায় রুবেলকে একটি চাকরি দেওয়ার ব্যবস্থা করেন।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "",
          "explanation": "মৃত স্বামীর যেকোনো ভাইয়ের সাথে বিধবা নারীর বিবাহকে লেভিরেট বিবাহ রীতি বলা হয়।"
        },
        {
          "label": "খ",
          "question": "",
          "explanation": "লোকরীতি হচ্ছে সমাজের আদর্শ বা মানসম্পন্ন আচরণ যা সমাজের সদস্যদের জন্য অবশ্য পালনীয়। যে সমস্ত লোকরীতি সমাজের কল্যাণের জন্য প্রয়োজন এবং যেগুলো পালিত না হলে সমাজের অস্তিত্ব বিপন্ন হতে পারে সে সমস্ত রীতিনীতিকে অবশ্য পালনীয় লোকরীতি বলে। লোকরীতি অপেক্ষাকৃত স্থায়ী প্রকৃতির ও ব্যবহার নিয়ন্ত্রক। উদাহরণ হিসেবে বলা যায়, জামা-কাপড় পরে সমাজে চলাফেরা করাটা লোকরীতি।"
        },
        {
          "label": "গ",
          "question": "",
          "explanation": "উদ্দীপকের রুবেলের দুলাভাই বৈবাহিক জ্ঞাতি। জ্ঞাতিসম্পর্ক হচ্ছে সেই সামাজিক সম্পর্ক, যাতে সমাজের সদস্যরা বিভিন্ন সূত্রের মধ্যদিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। বৈবাহিত জ্ঞাতি হলো জ্ঞাতিসম্পর্কের উল্লেখযোগ্য একটি ধরন। বিবাহের মাধ্যমে জ্ঞাতিসম্পর্ক গড়ে উঠলে তাকে বৈবাহিক জ্ঞাতিসম্পর্ক বলে। কোনো স্বামী বা স্ত্রীর সাথে তার শ্বশুর-শাশুড়ি, দেবর-ননদ বা উভয়পক্ষের আত্মীয়স্বজন বৈবাহিক জ্ঞাতির অন্তর্ভুক্ত। উদ্দীপকের মি. আব্দুল মালেক একজন স্বনামধন্য ব্যক্তি। তিনি তার শ্যালক রুবেলকে উপযুক্ত যোগ্যতা না থাকা সত্ত্বেও নিজের সংস্থায় চাকরি দেওয়ার ব্যবস্থা করেন। রুবেল যেহেতু তার স্ত্রীর ভাই সেহেতু সে আব্দুল মালেক সাহেবের সাথে বৈবাহিক জ্ঞাতিসম্পর্কে আবদ্ধ। কারণ বিবাহের মাধ্যমেই রুবেল ও আব্দুল মালেকের মধ্যে শ্যালক-দুলাভাই সম্পর্ক গড়ে উঠেছে। সুতরাং বলা যায়, রুবেলের দুলাভাই বৈবাহিক জ্ঞাতি।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জ্ঞাতিটি ছাড়াও পাঠ্যবইয়ে জ্ঞাতির আরও কিছু বিভাজন লক্ষণীয়- মন্তব্যটি যথার্থ। সমাজবিজ্ঞানীদের মতে, জ্ঞাতিসম্পর্ক প্রধানত চার প্রকার। যথা- ১. জৈবিক বা রক্তসম্পকীয় জ্ঞাতি; ২. বৈবাহিক জ্ঞাতিসম্পর্ক; ৩. কাল্পনিক জ্ঞাতিসম্পর্ক এবং ৪. প্রথাগত জ্ঞাতিসম্পর্ক। জৈবিক বা রক্তসম্পর্কিত জ্ঞাতি রক্ত সম্পর্কের ওপর ভিত্তি করে গড়ে ওঠে। অর্থাৎ সমাজে বসবাসকারী যেকোনো ব্যক্তি তার পিতা-মাতা, সন্তান-সন্ততি, ভাই-বোন প্রমুখের সাথে এ জ্ঞাতিবন্ধনে আবদ্ধ। এ জ্ঞাতি আবার পিতৃসূত্র এবং মাতৃসূত্রের ভিত্তিতে নির্ধারিত হয়। আবার রক্ত বা বৈবাহিক সূত্রে সম্পর্কিত না হয়েও রক্তসম্পর্কিত বা বৈবাহিক জ্ঞাতিদের মতো আচরণ করলে তাকে কাল্পনিক জ্ঞাতিসম্পর্ক বলে। যেমন- ধর্ম মা, ধর্ম বাবা, বন্ধু ইত্যাদি। অপরদিকে স্থানীয় প্রথাগত সূত্রে কাউকে আত্মীয় করে নেওয়ার বন্ধন হলো প্রথাগত জ্ঞাতিসম্পর্ক। যেমন- একই পাড়ায় বসবাসকারী বাবা-চাচার বয়সী ব্যক্তিকে চাচা ডাকা। উল্লেখিত ধরনগুলো ছাড়াও শ্রেণিমূলক, বর্ণনামূলক প্রভৃতি পদ্ধতিতে জ্ঞাতিসম্পর্ক নির্ধারিত হয়। বস্তুত বর্তমান সমাজে পাঠ্যবইয়ে আলোচিত সব ধরনের জ্ঞাতিসম্পর্কই পরিলক্ষিত হয়।"
        }
      ]
    },
    {
      "number": "10",
      "uddipok": "সদ্য বিশ্ববিদ্যালয়ে ভর্তি হওয়া রফিককে তার মামা অনার্সে তার পঠিত বিষয় জানতে চা্ইলেন। তখন সে উত্তরে বললো, আই এমন একটি বিষয়ে পড়ালেখা করার সুযোগ পেয়েছি, যা সমাজের মানুষের চাল-চলন, আচার-আচরণ, রীতি-নীতি, বর্তমান-ভবিষ্যৎ ইত্যাদি সামগ্রিক জীবন নিয়ে আলোচনা করে।",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "‘The Positive Philosophy’ বইটির লেখক কে ?",
          "explanation": "‘The Positive Philosophy’ বইটির লেখক অগাস্ট কোঁৎ।"
        },
        {
          "label": "খ",
          "question": "সমাজবিজ্ঞান ও অর্থনীতি পারস্পরিক সম্পর্কযুক্ত- বুঝিয়ে লেখো।",
          "explanation": "সামাজিক বিজ্ঞানের অন্তর্ভুক্ত দুটি বিষয় হিসেবে সমাজবিজ্ঞান ও অর্থনীতি পারস্পরিক সম্পর্কযুক্ত। অর্থনীতি যেমন সামাজিক বিজ্ঞান, তেমনি ব্যবহারিক বিজ্ঞান হিসেবেও এর তাৎঅর্য রয়েছে। কিন্তু অন্যান্য সামাজিক বিজ্ঞান বিশেষ করে সমাজবিজ্ঞানের সাহায্য ছাড়া অর্থনীতি বেশি দূর অগ্রসর হতে পারে না। বস্তুত সামাজিক পারিপার্শ্বিকতকে উপেক্ষা কএ অর্থনীতির আলোচনা সম্ভব নয়। মানুষের অর্থনৈতিক আচার-আচরণ, চিন্তা-ভাবনা প্রভৃতি একান্তভাবে সামাজিক মূল্যবোধ ও সামাজিক কাঠামোর ওপর অনেকাংশে নির্ভরশীল। এ কারণেই বলা হয়, অর্থনীতি ও সমাজবিজ্ঞান পারস্পরিক সম্পর্কযুক্ত দুটি সামাজিক বিজ্ঞান।"
        },
        {
          "label": "গ",
          "question": "উদ্দীপকে রফিকের বক্তব্য কোন বিষয়ের ইঙ্গিত বহন করে ? ব্যাখ্যা দাও।",
          "explanation": "উদ্দীপকের রফিকের বক্তব্য সমাজবিজ্ঞান বিষয়ের ইঙ্গিত বহন করে। যে শাস্ত্র সমাজ সম্পর্কে বস্তুনিষ্ঠ বা বিজ্ঞানভিত্তিক আওচনা করে তাই সমাজবিজ্ঞান। তবে সমাজবিজ্ঞানের সর্বজনস্বীকৃত কোনো সংজ্ঞা নেই। তথাপি কোনো কোনো সমাজবিজ্ঞানী বিভিন্ন দৃষ্টিকোণ থেকে সমাজবিজ্ঞানকে সংজ্ঞায়িত করেছেন। যেমন, সমাজবিজ্ঞানী ই. ডব্লিউ. বার্জেসবলেন, “সমাজবিজ্ঞান হচ্ছে এমন এক বিজ্ঞান যেখানে মানুষের যৌথ আচরণ আলোচিত হয়।” আবার সমাজবিজ্ঞানী আর.টি. শেফার তার ‘Sociology’ গ্রন্থে বলেন, “সমাজবিজ্ঞান হলো সামাজিক আচরণ ও সামাজিক গোষ্ঠীসমূহের সুশৃঙ্খল পাঠ।” মোটকথা সমাজ ও সমাজের মানুষের সাথে জড়িত সব ধরনের বিষয় নিয়ে যে শাস্ত্র আলোচনা করে তাই সমাজবিজ্ঞান। উদ্দীপকে দেখা যায়, রফিকের মামা রফিকক অনার্স তার পঠিত বিষয় সম্পর্কে জিজ্ঞান্সা করেছেন। অবাবে রফিক বলে, আমি এমন একটি বিষয়ে লেখাপড়া করছি যা মানুষের আল-চলন, আচার-আচরণ, বর্তমান ও ভবিষ্যৎ নিয়ে আলোচনা করে। উপরে প্রদত্ত সমাজবিজ্ঞানের প্রামাণ্য সংজ্ঞার প্রেক্ষিতে বোঝা যায় যে, রফিকের এ বক্তব্য সমাজবিজ্ঞান শাস্ত্রকেই নির্দেশ করে।"
        },
        {
          "label": "ঘ",
          "question": "“উক্ত বিষয়টি সমাজের সামগ্রিক পাঠ”- বিশ্লেষণ করো।",
          "explanation": "উক্ত বিষয়টি অর্থাৎ সমাজবিজ্ঞান হচ্ছে সমাজ সম্পর্কিত পূর্ণাঙ্গ পাঠ। সমাজবিজ্ঞান হচ্ছে এমন একটি বিজ্ঞান যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের আলোচনার আওতাভক্ত এবং এর সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা বিশ্লেষণ করে। সামাজিক বিজ্ঞানের শাখাসমূহ যেমন- রাষ্ট্রবিজ্ঞান, অর্থনীতি, সমাজকল্যাণ, নৃবিজ্ঞান ইত্যাদি মূলত সমাজের এক একটি বিশেষ দিক নিয়ে আলোচনা করে। অর্থাৎ সামাজিক বিজ্ঞানের উক্ত শাখাসমূহের কোনোটাই সমাজ সম্পর্কিত পূর্ণান অধ্যয়নের দাবি করতে পারে না। পক্ষান্তরে, গোটা সমাজই সমাজবিজ্ঞানের আলোচনার বিষয় বা ক্ষেত্র। মূলত এ কারণেই সমাজবিজ্ঞানকে সমাজের পূর্ণাঙ্গ পাঠ বলা হয়। উদ্দীপকে দেখা যায়, রফিক অনার্স শ্রেণিতে এমন একটি বিষয়ে লেখাপড়া করছে, যে বিষয়টি মানুষের জীবনের প্রায় সব বিষয় নিয়ে আলচনা করে। বিষয়টির আলোচ্য পরিধির ব্যাপকতা লক্ষ করলে বোঝা যায় যে, রফিক সমাজবিজ্ঞান বিষয়ে পড়ালেখা করছে। উপরের আলোচনার প্রেক্ষিতে বলা যায়, বিষয়বস্তুর ব্যাপকতার জন্যই সমাজবিজ্ঞান শাস্ত্রকে সমাজের সামগ্রিক পাঠ হিসেবে বিবেচনা করা হয়।"
        }
      ]
    },
    {
      "number": "11",
      "uddipok": "",
      "tag": "DB, CB, SB, JB 23",
      "sub_questions": [
        {
          "label": "ক",
          "question": "সামাজিক অসমতা কী?",
          "explanation": "সমাজে দুই বা ততোধিক গোষ্ঠীর মধ্যে মর্যাদা, ক্ষমতা, সুযোগ- সুবিধা, দান-অনুদান, বিধিনিষেধ বা অন্যান্য সম্পদ বণ্টনের ক্ষেত্রে যে পার্থক্য দেখা যায় তাই সামাজিক অসমতা ।"
        },
        {
          "label": "খ",
          "question": "সামাজিক নিরাপত্তা ধারণাটি বুঝিয়ে লেখো।",
          "explanation": "সামাজিক নিরাপত্তা বলতে সমাজ ও রাষ্ট্র কর্তৃক গৃহীত সামাজিক কল্যাণমূলক ব্যবস্থাকে বোঝায় । যখন কোনো ব্যক্তি বা ব্যক্তিবর্গ তাদের নিয়ন্ত্রণ বহির্ভূত কারণে বিপর্যয়ের সম্মুখীন হয় তখন সে অবস্থা মোকাবিলার জন্য সমাজ ও রাষ্ট্রের পক্ষ থেকে যেসব ব্যবস্থা গৃহীত হয় তার সমষ্টিই হলো সামাজিক নিরাপত্তা আন্তর্জাতিক শ্রম সংস্থার মতে, “সামাজিক নিরাপত্তা এমন এক ব্যবস্থা, যা বিপন্ন মানুষকে যথোপযুক্ত প্রতিষ্ঠানের মাধ্যমে সমাজ কর্তৃক প্রদান করা হয়, এ বিপন্ন অবস্থা স্বল্প আয়ের লোকেরা নিজের সামর্থ্য ও দূরদর্শিতা দ্বারা নিজেরা এককভাবে কিংবা স্বজনের সাহায্যে যথাযথভাবে মোকাবিলা করতে পারে না।”"
        },
        {
          "label": "গ",
          "question": "উদ্দীপকের ছকে '?' চিহ্নিত স্থানে কোন প্রত্যয়টি নির্দেশ -করে? ব্যাখ্যা করো ।",
          "explanation": "উদ্দীপকের ছকের '?' চিহ্নিত স্থান সামাজিক স্তরবিন্যাস প্রত্যয়টি নির্দেশ করে । সামাজিক স্তরবিন্যাস মূলত একটি সমাজতাত্ত্বিক প্রত্যয়, যার মাধ্যমে সমাজের ব্যক্তি ও গোষ্ঠীকে মর্যাদা, শ্রেণি এবং অন্যান্য কতগুলো বৈশিষ্ট্যের প্রেক্ষিতে বিভিন্ন স্তরে বিন্যস্ত করা হয়। সামাজিক স্তরবিন্যাসের সাথে সামাজিক সাম্য ও অসাম্য, ন্যায় ও অন্যায়ের কতগুলো সামাজিক প্রশ্ন জড়িত থাকে। কার্যত সমাজের ব্যক্তি ও গোষ্ঠী কতকগুলো সর্বজনগ্রাহ্য মাত্রার ভিত্তিতে বিভিন্ন স্তরে বিভক্ত। আর এ বিভক্তিকেই সমাজবিজ্ঞানীরা সামাজিক স্তরবিন্যাস বলে অভিহিত করেন। সমাজবিজ্ঞানীরা সামাজিক স্তরবিন্যাসের চারটি প্রধান ধরনের কথা বলেছেন। যথা- দাসপ্রথা, এস্টেট, জাতিবর্ণ এবং সামাজিক শ্রেণি ও পদমর্যাদা। উদ্দীপকের ছকের ‘?' চিহ্নিত স্থানের বৈশিষ্ট্য হিসেবে জাতিবর্ণ প্রথা এস্টেট প্রথা, দাসপ্রথা, শ্রেণি ও মর্যাদাগোষ্ঠী উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সামাজিক স্তরবিন্যাসের ধরন। সুতরাং এটি স্পষ্ট যে, উদ্দীপকের ‘?' চিহ্নিত স্থানে সামাজিক স্তরবিন্যাস প্রত্যয়টি বসবে।"
        },
        {
          "label": "ঘ",
          "question": "ছকে '?' চিহ্নিত স্থানে প্রযোজ্য প্রত্যয়টির যেকোনো একটি ধরন বিশ্লেষণ করো।",
          "explanation": "ছকে “?” চিহ্নিত প্রত্যয় তথা সামাজিক স্তরবিন্যাসের একটি অনন্য ধরন হলো জাতি বর্ণ প্রথা। জাতিবর্গ মূলত একটি পেশাগত গোষ্ঠী, যেখানে মূলত চারটি শ্রেণি দেখা যায়। যথা- ব্রাহ্মণ, ক্ষত্রিয়, বৈশ্য এবং শুদ্র। ব্রাহ্মণরা সমাজের উচ্চ মর্যাদর অধিকারী। শিক্ষক ও পুরোহিতরা এ শ্রেণির অন্তর্ভুক্ত। ব্রাহ্মণদের পরে ক্ষত্রিয়দের অবস্থান। যারা দেশের নিরাপত্তা প্রদান, যুদ্ধে অংশগ্রহণ ও শস্য উৎপাদন করে। এরপরেই আছে বৈশ্য শ্রেণি, যাদের দায়িত্ব যাবতীয় ব্যবসায়িক কাজকর্ম সম্পাদন করা। আর সমাজের সবচেয়ে নিম্নশ্রেণির বর্ণ হলো শুদ্রশ্রেণি। নাপিত, কামার, কুমার ইত্যাদি এ শ্রেণির অন্তর্ভুত্ব । সাধারণত হিন্দু সমাজে জাতিবর্ণ প্রথা দেখা যায়। প্রত্যেকটি জাতি বা বর্ণ একটি সামাজিক সংগতিপূর্ণ সামাজিক দল। কেউ ইচ্ছা করলেই এর সদস্যপদ পরিত্যাগ করতে পারে না। জাতিবর্ণের কোনো সদস্য স্ত বহির্ভূত কোনো কাজ করতে পারে না। করলে তাকে সমাজচ্যুত করা হয়। জাতিবর্ণের সদস্যদেরকে তাদের স্বজাতি বা গোষ্ঠীর মধ্যেই বিবাহ করতে হয়। জাতিবর্ণ প্রথায় ধর্মই মানুষের মধ্যে পার্থক্য সৃষ্টি করে দেয়। ধর্মই নির্ধারণ করে দেয় কোন জাতিবর্ণের লোকেরা কী ধরনের কাজ করবে। জাতিবর্ণে নির্দিষ্ট করে দেওয়া থাকে কোন শ্রেণির সাথে কোন শ্রেণির কীরূপ সম্পর্ক হবে। কার্যত পেশা ও কর্ম অনুযায়ী সামাজিক শ্রেণি মর্যাদা নির্ধারিত হয়ে থাকে। পরিশেষে বলা যায়, জাতিবর্ণ প্রথা সামাজিক স্তরবিন্যাসের এমন একটি 'ধরন, যা ধর্ম ও পেশার ভিত্তিতে সামাজিক মর্যাদা প্রদান করে থাকে। তবে বর্তমান সমাজে শিক্ষা বিস্তার ও আধুনিকতার প্রসারে জাতিবর্ণের প্রভাব ক্রমশ হ্রাস পাচ্ছে।"
        }
      ]
    }
  ]
}