{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "আলম তাঁর বাবা-মায়ের সাথে বসে টিভিতে মিনা কার্টুন উপভোগ করে। তার ছোট বোনও এসবের খুব ভক্ত। তাদের বাবা-মা আলম ও তার ছোট বোনকে পত্র-পত্রিকা থেকে বিশেষ বিশেষ প্রযুক্তি সম্পর্কে পড়ে শোনায়। ইন্টারনেট ব্যবহার করে তারা অল্পবয়সেই পত্র- পত্রিকা পড়া ও শিক্ষামূলক চলচ্চিত্র উপভোগ করে। ওয়েবসাইট থেকে প্রয়োজনীয় তথ্য তারা শিক্ষামূলক কাজে ব্যবহার করা শিখে ফেলেছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সামাজিকীকরণ কাকে বলে?",
          "explanation": "সামাজিকীকরণ এমন একটি প্রক্রিয়া যার মাধ্যমে একজন মানুষ পূর্ণাঙ্গ সামাজিক মানুষে পরিণত হয়।"
        },
        {
          "label": "খ",
          "question": "মানুষের মেধার ওপর প্রভাব বিস্তারকারী উপাদানটি ব্যাখ্যা করো।",
          "explanation": "মানুষের মেধার ওপর প্রভাব বিস্তারকারী উপাদানটি হলো জৈবিক উপাদান বা বংশগতি । ব্যক্তির প্রতিভা ও দক্ষতা বংশগত উপাদান দ্বারা প্রভাবিত হয়। বেশিরভাগ ক্ষেত্রেই দেখা যায়, ব্যক্তির প্রতিভা ও দক্ষতা বংশগতি সূত্রে প্রাপ্ত। এ প্রসঙ্গে গ্যালটন বলেন, “প্রতিভাবান পিতা-মাতার ঘরেই প্রতিভাবান সন্তানের জন্ম হওয়ার সম্ভাবনা বেশি।” বাস্তবেও আমরা দেখি, প্রতিভাবান লোকেরা অনেক প্রতিকূল পরিবেশে বাধা-বিপত্তি অতিক্রম করে জীবনে প্রতিষ্ঠিত হয়েছে। ভারতের প্রাক্তন রাষ্ট্রপতি ড. এ.পি.জে আবদুল কালাম এর উজ্জ্বল উদাহরণ।"
        },
        {
          "label": "গ",
          "question": "উদ্দীপকে সামাজিকীকরণের কোন মাধ্যমটির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিকীকরণের পরিবার ও তথ্য প্রযুক্তি মাধ্যমের প্রতি ইঙ্গিত করা হয়েছে। পিতা-মাতা সঙ্গতিপূর্ণ আচরণ করলে শিশুর সামাজিকীকরণ প্রক্রিয়া সুষ্ঠু হয়। পিতা-মাতা সময় করে ছেলে-মেয়ের সঙ্গ দিলে সন্তানরা- পরবর্তীকালে সহজ জীবনযাপন এবং আত্মবিশ্বাসী হয়ে পরিবারের বাইরের মানুষের সাথে স্বাভাবিক সম্পর্ক গড়ে তুলতে পারে। উদ্দীপকে আলোচিত পরিবারটি এর উদাহরণ। পরিবারের পাশাপাশি প্রযুক্তির অগ্রসরমান উদ্ভাবন মানব জীবনযাত্রার ওপর গুরুত্বপূর্ণ প্রভাব ফেলে। কারণ মানুষের জীবনে প্রতিটি বিষয় এখন তথ্য প্রযুক্তি নির্ভর হয়ে পড়েছে। যেমন— অনেক পরিবারেই এখন কম্পিউটার, ল্যাপটপ, মোবাইল ফোন ও ইন্টারনেট সংযোগ রয়েছে। এমন পরিবারের শিশুরা এসব উপকরণ ব্যবহার করে। শিশুরা এসব উপকরণ ব্যবহারের মাধ্যমে নিজের সুপ্ত প্রতিভার বিকাশ ঘটায়। আধুনিক তথ্য প্রযুক্তির বিকাশের কারণে বিজ্ঞাপন, জনপ্রিয় সিনেমা, নাটক, বিখ্যাত ক্রীড়া ও রাজনৈতিক ব্যক্তিত্ব এবং তাদের জীবনযাপন পদ্ধতি প্রচার মাধ্যমের কল্যাণে দ্রুত সমাজে ছড়িয়ে পড়ে, যা শিশুর সামাজিকীকরণে প্রভাব ফেলে। উদ্দীপকের আলম ও তার ছোট বোন বাবা-মায়ের সাথে বসে টিভির অনুষ্ঠান উপভোগ করে। তারা ইন্টারনেট ব্যবহার করে অল্প বয়সেই পত্র-পত্রিকা পড়ে এবং শিক্ষামূলক চলচ্চিত্র উপভোগ করে। ওয়েবসাইট থেকে প্রয়োজনীয় তথ্য সংগ্রহ করে তারা সেগুলোকে শিক্ষামূলক কাজে ব্যবহার করছে, যা তাদের সামাজিকীকরণে প্রভাব ফেলছে। তাই বলা যায়, পিতা- মাতা তথা পরিবারের ভূমিকা এবং তথ্য প্রযুক্তি সুষ্ঠু সামাজিকীকরণে সহায়তা করে এবং উদ্দীপকে এ বিষয়টির প্রতিফলন লক্ষ করা যায়।"
        },
        {
          "label": "ঘ",
          "question": "“উদ্দীপকের অবস্থা বিশ্বায়নের ফল”- বিশ্লেষণ করো।",
          "explanation": "উদ্দীপকে উল্লেখিত অবস্থা অর্থাৎ তথ্য প্রযুক্তির প্রসার বিশ্বায়নের ফল। কারণ বিশ্বায়নকে ঘিরেই তথ্য প্রযুক্তির বিকাশ ঘটেছে। বর্তমান বিশ্বের অন্যতম আলোচিত বিষয় বিশ্বায়ন। এটি এমন একটি প্রক্রিয়া, যা বিশ্বের সব মানুষকে জাতি-রাষ্ট্রের সীমানার উর্ধ্বে এক বৈশ্বিক গ্রামের বাসিন্দা বানিয়েছে। তথ্য ও যোগাযোগ প্রযুক্তি বিশ্বায়নের বাস্তব রূপ এনে দিয়েছে। তাই আজ সারা বিশ্বের মানুষ যেন একটি পরিবারের সদস্য। পৃথিবীর যেকোনো প্রান্তের মানুষের সাথে ঘরে বসে যোগাযোগ করা সম্ভব হচ্ছে তথ্য ও যোগাযোগ প্রযুক্তির উন্নতির ফলে। স্যাটেলাইট, অপটিক্যাল ফাইবার, ইন্টারনেট প্রভৃতির আবিষ্কার বিশ্বব্যাপী তথ্য যোগাযোগের ক্ষেত্রে বৈপ্লবিক পরিবর্তন সাধন করেছে।মানুষের জীবনের প্রতিটি বিষয় এখন তথ্য প্রযুক্তি নির্ভর হয়ে পড়েছে। ইন্টারনেটের মাধ্যমে পৃথিবীর এক প্রান্তের কম্পিউটার থেকে অন্য প্রান্তের আর একটি কম্পিউটারে ছবিসহ যাবতীয় তথ্য দ্রুত প্রেরণ করা সম্ভব হচ্ছে।পৃথিবীর যেকোনো প্রান্তে ঘটে যাওয়া ঘটনা মুহূর্তেনর মধ্যে পৌছে যাচ্ছে সবার কাছে। শুধু তাই নয়, বিশ্বায়নের যুগে ‍নিরাপত্তাকে আরও জোরদার করতে ব্যবহৃত হচ্ছে গোপন ক্যামেরা। উদ্দীপকে আমরা দেখতে পাই, তথ্য প্রযুক্তি ব্যবহার করে আলম ও তার ছোট বোন ওয়েবসাইট থেকে প্রয়োজনীয় তথ্য সংগ্রহ করে শিক্ষামূলক কাজে ব্যবহার করছে। এছাড়া তারা ইন্টারনেট ব্যবহার করে বিভিন্ন পত্র-পত্রিকা পাঠ করছে, যা মূলত সম্ভব হয়েছে বিশ্বায়নের ফলে তথ্য প্রযুক্তির প্রসারের মাধ্যমে। তাই বলা যায়, উদ্দীপকের ব্যবস্থা অর্থাৎ তথ্য প্রযুক্তির প্রসার বিশ্বায়নেরই ফল।"
        }
      ]
    },
    {
      "number": "2",
      "uddipok": "পিতা-মাতার একমাত্র সন্তান আবীর অল্পসময়ে ধন-সম্পদের মালিক হতে গিয়ে বিভিন্ন সমাজবিরোধী কর্মকাণ্ডে জড়িত হয়ে পড়ে। আইনের চোখ কিছুকাল ফাঁকি দিতে পারলেও একসময় সে পুলিশের হাতে ধরা পড়ে। অল্পবয়সে তার অপরাধের বিবরণ শুনে বিচারক অবাক হয়ে যান। এসব বয়সী ছেলেমেয়েদের অপরাধমূলক কর্মকাণ্ড হতে বিরত রাখতে সংশোধনমূলক প্রক্রিয়ার ওপর গুরুত্ব দেওয়া হয়। এছাড়া পত্র-পত্রিকা, টেলিভিশনে সচেতনতামূলক প্রচারণার ওপরও গুরুত্ব আরোপ করা হয়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "অপরাধ কাকে বলে?",
          "explanation": "আইন ও সমাজ কর্তৃক স্বীকৃত নয় এমন কাজ, যার জন্য আইন শাস্তির বিধান করে তা-ই অপরাধ।"
        },
        {
          "label": "খ",
          "question": "মূল্যবোধ বিরোধী আচরণ বলতে কী বোঝায়?",
          "explanation": "মূল্যবোধ বিরোধী আচরণ বলতে বিচ্যুত আচরণকে বোঝায়।প্রতিটি সমাজে কতকগুলো নিজস্ব আচার-আচরণ, রীতিনীতি, আদর্শ ও মল্যবোধ থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঙ্ক্ষিত বা প্রত্যাশিত আচরণ। আর যখনই এই প্রত্যাশিত আচরণগুলো সমাজ স্বীকৃত না হয়ে সমাজ পরিপন্থি হয় তখনই তাকে বিচ্যুত আচরণ বা মূল্যবোধ বিরোধী আচরণ বলে। যেমন- শিক্ষককে সালাম না দেওয়া।"
        },
        {
          "label": "গ",
          "question": "উদ্দীপকে অপরাধের কোন কারণের কথা উল্লেখ করা হয়েছে? ব্যাখ্যা করো।",
          "explanation": "উদ্দীপকে অপরাধের অর্থনৈতিক কারণের কথা বলা হয়েছে। অপরাধের অন্যতম কারণ হলো অর্থনীতি। সমাজে আর্থিক অনটন দেখা দিলে, বেকারত্ব বৃদ্ধি পেলে যেমন অপরাধ সংঘটিত হয়, তেমনি আর্থিকভাবে সুপ্রতিষ্ঠিত হওয়ার আকাঙ্ক্ষা থেকেও অপরাধ সংঘটিত হয়। অবশ্য এ ধরনের অপরাধপ্রবণতা বেশি পরিলক্ষিত হয় আমলাদের মধ্যে। 'তারা অনেকেই আর্থিকভাবে সচ্ছলতার জন্য পেশাগত কাজের মধ্য দিয়ে অপরাধ করেন। যা ভদ্রবেশী অপরাধ হিসেবে পরিচিত। যেমন- ঘুষ, দুর্নীতি ইত্যাদি। এছাড়াও দারিদ্রদ্র্য ও পুঁজিবাদী অর্থনীতিকে অপরাধের আর্থিক কারণ হিসেবে চিহ্নিত করা হয়। জার্মান দার্শনিক কার্ল মার্কস বলেন, “পুঁজিবাদী অর্থনৈতিক শোষণের ফলশ্রুতিই হলো অপরাধ।\" উদ্দীপকের আবীর অল্প সময়ের মধ্যে ধন-সম্পদের মালিক হতে গিয়ে বিভিন্ন সমাজবিরোধী কর্মকাণ্ডে জড়িয়ে পড়ে। আবীরের এমন কর্মকাণ্ডের পেছনে যেহেতু সম্পদ লাভের আকাঙ্ক্ষা নিহিত সেহেতু তার এ অপরাধের জন্য অর্থনৈতিক কারণকে দায়ী করা যায়। তাই বলা যায়, উদ্দীপকে অপরাধের অর্থনৈতিক কারণ আলোচিত হয়েছে।"
        },
        {
          "label": "ঘ",
          "question": "উদ্দীপকে গৃহীত ব্যবস্থাই অপরাধ প্রতিরোধের উত্তম পন্থা- বিশ্লেষণ করো।",
          "explanation": "উদ্দীপকের অপরাধ প্রতিরোধে গৃহীত ব্যবস্থা অর্থাৎ সংশোধনমূলক ব্যবস্থা একটি উত্তম পন্থা। কারণ এ ব্যবস্থায় কতগুলো মানবিক দিক বজায় রেখে অপরাধ সংশোধন করা হয়। সংশোধনমূলক পদ্ধতির মূলকথা হলো অপরাধীর চারিত্রিক সংশোধন। এ পদ্ধতি অপরাধীকে স্বাভাবিক সমাজজীবনে পুনর্বাসন করতে চায়। এ পদ্ধতির ক্ষেত্রে কিছু যুক্তির আশ্রয় নেওয়া হয়। যেমন- যে কারণেই হোক অপরাধী ভুলবশত অপরাধ সংঘটন করেছে কিন্তু সে মূলত সমাজেরই একজন মানুষ। তাই তার ভুল ভেঙে দিতে এবং চারিত্রিক সংশোধনের জন্য তাকে সংশোধনমূলক প্রতিষ্ঠানে পাঠানো প্রয়োজন। আবার এই পদ্ধতিতে অপরাধীকে একজন অসুস্থ ব্যক্তি হিসেবে গণ্য করা হয়। তাই অসুস্থ ব্যক্তিকে সুস্থ করাই এ পদ্ধতির অন্যতম লক্ষ্য। সংশোধনমূলক পদ্ধতিতে ব্যক্তিকে অপরাধ জগৎ থেকে ফিরিয়ে আনার চেষ্টা করা হয়। অপরাধ প্রতিরোধের আরও যে ব্যবস্থা রয়েছে যেমন- প্রতিরোধমূলক, প্রতিকারমূলক, নিবারণমূলক এগুলো অপরাধ প্রশমনে কার্যকর পদক্ষেপ হলেও কখনও কখনও অমানবিক হয়ে যায়। আবার এমনও দেখা গেছে অপরাধীকে মারাত্মক শাস্তি দেওয়ার কারণে সে অপরাধ জগৎ থেকে তো ফিরে আসেইনি বরং আরো বেশি মাত্রায় জড়িয়ে পড়েছে। তাই বলা যায়, অপরাধ দমনে সংশোধনমূলক পদ্ধতি একটি উত্তম পদ্ধতি। কারণ এর মাধ্যমে অপরাধীকে অপরাধ জগৎ থেকে শান্তিপূর্ণ উপায়ে ফিরিয়ে আনার চেষ্টা করা করা হয়। উপরের আলোচনার প্রেক্ষিতে বলা যায়, অপরাধ প্রতিরোধে উদ্দীপকে গৃহীত ব্যবস্থা অর্থাৎ সংশোধনমূলক পদ্ধতিই উত্তম পন্থা।"
        }
      ]
    },
    {
      "number": "3",
      "uddipok": "‘ক’ অঞ্চলের কৃষকরা জমিদারের জমিতে কাজ করতে বাধ্য থাকে। কৃষকরা ইচ্ছে করলে গ্রামের বাইরে অন্য জায়গায় কাজ করতে যেতে পারে না। জমিদারদের অত্যাচারে মাঝে মাঝে কৃষকরা বিদ্রোহ করে ওঠে। তারা নিজেদের মধ্যে আলোচনা করে সংগঠিত হওয়ার চেষ্টা করে। এভাবে একসময় তারা জমিদারের বিরুদ্ধে আন্দোলন গড়ে তোলে এবং দীর্ঘ সংগ্রামের ফলে এক সময় জমিদারি ব্যবস্থা উচ্ছেদ করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ইবনে খালদুন রাষ্ট্রের আয়ুষ্কাল কত বছর বলেছেন ?",
          "explanation": "বিখ্যাত মুসলিম দার্শনিক ইবনে খালদুনের মতে, রাষ্ট্রের আয়ুষ্কাল ১২০ বছর।"
        },
        {
          "label": "খ",
          "question": "বিশেষ গুণসম্পন্ন কর্তৃত্ব বলতে কী বোঝায় ?",
          "explanation": "বিশেষ গুণসম্পন্ন কর্তৃত্ব বা ওইন্দ্রজালিক কর্তৃত্ব হলো সেই কর্তৃত্ব যা ব্যক্তির অসাধারণ গুণাবলি, আবেগ-আপ্লুত মনোভঙ্গি, বীরত্ব ও স্মরণীয় চারিত্রিক দৃঢ়তার ওপর প্রতিষ্ঠিত। ইতিহাস ঐন্দ্রজালিক কর্তৃত্বের অনেক সাক্ষ্য দেয়। এক্ষেত্রে জর্জ ওয়াশিংটন, আব্রাহাম লিংকন, মহাত্মা গান্ধী, শেরে বাংলা এ. কে. ফজলুল হক প্রমুখের নাম বিশেষভাবে উল্লেখযোগ্য। যারা বিশেষ গুণসম্পন্ন কর্তৃত্ব বা ঐন্দ্রজালিক কর্তৃত্বের অধিকারী ছিলেন।"
        },
        {
          "label": "গ",
          "question": "উদ্দীপকের বর্ণনায় মার্কস বর্ণিত কোন সমাজের সাথে মিল খুঁজে পাওয়া যায় ? ব্যাখ্যা করো।",
          "explanation": "উদ্দীপকের বর্ণনায় মার্কস বর্ণিত দাস সমাজের মিল খুঁজে পাওয়া যায়। জার্মান দার্শনিক কার্ল মার্কস বলেন, দাস সমাজ হলো প্রথম শ্রেণিভিত্তিক সমাজ। এই সমাজে দুটি শ্রেণি বিদ্যমান- দাস ও দাস মালিক। দাস সমাজে মালিকরা নিজেদের স্বার্থেই দাসদের ভরণপোষণ করত। অর্থাৎ দাসদের ভরণপোষণের নিশ্চয়তা ছিল। কিন্তু প্রযুক্তিগত কারণে উৎপাদন বৃদ্ধি করা আর সম্ভব ছিল না। সর্বোপরি এই সমাজের সবকিছু দাস মালিকদের নিয়ন্ত্রণে বা অনুকূলে ছিল। ফলে অধিকসংখ্যক দাস বিদ্যমান ব্যবস্থা মেনে নিতে রাজি হয়নি। তারা কয়েকশ বছর ধরে সংগ্রাম করে শেষ পর্যন্ত বিদ্যমান সমাজব্যবস্থাকে পরিবর্তন করতে সক্ষম হয়। উদ্দীপকে দেখা যায়, ‘ক’ অঞ্চলের কৃষকরা জমিদারের জমিতে কাজ করতে বাধ্য থাকে। তারা অন্য কোথাও কাজে যেতে পারে না। জমিদারদের অত্যাচারে তারা মাঝে মাঝে বিদ্রোহ করে। এক সময় তারা সংগঠিত হয়ে জমিদারদের বিরুদ্ধে আন্দোলন গড়ে তোলে এবং এই সংগ্রামের ফলে জমিদারি ব্যবস্থা উচ্ছেদ হয়। যেমনটি দাস সমাজব্যবস্থায় দেখা যায়। উপরের তুলনামূলক আলোচনার ভিত্তিতে নিশ্চিতভাবেই বলা যায় যে, উদ্দীপকে আলোচিত সমাজব্যবস্থার সাথে দাস সমাজব্যবস্থার মিল রয়েছে।"
        },
        {
          "label": "ঘ",
          "question": "উদ্দীপকের পরিস্থিতি শ্রেণি দ্বয়ের ফল - মার্কসের আলোকে বিশ্লেষণ করো।",
          "explanation": "উদ্দীপকের পরিস্থিতি অর্থাৎ কৃষক ও জমিদারদের মধ্যকার দ্বন্দ্ব শ্রেণি দ্বন্দ্বের ফল। কার্ল মার্কসের সামাজিক বিবর্তন ধারণার ভিত্তি দ্বান্দ্বিক বস্তুবাদ। দ্বান্দ্বিক বস্তুবাদই মার্কসীয় দর্শনের শেষ কথা। দ্বান্দ্বিক বস্তুবাদের মূলকথা হলো, সমস্ত বস্তু বা প্রপঞ্চের বিকাশ ঘটে দ্বন্দ্বের মধ্য দিয়ে। অর্থাৎ সমাজ পরিবর্তনও দ্বন্দ্বের ফল। তিনি আরো বলেন, প্রতিটি সমাজেই দুটি বিবদমান শ্রেণি থাকে। এই দুই শ্রেণির দ্বন্দ্বের মধ্য দিয়ে আরেকটি নতুন সমাজব্যবস্থার প্রেক্ষাপট তোইরি হয়। এক্ষেত্রে একটি প্রচলিত সমাজব্যবস্থার (Thesis) সাথে দ্বন্দ্ব চলে এ ব্যবস্থার বিরোধীদের (Anti-thesis) এবং ফলশ্রুতিতে সম্পূর্ণ নতুন একটি সমাজব্যবস্থার সৃষ্টি হয় (Synthesis)। এ Synthesis ও সময়ের পরিক্রমায় Thesis-এ পরিণত হয় এবং Anti-thesis-এর মাধ্যমে পুনরায় আরেকটি Synthesis-এর জন্ম হয়। এভাবে দ্বান্দ্বিক প্রক্রিয়ার মধ্য দিয়ে ব্যক্তি, বস্তু বা সমাজের উৎপত্তি, বিকাশ এবং পরিবর্তন ঘটে। উদ্দীপকেও দেখতে পাই, ‘ক’ অঞ্চলে কৃষক ও জমিদার এই দুই শ্রেণির মধ্যে দ্বন্দ্ব শুরু হয়। এ দ্বন্দ্বের ফলস্বরূপ জমিদারি ব্যবস্থা উচ্ছেদ হয়। মার্কসের দ্বান্দ্বিক বস্তুবাদ তত্ত্ব অনুযায়ী আমরা বলতে পারি, এই দ্বন্দ্বের অবসানের ফলে আরেকটি সমাজব্যবস্থার উদ্ভব হবে। তাই নিশ্চিতভাবেই বলা যায়, উদ্দীপকের পরিস্থিতি শ্রেণি দ্বন্দ্বের ফল।"
        }
      ]
    },
    {
      "number": "4",
      "uddipok": "\"মানুষের জীবন এখন আর আগের মতো নেই। আগে চিঠিপত্র আসতে দিনের পর দিন লেগে যেত। আর এখন যেকোনো চিঠিপত্র পৃথিবীর যেকোনো প্রান্তে পাঠিয়ে দেয়া যায়। ঘরে বসেই পৃথিবীর যাবতীয় খবরাখবর পাওয়া যায়।” কথাগুলো বলে দবির মিয়া একটু থামেন। এরপর বলেন, \"এসব কিছুই সম্ভব হয়েছে বিজ্ঞানের অগ্রগতিতে। এছাড়া কলকারখানা স্থাপনের ফলে মানুষের পেশায়। এসেছে বৈচিত্র্য, জীবনযাপন প্রণালিতে এসেছে পরিবর্তন।\"",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রগতি কাকে বলে?",
          "explanation": "মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় উত্তরণকে প্রগতি বলে।"
        },
        {
          "label": "খ",
          "question": "সামাজিক আচরণের রূপান্তর বলতে কী বোঝায়?",
          "explanation": "খসভ্যতা ও শ্রেণির পরিবর্তনের কারণে সমাজের মানুষের আচরণে যে পরিবর্তন আসে তাকে সামাজিক আচরণের রূপান্তর বলে। সামাজিক আচরণের রূপান্তর নানা কারণে হতে পারে। এক্ষেত্রে সামাজিক শ্রেণির পরিবর্তনকে এ রূপান্তর প্রক্রিয়ার অন্যতম কারণ হিসেবে উল্লেখ করা যায়। যেমন- দরিদ্র শ্রেণি থেকে সমাজের মানুষ যখন ধনী শ্রেণিতে পরিণত হয়, তখন সংশ্লিষ্ট মানুষের আচার-আচরণ ও সামাজিক প্রথায় ব্যাপক পরিবর্তন আসে।"
        },
        {
          "label": "গ",
          "question": "উদ্দীপকে সামাজিক পরিবর্তনের কোন কারণের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সামাজিক পরিবর্তনের অন্যতম কারণ যোগাযোগ ব্যবস্থার প্রতি ইঙ্গিত করা হয়েছে। অবকাঠামোগত উন্নয়ন ও উন্নত যোগাযোগ ব্যবস্থা সামাজিক পরিবর্তনে মুখ্য ভূমিকা পালন করে। যোগাযোগ ব্যবস্থাকে সামাজিক পরিবর্তনের পূর্বশর্ত বলা যেতে পারে। যোগাযোগ ব্যবস্থা যত উন্নত হয়েছে সামাজিক পরিবর্তনও তত দ্রুততর হয়েছে, বিকাশ লাভ করেছে সমাজ। গ্রামের সাথে শহরের সড়ক, রেল বা জলপথের যোগাযোগ নিশ্চিত হলে গ্রামের আর্থ- সামাজিক অবস্থার পরিবর্তন হতে বাধ্য। আবার টেলিফোন, ফ্যাক্স, ইন্টারনেট, মোবাইল ফোন ইত্যাদি যোগাযোগ ব্যবস্থা নগর জীবনের আর্থ- সামাজিক ক্ষেত্রে নবযুগের সূচনা করেছে। এর ফলে এখন বিশ্বব্যাপী যোগাযোগ করা সম্ভব হচ্ছে মুহূর্তের মধ্যেই। উদ্দীপকের দবির মিয়া বলেন, আগে চিঠিপত্র আসতে দিনের পর দিন লেগে যেত। এখন চিঠিপত্র পৃথিবীর যেকোনো প্রান্তে খুব অল্প সময়ে পাঠানো যায়। ঘরে বসেই পৃথিবীর যাবতীয় খবরাখবর পাওয়া যায়, যা মূলত সামাজিক পরিবর্তনে উন্নত যোগাযোগ ব্যবস্থার ভূমিকাকে নির্দেশ করে। তাই বলা যায়, উদ্দীপকে সামাজিক পরিবর্তনের অন্যতম কারণ উন্নত যোগাযোগ ব্যবস্থার প্রতি ইঙ্গিত করা হয়েছে।."
        },
        {
          "label": "ঘ",
          "question": "উদ্দীপকে বর্ণিত সামাজিক পরিবর্তন একটি বিশেষ সমাজ ব্যবস্থাকে নির্দেশ করে- যুক্তিসহ বিশ্লেষণ করো।",
          "explanation": "উদ্দীপকে বর্ণিত সামাজিক পরিবর্তন একটি বিশেষ সমাজব্যবস্থা তথা শিল্প সমাজব্যবস্থাকে নির্দেশ করে। শিল্পযুগে সমাজব্যবস্থায় বৈপ্লবিক পরিবর্তন সাধিত হয়। সামন্তযুগে যারা শোষিত শ্রেণি ছিল তারাই এ সময় যোগ দেয় কলকারখানায়। মজুরির বিনিময়ে তারা কাজ করতে শুরু করে। প্রত্যেকেই যার যার ব্যক্তিগত সম্পত্তি উৎপাদনের কাজে ব্যবহার করে মুনাফা অর্জন করতে থাকে। ক্ষুদ্র শিল্পকারখানাগুলো রূপান্তরিত হয় বৃহৎ আকারের শিল্পকারখানায়। ভূমিতে যান্ত্রিক চাষের ফলে উৎপাদন বেড়ে যায় বহুগুণ। সম্পত্তির হন্তান্তর, বেচাকেনা ও লগ্নি বৃদ্ধি পায়। সমাজ হয় অধিকতর গতিশীল, বৃদ্ধি পায় শ্রেণি বৈষম্য, মানুষের পেশায় আসে বৈচিত্র্যময় পরিবর্তন। শুধু তাই নয় এ সমাজব্যবস্থায় মানুষের জীবনযাপন প্রণালিতেও ব্যাপক পরিবর্তন এসেছে। উদ্দীপকের দবির মিয়া বলেন, \"কলকারখানা স্থাপনের ফলে মানুষের পেশায় এসেছে বৈচিত্র, জীবনযাপন প্রণালিতে এসেছে পরিবর্তন\"। এর মাধ্যমে মূলত তিনি শিল্প সমাজব্যবস্থাকে নির্দেশ করেছেন, যা উপরের আলোচনার সাথে সাদৃশ্যপূর্ণ। উপরের আলোচনার প্রেক্ষিতে বলা যায়, উদ্দীপকে বর্ণিত সামাজিক পরিবর্তন একটি বিশেষ সমাজব্যবস্থা অর্থাৎ শিল্প সমাজব্যবস্থাকে নির্দেশ করে।"
        }
      ]
    },
    {
      "number": "5",
      "uddipok": "বিশাল বিশাল কলকারখানার মালিক জাফর সাহেব সমাজের উন্নয়নেও ভূমিকা পালন করেন। গ্রামে নিজের জমিতে তিনি বিদ্যালয় ও চিকিৎসাকেন্দ্র স্থাপন করেছেন। এক একটি কলকারখানা থেকে তার মুনাফা দিয়ে তিনি নতুন নতুন ব্যবসা-বাণিজ্য চালু করেন। গ্রামের শিক্ষিত তরুণদের তিনি চাকরি দিয়ে সহায়তা করেন। তার সাধারণ জীবনযাপন মানুষকে আকৃষ্ট করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "রাষ্ট্রের উপাদান কয়টি?",
          "explanation": "রাষ্ট্রের উপাদান চারটি।"
        },
        {
          "label": "খ",
          "question": "বৈধ ক্ষমতা বলতে কী বোঝায়?",
          "explanation": "বৈধ ক্ষমতা বলতে কর্তৃত্বকে বোঝায়। সাধারণত ক্ষমতা হলো অধস্তনদের দিয়ে কোনো কাজ করিয়ে নেওয়ার সামর্থ্য, অন্যদিকে কর্তৃত্ব হলো সেই কাজটি করিয়ে নেওয়ার আইনগত অধিকার। কর্তৃত্বও এক প্রকার ক্ষমতা। তবে এ ক্ষমতার সাথে বৈধতার বিষয়টিও জড়িত। অর্থাৎ ক্ষমতা যখন আইন ও সমাজস্বীকৃত পন্থায় ব্যবহার এবং প্রয়োগ করা হয় তখন তাকে বৈধ ক্ষমতা বা কর্তৃত্ব বলে।"
        },
        {
          "label": "গ",
          "question": "উদ্দীপকে কোন সমাজের সম্পত্তির উল্লেখ করা হয়েছে? ব্যাখ্যা করো।",
          "explanation": "উদ্দীপকে শিল্প সমাজের সম্পত্তির উল্লেখ করা হয়েছে। শিল্প সমাজকে প্রধানত দুটি ভাগে ভাগ করা যায়। যথা- ধনতান্ত্রিক ও সমাজতান্ত্রিক সমাজ। উদ্দীপকে মূলত ধনতান্ত্রিক সমাজের কথা বলা হয়েছে। এ সমাজে ব্যক্তিগত সম্পত্তির পূর্ণ বিকাশ ঘটে। কার্যত ধনতন্ত্র ও ব্যক্তিগত মালিকানা ওতপ্রোতভাবে জড়িত। ধনতন্ত্রে বাণিজ্যের মাধ্যমে যে পুঁজি সঞ্চয় হয় তা ব্যবহৃত হয় শিল্প বিনিয়োগের ক্ষেত্রে। পুঁজি বিনিয়োগের ফলে গড়ে ওঠে বড় বড় শিল্পকারখানা। এ পর্যায়ে পুঁজিপতিরা নগদ অর্থ লগ্নি ও অর্থ নিয়ন্ত্রণ করে মুনাফা অর্জনের অবাধ প্রতিযোগিতায় নেমে পড়ে। উদ্দীপকের জাফর সাহেব বড় বড় কলকারখানার মালিক। তিনি- এই। কলকারখানার মুনাফা দিয়ে নতুন ব্যবসা-বাণিজ্য চালু করেন। জাফর সাহেবের এই সম্পত্তি ও মুনাফা অর্জনের মাধ্যমে আরো ব্যবসা প্রতিষ্ঠানে লগ্নিকরণ শিল্পে সমাজকেই ইঙ্গিত করে। কারণ জাফর সাহেবের এমন ভূমিকা উল্লিখিত শিল্প সমাজের আলোচনার সাথে সাদৃশ্যপূর্ণ। তাই বলা যায়, উদ্দীপকে শিল্প সমাজের সম্পত্তির কথা বলা হয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনার সাথে নৈতিকতার সম্পর্ক বিশ্লেষণ করো।",
          "explanation": "সামাজিক কল্যাণার্থে নৈতিকতার উদ্ভব ঘটে। এমন নৈতিকতা পরিলক্ষিত হয় উদ্দীপকের জাফর সাহেবের কর্মকান্ডে। সুতরাং সামাজিক কল্যাণ ও নৈতিকতা গভীরভাবে সম্পর্কিত। নৈতিকতা সবসময় ভালো কিছুর সন্ধান দেয়। নৈতিকতা চায় সামাজিক সংহতি, সহনশীলতা ও সম্প্রীতি। এটি ব্যক্তি এবং সমাজকে সর্বদা ভালো। পথে পরিচালিত করে। নৈতিকতার একটি অন্যতম দিক কল্যাণমূলক কাজ। করা। নৈতিক শিক্ষার মাধ্যমে অর্থাৎ নৈতিক চেতনার ফলে ব্যক্তি সমাজ ও রাষ্ট্রের ভালো-মন্দ দিকগুলো পর্যবেক্ষণ করে এবং মন্দের প্রতিকারে সর্বদা আত্মনিয়োগ করতে ব্যাকুল থাকে। কারণ এটি এমন এক শিক্ষা যা ব্যক্তিকে তার দায়িত্ব এড়াতে দেয় না। তার নিজের ভেতর লুক্কায়িত মানবিক দিকগুলোকে সজাগ রাখে। ফলে সে দায়িত্ব-কর্তব্য থেকে দূরে থাকতে চাইলেও সেটি আর সম্ভব হয় না। এজন্য সে নিজের দায়িত্ববোধ থেকেই সামাজিক কল্যাণে এগিয়ে আসে। যেমনটি উদ্দীপকের জাফর সাহেবের ক্ষেত্রে দেখা যায়। উদ্দীপকের জাফর সাহেব সমাজের উন্নয়নে ভূমিকা পালন করেন। তিনি নিজের জমিতে বিদ্যালয় ও চিকিৎসাকেন্দ্র স্থাপন করেছেন এবং গ্রামের শিক্ষিত তরুণদের চাকরি দিয়ে সহায়তা করেন। জাফর সাহেবের পক্ষে এমন সামাজিক কল্যাণ সম্ভব হয়েছে শুধুমাত্র নৈতিক গুণের ফলে। তাই বলা যায়, নৈতিকতা ও সামাজিক কল্যাণ ওতপ্রোতভাবে জড়িত।"
        }
      ]
    },
    {
      "number": "6",
      "uddipok": "কারখানাটিতে বিভিন্ন পদমর্যাদা ও বেতনভুক্ত কর্মকর্তা- কর্মচারী কাজ করে। কারখানার মালিক বিপুল সম্পদ ও আয়ের অধিকারী। তারপর রয়েছে ব্যবস্থাপক ও অন্যান্য কর্মকর্তারা। কারখানার শ্রমিকরা নিম্নবেতনে কর্মরত। তাদের অবস্থা খুব সুখকর নয়। পরিবার পরিজন নিয়ে তারা অনিশ্চিত ভবিষ্যতে বসবাস করছে। শিক্ষা, চিকিৎসা কীভাবে নিশ্চিত হবে এই শ্রমিকরা জানে না। শ্রমিক ইউনিয়ন ও রাষ্ট্র এসব বিষয়ে ভূমিকা না নিলে তাদের অবস্থার উন্নতি হবে না।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সামাজিক স্তরবিন্যাসের প্রাচীনতম রূপ কোনটি?",
          "explanation": "সামাজিক স্তরবিন্যাসের প্রাচীনতম রূপ দাসপ্রথা ।"
        },
        {
          "label": "খ",
          "question": "নারী-পুরুষের সাংস্কৃতিক বিভাজন বলতে কী বোঝায়?",
          "explanation": "নারী-পুরুষের সাংস্কৃতিক বিভাজন বলতে জেন্ডারকে বোঝায়। বিংশ শতকের মাঝামাঝি থেকে জেন্ডার প্রত্যয়টি নারী-পুরুষের সামাজিক ও সাংস্কৃতিক সম্পর্ক বোঝানোর জন্য ব্যবহৃত হচ্ছে। সমাজবিজ্ঞানীদের মতে, জেন্ডার হচ্ছে সামাজিকভাবে গড়ে ওঠা নারী-পুরুষের পরিচয় এবং সমাজ কর্তৃক আরোপিত পুরুষ ও নারীর ভূমিকা, যা পরিবর্তনশীল। নারী ও পুরুষের সামাজিক আচার-আচরণ কীরূপ হবে তা জেন্ডার ধারণাই নির্ধারণ করে। এ জন্যই নারী-পুরুষের সাংস্কৃতিক বিভাজন বলতে জেন্ডারকেই বোঝানো হয়।"
        },
        {
          "label": "গ",
          "question": "উদ্দীপকে সামাজিক স্তরবিন্যাসের কোন ধরনটি উল্লেখ করা হয়েছে? ব্যাখ্যা করো ।",
          "explanation": "উদ্দীপকে সামাজিক স্তরবিন্যাসের অন্যতম ধরন সামাজিক শ্রেণি ও পদমর্যাদাকে বোঝানো হয়েছে। সামাজিক শ্রেণি বলতে একই আয় ও সুযোগ-সুবিধা ভোগকারী গোষ্ঠীকে বোঝায়। শ্রেণির ভিত্তি অর্থনৈতিক হলেও এগুলো নিছক অর্থনৈতিক গোষ্ঠীর চেয়েও ব্যাপক প্রভাব বিস্তার করে। সমাজবিজ্ঞানী ড্রেসলার শ্রেণির সংজ্ঞায় বলেন, “শ্রেণি হলো কিছু ব্যক্তির সমন্বয়ে গঠিত একটি দল যাদের মোটামুটিভাবে একই ধরনের সামাজিক অবস্থান এবং উঁচু-নিচু দিক থেকে গতিশীলতা রয়েছে।” অন্যদিকে কোনো সমাজের সদস্যের আয়, শিক্ষা, প্রতিপত্তি ও ক্ষমতার ভিত্তিতে যে সামাজিক অবস্থান তাকে পদমর্যাদা বলে। উদ্দীপকের কারখানায়ও আমরা সামাজিক শ্রেণি ও পদমর্যাদার বিভিন্ন স্তর লক্ষ করি। সেখানে যেমন বিপুল অর্থসম্পদের অধিকারী মালিক রয়েছে, তেমনি রয়েছে নিম্নবেতন ও সম্পদের অধিকারী শ্রমিকরা। মাঝামাঝি রয়েছে ব্যবস্থাপক ও কর্মকর্তা শ্রেণি। অর্থনৈতিক দৃষ্টিকোণ থেকে এদের প্রত্যেকেই আলাদা শ্রেণির অন্তর্ভুক্ত। আবার আয়, প্রতিপত্তি ও ক্ষমতার ভিত্তিতে প্রত্যেক শ্রেণিরই আলাদা পদ মর্যাদা রয়েছে। উপরের আলোচনায় সুস্পষ্ট যে, উদ্দীপকে সামাজিক স্তরবিন্যাসের শ্রেণি ও পদমর্যাদা ধরনটিকে উল্লেখ করা হয়েছে।"
        },
        {
          "label": "ঘ",
          "question": "উদ্দীপকের অবস্থায় সামাজিক নিরাপত্তার ভূমিকা মূল্যায়ন করো।",
          "explanation": "উদ্দীপকের শ্রমিকদের অবস্থার উন্নয়নে সামাজিক নিরাপত্তা গুরুত্বপূর্ণ ভূমিকা রাখতে পারে। বর্তমান বিশ্বের প্রায় সব রাষ্ট্রের সংবিধানেই সামাজিক নিরাপত্তার স্বীকৃতি দেওয়া হয়। বাংলাদেশের সংবিধানেও সামাজিক নিরাপত্তার বিভিন্ন কর্মসূচির সুস্পষ্ট উল্লেখ আছে। এসব কর্মসূচির আওতায় শ্রমিকদের কল্যাণে শ্রমিক ইউনিয়ন ও রাষ্ট্র বিভিন্নন্ন পদক্ষেপ গ্রহণ করতে পারে। যেমন— কল্যাণ তহবিল গঠন। কোনো শিল্পপ্রতিষ্ঠানে কর্মরত কোনো ব্যক্তির চাকুরির মেয়াদ উত্তীর্ণ হওয়ার পূর্বেই তার মৃত্যু ঘটতে পারে। এক্ষেত্রে উক্ত ব্যক্তির পরিবার পরিজনের মানবিক ও আর্থিক সাহায্যের প্রয়োজন দেখা দেয়। এ অবস্থায় কল্যাণ তহবিলের সাহায্যে তার পরিবারের নিরাপত্তার উপায় হতে পারে। আবার পেনশনও একজন শ্রমিকের নিরাপত্তার উপায় হতে পারে। বৃদ্ধ বয়সে শ্রমিকের পক্ষে উপার্জन করা সম্ভব হয় না। সে কারণে এককালীন পেনশন ভাতা তার নিরাপত্তায় ভূমিকা রাখতে পারে। এছাড়াও শ্রমিক ইউনিয়ন ও রাষ্ট্রের উদ্যোগে প্রভিডেন্ট ফান্ড, শ্রমিক ক্ষতিপূরণ আইন, মাতৃত্ব কল্যাণ আইন প্রভৃতি প্রণয়নের মাধ্যমে সামাজিক নিরাপত্তা রক্ষিত হতে পারে। পরিশেষে বলা যায়, শ্রমিকদের নিরাপত্তায় শ্রমিক ইউনিয়ন ও রাষ্ট্র যৌথ উদ্যোগে কাজ করলে শ্রমিকদের নিরাপত্তা অনেকাংশেই রক্ষা করা সম্ভব হবে। উদ্দীপকেও এ বিষয়টির প্রতি বিশেষ গুরুত্ব দেওয়া হয়েছে।"
        }
      ]
    },
    {
      "number": "7",
      "uddipok": "এলাকাটির অধিকাংশ মানুষ কৃষিজীবী। অনুন্নত যোগাযোগ ব্যবস্থা, দারিদ্র্য আর নিরক্ষরতা তাদের নিত্যসঙ্গী। অঞ্চলটিতে জনবসতি তেমন না থাকলেও সামাজিক অনুষ্ঠানাদিতে তারা একে অপরকে দাওয়াত দেয়। এখনও নারী শিক্ষার প্রতি তারা যেমন উদাসীন তেমনি বাল্যবিবাহ বিষয়ে অসচেতন। একটি গবেষণা প্রতিষ্ঠান অঞ্চলটিতে এসব সমস্যা নিয়ে কাজ করছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "ফরাসি সমাজবিজ্ঞানী এমিল ডুর্খেইম সমাজবিজ্ঞানের সংজ্ঞায় বলেন, \"সমাজবিজ্ঞান হচ্ছে সামাজিক প্রতিষ্ঠানের বিজ্ঞান।\""
        },
        {
          "label": "খ",
          "question": "",
          "explanation": "দলিল-দস্তাবেজনির্ভর গবেষণা পদ্ধতি বলতে ঐতিহাসিক পদ্ধতিকে বোঝায়। ঐতিহাসিক বর্ণনার ভিত্তিতে অতীত ঘটনা সম্পর্কে যুক্তিনির্ভর গবেষণা প্রচেষ্টাকে ঐতিহাসিক পদ্ধতি বলে। এ পদ্ধতির সাহায্যে বিভিন্ন সামাজিক ঘটনা, প্রক্রিয়া এবং প্রাচীন সভ্যতার বিভিন্ন অনুষ্ঠান ও প্রতিষ্ঠান সম্পর্কে গবেষণা করা হয়। এ পদ্ধতির মাধ্যমে অতীতের কোনো বিশেষ সময়ের সামাজিক জীবনের গতি-প্রকৃতি, উৎপত্তি, বৈশিষ্ট্য, পরিবর্তন ইত্যাদি বিষয় সম্পর্কে ধারণা লাভ করা যায়। ঐতিহাসিক পদ্ধতির তথ্যের উৎস হলো দলিল বা নথিপত্র, আত্মজীবনী, ব্যক্তিগত রোজনামচা, চিঠিপত্র ইত্যাদি।"
        },
        {
          "label": "গ",
          "question": "",
          "explanation": "উদ্দীপকের বর্ণনায় সমাজবিজ্ঞানের পরিধির আওতাভুক্ত গ্রামীণ সমাজবিজ্ঞানের প্রতি ইঙ্গিত করা হয়েছে। সাধারণভাবে বলা যায়, গ্রামকেন্দ্রিক সমাজজীবন নিয়ে সমাজবিজ্ঞানের যে শাখা আলোচনা করে তাকে গ্রামীণ সমাজবিজ্ঞান বলে। বাংলাদেশ গ্রামপ্রধান দেশ। এ দেশের অধিকাংশ মানুষ গ্রামে বাস করে। ফলে গ্রামীণ কৃষি, কৃষি কাঠামো, অর্থনীতি, বিবাহ, পরিবার, জ্ঞাতিসম্পর্ক, নেতৃত্ব, ক্ষমতা কাঠামো, মর্যাদা, সামাজিক কাঠামো ইত্যাদি নিয়ে বিচার-বিশ্লেষণের তাগিদে গ্রামীণ সমাজবিজ্ঞান পুঙ্খানুপুঙ্খভাবে গবেষণা করে। উদ্দীপকে উল্লেখ করা এলাকাটির অধিকাংশ মানুষ কৃষিজীবী। সেখানকার যোগাযোগ ব্যবস্থা অনুন্নত। তাছাড়া এলাকাটি দারিদ্র্য আর নিরক্ষরতার মতো সমস্যায় জর্জরিত। গ্রামটিতে রয়েছে বাল্যবিবাহের চল আর নারীদের শক্ষার ব্যাপারে উদাসীনতা। এ বিষয়গুলো সাধারণত গ্রামীণ সমাজব্যবস্থায় বেশি দেখা যায়। তাই বলা যায়, উদ্দীপকের বর্ণনায় গ্রামীণ সমাজবিজ্ঞানের পরিধির ইঙ্গিত রয়েছে।"
        },
        {
          "label": "ঘ",
          "question": "",
          "explanation": "উদ্দীপকের গ্রামটিতে দারিদ্র্য, নিরক্ষরতা, নারী শিক্ষার প্রতি উদাসীনতা, বাল্যবিবাহ, অনুন্নত যোগাযোগ ব্যবস্থাসহ নানাবিধ সমস্যা রয়েছে। এসব সমস্যার সমাধানে সমাজবিজ্ঞানের জ্ঞান ফলপ্রসূ হতে পারে বলে আমি মনে করি। যেকোনো সমাজের উন্নয়নের জন্য আর্থ-সামাজিক ও প্রশাসনিক পরিকল্পনা প্রণয়ন এবং বাস্তবায়নে সমাজবিজ্ঞানের জ্ঞান অপরিহার্য। কোনো পরিকল্পনা বাস্তবায়ন অথবা কোনো সমস্যার সমাধান করা সম্ভব হয় না, যদি সে পরিকল্পনা সামাজিক বাস্তবতার আলোকে প্রণীত না হয়। সমাজে কী সমস্যা রয়েছে, তার সমাধানে বাধা কোথায়, এর মাধ্যমে কোন শ্রেণির মানুষ কতটা উপকৃত হবে, গৃহীত পরিকল্পনা বাস্তবায়নের পথে কী কী সামাজিক বাধা রয়েছে, আর কীভাবেই বা তা দূর করা যায়- এসব বিষয়ে জ্ঞান অর্জনের জন্য সমাজবিজ্ঞান সহায়তা করে। উদ্দীপকের গ্রামটিতে নানাবিধ সমস্যা বিরাজমান। যেমন- নিরক্ষরতা, দারিদ্র্য, বাল্যবিবাহ, নারী শিক্ষার প্রতি উদাসীনতা ইত্যাদি। এসব সমস্যার স্বরূপ উন্মোচন এবং সমাধানে সমাজবিজ্ঞানের জ্ঞান কার্যকর হতে পারে, যা উপরের আলোচনায় ফুটে উঠেছে। আলোচনার পরিসমাপ্তিতে বলা যায়, উদ্দীপকের পরিস্থিতি মোকাবিলাসহ সামাজিক যেকোনো সমস্যা সমাধানে সমাজবিজ্ঞানের জ্ঞান নিঃসন্দেহে ফলপ্রসূ ভূমিকা রাখতে পারে।"
        }
      ]
    },
    {
      "number": "8",
      "uddipok": "মাসুদ তার এলাকার ৫০০ জন নারীর মধ্যে ২০০ জনের নিকট হতে একটি প্রশ্নপত্রের মাধ্যমে কিছু উপাত্ত সংগ্রহ করে। সে নারী স্বাস্থ্য, শিক্ষা, আয় ইত্যাদি বিষয়ে উপাত্ত সংগ্রহ করে সেগুলো সারণির মাধ্যমে, তার প্রতিবেদনে উপস্থাপন করে। প্রাপ্ত তথ্যগুলো বিশ্লেষণ করে ফলাফল প্রকাশ করার পাশাপাশি সে তার এলাকার নারী উন্নয়নে কিছু সুপারিশ সংযোজন করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "সমাজজীবনে প্রভাব বিস্তারকারী উপাদান চারটি। যথা- ভৌগোলিক পরিবেশ বা প্রাকৃতিক, বংশগতি বা জৈবিক, সাংস্কৃতিক এবং গোষ্ঠী বা সামাজিক উপাদান।"
        },
        {
          "label": "খ",
          "question": "",
          "explanation": "যে জৈবিক বিষয়গুলো সমাজজীবনে প্রভাব বিস্তার করে সেগুলোই সমাজের জৈবিক উপাদান। যেমন- রক্ত সম্পর্ক। জৈবিক উপাদান মানুষ জন্মসূত্রে লাভ করে। মানুষ স্বেচ্ছায় এসব উপাদান সৃষ্টি বা পরিবর্তন করতে পারে না। সমাজজীবনে জৈবিক উপাদানের প্রভাব প্রাচীনকাল থেকেই স্বীকৃত। আদিম সমাজে সামাজিক স্তরবিন্যাসের ক্ষেত্রে রক্ত সম্পর্ক, বংশ মর্যাদা এবং জৈবিক প্রক্রিয়াকে সবচেয়ে বেশি গুরুত্ব দেওয়া হতো। এগুলোর মাধ্যমেই সামাজিক মান-মর্যাদা, যশ-খ্যাতি ইত্যাদি নির্ধারিত হতো। আধুনিক সমাজে অন্যান্য বিষয়ের (শিক্ষা, 'সম্পত্তি, রাজনৈতিক অবস্থান ইত্যাদি) গুরুত্ব বাড়লেও জৈবিক উপাদানের প্রভাব একেবারে অস্বীকার করা হয় না।"
        },
        {
          "label": "গ",
          "question": "",
          "explanation": "উদ্দীপকে সামাজিক জরিপ গবেষণা পদ্ধতির উল্লেখ করা হয়েছে। জরিপ বলতে কোনো বিষয় বা ঘটনা সম্পর্কে সরেজমিনে তথ্য সংগ্রহ করাকে বোঝায়। সমাজ গবেষণায় সামাজিক জরিপ পদ্ধতি হলো কোনো সমাজের অবস্থা সম্পর্কে বিভিন্ন কৌশলে তথ্য সংগ্রহ, তথ্যের ব্যাখ্যা, বিশ্লেষণ, অনুসন্ধান ও সিদ্ধান্তে উপনীত হওয়ার একটি প্রক্রিয়া। এ পদ্ধতির মাধ্যমে বিশেষ কোনো অঞ্চল ও তার অধিবাসীদের আর্থ-সামাজিক অবস্থাসহ বিভিন্ন বিষয়ে যাবতীয় তথ্য বিস্তারিতভাবে জানা যায়। জরিপের ক্ষেত্রে নির্দিষ্ট জনগোষ্ঠীর একটি প্রতিনিধিত্বশীল অংশকে নমুনা হিসেবে নির্বাচন করে নির্দিষ্ট প্রশ্নমালার আলোকে তথ্য সংগ্রহ করা হয়। উদ্দীপকের মাসুদ তার গবেষণায় ৫০০ জন নারীর মধ্যে নমুনায়নের মাধ্যমে ২০০ জন বাছাই করে তাদের কাছ থেকে প্রশ্নপত্রের মাধ্যমে কিছু উপাত্ত সংগ্রহ করে। প্রাপ্ত তথ্য সারণির মাধ্যমে তার প্রতিবেদনে উপস্থাপন করে। সবশেষে তথ্যগুলো বিশ্লেষণের মাধ্যমে ফলাফল প্রকাশ করে। উপরে আলোচিত জরিপ পদ্ধতির বৈশিষ্ট্যের সাথে মাসুদের অনুসৃত গবেষণা পদ্ধতির মিল রয়েছে। তাই বলা যায়, উদ্দীপকে জরিপ গবেষণা পদ্ধতির কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের বর্ণনায় অর্থাৎ সামাজিক জরিপ গবেষণায় বৈজ্ঞানিক পদ্ধতির ধাপসমূহ যথাযথভাবে অনুসরণ করা হয়েছে। একজন বিজ্ঞানী যে যৌক্তিক পদ্ধতিতে সামাজিক ও প্রাকৃতিক বিষয়াবলী বর্ণনা, ব্যাখ্যা এবং বিশ্লেষণের মাধ্যমে সাধারণ তত্ত্ব প্রতিষ্ঠা করেন তাকেই বৈজ্ঞানিক পদ্ধতি বলে। বিষয়বস্তুর বিচার-বিশ্লেষণ ও অনুধাবনের উদ্দেশ্যে সব বিজ্ঞানই এ পদ্ধতি অবলম্বন করে। প্রতিটি বিজ্ঞানেই সিদ্ধান্তে উপনীত হতে হলে তার কার্যক্রমে কয়েকটি স্তর পার করতে হয়। এ স্তরগুলোই মূলত বৈজ্ঞানিক পদ্ধতির পরিচায়ক। সমাজ গবেষণার ক্ষেত্রে বৈজ্ঞানিক পদ্ধতির প্রধান স্তরগুলো হলো সমস্যা নির্বাচন, পর্যবেক্ষণ ও তথ্য সংগ্রহ, তথ্যের শ্রেণিবিন্যাস, অনুসিদ্ধান্ত প্রণয়ন, যথার্থতা যাচাই এবং ভবিষ্যদ্বাণী। উদ্দীপকে দেখতে পাই, মাসুদ প্রথমে গবেষণার একটি বিষয় নির্ধারণ করে। তারপর এ সম্পর্কে তথ্য সংগ্রহ এবং তথ্য সারণির মাধ্যমে প্রতিবেদনে উপস্থাপন করে। এরপর সে তথ্যগুলো বিশ্লেষণের মাধ্যমে ফলাফল প্রকাশ করে। এ ধাপগুলো পূর্বে আলোচিত বৈজ্ঞানিক পদ্ধতির স্তরের অনুরূপ। উপরের আলোচনার পরিপ্রেক্ষিতে তাই বলা যায়, উদ্দীপকের বর্ণনায় বৈজ্ঞানিক পদ্ধতির ধাপগুলো যথাযথভাবে অনুসরণ করা হয়েছে।"
        }
      ]
    },
    {
      "number": "9",
      "uddipok": "ঘটনা-১: চাকরি থেকে অবসর নেওয়ার পর কিবরিয়া সাহেব তাঁর স্ত্রীসহ ছেলেদের সংসারে অনেকটা অবহেলার পাত্র হিসেবেই বসবাস করছেন। ঘটনা-২: মবিন সাহেবের এক ছেলে ও এক মেয়ে। ছেলের জন্য উচ্চ শিক্ষার ব্যবস্থা করলেও মেয়ের জন্য করেননি। মেধাবী হওয়া সত্ত্বেও এইচ.এস.সি. পাশের পর মেয়েটির পড়ালেখা বন্ধ করে বিয়ে দিয়ে দেন।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সামাজিক পরিবর্তনের সংজ্ঞা দাও ।",
          "explanation": "সামাজিক পরিবর্তন বলতে সামাজিক সংগঠনের মধ্যে সংঘটিত রূপান্তরকে বোঝায়।"
        },
        {
          "label": "খ",
          "question": "“সামাজিক স্তরবিন্যাস সর্বজনীন\" কথাটি বুঝিয়ে লেখো।",
          "explanation": "সামাজিক স্তরবিন্যাস চিরন্তন ও সর্বজনীন। সমাজজীবনের সূচনা থেকেই সামাজিক স্তরবিন্যাস ছিল। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। আদিম মানুষের জীবনেও দলপতির প্রভাব প্রতিপত্তি ছিল। তাই স্তরমুক্ত সমাজ কল্পনাতীত। কালের বিবর্তনে সামাজিক স্তরবিন্যাস ধারায় পরিবর্তন ঘটেছে, কিন্তু কখনোই এ ব্যবস্থা বিলুপ্ত হয়নি। তাই বলা হয়, সামাজিক স্তরবিন্যাস সর্বজনীন।"
        },
        {
          "label": "গ",
          "question": "ঘটনা-১-এ কোন বিষয়টির কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লেখিত বিষয়টি বয়স বৈষম্যবাদকে নির্দেশ করে। বয়স বৈষম্যবাদ বলতে বয়সের কারণে কোনো বয়সগোষ্ঠী বা তার কোনো সদস্যদের প্রতি নেতিবাচক ধ্যান-ধারণা বা মনোভাব পোষণ ও তার সাথে বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজে প্রবীণকে জৈবিক ও সামাজিকভাবে অযোগ্য বলে মনে করে। আবার অনেকসময় বয়সে নবীণের প্রতিও এ ধরনের মনোভাব পোষণ করা হয়। তবে সাধারণত প্রবীণের প্রতিই বয়স বৈষম্যমূলক মনোভাব বেশি পরিলক্ষিত হয়। পৃথিবীর অধিকাংশ সমাজেই প্রবীণরা কম-বেশি বৈষম্যমূলক আচরণের শিকার হন। আমেরিকান চিকিৎসক ও মনোবিজ্ঞানী রবার্ট বাটলার বলেন, “বয়স বৈষম্যবাদকে এমন একটি প্রক্রিয়া হিসেবে দেখা হয় যার মাধ্যমে বয়সের কারণে প্রবীণের প্রতি বদ্ধমূল ধারণা পোষণ ও বৈষম্যমূলক আচরণ করা হয়।” যেমনটি উদ্দীপকের ঘটনায় প্রতিফলিত হয়েছে। উদ্দীপকে দেখা যায়, ৬৫ বছর বয়সী বিপত্নীক রাজীব সাহেবের ছেলে- মেয়েরা সবাই উচ্চশিক্ষিত ও সমাজে প্রতিষ্ঠিত। ছেলেমেয়েরা রাজিব সাহেবের প্রতি যত্নবান নয় এবং পারিবারিক সিদ্ধান্ত গ্রহণে তার সাথে পরামর্শ করেন না। তাদের ধারণা, বয়সের কারণে রাজীব সাহেব সিদ্ধান্ত গ্রহণে অক্ষম। বস্তুত রাজীব সাহেবের বয়সকে কেন্দ্র করেই তার সন্তানরা তাকে পরিবারের গুরুত্বপূর্ণ কার্যক্রমে উপেক্ষা করে এবং তার সক্ষমতা সম্পর্কে নেতিবাচক ধারণা পোষণ করে। সুতরাং বলা যায়, রাজীব সাহেবের প্রতি এ ধরনের মনোভাব বয়স বৈষম্যবাদের সাথে সাদৃশ্যপূর্ণ।"
        },
        {
          "label": "ঘ",
          "question": "“ঘটনা-২-এর ঘটনা সামাজিক উন্নয়নকে বাধাগ্রস্ত করবে\"-তোমার মতামত দাও ।",
          "explanation": "উদ্দীপকের ঘটনা-২ অর্থাৎ লিগভিত্তিক অসমতা সামাজিক উন্নয়নকে বাধাগ্রস্ত করবে। এ বিষয়টির সাথে আমি একমত পোষণ করি। বর্তমান পৃথিবীর অর্ধেক মানুষ নারী। এজন্য নারীকে অবহেলা বা বঞ্চিত করে বিশ্বব্যাপী সার্বিক ও যথাযথ উন্নয়ন আশা করা যায় না। একসময় নারীদেরকে যেকোনো বিষয়ে অবহেলা করা হলেও বর্তমানে উন্নত ও সমতার ভিত্তিতে বিশ্ব গড়ার লক্ষ্যে প্রয়োজনের তাগিদে নারীর প্রতি পুরুষশাসিত সমাজের দৃষ্টিভঙ্গি পরিবর্তিত হয়েছে। অবশ্য এ পরিবর্তনে নারীবাদীরা ব্যাপক ভূমিকা রেখেছেন। বর্তমান সময়ে নারীরা পুরুষের পাশাপাশি সামাজিক, অর্থনৈতিক, পারিবারিক প্রভৃতি ক্ষেত্রে সমান তালে ভূমিকা রাখছেন। নারীরা এখন তাদের অধিকার আদায়ে সচেতন। তারা এখন উচ্চশিক্ষা গ্রহণের পাশাপাশি সমাজ উন্নয়নমূলক কাজে ব্যাপক অবদান রাখছেন। তারা তাদের মেধা ও শ্রম দিয়ে সমাজকে ভবিষ্যৎ প্রজন্মের জন্য বাসযোগ্য করার অভিপ্রায়ে নিরলস কাজ করে যাচ্ছেন। তাই এই উন্নত সমাজ ও রাষ্ট্র ব্যবস্থা গড়ার প্রয়োজনে নারীদেরকে কোনোভাবেই অবজ্ঞা করা যাবে না। যদি অবজ্ঞা করা হয় তাহলে কোনোভাবেই যথাযথ সামাজিক উন্নয়ন সম্ভব নয় । উদ্দীপকের ঘটনা-২ এ আমরা দেখতে পাই, মবিন সাহেব ছেলের জন্য উচ্চ শিক্ষার ব্যবস্থা করলেও মেয়ের জন্য তা করেনি। যা সামাজিক স্তরবিন্যাসের লিঙ্গভিত্তিক অসমতাকে নির্দেশ করে। আর এ লিঙ্গভিত্তিক অসমতা সামাজিক উন্নয়নকে বাধাগ্রস্ত করে, যা উপরের আলোচনায় স্পষ্ট হয়ে উঠেছে।"
        }
      ]
    },
    {
      "number": "10",
      "uddipok": "জাকির সাহেব ব্যবসার প্রয়োজনে প্রায়শই ইউরোপ ভ্রমণ করেন। তিনি লক্ষ করেন যে, ইউরোপের মানুষ অনেক বেশি যুক্তি ও চিন্তার মাধ্যমে বাস্তব অবস্থাকে গ্রহণ করে। অথচ তার অঞ্চলের অধিকাংশ মানুষ এখনো দৈবশক্তিতে বিশ্বাসী। নিজেদের ভাল-মন্দের জন্য তারা ভাগ্যকেই দায়ী করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "নৈরাজ্যমূলক আত্মহত্যা কী?",
          "explanation": "সমাজের বিপর্যয় থেকে মানুষের মনে বিতৃষ্ণার সৃষ্টি হয়। আর এই বিতৃষ্ণা থেকে যে আত্মহত্যা সংঘটিত হয় তাই নৈরাজ্যমূলক আত্মহত্যা।"
        },
        {
          "label": "খ",
          "question": ". 'আমলাতন্ত্র হচ্ছে আইনগত কর্তৃত্ব'- বুঝিয়ে লিখ।",
          "explanation": "কর্তৃত্ব যখন রাজনৈতিক বা প্রশাসনিক প্রক্রিয়ার মাধ্যমে প্রয়োগ করা হয় তখন সেটাকে বলা হয় আমলাতন্ত্রের আইনগত কর্তৃত্ব। সব সুনির্দিষ্ট ও দাপ্তরিক কর্মকাণ্ডের বা পরিসীমারই একটি নীতিমালা রয়েছে, যেগুলো সাধারণভাবে আইন বা প্রশাসনিক বিধি-বিধানের মাধ্যমে নির্ধারিত হয়। অর্থাৎ আমলাতন্ত্র যখন আইনগত প্রক্রিয়ার মধ্য দিয়ে তার কার্যক্রম পরিচালনা করে তখন সেটিই হয় আমলাতন্ত্রের আইনগত কর্তৃত্ব।"
        },
        {
          "label": "গ",
          "question": "জাকির সাহেবের বর্ণিত ইউরোপের সমাজ অগাস্ট কোঁতের মানবসমাজ বিকাশের কোন পর্যায়ের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের জাকির সাহেব বর্ণিত ইউরোপের সমাজ অগাস্ট কোঁৎ বর্ণিত মানব সমাজ বিকাশের দৃষ্টবাদী পর্যায়ের সাথে সামঞ্জস্যপূর্ণ। মানুষ যখন ঐশ্বরিক, অতিপ্রাকৃত ও অলৌকিক শক্তির অস্তিত্বকে বৈজ্ঞানিক উপায়ে ব্যাখ্যা করার প্রয়াস পায় তখনই দৃষ্টবাদী স্তরের আবির্ভাব ঘটে। এ স্তরে কল্পনার পরিবর্তে বস্তুনিষ্ঠ যুক্তি ও পর্যবেক্ষণ সম্মিলিতভাবে জ্ঞানের উৎস হিসেবে কাজ করে এবং ঘটনার কার্যকারণ সম্পর্ক আবিষ্কারের ওপর গুরুত্বারোপ করা হয়। অগাস্ট কোঁতের মতে, বৈজ্ঞানিক পদ্ধতি অবলম্বনে জড় জগতকে যেভাবে জানা যায়, সেভাবে দৃষ্টবাদী স্তরে সামাজিক ঘটনা ও পরিস্থিতিকেও বস্তুনিষ্ঠভাবে পাঠ করা যায়। বস্তুত এ স্তরের মানুষ ধর্মতাত্ত্বিক ও অধিবিদ্যাগত স্তরের তুলনায় অনেক বেশি যুক্তিবাদী ও চিন্তাশীল।উদ্দীপকের জাকির সাহেব লক্ষ করেন, ইউরোপের মানুষ অনেক বেশি যুক্তি ও চিন্তার মাধ্যমে বাস্তব অবস্থাকে গ্রহণ করে। পূর্বোক্ত আলোচনার প্রেক্ষিতে বলা যায়, ইউরোপের মানুষের এমন চিন্তা ও যৌক্তিক অবস্থান দৃষ্টবাদের সাথে তুলনীয়।"
        },
        {
          "label": "ঘ",
          "question": "\"জাকির সাহেবের নিজ অঞ্চলের অবস্থারও পরিবর্তন সম্ভব\"- তুমি কি একমত? অগাস্ট কোঁতের আলোকে ব্যাখ্যা করো।",
          "explanation": "জাকির সাহেবের নিজ অঞ্চলের মানুষ ধর্মতাত্ত্বিক স্তরে অবস্থান করছে। তাদেরকে দৃষ্টবাদী স্তরে উত্তরণের মধ্য দিয়ে অবস্থার পরিবর্তন সম্ভব বলে আমি মনে করি। অগাস্ট কোঁৎ মানব সমাজের বিকাশকে ব্যাখ্যা করতে গিয়ে বলেন, পৃথিবীর সব সমাজ অত্যাবশ্যকীয়ভাবে তিনটি স্তর অতিক্রম করে এসেছে। স্তর তিনটি হলো ধর্মতাত্ত্বিক, অধিবিদ্যাগত এবং দৃষ্টবাদী। ধর্মতাত্ত্বিক স্তর হলো সে অবস্থা যে স্তরে মানুষের মনে যুক্তিবাদী ধারণার সৃষ্টি হয়নি। এ সময় বিমূর্ত নীতি এবং বিভিন্ন প্রাকৃতিক শক্তি দ্বারা সমাজ ও সমাজের ঘটনাবলি নিয়ন্ত্রিত হয়। এ ধারণাগুলো আস্তে আস্তে পরিবর্তিত হতে শুরু করে অধিবিদ্যাগত স্তরে। কিন্তু এ পরিবর্তন পূর্ণতা পায় দৃষ্টবাদী স্তরে। মানুষ যখন ঐশ্বরিক, অতিপ্রাকৃত ও অলৌকিক শক্তির অস্তিত্বকে বৈজ্ঞানিক উপায়ে ব্যাখ্যা করার প্রয়াস পায় তখনই দৃষ্টবাদী স্তরের আবির্ভাব ঘটে। এ স্তরে কল্পনার পরিবর্তে বস্তুনিষ্ঠ যুক্তি ও পর্যবেক্ষণ সম্মিলিতভাবে জ্ঞানের উৎস হিসেবে কাজ করে এবং ঘটনার কার্যকারণ সম্পর্কের ওপর বিশেষ গুরুত্বারোপ করা হয়। এ স্তরে অবস্থানকারী ব্যক্তি মনে করে, বৈজ্ঞানিক পদ্ধতি অবলম্বন করে যেমন জড় জগৎ সম্পর্কে জানা যায়, তেমনি সামাজিক ঘটনা ও পরিস্থিতিকে বস্তুনিষ্ঠভাবে অধ্যয়ন করা যায়। অর্থাৎ এ স্তরে মানুষ আবেগ দিয়ে নয় বরং যুক্তি দিয়ে সামাজিক প্রপঞ্চকে বিচার করে। উদ্দীপকের জাকির সাহেবের অঞ্চলের মানুষ দৈবশক্তিতে বিশ্বাস করে এবং তারা নিজেদের ভালো-মন্দের জন্য নিজেদের ভাগ্যকেই দায়ী করে, যা ধর্মতাত্ত্বিক স্তরের সাথে সাদৃশ্যপূর্ণ। দৃষ্টবাদী ধারণা দ্বারা তাদের এ ধরনের চিন্তা-চেতনার পরিবর্তন সম্ভব। পরিশেষে আমরা বলতে পারি, জাকির সাহেবের অঞ্চলের মানুষের ধ্যান- ধারণায় দৃষ্টবাদী চিন্তার প্রসার ঘটানো গেলে তাদের অবস্থার পরিবর্তন আনা সম্ভব হবে।"
        }
      ]
    },
    {
      "number": "11",
      "uddipok": "গ্রামের বয়োবৃদ্ধরা এক সময় তাদের ছেলেমেয়ে, নাতি- নাতনিদের গল্প, রূপকথা, উপদেশমূলক বাণী শোনাত। এক সময় পালাগান, জারি, সারি ইত্যাদি ব্যাপকভাবে গ্রামেগঞ্জে হতো। বিশেষ করে পুঁথিপাঠ, গাজীর গান ইত্যাদি গ্রামে ব্যাপক প্রচলিত ছিল। এসবের মধ্য দিয়ে শিশু কিশোররা পারস্পরিক শ্রদ্ধাবোধ, নীতি-নৈতিকতা শিক্ষা পেত। এখনও এসবের প্রয়োজনীয়তা শেষ হয়ে যায়নি। মানুষ মনে করে এগুলোই আমাদের মূল শিকড়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "প্রথা কী?",
          "explanation": "সমাজ স্বীকৃত আচরণবিধি বা কার্যপ্রণালিকে প্রথা বলে।"
        },
        {
          "label": "খ",
          "question": "সমাজকাঠামোর ভাব বিনিময় ব্যবস্থা বলতে কী বোঝায়?",
          "explanation": "সমাজকাঠামোর ভাব বিনিময় ব্যবস্থা বলতে সমাজে মানুষের পারস্পরিক যোগাযোগের মাধ্যমকে বোঝায়। ব্রিটিশ সমাজবিজ্ঞানী টি. বি. বটোমোর সমাজকাঠামোর কয়েকটি ন্যূনতম প্রয়োজনমূলক বৈশিষ্ট্যের উল্লেখ করেছেন। এগুলোর মধ্যে ভাব-বিনিময় ব্যবস্থা প্রধানতম। আবার ভাব-বিনিময়ের যতো মাধ্যম আছে ভাষ্য তার অন্যতম। লিখিত হোক, আর অলিখিত হোক ভাষার ওপর সমাজের সব সদস্যের সমান অধিকার স্বীকৃত। এ জন্যই দেখা যায়, যেকোনো সমাজের অভিন্ন ভাষার ওপর ঔপনিবেশিক শক্তি আঘাত হানলে শ্রেণি-নির্বিশেষে সবাই প্রত্যাঘাত করতে উদ্যত হয়। বাংলাদেশের ভাষা আন্দোলন এর প্রমাণ। এদিক থেকে মার্কসবাদীরা ভাষাকে মানব সমাজের অন্যতম ভিত্তি হিসেবে বিবেচনা করেন।"
        },
        {
          "label": "গ",
          "question": "উদ্দীপকের বর্ণনায় সংস্কৃতির কোন উপাদানের প্রতি ইংগিত করা হয়েছে? ব্যাখ্যা করো।",
          "explanation": "উদ্দীপকের বর্ণনায় সংস্কৃতির অবস্তুগত উপাদানের প্রতি ইঙ্গিত করা হয়েছে। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ সংস্কৃতির যে অংশ দেখা যায় না কিন্তু অনুভবযোগ্য তাকে অবস্তুগত সংস্কৃতি বলে। মানুষের চিন্তাভাবনা, শিল্প-সাহিত্য, দর্শন, ধর্ম, রাজনীতি, আদর্শ, জ্ঞান, মূল্যবোধ, নীতিবোধ প্রভৃতি অবস্তুগত সংস্কৃতির অন্তর্ভুক্ত। উদ্দীপকে বলা হয়েছে, এক সময় গ্রামের বয়োবৃদ্ধরা তাদের ছেলেমেয়ে, নাতি-নাতিনিদের গল্প, রূপকথা, উপদেশমূলক বাণী শোনাতেন। এছাড়া গ্রামে পালাগান, জারি গান, সারি গান, পুঁথি পাঠ, গাজীর গান ইত্যাদির ব্যাপক প্রচলন ছিল। এগুলো সংস্কৃতির অবস্তুগত উপাদান। কারণ এ উপাদানগুলো দেখা যায় না, শুধুমাত্র উপলব্ধি করা যায়। তাই বলা যায়, উদ্দীপকে সংস্কৃতির অবস্তুগত উপাদানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত ব্যবস্থাবলি সামাজিক নিয়ন্ত্রণে সহায়ক- বিশ্লেষণ করো।",
          "explanation": "উদ্দীপকে বর্ণিত ব্যবস্থাবলি অর্থাৎ সংস্কৃতির অবস্তুগত উপাদান সামাজিক নিয়ন্ত্রণে ভূমিকা রাখে। সাধারণত সংস্কৃতির অবস্তুগত দিকগুলো, যেমন- সমাজের আদর্শ, মূল্যবোধ, রীতিনীতি, বিশ্বাস, সংস্কার, প্রথা, গল্প, রূপকথা, বিভিন্ন প্রকার গান ইত্যাদি গ্রন্থ, জার্নাল, ম্যাগাজিন ও পত্র-পত্রিকায় ছাপার অক্ষরে প্রতিবিম্বিত হয়। এগুলো পড়ার মাধ্যমে সহজেই সমাজে প্রচলিত ধ্যান-ধারণার সাথে পরিচিত হওয়া সম্ভব, যা ব্যক্তিকে সমাজের সাথে খাপখাওয়াতে সাহায্য করে। ব্যক্তি যখন সমাজের সাথে খাপ খাইয়ে নেয় তখন স্বাভাবিকভাবেই বিচ্যুতমূলক আচরণ থেকে বিরত থাকে। এমনিভাবে বিভিন্ন পৌরাণিক কাহিনি অলীক এবং বাস্তবতা থেকে অনেকখানি দূরে হলেও এতে ন্যায়ের জয়, অন্যায়ের পরাজয়, পাপীদের দুর্গতি ইত্যাদি ধারণা বিদ্যমান। এসব কাহিনি মানুষকে ন্যায়ের প্রতি আগ্রহী এবং অন্যায়ের প্রতি ঘৃণাপ্রবণ করে তোলে, যা সামাজিক নিয়ন্ত্রণে গুরুত্বপূর্ণ ভূমিকা রাখে। উপরের আলোচনার মাধ্যমে স্পষ্ট হয়ে উঠেছে যে, সংস্কৃতির অবস্তুগত দিক, যেমন- গল্প, রূপকথা, বিভিন্ন গান, উপদেশমূলক বাণী ইত্যাদি সামাজিক নিয়ন্ত্রণে সহায়ক ভূমিকা পালন করে।"
        }
      ]
    }
  ]
}