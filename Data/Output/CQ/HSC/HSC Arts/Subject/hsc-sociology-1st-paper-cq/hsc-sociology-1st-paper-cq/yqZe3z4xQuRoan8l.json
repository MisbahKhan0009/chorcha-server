{
  "title": "ময়মনসিংহ, রাজশাহী, দিনাজপুর, চট্টগ্রাম, বরিশাল ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "নাছির সাহেবের পরিবার একটি আদর্শ পরিবার। ছেলেমেয়েদেরকে তিনি নম্রতা, ভদ্রতা, আদব-কায়দা এবং নৈতিকতার জ্ঞান রপ্ত করিয়েছেন। এতে ছেলেমেয়েরা আদর্শবান হিসেবে গড়ে উঠেছে।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "",
          "explanation": "যখন উচ্চবংশজাত পাত্রের সাথে অপেক্ষাকৃত নিম্নশ্রেণির কন্যার বিবাহ হয়, তখন এ ধরনের বিবাহকে অনুলোম বিবাহ বলে।"
        },
        {
          "label": "খ",
          "question": "",
          "explanation": "সামাজিক নিরাপত্তা বলতে এমন এক ধরনের প্রতিরক্ষামূলক অর্থনৈতিক কর্মসূচিকে বোঝায় যা আধুনিক সমাজে অদৃষ্টপূর্বক এবং বিপর্যয়মূলক পরিস্থিতিতে সমাজ বা রাষ্ট্র কর্তৃক প্রদান করা হয়। ব্যক্তি যে সমাজে বসবাস করে সেই সমাজের উচিত দেশের বাসিন্দা হিসেবে তার সকল সুযোগ-সুবিধাদি তৈরি ও তাকে সরবরাহ করা। সামাজিক নিরাপত্তা সরকারের সেই কার্যকরী কর্মসূচিকে নির্দেশ করে, যা খাদ্য ও বাসস্থানের জন্য পর্যাপ্ত সম্পদ সরবরাহের মাধ্যমে জনগণের কল্যাণ নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকের মাধ্যমে পরিবারের সামাজিকীকরণ কাজের প্রতি ইঙ্গিত করা হয়েছে। পরিবারের অন্যতম গুরুত্বপূর্ণ কাজ হলো সন্তানসন্ততিদের উপযুক্ত সামাজিক - মানুষ হিসেবে গড়ে তোলা। এ কাজটি প্রাথমিকভাবে পরিবারের ওপরই বর্তায়। সমাজের কাঙ্ক্ষিত মূল্যবোধ অনুযায়ী পরিবার শিশুকে গড়ে তোলে। পরিবারই তার শিশু-কিশোরদের, সামাজিক মূল্যবোধ, আচার- প্রথা, রীতিনীতি তথা সাংস্কৃতিক ধ্যানধারণা সম্পর্কে প্রাথমিক জ্ঞান সরবরাহ করে। সামাজিক জীব হিসেবে সমাজে বসবাস করতে গেলে মানুষকে প্রতিনিয়তই তার চারপাশের মানুষের সংস্পর্শে আসতে হয়। পরিবার তার শিশু-কিশোরদের এসব সামাজিক গুণাবলি অর্জন করতে তথা সামাজিকীকরণে গুরুত্বপূর্ণ ভূমিকা পালন করে। উদ্দীপকে উল্লেখিত নাছির সাহেবের পরিবার একটি আদর্শ পরিবার। তিনি ছেলেমেয়েদেরকে নম্রতা-ভদ্রতা, আদব-কায়দা এবং নৈতিকতার জাম রপ্ত করিয়েছেন। এতে ছেলেমেয়েরা আদর্শবান হিসেবে গড়ে উঠেছে। অর্থাৎ নাছির সাহেব তার ছেলে-মেয়েদেরকে সামাজিকীকরণের শিক্ষা দিয়েছেন। কারণ সামাজিকীকরণের মাধ্যমেই শিশুরা সমাজ উপযোগী আচার- আচরণ, মূল্যবোধের শিক্ষা লাভ করে আদর্শবান মানুষ হিসেবে গড়ে ওঠে। সুতরাং বলা যায়, উদ্দীপকে সামাজিকীকরণের মাধ্যম হিসেবে পরিবারের শিক্ষামূলক কাজেরই প্রতিফলন ঘটেছে।"
        },
        {
          "label": "ঘ",
          "question": "",
          "explanation": "উদ্দীপকের নাছির সাহেবের পরিবারের মাধ্যমে মূলত পরিবারের সামাজিকীকরণ কার্যাবলির প্রতিচ্ছবি ফুটে উঠেছে। সামাজিক নিয়ন্ত্রণে পরিবারের উক্ত কাজ তথা সামাজিকীকরণের ভূমিকা অত্যন্ত গুরুত্বপূর্ণ। সামাজিক নিয়ন্ত্রণ এমন একটি প্রক্রিয়া যার মাধ্যমে সমাজ ব্যক্তিকে সমাজস্বীকৃত রীতিনীতির মাধ্যমে উপযুক্ত আচরণ করতে বাধ্য করে এবং তাকে সমাজে বসবাস করার উপযুক্ত করে তোলে। আর সামাজিকীকরণ হচ্ছে এমন একটি প্রক্রিয়া যার মাধ্যমে ব্যক্তি তার সমাজে কর্তব্য সম্পাদনকারী এবং সমাজের বিভিন্ন কাজে অংশগ্রহণকারী, সদস্যরূপে নিজেকে প্রতিষ্ঠিত করে। সামাজিকীকরণ ব্যাক্তিকে তার সামাজিক নানা ধরনের কাজকর্মে অংশগ্রহণকারী হিসেবে গড়ে তোলে এবং সমাজের আদর্শ ও মূল্যবোধ গ্রহণে তাকে প্রবৃত্ত করে। আর এ মূল্যবোধ-প্রক্রিয়ার মাধ্যমে ব্যক্তি তার সমাজে প্রচলিত প্রথা, মূল্যবোধ, রীতিনীতি, আচার-আচরণ তথা সমগ্র সমাজের সাথে সঙ্গতি সাধনের উপায় ও ব্যবস্থা সম্পর্কে অভিজ্ঞতা অর্জন করে এবং এর মাধ্যমেই সে সমাজব্যবস্থার সাথে সামঞ্জস্য বিধানে সক্ষম হয়। সামাজিকীকরণ প্রক্রিয়া ব্যক্তিকে দলের অন্য সদস্যদের সাথে মিলেমিশে থাকার ক্ষেত্রে সক্ষম করে তোলে। সামাজিকীকরণের জন্যই ব্যক্তি সমাজের সদস্য হিসেবে তার নিজের জন্য অসম্মানজনক বা সমাজের জন্য ক্ষতিকর এমন কোনো কাজ করতে উৎসাহী হয় না। সামাজিকীকৃত ব্যক্তি তার শ্রমের মাধ্যমে উৎপাদনমূলক কাজ করার চেষ্টা করে। এমনকি ব্যক্তি যদি পুরোপুরি সামাজিক হয় তবে সে সমাজের গুরুত্ব ভালোভাবে বুঝতে শেখে এবং ব্যক্তিস্বার্থের ঊর্ধ্বে সমাজের স্বার্থকে স্থান দেয়। এর ফলে সামাজিক নিয়ন্ত্রণের কাজ, সহজ হয়। সমাজে মানুষ সুন্দরভাবে একে অপরের সাথে মিলেমিশে বসবাস করতে পারে। উপরের আলোচনার পরিপ্রেক্ষিতে বলা যায়, সামাজিকীকরণের মাধ্যমে ব্যক্তি সমাজের মূল্যবোধ, আদর্শ, শৃঙ্খলা, দায়িত্ব-কর্তব্য সম্পর্কে শিক্ষা পায়। আর এ শিক্ষাই সামাজিক নিয়ন্ত্রণে কার্যকরী ভূমিকা পালন করে থাকে।"
        }
      ]
    },
    {
      "number": "2",
      "uddipok": "ঘটনা-১: জাফর সাহেবের ছোট ছেলে প্রায়ই এলাকার বয়োজ্যেষ্ঠদের অসম্মান করে। ঘটনা-২: রাহেলা বেগম প্রায়ই তার ১১ বছরের গৃহকর্মীকে মারধর। করেন। একদিন তার অত্যাচারের মাত্রা এত বেড়ে যায় যে, প্রতিবেশীরা পুলিশকে জানাতে বাধ্য হয়। বর্তমানে রাহেলা বেগম কারাগারে।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "সামাজিক পরিবর্তন কী?",
          "explanation": "সামাজিক পরিবর্তন বলতে পুনর্গঠনমূলক প্রক্রিয়ায় কোনো সমাজের একটি বিশেষ সামাজিক রূপ থেকে ভিন্ন রূপ ধারণ করাকে বোঝায়।"
        },
        {
          "label": "খ",
          "question": "\"একক পরিবার নগরায়ণেরই ফল।\"- বুঝিয়ে লেখো।",
          "explanation": "নগরায়নের সাথে যৌথ পরিবার ভেঙে একক পরিবার গঠন ওতপ্রোতভাবে জড়িত বলে একক পরিবারকে নগরায়ণের ফল বলা হয়। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা ভেঙে একক পরিবার গঠনের হার বৃদ্ধি পাচ্ছে। এ কারণে | একক পরিবারকে নগরায়ণের ফল হিসেবেই বিবেচনা করা হয়।"
        },
        {
          "label": "গ",
          "question": "'ঘটনা-১'-এ বর্ণিত জাফর সাহেবের ছোট সন্তানের কর্মকাণ্ডকে সমাজবিজ্ঞানের ভাষায় কী বলা হয়? ব্যাখ্যা করো।",
          "explanation": "ঘটনা-১-৩০ বর্ণিত জাফর সাহেবের ছোট সন্তানের কর্মকাণ্ডকে সমাজবিজ্ঞানের ভাষায় 'বিচ্যুতি' বলে। থাকে। সে অনুসারে সমাজ ব্যক্তির কাছ থেকে যে আচরণ প্রত্যাশা করে তাকে বলা হয় কাঞ্জিত বা প্রত্যাশিত আচরণ।এই প্রত্যাশিত আচরণের বাইরে ব্যক্তি যেসব আচরণ করে তাই বিচ্যুত আচরণ। বিচ্যুতি বলতে মূলত এমন সব আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি। বিচ্যুত আচরণের জন্য আইন কর্তৃক নির্ধারিত কোনো শান্তি নেই, কিন্তু এটি সমাজের চোখে ঘৃণিত। উদ্দীপকে দেখা যায়, জাফর সাহেবের ছোট ছেলে প্রায়শই এলাকার বয়োজ্যেষ্ঠদের অসম্মান করে। তার এ কাজটি সমাজ আকাঙ্ক্ষিত আচরণের পরিপন্থি। কিন্তু এ কাজের জন্য আইনে কোনো শাস্তির বিধান নেই। সুতরাং তার কর্মকাণ্ডকে সমাজবিজ্ঞানের ভাষায় বিচ্যুতিমূলক আচরণ বলা যায়।"
        },
        {
          "label": "ঘ",
          "question": "উদ্দীপকে উল্লিখিত 'ঘটনা-১' ও 'ঘটনা-২' এর মধ্যে পার্থক্য বিশ্লেষণ করো।",
          "explanation": "উদ্দীপকে উল্লেখিত 'ঘটনা-১' ও 'ঘটনা-২' তথা বিচ্যুতি ও অপরাধের মধ্যে নানাবিধ পার্থক্য রয়েছে। অপরাধ বলতে সামাজিক আইন বা নীতিমালার লঙ্ঘনকে বোঝায়। 'সুনির্দিষ্ট অর্থে দেশের আইনসভা কর্তৃক অনুমোদিত শাস্তিযোগ্য কাজ হচ্ছে অপরাধ। উদ্দীপকের ঘটনা-২-এ উল্লেখিত রাহেলা বেগম তার ১১ বছরের গৃহকর্মীকে মারধর করলে প্রতিবেশীরা পুলিশকে জানায়। ফলে বর্তমানে সে কারাগারে। আইন অনুযায়ী তার কর্মকাণ্ড শাস্তিযোগ্য বলেই সে কারাগারে শাস্তিভোগ করছে। অর্থাৎ ঘটনা-২ 'অপরাধ' প্রত্যয়কে ইঙ্গিত করছে। অন্যদিকে ঘটনা-১-এ, জাফর সাহেবের ছেলের কর্মকাণ্ডের জন্য আইনে শাস্তির বিধান নেই বলে এটি বিচ্যুতি। অপরাধ ও বিচ্যুতিমূলক আচরণের মধ্যে বেশকিছু পার্থক্য লক্ষ করা যায়। প্রথমত, রাষ্ট্রীয় আইনের সাথে সাংঘর্ষিক আচরণই অপরাধ। অর্থাৎ সমাজ ও রাষ্ট্র কর্তৃক নিষিদ্ধ ঘোষিত কার্যক্রমই অপরাধ বলে গণ্য করা হয়। পক্ষান্তরে বিচ্যুতিমূলক আচরণ হচ্ছে সামাজিক মূল্যবোধ পরিপন্থি এমন কিছু অস্বাভাবিক আচরণ, যা মানুষের স্বাভাবিক জীবনযাত্রাকে ব্যাহত করে। যদিও রাষ্ট্রীয় আইনে এর জন্য কোনো শান্তির বিধান নেই। দ্বিতীয়ত, রাষ্ট্রীয় আইনের পরিপন্থি যেকোনো কাজই অপরাধ বলে পরিগণিত হয়। অন্যদিকে সামাজিক মূল্যবোধের পরিপন্থি যেকোনো আচরণ বিচ্যুতির পর্যায়ে পড়ে। তৃতীয়ত, অপরাধ সামাজিক ও রাষ্ট্রীয় আইনের সাথে সাংঘর্ষিক। অন্যদিকে, বিচ্যুতিমূলক আচরণ সামাজিক মূল্যবোধ, ঐতিহ্য ও রীতিনীতির সাথে সাংঘর্ষিক। পরিশেষে বলা যায়, সামাজিক ও রাষ্ট্রীয় দৃষ্টিকোণ থেকে অপরাধ এবং বিচ্যুতিমূলক আচরণের মধ্যে যথেষ্ট পার্থক্য বিদ্যমান। অপরাধ এবং বিচ্যুতিমূলক আচরণ উভয়ই সমাজের মানুষের স্বাভাবিক জীবনযাত্রাকে ব্যাহত করে। তাই এর কোনোটিই সমাজের কাছে কাঙ্ক্ষিত বা গ্রহণযোগ্য নয়।"
        }
      ]
    },
    {
      "number": "3",
      "uddipok": "”ক” ”খ” ১.উত্তরাধিকার সূত্রে প্রাপ্ত ১.ঘর-বাড়ির ধরন ২. জন্মগত সাদৃশ্য ২. অভ্যাস ও রুচিবোধ ৩.প্রজ্ঞা ও মেধার ওপর প্রভাব ৩. পেশাগত বৈচিত্র্য",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "প্রতিষ্ঠান কী?",
          "explanation": "ব্যক্তির আচরণের প্রতিষ্ঠিত রূপই প্রতিষ্ঠান।"
        },
        {
          "label": "খ",
          "question": "সমাজকাঠামো বলতে কী বোঝায় ?",
          "explanation": "সমাজকাঠামো বলতে সমাজের ক্রিয়াশীল শর্তসমূহকে ঘিরে সৃষ্ট প্রধান প্রধান প্রতিষ্ঠান ও গোষ্ঠীর যৌগিক সম্পর্ক এবং ভূমিকাকে বোঝায়। প্রত্যেক সমাজেরই একটি সাংগঠনিক আকৃতি বা ধরন থাকে। এই সাংগঠনিক ধরনটি সৃষ্টি হয় সমাজস্থ ব্যক্তিবর্গের পারস্পরিক সংযোজন ও সহযোগিতা সূত্রে সৃষ্ট বিভিন্ন কাঠামোকে নিয়ে। অর্থাৎ সমাজ ব্যক্তিবর্গ পরস্পরের সান্নিধ্যে এসে যে সাংগঠনিক রূপ গড়ে তোলে তাকেই সমাজকাঠামো বলে।"
        },
        {
          "label": "গ",
          "question": "'ক' ছক দ্বারা কীসের বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকের 'ক' ছক দ্বারা সমাজজীবনে প্রভাব বিস্তারকারী বংশগতি উপাদানের বৈশিষ্ট্য ফুটে উঠেছে। বংশানুক্রমে জৈব ও মানবিক যে সমস্ত বৈশিষ্ট্য অধস্তন পুরুষের মধ্যে সঞ্চালিত হয় তাই বংশগতি। অন্যকথায় বংশগতি বলতে মানুষের দৈহিক ও মানবিক গুণাবলির সমন্বিত ক্ষমতাকে বোঝায়, যে ক্ষমতার পূর্ণ বিকাশের মাধ্যমে মানুষ আজ প্রকৃতির ওপর কর্তৃত্ব করছে। মানুষের এই বংশগতি | উত্তরাধিকার সূত্রে বর্তায় এবং এক প্রজন্ম থেকে অন্য প্রজন্মে বিস্তার লাভ করে থাকে। 'ক' ছকে উল্লেখ করা হয়েছে, উত্তরাধিকার সূত্রে প্রাপ্ত, জন্মগত সাদৃশ্য ও প্রজ্ঞা ও মেধার ওপর প্রভাব। ইকের এসব বৈশিষ্ট্য বংশগতি উপাদানের বৈশিষ্ট্যের অনুরূপ। কেননা বংশগতি উত্তরাধিকার সূত্রে পাওয়া যায় এবং এর ফলে জন্মগতভাবেই সন্তান পিতা-মাতার কিছু বৈশিষ্ট্য লাভ করে। এছাড়া বংশগতি মানুষের প্রজ্ঞা ও মেধার ওপর গভীর প্রভাব বিস্তার করে। তাই বলা যায়, 'ক' ছকে সমাজজীবনে প্রভাব বিস্তারকারী বংশগতি উপাদানের বৈশিষ্ট্য প্রতিফলিত হয়েছে।"
        },
        {
          "label": "ঘ",
          "question": "সমাজজীবনে 'ক' এবং '-এর মধ্যে কোনটির প্রভাব বেশি পরিলক্ষিত হয়? বিশ্লেষণ করো।",
          "explanation": "সমাজজীবনে 'ক' ও 'খ' তথা বংশগতি উপাদান ও সাংস্কৃতিক উপাদানের মধ্যে সাংস্কৃতিক উপাদানের প্রভাব বেশি পরিলক্ষিত হয়। সমাজজীবনে বংশগতি উপাদানের তুলনায় সাংস্কৃতিক উপাদানের প্রভাব অত্যন্ত তাৎপর্যপূর্ণ। কেননা সমাজজীবনের সর্বত্র সাংস্কৃতিক উপাদানের প্রভাব লক্ষ করা যায়। যেমন- বিভিন্ন অঞ্চলের ঘরবাড়ির ধরন নির্ধারণে ওই অঞ্চলে প্রচলিত সংস্কৃতি গভীর প্রভাব বিস্তার করে। মানুষের অভ্যাস ও রুচিবোধ জাগ্রত করা এবং পরিচালনার ক্ষেত্রেও সাংস্কৃতিক উপাদান কার্যকর ভূমিকা পালন করে থাকে। যেমন- কৃষকের অভ্যাস ও রুচিবোধ তার পরিবারের সদস্যরা রপ্ত করে। সাংস্কৃতিক উপাদানের দ্বারা এ বিষয়গুলো রপ্ত করা হয়। মানুষের পেশাগত বৈচিত্র্য আনয়নের ক্ষেত্রেও সাংস্কৃতিক উপাদান ক্রিয়াশীল। যুগে যুগে ভিন্ন পেশায় আসার ক্ষেত্রে মানুষকে সাংস্কৃতিক উপাদান প্রভাবিত করেছে। এছাড়া •সামাজিক উন্নয়ন ও গতিশীলতার ক্ষেত্রেও সাংস্কৃতিক উপাদান গুরুত্বপূর্ণ ভূমিকা রেখে যাচ্ছে । অন্যদিকে সমাজ ও সভ্যতার ক্রমবিকাশে বংশগতি উপাদানটিও তাৎপর্যপূর্ণ ভূমিকা রাখে। বর্ণবাদী নৃবিজ্ঞানীরা মনে করেন, কেবল উৎকৃষ্ট নৃগোষ্ঠীর লোকেরাই সমাজ ও সভ্যতায় উল্লেখযোগ্য অবদান রাখতে সক্ষম হয়। অন্যদিকে “বংশগতির ধারায়, যারা নিকৃষ্ঠ তারা সমাজ ও সভ্যতার অগ্রগতিতে তেমন অবদান রাখতে পারে না। তবে লক্ষণীয়, পুরো সমাজব্যবস্থার তুলনায় ব্যক্তির ওপর বেশি প্রভাব ফেলে। উপরের তুলনামূলক আলোচনায় সুস্পষ্ট, সমাজজীবনে সাংস্কৃতিক উপাদান বংশগতির তুলনায় বেশি প্রভাব বিস্তার করে। বস্তুত সাংস্কৃতিক উপাদানের প্রভাবেই সমাজজীবনের নানা ক্ষেত্রে পরিবর্তন সংঘটিত হয়।"
        }
      ]
    },
    {
      "number": "4",
      "uddipok": "পাবনা জেলার ঈশ্বরদীর পদ্মা নদী তীরবর্তী একটি গ্রামের 'অধিকাংশ জনগণ দরিদ্র। তারা দলবদ্ধভাবে বসবাস করে এবং একে অপরকে সাহায্য করে। তারা নদীতে মাছ ধরে জীবিকা নির্বাহ করে। যুগ যুগ ধরে এ গ্রামের জেলেরা অভিন্ন আদর্শ ও রীতিনীতির ভিত্তিতে অসাম্প্রদায়িক চেতনায় উদ্বুদ্ধ হয়ে সহযোগিতার ভিত্তিতে বসবাস করছে।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "",
          "explanation": "লোকরীতি হচ্ছে সমাজের আদর্শ বা মানসম্মত আচরণ, যা সমাজের সদস্যদের জন্য অবশ্য পালনীয়।"
        },
        {
          "label": "খ",
          "question": "",
          "explanation": "সমাজবিজ্ঞানীরা মনে করেন, শ্রেণিহীন সমাজ কল্পনামাত্র। অর্থাৎ, সামাজিক স্তরবিন্যাস হলো চিরন্তন ও সর্বজনীন। মানবসভ্যতার ইতিহাসে এমন কোনো সমাজব্যবস্থার পরিচয় পাওয়া যায় না, যা পরিপূর্ণভাবে সাম্যের ওপর প্রতিষ্ঠিত ছিল। সমাজজীবনের সূচনা থেকেই সামাজিক স্তরবিন্যাসের উদ্ভব ঘটেছে এবং কখনো অবলুপ্ত হয়নি। স্তরবিন্যাসকে বাস্তবে কখনো এড়িয়ে যাওয়া যায় না। কালের বিবর্তনের ধারায় সামাজিক স্তরবিন্যাসের আকৃতি-প্রকৃতিতে পরিবর্তন ঘটেছে কিন্তু স্তরবিন্যাস কখনো বিলুপ্ত হয়নি। এজন্যই সামাজিক স্তরবিন্যাসকে সর্বজনীন বলা হয়।"
        },
        {
          "label": "গ",
          "question": "",
          "explanation": "উদ্দীপকের জনগোষ্ঠী 'সম্প্রদায়' নামক মৌল প্রত্যয়কে ইঙ্গিত করে। সম্প্রদায় হলো নির্দিষ্ট ভৌগোলিক এলাকায় বসবাসকারী মানবগোষ্ঠী, যর পারস্পরিক নির্ভরশীলতার মধ্য দিয়ে সমজাতীয় জীবনযাপন করে সম্প্রদায়ের মূল ভিত্তি হচ্ছে বসবাসের অঞ্চল ও সম্প্রদায়গত চেতনা। সম্প্রদায়ের সদস্যরা এমনভাবে একটি নির্দিষ্ট অঞ্চলে একত্রে বসবাস করে যে, তারা কিছু বিশেষ স্বার্থের অংশীদার না হয়ে একটি সাধারণ জীবনযাত্রার অংশীদার হয়। উদাহরণস্বরূপ বলা যায়, জেলে সম্প্রদায় সাধারণত নির্দিষ্ট কোনো নদী সংলগ্ন এলাকায় বাস করে এবং তাদের মধ্যে গভীর আন্তরিক সম্পর্ক বিরাজ করে। উদ্দীপকে লক্ষণীয়, পাবনা জেলার ঈশ্বরদীর পদ্মা নদী তীরবর্তী একটি গ্রামে জনগণ দলবদ্ধভাবে বসবাস করার পাশাপাশি একে অপরকে সাহায্য করে তারা নদীতে মাছ ধরে জীবিকা নির্বাহ করে। যুগ যুগ ধরে এ গ্রামের জেলেরা অভিন্ন আদর্শ ও রীতিনীতির ভিত্তিতে বসবাস করছে। অর্থাৎ তাদের বসবাসের নির্দিষ্ট অঞ্চল এবং অভিন্ন সম্প্রদায়গত চেতনা রয়েছে, যা সম্প্রদায়ের মূল ভিত্তি। সুতরাং বলা যায়, উদ্দীপকের জনগোষ্ঠীর গঠন ও কর্মকাণ্ড 'সম্প্রদায়' নামক মৌল প্রত্যয়কে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয় তথা সম্প্রদায়ের সাথে সমাজের কিছু মৌলিক পার্থক্য বিদ্যমান। মানুষের পারস্পরিক সম্পর্কের ভিত্তি হচ্ছে সমাজ। তাই সমাজ বলতে এমন এক জনগোষ্ঠীকে বোঝায়, যেখানে মানুষ দলবদ্ধভাবে বসবাস করে। পক্ষান্তরে সম্প্রদায়ের সদস্যরা একটি নির্দিষ্ট ভৌগোলিক এলাকায় বসবাস করার পাশাপাশি তাদের জীবনের মৌলিক ও সাধারণ স্বার্থগুলো একই সাথে ভোগ করে এবং একই আচার-আচরণ তথা জীবনপ্রণালিতে অভ্যস্ত হয়। একটি সমাজে অনেকগুলো সম্প্রদায় থাকতে পারে তাই সমাজের পরিধি ব্যাপক। অন্যদিকে সম্প্রদায়ের পরিধি সমাজের চেয়ে ক্ষুদ্র। কেননা সম্প্রদায় সমাজেরই একটা অংশ। আবার মানুষের একাধিক উদ্দেশ্য সাধনের জন্যে সমাজ গড়ে ওঠে। কিন্তু জীবনের মৌল ও সাধারণ স্বার্থগুলো একই সাথে ভোগ করার জন্যে সম্প্রদায় গড়ে ওঠে। সমাজের সদস্যদের ভেতর সামাজিক মানসিকতা কাজ করে। অপরপক্ষে সম্প্রদায়ের সদস্যদের মধ্যে স্বজাত্যবোধ কাজ করে। সমাজ রাষ্ট্র প্রদত্ত নিয়মকানুনের দ্বারা পরিচালিত হয়। পক্ষান্তরে সম্প্রদায়ের কার্যক্রম তাদের নিজস্ব বিধি-নিষেধ মোতাবেক পরিচালিত হয়। সমাজ যেখানে একটি বিমূর্ত প্রত্যয় সেখানে সম্প্রদায় একটি মূর্ত প্রত্যয়। একটি সমাজে বিভিন্ন সম্প্রদায়ের লোক থাকতে পারে। যেমন- মুসলমান, হিন্দু, জেলে, বেদে ইত্যাদি সম্প্রদায়। অন্যদিকে সম্প্রদায় শুধু একটি নির্দিষ্ট জনগোষ্ঠীকে নির্দেশ করে। যথা- জেলে, তাঁতি, দলিত সম্প্রদায় ইত্যাদি। উপরের আলোচনার পরিসমাপ্তিতে বলতে পারি, সমাজ ও সম্প্রদায়ের মধ্যে গুণগত ও মাত্রাগত পার্থক্য থাকলেও সমাজ থেকে সম্প্রদায়কে বিচ্ছিন্ন করা যায় না। কেননা একজন ব্যক্তি একই সাথে সমাজ ও সম্প্রদায়ের সদস্য।"
        }
      ]
    },
    {
      "number": "5",
      "uddipok": "তন্বীর বিয়ে হঠাৎ করে ঠিক হয়েছে। গত মাসে তার বড় বোন তাহমিনা মারা গিয়েছে। বোনের দুটি সন্তানের অসহায়ত্বের কথা চিন্তা করে তন্বী বাবা-মার কথা মতো তার বড় বোনের স্বামীকে বিয়ে করতে রাজি হয়।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "",
          "explanation": "যে জ্ঞাতিসম্পর্ক রক্ত সম্পর্কের ওপর ভিত্তি করে গড়ে ওঠে তাকে জৈবিক জ্ঞাতিসম্পর্ক বলে।"
        },
        {
          "label": "খ",
          "question": "",
          "explanation": "সমাজের কাঙ্ক্ষিত সদস্য হিসেবে গড়ে ওঠার জন্য মৌলিক শিক্ষা শিশু প্রাথমিকভাবে পরিবার থেকে লাভ করে বলে পরিবারকে মানবশিশুর প্রাথমিক বিদ্যালয় বলা হয়। পরিবারেই শিশুর প্রাথমিক জীবনের ভিত গড়ে ওঠে এবং পরিবারই শিশুর অন্যতম শিক্ষাকেন্দ্র। জন্মের পর শিশু গৃহেই প্রাথমিক শিক্ষালাভ করে। মাতাই শিশুর জীবনের শ্রেষ্ঠ শিক্ষিকা। আচার-আচরণ, নিয়মানুবর্তিতা, নৈতিকতা, ধর্মীয় বিধিবিধান, চাল-চলন, কথা-বার্তা ও ব্যবহারিক জীবনের খুঁটিনাটি বিষয়গুলো শিশু পরিবার থেকেই গ্রহণ করে। যার কারণে পরিবারকে শিশুর প্রাথমিক বিদ্যালয় বলা হয়।"
        },
        {
          "label": "গ",
          "question": "",
          "explanation": "উদ্দীপকে সরোরেট বিবাহের চিত্র ফুটে উঠেছে। পাত্র-পাত্রীর পরিচয়ের ভিত্তিতে বিবাহের অন্যতম ধরন হলো সরোরেট বিবাহ। এ ধরনের বিবাহ প্রথায় কোনো ব্যক্তির স্ত্রী মৃত্যুবরণ করলে তিনি মৃত স্ত্রীর বোনকে বিবাহ করেন। এ প্রথাকে শ্যালিকা বিবাহ রীতিও বলা হয়। সাধারণত মৃত নারী কোনো সন্তান রেখে গেলে তার লালন-পালন ও ভবিষ্যৎ নিরাপত্তা এবং আত্মীয়তার সম্পর্ক অক্ষুণ্ণ রাখতে এ ধরনের বিবাহ সংঘটিত হয়। উদ্দীপকেও সরোরেট বিবাহের দৃষ্টান্ত ফুটে উঠেছে। উদ্দীপকের তন্বীর বড় বোন তাহমিনা মারা যাওয়ার পর বোনের দুটি সন্তানের অসহায়ত্ব অনুভব করে বাবা-মার কথা অনুযায়ী তন্বী বড় বোনের স্বামীকে বিবাহ করতে রাজি হয়। পূর্বোক্ত আলোচনার প্রেক্ষিতে বোঝা যায়, বড় বোনের স্বামীর সাথে তন্বীর বিবাহ বন্ধনে আবদ্ধ হওয়া সরোরেট বা শ্যালিকা বিবাহকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বিবাহ তথা সরোরেট ছাড়াও বাংলাদেশে বিভিন্ন ধরনের বিবাহ প্রচলিত রয়েছে- উক্তিটি যথার্থ ও যৌক্তিক। বাংলাদেশে সবচেয়ে প্রচলিত বিবাহ ব্যবস্থা হচ্ছে একক বিবাহ। একক বিবাহে একজন মহিলা ও একজন পুরুষের মধ্যে বিবাহ হয়। আবার একজন পুরুষের সাথে একাধিক মহিলার বিবাহকে বহু স্ত্রী বিবাহ বলে। বাংলাদেশে বহু স্ত্রী বিবাহ এখনও লক্ষ করা যায়। বাংলাদেশের কোনো কোনো পরিবারে লেভিরেট বা ভ্রাতৃবিধবা বিবাহও পরিলক্ষিত হয়। এ প্রথায় কোনো ব্যক্তি তার মৃত ভাইয়ের স্ত্রীকে বিবাহ করে। এছাড়া চাচাতো বা খালাতো ভাই-বোনের মধ্যে অনুষ্ঠিত বিবাহকে সমান্তরাল কাজিন বিবাহ বলে। আর মামাতো ও ফুফাত ভাই-বোনের মধ্যে অনুষ্ঠিত বিবাহকে বিষম কাজিন বিবাহ বলে। আমাদের দেশে মুসলমান সমাজে এ ধরনের বিবাহ বহুল প্রচলিত। উঁচু বর্ণের পাত্রের সাথে নিচু বর্ণের পাত্রীর বিবাহকে অনুলোম বিবাহ বলে। আর নিচু বর্ণের পাত্রের সাথে উঁচু বর্ণের পাত্রীর বিবাহকে প্রতিলোম বিবাহ বলে। আমাদের দেশে হিন্দু সমাজে এরূপ বিবাহ দেখা যায়। এছাড়া পাত্র- পাত্রীর ইচ্ছায় যে বিবাহ সম্পাদিত হয় তাকে রোমান্টিক বিবাহ বলা হয়। এ ধরনের বিবাহ প্রেমঘটিত (Love marriage) বিবাহ বলেও পরিচিত। বর্তমান বাংলাদেশে রোমান্টিক বিবাহও বহুল প্রচলিত। রোমান্টিক বিবাহের পাশাপাশি বাংলাদেশে স্থিরকৃত বিবাহও অনেক সংঘটিত হয়। এ ধরনের বিবাহের ক্ষেত্রে পুত্র-কন্যার অভিভাবকরা পাত্র-পাত্রী মনোনয়ন করে বিবাহের সম্বন্ধ স্থির করে। পরিশেষে বলা যায়, আধুনিক সমাজে বিদ্যমান প্রায় সব ধরনের বিবাহ রীতি বাংলাদেশে প্রচলিত রয়েছে। এ কারণে প্রশ্নোত্ত উক্তিটি যৌক্তিক।"
        }
      ]
    },
    {
      "number": "6",
      "uddipok": "শাপলা বিশ্ববিদ্যালয়ে যে বিষয়ে ভর্তি হয়েছে অষ্টাদশ শতাব্দীতে ইংল্যান্ডের শিল্প বিপ্লবের পর সমাজজীবনে যে বৈপ্লবিক পরিবর্তন ঘটেছে তারই প্রেক্ষাপটে সেটির উদ্ভব হয়েছে। আর এই বিষয়টি সমাজের সামগ্রিক দিক নিয়ে আলোচনা করে।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "‘Sociology’ শব্দটির উৎপত্তি হয়েছে কত খ্রিষ্টাব্দে ?",
          "explanation": "‘Sociology’ শব্দটির উৎপত্তি হয়েছে ১৮৩৯ খ্রিষ্টাব্দে।"
        },
        {
          "label": "খ",
          "question": "সমাজবিজ্ঞানকে সামাজিক সম্পর্কের বিজ্ঞানভিত্তিক পাঠ বলা হয় কেন ? বুঝিয়ে লেখো।",
          "explanation": "সমাজবিজ্ঞান সমাজস্থ মানুষের পারস্পরিক সম্পর্কের বিজ্ঞানভিত্তিক বিশ্লেষণ করায় শাস্ত্রটিকে সামাজিক সম্পর্কের বিজ্ঞানভিত্তিক পাঠ বলে। সমাজবিজ্ঞান সামাজিক বিজ্ঞানের পর্যায়ভুক্ত একটি বিজ্ঞান। সামাজিক মানুষের আচার-আচরণ, আদর্শ মূল্যবোধ, কার্যাবলি, রীতিনীতি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর চলমানতা বজায় থাকে তা নিয়ে অধ্যয়ন করতে গিয়ে গোটা সমাজের মধ্যেই এর অনুসন্ধান করতে হয়। তাই সমাজবিজ্ঞানকে সমাজের বিজ্ঞানভিত্তিক পাঠ বলা হয়।"
        },
        {
          "label": "গ",
          "question": "উদ্দীপকের আলোকে শাপলার পঠিত বিষয়ের প্রকৃতি ব্যাখ্যা করো।",
          "explanation": "উদ্দীপকের শাপলার পঠিত বিষয়টি হলো সমাজবিজ্ঞান। সমাজবিজ্ঞান হচ্ছে এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও দার্শনিক অগাস্ট কোঁৎ সমাজ অধ্যয়নে আলাদা বিজ্ঞানের প্রয়োজনীয়তা অনুভব করে এর নাম দেন Social Physics। পরবর্তী সময়ে এ বিজ্ঞানের নাম পরিবর্তন করে রাখেন Sociology। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে। উদ্দীপকের শাপলার পঠিত বিষয়টির উৎপত্তির প্রেক্ষাপট ও বিষয়বস্তুর সাথে সমাজবিজ্ঞানের সাদৃশ্য হয়েছে। কেননা উভয়ের জন্ম শিল্প বিপ্লবের প্রেক্ষাপটে এবং বিষয় দুটি সমাজের সামগ্রিক দিক আলোচনা করে। সমাজবিজ্ঞানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সমাজের বিজ্ঞানভিত্তিক পূর্ণাঙ্গ পাঠ। এটি সমাজস্থ মানুষের আচার-আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটী তাত্ত্বিক বিজ্ঞান, ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে, তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে।"
        },
        {
          "label": "ঘ",
          "question": "মানবজীবনের প্রতিটি ক্ষেত্রে উক্ত বিষয়ের জ্ঞান অপরিহার্য- বিশ্লেষণ করো।",
          "explanation": "মানবজীবনের প্রতিটি ক্ষেত্রে উক্ত বিষয় তথা সমাজবিজ্ঞানের জ্ঞান অপরিহার্য- উক্তিটি যথার্থ। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার,বিবাহ, রাষ্ট্রিত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জ্ঞান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আওরণ, শিক্ষা প্রভৃতির সামাজিক প্রেক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জ্ঞানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজ্জীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "7",
      "uddipok": "সালমা একটি গার্মেন্টস ফ্যাক্টরিতে কর্মরত। তিনি লক্ষ করলেন, কর্মস্থলে নারী ও পুরুষের কর্ম পরিবেশ ভিন্ন। পারিবারিক পরিবেশেও দেখলেন, বয়স বাড়ার সাথে সাথে তার ওপর বিভিন্ন বিধি- নিষেধ আরোপিত হলেও তার ভাইদের ক্ষেত্রে তা প্রযোজ্য নয়।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "বিচ্যুতিমূলক আচরণ কী ?",
          "explanation": "বিচ্যুতিমূলক আচরণ বলতে এমন আচরণকে বোঝায়, যা স্বাভাবিক ও কাঙ্ক্ষিত আচরণের পরিপন্থি।"
        },
        {
          "label": "খ",
          "question": "আয়কর ফাঁকি দেওয়া কোন ধরনের অপরাধ? বুঝিয়ে লেখো।",
          "explanation": "আয়কর ফাঁকি দেওয়া ভদ্রবেশী অপরাধ। আর্থ-সামাজিকভাবে সুপ্রতিষ্ঠিত ব্যক্তিবর্গ তাদের পেশাগত কাজের প্রক্রিয়ায় এমন কিছু অপরাধমূলক কাজ করে থাকে যা ভদ্রবেশী অপরাধ বলে আখ্যায়িত করা হয়। যেমন- আয়কর ফাঁকি, জালিয়াতি, ট্রেডমার্ক নকল করা ইত্যাদি।"
        },
        {
          "label": "গ",
          "question": "উদ্দীপকে সালমার ক্ষেত্রে সামাজিক অসমতার কোন উপাদানটি কার্যকর? ব্যাখ্যা করো।",
          "explanation": "উদ্দীপকে সালমার ক্ষেত্রে সামাজিক অসমতার জেন্ডার উপাদানটি কার্যকর। শারীরিক বৈশিষ্ট্যের কারণে নারী বা পুরুষ হিসেবে আমাদের সামাজিক পরিচয় যে ভিন্ন সেটি বোঝানোর জন্যই জেন্ডার শব্দটি ব্যবহৃত হয়। জেন্ডার হচ্ছে নারী ও পুরুষের প্রভেদ। এ প্রভেদ সৃষ্টি করেছে মানুষ। মানুষের কাজকর্মের ক্ষেত্রে মানুষের জৈবিক কোনো সীমাবদ্ধতা নেই। এ সীমাবদ্ধতা বা পার্থক্য সৃষ্টি করেছে সমাজ। অর্থাৎ সন্তানধারণ হচ্ছে নারীর সেক্স ভূমিকা আর রান্নাবান্না করা, সন্তান লালন-পালন করা এগুলো নারীর জেন্ডার ভূমিকা। জেন্ডার ধারণায় সামাজিকভাবে নারী ও পুরুষের মধ্যে পার্থক্য করা হয়, যা সম্পূর্ণভাবে মানুষের তৈরি। এ ধারণায় নারীকে বিভিন্ন সুযোগ-সুবিধা থেকে বঞ্চিত করা হয়। ঘরের বাইরে নারীর অর্থনৈতিক কর্মকাণ্ডের ক্ষেত্রেও বাধা সৃষ্টি করা হয়। উদ্দীপকে আমরা দেখতে পাই, সালমা গার্মেন্টস ফ্যাক্টরিতে কাজ করে। সেখানে নারী-পুরুষের কর্মপরিবেশ ভিন্ন। পারিবারিক পরিবেশেও সালমা এ ভিন্নতা লক্ষ করেন। বয়স বাড়ার সাথে সাথে তার ওপর বিভিন্ন বিধি- নিষেধ আরোপিত হয়, যা তার ভাইদের ক্ষেত্রে দেখা যায় না। এসব বিষয় পাঠ্যবইয়ের জেন্ডারভিত্তিক অসমতার ধারণার সাথে সাদৃশ্যপূর্ণ। সুতরাং বলা যায়, সালমার ক্ষেত্রে সামাজিক অসমতার জেন্ডার উপাদানটি কার্যকর।"
        },
        {
          "label": "ঘ",
          "question": "উক্ত উপাদানটির প্রভাবে সামাজিক অগ্রগতি থেমে যায়- বিশ্লেষণ করো।",
          "explanation": "উদ্দীপক দ্বারা নির্দেশিত বিষয় তথা জেন্ডার বৈষম্যের ফলে সামাজিক অগ্রগতি থেমে যায়— উক্তিটি যথার্থ। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এর কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। এর ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। আর্থ-সামাজিক ও রাজনৈতিক অনুন্নয়নের জন্য লিঙ্গভিত্তিক সামাজিক বৈষম্য দায়ী। নারীদেরকে আর্থ- সামাজিক ও রাজনৈতিক ক্ষেত্রে ভূমিকা রাখার সুযোগ দেওয়া হচ্ছে না। উন্নয়নমূলক কর্মকাণ্ডে নারীদের অংশগ্রহণ নেই বলে আর্থ-সামাজিক ও রাজনৈতিক ক্ষেত্রে আমরা এখনও পিছিয়ে আছি। লিঙ্গভিত্তিক সামাজিক বৈষম্যের কারণে আমাদের দেশের নারীদের উচ্চশিক্ষায় নিরুৎসাহিত করা হয়। জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। তাদের মতামতের কোনো মূল্য দেয়া হয় না। জেন্ডারের ভিত্তিতে সৃষ্ট সামাজিক বৈষম্যের কারণে পরিবার থেকে শুরু করে শিক্ষাপ্রতিষ্ঠান, কর্মক্ষেত্রসহ সব ক্ষেত্রেই নারীরা লিঙ্গ বৈষম্যের শিকার হয়। ফলে আমাদের বাংলাদেশের মতো উন্নয়নশীল দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক অগ্রগতির অন্তরায় হিসেবে ভূমিকা পালন করছে। পরিশেষে বলা যায় যে, জেন্ডারের ভিত্তিতেই নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিদ্যমান অসমতারর অবতারণা ঘটেছে। এ অসমতার ফলে অধিকাংশ ক্ষেত্রে সামাজিক অগ্রগতি থেমে যায়।"
        }
      ]
    },
    {
      "number": "8",
      "uddipok": "ছকের আলোকে নিচের প্রশ্নগুলোর উত্তর দাও।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "",
          "explanation": "একটি শিশুর সামাজিকীকরণের প্রধান মাধ্যম পরিবার।"
        },
        {
          "label": "খ",
          "question": "",
          "explanation": "প্রতিষ্ঠান হচ্ছে সামাজিক জীবের মধ্যে প্রতিষ্ঠিত ও স্বীকৃত সম্পর্কের ধরন। আমেরিকান সামাজিক নৃবিজ্ঞানী লুইস হেনরি মর্গানের মতে, \"মানুষের চিরন্তন অভাব অভিযোগ প্রতিষ্ঠানকে জন্ম দিয়েছে।” সমাজবিজ্ঞানী পি. গিসবার্ট প্রতিষ্ঠানের সংজ্ঞা প্রদানে বলেন, \"প্রতিষ্ঠান হলো কতকগুলো সুপ্রতিষ্ঠিত বিধিব্যবস্থা, যা ব্যক্তি ও গোষ্ঠীর সম্পর্কের ক্ষেত্রে নিয়ামক হিসেবে কাজ করে।\" সমাজবিজ্ঞানী হার্টারলার-এর মতে, প্রতিষ্ঠান মূলত নয় প্রকার। যথা- ১. অর্থনৈতিক ও শিল্প প্রতিষ্ঠান; ২. বৈবাহিক ও গৃহস্থালি প্রতিষ্ঠান; ৩. রাজনৈতিক প্রতিষ্ঠান; ৪. নৈতিক প্রতিষ্ঠান; ৫. শিক্ষামূলক ও বৈজ্ঞানিক প্রতিষ্ঠান; ৬. যোগাযোগকারী প্রতিষ্ঠান; ৭. নান্দনিক ও অভিব্যক্তিমূলক প্রতিষ্ঠান; ৮. স্বাস্থ্যবিষয়ক প্রতিষ্ঠান; ৯. অবসর বিনোদনমূলক প্রতিষ্ঠান।"
        },
        {
          "label": "গ",
          "question": "",
          "explanation": "উদ্দীপকে ছকের '?' চিহ্নিত স্থান সামাজিক সংগঠনের অন্যতম প্রতিপাদ্য বিষয় জ্ঞাতিসম্পর্ককে নির্দেশ করা হয়েছে। জ্ঞাতিসম্পর্ক মানবজীবনের একটি নিয়ন্ত্রিত প্রথা। প্রাচীন কিংবা আধুনিক প্রায় সব সমাজেই জ্ঞাতিসম্পর্ক হচ্ছে সমাজ কাঠামোর চাবিকাঠি। জ্ঞাতিসম্পর্কের ইংরেজি প্রতিশব্দ হলো 'Kinship'। পারিভাষিক অর্থে, জ্ঞাতিসম্পর্ক বলতে সেই সামাজিক সম্পর্ককে বোঝায় যাতে সমাজের প্রতিটি সদস্য বিভিন্ন সূত্রের মধ্য দিয়ে প্রকৃত ও অনুমিতভাবে রক্ত সম্পর্কের বন্ধনে আবদ্ধ। যেকোনো সমাজে সামাজিক সম্পর্ক বা সংগঠনের মূলে রয়েছে এই জ্ঞাতিসম্পর্ক। আমাদের পূর্বপুরুষের সাথে জৈবিক বন্ধন, পরিবারের বিবাহবন্ধন, কাল্পনিক বন্ধন এবং দত্তক গ্রহণের মাধ্যমে জ্ঞাতিসম্পর্কের সৃষ্টি হয়। আধুনিক সমাজব্যবস্থায় রক্ত ও বৈবাহিক সম্পর্ক অপেক্ষা কৃত্রিম আনুষ্ঠানিকতাই জ্ঞাতিসম্পর্কের ভিত্তি হিসেবে কাজ করে। মোটকথা রক্তসম্পর্কিত, বৈবাহিক, প্রথাগত ও কাল্পনিক বন্ধনের মাধ্যমেই জ্ঞাতিসম্পর্কের সৃষ্টি হয়। উদ্দীপকের ছকেও এ চারটি বিষয়কে উল্লেখ করা হয়েছে। উপরের আলোচনা থেকে প্রতীয়মান হয় যে, উদ্দীপকের ছকে উল্লখিত '?' চিহ্নিত স্থানে জ্ঞাতিসম্পর্ক প্রত্যয়টি বসবে।"
        },
        {
          "label": "ঘ",
          "question": "",
          "explanation": "সমাজজীবনে সামাজিক সম্পর্ক নির্ণয়ে উক্ত বিষয় অর্থাৎ জ্ঞাতিসম্পর্ক গুরুত্বপূর্ণ প্রভাব ফেলে। জ্ঞাতিসম্পর্কের মাধ্যমে মানুষ সংগঠিত হয়। তাদের মধ্যে সৃষ্টি হয় সম্পর্কের জটিল জাল। সমাজজীবনে সামাজিক দল গঠনে, আচার-আচরণ নিয়ন্ত্রণে জ্ঞাতিসম্পর্ক গুরুত্বপূর্ণ ভূমিকা পালন করে। পরিবার এবং সমাজের কাঠামো তথা গড়নের ক্ষেত্রে জ্ঞাতিসম্পর্কের বন্ধন কোনোভাবেই উপেক্ষা করা যায় না। জ্ঞাতিবন্ধনে আবদ্ধ ব্যক্তিরা পরস্পর দায়িত্ব ও কর্তব্যের জালে আবদ্ধ। সমাজজীবনে জ্ঞাতিরা সামাজিক মূল্যবোধ জাগ্রত করার জন্য আমাদেরকে প্রেরণা দিয়ে থাকে। জ্ঞাতিরাই আমাদের পারিবারিক ঐতিহ্য অক্ষুন্ন রাখার জন্য ধর্মীয় শিক্ষার মাধ্যমে যুগোপযোগী করে গড়ে তোলে। জ্ঞাতিদের হাতেই সামাজিকীকরণের কাজ সম্পন্ন হয়। বাংলাদেশের অর্থনৈতিক কর্মকাণ্ডে জ্ঞাতিদের ভূমিকা যথেষ্ট গুরুত্বপূর্ণ। সম্পত্তি ক্রয়-বিক্রয়, জমি বর্গা দেয়া-নেয়া এবং আরও অনেক ক্ষেত্রে জাতিদের পারস্পরিক আদান-প্রদানও লক্ষণীয়। কোনো সম্পত্তি হস্তান্তরের ক্ষেত্রে জ্ঞাতির প্রভাব-প্রাধান্য লক্ষণীয়। এছাড়া বাংলাদেশের সমাজে ঋণ গ্রহণের ক্ষেত্রে জ্ঞাতিরা গুরুত্বপূর্ণ ভূমিকা পালন করে থাকে। কৃষিকর্ম ও ব্যবসার মতো অর্থনৈতিক কর্মকাণ্ডে নিয়োজিত মানুষেরা তাদের জ্ঞাতিদের মধ্য থেকে শ্রমিক নিয়োগ অধিক পছন্দ করে। রাজনৈতিক কর্মকাণ্ডে জ্ঞাতিদের ভূমিকা লক্ষণীয়। ব্যক্তি হোক আর গোষ্ঠী হোক জ্ঞাতিদের সাহায্য ও সহযোগিতা ছাড়া রাজনৈতিক প্রতিষ্ঠা লাভ করা কষ্টসাধ্য। অনেক সময় ব্যক্তির সামাজিক প্রতিষ্ঠার ক্ষেত্রেও জ্ঞাতিরা গুরুত্বপূর্ণ ভূমিকা পালন করে। উপরের আলোচনায় প্রতীয়মান হয়ে যে আমাদের সমাজজীবনে জ্ঞাতিসম্পর্ক অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "উনবিংশ শতকের মধ্যভাগে সামাজিক বিজ্ঞানের অন্তর্ভুক্ত নবীন একটি শাস্ত্রের উদ্ভব হয়েছে। পৃথক একটি শাস্ত্র হিসেবে নবীন হলেও এর উৎপত্তির প্রেক্ষাপট অনেক পুরোনো। মানব সভ্যতার ইতিহাসে সমাজ সৃষ্টির সময় থেকেই এ সম্পর্কিত চিন্তা-ভাবনা শুরু হয়েছে। গ্রিক দার্শনিক প্লেটো, অ্যারিস্টটল, রুশো, ইবনে খালদুন প্রমুখ সে চিন্তারই উত্তরসূরি।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "‘The Prince’ গ্রন্থের রচয়িতা কে ?",
          "explanation": "‘The Prince’ গ্রন্থের রচয়িতা ইতালির দার্শনিক নিকোলো ম্যাকিয়াভেলি।"
        },
        {
          "label": "খ",
          "question": "“সমাজবিজ্ঞান প্রাকৃতিক বিজ্ঞান নয়”- বুঝিয়ে লেখো।",
          "explanation": "বৈশিষ্ট্যগত ও পদ্ধতিগত কারণে সমাজবিজ্ঞানকে প্রাকৃতিক বিজ্ঞান বলা যায় না। সমাজবিজ্ঞান হলো সমাজসম্পর্কিত বিজ্ঞান। আর প্রাকৃতিক বিজ্ঞান হলো প্রকৃতিসম্পর্কিত বিজ্ঞান। সমাজবিজ্ঞানে বিজ্ঞানভিত্তিক পদ্ধতি অবলম্বন করে বিভিন্ন সূত্র দেওয়া হয়। প্রাকৃতিক বিজ্ঞানকে যেমনভাবে পরীক্ষা-নিরীক্ষা ও পরীক্ষাগারে নিয়ে কাটা-ছেঁড়া করা যায়, সমাজের মানুষের আচার-আচরণকে তা করা সম্ভব নয়, এ কারণে সমাজবিজ্ঞানকে প্রাকৃতিক বিজ্ঞান বলা যায় না।"
        },
        {
          "label": "গ",
          "question": "উদ্দীপকে কোন শাস্ত্র সম্পর্কে ইঙ্গিত দেওয়া হয়েছে ? ব্যাখ্যা করো।",
          "explanation": "উদ্দীপকে সমাজবিজ্ঞান শাস্ত্র সম্পর্কে ইঙ্গিত দেওয়া হয়েছে। একটি সতন্ত্র বিজ্ঞান হিসেবে সমাজবিজ্ঞান আত্মপ্রকাশ করে উনবিংশ শতাব্দীর মধ্যভাগে। কার্যত সমাজবিজ্ঞানের জন্ম হয় পাশ্চাত্যের শিল্প-বিপ্লবকালে। ফরাসি চিন্তাবিদ অগাস্ট কোঁৎকে বলা হয় সমাজবিজ্ঞানের জনক। কেননা তিনিই সর্বপ্রথম ১৮৩৯ সালে ‘Sociology’ শব্দটি চয়ন করেন। তিনি সমাজ বিশ্লেষণের জন্য একটি পৃথক বিজ্ঞানের প্রয়োজনীয়তা অনুভব করেন। এই অনুভব থেকেই তিনি একটি বিজ্ঞানের জন্ম দেন এবং ওই বিজ্ঞানের নাম দেন Social Physics। পরবর্তী সম্যে তিনি এটিকে ‘Sociology’ নামে অভিহিত করেন। এভাবেই সমাজবিজ্ঞানের উদ্ভব হয়। যদিও সমাজ ব্যবস্থাকে জানার ও বোঝার প্রচেষ্টা শুরু হয়েছে চিন্তার আদি থেকে। যেমন- গ্রিক দার্শনিক প্লেটো ও অ্যারিস্টটলের লেখনিতে সমাজ সম্পর্কিত সুসংবদ্ধ চিন্তা-চেতনা ও বিজ্ঞানভিত্তিক ব্যাখ্যার প্রয়াস লক্ষ করা যায়। ত্রয়োদশ শতকের মুসলিম দার্শনিক ইবনে খালদুন তার ‘আল-মুকাদ্দিমা’ গ্রন্থে সামাজিক ঘটনাবলির ব্যাখ্যা উল্লেখ করেন। এমনিভাবে টমাস ম্যুর, মন্টেস্কু, কার্ল মার্কস, রুশো, সিগমান্ড ফ্রয়েড প্রমুখ চিন্তাবিদ সমাজ বৈজ্ঞানিক চিন্তাধারায় উল্লেখযোগ্য অবদান রাখেন। উদ্দীপকে সামাজিক বিজ্ঞানের অন্তর্ভুক্ত এমন একটি নবীন শাস্ত্রের কথা বলা হয়েছে, যার উদ্ভব উনবিংশ শতকের মধ্যভাগে। পৃথক শাস্ত্র হিসেবে নবীন হলেও এর উৎপত্তির প্রেক্ষাপট অনেক পুরোনো। মানব সভ্যতার ইতিহাসে সমাজ সৃষ্টির সময় থেকেই এ সম্পর্কিত চিন্তা ভাবনা শুরু হয়েছে। গ্রিক দার্শনিক প্লেটো, অ্যারিস্টটল, রুশো, ইবনে খালদুন প্রমুখ এ চিন্তার ধারক ছিলেন। পূর্বোক্ত আলোচনার সাথে তুলনা করলে বোঝা যায়, উদ্দীপকের উক্ত বর্ণনা সমাজবিজ্ঞান শাস্ত্রের উদ্ভবের সাথে সাদৃশ্যপূর্ণ। তাই বলা যায়, উদ্দীপকে সমাজবিজ্ঞান শাস্ত্র সম্পর্কে ইঙ্গিত দেওয়া হয়েছে।"
        },
        {
          "label": "ঘ",
          "question": "উক্ত শাস্ত্রটির উৎপত্তির পটভূমি বিশ্লেষণ করো।",
          "explanation": "উদ্দীপক দ্বারা নির্দেশিত শাস্ত্র তথা সমাজবিজ্ঞানের উৎপত্তির পটভূমিতে বিভিন্ন মনীষীর অবদান রয়েছে। সমাজ সম্পর্কিত এসব চিন্তাভাবনা সমাজের মতোই প্রাচীন। তবে শুরুর দিকে মুখ্য নয় বরং আনুসঙ্গিক বিষয় হিসেবে সমাজচিন্তার সূত্রপাত ঘটে। আর একটি স্বতন্ত্র শাস্ত্র হিসেবে সমাজবিজ্ঞান মূলত উনবিংশ শতাব্দীর মাঝামাঝি সময়ে পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে জন্মলাভ করে। এমিল ডুর্খেইমের মতে, সমাজবিজ্ঞান রাষ্ট্রীয় দর্শন, ইতিহাসের দর্শন, জীববিজ্ঞানের বিবর্তনবাদ এবং সামাজিক জরিপ থেকে উৎপত্তি লাভ করেছে। গ্রিক দার্শনিক প্লেটো ও অ্যারিস্টটল পাশ্চাত্য সমাজে সর্বপ্রথম সমাজ সম্পর্কিত ধারাবাহিক চিন্তা-ভাবনা ও বিজ্ঞানভিত্তিক ব্যাখ্যার সূত্রপাত ঘটান। দার্শনিক প্লেটো যেমন তার ‘The Republic’গ্রন্থে আদর্শ সমাজ ও রাষ্ট্র প্রতিষ্ঠার প্রয়াস পান, তেমনি তার ছাত্র অ্যারিস্টটল ‘The Politics’ গ্রন্থে সামাজিক সমস্যার ক্ষেত্রে অধিকতর বাস্তবতার নিরিখে যুক্তিতর্কের মাধ্যমে আদর্শ সমাজ ব্যবস্থা রূপায়নে চেষ্টা করেন। মুসলিম দার্শনিক ইবনে খালদুন তার বিখ্যাত ‘আল-মুকাদ্দিমা’ গ্রন্থে সামাজিক ঘটনাবলি ‘Umran’ প্রত্যয় দ্বারা ব্যাখ্যা করেন। সমাজবিষয়ক চিন্তাভাবনার কারণে অনেকেই তাকে সমাজবিজ্ঞানের আদি জনক হিসেবে অভিহিত করেন। এছাড়া ইতালির দার্শনিক ভিকো তার ‘The New Science’ গ্রন্থে সমাজ বিকাশের সূত্র আবিষ্কারে বস্তুনিষ্ঠ পর্যবেক্ষণে গুরুত্ব দেন। ‘The Spirit of Laws’ গ্রন্থে মন্টেস্কু সামাজিক সমস্যার বিজ্ঞানভিত্তিক গবেষণায় গুরুত্বারোপ করেন। উল্লিখিত চিন্তাবিদদের ধ্যান-ধারণা ও লেখনিতে সমাজ বিশ্লেষণের যেসব প্রয়াস দেখা যায়, তা সমাজবিজ্ঞানকে আলাদা বিজ্ঞান হিসেবে প্রতিষ্ঠার ক্ষেত্রে গুরুত্বপূর্ণ প্রভাব বিস্তার করে। পরিশেষে বলা যায়, সমাজবিজ্ঞানের উৎপত্তিতে বিভিন্ন সময়ের দার্শনিক, সমাজ ও রাষ্ট্রচিন্তাবিদ প্রমুখের চিন্তাভাবনা এবং লেখনি অন্যতম প্রভাবক হিসেবে ভূমিকা পালন করেছে।"
        }
      ]
    },
    {
      "number": "10",
      "uddipok": "কলেজের নবীন বরণ অনুষ্ঠানে কলেজ পরিচালনা পর্ষদের সভাপতি বক্তৃতায় নবীনদের উদ্দেশ্যে বললেন, সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে। কাঙ্ক্ষিত লক্ষ্য অর্জনে এগিয়ে যেতে হবে। কেননা তোমরাই জাতির ভবিষ্যৎ ও দেশ বিনির্মাণে অগ্রযাত্রার সৈনিক।",
      "tag": "BBGGC 24,MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "সংঘ কী?",
          "explanation": "সংঘ হলো এমন একটি জনসমষ্টি, যারা কিছু সাধারণ উদ্দেশ্য সাধনের জন্য একত্রিত হয় এবং স্বীকৃত নিয়ম-কানুন অনুসারে পরিচালিত হয়ে একে অপরকে সহযোগিতা করে।"
        },
        {
          "label": "খ",
          "question": "\"সভ্যতা মূলত বস্তুগত\"- বুঝিয়ে লেখো।",
          "explanation": "বস্তুগত সংস্কৃতির চূড়ান্ত রূপ হচ্ছে সভ্যতা'। সাধারণ অর্থে সভ্যতা বলতে সমাজের বস্তুগত বিষয় বা বাহ্যিক অবস্থাকে বোঝায়। ব্যাপক অর্থে সভ্যতা হলো সংস্কৃতির একটি উন্নত পর্যায়, নগর । জীবনের উদ্ভবের সাথে সাথে যার উন্মেষ ঘটেছে এবং যে পর্যায়ে রাষ্ট্রব্যবস্থার উদ্ভব হয়েছে। সভ্যতার অন্তর্ভুক্ত হলো মানবজীবনকে প্রভাবিত করে এমন সব সংগঠন, যাবতীয় পার্থিব ও শিল্প সম্পর্কিত ব্যবস্থাদি বা কলাকৌশল প্রভৃতি। বস্তুত সভ্যতা যেহেতু সংস্কৃতির বস্তুগত উপাদান নিয়ে গঠিত তাই বলা হয়, সভ্যতা মূলত বস্তুগত।"
        },
        {
          "label": "গ",
          "question": "উদ্দীপকের বিষয়টি তোমার পাঠ্যবইয়ের কোন প্রত্যয়ের সাথে। সাদৃশ্যপূর্ণ? ব্যাখ্যা করো।",
          "explanation": "উদ্দীপকের বিষয়টি আমার পাঠ্যবইয়ের প্রগতি প্রত্যয়ের সাথে সাদৃশ্যপূর্ণ। সামাজিক পরিবর্তনের একটি বিশেষ ধরন হলো প্রগতি। প্রগতি শব্দটি ল্যাটিন শব্দ 'Pro-gredio' শব্দ থেকে এসেছে। যার অর্থ হলো 'To step forward' বা সামনে চলা। প্রগতির মৌলিক অর্থ হচ্ছে, কাঙ্ক্ষিত লক্ষ্য অর্জনে সামনে এগিয়ে চলা। যেমন- শিক্ষা অর্জনের ক্ষেত্রে প্রগতি। অর্থাৎ কাঙ্ক্ষিত বা বাঞ্ছিত পরিবর্তনই প্রগতি। আবার মানুষের জ্ঞানের যথাযথ ব্যবহার এবং পরিকল্পনা ও পরীক্ষা-নিরীক্ষার মাধ্যমে একটি বিশেষ অবস্থা থেকে আরেকটি বিশেষ অবস্থায় সামাজিক উত্তরণকে প্রগতি বলা যায়। উদাহরণস্বরূপ বলা যায়, ধনতান্ত্রিক সমাজব্যবস্থাকে যদি পরিকল্পনার মাধ্যমে সমাজতান্ত্রিক সমাজব্যবস্থায় পরিবর্তিত করা যায় তবে সেটিই হবে প্রগতি। উদ্দীপকে লক্ষ করা যায়, কলেজের নবীনবরণ অনুষ্ঠানে পরিচালনা পর্ষদের সভাপতি নবীনদের উদ্দেশে বলেন, \"সুশিক্ষার মাধ্যমেই জাতির ভাগ্যের ইতিবাচক পরিবর্তন সম্ভব। তোমাদেরকে সুশিক্ষায় শিক্ষিত হয়ে কাঙ্ক্ষিত লক্ষ্য অর্জনে এগিয়ে যেতে হবে।\" পূর্বোক্ত আলোচনার ভিত্তিতে বলা যায়, সভাপতির এ বক্তব্য প্রগতিরই নামান্তর।"
        },
        {
          "label": "ঘ",
          "question": "উদ্দীপকে উল্লেখিত প্রত্যয়টি মূলত সামাজিক উন্নয়নের মাপকাঠি- বিশ্লেষণ করো।",
          "explanation": "উদ্দীপকে উল্লেখিত প্রত্যয় তথা প্রগতি সামাজিক উন্নয়নের মাপকাঠি- উক্তিটি যথার্থ। সামাজিক পরিবর্তন যখন মানুষের জীবনমান, সামাজিক সম্পর্ক, শান্তি, স্থিতিশীলতা, ব্যক্তিস্বাধীনতা ও মুক্তির সম্প্রসারণ ঘটায় তখন তা সামাজিক উন্নয়ন হিসেবে বিবেচিত হয়। ১৯৬৬ সালে 'Economic Bulletine for Latin America' নামে সামাজিক উন্নয়নের ওপর যে প্রতিবেদন প্রকাশ করা হয় তাতে সামাজিক উন্নয়নের আওতায় ১১টি সেক্টরকে অন্তর্ভুক্ত করা হয়। এগুলো হলো- শিক্ষা, স্বাস্থ্য, বাসস্থান, খাদ্যভোগ এবং পুষ্টি, বস্তু ব্যবহার, কর্মসংস্থান ও কর্মের অবস্থা, সামাজিক নিরাপত্তা, বিনোদন, মানবিক স্বাধীনতা, সামাজিক সেবা এবং সামাজিক প্রতিরক্ষা। অন্যদিকে প্রগতি হচ্ছে কাঙ্ক্ষিত' বা বাঞ্ছিত পরিবর্তন। সমাজবিজ্ঞানীরা কিছু মাপকাঠি দিয়ে প্রগতি চিহ্নিত করার চেষ্টা করেন। এসব মাপকাঠির মধ্যে অন্যতম হচ্ছে- জীবনযাত্রার উন্নতমান, জাতি বা ব্যক্তির শারীরিক উন্নতি, সকলের জন্যে আর্থিক ও রাজনৈতিক সুবিধা, সবার জন্যে উৎপাদিত পণ্যের কটন এবং ব্যবহার, প্রতিক্ষেত্রে ব্যক্তিত্ব বিকাশের পূর্ণ সুযোগ, বিজ্ঞানের উত্তরোত্তর ব্যবহারের ফলে প্রাকৃতিক শক্তিকে মানুষের কল্যাণার্থে প্রয়োগ ইত্যাদি। উল্লিখিত সামাজিক উন্নয়নের আওতাভুক্ত বিষয়সমূহ এবং প্রগতি পরিমাপের বিভিন্ন মাপকাঠি পর্যালোচনা করলে বোঝা যায়, একটি সমাজে সামাজিক উন্নয়ন সংঘটিত হচ্ছে কি না কিংবা হলেও তার মাত্রা কীরূপ তা সহজেই প্রগতি চিহ্নিত করার মাপকাঠি দিয়ে নির্ণয় করা যায়। অর্থাৎ কোনো সমাজের সামাজিক উন্নয়ন চিহ্নিত করতে হলে ওই সমাজে কতটা প্রগতি সংঘটিত হয়েছে তা নির্ণয় করতে হবে। উপরের আলোচনায় সুস্পষ্ট, যেকোনো সমাজে সংঘটিত প্রগতি ওই সমাজের সামাজিক উন্নয়ন চিহ্নিত করার মাপকাঠি।"
        }
      ]
    },
    {
      "number": "11",
      "uddipok": "নদীর মা-বাবা দুজনেই চাকরিজীবী। কাজের মেয়ের তত্ত্বাবধানে সে বড় হচ্ছে। প্রায়ই তার মা-বাবার মধ্যে ঝগড়া-বিবাদ হয়। অনাদরে- অবহেলায় বড় হওয়ার কারণে সে অন্য মানুষদের সাথে খাপ খাইয়ে চলতে পারে না। শুধু তাই নয়, তার মধ্যে আত্মবিশ্বাসের ঘাটতিও প্রবল।",
      "tag": "MB, RB, DIN.B, CTG.B, BB 23",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "তথ্য আদান-প্রদানের কৃৎকৌশলই হলো তথ্য প্রযুক্তি।"
        },
        {
          "label": "খ",
          "question": "রাজনৈতিক দল কোন ধরনের সামাজিক গোষ্ঠী? বুঝিয়ে লেখো।",
          "explanation": "রাজনৈতিক দল গৌণ ও ঐচ্ছিক সামাজিক গোষ্ঠী। যে দলের সদস্যদের মধ্যে নিয়মানুগ, প্রাতিষ্ঠানিক ও নৈর্ব্যক্তিক সম্পর্ক বিরাজ করে তাকে মাধ্যমিক বা গৌণ দল বলে। আর ঐচ্ছিক দলে ব্যক্তি তার নিজের ইচ্ছায় দলের সদস্যভুক্ত হয়। রাজনৈতিক দল যেহেতু নিয়মানুগ, প্রাতিষ্ঠানিক এবং এতে ব্যক্তি নিজের ইচ্ছায় অন্তর্ভুক্ত হয় সেহেতুে রাজনৈতিক দল একইসাথে গৌণ ও ঐচ্ছিক সামাজিক গোষ্ঠীর আওতাভুক্ত।"
        },
        {
          "label": "গ",
          "question": "নদীর খাপছাড়া আচরণের জন্য সামাজিকীকরণের কোন বাহনটি, দায়ী? ব্যাখ্যা করো।",
          "explanation": "নদীর খাপছাড়া আচরণের জন্য সামাজিকীকরণ এর পরিবার বাহনটি দায়ী। নিম্নে তা ব্যাখ্যা করা হলো : পরিবার হচ্ছে সেই সামাজিকীকরণের প্রাথমিক বাহন। সাধারণত শিশুর শিক্ষার প্রথম হাতেখড়ি পরিবারেই হয়। আবার শিশুরা যেহেতু অনুকরণপ্রিয় তাই পারিবারিক পরিবেশে শিশুরা যা দেখে, ব্যক্তিত্ব গঠনে তা আজীবন ভূমিকা পালন করে। যার ফলে শিশুরা তার বাবা-মায়ের আদর্শ ও সংস্কৃতিতে বিশ্বাস করে এবং সাধারণত সেই আদর্শ ও সংস্কৃতিতেই বিশ্বাসী হয়। আর তাই শিশু সামাজিকীকরণের বিভিন্ন উপকরণের মধ্যে পরিবার অত্যন্ত গুরুত্বপূর্ণ ভূমিকা রাখে এবং প্রভাব বিস্তার করে। উদ্দীপকের নদীর বাবা-মা দুজনেই চাকরিজীবী হওয়ায় যে কাজের মেয়ের তত্ত্বাবধানে সে বড় হয়। এছাড়াও তার বাবা মায়ের মধ্যে প্রায়ই ঝগড়া-বিবাদ হয় এবং অনাদরে অবহেলায় বড় হওয়ায় সে পরিবেশের সাথে খাপ খাইয়ে চলতে পারেনা। এছাড়াও তার মধ্যে আত্মবিশ্বাসেরও ঘাটতি দেখা যায়। প্রথমত ও পরিবারের কোন তত্ত্বাবধান না থাকায় তার সামাজিকীকরণে পরিবারের তেমন কোনো ভূমিকা দেখা যায় না। আবার তার বাবা-মায়ের ঝগড়া বিবাদ এর কারণে তার আচরণের মধ্যেও অস্বাভাবিকতা দেখা দেয়। তাই বলা যায়, নদীর খাপছাড়া আচরণের জন্য সামাজিকীকরণ এর পরিবার বাহনটি দায়ী।"
        },
        {
          "label": "ঘ",
          "question": "উক্ত বাহনের নেতিবাচক প্রভাবে নদীর ভবিষ্যৎ জীবন কোন দিকে যেতে পারে? বিশ্লেষণ করো।",
          "explanation": "উক্ত বাহন তথা পরিবারের নেতিবাচক প্রভাবে নদীর ভবিষ্যত জীবনে নেতিবাচক প্রভাব পড়তে পারে। নিম্নে তা বিশ্লেষণ করা হলো :  নদীর বাবা-মা দুজনেই চাকুরীজীবী হওয়ায় তারা ব্যস্ত থাকে। যার ফলে তারা নদীকে সময় দিতে পারে না এবং কাজের মেয়ে তত্ত্বাবধানে সে বড় হয়। পিতা-মাতা যেভাবে আদর যত্ন ও ভালোবাসা দিয়ে সন্তানদের বড় করে কাজের লোক সেভাবে করে না। যার ফলে আদর যত্নের ঘাটতির কারণে নদীর ব্যক্তিত্বের বিকাশ বাধাগ্রস্ত হবে। এছাড়াও তার আচরণেও অস্বাভাবিকতা দেখা দিতে পারে। এছাড়াও এর ফলে তার মধ্যে একদিকে যেমন আত্মবিশ্বাস কমে যাবে, অন্যদিকে সে কাউকে আপন মনে করবে না। কারো প্রতি তার ভালোবাসা জন্মাবে না। যার ফলে সে পরিবেশে খাপ খাইয়ে চলতেও পারবেনা।  অন্যদিকে শিশুরা সাধারণত অনুকরণপ্রিয়। তাই তারা শিশু বয়সে যা দেখে এবং যা শেখে তাদের পরবর্তী জীবনে সেগুলোরই প্রভাব লক্ষ্য করা যায়। নদীর বাবা-মার ঝগড়া-বিবাদের ফলে তার মনে বিরূপ প্রতিক্রিয়া ফেলবে এবং তার মধ্যে অসুখী মনোভাব গড়ে উঠবে। এতে করে তার ব্যক্তিত্বের বিকাশ বাধাগ্রস্ত হবে। এছাড়াও তার বাবা-মা আর মধ্যকার দ্বন্দর কারণে তার মনে অসহায় জন্ম নিবে যা পরবর্তীতে তাকে উগ্র ও অসামাজিক আচরণের দিকে ঠেলে দিবে। এছাড়াও তার বাবা মার দ্বন্দ্বের কারণে তার মধ্যে ঈর্ষা, হঠকারিতা, স্বার্থপরতা, অপরাধ প্রবণতা ইত্যাদির বহিঃপ্রকাশ দেখা দিতে পারে। তাই বলা যায়, পরিবারের নেতিবাচক প্রভাবে নদীর ভবিষ্যত জীবনে নেতিবাচক প্রভাব পড়তে পারে।"
        }
      ]
    }
  ]
}