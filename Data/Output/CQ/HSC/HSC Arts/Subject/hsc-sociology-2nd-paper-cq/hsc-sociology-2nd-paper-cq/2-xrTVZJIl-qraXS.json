{
  "title": "সম্মিলিত বোর্ড ২০১৬",
  "subtitle": "সমাজবিজ্ঞান (9)",
  "questions": [
    {
      "number": "1",
      "uddipok": "",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "অগবার্নের মতে সংস্কৃতির ধরনসমূহ কী কী?",
          "explanation": "আমেরিকান সমাজবিজ্ঞানী অগবার্নের মতানুযায়ী সংস্কৃতির ধরনসমূহ - হচ্ছে, বস্তুগত সংস্কৃতি ও অবস্তুগত সংস্কৃতি।"
        },
        {
          "label": "খ",
          "question": "সংস্কৃতি একটি জীবনপ্রণালি- বুঝিয়ে লেখো।",
          "explanation": "সংস্কৃতি একটি জীবনপ্রণালি কেননা এটি সমাজ জীবনের আচার- অনুষ্ঠান, শিল্পকলা, কাব্য, নিয়মনীতি, ধ্যানধারণা ইত্যাদির সমন্বয়ে গঠিত। আমরা জানি, সংস্কৃতি মানুষের সামাজিক জীবন সংশ্লিষ্ট কার্যপ্রণালিকে পরিচালিত করে। সমাজের সদস্য হিসেবে মানুষের অর্জিত জ্ঞান, বিশ্বাস, কলা, নৈতিকতা, আইন, প্রথা এবং অন্যান্য অভ্যাস ও দক্ষতা সবই সংস্কৃতির অন্তর্ভুক্ত। আর এ জন্যই বলা হয় যে, সংস্কৃতি একটি জীবনপ্রণালি।"
        },
        {
          "label": "গ",
          "question": "উদ্দীপকে '?' চিহ্নিত স্থানের ক্ষেত্রে কোন বিজ্ঞানটি যথাযথ? ব্যাখ্যা করো।",
          "explanation": "ছকে '?' চিহ্নিত স্থানের ক্ষেত্রে সমাজবিজ্ঞান শাস্ত্রটি যথাযথ। উদ্দীপকের ছকে উল্লেখিত ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক অজিত কুমার সেন, অধ্যাপক এ কে নাজমুল করিম, ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস এবং ড. পেরি বেসাইনি বাংলাদেশে সমাজবিজ্ঞান শাস্ত্রের বিকাশে গুরুত্বপূর্ণ ভূমিকা রেখেছিলেন। বাংলাদেশে সমাজবিজ্ঞান শিক্ষাদানের আনুষ্ঠানিক সূচনা হয় ঢাকা বিশ্ববিদ্যালয়ে। ১৯২৫-২৬ শিক্ষাবর্ষে প্রথম ঢাকা বিশ্ববিদ্যালয়ের দর্শন বিভাগের নীতিশাস্ত্র এবং মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানো শুরু হয়। পরবর্তীতে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞানের পাঠ দান শুরু করা হয়। এ সময় রাষ্ট্রবিজ্ঞান বিভাগের সমাজবিজ্ঞান কোর্সটির দায়িত্ব অর্পিত হয় বিভাগের রিডার অধ্যাপক অজিত কুমার সেনের হাতে। ১৯৫২ সালে অধ্যাপক, অজিত কুমার সেন কলকাতা চলে যাওয়ায় সমাজবিজ্ঞান কোর্সটি পড়ানোর দায়িত্ব অধ্যাপক ড. এ কে নাজমুল করিমের ওপর ন্যস্ত হয়। ১৯৫৪ সালে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ক্লদ লেভি স্ট্রস বাংলাদেশে সমাজবিজ্ঞান ও নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসলে অধ্যাপক ড. এ কে নাজমুল করিম এবং অধ্যাপক অজিত কুমার সেন তার সাথে দেখা করেন এবং ঢাকা বিশ্ববিদ্যালয়ে স্বতন্ত্র সমাজবিজ্ঞান বিভাগ প্রতিষ্ঠায় ইউনেস্কোর সাহায্য-সহযোগিতা কামনা করেন। এরই ফলশ্রুতিতে ক্লদ লেভি স্ট্রসের সক্রিয় আগ্রহ ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান' নামে স্বতন্ত্র বিভাগ চালু হয়। স্বতন্ত্র বিভাগ প্রতিষ্ঠার পর ১৯৫৭ সালে সমাজবিজ্ঞান বিভাগের প্রথম অধ্যক্ষ হিসেবে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ড. পেরি বেসাইনিকে নিযুক্ত করা হয়। তিনি ১৯৫৮ সাল পর্যন্ত এ দায়িত্ব পালন করেন। এ সময় তিনি সমাজবিজ্ঞানের কার্যকর একটি সিলেবাস প্রণয়ন করেন। উপরের আলোচনার প্রেক্ষিতে সুস্পষ্ট যে, ছকে উল্লেখিত শিক্ষাবিদরা বাংলাদেশে সমাজবিজ্ঞান শাস্ত্রের প্রতিষ্ঠায় গুরুত্বপূর্ণ অবদান রেখেছেন। সুতরাং নিশ্চিতভাবেই বলা যায় যে, ছকে '?' চিহ্নিত স্থানে সমাজবিজ্ঞান শাস্ত্রটি যথাযথ।"
        },
        {
          "label": "ঘ",
          "question": "বাংলাদেশে উক্ত বিজ্ঞানের বিকাশে উদ্দীপকে বর্ণিত কোন ব্যক্তির অবদান সর্বাধিক? তোমার উত্তরের পক্ষে যুক্তি দাও।",
          "explanation": "প্রশ্নে উক্ত বিজ্ঞান বলতে সমাজবিজ্ঞানকে বোঝানো হয়েছে। বাংলাদেশে সমাজবিজ্ঞানের বিকাশে ছকে বর্ণিত ব্যক্তিদের মধ্যে ঢাকা বিশ্ববিদ্যালয়ের অধ্যাপক এ কে নাজমুল করিমের অবদান সর্বাধিক। বাংলাদেশে সর্বপ্রথম সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে অধ্যাপক ড. এ কে নাজমুল করিমের অবদান অনস্বীকার্য। ১৯৫৪ সালে ফরাসি ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক ক্লদ লেভি স্ট্রস বাংলাদেশ সফরে আসার পর অধ্যাপক ড. এ কে নাজমুল করিম এবং অধ্যাপক অজিতকুমার সেন তার সাথে দেখা করে ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার বিষয়ে ইউনেস্কোর সহযোগিতা কামনা করেন। এরই প্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সর্বপ্রথম 'সমাজবিজ্ঞান' নামে একটি বিভাগ প্রতিষ্ঠিত হয়। ১৯৫৮ সালে অধ্যাপক ড. এ কে নাজমুল করিম সমাজবিজ্ঞান বিভাগের বিভাগীয় প্রধানের দায়িত্ব গ্রহণ করেন। ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র অধ্যাপক ড. এ কে নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম হলেন প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan, Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সমাদৃত। তার লিখিত অন্যান্য গ্রন্থের মধ্যে রয়েছে 'The Dynamics of Bangladesh Society', 'সমাজবিজ্ঞান -সমীক্ষণ' ইত্যাদি। বস্তুত অধ্যাপক ড. এ কে নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন- পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে আমরা বলতে পারি যে, ছকে উল্লেখিত চারজন শিক্ষাবিদই বাংলাদেশে সমাজবিজ্ঞান পাঠের প্রাতিষ্ঠানিক বিকাশে অবদান রাখলেও অধ্যাপক ড. এ কে নাজমুল করিম সর্বাধিক ভূমিকা রেখেছেন।"
        }
      ]
    },
    {
      "number": "2",
      "uddipok": "রসুলপুর গ্রামের করিম শেখ বিশাল ভূসম্পত্তির মালিক। তিনি অনেক জমি বর্গা দেন, আবার কিছু জমি ক্ষেতমজুর দিয়ে চাষ করান। সচ্ছল ব্যক্তি করিম শেখের গ্রামে যথেষ্ট প্রভাব-প্রতিপত্তি। ক্ষমতাসীন রাজনৈতিক দলের স্থানীয় নেতা জামালের প্রভাব-প্রতিপত্তিও কম নয়। করিম শেখকে কয়েকবার জমি সংক্রান্ত বিবাদ মীমাংসার জন্য জামালের কাছে যেতে হয়েছে। এদিকে গ্রামের উচ্চশিক্ষিত তরুণ সমাজকর্মী মাজেদ সম্প্রতি বিপুল ভোটে ইউপি চেয়ারম্যান নির্বাচিত হয়েছে।",
      "tag": "All.B 16",
      "sub_questions": [
        {
          "label": "ক",
          "question": "গ্রামীণ জনগোষ্ঠীর প্রধান পেশা কোনটি?",
          "explanation": "গ্রামীণ জনগোষ্ঠীর প্রধান পেশা কৃষি।"
        },
        {
          "label": "খ",
          "question": "গ্রামীণ সমাজে সামাজিক গতিশীলতা তুলনামূলকভাবে কম কেন?",
          "explanation": "গ্রামীণ সমাজে সামাজিক গতিশীলতা তুলনামূলকভাবে কম, কেননা এখানে সুনির্দিষ্ট সামাজিক পরিস্থিতি নিয়ে চলতে হয়। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "গ্রামীণ সমাজের ভূমিভিত্তিক সামাজিক সামাজি স্তরবিন্যাসে উদ্দীপকের করিম শেখের অবস্থান ব্যাখ্যা করো।",
          "explanation": "গ্রামীণ সমাজের ভূমিভিত্তিক সামাজিক স্তরবিন্যাসে করিম শেখের অবস্থান গ্রামীণ সমাজ ব্যবস্থার ধনী কৃষককে ইঙ্গিত প্রদান করে। গ্রামীণ সমাজব্যবস্থায় যারা অনেক ভূ-সম্পত্তির মালিক এবং ভূমির ওপর নির্ভর করে যথেষ্ট সচ্ছলভাবে দিনযাপন করতে পারে তাদেরকে ধনী কৃষক বলে। এদের অনেকেই আবার অন্যদেরকে ভাগে জমি চাষ করতে দেয় এবং মহাজনী কারবার অর্থাৎ, ঋণ প্রদান বা বন্ধকী কারবারের সাথে জড়িত থাকে। গ্রামে ধনী কৃষকেরা যথেষ্ট প্রভাবশালী হয়ে থাকেন। উদ্দীপকেও দেখতে পাই, রসুলপুর গ্রামের করিম শেখ বিশাল ভূসম্পত্তির মালিক। তিনি অনেক জমি বর্গা দেন এবং কিছু জমি ক্ষেত মজুর দিয়ে চাষ করান। সচ্ছল ব্যক্তি করিম শেখের গ্রামে যথেষ্ট প্রভাব প্রতিপত্তির ফলে তার অবস্থান গ্রামীন সামাজিক স্তর বিন্যাসের ধনী কৃষক শ্রেণির প্রতি ইঙ্গিত প্রদান করে। তাই বলা যায়, ভূমিভিত্তিক সামাজিক স্তরবিন্যাসে করিম শেখের অবস্থানকে ধনী কৃষক হিসেবে আখ্যায়িত করা যায়।"
        },
        {
          "label": "ঘ",
          "question": "\"উদ্দীপকে রসুলপুর গ্রামের ক্ষমতা কাঠামোয় সনাতন উপাদানের গুরুত্ব হ্রাস পাচ্ছে\"- তোমার মতামত দাও।",
          "explanation": "'উদ্দীপকে রসুলপুর গ্রামের ক্ষমতা কাঠামোয় সনাতন উপাদানের গুরুত্ব হ্রাস পাচ্ছে'- বক্তব্যটির সাথে আমি একমত। রসুলপুর গ্রামের ক্ষমতা কাঠামোয় সনাতন উপাদান বলতে ভূমি। মালিকানাকে বোঝানো হয়েছে। গ্রামীণ ক্ষমতা কাঠামোর গবেষণায় ভূমি মালিকানা একটা স্বাধীন চলক হিসেবে প্রাধান্য পেয়েছে। ভূমি মালিকানা ছাড়াও আরও কয়েকটি সনাতন উপাদান রয়েছে, যেমন- নেতৃত্ব, বংশ | মর্যাদা, জাতিগোষ্ঠী ইত্যাদি। গ্রামীণ সমাজে প্রভাবশালী ব্যক্তিরাই নেতৃত্ব দিয়ে থাকেন। যদিও বর্তমানে এক্ষেত্রে পরিবর্তন সাধিত হচ্ছে। গ্রামীণ। সমাজে যাদের বংশ মর্যাদা উচুতে তারাই ক্ষমতাবান এবং জাতিগোষ্ঠীপ। সাহায্যে সহজে নেতৃত্ব লাভ করে। তবে বর্তমানে গ্রামের ক্ষমতা কাঠামোয়। এসব সনাতন উপাদানের গুরুত্ব কমে যাচ্ছে। উদ্দীপকেও দেখা যায়, রসুলপুর গ্রামের সচ্ছল প্রভাবশালী ব্যক্তি করিম শেখ প্রচুর ভূ-সম্পত্তির মালিক। গ্রামে তার যথেষ্ট প্রভাব প্রতিপত্তি কিন্তু প্রমতাসীন রাজনৈতিক দলের নেতা জামালের কাছে জমিসংক্রান্ত বিবাদ মীমাংসার জন্য করিম শেখের যেতে হয়। উদ্দীপকের শেষে দেখা যায়, উচ্চশিক্ষিত তরুণ সমাজকর্মী মাজেদ বিপুল ভোটে ইউপি চেয়ারম্যান নির্বাচিত হয়। এইসব ঘটনা গ্রামীণ ক্ষমতা কাঠামোয় সনাতন উপাদানের গুরুত্ব হ্রাসকে ইংগিত করে। আলোচনার পরিশেষে বলা যায়, গ্রামের ক্ষমতা কাঠামোয় সনাতন উপাদান তথা বিপুল পরিমাণ ভূসম্পত্তি, বংশমর্যাদা, জ্ঞাতিগোষ্ঠীর আধিক্যতা ইত্যাদির গুরুত্ব ক্রমশ হ্রাস পাচ্ছে।"
        }
      ]
    },
    {
      "number": "3",
      "uddipok": "গ্রামীণ সচ্ছল কৃষক রতন মিয়া তার তিন ছেলে, বড় দুই ছেলের বউ ও নাতি-নাতনী নিয়ে বেশ আনন্দেই ছিলেন। কয়েক বছর পর বড় ছেলে একটি পোশাকশিল্পে এবং মেজো ছেলে একটি প্রাইভেট ফার্মে চাকরি পেয়ে স্ত্রী-সন্তানসহ শহরে পাড়ি জমায়। ছোট ছেলে মামুন ছোট-খাটো ব্যবসা করে। ব্যবসার প্রয়োজনে প্রায়ই তাকে শহরে যেতে হয়। কিছুদিন আগে বিয়ে করে নতুন বউ নিয়ে সে শহরে গিয়ে বসবাস শুরু করে।",
      "tag": "All.B 16",
      "sub_questions": [
        {
          "label": "ক",
          "question": "অনুলোম বিবাহ কী?",
          "explanation": "যখন উচ্চ বংশজাত পাত্রের সঙ্গে নিম্নশ্রেণির কন্যার বিবাহ হয়, তখন তাকে অনুলোম বিবাহ বলে।"
        },
        {
          "label": "খ",
          "question": "নগর সমাজে জ্ঞাতিসম্পর্কের প্রকৃতি কেমন? ব্যাখ্যা করো।",
          "explanation": "নগর সমাজে জ্ঞাতিসম্পর্কের প্রকৃতি অনেকটা কৃত্রিম। পাশপাশি ফ্ল্যাটে বছরের পর বছর বাস করেও শহরবাসীরা পরস্পরের সাথে অপরিচিতি থাকেন। নগর জীবনে মানুষ আত্মীয়-স্বজনের ওপর নির্ভর করার চেয়ে তার নিজ কর্মপ্রচেষ্টা, সভা-সমিতি, বিমা, হাসপাতাল, সরকারি সবামূলক প্রতিষ্ঠানের ওপর বেশি নির্ভরশীল। তবে আধুনিক নগর সমাজে একান্ত নিজস্ব পরিবার ও ঘনিষ্ঠ আত্মীয়ের মধ্যে বন্ধন কম দৃঢ় নয়। বস্তুত নাগরিক জীবন নৈর্ব্যক্তিক ও বস্তুতান্ত্রিক হওয়ায় স্বাভাবিকভাবেই এখানে জাতিসম্পর্কের প্রভাব ও গুরুত্ব অনেকাংশেই কম।"
        },
        {
          "label": "গ",
          "question": "উদ্দীপকে মামুনের পরিবার কোন ধরনের? ব্যাখ্যা করো।",
          "explanation": "উদ্দীপকের মামুনের পরিবারটি একক পরিবার এবং একই সাথে নয়াবাস পরিবার। আমুনের বিয়ে করে নতুন বউ নিয়ে শহরে গিয়ে বসবাস করার বিষয়টি নয়াবাস পরিবার ও একই সাথে একক পরিবারের কথা স্মরণ করিয়ে দেয়। বর্তমান সময়ে সমগ্র বিশ্বে সর্বাধিক জনপ্রিয়' পরিবার ব্যবস্থা হচ্ছে একক বা অণু পরিবার। একজন স্বামী এবং একজন স্ত্রী নিয়ে এ পরিবার গঠিত হয়। একক পরিবারে স্বামী-স্ত্রীর সন্তানাদি থাকতে পারে, আবার নাও থাকতে পারে। শিল্পায়ন, নগরায়ণ ও আধুনিকায়নের ফলে একক পরিবার ক্রমশ সর্বব্যাপী বিস্তার লাভ করেছে। গ্রামীণ সমাজের তুলনায় নগর সমাজে এ ধরনের পরিবারের সংখ্যা বেশি। যৌথ পরিবার ব্যবস্থা ভেঙে একক পরিবারের সৃষ্টি হয়ে থাকে। আবার বিয়ের পর যদি স্বামী-স্ত্রী নতুন কোনো জায়গায় গিয়ে আলাদা বসবাস করে তবে, তাকে নয়াবাস পরিবার বলে। এক্ষেত্রে নবদম্পতি স্বামীর কিংবা স্ত্রীর বাবার বাড়িতে থাকে না। উপরের আলোচনার প্রেক্ষিতে বলা যায় যে, উদ্দীপকের মামুনের পরিবারটি একক পরিবার এবং একই সাথে নয়াবাস পরিবার।"
        },
        {
          "label": "ঘ",
          "question": "রতন মিয়ার বৃহৎ পরিবার ভাঙনের মূল কারণসমূহ বিশ্লেষণ করো।",
          "explanation": "উদ্দীপকের রতন মিয়ার বৃহৎ পরিবার ভাঙনের মূল কারণসমূহের মধ্যে নগরায়ণের প্রভাব, নতুন কর্মক্ষেত্র ও শিল্পায়নের বিকাশ, স্বাতন্ত্র্যবাদী দৃষ্টিভঙ্গি ইত্যাদি উল্লেখযোগ্য। নগরায়ণ ও শিল্পায়নের ফলে মানুষ গ্রাম ছেড়ে শহরে বসবাসের জন্য আসে। নতুন কর্মক্ষেত্র ও শিল্পায়নের বিকাশ এর অন্যতম কারণ। মানুষ দিন দিন শিক্ষিত হওয়ার কারণে শহরেই তাদের কর্মক্ষেত্র হয় এবং কলকারখানা গড়ে ওঠায় মানুষ শহরে কাজের জন্য ভীড় করে। ফলে গ্রামের যৌথ পরিবারগুলো ভেঙে শহরে এসে একক পরিবারে রূপান্তরিত হচ্ছে। যৌথ পরিবার ভেঙে একক পরিবারে রূপান্তরিত হওয়ার আরেকটি উল্লেখযোগ্য কারণ হচ্ছে ব্যক্তিস্বাতন্ত্র্যবাদী দৃষ্টিভঙ্গি। যৌথ পরিবারে ব্যক্তির স্বকীয় চিন্তা ও বেশ খানিকটা সীমিত। তাই স্বাতন্ত্র্যবাদী চিন্তার কারণে যৌথ পরিবার থেকে আলাদা হয়ে একক পরিবার গঠিত হচ্ছে। উদ্দীপকে আমরা 1 দেখতে পাই, রতন মিয়ার পরিবার ভেঙ্গে নতুন কয়েকটি একক পরিবার গড়ে ওঠে যারা শহরে বসবাস শুরু করে। রতন মিয়ার ছেলেদের চাকরি ও ব্যবসার কারণে শহরে বসবাস করতে হয় এবং তাদের স্বাতন্ত্র্যবাদী চিন্তা ও আলাদা কর্মক্ষেত্রের কারণে একক পরিবার গড়ে তুলতে হয়। পরিশেষে বলা যায়, রতন মিয়ার যৌথ পরিবারটি ভেঙে একক পরিবার হওয়া বর্তমান সমাজের একটি সাধারণ চিত্র এবং এর কারণ নগরায়ণ ও স্বাতন্ত্র্যবাদী দৃষ্টিভঙ্গি।"
        }
      ]
    },
    {
      "number": "4",
      "uddipok": "রুনা স্থানীয় স্কুলের নবম শ্রেণির ছাত্রী। বান্ধবীদের সাথে পায়ে হেঁটে স্কুলে যায়। যাওয়া-আসার পথে এলাকার কিছু বখাটে তরুণ। প্রায়শ তাদের পিছু নেয় এবং নানা রকমের মন্তব্য করে। বুনার এক বান্ধবী এ ধরনের পরিস্থিতিতে লেখাপড়া বন্ধ করে দেওয়ার সিদ্ধান্ত নেয়। কিন্তু রুনা তার অন্য বান্ধবী ও স্কুলের সহপাঠীদের নিয়ে এলাকার মুরুব্বিদের সাথে যোগাযোগ করে এবং বখাটেদের বিরুদ্ধে সামাজিক প্রতিরোধ গড়ে তোলে। বখাটেরা বাধ্য হয় এলাকা ছেড়ে পালাতে।",
      "tag": "All.B 16",
      "sub_questions": [
        {
          "label": "ক",
          "question": "বেসরকারি সংস্থা কী?",
          "explanation": "বেসরকারি সংস্থা হলো অলাভজনক সেবা প্রতিষ্ঠান যা শিক্ষামূলক ও উন্নয়নমূলক কর্মকাণ্ডে নিয়োজিত থাকে।"
        },
        {
          "label": "খ",
          "question": "বাল্যবিবাহ কীভাবে জনসংখ্যা বৃদ্ধির জন্য দায়ী?",
          "explanation": "জনসংখ্যা বৃদ্ধির জন্য যেসব কারণ রয়েছে বাল্যবিবাহ তার অন্যতম। বাল্যবিবাহের ফলে দম্পতি অল্প সময়েই অনেকগুলো সন্তান জন্ম দেয়ার সুযোগ লাভ করে। যার ফলে জনসংখ্যাও দ্রুত বৃদ্ধি পায়। যারা বাল্যবিবাহ করে তারা জন্ম নিয়ন্ত্রণ সম্পর্কেও সচেতন না হয়ে অপরিকল্পিতভাবে সন্তান জন্ম দিতে থাকে, যার কারণেও জনসংখ্যা বৃদ্ধি পায়।"
        },
        {
          "label": "গ",
          "question": "উদ্দীপকে বর্ণিত সমস্যাটির সাথে তোমার পাঠ্যবইয়ের কোন সমস্যা সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত সমস্যাটি আমার পাঠ্য বইয়ের যৌন নিপীড়ন সমস্যার সাথে সাদৃশ্যপূর্ণ। বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অগ্নীল গান, বাজানো বা গাওয়া, অগ্নীল বা উদ্দেশ্যমূলক কথা বলা, অগ্নীল অঙ্গভঙ্গি করা, পিছু নেওয়া, পথরোধ করে দাঁড়ানো, শিষ দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে দেখা যায়, রুনা স্থানীয় স্কুলের নবম শ্রেণির ছাত্রী। স্কুলে আসা- যাওয়ার পথে এলাকার কিছু বখাটে তরুণ প্রায় সময় রুনা ও তার বান্ধবীদের পিছু নেয়। রুনা ও তার বান্ধবীদের উদ্দেশ্য করে বখাটে তরুণেরা নানা রকম অম্লীল মন্তব্য করে। পূর্বোক্ত আলোচনার প্রেক্ষিতে বলা যায় যে, উদ্দীপকে বর্ণিত সমস্যাটি যৌন নিপীড়নের সাথে সাদৃশ্যপূর্ণ।"
        },
        {
          "label": "ঘ",
          "question": "\"সামাজিক প্রতিরোধ ছাড়া নারীর সামাজিক নিরাপত্তা সম্ভব। নয়\"- উদ্দীপকের রুনার অভিজ্ঞতার আলোকে উক্তিটি বিশ্লেষণ করো।",
          "explanation": "`সামাজিক প্রতিরোধ ছাড়া নারীর সামাজিক নিরাপত্তা সম্ভব নয়'- উক্তিটি আমি যথার্থ বলে মনে করি। নারীর সামাজিক নিরাপত্তা বিধানে সামাজিক প্রতিরোধ গুরুত্বপূর্ণ নিয়ামক। হিসেবে কাজ করে। প্রতিরোধ গড়ে তোলার অংশ হিসেবে প্রথমে সচেতনতামূলক কার্যক্রম গ্রহণ করতে হবে এবং মানুষকে এর নেতিবাচক দিক সম্পর্কে অবহিত করতে হবে। এ ছাড়াও মল্লায় যৌন নিপীড়ন প্রতিরোধে অভিভাবক সমাবেশ করে যৌন নিপীড়নের নেতিবাচক দিক সম্পর্কে জনমত গঠন করা যায়। নারী নির্যাতনকারীদের সামাজিকভাবে বয়কট এবং রুখে দেওয়ার জন্য পাড়ায় পাড়ায় নারী নির্যাতন ও নারীর প্রতি সহিংসতা বিরোধী সংগঠন গঠন করা, যাতে সামাজিক মান-মর্যাদার 'ভয়ে মানুষ যৌন নিপীড়ন তথা নারী নির্যাতন থেকে বিরত থাকে। উদ্দীপকেও দেখা যায় যে, রুনা তার অন্য বান্ধবী ও স্কুলের সহপাঠীদের নিয়ে এলাকার মুরুব্বিদের সাথে যোগাযোগ করে বখাটের বিরুদ্ধে প্রতিরোধ আন্দোলন গড়ে তুলে। উপরের আলোচনার প্রেক্ষিতে বলা যায় যে, 'সামাজিক প্রতিরোধ ছাড়া নারীর সামাজিক নিরাপত্তা সম্ভব নয়' উক্তিটি যথার্থ।"
        }
      ]
    },
    {
      "number": "5",
      "uddipok": "শিমুলিয়া গ্রামের' মানুষ এখন আর যাত্রাগান, পালাগানের। আসরে তেমন যায় না। তারা ঘরে বসে টেলিভিশনেই পাচ্ছে বিনোদনের সব উপকরণ। আকাশ সংস্কৃতির উত্তাল স্রোতে আমাদের মাটি ও মানুষের গান ভাটিয়ালী, জারিগান, সারিগান আজ বিলুপ্তির পথে। ঐতিহ্যবাহী শাড়ি, লুঙ্গি, ফতুয়ার জায়গা দখল করছে সালোয়ার-কামিজ, জিন্স, টিশার্ট। বিদেশি ঘরানার খাদ্যের তোড়ে 'মাছে ভাতে বাঙালি'। প্রবাদটি তলিয়ে যাচ্ছে। ক্রিকেটের জোয়ারে হাডুডু, কাবাডি, গোল্লাছুট খেলার কথা সবাই ভুলতে বসেছে।",
      "tag": "All.B 16",
      "sub_questions": [
        {
          "label": "ক",
          "question": "ই-কমার্স কী?",
          "explanation": "ই-কমার্স হচ্ছে পণ্য কেনাবেচা ও আর্থিক লেনদেনের ইলেক্ট্রনিক সংস্করণ।"
        },
        {
          "label": "খ",
          "question": "জনসংখ্যার হ্রাস-বৃদ্ধি কীভাবে সামাজিক পরিবর্তনের সাথে সম্পর্কিত? ব্যাখ্যা করো।",
          "explanation": "জনসংখ্যার হ্রাস-বৃদ্ধি সামাজিক পরিবর্তনে গুরুত্বপূর্ণ ভূমিকা রাখে। কোনো সমাজের জনসংখ্যা হ্রাস-বৃদ্ধি এবং গঠন-প্রকৃতির পরিবর্তনের ফলে সমাজের পারিবারিক জীবন, দলীয় জীবন ও সামাজিক জীবনে বিভিন্ন ধরনের পরিবর্তনের সূচনা হয়ে থাকে। আমাদের ভৌগোলিক সীমারেখার। মধ্যে যেটুকু ভূমি রয়েছে তার তুলনায় জনসংখ্যা কম বা বেশি হলে সমাজে বিভিন্ন পরিবর্তন সাধিত হয়। তাই বলা যায় যে, জনসংখ্যার হ্রাস-বৃদ্ধি সামাজিক পরিবর্তনের সাথে সম্পর্কিত।"
        },
        {
          "label": "গ",
          "question": "উদ্দীপকে প্রতিফলিত বাংলাদেশের গ্রামীণ সংস্কৃতির • উপাদানসমূহ চিহ্নিত করো।",
          "explanation": "উদ্দীপকে বাংলাদেশের গ্রামীণ সংস্কৃতির উপাদানের চিত্র প্রতিফলিত হয়েছে। প্রথমে লক্ষ করা যায়, উৎসব ও অনুষ্ঠানগত উপাদানের মধ্যে যাত্রা ও পালাগান গ্রামীণ সংস্কৃতির গুরুত্বপূর্ণ উপাদান। তারপর দেখা যায়, ভাষা ও সাহিত্য বাংলাদেশের গ্রামীণ সংস্কৃতির গুরুত্বপূর্ণ স্থান দখল করে আছে। গ্রামীণ ভাওয়াইয়া, পল্লিগীতি, জারি গান, সারি গান আমাদের সংস্কৃতিতে নতুন মাত্রা যোগ করেছে। পোশাক-পরিচ্ছদের বৈচিত্র্যগত উপাদান আমাদের গ্রামীণ সংস্কৃতিকে স্বকীয়তা দান করেছে। শাড়ি, লুঙ্গি, ফতুয়া, পায়জামা, পাঞ্জাবি বাঙালি সংস্কৃতির অংশ। খাদ্যাভ্যাসগত উপাদান বাংলাদেশের গ্রামীণ সংস্কৃতির গুরুত্বপূর্ণ দিক। বিশেষ বিশেষ ক্ষেত্রে অভিন্নতা সত্যিকারের বাঙালি সংস্কৃতির বৈশিষ্ট্য। অন্যদিকে খেলাধুলা সংক্রান্ত উপাদানগুলোর মধ্যে লক্ষ করা যায় বৌছি, দাঁড়িয়াবান্ধা, হাডুডু, গোল্লাছুট, ডাঙুলি, মোরগ লড়াই, লাঠিখেলা প্রভৃতি। উপরের বর্ণিত উপাদানগুলোই আলোচ্য উদ্দীপকে ফুটে উঠেছে যা বাংলাদেশের গ্রামীণ সংস্কৃতির উপাদানসমূহকে নির্দেশ করে।"
        },
        {
          "label": "ঘ",
          "question": "উদ্দীপকে শিমুলিয়া গ্রামের সামাজিক পরিবর্তনে বিশ্বায়নের প্রভাব বিশ্লেষণ করো",
          "explanation": "উদ্দীপকে শিমুলিয়া গ্রামের পরিবর্তনে বিশ্বায়নের প্রভাব লক্ষ করা যায়। বিশ্বায়ন উন্নত বিশ্বের সৃষ্টি। উন্নত বিশ্ব তৃতীয় বিশ্বের দরিদ্র দেশগুলোকে প্রত্যক্ষভাবে শোষণ করার পরিবর্তে পরোক্ষভাবে শোষণ করার জন্য বিশ্বায়ন প্রক্রিয়ার সৃষ্টি করেছে। উদ্দীপকে শিমুলিয়া গ্রামের সামাজিক পরিবর্তনে বিশ্বায়নের নেতিবাচক প্রভাব ফুটে উঠেছে। বিশ্বায়নের কারণে পাশ্চাত্য সংস্কৃতির অনুপ্রবেশ ঘটেছে। ফলে দেশীয় সংস্কৃতির মূল্যবোধের পরিপন্থি বিজাতীয় সংস্কৃতি দেশীয় সংস্কৃতির বিকাশকে বাধাগ্রস্থ করছে। বিশ্বায়নের ফলে মানুষের আচার-আচরণ রীতিনীতি ও মূল্যবোধের ক্ষেত্রে ব্যাপক পরিবর্তন সাধিত হচ্ছে। উচ্চবিত্ত পরিবারের সন্তানরা পাশ্চাত্য ধাঁচে জীবনযাপন করছে। শিক্ষার ক্ষেত্রে পাশ্চাত্য রীতিনীতি অনুসরণ করছে। উদ্দীপকে আমরা দেখতে পাই যে, শিমুলিয়া গ্রামে বিশ্বায়নের প্রভাবে উৎসব-অনুষ্ঠান, ভাষা-সাহিত্য, পোশাক-পরিচ্ছদ, খাদ্যাভ্যাস ও খেলাধুলায় ব্যাপক পরিবর্তন এসেছে যা আমাদের দেশীয় সংস্কৃতি ও রীতিনীতি ধ্বংসের মুখে ঠেলে দেয়। এছাড়াও শিমুলিয়া গ্রামের মানুষ যাত্রাপালা আসরে না গিয়ে টেলিভিশন দেখছে। সংস্কৃতির বিশ্বায়নের ফলে বিনোদনের উপকরণ বদলে যাচ্ছে। জারি, সারি, ভাটিয়ালি গান আজ বিলুপ্তির পথে। শাড়ি, লুঙ্গির জায়গায় জিন্স, টিশার্ট প্রভৃতি ব্যবহৃত হচ্ছে। তাই বলা যায়, উদ্দীপকের শিমুলিয়া গ্রামের সামাজিক পরিবর্তনে বিশ্বায়নের প্রভাব অপরিসীম।"
        }
      ]
    },
    {
      "number": "6",
      "uddipok": "বুড়িগঙ্গা নদীর তীরে অবস্থিত সেনবাগ গ্রাম। এ এলাকার মানুষের জীবিকা নির্বাহের প্রধান উপায় মাছধরা ও কৃষিকাজ। কিছুকাল আগে এ নদীর তীর ঘেঁষে গড়ে উঠেছে চামড়া শিল্প। এ কারখানার উৎপাদিত বর্জ্যসমূহ পার্শ্ববর্তী নদীতে গিয়ে পড়ছে। বর্তমানে এ নদীতে আগের মতো প্রচুর মাছ পাওয়া যাচ্ছে না। আবার সেচযোগ্য পানির অভাবে ফলন ভালো হচ্ছে না। অধিকাংশ মানুষ তাদের সনাতনী পেশা ছেড়ে শ্রমিক হিসেবে কারখানায় ভিড় করছে।",
      "tag": "All.B 16",
      "sub_questions": [
        {
          "label": "ক",
          "question": "বার্ধক্য সমস্যা কী?",
          "explanation": "বার্ধক্য জীবনে পারিবারিক, সামাজিক, অর্থনৈতিক এবং মনস্তাত্ত্বিক দিকের সমস্যাই হচ্ছে বার্ধক্য সমস্যা।"
        },
        {
          "label": "খ",
          "question": "নিরক্ষরতা কি সামাজিক সমস্যা? বুঝিয়ে লেখো।",
          "explanation": "প্রকৃতিগত দিক থেকে নিরক্ষরতা বাংলাদেশের অন্যতম সামাজিক সমস্যা। সামাজিক সমস্যার প্রকৃতি পর্যবেক্ষণ করে এর তিনটি বৈশিষ্ট্য পরিলক্ষিত হয়। যথা- ১. সমাজের সাথে সংশ্লিষ্ট বিষয় ২. সমাজের অধিকাংশ মানুষের কাছে অনাকাঙ্ক্ষিত ৩. যৌথ প্রচেষ্টার মাধ্যমে সমাধান সম্ভব। নিরক্ষরতা সমস্যার প্রকৃতি বিশ্লেষণ করে আমরা সামাজিক সমস্যার এই তিনটি বৈশিষ্ট্যই খুঁজে পাই। সুতরাং নিশ্চিতভাবেই বলা যায় যে, নিরক্ষরতা একটি সামাজিক সমস্যা।"
        },
        {
          "label": "গ",
          "question": "উদ্দীপকে সেনবাগ গ্রামে কোন পরিবেশগত সমস্যার চিত্র ফুটে উঠেছে? ব্যাখ্যা করো।",
          "explanation": "উদ্দীপকের সেনবাগ গ্রামে অন্যতম পরিবেশগত সমস্যা পানি দূষণের চিত্র ফুটে ওঠেছে। উদ্দীপকে বর্ণিত কারখানার বর্জ্যসমূহ নদীতে ফেলায় বিষয়টি পানি দূষণের কথা স্মরণ করিয়ে দেয়, যা একটি পরিবেশগত সমস্যা। পানি নানা কারণে দূষিত হয়। শিল্পকারখানার অপরিশোধিত বর্জ্য পানি দূষণের অন্যতম কারণ। ট্যানারি, ডাইং, কাগজ, চিনি প্রভৃতি' শিল্পের বর্জ্য পানিকে দূষিত করে। পানি দূষণের প্রভাব মারাত্মক। পানি দূষিত হলে জীববৈচিত্র্য নষ্ট হতে থাকে। কৃষি ও মৎস্য উৎপাদনের মূল বাধা পানিদূষণ। মাটি দূষণেরও গুরুত্বপূর্ণ কারণ পানিদূষণ। উদ্দীপকের সেনবাগ গ্রামে নদীর পানি দূষিত হওয়ার চিত্র লক্ষ করা যায়। দূষণের কারণে বর্তমানে উত্ত নদীতে আগের মতো প্রচুর মাছ পাওয়া যাচ্ছে না। আবার সেচযোগ্য পানির অভাবে কৃষি উৎপাদন ব্যাহত হচ্ছে। উপরের আলোচনা শেষে বলা যায় যে, উদ্দীপকে পানিদূষণজনিত পরিবেশগত সমস্যার চিত্রই ফুটে ওঠেছে।"
        },
        {
          "label": "ঘ",
          "question": "সেনবাগ গ্রামের পরিবেশগত, সমস্যাসমূহ নিরসনে তুমি কী কী সুপারিশ করবে?",
          "explanation": "সেনবাগ গ্রামের পরিবেশগত সমস্যা তথা পানিদূষণ নিরসনে বেশকিছু পদক্ষেপ নেওয়া যেতে পারে। প্রথমত, পানিতে কোনো শিল্পকারখানার বর্জ্য যাতে না মিশতে পারে সেজন্য আইনি পদক্ষেপ গ্রহণে সংশ্লিষ্ট সংস্থাগুলোকে সচেতন হতে হবে। অর্থাৎ আইন প্রণয়নের মাধ্যমে নদীর পানিতে কারখানার বর্জ্য ফেলতে না দেওয়া। কেউ আইন অমান্য করলে তার বিরুদ্ধে শাস্তিমূলক ব্যবস্থা নেওয়া। দ্বিতীয়ত, শিল্প ও কলকারখানার বর্জ্য পানিতে পড়ার আগে তা. পরিশোধন তথা দূষণমুক্ত করার প্রয়োজনীয় ব্যবস্থা গ্রহণ করা উচিত। তৃতীয়ত, নদীর পানির স্বাভাবিক প্রবাহ অব্যাহত রাখা প্রয়োজন। নদীর তলদেশে যাতে পলি জমা না হতে পারে সেজন্যে নিয়মিত ড্রেজিং-এর ব্যবস্থা গ্রহণ করা আবশ্যক। চতুর্থত, কীটনাশক, ছত্রাক নাশক ও রাসায়নিক সারের যথেচ্ছ ব্যবহার বন্ধ করে দেয়া প্রয়োজন। পাশাপাশি তেলবাহী জাহাজ ও ট্যাংকের তেল যাতে নদীতে না পড়ে সেদিকে দৃষ্টি রাখতে হবে। পঞ্চমত, পানিদূষণ রোধে পোস্টারিং, সভা-সমাবেশ করে জনসচেতনতা বৃদ্ধি করা যেতে পারে। উপরের পদক্ষেপগুলোর মাধ্যমেই সেনবাগ গ্রামের উল্লিখিত পরিবেশগত সমস্যা নিরসন সম্ভব।"
        }
      ]
    },
    {
      "number": "7",
      "uddipok": "মিথিলা তার বাবা-মার সাথে নানা বাড়ি বেড়াতে যায়। বাড়ির 'পাশেই ঐতিহাসিক পানাম নগর। শীতলক্ষ্যা নদীর তীরে অবস্থিত চারশত বছরের প্রাচীন এই নগরের ধ্বংসাবশেষ দেখে মিথিলা রোমাঞ্চিত হয়। সারি সারি ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার, সুদৃশ্য প্রাসাদ প্রভৃতি নিদর্শনসমূহের সাথে মিথিলা অন্য একটি সভ্যতার মিল খুঁজে পায়।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "কৃষির আবিষ্কার হয় কোন যুগে?",
          "explanation": "কৃষির আবিষ্কার হয় নব্যপ্রস্তর যুগে।"
        },
        {
          "label": "খ",
          "question": "লৌহকে আধুনিক সভ্যতার ভিত্তি বলা হয় কেন?",
          "explanation": "লৌহের ব্যবহারের মাধ্যমে আধুনিক, সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্টাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকের পানাম নগরীর সাথে তোমার পঠিত কোন সভ্যতার সাদৃশ্য রয়েছে? ব্যাখ্যা করো।",
          "explanation": "উদ্দীপকের পানাম নগরের সাথে আমার পাঠ্যপুস্তকে পঠিত সিন্ধু সভ্যতার সাদৃশ্য রয়েছে। সিন্ধু নদের তীরে গড়ে উঠা সভ্যতা 'সিন্ধু সভ্যতা' নামে পরিচিত। সিন্ধু সভ্যতাকে 'মহেঞ্জোদারো' বা 'হরপ্পা' সভ্যতাও বলা হয়। বর্তমান পাকিস্তান রাষ্ট্রের অন্তর্গত সিন্ধু প্রদেশের লারকানা জেলায় 'মহেঞ্জোদারো' এবং পাঞ্জাবের মন্টগোমারি জেলায় 'হরপ্পা' সভ্যতার ধ্বংসাবশেষ আবিষ্কার হয়। সিন্ধু সভ্যতার ধ্বংসাবশেষ থেকে যেসব প্রত্নতাত্ত্বিক নিদর্শন আবিষ্কৃত হয়েছে, তার মধ্যে রয়েছে- বিভিন্ন আকৃতির অট্টালিকা, সুপ্রশস্ত রাস্তা, হলঘর, বৃহৎ আকৃতির স্নানাগার, রাস্তার পাশে সারিবদ্ধ ল্যাম্পপোস্ট, বড় আকারের প্রাসাদ, ইত্যাদি। সিন্ধু সভ্যতার শাসকরা স্বাস্থ্যকর নাগরিক পরিবেশ সৃষ্টি করার জন্য পুরো নগর জুড়েই স্নানাগার, শস্যাগার, পরিকল্পিত পয়ঃপ্রণালি, উন্নত সাংস্কৃতিক প্রতিষ্ঠান প্রভৃতি স্থাপন করেছিল। উদ্দীপকে মিথিলা নামা বাড়ি বেড়াতে গিয়ে পানাম নগরে ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার প্রভৃতি দেখে। পূর্বোক্ত আলোচনার পরিপ্রেক্ষিতে বলা যায়, পানাম নগরের সাথে 'সিন্ধু সভ্যতার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রত্নতাত্ত্বিক নিদর্শনসমূহের সমাজ-ঐতিহাসিক গুরুত্ব বিশ্লেষণ করো।",
          "explanation": "উদ্দীপকে বর্ণিত পানাম নগরের ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার ও সুদৃশ্য প্রাসাদ প্রভৃতি দ্বারা সিন্ধু সভ্যতার প্রত্নতাত্ত্বিক নিদর্শনকে ইঙ্গিত করা হয়েছে। এসব প্রত্নতাত্ত্বিক নিদর্শনের সমাজ-ঐতিহাসিক গুরুত্ব অপরিসীম। সিন্ধু সভ্যতার ধ্বংসাবশেষ থেকে আবিষ্কৃত প্রত্নতাত্ত্বিক নিদর্শন থেকে বোঝা যায় যে, আর্য সভ্যতার আগেও উপমহাদেশে উন্নত নগর সভ্যতার বিকাশ ঘটেছিল। এ সভ্যতা কেবল মহেঞ্জোদারো ও হরপ্পার মধ্যে সীমাবদ্ধ • ছিল না, তা সিন্ধুর অন্যান্য অঞ্চল যেমন- হায়দ্রাবাদ থেকে জ্যাকিবাদ পর্যন্ত বিস্তৃতি লাভ করেছিল। ফলে এসব অঞ্চলেও এ সভ্যতার প্রভাব পরিলক্ষিত হয়। উদ্দীপকে যেসব প্রত্নতাত্ত্বিক নিদর্শনের উল্লেখ রয়েছে সেগুলো পর্যবেক্ষণ করে বোঝা যায়, বর্তমানে আমরা যে আধুনিক নগর সভ্যতাকেন্দ্রিক জীবনযাপন করি তা অনেকাংশেই সিন্ধু সভ্যতার নগর পরিকল্পনা দ্বারা *প্রভাবিত। এ সভ্যতার নগরগুলোর মতোই আধুনিক শহরগুলোতে অট্টালিকা, সুপ্রশস্ত রাস্তা, সড়কবাতি, এসেম্বলি হল প্রভৃতি দেখা যায়। বস্তুত সিন্ধু সভ্যতার অধিবাসী বা দ্রাবিড়দের প্রথা, রীতিনীতি ও নির্মাণ কৌশল আর্যরা গ্রহণ করেছিল, যা বিবর্তিত হতে হতে বর্তমান ভারতীয় সমাজ গড়ে উঠেছে। উপরের আলোচনার প্রেক্ষিতে বলা যায় যে, উদ্দীপকে উল্লেখিত প্রত্নতাত্ত্বিক নিদর্শনসমূহের সমাজ-ঐতিহাসিক গুরুত্ব অপরিসীম।"
        }
      ]
    },
    {
      "number": "8",
      "uddipok": "বিশ্ববিদ্যালয়ের ছাত্র পার্থিবের নতুন বন্ধুটি বাংলাদেশের সর্ববৃহৎ ক্ষুদ্র নৃগোষ্ঠীর সদস্য। এদের সমাজ আদাম, মৌজা, সার্কেল এরূপ স্তরে বিভক্ত। প্রত্যেক স্তরে একজন প্রধান ব্যক্তি কর্তৃত্ব করেন। রাজা এই সমাজের ঐক্য ও সংহতির প্রতীক। কলেজে পার্থিবের আরেকজন ক্ষুদ্র নৃগোষ্ঠীর বন্ধু ছিল, যাদের বসবাস বৃহত্তর ময়মনসিংহ অঞ্চলে। এদের সমাজ মায়ের কর্তৃত্বে পরিচালিত। বিয়ের পর ছেলে স্ত্রীর বাড়িতে বসবাস করে।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "ওয়ানগালা' কী?",
          "explanation": "গারোদের সবচেয়ে বড় উৎসবের নাম 'ওয়ানগালা'।"
        },
        {
          "label": "খ",
          "question": "জনসংখ্যা বৃদ্ধির সাথে সামাজিক পরিবর্তনের সম্পর্ক কী?",
          "explanation": "জনসংখ্যার, হ্রাস-বৃদ্ধি এবং গঠন-প্রকৃতিতে পরিবর্তন ঘটলে তার ফল হিসেবে সামাজিক পরিবর্তন সংঘটিত হয়। কোনো গোষ্ঠী বা সমাজের জনসংখ্যা হ্রাস-বৃদ্ধি এবং গঠন-প্রকৃতির পরিবর্তনের ফলে সমাজের পারিবারিক জীবন, গোষ্ঠী জীবন ও সামাজিক জীবনে বিভিন্ন ধরনের পরিবর্তনের সূচনা হয়। বিশেষ করে জনসংখ্যা কাঠামোর পরিবর্তন ও সামাজিক সমস্যা সৃষ্টির পিছনে জনসংখ্যার পরিবর্তন মূল ভূমিকা পালন করে। আর জনসংখ্যার পরিবর্তনের কারণে বাংলাদেশের আর্থ-সামাজিক, রাজনৈতিক, সাংস্কৃতিকসহ বিভিন্ন ক্ষেত্রে পরিবর্তন সূচিত হচ্ছে।"
        },
        {
          "label": "গ",
          "question": "উদ্দীপকের পার্থিবের কলেজের বন্ধুটি কোন ক্ষুদ্র নৃগোষ্ঠীর? বুঝিয়ে লেখো",
          "explanation": "পার্থিবের কলেজের বন্ধুটি গারো ক্ষুদ্র নৃগোষ্ঠীর। গারোরা বাংলাদেশের-ক্ষুদ্র নৃগোষ্ঠীর অন্যতম। বৃহত্তর ময়মনসিংহ অঞ্চলে এদের বসবাস। গারোরা বাঙালিদের থেকে ভিন্নভাবে পরিবার গঠন করে। গারো পরিবার মাতৃসূত্রীয় অর্থাৎ, গারোদের মধ্যে সম্পত্তি ও বংশ নাম মাতৃধারায় মাতা থেকে মেয়েতে বর্তায়। গারো দম্পত্তি স্ত্রীর বাবার গৃহে বসবাস করে অর্থাৎ সেখানে মাতৃবাস নীতি অনুসরণ করা হয়। সমাজের প্রায় সব ক্ষেত্রে মায়ের কর্তৃত্ব বজায় থাকে। তাই বলা যায়, উদ্দীপকে বর্ণিত পার্থিবের কলেজের বন্ধুটির বৃহত্তর ময়মনসিংহ অঞ্চলে বসবাস ও তাদের সমাজ মায়ের কর্তৃত্বে পরিচালিত হওয়ার বিষয়টি গারোদের কথা স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের পার্থিবের বিশ্ববিদ্যালয়ের বন্ধুটির সামাজিক সংগঠনের সাথে বাঙালি সমাজের তুলনামূলক বিশ্লেষণ করো।",
          "explanation": "উদ্দীপকের তথ্যানুসারে পার্থিবের বিশ্ববিদ্যালয়ের বন্ধুটি ক্ষুদ্র নৃগোষ্ঠী চাকমার অন্তর্ভুক্ত। পার্থিবের বিশ্ববিদ্যালয়ের বন্ধুটির সামাজিক সংগঠনের সাথে বাঙালি সমাজের ভিন্নতা লক্ষ করা যায়। চাকমাদের সামাজিক সংগঠন আদাম বা পাড়া, গ্রাম বা মৌজা ও চাকমা সার্কেল প্রভৃতি ভাগে বিভক্ত কিন্তু বাঙালি সমাজ ব্যবস্থায় এ ধরনের বিভাজন নেই বললেই চলে। কতকগুলো চাকমা পরিবার নিয়ে আদাম গঠিত হয়। অন্যদিকে বাঙালি সমাজ ব্যবস্থায় কতকগুলো পরিবার নিয়ে গোষ্ঠীর সৃষ্টি হয়। আদামগুলো নিয়ে গঠিত হয় গ্রাম, অন্যদিকে বাঙালি সমাজে গোষ্ঠী সম্প্রসারিত হয়ে গ্রামের সৃষ্টি হয়। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত হয়। এর প্রধান হচ্ছে চাকমা রাজা, যারা বংশ পরস্পরায় নিযুক্ত হন। কিন্তু বাঙালি সমাজ ব্যবস্থায় এরুপ সার্কেল দেখা যায় না। আলোচনার সমাপ্তিতে বলা যায়, একই দেশভুক্ত হওয়া সত্ত্বেও চাকমা এবং বাঙালিদের সামাজিক সংগঠনের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "9",
      "uddipok": "শ্যামলপুর ও কমলগঞ্জ একটি রাষ্ট্রের দুটি অঞ্চল। দুটি অঞ্চলের সকল অধিবাসী মুসলিম হলেও তাদের জীবনধারায় পার্থক্য সুস্পষ্ট। শ্যামলপুরে উৎপাদিত পণ্য বিদেশে রপ্তানি করে যে অর্থ উপার্জিত হয় তার সবটাই কমলগঞ্জের অবকাঠামোগত উন্নয়নে ব্যয় হয়। এমনকি ব্যাংক-বিমাসহ গুরুত্বপূর্ণ স্থাপনাসমূহ কমলগঞ্জে গড়ে উঠে। চাকরিতে নিয়োগের ক্ষেত্রে কমলগঞ্জের মানুষকে অগ্রাধিকার দেওয়া হয়। এমতাবস্থায় শ্যামলপুরে বঞ্চিত জনগোষ্ঠী একসময় বিক্ষুব্ধ হয়ে স্বাধিকারের দাবি জানায়।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "লাহোর প্রস্তাব পেশ করেন কে?",
          "explanation": "শেরে বাংলা এ. কে. ফজলুল হক লাহোর প্রস্তাব পেশ করেন"
        },
        {
          "label": "খ",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ হচ্ছে একধরনের মানসিক চেতনা বা অনুভূতি। জাতীয়তাবাদ বলতে একটি আদর্শকে বোঝানো হয় যেখানে জাতিকে মানদ সমাজের বেন্দ্রীয় অবস্থানে স্থাপন করা যায় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। স্বদেশ তথা মাতৃভূমির গৌরন ও অগৌরবকে কেন্দ্র করে সেই দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয়। তাকেই জাতীয়তাবাদ বলে।"
        },
        {
          "label": "গ",
          "question": "উদ্দীপকে বর্ণিত শ্যামলপুর কমলগঞ্জের মধ্যকার বৈষম্যের সাথে বাংলাদেশের ইতিহাসের কোন বৈষম্যের সাদৃশ্য রয়েছে? ব্যাখ্যা কর।",
          "explanation": "উদ্দীপকে বর্ণিত শ্যামলপুর ও কমলগঞ্জের মধ্যকার বৈষম্যের সমে বাংলাদেশের ইতিহাসের পূর্ব পাকিস্তানের প্রতি পশ্চিম পাকিস্তানের বৈষমোর পূর্ব পাকিস্তান ও পশ্চিম পকিস্তান ছিল পাকিস্তান রাষ্ট্রের দুটি অঞ্চল। শুরু থেকেই পশ্চিম পাকিস্থান পূর্ব পাকিস্তানের প্রতি বৈষম্যমূলক আচরণ করে আসছিল। পাকিস্তানের মোট রপ্তানির ফলে যে অর্থ আসতো, তাতে পূর্ব প্রকিস্তানের অবদান ছিল অনেক বেশি। কিন্তু পূর্ব পাকিস্তানের অর্জিত এ বৈদেশিক মুদ্রা দ্বারা পশ্চিম পাকিস্তান শিল্প গড়ে উঠত। সব গুরুত্বপূর্ণ আর্থিক প্রতিষ্ঠানগুলো প্রতিষ্ঠিত হতো পশ্চিম পাকিস্তানে। পাকিস্তাদের শাসকগোষ্ঠী পশ্চিম পাকিস্তানের উন্নয়নে সব সময় বিভোর থাকত। পূর্ণ পাকিস্তানের প্রতি তাদের কোনো খেয়াল ছিল না। চাকরিতে নিয়োগের ক্ষেত্রেও পশ্চিম পাকিস্তানের আধিপত্য বিরাজমান ছিল। উদ্দীপকে বর্ণিত শ্যামলপুরে উৎপাদিত পণ্য বিদেশে রপ্তানি করে যা অর্থ উপার্জিত হ্যা তার সবটাই কমলগঞ্জের অবকাঠামোগত উন্নয়নে ব্যয় ময়। এ ঘটনাটি উপরের আলোচিত পূর্ব পাকিস্তানের সাথে পশ্চিম পাকিস্তানের অর্থনৈতিক বৈষম্যের কথা মনে করিয়ে দেয়। তাই এটা সুস্পষ্ট যে উদ্দীপক ভারা পূর্ব পাকিস্তানের প্রতি পশ্চিম পাকিস্তানের বৈষম্যমূলক আচরণকেই নির্দেশ করা হয়েছে।"
        },
        {
          "label": "ঘ",
          "question": "\"বাংলাদেশের স্বাধীনতা সংগ্রামের পেছনে উদ্দীপকের অনুরূপ পরিস্থিতি চালিকাশক্তি হিসেবে প্রেরণা যুগিয়েছিল\"- উক্তিটি বিশ্লেষণ কর।",
          "explanation": "উদ্দীপকের অনুরূপ পরিস্থিতি তথা বিভিন্ন ধরনের বৈষম্য বাংলাদেশের স্বাধীনতা সংগ্রামের পেছনে মূল চালিকাশস্ত্রি হিসেবে প্রেরণা যুগিয়েছিলে- উক্তিটি যথার্থ বলে আমি মনে করি। পশ্চিম পাকিস্তানিরা অর্থনৈতিক বৈষম্যের পাশাপাশি অন্যান্য সব ক্ষেত্রে পূর্ব পাকিস্তানিদের প্রতি বৈষম্য প্রদর্শন করতো। বিশেষ করে পাকিস্তানের দুই অংশের মধ্যে সামাজিক বৈষম্য প্রকট আকার ধারণ করেছিলো। পশ্চিম পাকিস্তানে বিভিন্ন সমাজকল্যাণমূলক প্রতিষ্ঠান গড়ে উঠেছিলো। অবকাঠামোগত বৈষম্য, শিক্ষাক্ষেত্রে বৈষম্য প্রভৃতি চরম আকার ধারণ করেছিল। সাংস্কৃতিক বৈষম্যমূলক আচরণের মধ্য দিয়ে তারা বাংলাভাষাকে ফাংস করতে চেয়েছিল। কিন্তু তারা তা পারেনি। ভাষা আন্দোলন বাঙালিকে অধিকার সচেতন করে। এরকম বিভিন্নক্ষেত্রে বৈষম্যের ফলে বঞ্চিত জনগোষ্ঠী একসময় অধিকার সচেতন হয়ে উঠে। যার ফলশ্রুতিতে দীর্ঘ সংগ্রামের মধ্য দিয়ে ১৯৭১ সালে স্বাধীন বাংলাদেশের জন্ম হয়। পরিশেষে বলা যায় যে, বাংলাদেশের স্বাধীনতা সংগ্রামের পেছনে উদ্দীপকের অনুরূপ পরিস্থিতি তথা বিভিন্ন ধরনের বৈষম্য বাংলাদেশের স্বাধীনতা সংগ্রামের পেছনে মূল চালিকাশস্ত্রি হিসেবে প্রেরণা যুগিয়েছিলে- উক্তিটি যথার্থ"
        }
      ]
    }
  ]
}