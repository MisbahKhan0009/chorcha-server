{
  "title": "বিএএফ শাহীন কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "দোলন যে বিষয় নিয়ে বিশ্ববিদ্যালয় পড়েছিল সেখানে সমাজের সামগ্রিক দিক নিয়ে আলোচনা ছিল, সামাজিক রীতিনীতি, সামাজিক সমস্যা, পরিবার, বিবাহ ইত্যাদি। দোলন তার অর্জিত জ্ঞান এলাকার মানুষের উন্নয়নে কাজে লাগাতে চায়। কিন্তু অশিক্ষা ও কুসংস্কার তাকে নানাভাবে বাধাগ্রস্ত করে।",
      "tag": "BAFSC 24",
      "sub_questions": [
        {
          "label": "ক",
          "question": "অগবার্নের মতে সংস্কৃতির ধরনগুলো কী?",
          "explanation": "সমাজবিজ্ঞানী অগবার্নের মতে, সংস্কৃতির ধরনগুলো হচ্ছে- বস্তুগত সংস্কৃতি ও অবস্তুগত সংস্কৃতি।"
        },
        {
          "label": "খ",
          "question": "বাংলাদেশের সমাজবিজ্ঞান বিকাশে যারা গুরুত্বপূর্ণ অবদান রেখেছেন তাদের মধ্যে পাঁচজনের নাম উল্লেখ করো।",
          "explanation": "বাংলাদেশের সমাজবিজ্ঞান বিকাশে যারা গুরুত্বপূর্ণ অবদান রেখেছেন তাদের মধ্যে অগ্রগণ্য পাঁচজন হলেন- ১. ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস, ২. ঢাকা বিশ্ববিদ্যালয়ের অধ্যাপক ড. এ. কে. নাজমুল করিম, ৩. ইউনেস্কো বিশেষজ্ঞ ও ফরাসি সামাজিক নৃবিজ্ঞানী ড. পেরি বেসাইনি, ৪. ঢাকা 'বিশ্ববিদ্যালয়ের রাষ্ট্রবিজ্ঞানের অধ্যাপক অজিত কুমার সেন এবং ৫. ঢাকা বিশ্ববিদ্যালয়ের সমাজবিজ্ঞানের অধ্যাপক রংগলাল সেন।"
        },
        {
          "label": "গ",
          "question": "দোলনের পড়ার বিষয়টি কী? বাংলাদেশে এর বিকাশে কোন আন্তর্জাতিক সংস্থা কাজ করে? ব্যাখ্যা করো।",
          "explanation": "উদ্দীপকের দোলনের পড়ার বিষয়টি সমাজবিজ্ঞান। বাংলাদেশের সমাজবিজ্ঞানের বিকাশে জাতিসংঘের অন্যতম অঙ্গসংস্থা ইউনেস্কোর ভূমিকা অপরিসীম। সামাজিক বিজ্ঞানের আওতাভুক্ত বিষয় হিসেবে সমাজবিজ্ঞান সমাজের সামগ্রিক দিক নিয়ে আলোচনা করে। এছাড়া সমাজবিজ্ঞানের আলোচ্য বিষয়ের মধ্যে রয়েছে- সামাজিক রীতিনীতি, সামাজিক সমস্যা, পরিবার, বিবাহ ইত্যাদি। উদ্দীপকের দোলন বিশ্ববিদ্যালয়ে যে বিষয়ে পড়াশোনা করছে তার আলোচ্য বিষয়ও সমাজবিজ্ঞানের অনুরূপ। সুতরাং বোঝা গেল যে, দোলন সমাজবিজ্ঞান বিষয়ে পড়াশোনা করছে। বাংলাদেশে সমাজবিজ্ঞানের রিকাশে ইউনেস্কো অগ্রগণ্য ভূমিকা পালন করেছে। বিংশ শতাব্দীর পঞ্চাশের দশকে প্রখ্যাত ফরাসি নৃবিজ্ঞানী লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞানের প্রাতিষ্ঠানিক ভিত্তি স্থাপনের উদ্দেশ্যে ঢাকায় আসেন এবং সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের উদ্দেশ্যে পার্বত্য চট্টগ্রাম পরিদর্শন করে। পরবর্তীতে ঢাকা বিশ্ববিদ্যালয়ের শিক্ষকদের সাথে সৌজন্য সাক্ষাতকালে তিনি বাংলাদেশে সমাজবিজ্ঞান চর্চার প্রতি মনোযোগী হওয়ার আহবান জানান এবং সমাজবিজ্ঞানের প্রাতিষ্ঠানিক ভিত্তি স্থাপনের সার্বিক সহায়তার আশ্বাস দেন। এরই ধারাবাহিকতায় ঢাকা বিশ্ববিদ্যালয় ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান আনুষ্ঠানিকভাবে আত্মপ্রকাশ করে।"
        },
        {
          "label": "ঘ",
          "question": "দোলনের এলাকার উন্নয়নে উক্ত বিষয়টি পাঠের গুরুত্ব বর্ণনা করো।",
          "explanation": "উদ্দীপকের দোলনের এলাকার উন্নয়নে সমাজবিজ্ঞান পাঠের গুরুত্ব অপরিসীম। সমাজবিজ্ঞানের প্রধান আলোচ্য বিষয়গুলো হলো সমাজের শ্রেণি কাঠামো, কৃষি কাঠামো, অর্থনীতি, নেতৃত্ব, ক্ষমতা কাঠামো, সমাজকাঠামো, পরিবার, বিবাহ ইত্যাদি। এগুলো একটি এলাকার উন্নয়নে প্রত্যক্ষ ও পরোক্ষ ভূমিকা রাখে। আবার অর্থনীতি যেকোনো সমাজব্যবস্থার উন্নয়নের মূল চাবিকাঠি। অর্থনীতিকে উপেক্ষা করে উন্নয়ন সম্ভব নয়। অর্থনীতির সাথে মানুষের পেশা, জীবিকা, চাহিদা প্রভৃতি বিষয় জড়িত থাকে। আর এগুলো যখন শক্ত ভিত্তির উপর দাঁড়িয়ে যায়, তখনই একটি এলাকার উন্নয়ন সাধিত হয়। এ অর্থনীতি কিভাবে পরিচালিত হবে, সীমিত আয় থেকে কীভাবে বিপুল চাহিদা 'মেটানো যায় ইত্যাদি বিষয় সমাজবিজ্ঞান আলোচনা করে। এছাড়া সমাজের বিভিন্ন ক্ষেত্রে সামাজিক নীতি নির্ধারণ ও তার বাস্তবায়নে সমাজবিজ্ঞান গুরুত্বপূর্ণ ভূমিকা পালন করে। সামাজিক পরিকল্পনা প্রণয়ন এবং এর বাস্তবায়নে সমাজবিজ্ঞানের জ্ঞান অপরিহার্য। এছাড়া ক্ষমতা কাঠামো, সমাজকাঠামো ইত্যাদির ত্রুটি-বিচ্যুতি সমাজ উন্নয়নের অন্তরায়। এ ক্ষেত্রে সমাজবিজ্ঞান সমাজকাঠামোর অভ্যন্তরে বিদ্যমান সমস্যাগুলোকে চিহ্নিত করে, তার সমাধানের পন্থা দেখিয়ে উন্নয়নের গতিধারা অব্যাহত রাখতে সাহায্য করে। এমনকি বিভিন্ন দুর্যোগ স্থানীয় সমাজের ওপর কী ধরনের নেতিবাচক প্রভাব ফেলে তাও সমাজবিজ্ঞানের অন্যতম আলোচ্য বিষয়। আর নেতিবাচক প্রভাব চিহ্নিত করা গেলে তা থেকে উত্তরণের পথও সহজে খুঁজে পাওয়া সম্ভব। পরিশেষে তাই বলা যায়, দোলনের এলাকায় টেকসই উন্নয়ন নিশ্চিত করতে হলে সমাজবিজ্ঞান থেকে আহরিত জ্ঞান উপরে আলোচিত ক্ষেত্রসমূহে প্রয়োগ করতে হবে। অর্থাৎ একটি এলাকার উন্নয়নে সমাজবিজ্ঞানের পাঠ অনস্বীকার্য।"
        }
      ]
    },
    {
      "number": "2",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "কৃষির উৎপত্তি হয়েছিল কোন যুগে?",
          "explanation": "কৃষির উৎপত্তি হয়েছিল নব্যপ্রস্তর যুগে।"
        },
        {
          "label": "খ",
          "question": "চাকার আবিষ্কার সভ্যতা বিকাশের ভিত্তি- ব্যাখ্যা করো",
          "explanation": "মানব সভ্যতার বিকাশে চাকার উদ্ভাবন এক মাইলফলক। চাকা আবিষ্কারের ফলে যাতায়াত, পণ্য পরিবহন, ব্যবসা-বাণিজ্য বৃদ্ধি পায় ও শ্রম বিভাগ প্রসারিত হয়। শুধু যানবাহনের ক্ষেত্রে নয়, চাকা শিল্পকর্মেও নতুন ধারা প্রবর্তন করেছিল। বিশেষ করে চাকা ব্যবহারের ফলে মৃৎশিল্পে যুগান্তকারী পরিবর্তন আসে। চাকা আবিষ্কারের ফলে 'পৃথিবীর বিভিন্ন অঞ্চলে যাতায়াত করা সহজ হয়। ফলে বিভিন্ন জাতির মধ্যে ভাবের আদান- প্রদান, ব্যবসা-বাণিজ্য বৃদ্ধি পায়। এসব কারণে চাকার আবিষ্কারকে সভ্যতা বিকাশের অন্যতম ভিত্তি হিসেবে গণ্য করা হয়।"
        },
        {
          "label": "গ",
          "question": "উদ্দীপকে কোন প্রত্নতাত্ত্বিক স্থানের কথা বলা হয়েছে? ব্যাখ্যা করো।",
          "explanation": "উদ্দীপকে 'পাহাড়পুর' নামক প্রত্নতাত্ত্বিক স্থানের কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরীর মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শনগুলোর ভূমিকা মূল্যায়ন করো।",
          "explanation": "বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। *প্রত্নতাত্ত্বিক নিদর্শন কোনো দেশ কিংবা জাতির ইতিহাসের অন্যতম গুরুত্বপূর্ণ উৎস বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস মূলত প্রত্নতাত্ত্বিক নিদর্শনসমূহ বিশ্লেষণের মাধ্যমেই জানা। যায়। একইভাবে বাংলাদেশের বিভিন্ন 'প্রত্নস্থান যেমন- মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা- নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালান। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির, সোমপুর বিহার, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারুকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম বিশেষ গুরুত্বের দাবিদার ছিল। পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায়, তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তাম্রলিপি ও শিলালিপিতে উৎকীর্ণ ভূমি ক্রয়-বিক্রয়, ভূমিদান ইত্যাদির দলিল থেকে মনে করা যেতে পারে যে, ভূসম্পত্তিতে ব্যক্তিগত মালিকানা ছিল। উপরের আলোচনা থেকে স্পষ্টভাবে প্রতীয়মান হয় যে, উদ্দীপকে উল্লেখিত পাহাড়পুরের নিদর্শনসমূহ বিশ্লেষণ করে তদানীন্তন বাংলাদেশের সামাজিক ইতিহাসের একটি চিত্র তথা তৎকালীন সামাজিক ইতিহাস রচনা করা যায়।"
        }
      ]
    },
    {
      "number": "3",
      "uddipok": "প্রিয়া চট্টগ্রাম বিশ্ববিদ্যালয় পড়ালেখা করছে। সে বাংলাদেশের একটি বৃহৎ ক্ষুদ্র নৃগোষ্ঠীর সদস্য। এদের প্রধান উৎসব বিজু। সামাজিক ব্যবস্থাও অন্যান্য ক্ষুদ্র নৃ-গোষ্ঠী থেকে একদমই অন্যরকম।",
      "tag": "BAFSC 24",
      "sub_questions": [
        {
          "label": "ক",
          "question": "রাজবংশী ক্ষুদ্র নৃ-গোষ্ঠীর বসবাস কোথায়?",
          "explanation": "রাজবংশী ক্ষুদ্র নৃ-গোষ্ঠী বাংলাদেশের শেরপুর জেলার ঝিনাইগাতী, নালিতাবাড়ী ও শ্রীবরদী উপজেলায় বসবাস করে।"
        },
        {
          "label": "খ",
          "question": "শিক্ষার প্রসার ক্ষুদ্র নৃ-গোষ্ঠীগুলোর জীবনকে প্রভাবিত করেছে- ব্যাখ্যা করো।",
          "explanation": "শিক্ষার প্রসার ক্ষুদ্র নৃগোষ্ঠীর আর্থ-সামাজিক জীবনধারায় ইতিবাচক প্রভাব বিস্তার করছে। বর্তমানে বাংলাদেশের অধিকাংশ ক্ষুদ্র নৃগোষ্ঠী সর্বজনীন আধুনিক শিক্ষার প্রতি মনোযোগ দিচ্ছে। ফলে নৃগোষ্ঠীর সদস্যরা প্রশাসন, শিক্ষকতাসহ বহুবিধ পেশায় যুক্ত হতে পারছে। এছাড়া আধুনিক শিক্ষার প্রসার ক্ষুদ্র নৃগোষ্ঠীর সদস্যদের কৃষিনির্ভরতা কাটিয়ে সমাজকাঠামোয় পরিবর্তন আনতে সাহায্য করছে। শিক্ষার প্রসারের ফলে ক্ষুদ্র নৃগোষ্ঠীর সদস্যদের পোশাক- পরিচ্ছদ, রীতিনীতি, আচার-আচরণেও এসেছে তাৎপর্যপূর্ণ পরিবর্তন।"
        },
        {
          "label": "গ",
          "question": "প্রিয়া কোন ক্ষুদ্র নৃ-গোষ্ঠীর সদস্য বলে তুমি মনে কর? তাদের ধর্মীয় মতাদর্শ ব্যাখ্যা করো।",
          "explanation": "উদ্দীপকের প্রিয়া চাকমা ক্ষুদ্র নৃ-গোষ্ঠীর সদস্য বলে আমি মনে করি। চাকমাদের ধর্মীয় মতাদর্শে বৌদ্ধ ধর্মের প্রভাব লক্ষণীয়। বাংলাদেশে বসবাসরত ক্ষুদ্র নৃগোষ্ঠীর মধ্যে সংখ্যাগরিষ্ঠ হলো চাকমা। চাকমাদের প্রধান সামাজিক উৎসব হলো 'বিজু'। চৈত্র মাসের শেষ দুদিন এবং বৈশাখ মাসের প্রথম দিনসহ মোট তিনদিন এ উৎসব উদযাপিত হয়। 'উদ্দীপকের প্রিয়া যে ক্ষুদ্র নৃ-গোষ্ঠীর সদস্য, তাদের ক্ষেত্রেও এ বিষয়গুলো লক্ষ করা যায়। সুতরাং বলা যায়, প্রিয়া চাকমা ক্ষুদ্র নৃ-গোষ্ঠীর সদস্য। চাকমারা প্রধানত বৌদ্ধ ধর্মাবলম্বী। বৌদ্ধ ধর্মীয় হলেও তাদের মধ্যে সনাতন ধর্মের বৈশিষ্ট্যও লক্ষ করা যায়। তাদের উদযাপিত: 'গাঙ-পূজা', 'থান-মানা' ইত্যাদি পূজায় হিন্দু সংস্কৃতির প্রভাব লক্ষণীয়। চাকমাদের প্রধান ধর্মগ্রন্থ ত্রিপিটক। তার সাথে আরও ১৭টি ধর্মগ্রন্থ রয়েছে। এর মধ্যে ১৬টি গ্রন্থ পালি ভাষায় রচিত। চাকমারা বিশ্বাস করে যে, বিশ্ব সৃষ্টির মূলে বসুমতি, পরমেশ্বর ও পরমেশ্বরী এ তিন শক্তির অস্তিত্ব বিদ্যমান। এ - তিন শক্তির সমন্বয়েই বিশ্বব্রহ্মাণ্ডের সৃষ্টি হয়েছে।"
        },
        {
          "label": "ঘ",
          "question": "উদ্দীপকের প্রিয়া যে ক্ষুদ্র নৃ-গোষ্ঠীর সদস্য তাদের সামাজিক ব্যবস্থা অন্যদের চেয়ে আলাদা- বিশ্লেষণ করো।",
          "explanation": "উদ্দীপক দ্বারা নির্দেশিত চাকমা ক্ষুদ্র নৃ-গোষ্ঠীর সামাজিক ব্যবস্থা, অন্যান্য ক্ষুদ্র নৃ-গোষ্ঠী থেকে কিছুটা ভিন্নতর বা আলাদা। চাকমাদের সমাজ ব্যবস্থার ক্ষেত্রে দেখা যায়, প্রাচীনকাল থেকে রাজা চাকমা সমাজের প্রধান। সমাজের যেকোনো বিষয়ে চাকমা রাজার মতামতই চূড়ান্ত। চাকমারা প্রধানত তিনটি দলে বিভক্ত। যথা: চাকমা (Chakma), তঞ্চঙ্গা (Tanchangya) এবং দৈংনক (Doingank)। চাকমা ও তঞ্চঙ্গা উভয় সমাজে প্রায় ৪৬টির মতো উপদল বা গঝা রয়েছে। এসব গঝার আবার একাধিক গোষ্ঠী বা গুখি আছে। ধারাবাহিকতা অনুসারে পরিবার চাকমা সমাজে বিদ্যমান সবচেয়ে ক্ষুদ্র সংগঠন, তারপর গত্তি বা গঝা। এর চেয়ে বৃহৎ আয়তনের সামাজিক একক হচ্ছে পাড়া বা আদাম। তার চেয়েও বড় সামাজিক সংগঠন হলো গ্রাম বা মৌজা। এভাবে মৌজার চেয়ে বৃহত্তম চাকমা সমাজ বলতে চাকমা সার্কেলকে বোঝায়। চাকমা সমাজে পরিবার ব্যবস্থা পিতৃতান্ত্রিক। চাকমা ব্যতীত বাংলাদেশের অধিকাংশ ক্ষুদ্র নৃ-গোষ্ঠীর সমাজ ব্যবস্থায় রাজতান্ত্রিক বিষয়টি লক্ষ করা যায় না। তবে পারিবারিক ব্যবস্থার ক্ষেত্রে অন্যান্য অধিকাংশ ক্ষুদ্র নৃ-গোষ্ঠীর সাথে চাকমা সমাজের মিল রয়েছে। উপরের আলোচনার প্রেক্ষিতে বলা যায়, সামাজিক ব্যবস্থার কিছু কিছু দিক থেকে চাকমাদের সমাজ ব্যবস্থা অন্যান্য ক্ষুদ্র নৃ-গোষ্ঠী থেকে ভিন্নতর।"
        }
      ]
    },
    {
      "number": "4",
      "uddipok": "প্রিয়া চট্টগ্রাম বিশ্ববিদ্যালয় পড়ালেখা করছে। সে বাংলাদেশের একটি বৃহৎ ক্ষুদ্র নৃগোষ্ঠীর সদস্য। এদের প্রধান উৎসব বিজু। সামাজিক ব্যবস্থাও অন্যান্য ক্ষুদ্র নৃ-গোষ্ঠী থেকে একদমই অন্যরকম।",
      "tag": "BAFSC 24",
      "sub_questions": [
        {
          "label": "ক",
          "question": "রাজবংশী ক্ষুদ্র নৃ-গোষ্ঠীর বসবাস কোথায়?",
          "explanation": "রাজবংশী ক্ষুদ্র নৃ-গোষ্ঠী বাংলাদেশের শেরপুর জেলার ঝিনাইগাতী, নালিতাবাড়ী ও শ্রীবরদী উপজেলায় বসবাস করে।"
        },
        {
          "label": "খ",
          "question": "শিক্ষার প্রসার ক্ষুদ্র নৃ-গোষ্ঠীগুলোর জীবনকে প্রভাবিত করেছে- ব্যাখ্যা করো।",
          "explanation": "শিক্ষার প্রসার ক্ষুদ্র নৃগোষ্ঠীর আর্থ-সামাজিক জীবনধারায় ইতিবাচক প্রভাব বিস্তার করছে। বর্তমানে বাংলাদেশের অধিকাংশ ক্ষুদ্র নৃগোষ্ঠী সর্বজনীন আধুনিক শিক্ষার প্রতি মনোযোগ দিচ্ছে। ফলে নৃগোষ্ঠীর সদস্যরা প্রশাসন, শিক্ষকতাসহ বহুবিধ পেশায় যুক্ত হতে পারছে। এছাড়া আধুনিক শিক্ষার প্রসার ক্ষুদ্র নৃগোষ্ঠীর সদস্যদের কৃষিনির্ভরতা কাটিয়ে সমাজকাঠামোয় পরিবর্তন আনতে সাহায্য করছে। শিক্ষার প্রসারের ফলে ক্ষুদ্র নৃগোষ্ঠীর সদস্যদের পোশাক- পরিচ্ছদ, রীতিনীতি, আচার-আচরণেও এসেছে তাৎপর্যপূর্ণ পরিবর্তন।"
        },
        {
          "label": "গ",
          "question": "প্রিয়া কোন ক্ষুদ্র নৃ-গোষ্ঠীর সদস্য বলে তুমি মনে কর? তাদের ধর্মীয় মতাদর্শ ব্যাখ্যা করো।",
          "explanation": "উদ্দীপকের প্রিয়া চাকমা ক্ষুদ্র নৃ-গোষ্ঠীর সদস্য বলে আমি মনে করি। চাকমাদের ধর্মীয় মতাদর্শে বৌদ্ধ ধর্মের প্রভাব লক্ষণীয়। বাংলাদেশে বসবাসরত ক্ষুদ্র নৃগোষ্ঠীর মধ্যে সংখ্যাগরিষ্ঠ হলো চাকমা। চাকমাদের প্রধান সামাজিক উৎসব হলো 'বিজু'। চৈত্র মাসের শেষ দুদিন এবং বৈশাখ মাসের প্রথম দিনসহ মোট তিনদিন এ উৎসব উদযাপিত হয়। 'উদ্দীপকের প্রিয়া যে ক্ষুদ্র নৃ-গোষ্ঠীর সদস্য, তাদের ক্ষেত্রেও এ বিষয়গুলো লক্ষ করা যায়। সুতরাং বলা যায়, প্রিয়া চাকমা ক্ষুদ্র নৃ-গোষ্ঠীর সদস্য। চাকমারা প্রধানত বৌদ্ধ ধর্মাবলম্বী। বৌদ্ধ ধর্মীয় হলেও তাদের মধ্যে সনাতন ধর্মের বৈশিষ্ট্যও লক্ষ করা যায়। তাদের উদযাপিত: 'গাঙ-পূজা', 'থান-মানা' ইত্যাদি পূজায় হিন্দু সংস্কৃতির প্রভাব লক্ষণীয়। চাকমাদের প্রধান ধর্মগ্রন্থ ত্রিপিটক। তার সাথে আরও ১৭টি ধর্মগ্রন্থ রয়েছে। এর মধ্যে ১৬টি গ্রন্থ পালি ভাষায় রচিত। চাকমারা বিশ্বাস করে যে, বিশ্ব সৃষ্টির মূলে বসুমতি, পরমেশ্বর ও পরমেশ্বরী এ তিন শক্তির অস্তিত্ব বিদ্যমান। এ - তিন শক্তির সমন্বয়েই বিশ্বব্রহ্মাণ্ডের সৃষ্টি হয়েছে।"
        },
        {
          "label": "ঘ",
          "question": "উদ্দীপকের প্রিয়া যে ক্ষুদ্র নৃ-গোষ্ঠীর সদস্য তাদের সামাজিক ব্যবস্থা অন্যদের চেয়ে আলাদা- বিশ্লেষণ করো।",
          "explanation": "উদ্দীপক দ্বারা নির্দেশিত চাকমা ক্ষুদ্র নৃ-গোষ্ঠীর সামাজিক ব্যবস্থা, অন্যান্য ক্ষুদ্র নৃ-গোষ্ঠী থেকে কিছুটা ভিন্নতর বা আলাদা। চাকমাদের সমাজ ব্যবস্থার ক্ষেত্রে দেখা যায়, প্রাচীনকাল থেকে রাজা চাকমা সমাজের প্রধান। সমাজের যেকোনো বিষয়ে চাকমা রাজার মতামতই চূড়ান্ত। চাকমারা প্রধানত তিনটি দলে বিভক্ত। যথা: চাকমা (Chakma), তঞ্চঙ্গা (Tanchangya) এবং দৈংনক (Doingank)। চাকমা ও তঞ্চঙ্গা উভয় সমাজে প্রায় ৪৬টির মতো উপদল বা গঝা রয়েছে। এসব গঝার আবার একাধিক গোষ্ঠী বা গুখি আছে। ধারাবাহিকতা অনুসারে পরিবার চাকমা সমাজে বিদ্যমান সবচেয়ে ক্ষুদ্র সংগঠন, তারপর গত্তি বা গঝা। এর চেয়ে বৃহৎ আয়তনের সামাজিক একক হচ্ছে পাড়া বা আদাম। তার চেয়েও বড় সামাজিক সংগঠন হলো গ্রাম বা মৌজা। এভাবে মৌজার চেয়ে বৃহত্তম চাকমা সমাজ বলতে চাকমা সার্কেলকে বোঝায়। চাকমা সমাজে পরিবার ব্যবস্থা পিতৃতান্ত্রিক। চাকমা ব্যতীত বাংলাদেশের অধিকাংশ ক্ষুদ্র নৃ-গোষ্ঠীর সমাজ ব্যবস্থায় রাজতান্ত্রিক বিষয়টি লক্ষ করা যায় না। তবে পারিবারিক ব্যবস্থার ক্ষেত্রে অন্যান্য অধিকাংশ ক্ষুদ্র নৃ-গোষ্ঠীর সাথে চাকমা সমাজের মিল রয়েছে। উপরের আলোচনার প্রেক্ষিতে বলা যায়, সামাজিক ব্যবস্থার কিছু কিছু দিক থেকে চাকমাদের সমাজ ব্যবস্থা অন্যান্য ক্ষুদ্র নৃ-গোষ্ঠী থেকে ভিন্নতর।"
        }
      ]
    },
    {
      "number": "5",
      "uddipok": "?-১৯৬৬-১৯৬৯-১৯৭০-১৯৭১",
      "tag": "BAFSC 24",
      "sub_questions": [
        {
          "label": "ক",
          "question": "গণঅভ্যুত্থান কী?",
          "explanation": "কোনো অত্যাচারী ও অগণতান্ত্রিক শাসকের পতনের জন্য সর্বস্তরের জনগণের অংশগ্রহণে সৃষ্ট আন্দোলনকে গণঅভ্যুত্থান বলে।"
        },
        {
          "label": "খ",
          "question": "যুক্তফ্রন্ট বলতে কী বোঝ?",
          "explanation": "যুক্তফ্রন্ট হলো ১৯৫৪ সালের পূর্ব বাংলার প্রাদেশিক নির্বাচনকে কেন্দ্র করে গঠিত কয়েকটি রাজনৈতিক দলের জোট। পূর্ব বাংলায় ১৯৫৪ সালের প্রাদেশিক পরিষদের নির্বাচনে মুসলিম লীগকে পরাজিত করার লক্ষ্যে ১৯৫৩ সালের ১৪ নভেম্বর আওয়ামী লীগের নেতৃত্বে ৫টি দল নিয়ে গঠিত ঐক্যজোটই হলো 'যুক্তফ্রন্ট'। ভাষা আন্দোলনের পর ১৯৫৪ সালের নির্বাচনে যুক্তফ্রন্টের বিজয় পূর্ব বাংলার নাগরিকদের রাজনৈতিক চেতনাকে আরও বৃদ্ধি করে।"
        },
        {
          "label": "গ",
          "question": "উদ্দীপকের '?' চিহ্নিত স্থানে কোন আন্দোলনের কথা বলা",
          "explanation": "উদ্দীপকে ১৯৫২ সালের ভাষা আন্দোলনের কথা বলা হয়েছে। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মোহাম্মদ আলী জিন্নাহ ঘোষণা করেন, \"Urdu and only Urdu shall be the State language of Pakistan.\" সাথে সাথে উপস্থিত ছাত্র- জনতা এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রভাত ফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়।উদ্দীপকের বর্ণনায় দেখা যায়, ফাইয়াজ শীতের শিশিরভেজা ভোরে খালি পায়ে ফুল নিয়ে তার স্কুলে যাওয়ার জন্য বের হয়। তখন সে দেখতে পায় - তার মতো অনেকেই ফুল নিয়ে শহীদ মিনারের দিকে যাচ্ছে। ভাষার জন্য যারা রক্ত ঝরিয়েছিল তাদেরকে সে শ্রদ্ধায় স্মরণ করে। উপরের আলোচনার সাথে তুলনা করলে বোঝা যায়, ফাইয়াজ ১৯৫২ সালের ভাষা শহিদদের স্মরণ করে ২১ ফেব্রুয়ারি ভোরে শহীদ মিনারে ফুল দিতে যাচ্ছিল। সুতরাং এটি স্পষ্ট যে, উদ্দীপকে ভাষা আন্দোলনের কথা - বলা হয়েছে।"
        },
        {
          "label": "ঘ",
          "question": "উক্ত আন্দোলনেই বাঙালি জাতীয়তাবাদের বীজ রোপিত হয়েছে- বিশ্লেষণ করো।",
          "explanation": "উদ্দীপকের আন্দোলন তথা ভাষা আন্দোলন বাঙালি জাতীয়তাবাদের উন্মেষ ও বিকাশে তাৎপর্যপূর্ণ ভূমিকা পালন করেছিল। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্য দিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "6",
      "uddipok": "শারাফাত চৌধুরী তার এলাকায় প্রচুর ভূ-সম্পত্তির মালিক। তিনি এলাকায় রাজনৈতিক ক্ষমতারও অধিকারী। এই কারণে এলাকার মানুষের মধ্যে তার প্রভাব প্রতিপত্তি বেশি। তিনি এলাকায় বিচার-সালিশও করেন।",
      "tag": "BAFSC 24",
      "sub_questions": [
        {
          "label": "ক",
          "question": "সামাজিক স্তরবিন্যাস কী?",
          "explanation": "সামাজিক স্তরবিন্যাস হচ্ছে এমন একটি প্রক্রিয়া; যার মাধ্যমে সমাজে ব্যক্তি বা গোষ্ঠীকে মর্যাদা, শ্রেণি, ক্ষমতা ইত্যাদি বৈশিষ্ট্যের ভিত্তিতে বিভিন্ন স্তরে বিন্যস্ত করা হয়।"
        },
        {
          "label": "খ",
          "question": "জেন্ডার ধারণাটি কেন ব্যবহৃত হয়?",
          "explanation": "শারীরিক বৈশিষ্ট্যের কারণে নারী বা পুরুষভেদে আমাদের সামাজিক পরিচয়ের ভিন্নতা বোঝাতেই জেন্ডার ধারণাটি ব্যবহৃত হয়। 'জেন্ডার' শব্দের আভিধানিক অর্থ হচ্ছে লিঙ্গ। 'জেন্ডার' হচ্ছে নারী ও পুরুষের সৃষ্ট প্রভেদ, যার প্রণেতা হলো মানুষ। জেন্ডার শব্দটি নারী ও পুরুষের ব্যক্তিগত পরিচয় থেকে শুরু করে মনোবৈজ্ঞানিক বৈশিষ্ট্যাবলির মধ্যে পার্থক্য নির্দেশ করে। সমাজের মানুষ এ পার্থক্য চিহ্নিত করে নারী- - পুরুষের মধ্যকার নানাবিধ ভিন্নতা নির্দেশ করার জন্য জেন্ডার ধারণাটি ব্যবহার করে।"
        },
        {
          "label": "গ",
          "question": "সামাজিক স্তরবিন্যাসে উদ্দীপকের শারাফাত চৌধুরীর অবস্থান নির্ণয় করো।",
          "explanation": "গ্রামীণ সমাজের ভূমিভিত্তিক সামাজিক স্তরবিন্যাসে উদ্দীপকের শারাফাত চৌধুরীর অবস্থান ধনী কৃষকের পর্যায়ভুক্ত। গ্রামীণ সমাজব্যবস্থায় যারা অনেক ভূ-সম্পত্তির মালিক এবং ভূমির ওপর নির্ভর করে যথেষ্ট সচ্ছলভাবে দিনযাপন করতে পারে তাদেরকে ধনী কৃষক বলে। এদের অনেকেই আবার অন্যদেরকে ভাগে জমি চাষ করতে দেয় এবং মহাজনী কারবার অর্থাৎ ঋণ প্রদান বা বন্ধকী কারবারের সাথে জড়িত থাকে। গ্রামে ধনী কৃষকেরা প্রভাবশালী হয়ে থাকেন। উদ্দীপকের শারাফাত চৌধুরী প্রচুর ভূ-সম্পত্তির মালিক। এ কারণে তিনি বেশ প্রভাবশালীও বটে। এলাকার বিচার সালিশে তার যথেষ্ট নিয়ন্ত্রণ। শারাফাত চৌধুরীর এ অবস্থান গ্রামীণ সমাজের ভূমিভিত্তিক সামাজিক স্তরবিন্যাসের ধনী কৃষককেই নির্দেশ করছে। তাই বলা যায়, উদ্দীপকের সামাজিক স্তরবিন্যাসে শারাফাত চৌধুরীর অবস্থান ধনী কৃষকের অন্তর্ভুক্ত।"
        },
        {
          "label": "ঘ",
          "question": "বাংলাদেশের নগর সমাজের ক্ষেত্রে উদ্দীপকের শারাফাত চৌধুরীর ক্ষমতা কাঠামো বর্ণনা করো।",
          "explanation": "উদ্দীপকের শারাফাত চৌধুরী বাংলাদেশের নগর সমাজের ক্ষমতা - কাঠামোতে রাজনৈতিক এলিটের অন্তর্ভুক্ত। শহুরে সমাজে ক্ষমতার ভিত্তিতে ৩টি শ্রেণি পরিলক্ষিত হয়। যথা- (১) শাসক এলিট (২) অশাসক এলিট (৩) চাপ সৃষ্টিকারী দল। শাসক এলিট বলতে তাদেরকে বোঝায়, যারা শাসন ক্ষমতায় অধিষ্ঠিত থাকে। অর্থাৎ রাজনৈতিক ক্ষমতার পরিপূর্ণ ব্যবহারের মাধ্যমে রাষ্ট্র পরিচালনায় গুরুত্বপূর্ণ ভূমিকা পালন করে। আর অশাসক এলিট হলো ক্ষমতাসীন রাজনৈতিক দল ব্যতীত অন্যান্য রাজনৈতিক দল, ও তার নেতারা, যারা সরকারের সমালোচনা করেন এবং ভবিষ্যতে ক্ষমতায় আসার অপেক্ষায় থাকেন। অন্যদিকে চাপ সৃষ্টিকারী দল কোনো রাজনৈতিক দল নয়। এ শ্রেণি দেশের আর্থ-সামাজিক ও রাজনৈতিক অবস্থা পর্যবেক্ষণপূর্বক বিভিন্ন বিষয়ের ওপর মন্তব্য, গঠনমূলক সমালোচনা, বিবৃতি প্রদান বা সাক্ষাৎকার দিয়ে থাকে। উদ্দীপকের শারাফাত চৌধুরী রাজনৈতিক ক্ষমতার অধিকারী। এ কারণে এলাকার মানুষের মধ্যে তার প্রভাব প্রতিপত্তি বেশি। তিনি এলাকায় বিচার- সালিশও করেন। এখানে শারাফাত চৌধুরী শাসক দল নাকি বিরোধী রাজনৈতিক দলের তার উল্লেখ নেই। এ প্রেক্ষিতে বলা যায়, শারাফাত চৌধুরী শাসক কিংবা অশাসক যে রাজনৈতিক দলেরই সদস্য হন না কেন, তাকে শহরকেন্দ্রিক ক্ষমতা কাঠামোতে রাজনৈতিক এলিটের আওতাভুক্ত হিসেবে বিবেচনা করা যায়।"
        }
      ]
    },
    {
      "number": "7",
      "uddipok": "রিমু অষ্টম শ্রেণিতে পড়ে। স্কুলে যাওয়া-আসার ক্ষেত্রে তাকে নানান • রকম বাধার সম্মুখীন হতে হয়। বেশিরভাগ ক্ষেত্রেই এলাকার স্থানীয় বেকার যুবকরা তাকে উত্ত্যক্ত করার চেষ্টা করে। রিমুর বাবা মারা যাওয়ায় সমস্যাটি প্রকট আকার ধারণ করে। এক সময় রিমু পড়াশোনা ছেড়ে দিতে বাধ্য হয়।",
      "tag": "BAFSC 24",
      "sub_questions": [
        {
          "label": "ক",
          "question": "জঙ্গিবাদ কী?",
          "explanation": "রাজনৈতিক উদ্দেশ্য হাসিলের জন্য সংঘটিত ধ্বংসাত্মক ও মারাত্মক কর্মকাণ্ড হচ্ছে 'জঙ্গিবাদ'।"
        },
        {
          "label": "খ",
          "question": "বেকারত্ব বলতে কী বোঝ?",
          "explanation": "বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন পূর্ণ বা খন্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি।"
        },
        {
          "label": "গ",
          "question": "উদ্দীপকের রিমুর সমস্যাটি ব্যাখ্যা করো।",
          "explanation": "উদ্দীপকে যৌন নিপীড়ন সমস্যাকে তুলে ধরা হয়েছে। 'বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অশ্লীল গান বাজানো বা গাওয়া, অশ্লীল বা উদ্দেশ্যমূলক কথা বলা, অশ্লীল অঙ্গভঙ্গি করা, পিছু নেওয়া, পথরোধ করে দাঁড়ানো, শিষ দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে দেখা যায়, রীমা অষ্টম শ্রেণির ছাত্রী। স্কুলে আসা-যাওয়ার পথে এলাকার কিছু বখাটে তরুণ রীমার সাথে অশোভন আচরণ করে। এ ধরনের পরিস্থিতিতে রীমা লেখাপড়া বন্ধ করে দেওয়ার সিদ্ধান্ত নেয়। পূর্বোক্ত আলোচনার প্রেক্ষিতে বলা যায়, উদ্দীপকে বর্ণিত সমস্যাটি যৌন নিপীড়ন সমস্যাকে ফুটিয়ে তুলেছে।"
        },
        {
          "label": "ঘ",
          "question": "\"সমাজের সকলে সচেতন না হলে উক্ত সমস্যাটি সমাধান করা সম্ভব নয়\"- উক্তিটির তাৎপর্য বিশ্লেষণ করো।",
          "explanation": "সামাজিক প্রতিরোধ ছাড়া নারীর সামাজিক নিরাপত্তা সম্ভব নয়\"- উক্তিটি যথার্থ বলে মনে করি। নারীর সামাজিক নিরাপত্তা বিধানে সামাজিক প্রতিরোধ গুরুত্বপূর্ণ নিয়ামক হিসেবে কাজ করে। সমাজের মানুষই যেহেতু যেকোনো সামাজিক সমস্যার ভুক্তভোগী সেহেতু সম্মিলিত সামাজিক প্রতিরোধই নির্দিষ্ট সামাজিক সমস্যা নির্মূল করার মূল হাতিয়ার। আমাদের সমাজে নারীরা যেসব সামাজিক নিরাপত্তাহীনতাজনিত সমস্যার মুখোমুখি হন, সেগুলো দূর করতে হলেও সামাজিক প্রতিরোধের কোনো বিকল্প নাই। রাষ্ট্র যতোই নারীর নিরাপত্তা নিশ্চিত করার জন্য আইন প্রণয়ন করুক না কেন, সমাজের মানুষ যদি সচেতন না হয় তাহলে কোনোভাবেই এ গুরুতর সমস্যা দূর করা সম্ভব হবে না। উদাহরণস্বরূপ বলা যায়, এমন অনেক . সমাজ আছে যেখানে নারীর প্রতি নানা ধরনের অশোভনীয় আচরণের জন্য আচরণকারীকে দোষী না ভেবে প্রকারান্তরে ওই নারীকেই দোষী সাব্যস্ত করা হয়। এমনকি অনেক সময় অশোভনীয় আচরণকারীর বিষয়ে বলা হয়, এটা বয়সের দোষ। বয়স বাড়লে ঠিক হয়ে যাবে। এমনকি অনেক সময় আইনশৃঙ্খলা রক্ষাকারী বাহিনীর হাত থেকেও অপরাধীকে বাঁচিয়ে দেওয়ার চেষ্টা করা হয়। এ ধরনের সামাজিক অবস্থান সমাজে নারীর নিরাপত্তাহীনতাকে অনেক গুণ বাড়িয়ে দেয়। বিপরীত দিকে কোনো সমাজের মানুষ সিদ্ধান্ত নেয় যে, নারীর নিরাপত্তা লঙ্ঘিত হয় এমন ধরনের আচরণ কেউ করলে তার বিরুদ্ধে সামাজিকভাবে কঠোর ব্যবস্থা গ্রহণ করা হবে তাহলে নিশ্চিতভাবেই সে সমাজে নারীর নিরাপত্তা নিশ্চিত করা সম্ভব হয়। ইতোপূর্বে বাংলাদেশে সংঘটিত বিভিন্ন ঘটনায় এর নজির পাওয়া গেছে। উদ্দীপকেও দেখা যায় যে, রীমার বান্ধবী ও সহপাঠীরা এলাকার মুরুব্বীদের সাথে যোগাযোগ করে বখাটের বিরুদ্ধে সামাজিকভাবে প্রতিরোধ আন্দোলন গড়ে তুলে। ফলে বখাটেরা এলাকা ছেড়ে পালিয়ে যেতে বাধ্য হয়। উপরের আলোচনার প্রেক্ষিতে বলা যায়, নারীর সামাজিক নিরাপত্তা নিশ্চিত করতে হলে সামাজিক প্রতিরোধের কোনো বিকল্প নেই।"
        }
      ]
    },
    {
      "number": "8",
      "uddipok": "স্লোগান-১: \"ছেলে হোক মেয়ে হোক, দুটি সন্তানই যথেষ্ট\" স্লোগান-২: \"মাদকাসক্তি হতাশায় নিমজ্জিত করে\"",
      "tag": "BAFSC 24",
      "sub_questions": [
        {
          "label": "ক",
          "question": "নয়াবাস পরিবার কী?",
          "explanation": "বিবাহের পর নবদম্পতি যদি নতুন কোনো আবাসস্থলে বসবাস করে অর্থাৎ স্বামীর বাবার বাড়ি কিংবা স্ত্রীর বাবার বাড়িতে বসবাস না করে, তবে তাকে নয়াবাস পরিবার বলে।"
        },
        {
          "label": "খ",
          "question": "বাল্যবিবাহ কীভাবে জনসংখ্যা বৃদ্ধি করে?",
          "explanation": "জনসংখ্যা বৃদ্ধির জন্য যেসব কারণ রয়েছে বাল্যবিবাহ তার অন্যতম। বাল্যবিবাহের ফলে দম্পতি অল্প সময়েই অনেকগুলো সন্তান জন্ম দেয়ার সুযোগ লাভ করে। যার ফলে জনসংখ্যাও দ্রুত বৃদ্ধি পায়। যারা বাল্যবিবাহ করে তারা জন্ম নিয়ন্ত্রণ সম্পর্কেও সচেতন না হয়ে অপরিকল্পিতভাবে সন্তান জন্ম দিতে থাকে, যার কারণেও জনসংখ্যা বৃদ্ধি পায়।"
        },
        {
          "label": "গ",
          "question": "উদ্দীপকের স্লোগান-১-এ কোন সমস্যার কথা বলা হয়েছে? ব্যাখ্যা করো।",
          "explanation": "উদ্দীপকের স্লোগান-২ মাদকাসক্তির ফলাফলকে তুলে ধরেছে। অর্থাৎ স্লোগান-২ মাদকাসক্তি সমস্যাকে নির্দেশ করছে। এ সমস্যা সমাধানে সমাজের সবার সচেতনতা কাম্য। মাদকাসক্তি মোকাবিলায় নানামুখী প্রতিরোধ ও. প্রতিকারমূলক ব্যবস্থা গ্রহণ করতে হবে। পরিবার এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে হৃদ্যতাপূর্ণ সম্পর্ক থাকলে ব্যক্তি অসৎ সঙ্গ বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে মাদকদ্রব্যের কুফল সম্পর্কে শিশু-কিশোরদের প্রয়োজনীয় জ্ঞান-দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ; বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরও দক্ষ এবং প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে। অর্থাৎ সব পর্যায়ের ব্যক্তিবর্গকে এ সমস্যা সমাধানে সচেতন হতে হবে।"
        },
        {
          "label": "ঘ",
          "question": "স্লোগান-২-এর সমস্যা সমাধানে সবার সচেতনতাই কাম্য- বিশ্লেষণ করো।",
          "explanation": "উদ্দীপকের স্লোগান-২ মাদকাসক্তির ফলাফলকে তুলে ধরেছে। অর্থাৎ স্লোগান-২ মাদকাসক্তি সমস্যাকে নির্দেশ করছে। এ সমস্যা সমাধানে সমাজের সবার সচেতনতা কাম্য। মাদকাসক্তি মোকাবিলায় নানামুখী প্রতিরোধ ও. প্রতিকারমূলক ব্যবস্থা গ্রহণ করতে হবে। পরিবার এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে হৃদ্যতাপূর্ণ সম্পর্ক থাকলে ব্যক্তি অসৎ সঙ্গ বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে মাদকদ্রব্যের কুফল সম্পর্কে শিশু-কিশোরদের প্রয়োজনীয় জ্ঞান-দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ; বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরও দক্ষ এবং প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে। অর্থাৎ সব পর্যায়ের ব্যক্তিবর্গকে এ সমস্যা সমাধানে সচেতন হতে হবে।"
        }
      ]
    },
    {
      "number": "9",
      "uddipok": "স্বামীর মৃত্যুর পর দিশেহারা করিমান বিবি তার প্রতিবেশীর সহায়তায় এমন একটি সংস্থার সদস্যভুক্ত হয়, যা ১৯৭২ সালে প্রতিষ্ঠিত হয়েছে এবং যারা জীবিকার জন্য কমপক্ষে বছরের ১০০ দিন শ্রম বিক্রি করে সেসব জনগোষ্ঠীকে ঋণ প্রদান করে। মাধ্যমিক ও স্কুল পর্যায়ে বিজ্ঞান এবং ইংরেজি শিক্ষকদের বিষয়ভিত্তিক প্রশিক্ষণের জন্য সরকারকে সহায়তা করে।",
      "tag": "BAFSC 24",
      "sub_questions": [
        {
          "label": "ক",
          "question": "BRDB-এর পূর্ণরূপ কী?",
          "explanation": "BRDB-এর পূর্ণরূপ হলো- 'Bangladesh Rural Development Board'."
        },
        {
          "label": "খ",
          "question": "সামাজিক উন্নয়ন বলতে কী বোঝ?",
          "explanation": "সামাজিক উন্নয়ন বলতে সমাজের সার্বিক কাঠামোগত ও প্রাতিষ্ঠানিক ইতিবাচক পরিবর্তনকে বোঝায়। সামাজিক উন্নয়ন এমন সামাজিক পরিবর্তন প্রক্রিয়া, যা সমাজের সদস্যদের কাছে প্রত্যাশিত। ব্রিটিশ সমাজবিজ্ঞানী টি. বি. বটোমোর সামাজিক উন্নয়ন বলতে জ্ঞানের উন্নয়ন এবং প্রযুক্তি ও অর্থনৈতিক দক্ষতার মাধ্যমে প্রাকৃতিক নিয়ন্ত্রণের ক্ষমতা বৃদ্ধিকে বুঝিয়েছেন। এটি মূলত সমাজের বিদ্যমান অবস্থার চেয়ে উন্নততর অবস্থার নির্দেশক।"
        },
        {
          "label": "গ",
          "question": "উদ্দীপকের করিমান বিবি যে বেসরকারি সংস্থার সদস্যভুক্ত হয়েছে তার কার্যক্রম ব্যাখ্যা করো",
          "explanation": "উদ্দীপকের করিমান বিবি বেসরকারি উন্নয়ন সংস্থা ব্র্যাকের সদস্য। আর্থ-সামাজিক উন্নয়নে ব্র্যাক নানাবিধ কার্যক্রম পরিচালনা করে। ব্র্যাক একটি বেসরকারি উন্নয়ন সংস্থা। সংস্থাটি স্যার ফজলে হাসান আবেদ কর্তৃক ১৯৭২ সালে প্রতিষ্ঠিত হয়। সংস্থাটি দরিদ্র শ্রেণির অর্থনৈতিক উন্নয়ন নিশ্চিত করার জন্য ক্ষুদ্র ঋণ প্রদান করে। এছাড়া বিভিন্ন পর্যায়ের শিক্ষকদের বিষয়ভিত্তিক প্রশিক্ষণ প্রদানও করে। উদ্দীপকের করিমান বিবি এমন একটি সংস্থার সদস্য হয়েছে, যা ১৯৭২ সালে প্রতিষ্ঠিত। সংস্থাটি যারা জীবিকার জন্য কমপক্ষে বছরের ১০০ দিন শ্রম বিক্রি করে সেসব জনগোষ্ঠীকে ঋণ প্রদান করে। এছাড়া মাধ্যমিক পর্যায়ে বিজ্ঞান এবং ইংরেজি শিক্ষকদের বিষয়ভিত্তিক প্রশিক্ষণের জন্য সরকারকে সহায়তা করে। এসব তথ্য এবং পূর্বোক্ত আলোচনার প্রেক্ষিতে বলা যায়, করিমান বিবি বেসরকারি সংস্থা ব্র্যাকের সদস্য হয়েছেন। বাংলাদেশের মানুষের আর্থ-সামাজিক উন্নয়নে ব্র্যাক নানামুখী কর্মকাণ্ড পরিচালনা করে। ব্র্যাকের প্রধান কার্যক্রম হলো গ্রামের ভূমিহীন দরিদ্রদের মধ্যে বিভিন্ন - উপার্জনমূলক কাজের জন্য স্বল্প সুদে ঋণদান করা। ব্র্যাকের সব উদ্যোগের মূলে রয়েছে গ্রাম সংগঠন। গ্রাম সংগঠনগুলো সদস্যদের সামাজিক সহায়তা এবং ক্ষুদ্র ঋণ সেবা প্রদান করে থাকে। ব্র্যাক পরিচালিত দরিদ্র শিশুদের জন্য উপ-আনুষ্ঠানিক শিক্ষা একটি অত্যন্ত গুরুত্বপূর্ণ কর্মসূচি। যারা কোনোদিন বিদ্যালয়ের চৌকাঠ মাড়াতে পারত না, ব্র্যাক সেসব দরিদ্র শিশুদের জন্য বিনা বেতনে এবং বিনামূল্যে বই-খাতা, শ্লেট, পেন্সিল সরবরাহ করে শিক্ষাদানের ব্যবস্থা করছে। এছাড়া খাবার স্যালাইন তৈরি, শিশুদের টিকাদান ও ভিটামিন 'এ' বিতরণ, পরিবার পরিকল্পনা, পুষ্টি ও পয়ঃনিষ্কাশন' প্রভৃতি কর্মসূচি গ্রহণ করে ব্র্যাক গ্রামীণ মানুষের স্বাস্থ্য ও পরিবেশের উন্নয়নের ক্ষেত্রেও গুরুত্বপূর্ণ ভূমিকা পালন করে চলেছে।"
        },
        {
          "label": "ঘ",
          "question": "উদ্দীপকে বর্ণিত সংস্থাটি সরকারের সাথে সমন্বয়ের মাধ্যমে সমাজ উন্নয়নের ক্ষেত্রে গতিশীল ভূমিকা পালন করে- তোমার মতামত দাও।",
          "explanation": "উদ্দীপক দ্বারা নির্দেশিত সংস্থা তথা ব্র্যাক সরকারের সাথে সমন্বয়ের মাধ্যমে সমাজ উন্নয়নের ক্ষেত্রে গতিশীল ভূমিকা পালন করছে। দেশের সার্বিক উন্নয়নের নীতি নির্দেশনা প্রণয়নের দায়িত্ব সরকারের। তবে সরকারের একক প্রচেষ্টায় সব উন্নয়ন কর্মসূচি বাস্তবায়ন করা সম্ভব নয়। সম্পদের সীমাবদ্ধতার কারণে সরকার একা সব সমস্যা 'মোকাবিলা করে জনগণের মৌল মানবিক চাহিদা পূরণ করতে পারে না। এক্ষেত্রে ব্র্যাক কার্যকরী পদ্ধতি ও কর্মসূচি গ্রহণ করে সরকারি কর্মসূচির পরিপূরক হিসেবে ভূমিকা পালন করতে পারে। ব্র্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ ও বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি কার্যক্রমের মাধ্যমে সামাজিক উন্নয়নে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অঙ্গনেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। ব্র্যাকের এসব কাজে সরকার প্রয়োজনীয় সহায়তা প্রদান করছে। পরিশেষে বলা যায়, ব্র্যাক সরকারের সাথে প্রয়োজনীয় সমন্বয় সাধন করে কর্মকাণ্ড পরিচালনা করে। আর এ সমন্বয় এবং কর্মকাণ্ডের মাধ্যমে সংস্থাটি সামাজিক উন্নয়নে গুরুত্বপূর্ণ ভূমিকা পালন করে যাচ্ছে।"
        }
      ]
    },
    {
      "number": "10",
      "uddipok": "মনি বাবা-মার একমাত্র সন্তান। বাসায় একা একা তার সময় কাটতে চায় না। একসময় সে মোবাইল ও ইলেকট্রনিক ডিভাইসের প্রতি আসক্ত হয়ে যায়। একবার গ্রামে গিয়ে নদী এবং খোলা প্রান্তর দেখে সে অবাক হয়ে যায়।",
      "tag": "BAFSC 24",
      "sub_questions": [
        {
          "label": "ক",
          "question": "প্রান্তিক চাষী কী?",
          "explanation": "যেসব কৃষক নিজ জমিতে চাষাবাদ করে কোনো রকমে নিজেদের ভরণপোষণ করে তারাই প্রান্তিক চাষী বা কৃষক।"
        },
        {
          "label": "খ",
          "question": "বয়স বৈষম্য বলতে কী বোঝ?",
          "explanation": "বয়স বৈষম্য বলতে কেবল বয়সের কারণে কোনো বয়স গোষ্ঠী বা তার কোনো সদস্যের প্রতি নেতিবাচক ধ্যান-ধারণা বা মনোভাবপোষণ ও বৈষম্যমূলক আচরণ করাকে বোঝায়। বয়স বিদ্বেষী ব্যক্তি বা সমাজ প্রবীণদেরকে জৈবিক ও সামাজিকভাবে অযোগ্য বলে মনে করে। তাদেরকে বিচ্ছিন্ন, নির্ভরশীল, আবেগীয় দিক থেকে অস্থিতিশীল এবং দুর্বলচিত্তের অধিকারী বলে গণ্য করে। আর এ ধরনের মনোভাব থেকেই প্রবীণদের প্রতি বৈষম্যমূলক আচরণ তৈরি হয়।"
        },
        {
          "label": "গ",
          "question": "উদ্দীপকের মনির বসবাসে কোন ধরনের সমাজের বৈশিষ্ট্য প্রকাশিত হয়েছে? ব্যাখ্যা করো।",
          "explanation": "উদ্দীপকের মনির বসবাসে শহুরে সমাজের বৈশিষ্ট্য প্রকাশিত হয়েছে। শহুরে সমাজ সাধারণত বৃহৎ এবং অধিক জনসংখ্যাবিশিষ্ট। ফলে সামাজিক মিথস্ক্রিয়ার সুযোগ কম। শহরের মানুষেরা অত্যন্ত যান্ত্রিক ও কৃত্রিম প্রকৃতির হওয়ায় পারস্পরিক আলাপ তেমন হয় না। ফলে তাদের মধ্যে এক ধরনের সামাজিক দূরত্ব লক্ষ করা যায়। শহরের মানুষের জীবন অনেকটাই প্রযুক্তি নির্ভর। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ' ফলে বাসগৃহজনিত সংকট অতি প্রকট। উদ্দীপকের মনি বাবা-মার একমাত্র সন্তান। বাসায় একা একা তার সময় কাটতে চায় না। একসময় সে মোবাইল ও ইলেকট্রনিক ডিভাইসের প্রতি আসক্ত হয়ে যায়। এসব তথ্য এবং পূর্বোক্ত আলোচনার ভিত্তিতে বোঝা যায়, মনির বসবাসের ধরন শহুরে সমাজের বৈশিষ্ট্যকেই প্রকাশ করছে।"
        },
        {
          "label": "ঘ",
          "question": "উদ্দীপকের মনি যে স্থানে বেড়াতে যায় সেই সমাজের সংস্কৃতি ও মনির সংস্কৃতির মিল-অমিলগুলো বিশ্লেষণ করো।",
          "explanation": "উদ্দীপকের মনি শহরে বাস করে এবং গ্রামে বেড়াতে যায়। গ্রামীণ' ও শহুরে সংস্কৃতির মধ্যে মিল-অমিল উভয়ই বিদ্যমান। গ্রাম সমাজে অর্থনীতির ভিত্তি হলো ভূমি এবং অধিকাংশ মানুষই কৃষিভিত্তিক পেশানির্ভর। অল্প কিছু সংখ্যক ব্যবসায়ী বা চাকরিজীবী লক্ষণীয় হলেও পেশার বৈচিত্র্য দেখা যায় কম। অন্যদিকে শহরে অকৃষিভিত্তি এবং শিল্পমুখী পেশা গ্রহণের প্রবণতা বেশি। শহরে শ্রমবিভাজনও দৃশ্যমান। এখানে উল্লম্ব গতিশীলতা চোখে পড়ে। পক্ষান্তরে গ্রামীণ জীবন গতিশীলতায় কিছুটা স্থবির। এখানে সামাজিক মর্যাদা নির্ধারিত হয় জন্মসূত্রে। গ্রামীণ সমাজের সামাজিক সম্পর্কের ভিত্তি গড়ে ওঠে অধিবাসীদের রক্তের সম্পর্কের ওপর। অন্যদিকে শহরে সামাজিক সম্পর্কের পরিধি বিস্তৃত, জটিল ও বৈচিত্র্যময়। গ্রামীণ সমাজের রাজনীতি পরিবার দ্বারা প্রভাবিত হলেও স্থানীয় পঞ্চায়েত এবং ইউনিয়ন কাউন্সিলের প্রাধান্যও লক্ষণীয়। অন্যদিকে শহুরে সমাজে রাজনীতির চর্চা বেশি হয়ে থাকে এবং তা জাতীয় রাজনীতির সাথেই বেশি যুক্ত থাকে। গ্রামীণ সমাজে সাংস্কৃতিক জীবনে বস্তুগত ও অবস্তুগত উভয় দিক থেকে পার্থক্য দেখা যায় এবং শিক্ষার হারও তুলনামূলকভাবে কম। গ্রামীণ শিক্ষাব্যবস্থা সরকারনির্ভর। অন্যদিকে শহর সমাজে শিক্ষার' হার তুলনামূলকভাবে বেশি। এসব পার্থক্য থাকলেও গ্রামীণ ও শহুরে সমাজের মধ্যে সাদৃশ্যও অনেক ক্ষেত্রে লক্ষণীয়। যেমন- বাংলাদেশের প্রায় ৭৬ শতাংশ মানুষ গ্রামে বাস করে এবং মোট শ্রমশক্তির প্রায় ৮০ শতাংশ সরাসরি কৃষির সাথে সম্পর্কিত। ফলে শহুরে সমাজকে গ্রামীণ সমাজের ওপর নির্ভর করতে হয়। শহরে জাতীয় উৎসব ও আচার- অনুষ্ঠানের আয়োজন করা হয় যেখানে সবাই অংশগ্রহণ করে থাকে। অনেক সময় এসব অনুষ্ঠানকে কেন্দ্র করে অনেকেই গ্রাম থেকে শহরে আসে। ইদানীং গ্রাম সমাজেও এ ধরনের অনুষ্ঠানের আয়োজন করা হয়ে থাকে। এ সব অনুষ্ঠানের মাধ্যমে গ্রাম ও শহর সমাজের আন্তঃসম্পর্ক তৈরি হয়। সম্প্রতি শহুরে সমাজের মতো গ্রামীণ সমাজেও রাজনৈতিক কর্মকান্ড পরিচালিত হয়। গ্রামীণ পর্যায়ে ইউনিয়ন পরিষদ চেয়ারম্যান, মেম্বার নির্বাচনেও দলীয় প্রভাব চোখে পড়ে। তাছাড়া অনেকেই শিক্ষিত হয়ে গ্রামে ফিরে এসে রাজনীতিতে জড়িয়ে পড়ছে। উপরের আলোচনার প্রেক্ষিতে বলা যায়, গ্রামীণ ও শহুরে সমাজের সংস্কৃতির মধ্যে মিল-অমিল উভয়ই বিদ্যমান।"
        }
      ]
    },
    {
      "number": "11",
      "uddipok": "রফিক বিশ্ববিদ্যালয়ে পড়াশোনা করে। এবার রাস পূর্ণিমায় সে ও তার বন্ধু সিলেটে একটি ক্ষুদ্র গোষ্ঠীর উৎসবে বেড়াতে যায়। তারা সেখানকার মেলা এবং রাস উৎসবের অনুষ্ঠান উপভোগ করে। তারা খেয়াল করে সেখানে আগত সব নৃ-গোষ্ঠীর সদস্য বিশেষ ধরনের পোশাক পরে আছে।",
      "tag": "BAFSC 24",
      "sub_questions": [
        {
          "label": "ক",
          "question": "প্রত্নতত্ত্ব কী?",
          "explanation": "প্রত্নতত্ত্ব হলো প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন।"
        },
        {
          "label": "খ",
          "question": "গারোদের সম্পত্তি বণ্টন ব্যবস্থা বর্ণনা করো।",
          "explanation": "মাতৃতান্ত্রিক সমাজ হওয়ায় গারোদের সম্পত্তির বণ্টন ব্যবস্থা ভিন্নতর। গারোদের মধ্যে সম্পত্তি ও বংশ নাম মাতৃধারায় তথা মা থেকে মেয়েতে বর্তায়। সাধারণত মায়ের মৃত্যুর পর কনিষ্ঠা কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। যারা সম্পত্তি পায় না তাদের এগেট। বলে।"
        },
        {
          "label": "গ",
          "question": "উদ্দীপকের রফিক কোন ক্ষুদ্র নৃ-গোষ্ঠীর অনুষ্ঠানে বেড়াতে যায়? ব্যাখ্যা করো",
          "explanation": "উদ্দীপকের রফিক মণিপুরি ক্ষুদ্র নৃ-গোষ্ঠীর অনুষ্ঠানে বেড়াতে যায়। মণিপুরি সমাজের ঐতিহ্যবাহী উৎসবের মধ্যে কমলগঞ্জের রাসমেলা অত্যন্ত বিখ্যাত। এছাড়া তারা ফাল্গুনী পূর্ণিমায় শ্রীচৈতন্যদেবের জন্মতিথি উপলক্ষ্যে হোলি বা দোলযাত্রা, জগন্নাথদেবের রথযাত্রা, কার্তিক মাসের পূর্ণিমা তিথীতে আয়োজিত রাসপূর্ণিমা, রাসলীলা ইত্যাদি উদযাপন করে। এছাড়া 'সংকীর্তন' বিষ্ণুপ্রিয়া মণিপুরিদের অন্যতম ধর্মীয় উৎসব। মণিপুরিরা কার্তিকের লক্ষ্মী পূর্ণিমা থেকে এক মাসব্যাপী রাসপূর্ণিমার দিন পর্যন্ত 'কার্তিকের পালি' বা 'মেরা' পার্বণও পালন করে থাকে। উদ্দীপকের রফিক ও তার বন্ধু সিলেটে একটি ক্ষুদ্র গোষ্ঠীর উৎসবে বেড়াতে যায়। তারা সেখানকার মেলা এবং রাস উৎসবের অনুষ্ঠান উপভোগ করে। এসব তথ্য পূর্বে আলোচিত মণিপুরি নৃ-গোষ্ঠীর তথ্যের অনুরূপ। সুতরাং বলা যায়, রফিক মণিপুরি নৃ-গোষ্ঠীর অনুষ্ঠান দেখতে সিলেট বেড়াতে গিয়েছে।"
        },
        {
          "label": "ঘ",
          "question": "উদ্দীপকের ক্ষুদ্র নৃ-গোষ্ঠীর ধর্ম ও পোশাক সম্পর্কে আলোচনা করো।",
          "explanation": "উদ্দীপক দ্বারা নির্দেশিত ক্ষুদ্র নৃ-গোষ্ঠী তথা মণিপুরিদের ধর্ম ও পোশাক বৈচিত্র্যপূর্ণ। মণিপুরিরা বৈষ্ণব ধর্মের অনুসারী। একসময় মণিপুর অঞ্চলে বার্ত্যধর্ম (প্রাকৃতিক শক্তির ধর্ম) প্রচলিত ছিল। পরবর্তী সময়ে আর্যদের প্রভাব বলয়ে এসে মণিপুরিরা 'বৈষ্ণবীয় মতবাদের সাথে একাত্মতা প্রকাশ করে। মণিপুরিরা হিন্দু ধর্মের আচার-অনুষ্ঠানাদি পালন করে। পূজা-পার্বণে ব্রাহ্মণ অনুষ্ঠানাদি পরিচালনা করে থাকেন। এদের মন্দিরে রাধাকৃষ্ণ, বিষ্ণু, শিব গৌরাঙ্গ ইত্যাদি মূর্তি শোভা পায়। মণিপুরিরা হিন্দু রীতি অনুযায়ী তর্পণ, ধর্মীয় পুঁথি পাঠ, মাঘি স্নান ইত্যাদি পালন করে। মণিপুরিদের উদযাপিত পূজার মধ্যে শিবপূজা, দুর্গাপূজা, লক্ষীপূজা, সরস্বতীপূজা ইত্যাদি উল্লেখযোগ্য। তাদের অনুসরণীয় ধর্মীয় গ্রন্থের মধ্যে মহাভারত, রামায়ন, গীতা, পুরাণ, ভাগবত ইত্যাদি প্রধান। মণিপুরিদের পোশাক-পরিচ্ছদ খুবই সাধারণ। এ পোশাক তারা নিজেরাই তৈরি করে থাকে। পুরুষরা ধুতি ও গ্রামীণ মেয়েরা বুক আবৃত করে লুঙ্গি পরিধান করে। নারীরা বুক আবৃত করতে এক ধরনের পোশাক পরিধান করে থাকে যাকে তারা 'নাগ-পোশাক' বলে। আধুনিক শিক্ষিত পরিবারে নারীদের মধ্যে শাড়ির ব্যবহার দেখা যায়।"
        }
      ]
    }
  ]
}