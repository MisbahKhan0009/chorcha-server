{
  "title": "ভিকারুননিসা কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "কত সালে ঢাকা বিশ্ববিদ্যালয়ে সমাজবিজ্ঞান বিভাগ চালু করা হয়?",
          "explanation": "১৯৫৭ সালে ঢাকা বিশ্ববিদ্যালয়ে সমাজবিজ্ঞান বিভাগ চালু করা হয়।"
        },
        {
          "label": "খ",
          "question": "কোন বিজ্ঞানকে মানবতাবাদী বিজ্ঞান বলা হয় এবং কেন? ব্যাখ্যা করো।",
          "explanation": "পঠন পরিসর ও উদ্দেশ্যের কারণে সমাজবিজ্ঞানকে মানবতাবাদী প্রায়োগিক বিজ্ঞান বলা হয়। সামাজিক প্রয়োজন ও মানুষের আশা-আকাঙ্ক্ষার আলোকেই সমাজবিজ্ঞানের বিকাশধারা প্রবাহিত হয়। উদাহরণস্বরূপ পরিবারের কথা বলা যায়, পরিবার বিভিন্ন ধরনের হয়ে থাকে। যেমন- একক পরিবার, যৌথ পরিবার, পিতৃতান্ত্রিক পরিবার, মাতৃতান্ত্রিক পরিবার ইত্যাদি। সমাজবিজ্ঞান সব ধরনের পরিবারকেই স্বীকৃতি দেয়। আর এ কারণেই সমাজবিজ্ঞান মানবতাবাদী প্রায়োগিক বিজ্ঞান হিসেবে স্বীকৃতি পেয়েছে।"
        },
        {
          "label": "গ",
          "question": "উদ্দীপকে উল্লেখিত মনীষী 'যে বিজ্ঞান প্রতিষ্ঠায় কাজ করেন,",
          "explanation": "উদ্দীপকে উল্লিখিত মনীষীগণ বাংলাদেশে সমাজবিজ্ঞান প্রতিষ্ঠায় কাজ করেন। ১৯৫৪ সালে প্রখ্যাত ফরাসি সামাজিক নৃবিজ্ঞানী ও ইউনেস্কো বিশেষজ্ঞ ক্লদ লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞান ও নৃবিজ্ঞান পাঠের প্রাতিষ্ঠানিক ভিত্তি স্থাপনের সম্ভাব্যতা যাচাইয়ের জন্য ঢাকায় আসেন। এ সময় ঢাকা বিশ্ববিদ্যালয়ের রাষ্ট্রবিজ্ঞান বিভাগের • অধ্যাপক অজিত কুমার সেন ও অধ্যাপক নাজমুল করিম পৃথক সমাজবিজ্ঞান বিভাগ প্রতিষ্ঠার জন্য অধ্যাপক লেভি স্ট্রসের সাথে দেখা করেন। এরই ফলশ্রুতিতে ঢাকা বিশ্ববিদ্যালয় ও ইউনেস্কোর যৌথ সহযোগিতা এবং সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ সর্বপ্রথম একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। নব্য প্রতিষ্ঠিত, এ বিভাগের প্রথম অধ্যক্ষ হিসেবে ইউনেস্কোর বিশেষজ্ঞ ও সামাজিক নৃবিজ্ঞানী পিয়েরি বেসাইনিকে নিযুক্ত করা হয়। উদ্দীপকে নাম উল্লেখ করা হয়েছে অজিত কুমার সেন, পিয়েরি বেসাইনি, এ. কে. নাজমুল করিম এবং ক্লদ লেভি স্ট্রস। উপরে আলোচনা সাথে তুলনা করলে প্রতীয়মান হয় যে, উদ্দীপকে উল্লিখিত মনীষীগণ বাংলাদেশে সমাজবিজ্ঞান প্রতিষ্ঠায় গুরুত্বপূর্ণ ভূমিকা রেখেছেন।"
        },
        {
          "label": "ঘ",
          "question": "উদ্দীপকে উল্লিখিত মনীষীদের মধ্যে কাকে বাংলাদেশে সমাজবিজ্ঞানের জনক বলা হয় এবং কেন? মূল্যায়ন করো।",
          "explanation": "বাংলাদেশে সমাজবিজ্ঞান বিভাগ প্রতিষ্ঠা ও বিকাশে অগ্রগণ্য ভূমিকা রাখায় ড. এ. কে. নাজমুল করিমকে বাংলাদেশের সমাজবিজ্ঞানের জনক বলা হয়। বাংলাদেশে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে ড. এ. কে. নাজমুল করিমের অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক গ্রন্থ হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে 'The Dynamics of Bangladesh Society', 'সমাজবিজ্ঞান সমীক্ষণ' ইত্যাদি উল্লেখযোগ্য। অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান।' এ কারণে অধ্যাপক এ. কে. নাজমুল করিমকে বাংলাদেশের সমাজবিজ্ঞানের জনক বলা হয়। উপরের আলোচনার ভিত্তিতে বলা যায়, বাংলাদেশে সমাজবিজ্ঞান পঠন- পাঠনে ড. এ. কে. নাজমুল করিমের ভূমিকা সবচেয়ে বেশি। বাংলাদেশে সমাজবিজ্ঞান চর্চার ক্ষেত্রে তার উল্লেখযোগ্য কার্যকলাপের ভিত্তিতেই তাকে বাংলাদেশ সমাজবিজ্ঞানের জনক বলা হয়।"
        }
      ]
    },
    {
      "number": "2",
      "uddipok": "জন্ম: ১৯২০ সালে ১৭ই মার্চ ভাষণ: ৭ই মার্চ এর স্থপতি: বাংলাদেশ নামক রাষ্ট্রের",
      "tag": "VNSC 24",
      "sub_questions": [
        {
          "label": "ক",
          "question": "ভাষা আন্দোলন কীসের বিকাশ ঘটিয়েছে?",
          "explanation": "ভাষা আন্দোলন বাঙালি জাতীয়তাবাদের বিকাশ ঘটিয়েছে।"
        },
        {
          "label": "খ",
          "question": "যুক্তফ্রন্ট বলতে কী বোঝ? ব্যাখ্যা করো।",
          "explanation": "যুক্তফ্রন্ট বলতে ১৯৫৪ সালের পূর্ব পাকিস্তানের প্রাদেশিক নির্বাচনের লক্ষ্যে গঠিত রাজনৈতিক জোটকে বোঝায়। পাকিস্তানের প্রথম প্রাদেশিক নির্বাচনে মুসলিম লীগকে পরাজিত করতে ৫টি রাজনৈতিক দলের সমন্বয়ে 'যুক্তফ্রন্ট' গঠন করা হয়। দল ৫টি হলো- আওয়ামী মুসলিম লীগ, কৃষক-শ্রমিক পার্টি, নেজাম-ই-ইসলামি পার্টি, বামপন্থী গণতন্ত্রী দল ও. খিলাফত-ই-রাব্বানি। নির্বাচনে যুক্তফ্রন্টের প্রতীক ছিল নৌকা।"
        },
        {
          "label": "গ",
          "question": "উদ্দীপকে যে ব্যক্তিত্বের কথা বলা হয়েছে উনার রাজনীতিতে হাতেখড়ি হয় কীভাবে? ব্যাখ্যা করো।",
          "explanation": "উদ্দীপকে বঙ্গবন্ধু শেখ মুজিবুর রহমানের কথা বলা হয়েছে। যার রাজনীতিতে হাতেখড়ি হয় হোসেন শহীদ সোহরাওয়াদীর মাধ্যমে। বঙ্গবন্ধু শেখ মুজিবুর রহমান ১৯২০ সালের ১৭ মার্চ গোপালগঞ্জ জেলার টুঙ্গিপাড়া গ্রামে জন্মগ্রহণ করেন। বাঙালি জাতীয়তাবাদের বিকাশ ও স্বাধীন বাংলাদেশ প্রতিষ্ঠায় তিনি অগ্রগণ্য ভূমিকা পালন করেন। ১৯৭১ সালের ৭ মার্চের ভাষণ তারই অংশবিশেষ। এদিন তিনি ঢাকার রেসকোর্স ময়দানে (বর্তমানে সোহরাওয়াদী উদ্যান) লক্ষ লক্ষ জনতার সামনে পাকিস্তানের শোষণ-বঞ্চনার ইতিহাস তুলে ধরে আপামর জনতাকে স্বাধীনতা সংগ্রামের দিকনির্দেশনা প্রদান করেন। যার প্রেক্ষিতে মুক্তিযুদ্ধে অংশ নিয়ে বাংলাদেশের মানুষ স্বাধীনতা অর্জন করে। স্বাধীন বাংলাদেশ প্রতিষ্ঠায় অসামান্য অবদান রাখায় তাকে বাংলাদেশের স্থপতি বলা হয়। উল্লিখিত' বর্ণনা থেকে প্রতীয়মান হয় যে, উদ্দীপকের তথ্য বঙ্গবন্ধু শেখ মুজিবুর রহমানকে নির্দেশ করছে। স্কুলে পড়াশোনাকালীনই বঙ্গবন্ধুর রাজনৈতিক জীবনে হাতেখড়ি হয়। ১৯৩৮ সালে তৎকালীন বাংলার মুখ্যমন্ত্রী শেরে বাংলা এ. কে. ফজলুল হক ও শ্রমমন্ত্রী হোসেন শহীদ সোহরাওয়াদী গোপালগঞ্জ সফরে আসেন। এ সময় সোহরাওয়াদী গোপালগঞ্জ মিশন স্কুল পরিদর্শনে এলে বঙ্গবন্ধু তার সাথে পরিচিত হন। তিনি নিজের নোটবুকে বঙ্গবন্ধুর নাম ও ঠিকানা লিখে নিয়ে যান এবং কলকাতায় ফিরে বঙ্গবন্ধুকে ধন্যবাদ দিয়ে চিঠি লেখেন। ১৯৩৯ সালে কলকাতায় গিয়ে বঙ্গবন্ধু সোহরাওয়াদীর সাথে দেখা করেন এবং গোপালগঞ্জে মুসলিম ছাত্রলীগ ও মুসলিম লীগ গঠনের কথা বলেন। এর প্রেক্ষিতে বঙ্গবন্ধু শেখ মুজিবুর রহমান নবগঠিত গোপালগঞ্জ মুসলিম ছাত্রলীগের সাধারণ সম্পাদক মনোনীত হন। তাই বলা যায়, হোসেন শহীদ সোহরাওয়াদীর মাধ্যমে বক্তাবন্ধুর রাজনীতিতে হাতেখড়ি হয়।"
        },
        {
          "label": "ঘ",
          "question": "বাঙালি জাতীয়তাবাদ বিকাশে উনার ভূমিকা বিশ্লেষণ করো.",
          "explanation": "বাঙালি জাতীয়তাবাদ বিকাশে উনার তথা বঙ্গবন্ধু শেখ মুজিবুর রহমানের ভূমিকা অপরিসীম। বাঙালি জাতীয়তাবাদ বিকাশের সফল নায়ক হলেন বঙ্গবন্ধু শেখ মুজিবুর রহমান। বায়ান্নর ভাষা আন্দোলন থেকে ছয় দফা, উনসত্তরের গণঅভ্যুত্থান, সত্তরের নির্বাচন 'ও সবশেষে বাংলাদেশের মুক্তিযুদ্ধে তিনি সবচেয়ে গুরুত্বপূর্ণ ভূমিকা পালন করেন। তিনি ছিলেন একজন সফল রাজনীতিক। পথ্যাশের দশকে বাংলাদেশের স্বাধীনতা, বাংলার আত্মনিয়ন্ত্রণ অধিকার, স্বায়ত্তশাসন, বাংলা ভাষার মর্যাদা, বাঙালি জাতীয়তাবাদ, এমনকি বাংলা শব্দ বিশিষ্ট নাম নিয়ে পর্যন্ত তিনি ছিলেন বরাবরই উচ্চকণ্ঠ। বাঙালি জাতীয়তাবাদের মূল ভিত্তি ছিল ভাষা আন্দোলন। এ আন্দোলনে বঙ্গবন্ধু ছিলেন প্রথম সারির নেতা। যেমন- ১৯৫২ সালের ১৬ ফেব্রুয়ারি রাজবন্দিদের মুক্তি ও রাষ্ট্রভাষা বাংলার দাবিতে বঙ্গবন্ধু শেখ মুজিবুর রহমান ও ছাত্রনেতা মহিউদ্দিন আহমেদ ঢাকা কেন্দ্রীয় কারাগারে আমরণ অনশন করেন। এতে ভাষা আন্দোলন বেগবান হয় ও বাঙালি জাতীয়তাবাদের ভিত রচিত হয়। ১৯৬৬ সালের ছয় দফা আন্দোলনের মাধ্যমে বাঙালি জাতীয়তাবাদী ধারার নতুন অধ্যায় রচিত হয়। অর্থনৈতিক বঞ্চনা ও নিপীড়নের প্রেক্ষাপটে উত্থাপিত ছয় দফা পাকিস্তানি শোষকদের ভিত কাঁপিয়ে তুলেছিল। আর অধিকার বঞ্চিত বাঙালির পক্ষে উক্ত ছয় দফা উত্থাপন করেছিলেন বক্তাবন্ধু শেখ মুজিবুর রহমান। বঙ্গবন্ধুর নেতৃত্বে ১৯৭০ সালের নির্বাচনে আওয়ামী লীগ পাকিস্তান জাতীয় পরিষদে ৩১৩টির মধ্যে ১৬৭টি আসন পেয়ে নিরঙ্কুশ সংখ্যাগরিষ্ঠতা অর্জন করে। কিন্তু শাসকগোষ্ঠী ক্ষমতা হস্তান্তরে টালবাহানা শুরু করলে বঙ্গবন্ধু বাংলাদেশের স্বাধীনতা ঘোষণা করেন। বঙ্গবন্ধুর আহ্বান ও জাতীয়তাবাদী চেতনায় উদ্বুদ্ধ হয়ে বাংলাদেশের জনগণ মুক্তিযুদ্ধে অংশ নিয়ে নিজেদের বিজয় ছিনিয়ে আনে। পরিশেষে বলা যায়, বঙ্গবন্ধু শেখ মুজিবুর রহমান ছিলেন সেই বাঙালি জাতীয়তাবাদের প্রতীক, যা এক সর্বব্যাপী রূপ পরিগ্রহ করে বাংলাদেশের স্বাধীনতা এনে দিয়েছিল।"
        }
      ]
    },
    {
      "number": "3",
      "uddipok": "রনি ছুটি পেলেই বিভিন্ন জায়গায় বেড়াতে যায়। বৌদ্ধধর্মের স্বর্ণযুগ বলে খ্যাত স্থানে এবার সে সেখানে বেড়াতে আসে। এখানে সে বৌদ্ধদের দার্শনিক দিকের নিদর্শন হিসাবে সাক্ষী তিনটি স্তূপ দেখেছে। আসার সময় সে মায়ের জন্য শংকর ধাতুর একটা অলংকার নিয়ে আসে।",
      "tag": "VNSC 24",
      "sub_questions": [
        {
          "label": "ক",
          "question": "দ্রাবিড় কারা?",
          "explanation": "আর্যদের আগমনের পূর্বে ভারতবর্ষে যে জনগোষ্ঠী বসবাস করতো তাদেরকে দ্রাবিড় বলা হয়।"
        },
        {
          "label": "খ",
          "question": "শিলাদেবীর ঘাট' সম্পর্কে যা জানো লেখো।",
          "explanation": "শীলাদেবীর ঘাট হলো মহাস্থানগড়ে আবিষ্কৃত একটি প্রত্নতাত্ত্বিক নিদর্শন। শীলাদেবীর ঘাট মহাস্থানগড় থেকে ১৮২ মিটার পূর্বে বৈরাগীভিটার বিপরীত দিকে অবস্থিত। ইতিহাস থেকে জানা যায়, মহাস্থানগড়ের হিন্দু নৃপতি পরশুরামের কন্যা ছিলেন (মতান্তরে বোন) পরমা সুন্দরী শীলাদেবী। যখন মুসলমানরা সুলতান বলখী মাহী সওয়ারের নেতৃত্বে রাজা পরশুরামকে পরাজিত ও নিহত করে দুর্গ দখল করে তখন শীলাদেবী মুসলমানদের হাতে বন্দী হন। শীলাদেবী আত্মরক্ষার্থে বিজয়ী শাসককে ছুরিকাঘাতে হত্যা করে করতোয়া নদীতে ঝাপ দিয়ে আত্মবিসর্জন দেন। যে স্থানে তিনি নদীতে ঝাপ দিয়ে আত্মহত্যা করেন তা 'শীলাদেবীর ঘাট' নামে পরিচিত।"
        },
        {
          "label": "গ",
          "question": "উদ্দীপকে 'শংকর ধাতু' প্রত্নতত্ত্বের কোন স্তরকে নির্দেশ করে? ব্যাখ্যা করো।",
          "explanation": "উদ্দীপকের 'শংকর ধাতু' প্রত্নতত্ত্বের ব্রোঞ্জ যুগকে নির্দেশ করে। খ্রিষ্টপূর্ব ৩.৫০০ থেকে ১.১০০ অব্দের মধ্যে ব্রোঞ্জ যুগ মেসোপটেমিয়া, মিসর, ভারত এবং চীনে শুরু হয়। অতঃপর ধীরে ধীরে পৃথিবীর বিভিন্ন স্থানে বিভিন্ন সময়ে এ যুগটির আবির্ভাব ঘটে। যেমন- খ্রিস্টপূর্ব ১৯০০ অব্দে ব্রিটেনে ব্রোঞ্জ যুগের সূচনা হয় এবং ১৪০০ খ্রিস্টাব্দ পর্যন্ত তা স্থায়ী হয়। ব্রোঞ্জ একটি ধাতব পদার্থ। এটি তামা ও টিনের সংমিশ্রণে তৈরি হয়। এ কারণে এ ধাতুকে সংকর ধাতুও বলা হয়। নব্যপ্রস্তর যুগের পর মাত্র কয়েকশত বছর তাম্র যুগ কাটে। তারপরেই ব্রোঞ্জ যুগের সূচনা হয়। এ সময় হাতিয়ার নির্মাণে ব্রোঞ্জের ব্যবহার দেখা যায়। এ কারণে শিকার করা মানুষের জন্য সহজ হয়। তবে একথা ঠিক যে, নতুন প্রস্তর যুগের পাথর নির্মিত হাতিয়ার একেবারে লোপ পেয়ে যায়নি তখনও। বরং শিকারের ক্ষেত্রে এবং গৃহস্থলীর কাজে পাথর নির্মিত দ্রব্যের ব্যবহারে বৈচিত্র্য আসে। উদ্দীপকের রনি ছুটি পেলেই বিভিন্ন জায়গায় বেড়াতে যায়। এবার সে বৌদ্ধধর্মের স্বর্ণযুগ বলে খ্যাত স্থানে বেড়াতে যায় এবং আসার সময় মায়ের জন্য শংকর ধাতুর একটি অলংকার নিয়ে আসে। শংকর ধাতু বলতে দুটি ভিন্ন ধাতুর সংমিশ্রণকে বোঝায়। আর ব্রোঞ্জ যুগে তামা ও টিন মিলিয়ে ব্রোঞ্জ নামক শংকর ধাতু তৈরি করা হতো। তাই বলা যায়, উদ্দীপকে শংকর ধাতু প্রত্নতত্ত্বের ব্রোঞ্জ যুগকে নির্দেশ করছে।"
        },
        {
          "label": "ঘ",
          "question": "রনি কোন প্রত্নতাত্ত্বিক স্থানে বেড়াতে গিয়েছিলো? উক্ত প্রত্নতাত্ত্বিক স্থানের প্রত্নতাত্ত্বিক বিষয়সমূহ বিশ্লেষণ করো।",
          "explanation": "রনি পাহাড়পুর বৌদ্ধবিহার নামক প্রত্নতাত্ত্বিক স্থানে বেড়াতে গিয়েছিল। বাংলাদেশের নওগাঁ জেলার বদলগাছী উপজেলার পাহাড়পুর নামক স্থানে পাহাড়পুর বৌদ্ধবিহার অবস্থিত। উক্ত বিহারের মতো এত বড় বৌদ্ধবিহার ভারতবর্ষের আর কোথাও আজ পর্যন্ত আবিষ্কৃত হয়নি। এখানে আবিষ্কৃত সোমপুর মহাবিহার, সত্যপীর ভিটা, জৈনবিহার প্রভৃতি নিদর্শনের কারণে পাহাড়পুর মহাবিহারকে বৌদ্ধধর্মের স্বর্ণযুগ মনে করা হয়। উদ্দীপকের রনি যেখানে বেড়াতে যায় সেটিও বৌদ্ধর্মের স্বর্ণযুগ বলে খ্যাত। এছাড়া সে সেখানে বৌদ্ধদের দার্শনিক দিকের নিদর্শন দেখেছে। এ থেকে বোঝা যায়, রনি পাহাড়পুরে ঘুরতে গিয়েছিল। পাহাড়পুর বিহারে প্রাপ্ত ঐতিহাসিক নিদর্শনসমূহ বাংলাদেশের সমাজ ওসভ্যতার ইতিহাসের একটি গুরুত্বপূর্ণ উৎস। পাহাড়পুরে উদ্ধারকৃত প্রাচীনসম্পদের মধ্যে প্রস্তর মূর্তি অন্যতম। এখানে বৌদ্ধমূর্তি ছাড়াও হিন্দুদের অনেক দেবীর মূর্তি পাওয়া গিয়েছে। প্রস্তর মূর্তি ছাড়াও পাহাড়পুরে অনেকগুলো পোড়ামাটির ফলক পাওয়া গিয়েছে। কিছু পোড়ামাটির ফলকে বৌদ্ধ ও ব্রাহ্মণ দেব-দেবীর চিহ্ন দেখা যায়। একদিকে যেমন পদ্মপাণি, মঞ্জুশ্রী ইত্যাদি মহাযানপন্থি বৌদ্ধ দেব-দেবীর মূর্তি পাওয়া গিয়েছে অন্যদিকে শিব, ব্রহ্ম, বিষ্ণু, গণেশ, সূর্য প্রভৃতি ব্রাহ্মণ দেবতার মূর্তিও স্থান পেয়েছে। পাহাড়পুরে অসংখ্য মুদ্রাও আবিষ্কৃত হয়েছে, যার প্রায় অধিকাংশ মুদ্রাই মুসলিম আমলের। এখানে বাগদাদের প্রসিদ্ধ খলিফা হারুন-অর রশীদের একটি রৌপ্যমুদ্রাও পাওয়া গিয়েছে। বাংলার সঙ্গে বাগদাদের যে বাণিজ্যিক সম্পর্ক ছিল এ মুদ্রা তাই প্রমাণ করে। পাহাড়পুরের বেশির ভাগ মুদ্রাই ষোড়শ শতাব্দীর। পরিশেষে বলা যায়, পাহাড়পুর আবিষ্কৃত প্রত্নতাত্ত্বিক নিদর্শনসমূহ তৎকালীন মানুষের পুরকৌশল ও স্থাপত্যবিদ্যার উৎকর্ষকে ফুটিয়ে তোলে।"
        }
      ]
    },
    {
      "number": "4",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "গারো পুরুষদের ঐতিহ্যবাহী পোষাক কোনটি?",
          "explanation": "গারো পুরুষদের ঐতিহ্যবাহী পোশাক হলো গান্দো।."
        },
        {
          "label": "খ",
          "question": "এথনিক সম্প্রদায় বলতে কী বোঝায়? ব্যাখ্যা করো।",
          "explanation": "এথনিক সম্প্রদায় বলতে একটি সাধারণ সাংস্কৃতিক বৈশিষ্ট্যসম্পন্ন জনগোষ্ঠীকে বোঝায়। যেসব সম্প্রদায়ের সামাজিক, সাংস্কৃতিক ও অর্থনৈতিক অবস্থা দেশের জাতীয় জাতিগোষ্ঠীর চেয়ে আলাদা এবং জীবনধারা সম্পূর্ণ বা আংশিকভাবে নিজস্ব রীতি বা ঐতিহ্য দ্বারা পরিচালিত হয় তাদেরকে ক্ষুদ্র নৃগোষ্ঠী বা এথনিক সম্প্রদায় বলে। এথনিক সম্প্রদায়ের সদস্যরা নিজস্ব সংস্কৃতি ও জীবিকা পদ্ধতি অনুসরণ করে একটি নির্দিষ্ট এলাকায় বসবাস করে।"
        },
        {
          "label": "গ",
          "question": "উদ্দীপকে দৃশ্যপট-১ কোন নৃগোষ্ঠী? তাদের সাংস্কৃতিক জীবনধারা ব্যাখ্যা করো",
          "explanation": "উদ্দীপকের দৃশ্যপট ১-এ মণিপুরি ক্ষুদ্র নৃগোষ্ঠীর কথা বলা হয়েছে। মণিপুরিদের সাংস্কৃতিক জীবন বেশ বৈচিত্র্যপূর্ণ। বাংলাদেশে বসবাসরত মণিপুরি ক্ষুদ্র নৃগোষ্ঠী মূলত বাংলাদেশের সিলেট অঞ্চলে বাস করে। মণিপুরি নৃগোষ্ঠীর লোকজন তাদের সাংস্কৃতিক কর্মকাণ্ডের কারণে সমধিক পরিচিতি লাভ করেছে। সকল পূজা-পার্বণ ও আচার-অনুষ্ঠানে তারা নৃত্যগীতের আয়োজন করে। নৃত্যগীতের সাথে তাদের ধর্মীয় বিশ্বাস জড়িত। নৃত্য মণিপুরিদের কাছে খুবই পবিত্র বিষয়। তাদের মতে, নৃত্য শুদ্ধতা ও স্বর্গসুখ বয়ে আনে। মণিপুরিরা 'নাগ পোশাক' নামক বিশেষ ধরনের পোশাক পরে উৎসবে নৃত্য পরিবেশন করে। তাদের নৃত্যের মধ্যে লাইহারাউবা খুব জনপ্রিয়। এছাড়া রাস নৃত্য তাদের আরেকটি জনপ্রিয় নৃত্য, যা রাধা-কৃষ্ণের উদ্দেশ্যে করা হয়। মণিপুরি সমাজে প্রচলিত বহু কাহিনি, লোকগীতি, ধাঁধা, রূপকথার মধ্যে তাদের নিজস্ব সংস্কৃতির একটি সুন্দর ও চমৎকার পরিচয় পাওয়া যায়। উদ্দীপকের দৃশ্যপট ১-এ বলা হয়েছে, একটি নৃ-গোষ্ঠী বৃহত্তর সিলেটের বিভিন্ন জেলায় বসবাস করে। এদের সংস্কৃতির অন্যতম বৈশিষ্ট্য নৃত্য যেমন- লাইহারাউবা। এসব বৈশিষ্ট্য মণিপুরি ক্ষুদ্র নৃগোষ্ঠীকে নির্দেশ করে। পূর্বোক্ত আলোচনায় সুস্পষ্ট, মণিপুরি ক্ষুদ্র নৃগোষ্ঠীর সদস্যরা বৈচিত্র্যপূর্ণ এবং ঐতিহ্যবাহী সাংস্কৃতিক জীবনধারার অধিকারী।"
        },
        {
          "label": "ঘ",
          "question": "উদ্দীপকে দৃশ্যপট-২ কোন নৃগোষ্ঠী? উক্ত নৃগোষ্ঠীর সমাজব্যবস্থা বিশ্লেষণ করো।",
          "explanation": "উদ্দীপকের দৃশ্যপট-২ এ চাকমা ক্ষুদ্র নৃগোষ্ঠীকে ইঙ্গিত করা হয়েছে। বাংলাদেশের রাঙামাটি, বান্দরবান ও খাগড়াছড়ি জেলায় চাকমা জনগোষ্ঠীর অধিকাংশ সদস্য বাস করে। যুগ যুগ ধরে রাজাকে কেন্দ্র করে চাকমা সমাজ আবর্তিত হয়ে আসছে। কয়েকশ মৌজা বা গ্রাম মিলে গঠিত চাকমা সার্কেলের প্রধান হলেন চাকমা রাজা। তিনি চাকমা সমাজের সম্মানের প্রতীক। তিনি সমগ্র চাকমা জনগোষ্ঠীর শ্রদ্ধা ও সম্মানের পাত্র। উদ্দীপকের দৃশ্যপট-২-এর বর্ণনায়ও দেখা যায়, বৃহত্তর পার্বত্য চট্টগ্রামের বিভিন্ন জেলায় বসবাসকারী একটি সমাজে রাজা হলেন ঐক্য ও সংহতির প্রতীক। এ থেকে বোঝা যায়, দৃশ্যপট-২ চাকমা নৃগোষ্ঠীকে ইঙ্গিত করছে। চাকমাদের সামাজিক-সাংস্কৃতিক জীবনধারা অত্যন্ত বৈচিত্র্যপূর্ণ। তারা প্রধানত তিনটি দলে বিভক্ত। যথা- চাকমা, তঞ্চঙ্গা ও দৈংনক। চাকমা ও তঞ্চঙ্গা উভয় সমাজে প্রায় ৪৬টি উপদল বা গঝা রয়েছে। পিতার সূত্র ধরে সন্তানদের গঝা বা বংশপরিচয় নির্ধারিত হয়। অর্থাৎ তাদের পরিবার ব্যবস্থা পিতৃতান্ত্রিক। ঐতিহ্যগতভাবে চাকমাদের অর্থনীতি জুম চাষের ওপর নির্ভরশীল। এছাড়া বাঁশ ও বেত দিয়ে তৈরি বিভিন্ন আসবাবপত্র এবং বাদ্যযন্ত্র তৈরি করে বাজারে বিক্রি করেও তারা জীবিকা নির্বাহ করে। তাদের প্রধান খাদ্যদ্রব্য হচ্ছে ভাত, মাছ, মাংস সবজি ইত্যাদি। চাকমারা প্রধানত বৌদ্ধ ধর্মের অনুসারী। তাদের প্রধান সামাজিক উৎসব হচ্ছে বিজু। পুরাতন বর্ষকে বিদায় ও নতুন বর্ষকে বরণ করতে তারা এ উৎসব পালন করে। উপরের আলোচনা থেকে বোঝা যায়, চাকমাদের জীবনধারা বৈচিত্র্যপূর্ণ ও স্বতন্ত্র বৈশিষ্ট্যসম্পন্ন।"
        }
      ]
    },
    {
      "number": "5",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "কোনটি ইকোসিস্টেমকে নষ্ট করে দেয়?",
          "explanation": "পরিবেশগত সমস্যা ইকোসিস্টেমকে নষ্ট করে দেয়।"
        },
        {
          "label": "খ",
          "question": "নিরক্ষরতা একটি অভিশাপ- ব্যাখ্যা করো?",
          "explanation": "নিরক্ষরতায় দেশের আর্থ-সামাজিক উন্নয়ন বাধাগ্রস্ত হয় বলে এটি একটি অভিশাপ হিসেবে বিবেচিত হয়। নিরক্ষর জনগোষ্ঠীর প্রাতিষ্ঠানিক শিক্ষা না থাকায় জীবনধারণের ন্যূনতম মৌল চাহিদা পূরণে পর্যাপ্ত যোগ্যতা বা দক্ষতা তৈরি হয় না। নিরক্ষররা সাক্ষরজ্ঞান ও দক্ষতা সম্পন্ন মানুষের চেয়ে অর্থনৈতিকভাবে কম উৎপাদনশীল হয় বলে তাদের পক্ষে দারিদ্র্যসীমা থেকে বের হয়ে আসা সম্ভব হয় না। এছাড়া তারা দেশের পরিবর্তিত আর্থ-সামাজিক ও রাজনৈতিক কর্মকান্ডের সাথে সামঞ্জস্য রেখে গঠনমূলক ভূমিকায় নিজেদের উপস্থাপন করতে পারে না। এতে করে দেশের সামগ্রিক উন্নয়ন বাধাগ্রস্ত হয়। এজন্য নিরক্ষরতাকে একটি অভিশাপ বলা হয়।"
        },
        {
          "label": "গ",
          "question": "উদ্দীপকে স্লোগান-২ কোন সমস্যাকে চিহ্নিত করে? উত্ত সমস্যার কারণসমূহ ব্যাখ্যা করো।",
          "explanation": "উদ্দীপকের স্লোগান-২ জনসংখ্যা সমস্যাকে চিহ্নিত করে। কোনো দেশের জনসংখ্যা যদি প্রয়োজনাতিরিক্ত হয়, অর্থাৎ জনসংখ্যা দ্বারা দেশের অর্থনৈতিক উন্নয়ন বা জনকল্যাণ বাধাপ্রাপ্ত হলে ঐ জনসংখ্যাকে সমস্যা হিসেবে বিবেচনা করা হয়। জনসংখ্যা সমস্যা বাংলাদেশের প্রধান সমস্যা হিসেব বিবেচিত। তাই জনসংখ্যা বৃদ্ধির হার কমানোর জন্য বাংলাদেশের সরকার 'দুটি সন্তানের বেশি নয়, একটি হলে ভালো হয়' স্লোগানটি জনসংখ্যা নীতিতে অন্তর্ভুক্ত করে। যা উদ্দীপকের স্লোগান-২ এ উল্লেখ করা হয়েছে। তাই বলা যায় স্লোগান-২ জনসংখ্যা সমস্যাকে চিহ্নিত করে। বাংলাদেশের জনসংখ্যা বৃদ্ধির কারণগুলোর মধ্যে পুত্র সন্তান লাভের আকাঙ্ক্ষা, জন্ম ও মৃতহারের অসমতা, দীর্ঘ বিবাহিত জীবন প্রভৃতি বিশেষভাবে উল্লেখযোগ্য। দেশের অধিকাংশ পরিবারই চায় তাদের প্রথম সন্তানটি পুত্র সন্তান হোক। আবার অনেক পরিবার পুত্র সন্তানের আশায় অনেকগুলো মেয়ে সন্তান জন্ম দেয়। যা জনসংখ্যা বৃদ্ধিতে ভূমিকা রাখে। আবার, মৃত্যুহার অপেক্ষা জন্মহার বেশি হওয়ায় জনসংখ্যা বৃদ্ধি পাচ্ছে। এছাড়া বাল্যবিবাহের কারণে গ্রামীণ ঐতিহ্যবাহী সমাজে মেয়েরা অধিক সময় ধরে বিবাহিত জীবন কাটায়। ফলে তারা স্বাভাবিকের চেয়ে বেশি সন্তান জন্ম দেয়। যা জনসংখ্যা সমস্যা সৃষ্টিতে ভূমিকা রাখে। অপরদিকে পরিবার পরিকল্পনা সম্পর্কে যথাযথ শিক্ষার অভাবও জনসংখ্যা সমস্যা তৈরি করতে পারে।"
        },
        {
          "label": "ঘ",
          "question": "উদ্দীপকে স্লোগান-১ কোন সমস্যাকে চিহ্নিত করে? এই সমস্যা রোধে করণীয় বিশ্লেষণ করো।",
          "explanation": "উদ্দীপকের স্লোগান-১ পরিবেশগত সমস্যা বায়ু দূষণকে চিহ্নিত করে। পরিবেশগত সমস্যা বলতে পরিবেশের বিভিন্ন উপাদানের দূষণের মাধ্যমে সৃষ্ট সমস্যাকে বোঝায়। এসব সমস্যার মধ্যে বায়ু দূষণ, শব্দ দূষণ, মাটি দূষণ, পানি দূষণ ইত্যাদি উল্লেখযোগ্য। উদ্দীপকের স্লোগান-১ এ বলা হয়েছে, \"বন্ধ করি দূষিত বায়ু, বৃদ্ধি করি জীবনের আয়ু\"। যা মূলত পরিবেশের ভারসাম্য রক্ষার বিষয়কে ইঙ্গিত করছে। কেননা বায়ু দূষণের মতো পরিবেশগত সমস্যার ফলে বায়ুমণ্ডলে কার্বনের পরিমাণ বৃদ্ধি পায়, যা গাছের জন্য আনন্দদায়ক নয়। আর স্লোগানটির মাধ্যমে উক্ত পরিবেশগত সমস্যা প্রতিরোধের ইঙ্গিত করা হয়েছে। বায়ু দূষণ প্রতিকারের জন্য বিভিন্ন সরকারি, বেসরকারি সংস্থা এবং জনগণকে উদ্যোগী ও সচেতন হতে হবে। এজন্য বেশি করে গাছ লাগাতে হবে এবং অপ্রয়োজনে বৃক্ষ নিধন বন্ধ করতে হবে। ত্রুটিপূর্ণ ও কালো ধোঁয়া নিঃসরণকারী যানবাহন নিষিদ্ধ করতে হবে। কলকারখানার ধোঁয়া যাতে বায়ু দূষণ করতে না পারে সেজন্য উন্নত প্রযুক্তি ব্যবহার করতে হবে। বায়ু দূষণ নিরোধ নতুন আইন প্রণয়ন ও বিদ্যমান আইনের যথাযথ বাস্তবায়ন নিশ্চিত করতে হবে। সর্বোপরি, সরকার ও জনগণের সদিচ্ছা ও সচেতন আচরণের মাধ্যমে বায়ু দূষণের প্রতিকার সম্ভব বলে আমি মনে করি। পরিশেষে বলা যায়, উল্লিখিত পদক্ষেপগুলো যথাযথভাবে বাস্তবায়ন করতে পারলে বায়ু দূষণ অনেকাংশে রোধ করা সম্ভব।"
        }
      ]
    },
    {
      "number": "6",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "N.G.O এর পূর্ণরূপ কী?",
          "explanation": "N.G.O এর এর পূর্ণরূপ হলো- Non Governmental Organization."
        },
        {
          "label": "খ",
          "question": "কুমিল্লা মডেল' বলতে কী বোঝায়?",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ধৃত ও বিকশিত একটি গ্রামোন্নয়ন উদ্যোগ হলো 'কুমিল্লা মডেল'। 'কুমিল্লা মডেল' হলো কুমিল্লা জেলায় প্রয়োগকৃত এমন একটি কার্যক্রম, যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি এবং পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজজীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "উদ্দীপকে ছক-২ কোন ধরনের সংস্থাকে চিহ্নিত করে? সামাজিক উন্নয়নে উক্ত সংস্থার ভূমিকা ব্যাখ্যা করো।",
          "explanation": "উদ্দীপকের ছক-২ সরকারি সংস্থাকে চিহ্নিত করে। বাংলাদেশের সামাজিক উন্নয়নে সরকারি সংস্থার ভূমিকা অপরিসীম। সরকার কর্তৃক পরিচালিত সংস্থাকে সরকারি সংস্থা বলে। যা হতে পারে স্বায়ত্তশাসিত, স্বাধীন কিংবা দায়িত্বশীল। বাংলাদেশ পুলিশ, সেনাবাহিনী, বাংলাদেশ পল্লি উন্নয়ন বোর্ড, বাংলাদেশ পল্লি উন্নয়ন একাডেমি প্রভৃতি সরকারি সংস্থার উদাহরণ। ১৯৫৯ সালের ২৭ মে পল্লি উন্নয়নের ক্ষেত্রে একটি প্রশিক্ষণ ও প্রায়োগিক গবেষণা পরিচালনার জন্য বাংলাদেশে পল্লি উন্নয়ন একাডেমি নামক সরকারি সংস্থা যাত্রা শুরু করে। ছক-২-এ যেহেতু এ সংস্থার কথা উল্লেখ করা হয়েছে, \"সেহেতু বলা যায়, ছক-২ সরকারি সংস্থাকে ইঙ্গিত করে। বাংলাদেশের সরকারি সংস্থাগুলোর মধ্যে সমবায় বোর্ড গ্রামবাংলার কৃষক, ক্ষুদ্র ও প্রান্তিক চাষি, বিত্তহীন পুরুষ ও মহিলাদেরকে সমবায়ের মাধ্যমে সংগঠিত করে তাদের আর্থ-সামাজিক অবস্থার উন্নতির জন্য বহুমুখী চেষ্টা চালিয়ে যাচ্ছে। সমবায়ের পাশাপাশি সরকারি সংস্থা পল্লি উন্নয়ন বোর্ড এর সমিতি ও সদস্যদেরকে স্বল্প ও মধ্যমেয়াদি ঋণ প্রদান করে। এ ঋণের সাহায্যে সমবায় কৃষকরা বীজ, সার, কীটনাশক ও অন্যান্য কৃষি উপকরণ ক্রয় করে। পাশাপাশি কৃষকদের উৎপাদিত পণ্য বাজারজাতকরণেও এ সংস্থা সহায়তা করে। তাছাড়া পল্লি উন্নয়ন বোর্ডের গৃহীত সেচ কার্যক্রম বিএডিসিও কৃষি সম্প্রসারণ বিভাগের উদ্যোগে পরিচালিত। এ কার্যক্রমের ফলে সেচের আওতায় কৃষি জমি ও একক প্রতি উৎপাদন বেড়েছে ও উৎপাদন ব্যয় কমেছে। উপরোক্ত কার্যক্রমের পাশাপাশি সুদূরপ্রসারী উন্নয়ন পরিকল্পনা গ্রহণ ও বাস্তবায়নের মাধ্যমে বিভিন্ন সরকারি সংস্থা বাংলাদেশের আর্থ- সামাজিক উন্নয়নে কার্যকর ভূমিকা পালন করছে।"
        },
        {
          "label": "ঘ",
          "question": "উদ্দীপকে ছক-১ কোন সংস্থাকে নির্দেশ করছে? উক্ত সংস্থার উদ্দেশ্য ও কার্যাবলি বিশ্লেষণ করো।",
          "explanation": "উদ্দীপকের ছক-১ বেসরকারি সংস্থা গ্রামীণ ব্যাংককে নির্দেশ করছে। দেশের পল্লি অঞ্চলের দরিদ্র নারী-পুরষদের জন্য সহজে ঋণ সুবিধা প্রদানের উদ্দেশ্যে ১৯৮৩ সালের অক্টোবর মাসে গ্রামীণ ব্যাংক প্রতিষ্ঠিত হয়। ১৯৭৬ সালে চট্টগ্রাম জেলার হাটহাজারী উপজেলার জোবরা গ্রামে চট্টগ্রাম বিশ্ববিদ্যালয়ের অর্থনীতির অধ্যাপক ড. মুহাম্মদ ইউনূস জামানতবিহীন ঋণ প্রদানের উপযোগিতা ও সম্ভাব্যতা যাচাইয়ের জন্য একটি পাইলট প্রকল্প চালু করেন। এর ভিত্তিতে গ্রামীণ ব্যাংক প্রতিষ্ঠিত হয। এ থেকে বোঝা যায়, উদ্দীপকের ছক-১ এ গ্রামীণ ব্যাংককে ইঙ্গিত করা হয়েছে। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ ইউনুসের নেতৃত্বে যাত্রা শুরু করে। সংস্থাটি গঠনের প্রধান উদ্দেশ্য ছিল- গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে।দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকাণ্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করেছে। উপরের আলোচনায় প্রতীয়মান হয় যে, গ্রামীণ ভূমিহীন ও দরিদ্র জনগোষ্ঠীকে ক্ষুদ্র ঋণ প্রদানের মাধ্যমে তাদের আর্থ-সামাজিক উন্নয়নে গ্রামীণ ব্যাংক গুরুত্বপূর্ণ ভূমিকা রাখে।"
        }
      ]
    },
    {
      "number": "7",
      "uddipok": "সীমা অধীর আগ্রহ নিয়ে ভোর হওয়ার অপেক্ষা করছে। কাল সে বাবার সাথে প্রভাতফেরিতে যাবে। তার দাদা এ ঘটনার সাথে সম্পৃক্ত ছিল বলে তার আরও ভালো লাগছে।",
      "tag": "VNSC 24",
      "sub_questions": [
        {
          "label": "ক",
          "question": "২৫ মার্চকে কালরাত বলা হয় কেন?",
          "explanation": "১৯৭১ সালের ২৫শে মার্চ রাতে পাকিস্তানি বাহিনী অসংখ্য নিরীহ ও নিরস্ত্র মানুষকে নির্মমভাবে হত্যা করেছিল বলে ২৫শে মার্চকে কালরাত বলা হয়।"
        },
        {
          "label": "খ",
          "question": "কত সালে গণঅভ্যুত্থান, ঘটেছে? বুঝিয়ে লেখো?",
          "explanation": "১৯৬৯ সালে গণঅভ্যুত্থান ঘটেছিল। ১৯৬৯ সালের জানুয়ারি মাসে ছাত্রদের গঠিত সর্বদলীয় ছাত্র সংগ্রাম পরিষদ ১১ দফা কর্মসূচি ঘোষণা করে আইয়ুব সরকারের বিরুদ্ধে গণআন্দোলন শুরু করে। চূড়ান্ত পর্যায়ে মওলানা ভাসানী এ আন্দোলনে নেতৃত্ব দেন এবং বাঙালির বিজয় নিশ্চিত করেন। আন্দোলনের তীব্রতায় প্রেসিডেন্ট আইয়ুব খান ঐতিহাসিক আগরতলা মামলা বাতিল ও বঙ্গবন্ধুকে মুক্তি দিতে বাধ্য হন।"
        },
        {
          "label": "গ",
          "question": "উদ্দীপকে কোন ঘটনার কথা উল্লেখ করা হচ্ছে? তা ব্যাখ্যা করো।",
          "explanation": "উদ্দীপকে ভাষা আন্দোলনের কথা উল্লেখ করা হচ্ছে। ১৯৪৮ সালের ২১ মার্চ তৎকালীন পাকিস্তানের গভর্নর জেনারেল মোহাম্মদ আলী জিন্নাহ ঢাকার রেসকোর্স ময়দানে এক জনসভায় ঘোষণা করেন, 'উর্দুই হবে পাকিস্তানের একমাত্র রাষ্ট্রভাষা।' ২৪ মার্চ ঢাকা বিশ্ববিদ্যালয়ের সমাবর্তনেও তিনি একই ঘোষণা দিলে ছাত্ররা ক্ষোভে ফেটে পড়ে। এরপর ১৯৫০ সালের সেপ্টেম্বর মাসে পাকিস্তানের প্রধানমন্ত্রী লিয়াকত আলী খান গণপরিষদে পাকিস্তানের সংখ্যাগরিষ্ঠ মানুষের মুখের ভাষা বাংলার পরিবর্তে উর্দুকেই একামত্র রাষ্ট্রভাষা করার কথা বলেন। তবে বাংলার দামাল ছেলেরা পাকিস্তানি শাসকগোষ্ঠীর এই অন্যায় আচরণ মাথা পেতে মেনে নেয়নি। অনেক আন্দোলন সংগ্রামের পর ১৯৫২ সালের ২১ ফেব্রুয়ারি এদেশের ছাত্র-জনতা বুকের তাজা রক্ত দিয়ে মাতৃভাষার কথা বলার অধিকার আদায় করে নিয়েছে। ভাষা আন্দোলনে শহিদদের স্মরণে নির্মিত হয়েছে শহিদ মিনার। প্রতিবছর ২১ ফেব্রুয়ারি শহিদ মিনারে ফুল দিয়ে আপামর বাঙালি ভাষা শহিদদের প্রতি শ্রদ্ধা জ্ঞাপন করে। উদ্দীপকে বলা হয়েছে, সীমা অধীর আগ্রহ নিয়ে ভোর হওয়ার অপেক্ষা করছে। কারণ সে বাবার সাথে প্রভাতফেরিতে যাবে। তার দাদা এ ঘটনার সাথে জড়িত ছিল বলে তার আরও ভালো লাগছে। ভাষা শহিদদের শ্রদ্ধা জানাতে প্রতি বছর ২১ শে ফেব্রুয়ারি প্রভাতফেরি অনুষ্ঠিত হয় এবং মানুষ শহিদ মিনারে ফুল দেয়। এ থেকে বোঝা যায়, সীমা ভাষা শহিদদের প্রতি শ্রদ্ধা জানাতে শহিদ মিনারে যাওয়ার জন্য অপেক্ষা করছে। অর্থাৎ তার দাদা যে ঘটনার সাথে সম্পৃক্ত ছিল তা হচ্ছে ভাষা আন্দোলন।"
        },
        {
          "label": "ঘ",
          "question": "উক্ত আন্দোলন কীভাবে বাংলাদেশের মুক্তি সংগ্রামে তাৎপর্য রেখেছে? মূল্যায়ন করো।",
          "explanation": "উক্ত আন্দোলন তথা ভাষা আন্দোলন বাঙালি জাতীয়তাবাদী চেতনার উন্মেষ ও বিকাশ ঘটিয়ে বাংলাদেশের মুক্তি সংগ্রামে তাৎপর্য রেখেছে। ভাষা আন্দোলন বাঙালি জাতীয়তাবাদের মূল ভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে বাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে জাতীয়তাবাদী চেতনার উন্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করে এবং স্বাধীনতা অর্জনে গুরুত্বপূর্ণ ভূমিকা পালন করে। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-র যুক্তফ্রন্ট নির্বাচন, '৬২-এর শিক্ষা আন্দোলন, '৬৬-এর ছয় দফা আন্দোলন, '৬৯-এর গণ-আন্দোলন, '৭০-এর নির্বাচন এবং '৭১-এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। অর্থাৎ ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য সত্তা সম্পর্কে সচেতন করে তোলে। উপরের আলোচনায় প্রতীয়মান হয় যে, ভাষা আন্দোলনের মাধ্যমে যে জাতীয়তাবাদের চেতনার উন্মেষ ঘটে তার ভিত্তিতেই বাঙালি জাতি পরবর্তী আন্দোলন সংগ্রামে ঝাপিয়ে পড়েছিল। যার চূড়ান্ত ফল হলো স্বাধীন বাংলাদেশ।"
        }
      ]
    },
    {
      "number": "8",
      "uddipok": "ভারতীয় উপমহাদেশে অতীতে নদীর তীরবর্তী এলাকায় যে নগরগুলো গড়ে উঠেছিল তা ছিল সুপরিকল্পিত। নগরগুলোতে নাগরিক জীবনের প্রয়োজনীয় সকল সুযোগ-সুবিধা বিদ্যমান ছিল। অথচ বুড়িগঙ্গা নদীর তীরে ঢাকা অবস্থিত। এখানে অতীতের নগরগুলোর মতো অবস্থান দেখা যায় না।",
      "tag": "VNSC 24",
      "sub_questions": [
        {
          "label": "ক",
          "question": "লাঙলের ব্যবহার কোন যুগে শুরু হয়েছিল?",
          "explanation": "নব্যপ্রস্তর যুগে লাঙলের ব্যবহার শুরু হয়েছিল।"
        },
        {
          "label": "খ",
          "question": "প্রত্নতত্ত্বের কোন স্তরকে আধুনিক যুগের ভিত্তি বলা হয় এবং কেন? বুঝিয়ে লেখো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহ যুগকে আধুনিক যুগের ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে কোন সভ্যতার কথা বলা হয়েছে? তার আর্থ-সামাজিক অবস্থা ব্যাখ্যা করো।",
          "explanation": "উদ্দীপকে সিন্ধু সভ্যতার কথা বলা হয়েছে। সিন্ধু সভ্যতা হলো এশিয়ার প্রাচীনতম সভ্যতাগুলোর প্রায় সমযুগের, যা সিন্ধু নদীকে কেন্দ্র করে বিকাশ ও সমৃদ্ধি লাভ করেছিল। এ সভ্যতায়, নগর জীবনের জন্য প্রয়োজনীয় সকল সুযোগ-সুবিধা বিদ্যমান ছিল। যেমন- নগরের, রাস্তাগুলো ছিল বেশ প্রশস্ত, যার পাশে সারিবদ্ধ ল্যাম্পপোস্টের ব্যবস্থা ছিল। এছাড়া এখানে উন্নত পয়ঃপ্রণালি, সুশৃঙ্খল প্রশাসন, উন্নত সাংস্কৃতিক প্রতিষ্ঠান, শক্তিশালী সরকার প্রভৃতি সুবিধা বিদ্যমান ছিল। উদ্দীপকের দ্বারা এ সভ্যতাকেই নির্দেশ করা হয়েছে। কেননা উদ্দীপকে ভারতীয় উপমহাদেশের এমন নগরের কথা বলা হয়েছে যেগুলো নদী তীরবর্তী এলাকায় গড়ে উঠেছিল, যা ছিল সুপরিকল্পিত। নগরগুলোেত সিন্ধু সভ্যতার মতোই নাগরিক জীবনের সকল সুযোগ- সুবিধা বিদ্যমান ছিল। সিন্ধু সভ্যতার বেশিরভাগ ঘরবাড়িই শুকনো ইটের দ্বারা নির্মিত ছিল। এখানকার নারী ও পুরুষ উভয়ই সুন্দর ঝলমলে পোশাক এবং অলংকার ব্যবহার করত। সেখানে কার্পাস ও পশম বস্ত্রের ও প্রচলন ছিল। বৈদিক যুগের মতো বর্ণপ্রথা না থাকলেও সিন্ধু সভ্যতায় চার ধরনের শ্রেণি চোখে পড়ে। শাসক, পুরোহিত, চিকিৎসক ও জ্যোতিষী ছিল প্রথম শ্রেণি। দ্বিতীয় ও তৃতীয় শ্রেণিতে ছিল যথাক্রমে যোদ্ধা ও ব্যবসায়ীরা। আর চতুর্থ শ্রেণিতে ছিল কৃষক, জেলে, তাঁতি ইত্যাদি। সিন্ধু সভ্যতার অধিকাংশ জনগণ ছিল কৃষিজীবী। তারা ধান, গম, বার্লি, যব, কার্পাস, খেজুর ইত্যাদি উৎপাদন করত। এছাড়া এখানকার ব্যবসায়ী শ্রেণি মিসর, মেসোপটেমিয়া, পারস্য ও এশিয়ার সমগ্র অঞ্চলের সাথে ব্যবসায়িক সম্পর্কে গড়ে তুলেছিল।"
        },
        {
          "label": "ঘ",
          "question": "উদ্দীপকে এখানে অতীতের নগরগুলোর মতো অবস্থান দেখা যায় না বলে কী বুঝেছো? বিশ্লেষণ করো।",
          "explanation": "উদ্দীপকে এখানে অতীতের নগরগুলোর মতো অবস্থান দেখা যায় না বলতে আমি ঢাকা শহরে সিন্ধু সভ্যতার মতো গঠনগত বৈশিষ্ট্য পরিলক্ষিত হয় না বলে বুঝেছি। সিন্ধু সভ্যতার নগরগুলো ছিল অত্যন্ত সুপরিকল্পিত। নগরের রাস্তাগুলো ছিল বেশ প্রশস্ত, অর্থাৎ ৩ থেকে ১০ মিটার পর্যন্ত বিস্তৃত যা বেশ দূরের ব্যবধানে পরস্পরকে ছেদ করে আয়তকার রূপ নেয়। এসব রাস্তায় নিয়মিত ব্যবধানে ল্যাম্পপোস্টের ব্যবস্থা চালু ছিল। নগরের ছোট-বড় ও মাঝারি আকৃতির ভবনগুলো রাস্তার দুপাশে সুপরিকল্পিতভাবে বিন্যস্ত ছিল। নগরের বাড়িগুলোতে ছিল প্রশস্ত বারান্দা-জানালা। এছাড়া সেখানে কূপ, নর্দমা ও গোসলখানারও সমাবেশ ছিল। সিন্ধু সভ্যতায় স্বাস্থ্যকর নাগরিক জীবন নিশ্চিত করতে প্রয়োজনীয় পানি সরবরাহ, পয়ঃপ্রণালি, গোসলখানা, সুশৃঙ্খল ও সুবিন্যস্ত প্রশাসন ইত্যাদি বিদ্যমান ছিল। এসকল বৈশিষ্ট্য দেখে অনুমান করা হয় সিন্ধু সভ্যতার নগরগুলোতে নাগরিক জীবনের জন্য প্রযোজনীয় সকল সুযোগ-সুবিধা ছিল সহজলভ্য। অন্যদিকে, ঢাকার গঠনগত বৈশিষ্ট্য বিশ্লেষণ করলে দেখা যায়, এখানকার নগর ব্যবস্থা সিন্ধু সভ্যতার মতো সুপরিকল্পিত নয়। এ নগরে প্রশস্ত রাস্তা থাকলেও তা সিন্ধু সভ্যতার নগরগুলোর মতো সুবিন্যস্ত নয়। তেমনিভাবে ঢাকা নগরীর প্রশাসনিক ভবনগুলো কোনো একটি নির্দিষ্ট এলাকায় অবস্থিত নয় বরং বিভিন্ন অংশে ছড়ানো। আবাসিক ও বাণিজ্যিক ভবনগুলোও একে অন্যটির পাশাপাশি অবস্থিত। কিন্তু সিন্ধু সভ্যতার মতো পরিকল্পিত নগরে প্রশাসনিক, আবাসিক ও বাণিজ্যিক ভবনগুলো আলাদা আলাদা এলাকায় থাকে। এ থেকে বোঝা যায়, গঠনগতভাবে ঢাকা সিন্ধু সভ্যতার নগরের মতো পরিকল্পিত নয়। উপরের আলোচনা থেকে প্রতীয়মান হয় যে, ঢাকা শহরে অতীতের সিন্ধু সভ্যতার নগরগুলোর মতো সুপরিকল্পিত নগর ব্যবস্থা দেখা যায় না।"
        }
      ]
    },
    {
      "number": "9",
      "uddipok": "রিয়াদ এম.এ পাস করে চেষ্টা করা সত্ত্বেও মনের মতো কাজ পাচ্ছে না। তার বাসায় যেতেই ভালো লাগে না। কারণ বাবা-মার চাহনি তার কাছে অসহায় লাগে। এ কারণে সে প্রথমে সিগারেট পরে বন্ধুর প্ররোচনায় মদ খেতে শুরু করলো।",
      "tag": "VNSC 24",
      "sub_questions": [
        {
          "label": "ক",
          "question": "ব্যক্তির উৎপাদনশীলতাকে নষ্ট করে দেয় কোনটি?",
          "explanation": "মাদকাসক্তি ব্যক্তির উৎপাদনশীলতাকে নষ্ট করে দেয়।"
        },
        {
          "label": "খ",
          "question": "নিরক্ষরতার সাথে জনসংখ্যা বৃদ্ধির সম্পর্ক- ব্যাখ্যা করো।",
          "explanation": "নিরক্ষরতা জনসংখ্যা বৃদ্ধিতে প্রভাব বিস্তার করে। নিরক্ষরতা বলতে অক্ষর জ্ঞানের অভাবকে বোঝায়। অর্থাৎ নিরক্ষর ব্যক্তি পড়তে বা লিখতে পারে না। নিরক্ষর জনগোষ্ঠী দেশের জনসংখ্যা সমস্যা সম্পর্কে সচেতন নয়। ফলে তাদের মধ্যে সন্তান জন্মদানের হার অধিক। এছাড়া তারা বাল্যবিবাহ, বহুবিবাহ, কুসংস্কার, ধর্মীয় গোঁড়ামি প্রভৃতির ফলে অনিয়ন্ত্রিত হারে সন্তান জন্ম দেয়, যা জনসংখ্যা বৃদ্ধিতে ভূমিকা রাখে।"
        },
        {
          "label": "গ",
          "question": "উদ্দীপকে রিয়াদের কাজ না পাওয়াটা কোন ধরনের সমস্যা? তার কারণ ব্যাখ্যা করো।",
          "explanation": "উদ্দীপকে রিয়াদের কাজ না পাওয়াটা বেকারত্ব সমস্যাকে নির্দেশ করে। বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। আর শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক থাকে কিন্তু কোনো, কাজ পায় না তাকে বেকার বলে। উদ্দীপকের রিয়াদ এম.এ. পাস করে চেষ্টা করা সত্ত্বেও মনের মতো কাজ পাচ্ছে না। অর্থাৎ সে বেকার। আর তার এ সমস্যাটি হলো বেকারত্ব। বাংলাদেশে বেকারত্বের বিভিন্ন কারণ রয়েছে। যেমন- জনসংখ্যার আধিক্য বেকারত্বের অন্যতম প্রধান কারণ। বাংলাদেশে অপরিকল্পিত জনসংখ্যা বৃদ্ধির ফলে বেকারত্ব প্রকট আকার ধারণ করছে। এছাড়া বাংলাদেশ একটি কৃষিপ্রধান দেশ। কৃষির ওপর অধিক নির্ভরতার কারণে প্রচ্ছন্ন ও মৌসুমি বেকারত্ব সৃষ্টি হয়। কর্মসংস্থানের সুযোগের 'সীমাবদ্ধতা বাংলাদেশে বেকারত্বের আরেকটি বহুল আলোচিত কারণ। বাংলাদেশে প্রচলিত শিক্ষাব্যবস্থাও শিক্ষিত বেকার সৃষ্টির জন্য দায়ী। এক্ষেত্রে বৃত্তিমূলক শিক্ষার ভাব বেকার সমস্যার প্রধান কারণ। কারিগরি জ্ঞানের অভাবও বেকারত্ব সমস্যার কারণ। দেশে কারিগরি শিক্ষাব্যবস্থার অপর্যাপ্ততার জন্য মানুষ বেকার থেকে যায়। এছাড়া রাজনৈতিক অস্থিতিশীলতা, শিল্পায়নের অভাব, কুটির শিল্পের বিলুপ্তি প্রভৃতি কারণেও বাংলাদেশে বেকারত্বের সংখ্যা বৃদ্ধি পায়।"
        },
        {
          "label": "ঘ",
          "question": "রিয়াদের জীবনে পরবর্তী ঘটনার জন্য প্রথমটি একমাত্র কারণ নয়- বিশ্লেষণ করো।",
          "explanation": "রিয়াদের জীবনে পরবতী, ঘটনার জন্য প্রথমটি অর্থাৎ মাদকাসক্তির জন্য বেকারত্ব একমাত্র কারণ নয়। মাদকাসক্তি বলতে মাদকদ্রব্যের প্রতি প্রবল আকষর্ণকে বোঝায়। বেকারত্ব মাদকাসক্তির একটি উল্লেখযোগ্য কারণ। বেকারত্বের কষাঘাতে মানুষের মাঝে নানা ধরনের হতাশা' বিরাজ করে। আর হতাশা থেকে মুক্তির আশায় মানুষ মাদকাসক্ত হতে পারে। যেমনটি উদ্দীপকের রিয়াদের ক্ষেত্রে দেখা যায়। বেকার হওয়ায় বাবা-মার চাহনি তার কাছে অসহায় লাগে বলে সে প্রথমে সিগারেট ও পরে মদ খেতে শুরু করে। একজন ব্যক্তির মাদকাসক্ত হওয়ার পেছনে বেকারত্ব ছাড়াও নানাবিধ কারণ থাকতে পারে। ভৌগোলিক অবস্থান মাদকাসক্তির অন্যতম কারণ। কেননা ভৌগোলিক কারণে মাদকের সহজলভ্যতা বৃদ্ধি পেলে তা 'মাদকাসক্তিকে প্রভাবিত। করে। যেমন-বাংলাদেশের পার্শ্ববর্তী কয়েকটি দেশে মাদকের রমরমা ব্যবসা থাকায় এ দেশেও এর প্রভাব পড়ছে। সমবয়সী বা সঙ্গীদলের প্রভাব মাদকাসক্তির আরেকটি উল্লেখযোগ্য কারণ। মাদকাসক্তদের নিয়ে গবেষণায় দেখা গেছে, তাদের বেশিরভাগই বন্ধুদের প্ররোচনায় প্রথম মাদক গ্রহণ করে। সকল ধর্মেই বার বার মাদকের বিরুদ্ধতা করা হয়েছে। এতদসত্ত্বেও মাদক গ্রহণ ধর্মীয় শিক্ষার অভাবকে নির্দেশ করে। অর্থাৎ ধর্মীয় শিক্ষার অভাব মাদকাসক্তির আরেকটি কারণ। উল্লিখিত কারণগুলো ছাড়াও স্যাটেলাইট সংস্কৃতি, পরিবারের যথাযথ ভূমিকার অভাব, রাজনৈতিক অস্থিশীলতা, প্রশাসনিক দূর্বলতার কারণেও মাদকাসক্তি সৃষ্টি হতে পারে। উপরের আলাচনা থেকে প্রতীয়মান হয় যে, মাদকাসক্তির জন্য বেকারত্ব একমাত্র কারণ নয় বরং এর পেছনে বহুবিধ কারণ ভূমিকা রাখে।"
        }
      ]
    },
    {
      "number": "10",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "কৃষি মজুর কারা?",
          "explanation": "যারা ধনী ও প্রান্তিক কৃষকদের জমিতে মজুরির বিনিময়ে কাজ করে তারা কৃষি মজুর বা কৃষি শ্রমিক।"
        },
        {
          "label": "খ",
          "question": "শহুরে সমাজের বস্তুগত সাংস্কৃতিক উপাদানের বর্ণনা দাও?",
          "explanation": "শহুরে সমাজের বস্তুগত সাংস্কৃতিক উপাদান আধুনিক প্রযুক্তির সমন্বয়ে গঠিত। বস্তুগত সংস্কৃতি বলতে সংস্কৃতির সেই উপাদানকে বোঝায় যা দৃশ্যমান। আর শহুরে সমাজের বস্তুগত সংস্কৃতির ক্ষেত্রে দেখা যায়, রাস্তাঘাট সুবিন্যস্ত ও ঢালাইকৃত; ঘরবাড়ি, বিপণি-বিতান, অফিস প্রভৃতি বহুতল ভবনে অবস্থিত। শহরের উৎপাদন ব্যবস্থা প্রধানত যান্ত্রিক বা অকৃষিজ মাধ্যমের ওপর নির্ভরশীল। যেমন- বিভিন্ন কারখানায় প্রয়োজনীয় দ্রব্যাদি উৎপাদন হয়। পাশাপাশি শহরের মানুষের পোশাক-পরিচ্ছদ ও খাদ্যাভ্যাসে বিশ্বায়নের প্রভাব পরিলক্ষিত হয়"
        },
        {
          "label": "গ",
          "question": "উদ্দীপকের 'A' কোন সমাজকে নির্দেশ করে? উক্ত সমাজের ক্ষমতা কাঠামো ব্যাখ্যা করো।",
          "explanation": "উদ্দীপকে 'A' শহুরে সমাজকে নির্দেশ করে। শহর বলতে এমন একটি এলাকাকে বোঝায় যেখানে উল্লেখযোগ্য জনগোষ্ঠী মোটামুটি স্থায়ীভাবে বসবাস করে এবং কৃষিকাজ ব্যতীত অন্যান্য পেশার মাধ্যমে জীবিকা নির্বাহ করে। শহরে নানা পেশাজীবী মানুষের সমাবেশ ঘটে, যারা নিজ নিজ কাজে পারদর্শী। শহরের মানুষ গোত্র মুক্ত জীবনযাপন এবং যোগ্যতার প্রেক্ষিতে সামাজিক পদমর্যাদা অর্জন করে। শহরের জীবন অধিকরত জটিল ও বৈচিত্র্যপূর্ণ এবং এখানে একক পরিবারের প্রাধান্য দেখা যায়। উল্লিখিত বৈশিষ্ট্যাবলির সাথে তুলনা করলে বোঝা যায়। উদ্দীপকের 'A' শহুরে সমাজকে নির্দেশ করছে। শহুরে সমাজে রাজনৈতিক সংগঠনে সম্পৃক্ততা, ধন-সম্পদ, শিক্ষা, পেশা প্রভৃতি ক্ষমতার প্রধান উপাদান হিসেবে বিবেচিত হয়। শহরে ক্ষমতা চর্চার অন্যতম উৎস রাজনৈতিক দলের সদস্য পদ। রাজনৈতিক ক্ষমতাধীন তথা শাসক এলিটের সদস্য হতে পারলে এখানে বেশি ক্ষমতার অধিকারী হওয়া যায়। এছাড়া শহরের স্থানীয় সরকার তথা সিটি কর্পোরেশনও পৌরসভার মেয়র এবং কাউন্সিলরগণও ক্ষমতা কাঠামোতে শক্তিশালী অবস্থানে থাকে। শহর জীবনে শিক্ষিত শ্রেণির আধিক্য যেমন তেমনি শিক্ষিত শ্রেণিই শহরের বিভিন্ন সরকারি-বেসরকারি প্রতিষ্ঠানের গুরুত্বপূর্ণ দায়িত্বে অধিষ্ঠিত হন। ফলে তারা বেশ ক্ষমতা ধারণ করেন। পাশাপাশি উচ্চপদস্থ কর্মকর্তা বা আমলারা শহরে ক্ষমতা কাঠামোর কেন্দ্রে অবস্থান করেন।"
        },
        {
          "label": "ঘ",
          "question": "উদ্দীপকের 'B' কোন সমাজকে নির্দেশ করে? উক্ত সমাজের স্তরবিন্যাস বিশ্লেষণ করো।",
          "explanation": "উদ্দীপকের 'B' গ্রামীণ সমাজকে নির্দেশ করে। গ্রামীণ সমাজ হলো ক্ষুদ্রায়তনের ও কম বসতিপূর্ণ এলাকা যেখানে, কৃষকরা কেন্দ্রস্থলে বাস করে, চারপাশে থাকে তাদের চাষাবাদের ভূমি। অর্থাৎ এ সমাজ বলতে কৃষি কাজ ও কৃষক সমাজ নিয়ে গঠিত জনপদকে বোঝায়। কৃষিকাজের জন্য অধিক শ্রমিকের প্রয়োজন হয় বলে আবহমানকাল ধরে গ্রামীণ সমাজে যৌথ পরিবারের প্রাধান্য দেখা যায়। এখানে অধিকাংশ ক্ষেত্রে বংশানুক্রমে সামাজিক মর্যাদা আরোপিত হয়। ফলে গ্রামের সামাজিক গতিশীলতা তুলনামূলক কম হয়। এসকল বৈশিষ্ট্যের সাথে তুলনা করলে. বোঝা যায়, উদ্দীপকের 'B' গ্রামীণ সমাজকে নির্দেশ করে। গ্রামীণ সমাজে সামাজিক স্তরবিন্যাসের ক্ষেত্রে ভূমি মালিকানা, শিক্ষা, ক্ষমতা ও কর্তৃত্ব, বংশ মর্যাদা প্রভৃতি উপাদান মূল ভিত্তি হিসেবে কাজ করে। ভূমি মালিকানার ভিত্তিতে সমাজে চারটি শ্রেণি দেখা যায়। যথা- ধনী কৃষক, প্রান্তিক কৃষক, বর্গাচাষী ও ভূমিহীন কৃষক বা কৃষি শ্রমিক। আবার শিক্ষাগত যোগ্যতার ভিত্তিতে সেখানে কতকগুলো শ্রেণি বিদ্যমান। যেমন- সাক্ষরজ্ঞানসম্পন্ন, প্রাথমিক শিক্ষাপ্রাপ্ত, মাধ্যমিক শিক্ষাপ্রাপ্ত, উচ্চ মাধ্যমিক শিক্ষায় শিক্ষিত প্রভৃতি। অন্যদিকে ক্ষমতা ও কর্তৃত্বের ভিত্তিতে স্তরায়ন হলো- ইউনিয়ন পরিষদের চেয়ারম্যান ও মেম্বার, মাতব্বর, নেতৃস্থানীয় ব্যক্তি, সচেতন ব্যক্তি প্রমুখ। উল্লিখিত উপাদানগুলোর পাশাপাশি কোনো কোনো গ্রামীণ সমাজে নির্দিষ্ট বংশ যেমন- সৈয়দ, শেখ, তালুকদার প্রমুখ বংশের প্রেক্ষিতেও স্তরায়ন দেখা যায়। পরিশেষে বলা যায়, গ্রামীণ সমাজে বিভিন্ন উপাদানের ভিত্তিতে সামাজিক স্তরবিন্যাসে করা হয়।"
        }
      ]
    },
    {
      "number": "11",
      "uddipok": "বাংলাদেশে অনেক নৃগোষ্ঠী বসবাস করে। তাদের মধ্যে এক নৃগোষ্ঠী নিজেদেরকে 'হোড়' বলে পরিচয় দিতে পছন্দ করে। আরেকটি নৃগোষ্ঠী আছে যারা নিজেদেরকে 'মান্দি' বলে পরিচয় দিতে পছন্দ করে।",
      "tag": "VNSC 24",
      "sub_questions": [
        {
          "label": "ক",
          "question": "নৃগোষ্ঠী কাকে বলে?",
          "explanation": "নৃগোষ্ঠী বলতে মানব প্রজাতির এমন এক উপবিভাগকে বোঝায়, যার সদস্যবৃন্দ উত্তরাধিকারসূত্রে একই দৈহিক বৈশিষ্ট্য অর্জন করে।"
        },
        {
          "label": "খ",
          "question": "কঠিন চীবর দান কাকে বলে? ব্যাখ্যা করো।",
          "explanation": "'কঠিন চীবর দান' হলো চাকমাদের একটি ধর্মীয় উৎসব। প্রতিবছর অক্টোবর মাসের শেষে বা নভেম্বরের প্রথম সপ্তাহে (কার্তিক মাসের পূর্ণিমায়) রাঙামাটি জেলার রাজবন বিহারে 'কঠিন চীবর দান' অনুষ্ঠিত হয়। এ উৎসবের মূল কার্যক্রম হলো ২৪ ঘণ্টার মধ্যে তুলা থেকে সুতা; সুতা থেকে কাপড় বুনন এবং কাপড় দিয়ে চীবর (গেরুয়া রঙের বস্ত্র) তৈরি করে বৌদ্ধ ভিক্ষুকে দান করা। চাকমা সমাজে অনুষ্ঠানটি অত্যন্ত তাৎপর্যপূর্ণ"
        },
        {
          "label": "গ",
          "question": "উদ্দীপকে 'হোড়' যে নৃগোষ্ঠীকে চিহ্নিত করা হয় তাদের পারিবারিক ও বৈবাহিক জীবন ব্যাখ্যা করো।",
          "explanation": "জাউদ্দীপকের 'হোড়' সাঁওতাল নৃগোষ্ঠীকে চিহ্নিত করে। সাঁওতাল বাংলাদেশের অন্যতম বৃহৎ ক্ষুদ্র নৃগোষ্ঠী। রাজশাহী, নওগাঁ, চাঁপাইনবাবগঞ্জ, জয়পুরহাট, গাইবান্ধা, কুড়িগ্রাম, লালমনিরহাট, পঞ্চগড়, নাটোর ও দিনাজপুর জেলায় অধিকাংশ সাঁওতাল বসবাস করে। তারা নিজেদেরকে 'হোড়' বলে পরিচয় দিতে পছন্দ করে। যার অর্থ মানুষ। এ থেকে বোঝা যায় উদ্দীপকে 'হোড়' দ্বারা সাঁওতাল 'নৃগোষ্ঠীকে ইঙ্গিত করা হয়েছে। সাঁওতালদের পরিবার ব্যবস্থা পিতৃতান্ত্রিক। তাই পিতার মাধ্যমেই সন্তানের পরিচিতি ও উত্তরাধিকারিত্ব নির্ণয় করা হয়। পিতার সম্পত্তিতে | পুত্রদের সমান অধিকার থাকে কিন্তু কন্যাদের কোনো অধিকার নেই। সম্পত্তি বণ্টনের সময় পিতা কন্যাকে একটি গাভী প্রদান করে। সাঁওতাল সমাজে অন্তঃগোত্রীয় বিবাহ নিষিদ্ধ। তাদের সমাজে চার ধরনের বিবাহ প্রচলিত। যথা- ডাঙ্গুয়া বাপলা, আঙ্গির বাপলা, অ-র বাপলা ও ইতত্ব বাপলা। তাদের মধ্যে পুনর্বিবাহ ও বিবাহ বিচ্ছেদও প্রচলিত রয়েছে।"
        },
        {
          "label": "ঘ",
          "question": "উদ্দীপকে 'মান্দি' যে নৃগোষ্ঠীকে বলে তাদের জীবন ব্যবস্থাপনা বিশ্লেষণ করো।",
          "explanation": "উদ্দীপকে 'মান্দি' বলতে গারো ক্ষুদ্র নৃগোষ্ঠীকে বোঝানো হয়েছে। গারোরা নিজেদেরকে 'আচিক মান্দি' বা পাহাড়ের মানুষ বলে পরিচয় দিতে পছন্দ করে। এ থেকে বোঝা যায় উদ্দীপকে 'মান্দি' দ্বারা গারো ক্ষুদ্র নৃগোষ্ঠীকে ইঙ্গিত করা হয়েছে। বাংলাদেশে বসবাসরত ক্ষুদ্র নৃগোষ্ঠীগুলোর মধ্যে অন্যতম একটি ক্ষুদ্র নৃগোষ্ঠী হলো গারো ক্ষুদ্র নৃগোষ্ঠী। গারোরা ময়মনসিংহ জেলার বিভিন্ন অঞ্চল ও টাঙ্গাইল জেলার মধুপুর অঞ্চলে বাস করে। গারো সমাজে কয়েকটি দল, গোত্র ও উপগ্রোত্রে বিভক্ত। গারোদের ভাষার স্থানীয় নাম মান্দি। বাংলাদেশের অধিকাংশ গারো আবেং ভাষায় কথা বলে এবং তাদের ৯০% ধর্মান্তরিত খ্রিষ্টান। গারো পরিবার মাতৃসূত্রীয়। সামাজিক রীতি অনুযায়ী গারোরা একই গোত্রে বিবাহ করে না। পিতা-মাতার মতামত অনুযায়ী বিবাহ সম্পন্ন হয়। ধর্ম, পূজা পার্বণ, উৎসব, আচার- অনুষ্ঠান গারো সংস্কৃতির বিভিন্ন দিক। গারোরা জড়বস্তুর পূজা করে। তাদের আছে অনেক দেবদেবী। দেবদেবীর মধ্যে 'টাটারা রাবুগা' প্রধান। বিভিন্ন পূজা পার্বণে গারোরা নাচ-গান করে। খাদ্য, পোশাক-পরিচ্ছদ, ভাষা ইত্যাদি ক্ষেত্রেও গারোদের সাংস্কৃতিক রীতি-নীতি ফুটে ওঠে। খরগোশের মাংস তাদের খুব প্রিয় খাবার। তারা মদ খায়। মদকে তারা 'পচাই' বলে। গারোরা বিচিত্র ধরনের পোশাক পরিচ্ছদ ও অলঙ্কারাদি ব্যবহার করে। নারীদের ঐতিহ্যবাহী পোশাক হলো দকমান্দা ও দকশারি এবং পুরুষদের ঐতিহ্যবাহী পোষাক হলো গান্দো। গারো অর্থনীতি মূলত কৃষিভিত্তিক। নারী-পুরুষ উভয়ে কৃষিকাজ ও পশুপালন করে। জুম চাষকে কেন্দ্র করে গারোরা বিভিন্ন ঋতুতে নানারকম উৎসব পালন করে। শিক্ষায়, আধুনিকতায় গারোরা অন্য ক্ষুদ্র নৃগোষ্ঠীর তুলনায় অনেক এগিয়ে আছে। পরিশেষে বলা যায়, সম্পত্তি ও অর্থনৈতিক ব্যবস্থা নিম্নস্তরের হলেও আধুনিকায়নের প্রভাবে গারোদের সামাজিক ও অর্থনৈতিক জীবনে দ্রুত পরিবর্তন সাধিত হচ্ছে।"
        }
      ]
    }
  ]
}