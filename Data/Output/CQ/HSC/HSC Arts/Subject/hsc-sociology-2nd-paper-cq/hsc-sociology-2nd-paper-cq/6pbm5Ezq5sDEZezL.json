{
  "title": "সম্মিলিত বোর্ড ২০১৫",
  "subtitle": "সমাজবিজ্ঞান (9)",
  "questions": [
    {
      "number": "1",
      "uddipok": "স্লোগান-১: 'দুটি সন্তানই যথেষ্ট, একটি হলে ভালো হয়।' স্লোগান-২: 'গাছ লাগান, ধরিত্রী বাঁচান।",
      "tag": "All.B 15",
      "sub_questions": [
        {
          "label": "ক",
          "question": "যৌথ পরিবার কী?",
          "explanation": "বর্ধিত পরিবারের কর্তার সাথে যদি এক বা একাধিক ভাই এবং তাদের সন্তান-সন্ততি ও নিকটাত্মীয় থাকে তবে তাকে যৌথ পরিবার বলে।"
        },
        {
          "label": "খ",
          "question": "ক্ষমতার ভিত্তিতে পরিবার কয় প্রকার? বর্ণনা করো।",
          "explanation": "ক্ষমতার ভিত্তিতে পরিবার দু' ধরনের। যথা- পিতৃপ্রধান পরিবার ও মাতৃপ্রধান পরিবার। যে পরিবারের প্রধান কর্তা ব্যক্তি হলো কোনো পুরুষ তাকে পিতৃপ্রধান পরিবার বলে। বাংলাদেশের পরিবার মূলত পিতৃপ্রধান। আর যে পরিবারের ক্ষমতা ও নেতৃত্ব নারী তথা মাতা, স্ত্রী বা বয়স্ক মেয়েদের ওপর ন্যস্ত থাকে সে পরিবারকে মাতৃপ্রধান পরিবার বলে।"
        },
        {
          "label": "গ",
          "question": "উদ্দীপকে বর্ণিত স্লোগান-১ বাংলাদেশের কোন সমস্যাকে নির্দেশ করে? ব্যাখ্যা করো।",
          "explanation": "নিম্নের অনুরূপ উদ্দীপকে বর্ণিত স্লোগান-১ বাংলাদেশের জনসংখ্যা সমস্যাকে নির্দেশ করছে। যদি কোনো দেশের জনসংখ্যা প্রয়োজনাতিরিক্ত বা জনসংখ্যার ফলে জনগণের কল্যাণ ব্যাহত কিংবা দেশের অর্থনৈতিক উন্নয়ন বাধাপ্রাপ্ত হয় তখন জনসংখ্যাকে সমস্যা হিসেবে বিবেচনা করা হয়। পৃথিবীর অন্যতম ঘনবসতিপূর্ণ ও জনবহুল দেশ হচ্ছে বাংলাদেশ। ১৯৫১ সাল থেকে ১৯৮০ সাল পর্যন্ত ৩০ বছরে, এদেশের জনসংখ্যা দ্বিগুণ হয়েছে। বাংলাদেশের আয়তন ১,৪৭,৫৭০ বর্গ কি.মি.। আয়তন একই থাকছে অথচ জনসংখ্যা ক্রমাগত বেড়ে যাচ্ছে। যার ফলে বাংলাদেশের জনসংখ্যার ঘনত্ব দিন দিন বৃদ্ধি পাচ্ছে। 'বাংলাদেশ অর্থনৈতিক সমীক্ষা-২০২৩' অনুযায়ী বাংলাদেশের জনসংখ্যার ঘনত্ব প্রতি বর্গকিলোমিটারে ১১৫৩ জন। ক্ষুদ্র আয়তনবিশিষ্ট এদেশের জনসংখ্যার ঘনত্ব বৃদ্ধি পাওয়ায় সামাজিক সমস্যা দিনদিন বেড়েই চলছে। এ কারণে বাংলাদেশে জনসংখ্যা বৃদ্ধিকে এক নম্বর সমস্যা হিসেবে চিহ্নিত করে এর সমাধানে সরকারি-বেসরকারি পর্যায়ে বিভিন্ন কর্মসূচি গ্রহণ করা হয়েছে। সচেতনতামূলক কার্যক্রম তার অন্যতম। এ সচেতনতামূলক কাজের অন্যতম স্লোগান হলো, 'ছেলে হোক মেয়ে হোক দু'টি সন্তানই যথেষ্ট।' যা উদ্দীপকের ১নং স্লোগানে উল্লেখ করা হয়েছে। সুতরাং বলা যায়, উদ্দীপকে বর্ণিত ১নং স্লোগান বাংলাদেশের জনসংখ্যা সমস্যাকে নির্দেশ করছে।"
        },
        {
          "label": "ঘ",
          "question": "উদ্দীপকে বর্ণিত স্লোগান-২ যে সামাজিক সমস্যাকে নির্দেশ করে, স্লোগান-১-এ বর্ণিত সমস্যা তার অন্যতম কারণ- এ বিষয়ে তুমি কি একমত? বিশ্লেষণ করো।",
          "explanation": "উদ্দীপকে বর্ণিত স্লোগান-২ পরিবেশগত সমস্যাকে নির্দেশ করছে। আর এ পরিবেশগত সমস্যার অন্যতম একটি কারণ হলো স্লোগান-১ এর সমস্যা অর্থাৎ অধিক জনসংখ্যা। এ বিষয়ে আমি সহমত পোষণ করি। কারণ- অতিরিক্ত জনসংখ্যার জন্য যানবাহন এবং কল-কারখানার সংখ্যা বৃদ্ধি পাচ্ছে। এসব যানবাহন ও কারখানার দূষিত ধোঁয়া বায়ুদূষণ ঘটাচ্ছে। বেশিরভাগ কল-কারখানারই বর্জ্য শোধনের ব্যবস্থা নেই। এসব বর্জ্য নদীতে বা জলাধারে ফেলার কারণে পানি দূষিত হচ্ছে। জনসংখ্যা বৃদ্ধির কারণে গহস্থালির বর্তা, মলমত্র, রান্নাঘরের বর্জ্য, অসুস্থ মানুষের মল-মূত্র থেকে রোগ, উৎপাদনকারী ব্যাকটেরিয়ার পরিমাণও বৃদ্ধি পাচ্ছে। এসব বর্জ্য অনেক সময় নদী কিংবা জলাশয়ে ফেলা হয়। এর ফলে দূষিত হচ্ছে পানি। অধিক জনসংখ্যার খাদ্য চাহিদা পূরণের। জন্য জমিতে বেশি রাসায়নিক সার ও কীটনাশক ব্যবহার করা হচ্ছে। এর ফলে মাটি তার উর্বরতা শক্তি হারাচ্ছে; যা মাটি দূষণের অন্যতম। কারণ। এছাড়া জমি অতিকর্ষণের ফলে ভূমিক্ষয়, উর্বরতা হ্রাস ও মাটির গুণাগুণে ব্যাপকভাবে অবনতি ঘটছে। এর ফলে মাটি দূষণের পরিমাণও বৃদ্ধি পাচ্ছে। উপরের আলোচনার প্রেক্ষিতে বলা যায়, অতিরিক্ত জনসংখ্যার কারণে শিল্পায়ন, নগরায়ণ এবং মানুষের বিভিন্ন কর্মকাণ্ড দ্বারা পরিবেশ নানাভাবে দূষিত হচ্ছে। যার প্রভাব পড়ছে পুরো দেশের জনগণের ওপর।"
        }
      ]
    },
    {
      "number": "2",
      "uddipok": "জনাব নজরুল উচ্চ মাধ্যমিক শ্রেণির সমাজবিজ্ঞান ক্লাসে একটি অধ্যায় পড়াতে গিয়ে বললেন, \"আজকে আমি কতকগুলো সালের কথা বলব যার সাথে একজন নেতা ও একটি জাতির মুক্তি আন্দোলনের বিভিন্ন ঘটনা জড়িয়ে আছে।\" এ সময় তিনি ১৯৫২, ১৯৬৬, ১৯৬৯, ও ১৯৭১ সালের কথা বলেন এবং সেগুলোকে ব্যাখ্যা করেন। ক্লাস শেষে শিক্ষার্থীরা বলল, \"সত্যি! উক্ত জাতির মুক্তি ও উক্ত সালগুলো পরস্পর জড়িয়ে আছে।\"",
      "tag": "All.B 15,BMARPC 24",
      "sub_questions": [
        {
          "label": "ক",
          "question": "কোনটিকে 'বাঙালি জাতির মুক্তির সনদ' বলে অভিহিত করা হয়?",
          "explanation": "১৯৬৬ সালের ছয় দফাকে 'বাঙালি জাতির মুক্তির সনদ' বলে অভিহিত করা হয়।"
        },
        {
          "label": "খ",
          "question": "বাঙালি জাতীয়তাবাদের ভিত্তি ভাষা আন্দোলনের মাঝে নিহিত ছিল- ব্যাখ্যা করো।",
          "explanation": "বাঙালি জাতীয়তাবাদের ভিত্তি ভাষা আন্দোলনের মধ্যে নিহিত ছিল। মাতৃভাষার মর্যাদা প্রতিষ্ঠার দাবিতে ১৯৪৮ সালে ভাষা আন্দোলনের সূত্রপাত হয়। ১৯৫২ সালের ২১ ফেব্রুয়ারি রাজপথে নেমে পুলিশের গুলিতে প্রাণ দেন কয়েকজন সংগ্রামী বাঙালি। তাদের সেই আত্মত্যাগের ঘটনার মাধ্যমে এ আন্দোলনের সফল পরিসমাপ্তি ঘটে। ভাষা আন্দোলনের ফলেই ১৯৫৬ সালের সংবিধানে পাকিস্তান সরকার উর্দুর পাশাপাশি বাংলাকে রাষ্ট্রভাষা হিসেবে মেনে নিতে বাধ্য হয়। ভাষা আন্দোলন বাঙালির চেতনায় জাগ্রত করে জাতীয়তাবোধের। শুরুর দিকে এ আন্দোলন সাংস্কৃতিক পর্যায়ে সীমিত থাকলেও পরবর্তী সময়ে তা রাজনৈতিক ও অর্থনৈতিক অধিকার আদায়ের শক্তি অর্জন করে। ভাষা আন্দোলনের ফলেই ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের সৃষ্টি হয়। এজন্যই বলা হয়, ভাষা আন্দোলন বাঙালি জাতীয়তাবাদ বিকাশের ভিত্তি ও প্রথম সোপান।"
        },
        {
          "label": "গ",
          "question": "উদ্দীপকে কোন নেতার দিকে ইঙ্গিত দেয়া হয়েছে? ব্যাখ্যা করো।",
          "explanation": "উদ্দীপকে বঙ্গবন্ধু শেখ মুজিবুর রহমানের দিকে ইঙ্গিত দেয়া হয়েছে। ১৯৫২ সালের ভাষা আন্দোলনে বঙ্গবন্ধু শেখ মুজিবুর রহমান ছিলেন প্রথম সারির নেতা। ১৯৫২ সালের ১৬ ফেব্রুয়ারি রাজবন্দির মুক্তি ও রাষ্ট্রভাষা বাংলার দাবিতে বঙ্গবন্ধু ও ছাত্রনেতা মহিউদ্দিন আহমেদ ঢাকা কেন্দ্রীয় কারাগারে আমরণ অনশন শুরু করেন। এর ফলে ভাষা আন্দোলন আরও বেগবান হয়। ১৯৬৬ সালের ফেব্রুয়ারি মাসে লাহোরে বিরোধীদলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান অধিকার বঞ্চিত বাঙালির পক্ষে ঐতিহাসিক ৬ দফা দাবি পেশ করেন। এই ছয় দফা দাবি সমগ্র পশ্চিম পাকিস্তানের শাসকগোষ্ঠীকে কাঁপিয়ে তুলেছিল। বাঙালি জাতীয়তাবাদের বিকাশে ৬ দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ১৯৬৯ সালের গণঅভ্যুত্থানে বঙ্গবন্ধু শেখ মুজিবুর রহমান অন্যতম গুরুত্বপূর্ণ ভূমিকা পালন করেন। উনসত্তরের গণআন্দোলনের মুখে বঙ্গবন্ধুকে কারাগার থেকে মুক্তি দিতে বাধ্য হয় পাকিস্তানের সামরিক জান্তারা। ১৯৭১ সালের মুক্তিযুদ্ধে বঙ্গবন্ধুর নির্দেশে ও আহ্বানে সমগ্র বাঙালি জাতি যুদ্ধে ঝাঁপিয়ে পড়ে। এ যুদ্ধে সফল হয় বাঙালি জাতি। উদ্দীপকে নজরুল স্যারের উল্লিখিত সালগুলো হলো ১৯৫২, ১৯৬৬, ১৯৬৯ ও ১৯৭১। এ সালগুলোর সাথে আমাদের জাতির পিতা বঙ্গবন্ধু শেখ মুজিবুর রহমান এবং স্বাধীনতা সংগ্রামের বিভিন্ন ঐতিহাসিক ঘটনা জড়িয়ে আছে। যার প্রেক্ষিতে বলা যায়, উদ্দীপকে জাতির পিতা বঙ্গবন্ধুর কথা বলা হয়েছে।"
        },
        {
          "label": "ঘ",
          "question": "উদ্দীপকে শিক্ষার্থীদের বক্তব্য, উক্ত জাতির মুক্তি ও উক্ত সালগুলো পরস্পর জড়িয়ে আছে- বক্তব্যটি কতটুকু যৌক্তিক? বিশ্লেষণ করো।",
          "explanation": "উদ্দীপকে শিক্ষার্থীদের বক্তব্য, 'বাঙালি জাতির মুক্তি এবং উক্ত সালগুলো, পরম্পর জড়িয়ে আছে'। বক্তব্যটি সম্পূর্ণ যৌক্তিক বলে আমি মনে করি। ১৯৫২ সালের ২১ ফেব্রুয়ারি ছিল বাংলাদেশের গণচেতনার প্রথম সংগঠিত বহিঃপ্রকাশ এবং পরবর্তীকালে শাসকচক্রের বিরুদ্ধে স্বাধিকার আন্দোলনের প্রথম বলিষ্ঠ পদক্ষেপ। আর এ স্বাধিকার আন্দোলন পরবর্তীতে স্বাধীন বাংলাদেশের ভিত্তি স্থাপনে অপরিসীম ভূমিকা রেখেছে। ১৯৬৬ সালের ছয় দফা আন্দোলনের মাধ্যমে বাঙালিরা পশ্চিম পাকিস্তানের ঔপনিবেশিক শাসন থেকে মুক্তির আকাঙ্ক্ষা ব্যক্ত করে। এই আন্দোলন প্রমাণ করে যে, পূর্ব পাকিস্তান কেবল একটি প্রদেশ নয়; এটি একটি স্বতন্ত্র ভৌগোলিক অঞ্চল। বাংলাদেশের স্বাধীনতা আন্দোলনের পথ সুগমকরণে ৬ দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ১৯৬৯ সালের জানুয়ারি মাসে পূর্ব পাকিস্তানের ছাত্রলীগ ও ছাত্র ইউনিয়নের দুটি দল এবং জাতীয় ছাত্র ফেডারেশনের একাংশ ঐক্যবদ্ধ হয়ে একটি সর্বদলীয় ছাত্র সংগ্রাম পরিষদ গঠন করে। এ পরিষদ ১১ দফা কর্মসূচি ঘোষণা করে এবং ৬ দফা কর্মসূচিকে অন্তর্ভুক্ত করে এবং মওলানা আব্দুল হামিদ খান ভাসানীর নেতৃত্বে ১৯৬৯ সালের ঐতিহাসিক আগরতলা মামলার বিরুদ্ধে এক দুর্বার আন্দোলন গড়ে তোলে। এ গণঅভ্যুত্থানে পূর্ব পাকিস্তানের গণমানুষের বিজয় অর্জিত হয়। পরবর্তীতে এ আন্দোলনের পথ ধরে বীর বাঙালি মুক্তি সংগ্রামে উদ্বুদ্ধ হয়। ১৯৭১ সালের ৭ মার্চ ঢাকার রেসকোর্স ময়দানে বাংলাদেশকে স্বাধীন করার জন্য বঙ্গবন্ধু মুক্তির সংগ্রামের উদাত্ত আহ্বান জানান। ২৬ মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। তার নির্দেশে বাঙালিরা মুক্তির সংগ্রামে ঝাঁপিয়ে পড়ে। শুরু হয় স্বাধীনতা সংগ্রাম। এ যুদ্ধে সফল হয় বাঙালি জাতি। এর ফলে আমরা অর্জন করি স্বাধীন সার্বভৌম বাংলাদেশ। উপরের আলোচনার প্রেক্ষিতে বলা যায়, উদ্দীপকে উল্লেখিত সালগুলো পরস্পর সম্পর্কিত এবং এর মাধ্যমেই বাঙালি জাতি মুক্তি লাভ করে।"
        }
      ]
    },
    {
      "number": "3",
      "uddipok": "",
      "tag": "All.B 15",
      "sub_questions": [
        {
          "label": "ক",
          "question": "'সুতার' কোন ভাষার শব্দ থেকে উদ্ভব হয়েছে?",
          "explanation": "সুতার' বাংলা ভাষার শব্দ থেকে উদ্ভব হয়েছে।"
        },
        {
          "label": "খ",
          "question": "এথনিক সম্প্রদায় বলতে কী বুঝ?",
          "explanation": "এথনিক সম্প্রদায় বলতে একটি সাধারণ বৈশিষ্ট্যসম্পন্ন জনগোষ্ঠীকে বোঝায়। এথনিক সম্প্রদায় নিজস্ব সংস্কৃতির অধিকারী। তারা আধুনিক পেশাসহ এক ধরনের নির্দিষ্ট জীবিকা পদ্ধতি অনুসরণ করে এবং তারা একটি নির্দিষ্ট এলাকায় বাস করে। সর্বোপরি তাদের জীবন একই ধরনের সামাজিক আচার-আচরণ, প্রথা, বিশ্বাস, বিচারব্যবস্থা, রীতিনীতি ও মূল্যবোধ দ্বারা পরিচালিত হয়।"
        },
        {
          "label": "গ",
          "question": "চিত্র-১ এর মাধ্যমে বাংলাদেশের কোন ক্ষুদ্র নৃগোষ্ঠীর উৎসবকে নির্দেশ করা হয়েছে? ব্যাখ্যা করো।",
          "explanation": "চিত্র-১ এর মাধ্যমে বাংলাদেশের মণিপুরি ক্ষুদ্র নৃগোষ্ঠীর উৎসবকে নির্দেশ করা হয়েছে। মণিপুরিদের সংস্কৃতির সবচেয়ে উল্লেখযোগ্য অংশ হলো তাদের নৃত্য ও সংগীত। বিশেষ করে তাদের নৃত্য সমধিক পরিচিত ও প্রসিদ্ধ। বিভিন্ন উৎসব-অনুষ্ঠানে তারা বিভিন্ন ধরনের নৃত্য পরিবেশেন করে থাকে। নাচের সাথে সাথে তারা লোকগীতিও পরিবেশন করে। তাদের নৃত্যের মধ্যে 'লাইহারাউরা' সবচেয়ে বেশি আলোচিত ও প্রসিদ্ধ। তাদের মধ্যে 'থাবাল চংবা' নামের একটি নৃত্য প্রচলিত আছে যা মণিপুরি ছেলেমেয়ে উভয়েই নাচে। মণিপুরিরা তাদের উৎসবগুলোতে নাচ ও গান পরিবেশন করে। চিত্রে-১ এ মণিপুরি সম্প্রদায়ের একটি নৃত্যের দৃশ্য দেখা যাচ্ছে। চিত্রে মণিপুরি মেয়েরা তাদের ঐতিহ্যবাহী নাগ পোশাক পরে নৃত্য পরিবেশন করছে। সুতরাং বলা যায়, চিত্র-১ এর মাধ্যমে মণিপুরিদের উৎসবের চিত্র ফুটে উঠেছে।"
        },
        {
          "label": "ঘ",
          "question": "চিত্র-১ এর উৎসব ও চিত্র-২ এর উৎসব দুটো ভিন্ন ক্ষুদ্র নৃগোষ্ঠীকে নির্দেশ করে- তুমি কি একমত? বিশ্লেষণ করো।",
          "explanation": "হ্যাঁ, আমি এ বিষয়ে একমত যে, চিত্র-১ এর উৎসব ও চিত্র-২ এর উৎসব যথাক্রমে মণিপুরি ও সাঁওতাল এ দুটো ভিন্ন ক্ষুদ্র নৃগোষ্ঠীকে নির্দেশ করে। চিত্র-১ এ মণিপুরি নৃগোষ্ঠীর উৎসবে নাচের দৃশ্য ফুটে উঠেছে। মণিপুরিরা নাগ পোশাক নামক বিশেষ ধরনের পোশাক পরে উৎসবে নৃত্য পরিবেশন করে। সেই বিশেষ পোশাকের নৃত্যের দৃশ্য চিত্র-১ এ দেখা যাচ্ছে। আর চিত্র-২ এ সাঁওতাল নৃগোষ্ঠীর উৎসবের চিত্র ফুটে উঠেছে। বাংলাদেশের সাঁওতাল মহিলারা মোটা শাড়ি পরিধান করে। এর এক অংশ দিয়ে লজ্জা নিবারণ করে এবং অপর অংশ দিয়ে দেহের উপরিভাগ আবৃত রাখে। তবে কখনো ঘোমটা দেয় না। পুরুষরা ধুতি ও নেংটি পরিধান করে। চিত্র-২ এ শাড়ি পরা সাঁওতাল মহিলাদের এবং ধুতি পরা পুরুষদের দেখা যাচ্ছে। এ থেকে বলা যায় চিত্রটি সাঁওতাল নৃগোষ্ঠীর উৎসবের। উপরের আলোচনার প্রেক্ষিতে বলা যায়, চিত্র-১ ও চিত্র ২ এর উৎসব দুটো মণিপুরি এবং সাঁওতাল দুটি ভিন্ন ক্ষুদ্র নৃগোষ্ঠীকে নির্দেশ করছে।"
        }
      ]
    },
    {
      "number": "4",
      "uddipok": "জনাব 'খ' ১৯৫৯ সালে একটি জেলায় একটি একাডেমি প্রতিষ্ঠা। করেন। যার অন্যতম কাজ হলো সমাজ সম্পর্কে জরিপ করা, টার্গেট গ্রুপকে প্রশিক্ষণদান এবং পল্লি জনগণকে নিয়ে সমবায় সমিতি গঠন ইত্যাদি। পরবর্তী সময়ে এটির আদলে সারাদেশে বিভিন্ন সরকারি বেসরকারি পল্লি উন্নয়ন কর্মসূচি গ্রহণ করা হয়।",
      "tag": "All.B 15",
      "sub_questions": [
        {
          "label": "ক",
          "question": "ব্র্যাক প্রতিষ্ঠিত হয় কত সালে?",
          "explanation": "ব্র্যাক প্রতিষ্ঠিত হয় ১৯৭২ সালে।"
        },
        {
          "label": "খ",
          "question": "সরকারি সংস্থা বলতে কী বোঝ?",
          "explanation": "যেসব সংস্থা পুরোপুরি সরকারি ব্যবস্থাপনায় থাকে তা হলো সরকারি সংস্থা। সরকারি সংস্থা হলো সরকারের প্রশাসনিক একক। সাধারণ ভাষায় সরকার দ্বারা, সরকার কর্তৃক পরিচালিত সংস্থাকে সরকারি সংস্থা বলা হয়। সুতরাং সরকারি সংস্থা হলো সরকারের স্থায়ী বা আধা-স্থায়ী অঙ্গ যা প্রশাসনিক সুনির্দিষ্ট কাজের দায়িত্বে নিয়োজিত থাকে।"
        },
        {
          "label": "গ",
          "question": "উদ্দীপকে জনাব 'খ'-এর কোন প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে জনাব 'খ' এর প্রতিষ্ঠানের মাধ্যমে বাংলাদেশ পল্লি উন্নয়ন একাডেমির কথা বলা হয়েছে। পল্লি অঞ্চলের উন্নয়নের জন্য তৎকালীন পাকিস্তান সরকার ১৯৫৯ সালের ২৭ মে কুমিল্লায় পল্লি উন্নয়ন একাডেমি স্থাপন করেন। এ একাডেমির প্রতিষ্ঠাতা পরিচালক হিসেবে যোগদান করেন কুমিল্লা মডেলের রূপকার বিশিষ্ট সমাজবিজ্ঞানী ড. আখতার হামিদ খান। বাংলাদেশের স্বাধীনতার পর এ সংস্থা 'বাংলাদেশ পল্লি উন্নয়ন একাডেমি' নামে পরিচিতি লাভ করে। সামাজিক উন্নয়নে এ সংস্থার গৃহীত কর্মসূচিগুলো হলো- কৃষি উন্নয়ন, বাংলাদেশ পল্লি উন্নয়ন বোর্ড এবং পল্লি কর্মসূচিসহ পল্লি উন্নয়নে নিয়োজিত উচ্চপদস্থ কর্মকর্তা ও কর্মচারীদের প্রশিক্ষণ দান। পল্লি অঞ্চলে বিভিন্ন সমস্যা দূরীকরণ এবং উন্নয়নের জন্য ব্যাপক গবেষণা ও জরিপ কাজ চালানো ছাড়াও পল্লি জনগণকে সুসংগঠিত করা যাতে নিজেদের সমস্যা নিজেরাই সমাধান করতে সক্ষম হয়। অনুরূপভাবে উদ্দীপকেও দেখা যায়, জনাব 'খ' ১৯৫৯ সালে একটি জেলায় একটি একাডেমি প্রতিষ্ঠা করেন। একাডেমির অন্যতম কাজ হলো সমাজ সম্পর্কে জরিপ করা, টার্গেট গ্রুপকে প্রশিক্ষণ দান এবং পল্লি জনগণকে নিয়ে সমবায় সমিতি গঠন ইত্যাদি। পাঠ্যবইয়ের পল্লি উন্নয়ন একাডেমির সাথে জনাব 'খ' এর একাডেমি সাদৃশ্যপূর্ণ হওয়ায় বলা যায়, উদ্দীপকে পল্লি উন্নয়ন একাডেমির কথা বলা হয়েছে।"
        },
        {
          "label": "ঘ",
          "question": "উদ্দীপকের জনাব 'খ'-এর প্রতিষ্ঠান বাংলাদেশে পল্লি উন্নয়নে বিভিন্ন সরকারি-বেসরকারি কার্যক্রমের পথ প্রদর্শক- তুমি কি একমত? বিশ্লেষণ করো।",
          "explanation": "বাংলাদেশ পল্লি উন্নয়ন একাডেমি বাংলাদেশে পল্লি উন্নয়নে বিভিন্ন সরকারি বেসরকারি কার্যক্রমের পথ প্রদর্শক- আমি এ বক্তব্যটির সাথে একমত। বাংলাদেশ পল্লি উন্নয়ন একাডেমির কর্মসূচিগুলো হলো- ১. কৃষি উন্নয়ন, বাংলাদেশ পল্লি উন্নয়ন বোর্ড এবং পল্লি কর্মসূচিসহ পল্লি উন্নয়নে নিয়োজিত উচ্চপদস্থ কর্মকর্তা ও কর্মচারীদের প্রশিক্ষণ দান। ২. পল্লি অঞ্চলে বিভিন্ন সমস্যা দূরীকরণ এবং উন্নয়নের জন্য ব্যাপক গবেষণা ও জরিপ কাজ চালানো। ৩. পল্লি জনগণকে সুসংগঠিত করা যাতে নিজেদের সমস্যা নিজেরাই সমাধান করতে সক্ষম হয়। প্রাথমিক সাফল্য অর্জনের পর পল্লি উন্নয়ন একাডেমির পরিচালনায় ১৯৬০ সালে 'কুমিল্লা সমবায় সমিতি' চালু করা হয়। কুমিল্লা সমবায় সমিতির অন্যতম কর্মসূচি ছিল, কৃষকদের নিজস্ব সংগঠন গড়ে তোলা, মূলধন গঠন এবং ঋণদান করা। স্বাধীনতার পর কুমিল্লা সমবায় সমিতির কর্মসূচি সারাদেশে ছড়িয়ে দেওয়ার জন্য ১৯৮২ সালে গঠন করা হয় 'বাংলাদেশ পল্লি উন্নয়ন বোর্ড'। এ প্রতিষ্ঠানের আওতায় পরবর্তী সময়ে দেশব্যাপী নানা উন্নয়ন কর্মসূচি গ্রহণ করা হয়। পল্লি উন্নয়ন একাডেমির সফলতায় উদ্বুদ্ধ হয়ে একে একে বেসরকারি বিভিন্ন উন্নয়ন সংস্থা প্রতিষ্ঠিত হতে থাকে। এসব সংস্থার মধ্যে ব্র্যাক ১৯৭২ সালে, আশা ১৯৭৮ সালে, প্রশিকা ১৯৭৬ সালে এবং গ্রামীণ ব্যাংক ১৯৮৩ সালে প্রতিষ্ঠিত হয়। এসব সংস্থা ক্ষুদ্রঋণ কর্মসূচি প্রবর্তনের ক্ষেত্রে পল্লি উন্নয়ন একাডেমি অনুসৃত নীতি ও পদ্ধতি অনুসরণ করে। শুধু তাই নয়, অন্যান্য সামাজিক উন্নয়নের ক্ষেত্রেও প্রতিষ্ঠানগুলো পল্লি উন্নয়ন একাডেমিকে অনুসরণ করে। উপরের আলোচনায় সুস্পষ্ট যে, বাংলাদেশের সরকারি ও বেসরকারি উন্নয়ন কার্যক্রমের পথপ্রদর্শক হিসেবে 'পল্লি উন্নয়ন একাডেমি (বার্ড)' মূল ভূমিকা পালন করেছে।"
        }
      ]
    },
    {
      "number": "5",
      "uddipok": "'রায়পুর ডিগ্রি কলেজ'-এ সম্প্রতি অনার্স, মাস্টার্স কোর্স চালু করা হয়েছে। কলেজটিতে দর্শন, রাষ্ট্রবিজ্ঞান, অর্থনীতিসহ সামাজিক বিজ্ঞান অনুষদের বিভিন্ন বিভাগের সহায়ক কোর্স হিসেবে একটি বিষয় পাঠ দান করা হয়। উচ্চ মাধ্যমিক পর্যায়ে বিষয়টি থাকলেও স্বতন্ত্র বিভাগ হিসেবে এর অস্তিত্ব এই কলেজে নেই। বিষয়টির গুরুত্ব অনুধাবন করে কর্তৃপক্ষ উক্ত বিষয়ে অনার্স পর্যায়ে আলাদা একটি বিভাগ খোলেন। সম্পূর্ণ ঘটনাটি উক্ত বিষয়ের কোর্স শিক্ষক জনাব তাওহীদুর রহমানকে বাংলাদেশের একটি বিশ্ববিদ্যালয়ে এই বিষয়ে অনার্স কোর্স খোলার ঘটনা মনে করিয়ে দেয়। তিনি বলেন, \"নিজ দেশের সমাজ-সংস্কৃতি, ঐতিহ্য ও গতি-প্রকৃতি সম্পর্কে জানার জন্য এই বিষয়ের অধ্যয়ন প্রয়োজন।\"",
      "tag": "All.B 15",
      "sub_questions": [
        {
          "label": "ক",
          "question": "বাংলাদেশে সমাজবিজ্ঞানের অগ্রপথিক কে?",
          "explanation": "বাংলাদেশে সমাজবিজ্ঞানের অগ্রপথিক হলেন ঢাকা বিশ্ববিদ্যালয়ের অধ্যাপক ড. এ. কে. নাজমুল করিম।"
        },
        {
          "label": "খ",
          "question": "সামাজিক স্তরবিন্যাস সম্পর্কে জানতে হলে সমাজবিজ্ঞানের জ্ঞান থাকা কেন প্রয়োজন? ব্যাখ্যা করো।",
          "explanation": "সামাজিক স্তরবিন্যাসের সাথে জড়িত সমাজের শ্রেণিবিন্যাস ও তাদের মধ্যকার সম্পর্ক সম্বন্ধে জ্ঞানলাভের জন্য সমাজবিজ্ঞানের জ্ঞান থাকা প্রয়োজন। পৃথিবীর প্রত্যেক সমাজেই স্তরবিন্যাস রয়েছে। এসব স্তরবিন্যাসের ধরন সম্পর্কে জানতে হলে সমাজবিজ্ঞানের জ্ঞান থাকা একান্ত প্রয়োজনীয়। কারণ, সমাজবিজ্ঞান সমাজের শ্রেণিবিন্যাস; শ্রেণিগুলোর মধ্যকার সম্পর্ক, সমাজের উৎপাদন যন্ত্রের সাথে শ্রেণির সম্পর্ক প্রভৃতি বিষয়ে বিস্তারিত আলোচনা করে। আর শ্রেণি সম্পর্কিত আলোচনাই মূলত সামাজিক স্তরবিন্যাসকে স্পষ্ট করে তোলে। আর এ জন্যই সামাজিক স্তরবিন্যাস সম্পর্কে জানতে হলে সমাজবিজ্ঞানের জ্ঞান থাকা একান্ত প্রয়োজন।"
        },
        {
          "label": "গ",
          "question": "উদ্দীপকে উল্লিখিত ঘটনাটি বাংলাদেশে কোন বিষয়ের সূচনার কথা মনে করিয়ে দেয়? বর্ণনা করো।",
          "explanation": "উদ্দীপকে উল্লিখিত ঘটনাটি বাংলাদেশে সমাজবিজ্ঞান বিষয়ের সূচনার কথা মনে করিয়ে দেয়। ১৯২৬ সালে ঢাকা বিশ্ববিদ্যালয়ে দর্শন বিভাগের এমএ কোর্সে 'Ethics and Sociology' শিরোনামে সর্বপ্রথম সমাজবিজ্ঞান পড়ানো শুরু হয়। এরপর ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element' of Sociology' শিরোনামে সমাজবিজ্ঞান শিক্ষাদানের ব্যবস্থা করা হয়। এ পটভূমিতে ১৯৫৪ সালে প্রখ্যাত ফরাসি সামাজিক নৃবিজ্ঞানী ও ইউনেস্কো বিশেষজ্ঞ ক্লদ লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞান পাঠের প্রাতিষ্ঠানিক ভিত্তি স্থাপনের সম্ভাব্যতা যাচাইয়ের জন্য ঢাকায় আসেন। এ সময় ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক অজিত কুমার সেন ও অধ্যাপক নাজমুল করিম পৃথক সমাজবিজ্ঞান বিভাগ' প্রতিষ্ঠার জন্য অধ্যাপক লেভি স্ট্রসের সাথে দেখা করেন। এরই ফলশ্রুতিতে ঢাকা বিশ্ববিদ্যালয় ও ইউনেস্কোর যৌথ সহযোগিতা ও সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ সর্বপ্রথম একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। উদ্দীপকের 'রায়পুর ডিগ্রি কলেজ'-এর ক্ষেত্রেও দেখা যায়, দর্শন, রাষ্ট্রবিজ্ঞান, অর্থনীতিসহ সামাজিক বিজ্ঞান অনুষদের বিভিন্ন বিভাগের সহায়ক কোর্স হিসেবে যে বিষয়টি পড়ানো হয়, উক্ত কলেজে ঐ বিষয়টির স্বতন্ত্র কোনো বিভাগ নেই। বিষয়টির গুরুত্ব অনুধাবন করে কলেজ কর্তৃপক্ষ উক্ত বিষয়ে অনার্স পর্যায়ে আলাদা একটি বিভাগ খোলেন, যা বাংলাদেশে সমাজবিজ্ঞান বিষয়ের সূচনা সম্পর্কিত ঘটনার অনুরূপ। সুতরাং বলা যায়, রায়পুর ডিগ্রি কলেজে নতুন বিভাগ প্রতিষ্ঠা বাংলাদেশে সমাজবিজ্ঞান বিষয়ের সূচনার কথা মনে করিয়ে দেয়।"
        },
        {
          "label": "ঘ",
          "question": "উদ্দীপকের তাওহীদ স্যারের মন্তব্যের সাথে তুমি কি একমত? মতামত দাও।",
          "explanation": "নিজ দেশের সমাজ-সংস্কৃতি, ঐতিহ্য ও গতি-প্রকৃতি সম্পর্কে জানার জন্য সমাজবিজ্ঞান বিষয়ের অধ্যয়ন প্রয়োজন- তাওহীদ স্যারের এ মন্তব্যের সাথে আমি একমত পোষণ করি। সমাজবিজ্ঞান পাঠের মাধ্যমে যে কোনো কৌতূহলী ব্যক্তি সমাজ সম্পর্কে পূর্ণাঙ্গ জ্ঞানার্জন করতে পারেন। এর ফলে সে ব্যক্তি সমাজের গতি- প্রকৃতি সম্পর্কে উদাসীন থাকতে পারেন না। আবার সমাজের সদস্য হিসেবে প্রত্যেকেরই সমাজের মানুষের আচার-আচরণ, রীতিনীতি, জীবনপ্রণালি ইত্যাদি বিষয়ে জানা আবশ্যক। আর সমাজের মানুষের জীবনপ্রণালি, রীতিনীতি, মূল্যবোধ ও আদর্শ সম্পর্কে জানতে হলে সমাজবিজ্ঞান পাঠ সবচেয়ে গুরুত্বপূর্ণ ভূমিকা রাখে। বাংলাদেশের সমাজবিজ্ঞান পাঠের মাধ্যমে বাংলাদেশের সমাজের গঠন, উদ্দেশ্য, লক্ষ্য, বিকাশ ও সার্বিক সামাজিক পরিবেশ সম্পর্কে জানা যায়। আমরা জানি, বাংলার সভ্যতা ও সংস্কৃতি, বাংলার প্রাচীন ঐতিহ্য আমাদের জাতি হিসেবে একটি শক্ত ভিত্তি প্রদান করেছে। আর বাংলার সভ্যতা, সংস্কৃতি ও ঐতিহ্যগত পরিচয়ের ধারাবাহিক বিবরণ বাংলাদেশের সমাজবিজ্ঞান পাঠের মাধ্যমেই পাওয়া যায়। এভাবে প্রতিটি দেশের সমাজবিজ্ঞান পাঠের মাধ্যমে সে দেশের সমাজ-সংস্কৃতি, ঐতিহ্য ও গতি প্রকৃতি সম্পর্কে জানা যায়। উপরের আলোচনার পরিপ্রেক্ষিতে তাই বলা যায়, বাংলাদেশের সমাজসংস্কৃতি, ঐতিহ্য ও গতি-প্রকৃতি সম্পর্কে জানতে হলে সমাজবিজ্ঞান পাঠের কোনো বিকল্প নেই। আর এ জন্যই আমি উদ্দীপকের তাওহীদ স্যারের মন্তব্যের সাথে একমত পোষণ করি।"
        }
      ]
    },
    {
      "number": "6",
      "uddipok": "অহন ও সিফাত দুই ভাই একাদশ শ্রেণির ছাত্র। একদিন অহন সিফাতকে বলল, \"সিফাত জানিস পৃথিবীতে এক সময় এমন একটি যুগ ছিল, যে যুগে প্রত্যেকটি গ্রাম বা সংগঠন ছিল স্বয়ংসম্পূর্ণ। অর্থাৎ জীবনধারণের প্রয়োজনীয় সমস্ত খাদ্য ও উপকরণ গ্রামের মানুষজন নিজেরাই উৎপাদন করত। সে যুগের মানুষ কৃষি আবিষ্কারের মধ্যদিয়ে স্থায়ী বসতি স্থাপন করে এবং প্রকৃতিকে বশে আনতে সক্ষম হয়।”",
      "tag": "All.B 15,BMARPC 24",
      "sub_questions": [
        {
          "label": "ক",
          "question": "হাইডেলবার্গ মানব' কোন যুগের প্রতিনিধি?",
          "explanation": "হাইডেলবার্গ মানব' নিম্ন প্রাচীন প্রস্তর যুগের প্রতিনিধি।"
        },
        {
          "label": "খ",
          "question": "লৌহকে কেন আধুনিক যুগের ভিত্তি বলা হয়? ব্যাখ্যা করো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকের অহন কোন যুগের বর্ণনা দিয়েছে? ব্যাখ্যা করো।",
          "explanation": "উদ্দীপকের অহনা নব্যপ্রস্তর যুগের বর্ণনা দিয়েছে। প্লাইস্টোসিন যুগের শেষভাগ বা হলোসিন যুগের প্রারম্ভ থেকে খ্রিষ্টপূর্ব সাড়ে তিন হাজার বছর পর্যন্ত নব্যপ্রস্তর যুগের সময়কাল ব্যপ্ত ছিল। এ যুগের মানুষের প্রধান অবদান কৃষিকাজ ও পশুপালন শুরু করা। এ যুগের মানুষ প্রকৃতিকে সম্পূর্ণভাবে নয়, বরং কিছুটা আয়ত্তে এনে কৃষি কাজের মাধ্যমে নিজের খাদ্য নিজে তৈরি করতে শিখেছিল। মানব সভ্যতার বিকাশে কৃষির মতো আরেকটি গুরুত্বপূর্ণ পদক্ষেপ হচ্ছে পশুপালন। নব্যপ্রস্তর যুগের মানুষ বন্য পশুকে পোষ মানানোর মধ্য দিয়ে প্রকৃতির ওপর আধিপত্য ও কর্তৃত্ব শুরু করেছিল। নব্যপ্রস্তর যুগেই স্বয়ংসম্পূর্ণ অর্থনীতির বিকাশ ঘটেছিল। এ যুগের এক একটি গ্রাম ছিল এক একটি স্বয়ংসম্পূর্ণ পৃথক ইউনিটের মতো। নিজেদের প্রয়োজনীয় দ্রব্যাদি তারা নিজেরাই উৎপাদন করতে পারত। এছাড়া বাসস্থানের নিশ্চয়তা, খাদ্যের নিয়মিত যোগান, বিনিময় ব্যবস্থার প্রবর্তন প্রভৃতির ফলে এ যুগের মানুষ যাযাবর জীবন ত্যাগ করে স্থায়ী বসবাসের জীবন শুরু করেছিল। আর স্থায়ী বসবাসের জীবন শুরু হওয়ায় সমাজে পারিবারিক কাঠামো গড়ে উঠেছিল। উদ্দীপকের অহনা তার ভাই সিফাতকে বলে, পৃথিবীতে এমন একটি যুগ চলে গিয়েছে, যে যুগে প্রত্যেকটি গ্রাম সংগঠন ছিল স্বয়ংসম্পূর্ণ। জীবন ধারণের প্রয়োজনীয় সব খাদ্য ও উপকরণ গ্রামের মানুষজন নিজেরাই উৎপাদন করতো। এ যুগের মানুষ কৃষির আবিষ্কারের মধ্য দিয়ে স্থায়ী বসতি স্থাপন করে এবং প্রকৃতিকে বশে আনতে সক্ষম হয়। অহনের এ বক্তব্য লক্ষ করলে বোঝা যায় যে, অহনা নব্যপ্রস্তর যুগের বর্ণনা দিয়েছে।"
        },
        {
          "label": "ঘ",
          "question": "তুমি কি মনে কর, বর্তমান সমাজ ও সভ্যতা বিকাশে অহনের বর্ণনাকৃত যুগের অবদান রয়েছে? মূল্যায়ন করো।",
          "explanation": "হ্যাঁ, বর্তমান সমাজ ও সভ্যতার বিকাশে অহনের বর্ণনাকৃত যুগ অর্থাৎ নব্যপ্রস্তর যুগের অবদান রয়েছে বলে আমি মনে করি। নব্যপ্রস্তর যুগের মানুষরা খাদ্য সংগ্রহ অর্থনীতির স্থলে খাদ্য উৎপাদন অর্থনীতির সূচনা করে। নব্যপ্রস্তর যুগের মানুষরা বীজবপনের মাধ্যমে উৎপাদিত ফসল কাটা এবং তা প্রক্রিয়াজাত করার মাধ্যমে কৃষিকাজের সূচনা করে। এ যুগেই প্রথম পশুপালন অর্থনীতির উদ্ভব হয়। পশু শিকারের পাশাপাশি পশুপালন করার ফলে খাদ্যের নিশ্চয়তা আসে। নব্যপ্রস্তর যুগে হাতিয়ারেরও উন্নতি সাধিত হয়। এ যুগের মানুষ পাথরকে ঘষে একদিক ধারালো করে ফসল কাটার জন্য চাকু তৈরি করত। এছাড়াও কৃষিকাজের জন্য নিড়ানি, পাথরের কোদাল, আঁচড়া, গর্ত করার জন্য লাঠি প্রভৃতি ব্যবহার করত। এ সব হাতিয়ারের বিভিন্নতা যেমন ছিল, তেমনি এর মধ্যে প্রকৌশলগত দক্ষতার পরিচয়ও মেলে। নব্যপ্রস্তর যুগে সাংস্কৃতিক বিপ্লবের অন্যতম উদাহরণ হচ্ছে বয়ন শিল্প। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। নব্যপ্রস্তর যুগের সবচেয়ে বড় আবিষ্কার হলো চাকা। এর ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম তাৎপর্য বহন করে।"
        }
      ]
    },
    {
      "number": "7",
      "uddipok": "ডা. ফয়সাল গত বছর পাস করে নিজ থানায় মানুষের সেবাযত্নের উদ্দেশ্যে থানার স্বাস্থ্য কমপ্লেক্সে যোগদান করেন। তিনি দেখেন, এখানকার হাসপাতাল ও ক্লিনিকগুলোতে রোগ নির্ধারণের প্রয়োজনীয় যন্ত্রপাতি পর্যাপ্ত পরিমাণে থাকলেও তা ব্যবহারের দক্ষ। প্রশিক্ষণপ্রাপ্ত লোকের খুব অভাব। তাছাড়া হাসপাতাল, ক্লিনিক থাকা। সত্ত্বেও এলাকাবাসীর চিন্তাধারায় এখনও তেমন পরিবর্তন আসে নাই। এখনও ঝাড়ফুঁক, ওঁঝা, কবিরাজ, তাবিজ-কবজে বিশ্বাস করে তার মাধ্যমেই আরোগ্য লাভের চেষ্টা করে। তিনি বুঝতে পারেন, কেবলমাত্র। আধুনিক সুবিধা সংবলিত স্বাস্থ্যসেবাই নয় বরং এর সফলতার জন্য প্রশিক্ষণ ও জনসচেতনতামূলক কার্যক্রম প্রয়োজন।",
      "tag": "All.B 15",
      "sub_questions": [
        {
          "label": "ক",
          "question": "সংস্কৃতি কী?",
          "explanation": "সংস্কৃতি হচ্ছে মানুষের সামগ্রিক জীবনপ্রণালি।"
        },
        {
          "label": "খ",
          "question": "সামাজিক আচরণ নিয়ন্ত্রণে সংস্কৃতির ভূমিকা ব্যাখ্যা করো।",
          "explanation": "সংস্কৃতি সামাজিক আচরণ নিয়ন্ত্রণের অন্যতম উপাদান হিসেবে কাজ.করে। সংস্কৃতি মানুষের মনে মূল্যবোধ সঞ্চার করে তার সামাজিক আচরণ নিয়ন্ত্রণ করে। সমাজ জীবনকে সুন্দর ভারসাম্যপূর্ণ রাখতে সামাজিক ধ্যান-ধারণা, বিশ্বাস, মূল্যবোধ, আদর্শ, নীতি-প্রথা, আইন-কানুন গুরুত্বপূর্ণ ভূমিকা পালন করে। এগুলো সবই সংস্কৃতির অন্তর্ভুক্ত। তাই বলা যায়, সামাজিক আচরণ নিয়ন্ত্রণে সংস্কৃতি গুরুত্বপূর্ণ ভূমিকা পালন করে থাকে।"
        },
        {
          "label": "গ",
          "question": "উদ্দীপকে উল্লিখিত বিষয়টি সংস্কৃতি সম্পর্কিত কোন তত্ত্বের সাথে সম্পর্কিত? ব্যাখ্যা করো।",
          "explanation": "উদ্দীপকে উল্লিখিত বিষয়টি সংস্কৃতি সম্পর্কিত সাংস্কৃতিক ব্যবধান তত্ত্বের সাথে সম্পর্কিত। সমাজবিজ্ঞানী উইলিয়াম এফ, অগবার্ন ১৯২২ সালে তার 'Social Change' নামক গ্রন্থে 'সাংস্কৃতিক ব্যবধান তত্ত্ব' প্রদান করেন। এ তত্ত্বের মূল কথা হলো, আধুনিক সংস্কৃতির সব অংশ সমান তালে একই গতিতে অগ্রসর বা পরিবর্তিত হয় না। এর একটি অংশ দ্রুতগতিতে অগ্রগামী হলেও অন্যটি অনিবার্যভাবে পিছিয়ে পড়ে। সাধারণত সংস্কৃতির বস্তুগত অংশ পরিবর্তনশীল এবং অধিক অগ্রসরমান। কিন্তু অবস্তুগত সংস্কৃতি বস্তুগত সংস্কৃতির ন্যায় দ্রুত অগ্রসর বা পরিবর্তিত হতে পারে না। উদ্দীপকের ডা. ফয়সালের কর্মরত হাসপাতালের ক্ষেত্রে দেখা যায়, এখানে প্রয়োজনীয় যন্ত্রপাতি পর্যাপ্ত পরিমাণে থাকলেও তা ব্যবহার করার মতো দক্ষ লোকের খুব অভাব। এছাড়া হাসপাতাল, ক্লিনিক থাকা সত্ত্বেও এলাকার মানুষ এখনো সনাতন চিকিৎসা পদ্ধতি অনুসরণ করে। অর্থাৎ। এখানে বস্তুগত সংস্কৃতির উন্নয়ন ঘটলেও অবস্তুগত সংস্কৃতির এখনো উন্নয়ন ঘটেনি। সুতরাং বলা যায় যে, উদ্দীপকের পরিস্থিতি সাংস্কৃতিক ব্যবধান তত্ত্বের প্রায়োগিক দিক ফুটিয়ে তুলেছে।"
        },
        {
          "label": "ঘ",
          "question": "উদ্দীপকে উল্লিখিত ডাক্তারের ভাবনার সাথে তুমি কি একমত? বিশ্লেষণ করো।",
          "explanation": "উদ্দীপকের ডা. ফয়সাল মনে করেন, আধুনিক সুবিধা সম্বলিত স্বাস্থ্যসেবার সফলতার জন্য প্রশিক্ষণ ও জনসচেতনতামূলক কার্যক্রম প্রয়োজন। তার এ ভাবনার সাথে আমি একমত। বাংলাদেশে বস্তুগত সংস্কৃতি যে হারে পরিবর্তিত হচ্ছে, সে হারে অবস্তুগত সংস্কৃতি পরিবর্তিত হচ্ছে না। ফলে সাংস্কৃতিক ব্যবধান তৈরি হচ্ছে। যেমন- ডা. ফয়সালের কর্মরত হাসপাতাল এবং এলাকায়ও বস্তুগত ও অবস্তুগত সংস্কৃতির ব্যবধান তৈরি হয়েছে। স্বাস্থ্য কমপ্লেক্সে চিকিৎসার প্রয়োজনীয় যন্ত্রপাতি থাকলেও তা ব্যবহার করার মতো প্রশিক্ষণপ্রাপ্ত দক্ষ লোক নেই বললেই চলে। আবার এলাকায় পর্যাপ্ত হাসপাতাল বা ক্লিনিক থাকলেও এলাকার মানুষ আধুনিক চিকিৎসা গ্রহণে আগ্রহী নয়। তারা এখনো ঝাড়-ফুঁক, কবিরাজ, ওঝা এবং তাবিজ-কবজের মাধ্যমে আরোগ্য লাভের চেষ্টা করে। অর্থাৎ এখানে প্রযুক্তিগত উন্নতি ঘটলেও মানসিক ও বুদ্ধিভিত্তিক উন্নতি ঘটেনি। এই সাংস্কৃতিক ব্যবধান নিঃসন্দেহে সমাজকে অনেকখানি পিছিয়ে দেয়। এই পিছিয়ে পড়া থেকে সমাজকে রক্ষা করতে হলে সংস্কৃতির উভয় ধরনের মধ্যে ভারসাম্য সৃষ্টি করতে হবে। আর এই ভারসাম্য সৃষ্টি তখনই হবে যখন অবস্তুগত সংস্কৃতি প্রশিক্ষণ ও জনসচেতনতামূলক কার্যক্রমের মাধ্যমে উন্নত হবে এবং বস্তুগত সংস্কৃতির উন্নতির সাথে তাল মিলিয়ে চলতে পারবে। আর তাই উদ্দীপকে আলোচিত এলাকার স্বাস্থ্য পরিস্থিতির উন্নতি ঘটাতে হলে আধুনিক প্রযুক্তি ব্যবহারের পাশাপাশি জনগণের সচেতনতাও বৃদ্ধি করতে হবে; যা শুধু প্রশিক্ষণ ও জনসচেতনতামূলক কার্যক্রমের মাধ্যমে সম্ভব। পরিশেষে বলা যায়, শিক্ষা এবং প্রশিক্ষণের মাধ্যমে অবস্তুগত সংস্কৃতির উন্নতি ঘটিয়ে সমাজে বিদ্যমান সাংস্কৃতিক ব্যবধান কমিয়ে আনা সম্ভব। আর এ কারণেই আমি ডা. ফয়সালের ভাবনার সাথে একমত পোষণ করি।"
        }
      ]
    },
    {
      "number": "8",
      "uddipok": "",
      "tag": "All.B 15",
      "sub_questions": [
        {
          "label": "ক",
          "question": "তথ্য প্রযুক্তি কী?",
          "explanation": "তথ্য প্রযুক্তি হলো তথ্য আদান-প্রদানের কৌশল।"
        },
        {
          "label": "খ",
          "question": "সমকালীন বাংলাদেশে সামাজিক পরিবর্তনের প্রধান কারণ কী? ব্যাখ্যা করো।",
          "explanation": "সমকালীন বাংলাদেশে সামাজিক পরিবর্তনের প্রধান কারণ হলো শিক্ষা। শিক্ষা হলো এমন একটি প্রক্রিয়া যা ব্যক্তিকে সামাজিক করে তোলে। শিক্ষার সম্প্রসারণের ফলে সমাজ কাঠামোতে আসে নানা পরিবর্তন। শিক্ষা মানুষের দৃষ্টিভঙ্গিতে পরিবর্তন আনে। শিক্ষার সম্প্রসারণে সমাজে জন্মহার ও মৃত্যুহার হ্রাস পেয়েছে। দারিদ্র্য দূরীকরণে শিক্ষা গুরুত্বপূর্ণ ভূমিকা পালন করে। নারী শিক্ষার হার বৃদ্ধি পাওয়ায় তারা ঘরের বাইরে গিয়েও অর্থ উপার্জন করছে এবং জাতীয় অর্থনীতিতে তাৎপর্যপূর্ণ ভূমিকা পালন করছে।"
        },
        {
          "label": "গ",
          "question": "১নং চিত্রে সমাজ পরিবর্তনের কোন কারণকে দেখানো হয়েছে? ব্যাখ্যা করো।",
          "explanation": "পাথরঘাটার সামাজিক পরিবর্তনের ক্ষেত্রে শিল্পায়ন কারণটি কার্যকর। শিল্পায়ন বলতে এমন একটি প্রক্রিয়াকে বোঝায় যে প্রক্রিয়ায় যান্ত্রিক পদ্ধতিতে অকৃষিজ পণ্য উৎপাদিত হয়। সাধারণত বিজ্ঞান ও প্রযুক্তি প্রয়োগের মাধ্যমে বৃহৎ ও ব্যাপক হারে উৎপাদন করার প্রক্রিয়াকে শিল্পায়ন বলে। শিল্পায়ন বাংলাদেশের অর্থনৈতিক জীবনে আমূল পরিবর্তন ঘটিয়েছে।উৎপাদন যন্ত্রের উন্নতির ফলে উৎপাদন বহুগুণে বৃদ্ধি পেয়েছে, মানুষের জীবনযাত্রার মান বৃদ্ধি পেয়েছে। গ্রামীণ যৌথ পরিবার ভেঙে একক পরিবার গড়ে উঠেছে। সমাজে অর্থনৈতিক আত্মনির্ভরশীলতা বৃদ্ধি পেয়েছে। মেয়েরা পুরুষের পাশাপাশি ঘরের বাইরে এসে উৎপাদনে অংশ নিচ্ছে। এভাবে শিল্পায়ন বাংলাদেশের সামাজিক পরিবর্তনে গুরুত্বপূর্ণ ভূমিকা পালন করছে। উদ্দীপকেও দেখা যায়, পাথরঘাটা এলাকায় বেশকিছু ছোট ছোট শিল্প ও ব্যবসা প্রতিষ্ঠান গড়ে ওঠে যেগুলোর মধ্যে কিছু উৎপাদনমুখী প্রতিষ্ঠানও রয়েছে। এসব প্রতিষ্ঠানে ঐ এলাকার নারী-পুরুষ বিভিন্ন রকম কাজে নিয়োজিত হয়ে নিজের অবস্থার বেশ উন্নতি করছে। উপরের আলোচনার প্রেক্ষিতে বলা যায় যে, পাথরঘাটা এলাকায় সামাজিক পরিবর্তনের ক্ষেত্রে শিল্পায়ন গুরুত্বপূর্ণ ভূমিকা পালন করেছে।"
        },
        {
          "label": "ঘ",
          "question": "চিত্র-২ এ যে বিষয়টি ফুটে উঠেছে, চিত্র-১ এর বিষয়টি তার অন্যতম কারণ- তুমি কি একমত? বিশ্লেষণ করো।",
          "explanation": "চিত্র-২ এ যে বিষয়টি ফুটে উঠেছে, চিত্র-১ এর বিষয়টি তার অন্যতম কারণ- এ বক্তব্যটির সাথে আমি একমত। চিত্র-২ এর বিষয়টি হলো নগরায়ণ এবং চিত্র-১ এর বিষয়টি হলো শিল্পায়ন। আর নগরায়নের অন্যতম কারণ হলো শিল্পায়ন। নগরায়ণ হচ্ছে গ্রামীণ অবস্থা থেকে নগর অথবা শহরে রূপান্তরিত হবার প্রক্রিয়া। নগরায়ণ প্রক্রিয়ার মূল উদ্দেশ্য হলো অবস্থার উন্নতি সাধন। নগরায়ণের সাথে শিল্পায়নের সম্পর্ক অতি ঘনিষ্ঠ। বলা হয়ে থাকে, নগরায়ণ শিল্পকেন্দ্রিক সমাজের এক অবশ্যম্ভাবী পরিণতি। কল-কারখানা, শিল্পপ্রতিষ্ঠান নগরায়ণের অন্যতম বৈশিষ্ট্য। শিল্পায়ন ছাড়া নগরায়ণ হতে পারে। তবুও শিল্পায়ন নগরায়ণের গতিকে ত্বরান্বিত করে। বিষয়টি নিয়ে বিতর্ক আছে যে, শিল্পায়ন আগে না নগরায়ণ আগে। প্রকৃতপক্ষে নগরায়ণ ও শিল্পায়ন একটি অপরটির পরিপূরক। অর্থাৎ, কোনো স্থানে নগরায়ণ ঘটলে যেমন শিল্পায়ন ঘটে অনুরূপভাবে শিল্পায়ন ঘটলেও নগরায়ণ অবশ্যম্ভাবী। সাধারণত শিল্প- কারখানাকে কেন্দ্র করে মানুষ কাজের সুবিধার্থে বসতি গড়ে তোলে। আর উন্নত জীবনযাত্রা ও জীবনযাত্রার মানোন্নয়নের জন্য শিল্পায়নকে কেন্দ্র করে গড়ে ওঠে নগর, যেখানে আধুনিক জীবন ব্যবস্থা বিদ্যমান। সাধারণত শিল্পায়নকে কেন্দ্র করেই নগরায়ণের হার বৃদ্ধি পায়। শিল্প-কারখানার সংখ্যা যত বৃদ্ধি পায় নগরের সংখ্যা তত বৃদ্ধি পায়। তাই বলা যায়, নগরায়ণের পেছনে শিল্পায়নের ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "9",
      "uddipok": "কালুর বয়স ১৮, সখিনার বয়স ১৫, যখন ওদের বিয়ে হয়। বর্তমানে তারা তিন কন্যা সন্তানের জনক ও জননী। শাশুড়ির 'নাতি চাই' এই ইচ্ছা পূরণের জন্য সখিনা আরেক কন্যা সন্তান জন্ম দেয়। সংসারে সদস্য সংখ্যার সাথে তার আয় বৃদ্ধি পায়নি। বরং অভাব অনটন, ঝগড়া-ঝাটি, মারপিট লেগেই আছে।",
      "tag": "All.B 15",
      "sub_questions": [
        {
          "label": "ক",
          "question": "আবহাওয়া কী?",
          "explanation": "কোনো একটি বিশেষ সময়ে কোনো স্থানের বায়ুমণ্ডলের তাপমাত্রা, বায়ুর চাপ, কুয়াশা, শিলাবৃষ্টি, তুষারপাত, বৃষ্টিপাত, আর্দ্রতা সম্পর্কিত অবস্থাকে আবহাওয়া বলে।"
        },
        {
          "label": "খ",
          "question": "বৃক্ষ নিধনের ফলে কী সমস্যা সৃষ্টি হতে পারে?",
          "explanation": "বৃক্ষ নিধনের ফলে সমাজে নানা সমস্যা সৃষ্টি হতে পারে। বনভূমি উজাড় হওয়া ছাড়াও বিশ্ব ক্রমশ বৃক্ষহীন হওয়ার উপক্রম হচ্ছে এবং এর নেতিবাচক প্রভাব পড়ছে মাটির ওপর। মাটির উপরিভাগ বৃক্ষ আচ্ছাদিত না হলে মাটি দ্রুত ক্ষয়প্রাপ্ত হয় এবং মরুপ্রবণতার দিকে ধাবিত হয়।"
        },
        {
          "label": "গ",
          "question": "উদ্দীপকে কোন সামাজিক সমস্যার ইঙ্গিত প্রদান করা হয়েছে? ব্যাখ্যা করো।",
          "explanation": "উদ্দীপকে জনসংখ্যা সমস্যার প্রতি ইঙ্গিত করা হয়েছে। জনসংখ্যা বৃদ্ধি বর্তমানে মানবসমাজের সবচেয়ে ভয়াবহ সমস্যা। কোনো স্থানের জনসংখ্যা বৃদ্ধি বলতে ঐ স্থানে বিভিন্ন সময়ের জনসংখ্যায় পরিমাণগত পার্থক্যকে বোঝায়। বর্তমান বিশ্বে জনসংখ্যার দিক দিয়ে বাংলাদেশের স্থান দশম। দেশে বর্তমান জনসংখ্যা প্রায় ১৬ কোটি। নানা সমস্যার কারণে এটি দ্রুত হারে বেড়েই চলেছে। এই হার বিশ্বের উন্নত যেকোনো দেশের চেয়ে বেশি। উদ্দীপকে আমরা দেখতে পাই, কালুর বয়স যখন ১৮ এবং সখিনার ১৫ তখন ওদের বিয়ে হয়। বর্তমানে তারা তিন কন্যা সন্তানের জনক ও জননী। শাশুড়ির 'নাতি চাই' এই ইচ্ছা পূরণের জন্য সখিনা আরেক কন্যা সন্তানের জন্ম দেয়। এর ফলে তাদের পরিবারের লোকসংখ্যা বৃদ্ধি পাচ্ছে। তাই বলা যায়, উদ্দীপকের চিত্রটি বাংলাদেশের এক নম্বর সমস্যা তথা জনসংখ্যা সমস্যাকে নির্দেশ করছে।"
        },
        {
          "label": "ঘ",
          "question": "কালু ও সখিনার বয়স পরিবারের সদস্য সংখ্যা বৃদ্ধির জন্য কি একমাত্র কারণ? বিশ্লেষণ করো।",
          "explanation": "কালু ও সখিনার বয়স পরিবারের সদস্য সংখ্যা বৃদ্ধির জন্য একমাত্র কারণ নয়। আমাদের দেশে জনসংখ্যা বৃদ্ধির অন্যতম কারণ হলো পুত্রসন্তান লাভের আকাঙ্ক্ষা। সম্প্রতি এক গবেষণায় দেখা গেছে, বর্তমানে দেশের প্রায় ৯৫ ভাগ পরিবারই তাদের প্রথম সন্তান পুত্র আশা করে। অনেক পরিবারে পুত্র সন্তানের আকাঙ্ক্ষায় অনেকগুলো মেয়ে সন্তানের জন্ম দিয়ে থাকে। এভাবে দেশের জনসংখ্যা দ্রুত হারে বাড়তে থাকে। যার প্রতিফলন আমরা দেখতে পাই উদ্দীপকের কালু ও সখিনার জীবনে। সখিনা তার শাশুড়ির নাতির ইচ্ছা পূরণ করতে গিয়ে আরেকটি কন্যা সন্তানের জন্ম দেয়। যা তাদের পরিবারের সদস্য সংখ্যা বৃদ্ধি করে। বাল্যবিবাহের ফলে দীর্ঘ সময় বিবাহিত জীবন অতিবাহিত করতে গিয়ে মানুষ অনেক সন্তানের জন্ম দেয়। তার চিত্র আমরা দেখতে পাই উদ্দীপকের কালু ও সখিনার জীবনে। কেবল অল্পবয়সে বিয়ের কারণে তারা তিন সন্তানের জন্ম দেয়। উপরের আলোচনার পরিশেষে বলা যায়, বাল্যবিবাহ এবং পুত্র সন্তানের আকাঙ্ক্ষা কালু এবং সখিনার পরিবারে সদস্য সংখ্যা বৃদ্ধির জন্য দায়ী।"
        }
      ]
    }
  ]
}