{
  "title": "অমৃত লাল দে মহাবিদ্যালয়, বরিশাল ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "The Positive Philosophy' গ্রন্থটি ফরাসি, সমাজবিজ্ঞানী অগাস্ট কোঁৎ-এর লেখা।"
        },
        {
          "label": "খ",
          "question": "",
          "explanation": "সমাজবিজ্ঞানের আলোচনার বিষয় হলো সমগ্র সমাজ। তাই সমাজবিজ্ঞানকে সমাজের পূর্ণাঙ্গ পাঠ হিসেবে বিবেচনা করা হয়। সমাজবিজ্ঞান সামাজিক মানুষের আচার-আচরণ, আদর্শ-মূল্যবোধ, রীতিনীতি ও সামাজিক কার্যাবলি কিভাবে পারস্পরিক সম্পর্কের ভিত্তিতে গড়ে ওঠে এবং কিভাবে এর গতিশীলতা বজায় থাকে তা নিয়ে অধ্যয়ন করে। পাশাপাশি ব্যক্তি, সামাজিক প্রতিষ্ঠান, প্রথা, সামাজিক গোষ্ঠীর মধ্যে পারস্পরিক সম্পর্ক নিয়েও আলোচনা করে। এককথায় মানবসমাজের প্রায় সব বিষয় নিয়ে সমাজবিজ্ঞান পর্যালোচনা করে। এ কারণে সমাজবিজ্ঞানকে সমাজের পূর্ণাঙ্গ পাঠ হিসেবে অভিহিত করা হয়।"
        },
        {
          "label": "গ",
          "question": "",
          "explanation": "ছকে'?' চিহ্নিত স্থানের ক্ষেত্রে সমাজবিজ্ঞান শাস্ত্রটি যথাযথ। উদ্দীপকের ছকে উল্লোখিত ঢাকা বিশ্ববিদ্যালয়ের রাষ্ট্রবিজ্ঞান বিভাগের। অধ্যাপক অজিত কুমার সেন, অধ্যাপক এ কে নাজমুল করিম, ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস এবং ড. পেরি বেসাইনি বাংলাদেশে সমাজবিজ্ঞান শাস্ত্রের বিকাশে গুরুত্বপূর্ণ ভূমিকা রেখেছিলেন। বাংলাদেশে সমাজবিজ্ঞান শিক্ষাদানের আনুষ্ঠানিক সূচনা হয় ঢাকা বিশ্ববিদ্যালয়ে। ১৯২৫-২৬ শিক্ষাবর্ষে প্রথম ঢাকা বিশ্ববিদ্যালয়ের দর্শন বিভাগের নীতিশাস্ত্র এবং মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানো শুরু হয়। পরবর্তীতে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞানের পাঠ দান শুরু করা হয়। এ সময় রাষ্ট্রবিজ্ঞান বিভাগের সমাজবিজ্ঞান কোর্সটির দায়িত্ব অর্পিত হয় বিভাগের রিডার অধ্যাপক অজিত কুমার সেনের হাতে। ১৯৫২ সালে অধ্যাপক অজিত কুমার সেন কলকাতা-চলে যাওয়ায় সমাজবিজ্ঞান কোর্সটি পড়ানোর দায়িত্ব অধ্যাপক ড. এ কে নাজমুল করিমের ওপর ন্যস্ত হয়। ১৯৫৪ সালে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ক্লদ লেভি স্ট্রস বাংলাদেশে সমাজবিজ্ঞান ও নৃবিজ্ঞান পঠন-পাঠনের সম্ভাব্যতা যাচাই করার উদ্দেশো ঢাকায় আসলে অধ্যাপক ড. এ কে নাজমুল করিম এবং অধ্যাপক অজিত কুমার সেন তার সাথে দেখা করেন এবং ঢাকা বিশ্ববিদ্যালয়ে স্বতন্ত্র সমাজবিজ্ঞান বিভাগ প্রতিষ্ঠায় ইউনেস্কোর সাহায্য-সহযোগিতা কামনা করেন। এরই ফলশ্রুতিতে-ক্লদ লেভি স্ট্রসের সক্রিয় আগ্রহ ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান' নামে স্বতন্ত্র বিভাগ চালু হয়। স্বতন্ত্র বিভাগ প্রতিষ্ঠার পর ১৯৫৭ সালে সমাজবিজ্ঞান বিভাগের, প্রথম অধ্যক্ষ হিসেবে ফরাসি সামাজিক। নৃবিজ্ঞানী ও ইউনেস্কো বিশেষজ্ঞ অধ্যাপক ড. পেরি বেসাইনিকে নিযুক্ত করা হয়। তিনি ১৯৫৮ সাল পর্যন্ত এ দায়িত্ব পালন করেন। এ সময় তিনি সমাজ্জবিজ্ঞানের কার্যকর একটি সিলেবাস প্রণয়ন করেন। উপরের আলোচনার প্রেক্ষিতে সুস্পষ্ট যে, ছকে উল্লেখিত 'শিক্ষাবিদরা বাংলাদেশে সমাজবিজ্ঞান শাস্ত্রের প্রতিষ্ঠায় গুরুত্বপূর্ণ অবদান রেখেছেন। সুতরাং নিশ্চিতভাবেই বলা যায় যে, ছকে'?' চিহ্নিত স্থানে সমাজবিজ্ঞান শাস্ত্রটি যথাযথ।'"
        },
        {
          "label": "ঘ",
          "question": "",
          "explanation": "প্রশ্নে উত্ত বিজ্ঞান বলতে সমাজবিজ্ঞানকে বোঝানো হয়েছে। বাংলাদেশে সমাজবিজ্ঞানের বিকাশে ছকে বর্ণিত ব্যক্তিদের মধ্যে ঢাকা বিশ্ববিদ্যালয়ের অধ্যাপক এ কে নাজমুল করিমের অবদান সর্বাধিক। বাংলাদেশে সর্বপ্রথম সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে অধ্যাপক ড. এ কে নাজমুল করিমের অবদান অনস্বীকার্য। ১৯৫৪ সালে ফরাসি ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক ক্লদ লেভি স্ট্রস বাংলাদেশ সফরে আসার পর অধ্যাপক ড. এ কে নাজমুল করিম, এবং অধ্যাপক অজিতকুমার সেন তার সাথে দেখা করে ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার বিষয়ে ইউনেস্কোর সহযোগিতা কামনা করেন। এরই প্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সর্বপ্রথম 'সমাজবিজ্ঞান' নামে একটি বিভাগ প্রতিষ্ঠিত হয়। ১৯৫৮ সালে অধ্যাপক ড. এ কে নাজমুল করিম সমাজবিজ্ঞান বিভাজনা বিভাগীয় প্রধানের দায়িত্ব গ্রহণ করেন। ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র অধ্যাপক ড. এ কে নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম হলেন প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সমাদৃত। তার লিখিত অন্যান্য গ্রন্থের মধ্যে রয়েছে 'The Dynamics of Bangladesh Society','সমাজবিজ্ঞান সমীক্ষণ' ইত্যাদি। বস্তুত অধ্যাপক ড. এ কে নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে আমরা বলতে পারি যে, ছকে উল্লেখিত চারজন শিক্ষাবিদই বাংলাদেশে সমাজবিজ্ঞান পাঠের প্রাতিষ্ঠানিক বিকাশে অবদান রাখলেও অধ্যাপক ড. এ কে নাজমুল করিম সবাধিক ভূমিকা রেখেছেন।"
        }
      ]
    },
    {
      "number": "2",
      "uddipok": "ছক-১: অর্থশাস্ত্র-ভারততত্ত্ব-আইন-ই-আকবরি ছক-২: অজিত কুমার সেন-এ. কে. নাজমুল করিম-ক্লদ লেডি স্ট্রস",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "বরিশাল বিশ্ববিদ্যালয়ে সমাজবিজ্ঞান বিভাগ চালু করা হয় ২০১২ সালে।"
        },
        {
          "label": "খ",
          "question": "",
          "explanation": "বাংলাদেশে সমাজবিজ্ঞান বিকাশে বেশ কয়েকজন ব্যক্তিত্ব গুরুত্বপূর্ণ অবদান রেখেছেন। বাংলাদেশে সমাজবিজ্ঞান বিকাশে অবদান রাখা পাঁচজন সমাজবিজ্ঞানীর নাম হলো- ড. এ. কে. নাজমুল করিম, রাধাকমল মুখার্জি, ডি এন মজুমদার, নির্মল কুমার বসু ও বিনয় কুমার সরকার। বাংলাদেশের সমাজবিজ্ঞান বিকাশে এদের অবদান সর্বাধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের ছক-১ এর বিষয়বস্তু বাংলাদেশে সমাজবিজ্ঞান চর্চার পটভূমিকে ইঙ্গিত করেছে। ভারতীয় উপমহাদেশে সমাজচিন্তা সম্পর্কিত প্রথম আলোচনা লক্ষ করা যায় মৌর্য যুগের কূটনীতিবিদ কৌটিল্যের 'অর্থশাস্ত্র' শীর্ষক রচনায়। পরবর্তীকালে সুলতান মাহমুদের সভাসদ ও পারস্যের পণ্ডিত আবু রাইহান আল-বেরুনির 'ভারততত্ত্ব' এবং মুঘল যুগের ইতিহাসবিদ আবুল ফজলের 'আইন-ই-আকবরি' ও 'আকবরনামা' গ্রন্থেও উপমহাদেশের সমাজের চমৎকার বর্ণনা পাওয়া যায়। এসব প্রশ্ন ভারতবর্ষ তথা বাংলাদেশে সমাজবিজ্ঞান চর্চার পটভূমি তৈরিতে গুরুত্বপূর্ণ ভূমিকা পালন করে। পরবর্তী সময়ে বিভিন্ন সমাজচিন্তাবিদের রচিত গ্রন্থ বাংলাদেশে সমাজবিজ্ঞান চর্চার পথকে সুগম করে তোলে। উদ্দীপকের ছক-১-এ অর্থশাস্ত্র, ভারততত্ত্ব ও আইন-ই-আকবরি প্রভৃতি গ্রন্থের উল্লেখ করা হয়েছে। গ্রন্থগুলোর বিষয়বস্তু ও সময়কাল বিবেচনা করে বলা যায়, উদ্দীপকে উল্লেখিত গ্রন্থগুলো দিয়ে বাংলাদেশে সমাজবিজ্ঞান চর্চার পটভূমিকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশে সমাজবিজ্ঞানের বিকাশে উদ্দীপকের ছক ২-এর ব্যক্তিবর্গ প্রত্যক্ষভাবে সম্পৃক্ত। ১৯৫০ সালে ফরাসি সামাজিক নৃবিজ্ঞানী ক্লদ লেভি স্ট্রস ইউনেস্কো কমিশনের সদস্য হয়ে বাংলাদেশে সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের জন্য ঢাকায় আসেন। তাঁর সাথে সাক্ষাৎ করে ঢাকা বিশ্ববিদ্যালয়ের রাষ্ট্রবিজ্ঞান বিভাগের শিক্ষক অধ্যাপক অলিত কুমার সেন ও এ. কে. নাজমুল করিম অত্র বিশ্ববিদ্যালয়ে সমাজবিজ্ঞান বিভাগ প্রতিষ্ঠার প্রতিশ্রুতি পান। প্রসজাত, রাষ্ট্রবিজ্ঞান বিভাগের সমাজবিজ্ঞান কোর্সের দায়িত্বপ্রাপ্ত শিক্ষক ছিলেন অধ্যাপক অজিত কুমার সেন। ১৯৫১-৫২ শিক্ষাবর্ষে সমাজবিজ্ঞান বিষয়ে উচ্চতর শিক্ষা গ্রহণ করতে এ. কে. নাজমুল করিম মার্কিন যুক্তরাষ্ট্রের কলাম্বিয়া বিশ্ববিদ্যালয়ে যান। দেশে ফিরে তিনি রাষ্ট্রবিজ্ঞান বিভাগে সমাজবিজ্ঞানের একটি বাধ্যতামূলক কোর্স চালু করেন। এভাবে নানামুখী প্রচেষ্টার পর ১৯৫৭সালে ঢাকা বিশ্ববিদ্যালয় ও ইউনেস্কোর যৌথ উদ্যোগে সমাজবিজ্ঞান নামে নতুন একটি বিভাগ প্রতিষ্ঠিত হয়। উদ্দীপকের ছক-২-এ অজিত কুমার সেন, এ. কে. নাজমুল করিম ও ক্লদ লেডি স্টসের নাম উল্লেখ করা হয়েছে। উপরের আলোচনা অনুযায়ী উত্ত ব্যক্তিবর্গ বাংলাদেশে সমাজবিজ্ঞানের বিকাশে প্রত্যক্ষ ভূমিকা রেখেছেন। পরিশেষে বলা যায়, ১৯২৫-২৬ শিক্ষাবর্ষ থেকে ঢাকা বিশ্ববিদ্যালয়ে বিভিন্ন বিভাগের অধীনে সমাজবিজ্ঞানের অধ্যয়ন শুরু হলেও মূলত ছক-২-এর ব্যক্তিবর্গের প্রত্যক্ষ ভূমিকায় স্বতন্ত্র সমাজবিজ্ঞান বিভাগ প্রতিষ্ঠিত হওয়ায় বাংলাদেশে সমাজবিজ্ঞানের চর্চা দ্রুত বিকশিত হয়েছে।"
        }
      ]
    },
    {
      "number": "3",
      "uddipok": "ছক: ১ ছক: ২ i. নিয়ানডারথাল মানুষ i. কৃষির অধিকার ii. ইতিহাসের সবচেয়ে দীর্ঘতম যুগ ii. চাকার আবিষ্কার iii. আগুনের আবিষ্কার iii. নবোপলীয় বিপ্লব",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "সিন্ধু সভ্যতায় ওজন ও পরিমাপ পদ্ধতিটির আবিষ্কার হয়।"
        },
        {
          "label": "খ",
          "question": "",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন।। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন 'বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, 'প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।' সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "",
          "explanation": "ছক-১ যে প্রত্নতাত্ত্বিক যুগকে চিহ্নিত করে তা হলো প্রাচীন প্রস্তর যুগ। প্রাচীন প্রস্তর যুগ মানব ইতিহাসের দীর্ঘতম যুগ। এ যুগের সময়কাল প্রায় দুই লক্ষ বছর। এ যুগের প্রধান অধিবাসী নিয়ানডারথাল ও ক্রো-ম্যাগনন মানুষ। প্রাচীন প্রস্তর যুগের প্রথম হাতিয়ার সম্ভবত কুড়িয়ে পাওয়া পাথরের নুড়ি। নুড়িগুলোতে অবশ্য মানুষের হাতের কারুকার্য ছিল না। পর্যায়ক্রমে মানুষ পাথর দিয়ে ঠোকাঠুকি করে নুড়িগুলোকে প্রয়োজন মাফিক আকার দিতে শেখে। এ সময়ের উল্লেখযোগ্য হাতিয়ার দা বা হাত কুড়াল। পরবর্তী সময়ে মানুষ পাথরের বল্লম ব্যবহার করত বলে প্রমাণ মেলে। এ যুগের হাতিয়ার ছিল অপেক্ষাকৃত ভোঁতা। প্রাচীন প্রস্তর যুগ আজ থেকে ২৫ লক্ষ বছর পূর্বে শুরু আর ১০ হাজার বছর আগে শেষ হয়েছে। খাদ্য সংগ্রহ এ যুগের একটি বৈশিষ্ট্য। এ যুগের মানুষ প্রকৃতি থেকে খাদ্য সংগ্রহ করত। এ যুগের আরো একটি বৈশিষ্ট্য হলো আগুনের আবিষ্কার। তারা পাথরে পাথর ঘষে আগুন জ্বালাতে শেখে। যাযাবর জীবনযাপন এ যুগের বৈশিষ্ট্য। এ সময় মানুষ যাযাবর ছিল। তারা ছোটো ছোটো গোষ্ঠীতে বিভক্ত হয়ে ঘুরে বেড়াত। প্রাচীন প্রস্তর যুগের উল্লেখযোগ্য আরো কিছু বৈশিষ্ট্য হলো- জাদুবিদ্যা ও অতিপ্রাকৃতের জ্ঞান, বাঁশ, চামড়া ও কাঠের ব্যবহার, জনসংখ্যার অপ্রতুলতা, শ্রমবিভাজনের অভাব, দলবদ্ধভাবে বসবাস, শ্রেণিহীনতা, স্বনির্ভরতা, সমভোগবাদ প্রভৃতি।"
        },
        {
          "label": "ঘ",
          "question": "",
          "explanation": "ছক-২ যে প্রত্নতাত্ত্বিক যুগকে নির্দেশ করে তা হলো নব্যপ্রস্তর যুগ। নব্যপ্রস্তর যুগ সমাজ ও সভ্যতার বিকাশে-বিশেষ অবদান রেখেছে। নব্যপ্রস্তর যুগের সূচনা মধ্যপ্রাচ্যে খ্রিষ্টপূর্ব ৭০০০ অব্দে এবং ব্রিটেনে ২৫০০ খ্রিষ্টপূর্বে। এ যুগের প্রধান আবিষ্কার হলো কৃষিকাজ ও পশুপালন। অর্থাৎ এ যুগের মানুষ খাদ্য সংগ্রহ নির্ভর অর্থনীতির পরিবর্তে উৎপাদন নির্ভর অর্থনীতির সূচনা করে। এছাড়া তারা চাকা ও কৃষি যন্ত্রপাতি আবিষ্কার, ভাষা, শিল্পকলা চর্চা প্রভৃতি ক্ষেত্রে অভাবনীয় সাফল্য অর্জন করেছিল। উদ্দীপকের ছক-খ-এ উল্লেখিত বৈশিষ্ট্যগুলো পর্যালোচনা করলে বোঝা যায়, এগুলো নব্যপ্রস্তর যুগকে নির্দেশ করছে। নব্যপ্রস্তর যুগে কৃষিকাজ ও পশুপালন অর্থনীতির উদ্ভব হলে সর্বপ্রথম খাদ্যের নিশ্চয়তা আসে। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। চাকার আবিষ্কারের ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। অর্থনৈতিক, সামাজিক, ধর্মীয় ও অন্যান্য আবিষ্কারের মাধ্যমে সমাজ ও সভ্যতার বিকাশে অভাবনীয় অবদানের জন্য এ যুগকে 'নবোপলীয় বিপ্লব' হিসেবেও আখ্যায়িত করা হয়। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম অবদান রেখেছে।"
        }
      ]
    },
    {
      "number": "4",
      "uddipok": "",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "চাকমা মৌজা প্রধানকে বলা হয় 'হেডম্যান'।"
        },
        {
          "label": "খ",
          "question": "",
          "explanation": "১৯৬৬ সালের ফেব্রুয়ারি মাসে লাহোরে বিরোধী 'দলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান ঐতিহাসিক ছয় দফা দারি পেশ করেন। ছয় দফা দাবির ২টি, কর্মসূচি হলো- ১। লাহোর প্রস্তাবের ভিত্তিতে পাকিস্তানের জন্য সত্যিকার একটি যুক্তরাষ্ট্রীয় শাসনতন্ত্র প্রণয়ন করতে হবে এবং এ সরকার হবে সংসদীয় পদ্ধতির সরকার। ২। যুক্তরাষ্ট্রীয় সরকারের হাতে থাকবে দেশরক্ষা ও পররাষ্ট্র বিষয়। অন্যান্য বিষয় প্রদেশের হাতে থাকবে।"
        },
        {
          "label": "গ",
          "question": "",
          "explanation": "উদ্দীপকে 'পাহাড়পুর' নামক প্রত্নতাত্ত্বিক স্থানের কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরীর মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। প্রত্নতাত্ত্বিক নিদর্শন কোনো দেশ কিংবা জাতির ইতিহাসের, অন্যতম গুরুত্বপূর্ণ উৎস বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস মূলত প্রত্নতাত্ত্বিক নিদর্শনসমূহ বিশ্লেষণের মাধ্যমেই জানা যায়। একইভাবে বাংলাদেশের বিভিন্ন প্রত্নস্থান যেমন- মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা-নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালান। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির, সোমপুর বিহার, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম বিশেষ গুরুত্রের দাবিদার ছিল। পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায়, তখন সমাজে মুদ্রা। অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তামুলিপি ও শিলালিপিতে উৎকীর্ণ ভূমি ক্রয়-বিক্রয়, ভূমিদান ইত্যাদির দলিল থেকে মনে করা যেতে পারে যে, ভূসম্পত্তিতে ব্যক্তিগত মালিকানা ছিল। উপরের আলোচনা থেকে স্পষ্টভাবে প্রতীয়মান হয় যে, উদ্দীপকে উল্লেখিত পাহাড়পুরের নিদর্শনসমূহ বিশ্লেষণ করে তদানীন্তন বাংলাদেশের সামাজিক ইতিহাসের একটি চিত্র তথা তৎকালীন সামাজিক ইতিহাস রচনা করা যায়।"
        }
      ]
    },
    {
      "number": "5",
      "uddipok": "দৃশ্যপট-১: বাংলাদেশে বসবাসকারী একটি ক্ষুদ্র নৃগোষ্ঠীর যারা নিজস্ব ভাষায় কথা বলে। যা ইন্দো-ইউরোপীয় ভাষা গোষ্ঠীর অন্তর্ভুক্ত। এরা বৌদ্ধ ধর্মের অনুসারী। এরা বাংলাদেশের বৃহত্তম ক্ষুদ্র নৃগোষ্ঠী। দৃশ্যপট-২: বাংলাদেশে আরেকটি ক্ষুদ্র নৃগোষ্ঠী যারা রাজশাহী অঞ্চলে বসবাস করে। তাদের প্রধান উৎসব সোহরাই।",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "মণিপুরি ক্ষুদ্র নৃগোষ্ঠীর মেয়েরা নাগ-পোশাক পরিধান করে।"
        },
        {
          "label": "খ",
          "question": "",
          "explanation": "এশীয় মঙ্গোলীয়, আমেরিকান ইন্ডিয়ান ও ওশেনীয় মঙ্গোলীয়দের নিয়ে মঙ্গোলীয় নৃগোষ্ঠী গড়ে উঠেছে। মাঙ্গলীয়দের গায়ের রং পীতবর্ণ থেকে উজ্জ্বল শ্যামলা হয়ে থাকে। এদের চুল কালো বা খুব গাঢ় বাদামী, কালো বা বাদামী চোখ, নাক মোটা এবং কিছুটা উন্নত, হয়। মঙ্গোলীয় নরগোষ্ঠীর মানুষ মধ্য, উভর এবং পূর্ব এশিয়া, দক্ষিণ-পূর্ব এশিয়া, উত্তর ও দক্ষিণ আমেরিকার কিছু অন্যলে বাস করে।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট ১-এ যে নৃগোষ্ঠীর ইঙ্গিত রয়েছে তা হলো চাকমা ক্ষুদ্র নৃগোষ্ঠী। বাংলাদেশে বসবাসরত ক্ষুদ্র নৃগোষ্ঠীর মধ্যে সংখ্যাগরিষ্ঠ হলো চাকমা। বাংলাদেশের রাঙামাটি, খাগড়াছড়ি, বান্দরবানসহ সমগ্র পার্বত্য চট্টগ্রাম অঞ্চলে চাকমারা বসবাস করে। বর্তমানে চাকমারা ইন্দো-ইউরোপিয়ান বাংলা ভাষা ব্যবহার করে। তারা প্রধানত বৌপ্য ধর্মের অনুসারী। সব নৃগোষ্ঠীর মধ্যে শুধু তাদেরই রয়েছে পবিত্র বৌদ্ধ ধর্মগ্রন্থ যা চাকমাদের নিজস্ব ভাষায় লেখা। উদ্দীপকে দৃশ্যপট ১-এ উল্লেখ করা হয়েছে, বাংলাদেশে বসবাসকারী একটি ক্ষুদ্র নৃগোষ্ঠী যারা নিজস্ব ভাষায় কথা বলে। যা ইন্দো-ইউরোপীয় ভাষা গোষ্ঠীর অন্তর্ভুক্ত। এরা বৌদ্ধ ধর্মের অনুসারী। এরা বাংলাদেশের বৃহত্তম ক্ষুদ্র নৃগোষ্ঠী। এ তথ্যগুলো বাংলাদেশের ক্ষুদ্র নৃগোষ্ঠী চাকমাদের ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যপট ২-এর নৃগোষ্ঠীর তথা সাঁওতালদের জীবনধারা বৈশিষ্ট্যমণ্ডিত ও বৈচিত্র্যপূর্ণ। সাঁওতালদের সমাজ ব্যবস্থা পিতৃতান্ত্রিক। পিতার সম্পত্তি পুত্ররা সমানভাবে পেলেও কন্যাদের সম্পত্তিতে কোনো অধিকার থাকে না। পুত্রহীন ব্যস্তির সম্পদ তার সহোদর ভাইয়েরা পায়। সাঁওতালরা ১২টি গোত্র বা টোটেমে বিভক্ত।' এ গোত্রগুলোকে 'পারিস' বলা হয়। তাদের মধ্যে সামাজিক নেতৃত্ব প্রচলিত এবং সমাজে চার স্তর বিশিষ্ট সামাজিক আদালত প্রচলিত। ঐতিহ্যগতভাবে সাঁওতালদের সমাজে অন্তগোত্র বিবাহ নিম্নিস্থ এবং নবদম্পতি স্বামীর পিতার বাড়িতে বসবাস করে। সাঁওতালরা একসময় শিকারের ওপর নির্ভর করে জীবনযাপন করলেও বর্তমানে তাদের অর্থনীতি প্রধানত কৃষিনির্ভর। নারী-পুরুষ উভয়ই জীবিকা নির্বাহের জন্য কাজ করে। কৃষির পাশাপাশি অনেকে শালপাতা, বাঁশ ও বেত দ্বারা কুটির শিল্পজাত পণ্য তৈরি করে জীবিকা নির্বাহ করে। তাদের সমাজে বিভিন্ন সময়ে নানা ধরনের সামাজিক উৎসব পালিত হয়। ফসল ঘরে তোলার পর তারা দেবতাকে ধন্যবাদ জানানোর জন্য 'সোহরাই উৎসব পালন করে, যা তাদের সবচেয়ে বড়ো উৎসব। উপরের আলোচনার পরিসমাপ্তিতে বলা যায়, আধুনিকতা এবং ভিন্ন সংস্কৃতির আগ্রাসনের মধ্যেও সাঁওতাল জনগোষ্ঠী তাদের জীবনধারায় নিজস্ব সংস্কৃতি এবং ঐতিহ্য ধরে রেখেছে।"
        }
      ]
    },
    {
      "number": "6",
      "uddipok": "সাল ও তারিখ তথ্য-ঘটনা ১৯৫২ সাল ১৯৫৪ সাল ১৯৬৬ সাল ১৯৬৮ সাল ১৯৬৯ সাল ১৯৭১ সাল",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব গৃহীত হয় ১৯৪০ সালে।"
        },
        {
          "label": "খ",
          "question": "",
          "explanation": "দ্বিজাতি তত্ত্ব হলো ব্রিটিশ ভারতকে রাজনৈতিকভাবে বিভক্ত করান একটি রাজনৈতিক মতবাদ। ভারতীয় উপমহাদেশের হিন্দু ও মুসলমান অধিবাসীরা দুটি আলাদা জাতি-এটাই দ্বিজাতি তত্ত্বের মূল কথা। ১৯৪০ সালের ২৩শে মার্চ পাকিস্তানের লাহোরে অনুষ্ঠিত মুসলিম লীগের অধিবেশনে সভাপতির ভাষণে তৎকালীন মুসলিম লীগ নেতা মোহাম্মদ আলী জিন্নাহ দ্বিজাতি তত্ত্বের ব্যাখ্যা প্রদান করেন। তিনি বলেন, \"ভারতের হিন্দু ও মুসলমানরা দুটি আলাদা জাতি তাদের জীবন দর্শন, ধর্মীয় আদর্শ ও সামাজিক রীতিনীতি সম্পূর্ণ ভিন্ন।\" জিল্লাহ এ যুক্তি দিয়ে ভারতের মুসলমানদের জন্য একটি স্বতন্ত্র আবাসভূমির দাবি করেন। তার এ যুক্তিই উপমহাদেশের ইতিহাসে 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "",
          "explanation": "সঠিক তথ্য ও ঘটনাপঞ্জি দিয়ে ছকটি পূরণ করা হলো- সাল ও তারিখ তথ্য-ঘটনা ১৯৫২ সাল সর্বদলীয় কেন্দ্রীয় রাষ্ট্রভাষা সংগ্রাম পরিষদ ২১ ফেব্রুয়ারি রাষ্ট্র ভাষা দিবস পালনের ঘোষণা দিলে ঐ দিন ঢাকা শহরে ১৪৪ ধারা জারি করে সকল প্রকার সভা-সমাবেশ, বিক্ষোভ মিছিল নিষিদ্ধ করা হয়। ছাত্র-জনতা ১৪৪ ধারা ভঙ্গ করে মিছিল বের করলে পুলিশ মিছিলের ওপর গুলি চালায়। পুলিশের গুলিতে আবদুল জব্বার, আবুল বরকত, রফিকউদ্দিন আহমদ শহিদ হন। ১৯৫৪ সাল ১৯৫৪ সালের প্রাদেশিক নির্বাচনে মুসলিম লীগকে পরাজিত করতে আওয়ামী লীগের নেতৃত্বে যুক্তফ্রন্ট গঠন করা হয়। ৮ মার্চ নির্বাচন অনুষ্ঠিত হয়। এ নির্বাচনে যুক্তফ্রন্ট ২২৩টি আসনে জয় লাভ করে। মুসলিম লীগ পায় মাত্র ৯টি আসন। ১৯৬৬ সাল ১৯৬৬ সালের ৫-৬ ফেব্রুয়ারি লাহোরে বিরোধী দলীয় নেতাদের সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান নির্যাতিত, নিষ্পেষিত, অধিকার বঞ্চিত বাঙালির পক্ষে ছয় দফা দাবি পেশ করেন। যা বাঙালির বাঁচার দাবি বা মুক্তির সনদ হিসেবে পরিচিত। ১৯৬৮ সাল ১৯ জুন ঢাকার ক্যান্টনমেন্ট এলাকায় স্থাপিত বিশেষ ট্রাইব্যুনালে ঐতিহাসিক আগরতলা মামলার প্রহসনমূলক বিচার শুরু হয়। ১৯৬৯ সাল ১৯৬৯ সালের জানুয়ারির প্রথমভাগে, পূর্ব পাকিস্তান ছাত্রলীগ, ছাত্র ইউনিয়নের দুটি দল এবং জাতীয় ছাত্র ফেডারেশনের একাংশ ঐক্যবদ্ধ হয়ে একটি সর্বদলীয় 'ছাত্র সংগ্রাম পরিষদ' গঠন করে। এ সংগ্রাম পরিষদ ১৯৬৯ সালের ১৮ জানুয়ারি ১১ দফা কর্মসূচি ঘোষণার মধ্য দিয়ে আইয়ুববিরোধী আন্দোলন শুরু করে। এ আন্দোলন একসময় গণআন্দোলনে রূপ নেয়। এ আন্দোলনে আইয়ুব খানের পতন হয় যা ১৯৬৯ সালের গণঅভ্যুত্থান নামে পরিচিত। ১৯৭১ সাল ২৫ মার্চ রাতে পাকিস্তানি হানাদার বাহিনী বাংলাদেশে গণহত্যা শুরু করে বাঙালি সামরিক ও বেসামরিক লোকজন এর বিরুদ্ধে তীব্র প্রতিশোধ গড়ে তোলে। শুরু হয় মুক্তিযুদ্ধ। মহান মুক্তিযুদ্ধের মাধ্যমে বাংলাদেশ স্বাধীন হয়।"
        },
        {
          "label": "ঘ",
          "question": "",
          "explanation": "উদ্দীপকের সালের ধারাক্রম বাংলাদেশের স্বাধীনতা লাভের ধারাবাহিক ইতিহাসকে ইঙ্গিত করে। বাঙালি জীবন ও বাংলাদেশের স্বাধীনতা যুদ্ধের প্রেক্ষাপটে ভাষা আন্দোলনের ভূমিকা রেনেসাঁর মতোই তাৎপর্যপূর্ণ ও সুদূরপ্রসারী। বায়ান্নর ভাষা আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস। ১৯৫২ সালের মহান ভাষা আন্দোলনে বাংলা ভাষাভাষী কতিপয় মানুষের প্রাণ উৎসর্গের মধ্য দিয়ে ১৯৫৬ সালের পাকিস্তান সংবিধানে বাংলা রাষ্ট্রীয়ভাষার মর্যাদা লাভ করে। ১৯৫৪ সালের ৮ মার্চ পাকিস্তানের সাধারণ নির্বাচনে পূর্ববাংলায় যুক্তফ্রন্ট সংখ্যাগরিষ্ঠতা অর্জন করে সরকার গঠন করে। কিন্তু পাকিস্তান শাসকগোষ্ঠী বাঙালির এই আধিপত্য মেনে নিতে পারেনি। পরবর্তী সময়ে ১৯৬৬ সালের ছয় দফাভিত্তিক আন্দোলনে জাতীয় জীবনের অধিকার প্রতিষ্ঠার দাবি উচ্চারিত হয়। ১৯৬৯ সালের গণঅভ্যুত্থানের মধ্য দিয়ে আইয়ুব খানের পতনের মাধ্যমে যে বিজয় অর্জিত হয়েছিল তা বাঙালি জাতিকে অনেক বেশি আত্মবিশ্বাসী করে তোলে। ১৯৭০ সালের নির্বাচনে অভূতপূর্ব সাফল্য লাভ করে আওয়ামী লীগ। কিন্তু পাকিস্তান শাসকগোষ্ঠী ক্ষমতা হস্তান্তরে টালবাহানা শুরু করে। অবশেষে ১৯৭১ সালের মার্চ মাসে বাংলাদেশের স্বাধীনতা ঘোষণা হলে শুরু হয় মুক্তিযুদ্ধ। দীর্ঘ নয় মাস রক্তক্ষয়ী যুদ্ধের ফলে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। উপরের আলোচনার প্রেক্ষিতে নিঃসন্দেহে বলা যায় যে, উদ্দীপকের সালের ধারাক্রম বাংলাদেশের স্বাধীনতা লাভের ইতিহাসকে ইঙ্গিত করে।"
        }
      ]
    },
    {
      "number": "7",
      "uddipok": "গণসূর্যের মঞ্চ কাঁপিয়ে, কবি শোনালেন তার অমর, কবিতাখানি, এবারের সংগ্রাম আমাদের মুক্তির সংগ্রাম; এবারের সংগ্রাম স্বাধীনতার সংগ্রাম। সেই থেকে স্বাধীনতা শব্দটি আমাদের।",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "ছয় দফা ১৯৬৬ সালে লাহোরে বিরোধীদলের এক সম্মেলনে উত্থাপন করা হয়।"
        },
        {
          "label": "খ",
          "question": "",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বঙ্গবন্ধু শেখ মুজিবুর রহমান প্রদত্ত ১৯৭১ সালের ৭মার্চের ঐতিহাসিক ভাষণের কথা বলা হয়েছে। বঙ্গবন্ধু শেখ মুজিবুর রহমান মুক্তিযুদ্ধ শুরুর প্রাক্কালে ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যানে) এক ঐতিহাসিক ভাষণ দেন। এ ভাষণে তিনি পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ও বাঙালির রাজনৈতিক ইতিহাসের পটভূমি তুলে ধরেন। বঙ্গবন্ধুর বক্তব্যের মূল বিষয় ছিল চারটি। যথা- ১. চলমান সামরিক আইন প্রত্যাহার, ২. সৈন্যদের ব্যারাকে ফিরিয়ে নেওয়া, ৩. গণহত্যার, তদন্ত করা ও ৪. নির্বাচিত প্রতিনিধিদের কাছে ক্ষমতা হস্তান্তর করা। এর বাইরে আরও বেশকিছু দাবি বঙ্গবন্ধু তার ভাষণের মাধ্যমে উত্থাপন করেন। এ ভাষণের চূড়ান্ত পর্যায়ে তিনি স্বাধীনতাযুদ্ধের প্রস্তুতির ইঙ্গিত দিয়ে ঘোষণা করেন, \"এবারের 'সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" বঙ্গবন্ধুর, ঐ ভাষণ সময়োপযোগিতা, একটি জাতির ওপর প্রভাব, বক্তব্যের ভাষা ইত্যাদি কারণে সমকালীন বিশ্বের ইতিহাসে বিশেষ গুরুত্বের দাবিদার। সম্প্রতি তা বিশ্বের ইতিহাসের অন্যতম গুরুত্বপূর্ণ দলিল হিসেবে জাতিসংঘের তালিকায়ও স্থান পেয়েছে। উপরের আলোচনার পরিপ্রেক্ষিতে বলা যায়, উদ্দীপকে উল্লেখিত পংক্তিগুলো দিয়ে ঐতিহাসিক ৭ মার্চের ভাষণের কথাই বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের অভ্যুদয়ের ক্ষেত্রে উদ্দীপকে নির্দেশিত ভাষণ তথা ৭মার্চের ঐতিহাসিক ভাষণ গুরুত্বপূর্ণ ভূমিকা রাখে। ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) বঙ্গবন্ধু এক ঐতিহাসিক ভাষণে স্বাধীনতার ডাক দেন। পাকিস্তানি শাসকদের আচরণে হতাশ হয়ে তিনি অসহযোগ আন্দোলনের আহ্বান জানান। বঙ্গবন্ধুর ভাষণের পরদিন থেকেই সারা দেশে স্বাধীনতাকামী, মানুষের আন্দোলন শুরু হয়ে যায়। বঙ্গবন্ধুর নির্দেশ অনুসারে স্কুল-কলেজ, অফিস-আদালত, কলকারখানা সব বন্ধ হয়ে যায়। জনগণ সরকারকে খাজনা-ট্যাক্স দেওয়া বন্ধ করে দেয়। স্পষ্টতই মুক্তিযুদ্ধের প্রস্তুতির আহ্বান জানিয়ে বঙ্গবন্ধু তার ভাষণে বলেন, \".. প্রত্যেক মহল্লায়, ইউনিয়নে আওয়ামী লীগের নেতৃত্বে সংগ্রাম কমিটি গড়ে তুলুন। হাতে যা আছে তাই নিয়ে প্রস্তুত থাকুন। মনে রাখবেন, রক্ত যখন দিয়েছি রক্ত আরও দেব, এ দেশের মানুষকে মুক্ত করে ছাড়ব ইনশাআল্লাহ।” এ ভাষণে উদ্বুদ্ধ হয়েই ২৬ মার্চ পরবর্তী সময়ে আপামর বাঙালি মুক্তিযুদ্ধে ঝাঁপিয়ে পড়ে। মুক্তিযুদ্ধ চলাকালে 'স্বাধীন বাংলা বেতার কেন্দ্র' থেকে নিয়মিতভাবে 'বজ্রকণ্ঠ' শিরোনামে ৭ মার্চের ভাষণ প্রচার করা হতো, যা মুক্তিযোদ্ধাদের জন্য অপরিসীম অনুপ্রেরণার উৎস ছিল। এ ভাষণের মূলমন্ত্রে উজ্জীবিত হয়ে বাঙালি দীর্ঘ ৯ মাস রক্তক্ষয়ী লড়াই, ৩০ লক্ষ শহীদের রক্ত ও দুই লক্ষ মা-বোনের সম্ভ্রমের বিনিময়ে ১৯৭১ সালের ১৬ ডিসেম্বর পায় কাঙ্ক্ষিত স্বাধীনতা। উপরের আলোচনার পরিসমাপ্তিতে বলা যায়, বঙ্গবন্ধুর ৭ মার্চের ভাষণ ছিল বাঙালি জাতির মুক্তির আলোকদিশারি স্বরূপ। কার্যত এ ভাষণের চেতনায় উদ্বুদ্ধ হয়েই লড়াইয়ে ঝাঁপিয়ে পড়ে বাঙালিরা। অভ্যুদয় ঘটে স্বাধীন বাংলাদেশের.।"
        }
      ]
    },
    {
      "number": "8",
      "uddipok": "ক খ ধনী কৃষক উচ্চবিত্ত প্রান্তিক কৃষক উচ্চ মধ্যবিত্ত বর্গাচাষী মধ্যবিত্ত ভূমিহীন নিম্ন মধ্যবিত্ত নিম্নবিত্ত",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "গ্রামীণ সমাজের সামাজিক স্তরবিন্যাসের প্রধান উপাদান হলো ভূমি মালিকানা।"
        },
        {
          "label": "খ",
          "question": "",
          "explanation": "যেসব কৃষক নিজ জমিতে চাষাবাদ করে কোনোরকমে নিজেদের ভরণ-পোষণ করে তারাই প্রান্তিক চাষী। প্রান্তিক শ্রেণির চাষী বা কৃষকদের জমির পরিমাণ ১ একরের নিচে হয়, যার উৎপাদন থেকে তারা শুধু ভরণ-পোষণ চালিয়ে যেতে পারে। প্রান্তিক কৃষকরা কঠোর পরিশ্রমের মাধ্যমে নিজ অবস্থা উন্নয়নের চেষ্টা করে। ভূমিহীন দিনমজুরদের সাথে এদের সম্পর্ক মোটামুটি নিবিড়। কেননা প্রান্তিক কৃষক ও ভূমিহীনদের আর্থিক ব্যবধান খুবই কম।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'খ' অংশে বাংলাদেশের শহুরে সমাজের স্তরবিন্যাস ফুটে উঠেছে। উদ্দীপকের 'খ' অংশে শহুরে সমাজের পাঁচটি স্তর অর্থাৎ উচ্চবিত্ত, উচ্চ মধ্যবিত্ত, মধ্যবিত্ত, নিম্ন মধ্যবিত্ত ও নিম্নবিত্ত শ্রেণি দেখানো হয়েছে। তাই বলা যায়, উদ্দীপকে বর্ণিত 'খ' অংশে বাংলাদেশের শহুরে সমাজের কথা বলা হয়েছে। সম্পত্তি শহর সামাজিক স্তরবিন্যাসের একটি মুখ্য উপাদান হিসেবে বিদ্যমান। সম্পত্তির তারতম্যের কারণে শহুরে সমাজে ব্যক্তির স্তরভেদ বিভিন্ন হয়ে থাকে। সম্পত্তির পরিমাণ তথা আয়ভেদে নগরসমূহে পাঁচটি শ্রেণি লক্ষ করা যায়। আমলা, শিল্পপতি ও নানা ধরনের বৃহৎ ব্যবসা প্রতিষ্ঠানের মালিকদেরকে উচ্চবিত্ত শ্রেণিতে রাখা হয়। বিশেষজ্ঞ ডাক্তার প্রকৌশলী, বিভিন্ন ফার্মের মালিক, উচ্চপদে কর্মরত কর্মকর্তা, মাঝারি পুঁজির ব্যবসায়ীরা উচ্চ মধ্যবিত্ত শ্রেণির অন্তর্গত। মধ্যবিত্ত শ্রেণি হলো সীমিত আয়ের শিক্ষিত চাকরিজীবী শ্রেণি। নিম্ন মধ্যবিত্ত বলতে স্বল্প আয়ের চাকরিজীবী কেরানি, গাড়িচালক কিংবা ছোটখাটো ব্যবসায়ীদের বোঝানো হয়। বিভিন্ন শ্রমজীবী যেমন- শ্রমিক, মজুর, রিকশা বা ভ্যানচালক, দারোয়ান, পিয়ন ইত্যাদি নিম্নবিত্ত শ্রেণির অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত 'ক' অংশ হচ্ছে গ্রামীণ সমাজ। এখানে ক্ষমতা ও কর্তৃত্বের ওপর ভিত্তি করে সমাজের স্তরবিন্যাসের বিভিন্নতা দেখা যায়। ক্ষমতা ও কর্তৃত্ব গ্রামীণ সামাজিক স্তরায়নের অন্যতম ভিত্তি। বাংলাদেশের গ্রামাঞ্চলে ক্ষমতা ও কর্তৃত্বের ভিত্তিতে বিভিন্ন স্তর লক্ষ করা যায়। প্রথমেই আসে ইউনিয়ন পরিষদের চেয়ারম্যান ও মেম্বার। তারাই গ্রামীণ সমাজে ক্ষমতার সর্বোচ্চ শিখরে অবস্থান করেন। এদের বেশির ভাগই ধনী 'লোক, যারা প্রভাবশালী পরিবার থেকে আগত। গ্রামের বিভিন্ন উন্নয়নমূলক কাজ ক্ষমতাসীন সরকার এদের মাধ্যমেই করে থাকে। এর পরেই আসে গ্রামীণ বিভিন্ন মোড়ল ও মাতব্বর। গ্রামের নানা সামাজিক সমস্যা মেটানোর জন্য তারা বিচার-সালিশে গুরুত্বপূর্ণ ভূমিকা পালন করেন। এর পরের স্তর হচ্ছে নেতৃস্থানীয় ব্যক্তি যারা গ্রামের দল বা গোষ্ঠীর নেতৃত্ব দেন। তারা নিজেরা মোড়ল নন কিন্তু মোড়ল বা মাতব্বরদের ওপর প্রভাব বিস্তার করতে সক্ষম। এরপরে একটি স্তরের মানুষ থাকে, যারা যেকোনো গোলযোগ বা সমস্যার বিষয়ে নিজেদের মতামত প্রকাশে আগ্রহী। সর্বনিম্ন স্তরটি হচ্ছে অসচেতন সদস্য যারা যেকোনো সালিশ বৈঠকে কমই উপস্থিত থাকেন অথবা উপস্থিত থাকলেও নীরব ভূমিকা পালন করেন। গ্রামের বেশিরভাগ মানুষই এই স্তরে পড়েন। উদ্দীপকে বর্ণিত 'ক' অংশে ভূমি মালিকানার ভিত্তিতে গ্রামীণ সমাজের স্তরবিন্যাস যেমন- ধনী কৃষক, প্রান্তিক কৃষক, বর্গাচাষী, ভূমিহীন স্তরসমূহ দেখানো হয়েছে, যা গ্রামীণ সমাজকে নির্দেশ করে। উপরের আলোচনার পরিপ্রেক্ষিতে তাই বলা যায়, গ্রামীণ সমাজে ক্ষমতা ও কর্তৃত্বের ভিত্তিতে বিভিন্ন সামাজিক স্তরবিন্যাস রয়েছে।"
        }
      ]
    },
    {
      "number": "9",
      "uddipok": "স্লোগান-১: দুটি সন্তানই যথেষ্ট, একটি হলে ভালো হয়, স্লোগান-২: গাছ লাগান, ধরিত্রী বাঁচান।",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "Sexual Abuse-এর বাংলা প্রতিশব্দ হলো যৌন নিপীড়ন।"
        },
        {
          "label": "খ",
          "question": "",
          "explanation": "জেন্ডার বৈষম্য বলতে বোঝায় মানুষের লিঙ্গের ভিত্তিতে সৃষ্ট সমস্যা। জেন্ডার বৈষম্য বলতে এমন এক পরিস্থিতিকে বোঝায় যেখানে কোনো ব্যক্তি কিংবা গোষ্ঠীর কাঙ্ক্ষিত মৌল মানবিক সুযোগ অর্থাৎ সমঅধিকার অস্বীকার করা হয়। সাধারণত নারী ও পুরুষের মধ্যে সুযোগ-সুবিধা লাভও অধিকার ভোগের ক্ষেত্রে অসমতাকেই জেন্ডার বৈষম্য বলে।"
        },
        {
          "label": "গ",
          "question": "",
          "explanation": "উদ্দীপকে বর্ণিত স্লোগান-১ বাংলাদেশের জনসংখ্যা সমস্যাকে নির্দেশ করে। যদি কোনো দেশের অতিরিক্ত জনসংখ্যা দ্বারা জনগণের কল্যাণ ব্যাহত হয় এবং দেশের অর্থনৈতিক উন্নয়ন বাধাগ্রস্ত হয় তখন জনসংখ্যাকে সমস্যা হিসেবে বিবেচনা করা হয়। পৃথিবীর অন্যতম ঘনবসতিপূর্ণ ও জনবহুল দেশ হচ্ছে বাংলাদেশ। ১৯৫১ সাল থেকে ১৯৮০ সাল পর্যন্ত ৩০ বছরে এদেশের জনসংখ্যা দ্বিগুণ হয়েছে। ২০১৩ সালে প্রকাশিত বিশ্ব ব্যাংকের রিপোর্ট অনুযায়ী ২০১২-এর ডিসেম্বরে বাংলাদেশের জনসংখ্যা ১৫১.৫০ মিলিয়ন। অর্থাৎ বিশ্বের মোট জনসংখ্যার ২.১৯% বাংলাদেশে বাস করে। বাংলাদেশের আয়তন ১,৪৭,৫৭০ বর্গ কি.মি.। আয়তন একই থাকছে অথচ জনসংখ্যা ক্রমাগত বৃদ্ধি পাচ্ছে। যার ফলে বাংলাদেশের জনসংখ্যার ঘনত্ব দিন দিন বৃদ্ধি পাচ্ছে। বর্তমানে বাংলাদেশের জনসংখ্যার ঘনত্ব প্রতি বর্গকিলোমিটারে ১১৭১ জন। ক্ষুদ্র আয়তনবিশিষ্ট এদেশের জনসংখ্যার ঘনত্ব বৃদ্ধি পাওয়াতে সামাজিক সমস্যা দিন দিন বেড়েই চলছে। এ কারণে বাংলাদেশের জনসংখ্যা সমস্যাকে এক নম্বর সমস্যা হিসেবে চিহ্নিত করা হয়েছে।বাংলাদেশের জনসংখ্যা সমস্যা সমাধানের জন্য বিভিন্ন কর্মসূচি গ্রহণ করা হয়েছে। সচেতনতামূলক কার্যক্রম সেগুলোর মধ্যে অন্যতম। এ সচেতনতামূলক কার্যক্রমের অন্যতম স্লোগান হলো 'দুটি সন্তানই যথেষ্ট, একটি হলে ভালো হয়' যা উদ্দীপকের স্লোগান-১ এ উল্লেখ করা হয়েছে। তাই বলা যায়, উদ্দীপকে বর্ণিত স্লোগান-১ বাংলাদেশের জনসংখ্যা সমস্যাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত স্লোগান-২ পরিবেশগত সমস্যাকে নির্দেশ করছে। আর এ পরিবেশগত সমস্যার অন্যতম একটি কারণ হলো স্লোগান-১ এর সমস্যা অর্থাৎ অধিক জনসংখ্যা। এ বিষয়ে আমি সহমত পোষণ করি। বাংলাদেশের একটি অন্যতম সামাজিক সমস্যা হলো পরিবেশগত সমস্যা। আর অধিক জনসংখ্যা পরিবেশগত সমস্যা সৃষ্টির অন্যতম প্রভাবক হিসেবে কাজ করে। অধিক জনসংখ্যা নানাভাবে পরিবেশেরগত সমস্যার সৃষ্টি করে। যেমন- অতিরিক্ত জনসংখ্যার জন্য যানবাহন এবং কল-কারখানার সংখ্যা বৃদ্ধি পাচ্ছে। এসব যানবাহন ও কারখানার দূষিত ধোঁয়া বায়ুদূষণ ঘটাচ্ছে। বেশির ভাগ কল-কারখানারই বর্জ্য শোধনের ব্যবস্থা নেই। এসব বর্জ্য নদীতে বা জলাধারে ফেলার কারণে পানি দূষিত হচ্ছে। জনসংখ্যা বৃদ্ধির কারণে গৃহস্থালির বর্জ্য, মলমূত্র, রান্নাঘরের বর্জ্য, অসুস্থ মানুষের মল-মূত্র থেকে রোগ উৎপাদনকারী ব্যাকটেরিয়ার পরিমাণও বৃদ্ধি পাচ্ছে। অধিক জনসংখ্যার খাদ্য চাহিদা পূরণের জন্য জমিতে বেশি রাসায়নিক সার ও কীটনাশক ব্যবহার করা হচ্ছে। এর ফলে মাটি তার উর্বরতা শক্তি হারাচ্ছে; যা মাটি দূষণের অন্যতম কারণ।' এছাড়া জমি অতিকর্ষণের ফলে ভূমিক্ষয়, উর্বরতা হ্রাস ও মাটির গুণাগুণে ব্যাপকভাবে অবনতি ঘটছে। এর ফলে মাটি, দূষণের পরিমাণও বৃদ্ধি পাচ্ছে। উপরের আলোচনার প্রেক্ষিতে বলা যায়, অতিরিক্ত জনসংখ্যার কারণে শিল্পায়ন, নগরায়ণ এবং মানুষের বিভিন্ন কর্মকান্ড দ্বারা পরিবেশ নানাভাবে দূষিত হচ্ছে। যার প্রভাব পড়ছে পুরো দেশের পরিবেশের ওপর।"
        }
      ]
    },
    {
      "number": "10",
      "uddipok": "ঘটনা-১: রাকিব বি.এ পাশ করেও ৫ বছর ধরে কোনো কাজের ব্যবস্থা। করতে পারেনি। ঘটনা-২: সোহাগ ইদানিং প্রায়ই মানসিক ভারসাম্যহীন অবস্থায় থাকে। পাড়ার খারাপ ছেলেরাই তার প্রিয় বন্ধু।",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "জাতিসংঘ বার্ধক্যের নির্দেশক হিসেবে ৬৫ বছর বা তদূর্ধ্ব বয়সসীমাকে নির্দেশ করেছে।"
        },
        {
          "label": "খ",
          "question": "",
          "explanation": "কর্মক্ষেত্রে নারীর নিরাপত্তা বলতে কর্মস্থলে সংঘটিত সকল প্রকার নির্যাতন, নিপীড়ন ও সমস্যার নিরাপত্তা নিশ্চিত করাকে যোঝায়। বাংলাদেশে অধিকাংশ কর্মজীবী নারী কর্মক্ষেত্রে তাদের সহকর্মীদের জরা বিভিন্নভাবে নির্যাতিত হয়। যেমন- অসহিষ্ণুতা, শরীরে ইচ্ছাকৃত স্পর্শ, অশ্লীল মন্তব্য, প্রেম প্রস্তাব ইত্যাদি। এ সকল নির্যাতন থেকে নিরাপদ থাকার নিশ্চয়তাই কর্মক্ষেত্রে নারীদের নিরাপত্তা।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ বেকারত্ব নামক অন্যতম সামাজিক সমস্যাকে নির্দেশ করে। বেকারত্ব হলো কোনো সমাজে কর্মক্ষম লোক থাকা সত্ত্বেও কর্মসংস্থাদের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার বলা হয়ে থাকে। দেশের স্বাভাবিক শ্রমশক্তির অঙ্গ হয়েও যারা কর্মহীন থাকে তারাই বেকার। বেকার সমস্যার সমাজতাত্ত্বিক তাৎপর্য সম্পর্কে লর্ড বেভারিজ বলেছেন, বেকারত্বের ফলে সমাজ ও ব্যক্তি উভয়ই ক্ষতিগ্রস্ত হ্যা। বেকারত্নের প্রত্যক্ষ ফল দারিদ্র্য এবং দারিদ্র্য থেকে আসে নৈরাশ্য ও হতাশা। উদ্দীপকে ঘটনা-১-এ রাকিবের বি.এ পাস করেও পাঁচ বছর ধরে কোনো কাজের ব্যবস্থা করতে না পারা উপরে আলোচিত বেকারত্ব সমস্যার সাথে সাদৃশ্যপূর্ণ। সুতরাং এ বিষয়টি স্পষ্ট যে, উদ্দীপকের ঘটনা-১ বেকারত্ব সমস্যাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের ঘটনা-২ এর অর্থাৎ মাদকাসক্তির অন্যতম কারণ ঘটনা ১ তথা বেকার। এ কথার সাথে আমি একমত। মাদকাসক্তি বলতে মাদকদ্রব্যের প্রতি প্রবল আকর্ষণকে বোঝায়। এটি এমন একটি অবস্থা, যখন মানুষ বিভিন্ন রকম মাদকের নিয়মিত ব্যবহারের মাধ্যমে তার শরীর ও মনকে ঐ সমস্ত মাদকের ওপর নির্ভরশীল করে তোলে। একজন ব্যক্তির মাদকাসক্ত হওয়ার পিছনে নানাবিধ কারণ থাকতে পারে। প্রেমে ব্যর্থতা, পরীক্ষায় অনুত্তীর্ণ, যোগ্যতা থাকা সত্ত্বেও প্রত্যাশিত কাজ না পাওয়া প্রভৃতি ঘটনা ব্যক্তির মাঝে কল্পনা, হতাশা ও অনিদ্রার সৃষ্টি বরে। এ অবস্থায় সে সহজেই নেশার প্রতি আসস্ত হয়ে পড়ে। কেউ আবার সমাজজীবনের বিভিন্ন পরিস্থিতি, মানসিক চাপ ইত্যাদি থেকে সাময়িকভাবে মুক্তির প্রত্যাশায় মাদক গ্রহণ করে। বাংলাদেশ তৃতীয় বিশ্বের একটি উন্নয়নশীল দেশ। জনসংখ্যাধিক্যের কারণে এ দেশে নিরক্ষরতা, দরিদ্রতা, বেকারত্বসহ নানাবিধ সামাজিক সমস্যা বিরাজমান। জনসংখ্যা প্রতিনিয়ত যে হারে বৃদ্ধি পাচ্ছে সে হরে কর্মসংস্থান সৃষ্টি হচ্ছে না। ফলে পর্যাপ্ত কর্মসংস্থানের অভাবে বেকারত্বের সৃষ্টি হচ্ছে। শিক্ষাজীবন শেষে একজন ব্যক্তি যখন তার প্রত্যাশিত চাকরি লাতে ব্যর্থ হয়, তখন তার বেকার জীবন হতাশা ও দুর্দশাগ্রস্ত হয়ে পড়ে। চলমান এ হতাশা ও দুর্দশার কষাঘাতে এক পর্যায়ে সে মানসিকভাবে বিপর্যন্ত হয়ে পড়ে। ফলশ্রুতিতে সে ধীরে ধীরে মাদকের প্রতি আসক্ত হয়ে পড়ে, যা সামাজিক ক্ষেত্রে মাদকাসক্তির মতো ভয়াবহ একটি সামাজিক সমস্যা সৃষ্টি করে। উপরের আলোচনা শেষে স্পষ্টরূপে প্রতীয়মান হয় যে, মাদকাসক্তির অন্যতম কারণ হলো বেকারত্ব।"
        }
      ]
    },
    {
      "number": "11",
      "uddipok": "",
      "tag": "ALDMB 25",
      "sub_questions": [
        {
          "label": "ক",
          "question": "",
          "explanation": "BRDB-এর পূর্ণরূপ হলো Bangladesh Rural Development Board."
        },
        {
          "label": "খ",
          "question": "",
          "explanation": "NGO বা বেসরকারি সংস্থা বলতে সাধারণত মানবতাবাদী, ব্যক্তিগত সংগঠন বা সংস্থাকে বোঝানো হয়। বৃহত্তর দৃষ্টিকোণ থেকে বেসরকারি সংস্থা বলতে কার্যত সব ব্যক্তিগত ও স্বেচ্ছাসেবী মুনাফাহীন সংগঠনকে বোঝায়, যা মানবতার পক্ষে কাজ করে। বাংলাদেশের প্রেক্ষিতে বেসরকারি সংস্থা বলতে কার্যত ব্যক্তিগত স্বেচ্ছাসেবী উন্নয়ন সংস্থা এবং বেসরকারি উন্নয়ন সংস্থাকে বোঝানো হয়। এসব সংস্থা সরকারি কাঠামোর বাইরে নির্দিষ্ট দেশের আইনগত কাঠামোর মধ্যে কাজ করে থাকে।"
        },
        {
          "label": "গ",
          "question": "",
          "explanation": "উদ্দীপকের চিত্রটি বাংলাদেশের বেসরকারি সংস্থা, গ্রামীণ ব্যাংককে নির্দেশ করে। গ্রামীণ ব্যাংক একটি বেসরকারি সংস্থা। সংস্থাটি গঠনের প্রধান উদ্দেশ্য ছিল-গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। বাংলাদেশের গ্রামাঞ্চলের ভূমিহীন পরিবার ও দরিদ্র মহিলাদের আর্থ-সামাজিক উন্নয়নে যেসব প্রতিষ্ঠান গুরুত্বপূর্ণ অবদান রাখছে, গ্রামীণ ব্যাংক তার অন্যতম। গ্রাম্য টাউট, মহাজন এবং সুদখোরদের হাত থেকে রক্ষা করে দরিদ্র জনগোষ্ঠীর আর্থ-সামাজিক মর্যাদা প্রতিষ্ঠা করা গ্রামীণ ব্যাংকের মূল উদ্দেশ্য। উদ্দীপকের চিত্রে গ্রামীণ ব্যাংকের লোগো প্রদর্শিত হয়েছে। তাই বলা যায়, উদ্দীপকের চিত্রটি বেসরকারি সংস্থা গ্রামীণ ব্যাংকের নির্দেশক।"
        },
        {
          "label": "ঘ",
          "question": "",
          "explanation": "বাংলাদেশের গ্রামীণ উন্নয়নে উদ্দীপকের সংস্থা তথা গ্রামীণ ব্যাংক গুরুত্বপূর্ণ ভূমিকা পালন করে। গ্রামীণ ব্যাংক সামাজিক উন্নয়নের জন্য সেবা খাত, কৃষি ও বন, উৎপাদন ও প্রক্রিয়াজাতকরণ, ব্যবসায় বাণিজ্য, দোকান পরিচালনা, রিকশা ও ভ্যান চালানো প্রভৃতি ক্ষেত্রে ঋণ প্রদান করে থাকে। গ্রামীণ ব্যাংক দরিদ্র ঋণ গ্রহীতাদের মধ্যে আগ্রহ ও উৎসাহ সৃষ্টি করে এবং তাদের আর্থসামাজিক অবস্থার উন্নতিকল্পে নানা ধরনের কর্মসূচি গ্রহণ করে। যেমন- বৃক্ষরোপণ, পরিবার ছোটো রাখা, সদায় করা, স্বাস্থ্য সচেতনতা, শিক্ষাদান, পরিবেশ রক্ষা, স্বাস্থ্যসম্মত পায়খানা ব্যবহার, পরিষ্কার পানি পান, বাল্যবিবাহ রোধ, ঘুষ প্রদান রহিত করা, পারস্পরিক সহায়তা, নির্যাতন রোধ, সঠিক সময়ে ঋণ শোধ ইত্যাদি ব্যাপারে তাদের উদ্বুদ্ধ করাসহ বিভিন্ন সামাজিক কাজে উৎসাহ প্রদান করে। গ্রামীণ ব্যাংকের বিভিন্ন কর্মসূচির মাধ্যমে গ্রামাণ্যলে ভূমিহীন দরিদ্র জনগোষ্ঠীর মধ্যে কর্মসংস্থান সৃষ্টি ও আয় বৃদ্ধি সম্ভব হয়েছে; যা সামাজিক উন্নয়নে গুরুত্বপূর্ণ ভূমিকা রেখেছে। সামাজিক ও অর্থনৈতিক উন্নয়নকল্পে গ্রামীণ ব্যাংক দরিদ্র মানুষের দোরগোড়ায় ঋণ পৌঁছে দেয়। এ প্রকল্পের ঋণ প্রদান কাঠামো ও পরিশোধ পদ্ধতি দারিদ্র্য বিমোচনের মাধ্যমে সামাজিক। উন্নয়নের একটি মডেল হিসেবে শুধু বাংলাদেশেই নয়, উন্নত বিশ্বেও বহুল সমাদৃত হয়েছে। উপরের আলোচনার ভিত্তিতে বলা যায়, গ্রামীণ ব্যাংক বাংলাদেশের গ্রামীণ জনগণের উন্নয়নে গুরুত্বপূর্ণ ভূমিকা রাখছে।"
        }
      ]
    }
  ]
}