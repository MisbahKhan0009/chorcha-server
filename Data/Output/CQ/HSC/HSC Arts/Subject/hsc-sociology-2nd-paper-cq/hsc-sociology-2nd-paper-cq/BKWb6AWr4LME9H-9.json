{
  "title": "বিএএফ শাহীন কলেজ, কুর্মিটোলা ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "অধিক জনসংখ্যা, দারিদ্র্য, নিরক্ষরতা ইত্যাদি বাংলাদেশের প্রধান সামাজিক সমস্যা। সমস্যাগুলো ধীরে ধীরে জটিল আকার ধারণ করছে, আবার কোনোটা হ্রাস পাচ্ছে। একটি বিজ্ঞান এসব সামাজিক সমস্যার কারণ, প্রভাব ও প্রতিকার বিষয়ক বিজ্ঞানভিত্তিক আলোচনা ও গবেষণা করে। এই বিজ্ঞানের গবেষণালব্ধ জ্ঞান সামাজিক সমস্যা সমাধানে কার্যকরী ভূমিকা পালন করতে পারে।",
      "tag": "BAFSCK 23",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' বইটি কার লেখা?",
          "explanation": "'সমাজবিজ্ঞান সমীক্ষণ' বইটি ড. এ. কে নাজমুল করিমের লেখা।"
        },
        {
          "label": "খ",
          "question": "\"সমাজ গবেষণায় নিরপেক্ষতা আবশ্যক\"- ব্যাখ্যা করো।",
          "explanation": "সমাজ গবেষণায় গ্রহণযোগ্য ফলাফল পেতে ব্যক্তিগত বা সামাজিক মূল্যবোধ দ্বারা প্রভাবিত না হয়ে নিরপেক্ষ থাকা আবশ্যক। 'বিজ্ঞানের ধর্ম হলো নৈতিকতার ক্ষেত্রে নিরপেক্ষ থাকা। সমাজবিজ্ঞান মানুষের আচার-আচরণ, আদর্শ-মূল্যবোধ, কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তার বিজ্ঞানভিত্তিক অধ্যয়ন করে। আর সমাজবিজ্ঞানের বৈজ্ঞানিক চরিত্র বজায় রাখার জন্য সমাজ গবেষণায় নিরপেক্ষতা অবলম্বন আবশ্যক।"
        },
        {
          "label": "গ",
          "question": "উদ্দীপকে যে বিজ্ঞানের কথা বলা হয়েছে, বাংলাদেশে তার বিকাশধারা ব্যাখ্যা করো।",
          "explanation": "উদ্দীপকে সমাজবিজ্ঞানের কথা বলা হয়েছে। উদ্দীপকে ইঙ্গিতকৃত বিজ্ঞান সামাজিক সমস্যার কারণ, প্রভাব ও প্রতিষ্কার বিষয়ক বিজ্ঞানভিত্তিক' আলোচনা ও গবেষণা করে, যা সমাজবিজ্ঞান বিষয়কে নির্দেশ করে। বাংলাদেশে সমাজবিজ্ঞানের বিকাশ ধারার ক্ষেত্রে দেখা যায়, একটি স্বতন্ত্র বিভাগ হিসেবে ঢাকা বিশ্ববিদ্যালয়ে সমাজবিজ্ঞানকে প্রতিষ্ঠার পটভূমি প্রস্তুত করতে ১৯২১ সাল থেকে ১৯৫৬ সাল পর্যন্ত এ বিশ্ববিদ্যালয়ের বিভিন্ন বিভাগের বহু জ্ঞানী শিক্ষক ও অন্যান্য বিদ্বান ব্যক্তির সমাজচিন্তামূলক অনেক মূল্যবান নিবন্ধ ও পুস্তক প্রকাশনা এবং বিভিন্ন সেমিনারে বিভিন্ন মননশীল প্রবন্ধ পাঠ গুরুত্বপূর্ণ অবদান রেখেছে। ১৯৫০ সালে প্রখ্যাত ফরাসি অধ্যাপক ক্লদ লেভি স্ট্রস বাংলাদেশে সমাজবিজ্ঞান, নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসেন এবং পার্বত্য চট্টগ্রাম পরিদর্শন করেন। তার সাথে ঢাকা বিশ্ববিদ্যালয়ের অধ্যাপক অজিত কুমার সেন ও নাজমুল করিম দেখা করেন এবং সমাজবিজ্ঞান বিভাগ প্রতিষ্ঠার ক্ষেত্রে ইউনেস্কোর সাহায্য সহযোগিতা প্রত্যাশা করেন। এরই ফলশ্রুতিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। পরবর্তীকালে ঢাকা বিশ্ববিদ্যালয়ের অভিজ্ঞতাকে ভিত্তি করে ১৯৬৯ সালে রাজশাহী বিশ্ববিদ্যালয়ে সমাজবিজ্ঞান পৃথক বিভাগ হিসেবে আত্মপ্রকাশ করে এবং ১৯৭০ সালে সম্মান কোর্স শুরু হয়। ১৯৭০ সালে চট্টগ্রাম বিশ্ববিদ্যালয়ে সমাজতত্ত্ব একটি স্বতন্ত্র বিভাগ হিসেবে স্বীকৃতি লাভ করে। বর্তমানে সমাজবিজ্ঞানের বিকাশের জন্য বিভিন্ন কলেজ ও অন্যান্য শিক্ষা প্রতিষ্ঠানে এইচএসসি এবং ডিগ্রি কোর্সে সমাজবিজ্ঞান চালু হয়েছে। পাশাপাশি বিভিন্ন বিশ্ববিদ্যালয়সহ জাতীয় বিশ্ববিদ্যালয়ের অধীনে কলেজগুলোতে সমাজবিজ্ঞান স্বতন্ত্র বিভাগ হিসেবে স্বীকৃতি পেয়েছে এবং সমাজবিজ্ঞানের পরিচর্যা চলছে।"
        },
        {
          "label": "ঘ",
          "question": "উন্নয়নশীল দেশের সামাজিক সমস্যা সমাধানের জন্য উত্ত বিষয়টির জ্ঞান অপরিহার্য উক্তিটির সপক্ষে যুক্তি দাও।",
          "explanation": "উন্নয়নশীল দেশের সামাজিক সমস্যা সমাধানের জন্য উক্ত বিষয়টির অর্থাৎ সমাজবিজ্ঞানের জ্ঞান অপরিহার্য- উক্তিটি যথার্থ। উদ্দীপকে সমাজবিজ্ঞান বিষয়ের কথা বলা হয়েছে। কেননা সমাজবিজ্ঞান সামাজিক সমস্যার বিজ্ঞানভিত্তিক আলোচনা ও গবেষণা করে। পাশাপাশি সমাজবিজ্ঞানের গবেষণালব্ধ জ্ঞান সামাজিক সমস্যা সমাধানে গুরুত্বপূর্ণ ভূমিকা পালন করে। তাই উন্নয়নশীল দেশের সামাজিক সমস্যা সমাধানে একান্তভাবে প্রয়োজন সমাজবিজ্ঞানের জ্ঞান। উন্নয়নশীল দেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে দারিদ্র্য, জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এসব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা সম্ভব নয়, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণাই বেশি ফলপ্রসূ হয়। উপরের আলোচনার প্রেক্ষিতে বলা যায়, উন্নয়নশীল দেশের সামাজিক সমস্যা চিহ্নিত করে সেগুলো সমাধানের সঠিক ব্যবস্থা গ্রহণ করতে এবং উন্নয়নবান্ধব দেশ গড়তে সমাজবিজ্ঞান পঠন-পাঠনের গুরুত্ব অপরিসীম।"
        }
      ]
    },
    {
      "number": "2",
      "uddipok": "সমাজবিজ্ঞানের ছাত্র মনি তার বন্ধু রাকিবকে বলল, প্রথম পর্যায়ে মানুষ ফলমূল সংগ্রহ ও পশু শিকার করার প্রয়োজনে এক স্থান থেকে অন্য স্থানে ঘুরে বেড়াত। পরবর্তী পর্যায়ে একটি বিশেষ উদ্ভাবন মানব সমাজে এক মহাবিপ্লব ঘটায়। যাযাবর জীবনযাপন, উৎপাদন, পরিবারসহ সর্বত্র এর প্রভাব পড়ে। খাদ্য সংগ্রহকারী মানুষ খাদ্য উৎপাদনকারীতে পরিণত হয়।",
      "tag": "BAFSCK 23",
      "sub_questions": [
        {
          "label": "ক",
          "question": "চাকার আবিষ্কার হয় কোন যুগে?",
          "explanation": "চাকার আবিষ্কার হয় নব্যপ্রস্তর যুগে।"
        },
        {
          "label": "খ",
          "question": "আগুনের আবিষ্কার কীভাবে মানব জীবনকে সহজতর করেছে? ব্যাখ্যা করো।",
          "explanation": "নিম্নপ্রত্নপ্রস্তর যুগের শেষের দিকে অথবা মধ্যপ্রত্নপ্রস্তর যুগের প্রথম দিকে মানুষ আগুন আবিষ্কার করে। আর আগুনের ব্যবহার মানুষের দৈনন্দিন জীবনের অনেক কাজ সহজ করে দেয়। আগুনের আবিষ্কার সমাজ ও সভ্যতা বিকাশে নানাবিধ গুরুত্বপূর্ণ ভূমিকা পালন করে। আগুন আবিষ্কারের আগে মানুষের প্রধান খাদ্য ছিল বনের ফলমূল এবং শিকারের কাঁচা মাছ-মাংস। আগুন আবিষ্কারের ফলে তারা মাছ-মাংস ঝলসে বা রান্না করে খেতে শেখে। আগুন থেকে প্রাপ্ত প্রয়োজনীয় তাপ ও আলো দ্বারা তারা তীব্র শীতে নিজেদের রক্ষা করতে। শেখে। এছাড়া আগুন জ্বালিয়ে মানুষ বুনো পশুর হাত থেকে নিজেদের। নিরাপত্তা নিশ্চিত করে। অর্থাৎ আগুনের আবিষ্কার তৎকালীন মানুষের জীবনকে অনেক সহজ করে তোলে।"
        },
        {
          "label": "গ",
          "question": "উদ্দীপকে সমাজবিজ্ঞানের ছাত্র মনি কোন যুগের কথা ইঙ্গিত করেছে? ব্যাখ্যা করো।",
          "explanation": "উদ্দীপকে সমাজবিজ্ঞানের ছাত্র মনি প্রাচীন প্রস্তর যুগের কথা ইঙ্গিত করেছে। প্রাচীন প্রস্তর যুগ মানব ইতিহাসের সব থেকে দীর্ঘতম যুগ। খ্রিষ্টপূর্ব পাঁচ- ছয় লক্ষ বছর থেকে শুরু হয়ে খ্রিস্টপূর্ব ১০ হাজার বছর পর্যন্ত এ যুগ স্থায়ী হয়। সাধারণ অর্থে প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। যেমনটি উদ্দীপকে বলা হয়েছে। উদ্দীপকে বর্ণিত সমাজবিজ্ঞানের ছাত্র মণি তার বন্ধু রাকিবকে বলে, মানুষ প্রথম পর্যায়ে ফলমূল সংগ্রহ ও পশু শিকার করে জীবনধারণ করত। এ কারণে তারা এক স্থান থেকে অন্য স্থানে ঘুরে বেড়াতো। যা উপরে বর্ণিত প্রাচীন প্রস্তর যুগকেই নির্দেশ করে। এ যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। উপরের আলোচনার পরিপ্রেক্ষিতে তাই বলা যায়, উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগের ইঙ্গিতবহ।"
        },
        {
          "label": "ঘ",
          "question": "উদ্দীপকে উল্লেখিত বিশেষ উদ্ভাবনটি 'মানুষের যাযাবর জীবনকে স্থিরতা এনে দিয়েছে'- ব্যাখ্যা করো।",
          "explanation": "উদ্দীপকে উল্লিখিত বিশেষ উদ্ভাবনটি হলো কৃষির উদ্ভাবন, যা মানুষের যাযাবর জীবনকে স্থিরতা এনে দিয়েছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা হাতের তৈরি কিংবা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত শিল্পকে কেন্দ্র করে গড়ে উঠলো বাজার। কৃষির পাশাপাশি তারা অকৃষিজ পেশায় নিয়োজিত হতে শুরু করলো যা এক সময় নগর সভ্যতার বিকাশ ঘটাতে থাকে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে উঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য জীবনের সূত্রপাত ঘটে। আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার ভিত্তিতে বলা যায়, মানব সভ্যতার বিকাশে নব্য প্রস্তর যুগের কৃষির উদ্ভাবন অত্যন্ত গুরুত্বপূর্ণ, যা মানুষের যাযাবর জীবনকে স্থিরতা প্রদান করে।"
        }
      ]
    },
    {
      "number": "3",
      "uddipok": "সমাজবিজ্ঞানের শিক্ষক দীপন স্যার ছাত্রদের একটি প্রাচীন সভ্যতা সম্পর্কে জ্ঞান দিচ্ছিলেন। তিনি বলেন, বাংলাদেশের সভ্যতার বিকাশে এই প্রাচীন সভ্যতার অবদান অস্বীকার করা যায় না। মিশর, মেসোপটেমিয়া, পারস্য চীন ও এশিয়ার সমগ্র অঞ্চলের সাথে এই সভ্যতার বাণিজ্যিক সম্পর্ক গড়ে উঠেছিল। এখানে তাঁত শিল্পের বিকাশ ঘটেছিল। তামা, ব্রোঞ্জ, হাতির দাঁত, হাতির দাঁতের চিরুনি, মাটির পাত্র ইত্যাদির কারখানা 'গড়ে উঠেছিল।",
      "tag": "BAFSCK 23",
      "sub_questions": [
        {
          "label": "ক",
          "question": "ময়নামতি কোন জেলায় অবস্থিত?",
          "explanation": "ময়নামতি কুমিল্লা জেলায় অবস্থিত।"
        },
        {
          "label": "খ",
          "question": "প্রত্নতত্ত্ব বলতে কী বোঝায়? ব্যাখ্যা করো।",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।\" সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা- নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকে দীপন স্যার যে প্রাচীন সভ্যতা সম্পর্কে জ্ঞান দিয়েছিলেন সেটি কোন সভ্যতা? ব্যাখ্যা করো।",
          "explanation": "উদ্দীপকের দীপন স্যার যে প্রাচীন সভ্যতা সম্পর্কে জ্ঞান দিয়েছিলেন সেটি সিন্ধু সভ্যতা। সিন্ধু সভ্যতার অধিকাংশ জনগণ ছিল কৃষিজীবী। এ সভ্যতার অর্থনীতি ছিল কৃষি ও ব্যবসা-বাণিজ্যের ওপর নির্ভরশীল। এ সভ্যতার জনগোষ্ঠী গম, বালি, ধান, যব, কাপাস, খেজুর ইত্যাদি উৎপাদন করত। এ সভ্যতায় অর্থনীতি কিছুটা ব্যবসা-বাণিজ্যের ওপরও নির্ভরশীল ছিল। সিন্ধু সভ্যতার ব্যবসায়ী শ্রেণি মিসর, মেসোপটেমিয়া, পারস্য, এশিয়ার সমগ্র অঞ্চল, চীন ইত্যাদির সলো ব্যবসায়িক সম্পর্ক গড়ে তুলেছিল। এ সভ্যতা থেকে হাতির দাঁতের তৈরি জিনিস, মণি-মুক্তা, ময়ুর ইত্যাদি রপ্তানি হতো। অন্যদিকে তামা, রূপা ইত্যাদি আমদানি করা হতো। শিল্পের ক্ষেত্রে তাঁত শিল্পের বিকাশ সিন্ধু সভ্যতায় লক্ষ করা যায়। তামা ও রোজের সাহায্যে ধাতু শিল্পীরা বিভিন্ন অস্ত্রশস্ত্র, হাতিয়ার এবং নিত্য প্রয়োজনীয় জিনিসপত্র তৈরি করত। উদ্দীপকে নির্দেশিত সভ্যতার ক্ষেত্রে দেখা যায়, মিশর, মেসোপটেমিয়া, পারস্য, চীন ও এশিয়ার সমগ্র অঞ্চলের সাথে এ সভ্যতার সম্পর্ক গড়ে উঠেছিল। এখানে তাঁত শিল্পেরও বিকাশ ঘটেছিল। এছাড়া এ সভ্যতায় তামা ও. ব্রোঞ্জের তৈরি জিনিসপত্র, হাতির দাঁতের চিরুনি, মাটির পাত্রে ইত্যাদি তৈরির কারখানাও গড়ে উঠেছিল। উদ্দীপকের এসব তথ্যের সাথে সিন্ধু সভ্যতার অর্থনীতির সাদৃশ্য রয়েছে। তাই বলা যায়, উদ্দীপকের দীপন স্যার সিন্ধু সভ্যতা সম্পর্কে আলোচনা করেছিলেন।"
        },
        {
          "label": "ঘ",
          "question": "উদ্দীপকে যে সভ্যতার ইঙ্গিত করা হয়েছে তার সমাজতাত্ত্বিক গুরুত্ব বিশ্লেষণ করো।",
          "explanation": "উদ্দীপকে ইঙ্গিতকৃত সিন্ধু সভ্যতার সমাজতাত্ত্বিক গুরুত্ব অপরিসীম। প্রত্নতাত্ত্বিক নিদর্শন কোনো দেশ কিংবা জাতির ইতিহাস রচনায় অন্যতম গুরুত্বপূর্ণ উৎস হিসেবে স্বীকৃত। আর সিন্ধু সভ্যতা যেহেতু ভারতীয় উপমহাদেশের একটি প্রাচীন ও সমৃদ্ধ সভ্যতা, সেহেতু এখানে প্রাপ্ত নিদর্শনের সাহায্যে এ অঞ্চলের সামাজিক ইতিহাসের গতি প্রকৃতি সহজেই অনুধাবন করা সম্ভব। সিন্ধু সভ্যতা ভারতীয় উপমহাদেশের আর্থ-সামাজিক, সাংস্কৃতিক এবং সামাজিক কাঠামো রূপায়নে সুদূরপ্রসারী প্রভাব রেখেছে। এ সভ্যতায় প্রাপ্ত ধ্বংসাবশেষ থেকে বোঝা যায়, এ অঞ্চলের মানুষ প্রাচীনকাল থেকেই সুশৃঙ্খল এবং উন্নত জীবনযাপন করত। তাদের অর্থনীতি কৃষিভিত্তিক হলেও সমাজে বিভিন্ন শ্রেণি-পেশার মানুষ ছিল। এ সভ্যতায় চার ধরনের শ্রেণিপ্রথা চোখে পড়ে। প্রথম শ্রেণিতে ছিল শাসক, পুরোহিত, চিকিৎসক জ্যোতিষী, দ্বিতীয় শ্রেণিতে যোদ্ধা, তৃতীয় শ্রেণিতে ব্যবসায়ী ও কারিগর এবং চতুর্থ শ্রেণিতে কৃষক, জেলে, তাঁতি প্রভৃতি। যা অনেকটা হিন্দুদের জাতিবর্ণ প্রথার অনুরূপ। এ সভ্যতার মানুষের সামাজিক রীতিনীতি, প্রথা, ধ্যান-ধারণা আর্যরা অনুকরণ করেছিল। এমনকি হিন্দুধর্মের অনেক মৌলিক ধারণাও এ সভ্যতা থেকে গৃহীত বলে অনুমান করা হয়। পরিশেষে বলা যায়, ভারতীয় উপমহাদেশের শিল্প, সাহিত্য, সংস্কৃতি, নগর জীবন ইত্যাদিতে সিন্ধু সভ্যতার প্রভাব অনস্বীকার্য। বস্তুত ভারত উপমহাদেশের বিস্তারিত সামাজিক ইতিহাস জানার জন্য এ সভ্যতার গুরুত্ব অপরিসীম।"
        }
      ]
    },
    {
      "number": "4",
      "uddipok": "বার্ষিক বনভোজনে মিতু রাঙামাটি বেড়াতে যায়। সেখানে সে বাংলাদেশের একটি ক্ষুদ্র জাতিসত্তার ঐতিহ্যবাহী পোশাক কিনে। এই পোশাকের নাম পিনন খাদি। এই জাতিসভার নারীরা নিয়াায়েল স্কারটের মতো লাল-কালো স্টাইপের পরে যাকে পিনন বলে এবং ব্লাউজের মতো যে কাপড় পরে তাকে খাদি বলে। এই জাতিসত্তা বাংলা নববর্ষের দিন বিজু উৎসব পালন করে।",
      "tag": "BAFSCK 23",
      "sub_questions": [
        {
          "label": "ক",
          "question": "মান্দি কী?",
          "explanation": "গারোদের ভাষার নাম মান্দি।"
        },
        {
          "label": "খ",
          "question": "ওয়ানগালা কী ধরনের অনুষ্ঠান? ব্যাখ্যা করো।",
          "explanation": "ওয়ানগালা গারোদের সবচেয়ে বড় সাংস্কৃতিক, অনুষ্ঠান। জুম চাষকে কেন্দ্র করে গারোরা বিভিন্ন ঋতুতে নানারকম উৎসব উদযাপন করে। এগুলোর মধ্যে ওয়ানগালা তাদের সবচেয়ে বড় উৎসব। এ উৎসবে তারা নাচের পাশাপাশি দরুআ, রে-রে, আলিয়া প্রভৃতি লোবণীতি পরিবেশন করে। গারোরা, কখনও ওয়ানগালা উৎসব উদযাপনের আগে জুমক্ষেতে উৎপাদিত ফসল আমার করে না। তরে বর্তমানে খ্রিষ্ট ধর্মের প্রভাবে বড়দিন, ইংরেজি নববর্ষ ইত্যাদি গারোদের প্রধান উৎসবে পরিণত হয়েছে।"
        },
        {
          "label": "গ",
          "question": "মিতু রাঙামাটিতে ক্রোন জাতিসত্তার পোশাক কিনেছিল? এদের সংস্কৃতিক জীবন ব্যাখ্যা করো।",
          "explanation": "মিতু রাঙামাটিতে বাংলাদেশের অন্যতম ক্ষুদ্র নৃগোষ্ঠী চাকমা জাতিসকর পোশাক কিনেছিল। উদ্দীপকে মিতু রাঙামাটি বেড়াতে গিয়ে পিনোন খাদি নামক বাংলাদেশের একটি ক্ষুদ্র জাতিসত্তার ঐতিহ্যবাহী পোশাক কিনে। অর্থাৎ মিতু ঢাকমা জাতিসত্তার পোশাক কিনে। কেননা চাকমা নারীরা পিনোন খাদি নামক ঐতিহ্যবাহী পোশাক পরিধান করে। চাকমাদের সাংস্কৃতিক জীবন বেশ আকর্ষণীয়। জুম-নৃত্যগীত, বিজু- নৃত্যগীত, 'চেরলাম বা বাঁশনৃত্য', নানা রকমের ছড়া যেমন- বৃষ্টি হওয়ার হুড়া, ঘুম পাড়ানীর ছড়া, বিভিন্ন ধরনের ধাঁধা যেমন 'খায় দে গুলাবোর বোধু নেই', (উত্তর: ডিম), চমৎকার প্রবাদ প্রবচন, রূপকথা, কাহিনি, লোকগীতি ইত্যাদি তাদের সংস্কৃতির এক বিরাট অংশ। চাকমারা সাধারণত 'উপগীত' বলে প্রেমের গান গায়। 'কাট্রনের ডাক' গানটি তাদের মধ্যে খুব জনপ্রিয়। তারা বারোমাসী গানও গায়। পুরুষ চাকমারা খাটো ধুতি, পাঞ্জাবি, শার্ট ও গামছা পরে। মাথায় 'খবং' বাঁধে। মেয়েরা লুঙ্গি ব্লাউজ পরে। মেয়েদের নিচের অংশের পরনের কাপড়ের নাম 'পিনন'। উপরের অংশের নাম 'খাদি'। চাকমারা বাংলা ও আরাকানি ভাষায় কথা বলে। তবে তাদের মূল ভাষা হলো বাংলা।"
        },
        {
          "label": "ঘ",
          "question": "উদ্দীপকে ইঙ্গিতকৃত \"ক্ষুদ্র নৃগোষ্ঠীর সমাজব্যবস্থা বাঙালি সমাজ থেকে ভিন্ন\" উক্তিটি বিশ্লেষণ করো।",
          "explanation": "উদ্দীপকে ইঙ্গিতকৃত চাকমা ক্ষুদ্র নৃগোষ্ঠীর সমাজ ব্যবস্থা বাঙালি সামল থেকে ভিন্ন- উক্তিটি, যথার্থ। উদ্দীপকে বাংলাদেশের অন্যতম ক্ষুদ্র নৃগোষ্ঠী চাকমাদের কথা বলা হয়েছে। চাকমাদের সমাজ ব্যবস্থার ক্ষেত্রে দেখা যায়, প্রাচীনকাল থেকে রাজা চাকমা সমাজের প্রধান। সমাজের যেকোনো রিষয়ে চাকমা রাজার মতামতই চূড়ান্ত। চাকমারা প্রধানত তিনটি দলে বিভক্ত। যথা: চাকমা (Chakma), তঞ্চঙ্গা (Tanchangya) এবং দৈংনক (Doingank)। চাকমা ও তঞ্চঙ্গা উভয় সমাজে প্রায় ৪৬টির মতো উপদল বা গঝা রয়েছে। এসব গঝার আবার একাধিক গোষ্ঠী বা গুথি আছে। ধারাবাহিকতা অনুসারে পরিবার চাকমা সমাজে বিদ্যমান সবচেয়ে ক্ষুদ্র সংগঠন, তারপর গতি বা গঝা। এর চেয়ে বৃহৎ আয়তনের সামাজিক একক হচ্ছে পাড়া বা আদাম। তার চেয়েও বড় সামাজিক সংগঠন হলো গ্রাম বা মৌজা। এভাবে মৌজার চেয়ে বৃহত্তম চাকমা সমাজ বলতে চাকমা সার্কেলকে বোঝায়। বাঙালিদের সমাজ ব্যবস্থার ক্ষেত্রে দেখা যায়, চাকমাদের সমাজের সাথে বাঙালি সমাজের কোনো মিল নেই। কেননা বাঙালি সমাজে চাকমা সমাজের - মতো কোনো রাজা নেই। বাঙালি সমাজ কোনো দল বা উপদলে বিভক্তও নয়। বাঙালি সমাজে সবাই একটি সমাজ বা গ্রামের বাসিন্দা। উপরের আলোচনার ভিত্তিতে বলা যায়, চাকমা ক্ষুদ্র নৃগোষ্ঠীর সমাজ ব্যবস্থা বাঙালি সমাজ থেকে ভিন্ন।"
        }
      ]
    },
    {
      "number": "5",
      "uddipok": "বাংলাদেশের অন্যতম ক্ষুদ্র জাতিসত্তা যাদের বসবাস সিলেট বিভাগের বিভিন্ন জেলায়। খালাছাই ও মৈতৈ নামে দুটি গোত্রে বিভক্ত এই গোষ্ঠীর লোকেরা বিশ্বাস করে যে, নৃত্য সৃষ্টিকর্তাকে সন্তুষ্ট করে এবং ফলশ্রুতিতে সাফল্য বয়ে আনে। তাদের তৈরি তাঁতজাত বস্ত্র খুবই নামকরা।",
      "tag": "BAFSCK 23",
      "sub_questions": [
        {
          "label": "ক",
          "question": "নোকনা কী?",
          "explanation": "গারো সমাজ ব্যবস্থায় মায়ের মৃত্যুর পর সম্পত্তির উত্তরাধিকারী কনিষ্ঠ কন্যাকে 'নোকনা' বলে।"
        },
        {
          "label": "খ",
          "question": "জুম চাষকে সরকার নিরুৎসাহিত করার কারণ কী? ব্যাখ্যা করো।",
          "explanation": "কৃষিজমির উর্বরতা রক্ষা এবং পরিবেশগত কারণে সরকার জুম চাষকে নিরুৎসাহিত করছে। বাংলাদেশে বসবাসরত অধিকাংশ উপজাতির অর্থনীতির প্রধান ভিত্তি ছিল জুম চাষ। জুম চাষ পদ্ধতিতে পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে কয়েক ধরনের বীজ বপন করা হয়। এ পদ্ধতিতে চাষাবাদ জমির উর্বরতাকে নষ্ট করে দেয়। তাছাড়া জুম চাষের ফলে পরিবেশ মারাত্মক দূষিত হয়। এসব কারণে সরকার জুম চাষকে নিরুৎসাহিত করে।"
        },
        {
          "label": "গ",
          "question": "উদ্দীপকে কোন, জাতিসত্তার বৈশিষ্ট্য চিত্রিত হয়েছে? তাদের, ধর্মবিশ্বাস সম্পর্কে তোমার ধারণা কী?",
          "explanation": "উদ্দীপকে মণিপুরি নৃগোষ্ঠীর বৈশিষ্ট্য চিত্রিত হয়েছে। মণিপুরি নৃগোষ্ঠীর সদস্যরা সিলেট বিভাগের বিভিন্ন জেলায় বাস করে এবং 'খালাছাই' ও 'মৈতৈ' নামক গোত্রে বিভক্ত এ নৃগোষ্ঠীর সদস্যরা বিশ্বাস করে যে, নৃত্য সৃষ্টিকর্তাকে সন্তুষ্ট করে। উদ্দীপকের এসব তথ্য মণিপুরি ক্ষুদ্র নৃগোষ্ঠীকে নির্দেশ করে। মণিপুরি নৃগোষ্ঠীর সদস্যরা হিন্দু ধর্মের বৈষ্ণব মতাবলম্বী। অবশ্য সুদূর অতীতে মণিপুরিদের মধ্যে এক ধরনের বার্ত্যধর্ম তথা প্রকৃতি পূজার প্রচলন ছিল, যা মূলত ছিল প্রাকৃতিক শক্তির আরাধনা নির্ভর ধর্ম। কিন্তু পরবর্তীতে আর্যদের সংস্পর্শে এসে মণিপুরিরা সনাতন হিন্দু ধর্মের বৈষ্ণবীয় মতবাদের সাথে একাত্মতা প্রকাশ করে। এরা সাধারণত হিন্দু ধর্মের অনুষ্ঠানাদি পালন করে। প্রতিটি মণিপুরি গ্রামে প্রাত্যহিক পূজা-অর্চনা পরিচালনা করার জন্য একটি মন্দির থাকে। এসব মন্দিরে রাধাকৃষ্ণ, বিষ্ণু, শিব, লক্ষ্মী, সরস্বতী, জগন্নাথ ও গৌরাঙ্গের মূর্তি শোভা পায়। মণিপুরিরা যেসব পূজা পালন করে তার মধ্যে উল্লেখযোগ্য হচ্ছে- শিব পূজা, দুর্গা পূজা, লক্ষ্মী পূজা, সরস্বতী পূজা, জগতবন্ধু পূজা, চৈতন্য পূজা ইত্যাদি। তাদের গ্রামে দৈনিক সান্ধ্যকালীন আরতির আয়োজন করা হয়ে থাকে। মণিপুরিদের অনুসরণীয় ধর্মীয় গ্রন্থসমূহ হচ্ছে- গীতা, রামায়ণ, মহাভারত, ভাগবত ইত্যাদি। তাদের মধ্যে অনেকেই পূণ্য অর্জনের জন্য নবদ্বীপ, বৃন্দাবন, গয়া, কাশি, সীতাকুণ্ড, লাঙ্গলবন্ধ, নিমাই শিব মন্দির প্রভৃতি তীর্থস্থানে ভ্রমণ করেন।"
        },
        {
          "label": "ঘ",
          "question": "উদ্দীপকে যে জাতিগোষ্ঠীর বর্ণনা দেওয়া হয়েছে তাদের অর্থনৈতিক অবস্থা বিশ্লেষণ করো।",
          "explanation": "উদ্দীপকে বাংলাদেশের অন্যতম ক্ষুদ্র জাতিগোষ্ঠী মণিপুরিদের বর্ণনা দেওয়া হয়েছে। যাদের অর্থনীতি প্রধানত কৃষিভিত্তিক। বাংলাদেশে বসবাসরত নৃগোষ্ঠীসমূহের মধ্যে মণিপুরি নৃগোষ্ঠী অন্যতম। এরা মূলত বাংলাদেশের সিলেট অঞ্চলে বাস করে। মণিপুরি নৃগোষ্ঠীর লোকজন তাদের সাংস্কৃতিক কর্মকাণ্ডের কারণে সমধিক পরিচিতি লাভ করেছে। সব পূজা-পার্বণ ও আচার-অনুষ্ঠানে তারা নৃত্যগীতের আয়োজন করে। নৃত্যগীতের সাথে তাদের ধর্মীয় বিশ্বাস জড়িত। নৃত্য মণিপুরিদের কাছে খুবই পবিত্র বিষয়। তাদের মতে, নৃত্য শুদ্ধতা ও স্বর্গসুখ বয়ে আনে। মণিপুরিদের তাঁতবস্ত্রের অনেক সুনাম রয়েছে। মণিপুরিদের অর্থনৈতিক ব্যবস্থার ক্ষেত্রে দেখা যায়, তাদের জীবিকা নির্বাহের প্রধান উপায় কৃষি।' এরা স্ত্রী-পুরুষ নির্বিশেষে সকলেই কৃষিকাজে লিপ্ত থাকে। কৃষিকাজ ছাড়াও তারা অন্যান্য চাকরি ও ব্যবসায়-বাণিজ্যে অংশগ্রহণ করে। কাপড় বোনা থেকে শুরু করে অনেক প্রয়োজনীয় জিনিসই তারা নিজেরা তৈরি করে। এদের সমাজে কোনো ভিক্ষুক শ্রেণির লোকজন নেই; নেই ভিটেমাটিহীন কোনো পরিবার। মণিপুরিরা একমাত্র লবণ ও কেরোসিন ছাড়া নিজেদের উৎপাদিত দ্রব্যসামগ্রী দিয়েই স্বচ্ছন্দে জীবনযাপন করতে পারে। তাই মণিপুরি সমাজকে স্বনির্ভর অর্থনীতিভিত্তিক সমাজ বললেও বেশি বলা হবে না। উপরের আলোচনার ভিত্তিতে বলা যায়, মণিপুরিদের অর্থনৈতিক অবস্থা অনেকটাই স্বনির্ভর।"
        }
      ]
    },
    {
      "number": "6",
      "uddipok": "পৃথিবীতে একটি জাতি আছে, যারা ভাষার জন্য বুকের রক্ত দিয়েছে। এমনকি শোষকের শাসন, শোষণ, নির্যাতনের প্রতিবাদ করতে গিয়ে বুলেটবিদ্ধ হয়েছে বারবার। কিন্তু তারা মাথা নত করেনি। এক সময় তারা স্বাধীনতার লাল সূর্য ছিনিয়ে এনেছে।",
      "tag": "BAFSCK 23",
      "sub_questions": [
        {
          "label": "ক",
          "question": "যুক্তফ্রন্ট নির্বাচন কত সালে হয়?",
          "explanation": "যুক্তফ্রন্ট নির্বাচন অনুষ্ঠিত হয় ১৯৫৪ সালে।"
        },
        {
          "label": "খ",
          "question": "অপারেশন সার্চলাইট বলতে কী বোঝ?",
          "explanation": "১৯৭১ সালের ২৫শে মার্চ রাতে পাকিস্তানি সেনাবাহিনী নিরস্ত্র বাঙালির ওপর যে নৃশংস হত্যাকাণ্ড চালায়, তা 'অপারেশন সার্চলাইট' নামে পরিচিত। বাঙালির স্বাধিকার আন্দোলনকে চিরতরে স্তব্ধ করার জন্য ইয়াহিয়ার নির্দেশে পাকিস্তানি সেনাবাহিনী ১৯৭১ সালের ২৫শে মার্চ রাতে নিরস্ত্র বাঙালির ওপর নির্মম হত্যাযজ্ঞ চালায়। বহু ছাত্র-শিক্ষকসহ কয়েক হাজার মানুষকে তারা ঘুমন্ত অবস্থায় হত্যা করে। বাংলাদেশের ইতিহাসে ভয়াবহ এ রাত 'কালরাত্রি' নামে পরিচিত। পাকিস্তান সেনাবাহিনী এ হত্যা পরিকল্পনার নাম দিয়েছিল 'অপারেশন সার্চলাইট'।"
        },
        {
          "label": "গ",
          "question": "'ভাষা আন্দোলন' বাঙালি জাতীয়তাবাদ বিকাশে কীভাবে ভূমিকা রেখেছে? উদ্দীপকের আলোকে ব্যাখ্যা করো।",
          "explanation": "নিম্নের অনুরুপ: উদ্দীপকে ১৯৫২ সালের ভাষা আন্দোলনের কথা বলা হয়েছে। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মুহাম্মদ আলী জিন্নাহ ঘোষণা করেন, \"Urdu and only Urdu shall be ভাষার জন্য যারা রক্ত ঝরিয়েছিল তাদেরকে সে শ্রদ্ধায় স্মরণ করে। উপরের আলোচনার সাথে তুলনা করলে বোঝা যায়, ফাইয়াজ ১৯৫২ সালের ভাষা শহিদদের স্মরণ করে ২১ ফেব্রুয়ারি ভোরে শহীদ মিনারে ফুল দিতে যাচ্ছিল। সুতরাং এটি স্পষ্ট যে, উদ্দীপকে ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "বাংলাদেশের স্বাধীনতা একদিনের ফসল নয়'- উদ্দীপকের আলোকে বিশ্লেষণ করো।",
          "explanation": "বাংলাদেশের স্বাধীনতা বহু ধারাবাহিক আন্দোলন-সংগ্রামের চূড়ান্ত ফসল, অর্থাৎ এটি একদিনের ফসল নয়। ১৯৪৭ থেকে ১৯৭১ সাল পর্যন্ত সংঘটিত বিভিন্ন আন্দোলনের মধ্য দিয়ে গড়ে ওঠা জাতীয়তাবাদী চেতনার চূড়ান্ত বহিঃপ্রকাশ হলো 'বাংলাদেশ' নামক স্বাধীন রাষ্ট্র। ভাষা আন্দোলনের চেতনা বাঙালির মনে জাতীয়তাবাদী চেতনার উন্মেষ ঘটায়, যার প্রতিফলন দেখা যায় ১৯৫৪ সালের যুক্তফ্রন্ট নির্বাচনে। এ নির্বাচনে মুসলিম লীগের শোচনীয় পরাজয় ঘটানোর মাধ্যমে পূর্ব বাংলার মানুষ পশ্চিম পাকিস্তানের কর্তৃত্বমুক্ত হওয়ার রায় প্রদান করে। ১৯৬২ সালের শিক্ষা আন্দোলন বাঙালি ছাত্রসমাজকে স্বৈরশাসক আইয়ুব খানের বিরুদ্ধে ঐক্যবন্ধ করে তোলে। ১৯৬৬ সালে নির্যাতিত ও অধিকার বঞ্চিত বাঙালির পক্ষে বঙ্গবন্ধু ছয় দফা উত্থাপন করেন, যা আদায়ের কর্মসূচি ব্যাপক গণআন্দোলনে রূপ নেয়। এর ওপর ভিত্তি করে ছাত্রদের ১১ দফা আন্দোলন ও উনসত্তরের গণঅভ্যুত্থান সংঘটিত হয় এবং আইয়ুব খানের পতন ঘটে। এরপর ১৯৭০ সালের সাধারণ নির্বাচনে আওয়ামী লীগ প্রাদেশিক ও জাতীয় পরিষদে ছয় দফা ও ১১ দফার ভিত্তিতে নিরঙ্কুশ বিজয় লাভ করে। কিন্তু পাকিস্তানি শাসকগোষ্ঠী ক্ষমতা হস্তান্তরে গড়িমসি শুরু করলে বাগবন্ধু ৭ মার্চের ঐতিহাসিক ভাষণে মুক্তিসংগ্রামের আহ্বান জানান। অবশেষে ২৬ মার্চ বঙ্গবন্ধুর স্বাধীনতা ঘোষণার প্রেক্ষিতে আপামর বাঙালি মুক্তিযুদ্ধে ঝাঁপিয়ে পড়ে। দীর্ঘ নয় মাস রক্তক্ষয়ী যুদ্ধের মাধ্যমে ১৬ ডিসেম্বর বাঙালি চূড়ান্ত বিজয় লাভ করে। উদ্দীপকে উল্লেখিত জাতি শোষণ, নির্যাতনের প্রতিবাদ করতে গিয়ে বারবার বুলেটবিদ্ধ হয়েও মাথা নত করেনি। একসময় তারা স্বাধীনতা ছিনিয়ে এনেছে। উদ্দীপকের জাতিটির স্বাধীনতা লাভের ইতিহাস বাংলাদেশের দীর্ঘ স্বাধীনতা সংগ্রামের চিত্র ফুটিয়ে তুলেছে। উপরের আলোচনার ভিত্তিতে বলা যায়, বাংলাদেশের স্বাধীনতা একদিনের ফসল নয়, বরং দীর্ঘ আন্দোলন সংগ্রামের চূড়ান্ত অর্জন।"
        }
      ]
    },
    {
      "number": "7",
      "uddipok": "রহিম মুন্সি তার গ্রামের সর্বোচ্চ জমির মালিক। গ্রামে তার বেশ প্রভাব প্রতিপত্তি রয়েছে। বিভিন্ন অনুষ্ঠানে তাকে অত্যন্ত সমাদর করা হয়। তার পুত্র কন্যারা প্রত্যেকে ভালো, পড়ালেখা করে শহরে বড় চাকরি করে। এলাকার মানুষ তাদেরকেও অত্যন্ত সম্মান করে।",
      "tag": "BAFSCK 23",
      "sub_questions": [
        {
          "label": "ক",
          "question": "পুশ ফ্যাক্টর কী?",
          "explanation": "যেসব প্রতিকূল কারণের প্রেক্ষিতে মানুষ তার বাসস্থান ছেড়ে অন্যত্র যেতে বাধ্য হয় তাকে 'পুশ ফ্যাক্টর' বলে।"
        },
        {
          "label": "খ",
          "question": "ক্ষমতা কাঠামো বলতে কী বোঝায়? ব্যাখ্যা করো।",
          "explanation": "সমাজবিজ্ঞানের অন্যতম একটি প্রত্যয় হলো ক্ষমতা কাঠামো। সমাজে প্রভাব বিস্তারের ক্ষেত্রে শ্রেণিসমূহের অবস্থানের বিন্যাসকে ক্ষমতা কাঠামো বলে। ক্ষমতা কাঠামো সম্পর্কে কার্ল মার্কস-এর সূত্রসমূহ বিশ্লেষণ করে বলা যায়, শ্রেণিসমূহের অবস্থান, পারস্পরিক সম্পর্ক, সামাজিক ও অর্থনৈতিক বিভিন্ন ক্ষেত্রে শ্রেণিসমূহের ভূমিকা ইত্যাদির পরিপ্রেক্ষিতে সমাজে শ্রেণিগুলো যে কাঠামোর মধ্য দিয়ে বিকশিত হয়, তাকে ক্ষমতা কাঠামো বলা যেতে পারে।"
        },
        {
          "label": "গ",
          "question": "রহিম মুন্সির অবস্থানের ভিত্তিতে কোন সমাজের স্তরবিন্যাসের চিত্র ফুটে উঠেছে? ব্যাখ্যা করো।",
          "explanation": "রহিম মুন্সির অবস্থানের ভিত্তিতে গ্রামীণ সমাজের সামাজিক স্তরবিন্যাসের চিত্র ফুটে উঠেছে। বাংলাদেশের গ্রামীণ সমাজের সামাজিক স্তরবিন্যাসে বিভিন্ন উপাদানের উপস্থিতি লক্ষ করা যায়। এসব উপাদানের মধ্যে ভূমি মালিকানা, শিক্ষা, ক্ষমতা ও কর্তৃত্ব, বংশমর্যাদা প্রভৃতি উল্লেখযোগ্য। গ্রামীণ সামাজিক স্তরবিন্যাসের মূলভিত্তি হলো ভূমি মালিকানা। এর ভিত্তিতে গ্রামীণ সমাজে ধনী কৃষক, প্রান্তিক কৃষক, বর্গাচাষী, ভূমিহীন কৃষক প্রভৃতি শ্রেণি বিদ্যমান। ধনী কৃষকরা গ্রামে যথেষ্ট প্রভাব প্রতিপত্তির অধিকারী হয়ে থাকেন। অর্থনৈতিক সচ্ছলতার কারণে তাদের সন্তানেরা ভালো পরিবেশে পড়ালেখার সুযোগ পায়। উদ্দীপকে এ বিষয়টিই প্রতিফলিত হয়েছে। উদ্দীপকের তথ্যানুযায়ী, রহিম মুন্সি গ্রামের সর্বোচ্চ জমির মালিক। এ কারণে গ্রামে তার বেশ প্রভাব প্রতিপত্তি এবং সমাদর রয়েছে। তার ছেলেমেয়েরা সবাই ভালো পড়ালেখা করে শহরে বড় চাকরি করে। যেহেতু রহিম মুন্সি গ্রামে বসবাস করেন এবং তিনি সেখানকার সর্বোচ্চ জমির মালিক সেহেতু বলা যায়, রহিম মুন্সির অবস্থানের ভিত্তিতে গ্রামীণ সমাজের স্তরবিন্যাসের চিত্র প্রতিফলিত হয়েছে।"
        },
        {
          "label": "ঘ",
          "question": "গ্রামীণ ক্ষমতা কাঠামোতে রহিম মুন্সি ও তার সন্তানদের অবস্থান বিশ্লেষণ করো।",
          "explanation": "গ্রামীণ ক্ষমতা কাঠামোতে রহিম মুন্সি ও তার সন্তানেরা উচ্চ স্তরে অবস্থান করছেন। বাংলাদেশে গ্রামীণ ক্ষমতা কাঠামোর একটি অন্যতম উপাদান হলো ভূমি। গ্রামীণ ক্ষমতা কাঠামোর স্বাধীন উপাদান হিসেবে ভূমি মালিকানা সব গবেষকদেরই দৃষ্টি আকর্ষণ করেছে। কৃষিভিত্তিক অর্থনীতি বলেই গ্রাম সমাজে ক্ষমতা কাঠামোর প্রকৃতি গঠনে ভূমি সক্রিয় উপাদান হিসেবে ভূমিকা রাখে। ভূমি গ্রামের ব্যক্তি ও পরিবারের সামাজিক অবস্থান, মর্যাদা ও প্রতিপত্তি বৃদ্ধি করে। গ্রামে ভূমি মালিকানা মানেই বর্গাচাষী ও দিন মজুরদের একটি বড় অংশের ওপর তার নিয়ন্ত্রণ আছে। এছাড়া ভূমি গ্রামে একটি পরিবারের সামাজিক অবস্থান নিশ্চিত করে। যে পরিবারের ভূমি প্রচুর আছে সে পরিবারের সন্তানরা উচ্চ শিক্ষার জন্য শহরে আসতে পারে এবং উঁচু সামাজিক অবস্থাসম্পন্ন পরিবারের সাথে বৈবাহিক সম্পর্ক স্থাপন করতে পারে। উদ্দীপকের রহিম মুন্সি গ্রামের সর্বোচ্চ জমির মালিক। তাই গ্রামীণ ক্ষমতা কাঠামোতে তিনি বিশেষ মর্যাদার অধিকারী। শিক্ষা গ্রামীণ ক্ষমতা কাঠামোর অন্যতম প্রভাবক হিসেবে বিবেচিত। প্রাচীনকালে বাংলাদেশের গ্রাম সমাজে আনুষ্ঠানিক শিক্ষার প্রচলন ছিল না। ইংরেজ আমলে শিক্ষার প্রসার ঘটার ফলে যারা শিক্ষিত জনগোষ্ঠী তাদের মর্যাদা অন্যদের তুলনায় বেশি থাকে এবং শিক্ষাকে বুদ্ধিবৃত্তিক ও জ্ঞানের প্রতীক বলে মনে করে। রহিম মুন্সির সন্তানেরা প্রত্যেকেই ভালো পড়ালেখা করে শহরে বড় চাকরি করে। যেহেতু শিক্ষিত জনগোষ্ঠী গ্রামীণ ক্ষমতা কাঠামোতে মর্যাদার অধিকারী হিসেবে বিবেচিত হয়। সেহেতু বলা যায়, রহিম মুন্সির সন্তানেরা গ্রামীণ ক্ষমতা কাঠামোতে বিশেষ মর্যাদার অধিকারী। উপরের আলোচনার ভিত্তিতে বলা যায়, গ্রামীণ ক্ষমতা কাঠামোতে রহিম মুন্সি ও তার সন্তানেরা বিশেষ মর্যাদার অধিকারী এবং উঁচু স্তরের বাসিন্দা।"
        }
      ]
    },
    {
      "number": "8",
      "uddipok": "মশিউর সাহেবের মেয়ে নবনীতা। একসময়ে কাকভোরে ঘুম থেকে. উঠতো। মশিউর সাহেব খেয়াল করেন ইদানিং তাঁর মেয়ের আচরণে কিছু পরিবর্তন ঘটেছে। সে হঠাৎ পুরোনো বন্ধুদের বাদ দিয়ে নতুন বন্ধুদের সাথে মেলামেশা বাড়িয়ে দিয়েছে। দিনে ঘুমায় রাতে জেগে থাকে। অসংলগ্ন কথা বলে, মেজাজ খারাপ থাকে। বেশিরভাগ সময় তার ঘরের দরজা বন্ধ থাকে। মশিউর সাহেব অনুমান করেন তার সন্তান কোনো একটি সামাজিক সমস্যায় জড়িয়ে গিয়েছে।",
      "tag": "BAFSCK 23",
      "sub_questions": [
        {
          "label": "ক",
          "question": "নিরক্ষরতা কী?",
          "explanation": "অক্ষরজ্ঞানের অভাবই হলো নিরক্ষরতা।"
        },
        {
          "label": "খ",
          "question": "জলবায়ু পরিবর্তন কীভাবে জীববৈচিত্র্য ধ্বংস করে? বুঝিয়ে লেখো।",
          "explanation": "জলবায়ু পরিবর্তনের ফলে প্রাকৃতিক ভারসাম্য নষ্ট হয়ে পরিবেশের বিদ্যমান জীববৈচিত্র্য ধ্বংস হচ্ছে। বিশ্বজুড়ে জলবায়ু পরিবর্তনের ফলে বিভিন্ন প্রাকৃতিক দুর্যোগের (ঝড়, টর্নেডো, খরা ইত্যাদি) ভয়াবহতা অনেকগুণ বৃদ্ধি পেয়েছে। এসব প্রাকৃতিক দুর্যোগ সরাসরি জীববৈচিত্রোর ওপর আঘাত হানে। উদাহরণস্বরূপ বলা যায়, সমুদ্রপৃষ্ঠের উচ্চতা বেড়ে যাওয়ায় আগামী ১০ বছরের মধ্যে সুন্দরবনের প্রায় ১৫ শতাংশ এলাকা তলিয়ে যাবে। সেইসাথে এ বনাঞ্চলের বিপুল সংখ্যক প্রাণি ও বৃক্ষের অস্তিত্ব বিলীন হয়ে যাবে। আবার বাংলাদেশের উত্তরাঞ্চলে জলবায়ু পরিবর্তনজনিত কারণে তীব্র খরার সৃষ্টি হচ্ছে। এর প্রভাবে অসংখ্য বন্যপ্রাণিসহ নানা প্রজাতির বৃক্ষ নিশ্চিহ্ন হয়ে গেছে। সুতরাং এটা স্পষ্ট যে, জলবায়ু পরিবর্তনের ফলে প্রকৃতিতে বিরূপ পরিস্থিতি সৃষ্টি হয়ে জীববৈচিত্র্য ধ্বংস হয়।"
        },
        {
          "label": "গ",
          "question": "মশিউর সাহেবের 'মেয়ে নবনীতা কোন ধরনের সামাজিক সমস্যায় জড়িয়ে পড়েছে বলে তুমি মনে কর? ব্যাখ্যা করো।",
          "explanation": "মশিউর সাহেবের মেয়ে নবনীতা বাংলাদেশের অন্যতম সামাজিক সমস্যা মাদকাসন্তিতে জড়িয়ে পড়েছে বলে আমি মনে করি। মাদকাসক্তি বলতে মাদকদ্রব্যের প্রতি প্রবল আকর্ষণকে বোঝায়। এটি এমন একটি অবস্থা, যখন মানুষ বিভিন্ন রকম মাদকের নিয়মিত ব্যবহারের মাধ্যমে তার শরীর ও মনকে ঐ সমস্ত মাদকের ওপর নির্ভরশীল করে তোলে। একজন ব্যক্তির মাদকাসক্ত হওয়ার পিছনে নানাবিধ কারণ থাকতে পারে। এক্ষেত্রে মাদকাসক্ত সঙ্গীদের ভূমিকা অগ্রগণ্য। মাদকাসক্তদের নিয়ে গবেষণায় দেখা গেছে, এদের বেশিরভাগই বন্ধুবান্ধবের পাল্লায় পড়ে প্রথমে মাদক গ্রহণ করে। বন্ধু-বান্ধবের প্ররোচনায় কৌতূহলবশত দু'একবার মাদক গ্রহণের পর মাদকদ্রব্যের প্রতি এক ধরনের দুর্বলতা তৈরি হয়। সাধারণত কিশোর-কিশোরীরা তাদের সমবয়সী বন্ধুবান্ধব দ্বারা বেশি প্রভাবিত হয়। একজন মাদকাসক্ত ব্যক্তি তার সঙ্গীদের নেশার জগতে আনার জন্য আপ্রাণ চেষ্টা চালায়। ক্রমাগত ঐ ছেলে বা মেয়ে খারাপ কোনো বন্ধুর বা অসৎ সঙ্গের প্ররোচনায় মাদক গ্রহণ করে এবং এক সময় মাদকের ওপর পুরোপুরি নির্ভরশীল হয়ে পড়ে। উদ্দীপকের তথ্যানুযায়ী, মশিউর রহমানের মেয়ে নবনীতার আচরণে ইদানিং কিছু পরিবর্তন এসেছে। সে হঠাৎ নতুন বন্ধুদের সাথে অধিক মেলামেশা করছে। এক সময় খুব ভোরে ঘুম থেকে উঠলেও নবনীতা এখন দিনে ঘুমায় এবং রাতে জেগে থাকে। এছাড়া সে অসংলগ্ন কথা এবং বেশিরভাগ সময় তার ঘরের দরজা বন্ধ থাকে। উদ্দীপকের এসব তথ্য মশিউর রহমানের মেয়ে নবনীতার মাদকাসক্তিতে জড়িয়ে পড়ার বিষয়টিকেই প্রতিফলিত করে।"
        },
        {
          "label": "ঘ",
          "question": "\"সামাজিক সমস্যা নিরসনে পরিবার ও রাষ্ট্রের কীভাবে ভূমিকা রাখা উচিত বলে তুমি মনে কর? সুচিন্তিত মতামত দাও।",
          "explanation": "সামাজিক সমস্যা নিরসনে পরিবার ও রাষ্ট্রের পক্ষ থেকে প্রতিকার, প্রতিরোধ ও সচেতনতামূলক পদক্ষেপ নেওয়া যেতে পারে বলে আমি মনে করি। সামাজিক সমস্যা মোকাবিলায় নানামুখী প্রতিরোধ ও প্রতিকারমূলক ব্যবস্থা গ্রহণ করতে হবে। পরিবার এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে বৃদ্যতাপূর্ণ সম্পর্ক থাকলে ব্যক্তি অসৎ সঙ্গ বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে, সামাজিক সমস্যার কুফল সম্পর্কে শিশু-কিশোরদের প্রয়োজনীয় জ্ঞান-দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। সামাজিক সমস্যা প্রতিরোধে রাষ্ট্রীয়ভাবে উদ্যোগ গ্রহণ করতে হবে। এক্ষেত্রে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। সামাজিক সমস্যা বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। সামাজিক সমস্যা সৃষ্টির সহায়ক উপকরণগুলোর বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া সামাজিক সমস্যা নিরাময় ও নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরো দক্ষ এবং প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, সামাজিক সমস্যা থেকে উত্তরণে পরিবার ও রাষ্ট্রীয় পর্যায়ে সমন্বিত পদক্ষেপ গ্রহণ করতে হবে।"
        }
      ]
    },
    {
      "number": "9",
      "uddipok": "দৃশ্যপট-১: রহিমা বেগমের পাঁচটি মেয়ে রয়েছে। এর পরেও রহিমার স্বামী আরও সন্তান গ্রহণে আগ্রহী। অভাব-অনটন যেন রহিমার নিত্যসঙ্গী। দৃশ্যপট-২: সেলিম সাহেবের বয়স ৮৫ বছর। তিনি ও তার স্ত্রী প্রায়ই অসুস্থ থাকেন। তার পাঁচ সন্তান দেশের বাইরে অবস্থান করছে। কোনো কারণে গৃহকর্মী না আসলে সেলিম সাহেব ও তার স্ত্রী পুরোপুরি অসহায় হয়ে পড়েন।",
      "tag": "BAFSCK 23",
      "sub_questions": [
        {
          "label": "ক",
          "question": "জঙ্গিবাদ বলতে কী বোঝ?",
          "explanation": "রাজনৈতিক উদ্দেশ্য হাসিলের জন্য সংঘটিত ধ্বংসাত্মক ও মারাত্মক কর্মকাণ্ড হচ্ছে জঙ্গিবাদ।"
        },
        {
          "label": "খ",
          "question": "কর্মজীবী নারীরা নিরাপত্তাহীনতায় ভোগে কেন? ব্যাখ্যা করো।",
          "explanation": "কর্মজীবী নারীরা সামাজিক ও পরিবেশগত কারণে নিরাপত্তাহীনতায় ভোগে। বর্তমানে সমাজে প্রতিটি ক্ষেত্রেই নারীরা অবহেলিত ও নির্যাতিত হচ্ছে। বিশেষ করে কর্মক্ষেত্রে নারীরা নানাভাবে সমস্যার শিকার হচ্ছে। যেমন- যৌন নির্যাতন, অধিক কাজে বাধ্য করা, মানসিকভাবে চাপে রাখা, পারিশ্রমিক কম দেওয়া, আসা-যাওয়ার রাস্তায় নিরাপত্তাহীনতা ইত্যাদি। আর এসব সমস্যার ফলেই কর্মজীবী নারীরা নিরাপত্তাহীনতায় ভোগে।"
        },
        {
          "label": "গ",
          "question": "উদ্দীপকের দৃশ্যপটে-১-এ কী ধরনের সামাজিক সমস্যার কথা বলা হয়েছে? ব্যাখ্যা করো।",
          "explanation": "উদ্দীপকে দৃশ্যপট-১ এ বাংলাদেশের অন্যতম সামাজিক সমস্যা জনসংখ্যা সমস্যার কথা বলা হয়েছে। সঠিক জনসংখ্যা রাষ্ট্রের একটি গুরুত্বপূর্ণ বিষয়। কিন্তু এ জনসংখ্যা যদি দেশের প্রাপ্য সম্পদ ও আয়তনের তুলনায় অধিক হয় তবে দেশের জনাধিক্য সমস্যা সৃষ্টি, করে। অতিরিক্ত জনসংখ্যা দেশের কাম্য উন্নয়নকে ব্যহত করে। তাছাড়া জনসংখ্যা বৃদ্ধির ফলে দেশে আর্থিক অসচ্ছলতা, বেকারত্ব, বাল্য বিবাহসহ নানা ধরনের সমস্যা সৃষ্টি করে। অর্থাৎ জনসংখ্যা বৃদ্ধি হচ্ছে স্থানের সাথে জনসংখ্যার পরিমাণগত পার্থক্য যা উক্ত স্থানে নানা রকম সমস্যা তৈরি করে। উদাহরণস্বরূপ বাংলাদেশের কথা বলা যায়, যেখানে স্থানের চেয়ে জনসংখ্যা বেশি। বিশ্বে বর্তমানে জনসংখ্যার দিক দিয়ে বাংলাদেশের অবস্থান দশম। জনসংখ্যা সমস্যা নানাবিধ সমস্যার জন্ম দেয়। যেমনটি উদ্দীপকের দৃশ্যপট-১-এ দেখা যায়। উদ্দীপকের দৃশ্যপট-১-এ দেখা যায়, রহিমা বেগমের পাঁচটি মেয়ে সন্তান থাকা সত্ত্বেও রহিমার স্বামী আরও সন্তান গ্রহণে আগ্রহী। এছাড়া অভাব অনটন যেন, রহিমার নিত্যসঙ্গী, যা জনসংখ্যা। সমস্যাকেই নির্দেশ করে। তাই বলা যায়, উদ্দীপকের দৃশ্যপট-১-এ জনসংখ্যা সমস্যার চিত্রই ফটে উঠেছে।"
        },
        {
          "label": "ঘ",
          "question": "দৃশ্যপট-২-এ সেলিম সাহেব কী ধরনের সমস্যার মুখোমুখি হয়েছেন? এই সমস্যা সমাধানে তোমার সুচিন্তিত মতামত লেখো।",
          "explanation": "দৃশ্যপট-২ এ সেলিম সাহেব বার্ধক্য সমস্যার মুখোমুখি হয়েছেন। এ সমস্যা সমাধানের জন্য নানাবিধ উদ্যোগ নেওয়া প্রয়োজন বলে আমি মনে করি। দৃশ্যপট-২ এ দেখা যায়, ৮৫ বছর বয়সী সেলিম সাহেব ও তার স্ত্রী প্রায়ই অসুস্থ থাকেন। তার পাঁচ সন্তানের সবাই দেশের বাইরে অবস্থান করে। তাই কোনো কারণে গৃহকর্মী না আসলে সেলিম সাহেব ও তার স্ত্রী অসহায়। হয়ে পড়েন। দৃশ্যপট-২-এর এ পরিস্থিতি বার্ধক্য সমস্যাকেই নির্দেশ করছে। বার্ধক্য বিষয়ে সবচেয়ে বড় সমস্যা হলো বার্ধক্যকে জীবনচক্রের স্বাভাবিক পরিণতি হিসেবে খুব কমই দেখা হয়, বরং বার্ধক্যের অক্ষমতাকে সামনে এনে জীবনের একটি পর্যায়কে অথর্বরূপে চিহ্নিত করা হয়। জীবনের একটি স্বাভাবিক পর্যায়রূপে বার্ধক্যকে মেনে নিতে পারলে বার্ধক্যের অনেক সমস্যারই প্রতিকার সম্ভব। প্রবীণদের প্রতি সমাজের সহানুভূতিশীল ও অনুপ্রেরণাদায়ক ভূমিকা প্রবীণদেরকে সমাজের সাথে খাপ খাইয়ে চলতে সাহায্য করতে পারে। প্রবীণদের নানাবিধ সমস্যা মোকাবিলার স্বার্থে বাংলাদেশের সমাজে যেসব ঐতিহ্য, প্রথা, সংস্কৃতি সামাজিক ও ধর্মীয় মূল্যবোধ প্রবীণদের প্রতি সম্মান ও শ্রদ্ধা বজায় রাখার অনুকূল সেগুলোকে সংরক্ষণ এবং লালন করা অত্যন্ত জরুরি। সাথে সাথে প্রবীণদের সমস্যা দূরীকরণে সরকারি ও বেসরকারি পর্যায়ে কার্যকরী উদ্যোগ গ্রহণ করা আবশ্যক। বাংলাদেশের প্রবীণ জনসংখ্যার জীবনমান উন্নয়নের জন্য জাতীয় স্বাস্থ্য ব্যবস্থার উচিত দীর্ঘস্থায়ী রোগের প্রতিকার ও চিকিৎসার জন্য অর্থ বরাদ্দ এবং কৌশল প্রণয়ন করা। স্বাধীনতার পর বাংলাদেশ সরকার অবসরপ্রাপ্ত সরকারি কর্মকর্তা ও কর্মচারীদের জন্য পেনশন, গ্রাচ্যুইটি, কল্যাণ তহবিল, বয়স্কভাতা, যৌথবিমা এবং ভবিষ্যৎ তহবিলের মতো, কিছু কার্যক্রম শুরু করে। তাদের আর্থ-সামাজিক ও স্বাস্থ্য পরিচর্যার বিষয়টি এখনো গুরুত্বের সাথে বিবেচিত হয় এবং এটি বৃদ্ধি পাচ্ছে। আমাদের দেশের প্রবীণদের অনেকেই, যাদের আর্থিক অবস্থা ভালো, তারা কেবল সময় কাটানোর জন্য কাজ চান। এসব আগ্রহী প্রবীণদের সরকারিভাবে বা এনজিওর মাধ্যমে কোনো কাজের সংস্থান করে দিলে কেবল তারা শারীরিক ও মানসিকভাবে সুস্থ থাকবেন তাই নয়, পরিবারে শৃঙ্খলা ফিরে আসবে, রাষ্ট্রীয় উন্নয়নেও গতি আসবে। উপরের আলোচনা শেষে বলা যায়, বার্ধক্য সমস্যা দূরীকরণে অনেক কার্যকর পদক্ষেপ গ্রহণ করতে হবে।"
        }
      ]
    },
    {
      "number": "10",
      "uddipok": "মিসেস রুবিনা ও মিস্টার শাহিন দুটি আলাদা প্রতিষ্ঠানের প্রধান ব্যক্তি। দেশি-বিদেশি বিভিন্ন উৎস থেকে টাকা সংগ্রহ করে মিসেস রুবিনা গ্রামীণ দরিদ্র নারীদের আর্থসামাজিক উন্নয়নে ব্যবহার করেন। অন্যদিকে মিস্টার শাহিন গরিব, অশিক্ষিত ও অসহায় মানুষের কল্যাণে কাজ করেন, যা বিভিন্ন মন্ত্রণালয় থেকে সরাসরি মনিটরিং হয়।",
      "tag": "BAFSCK 23",
      "sub_questions": [
        {
          "label": "ক",
          "question": "BARD এর পূর্ণরূপ কী?",
          "explanation": "BARD এর পূর্ণরূপ হলো- Bangladesh Academy for Rural Development."
        },
        {
          "label": "খ",
          "question": "বায়ু দূষণ কী? কারণ ব্যাখ্যা করো।",
          "explanation": "যখন বাতাসে দূষিত পদার্থের পরিমাণ এমন পর্যায়ে পৌছায়, যা মানুষের জন্য ক্ষতিকর হয়ে ওঠে তাকে বায়ু দূষণ বলে। বড় বড় শহরে বায়ু দূষণের মাত্রা দিন দিন বৃদ্ধি পাচ্ছে। বায়ু দূষণের জন্য নগরায়ণকে বেশি দায়ী করা হয়। এছাড়া বায়ু দূষণের জন্য চারটি উৎসকে দায়ী করা হয়। এগুলো হলো- ১. ইটভাটা থেকে নির্গত ধোঁয়া; ২. পুরোনো যানবাহন থেকে নির্গত কালো ধোঁয়া; ৩. রাস্তার ধূলা এবং ৪. অপরিকল্পিত নির্মাণ কাজ।"
        },
        {
          "label": "গ",
          "question": "উদ্দীপকের মিসেস রুবিনা কী ধরনের প্রতিষ্ঠানে কাজ করেন? তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকের মিসেস রুবিনা বেসরকারি প্রতিষ্ঠানে কাজ করেন। মানব সমাজের বিভিন্নমুখী চাহিদা পূরণ ও সমস্যা সমাধানে জনগণের উদ্যোগ ও অর্থানুকূল্যে বেসরকারি সংস্থার উদ্ভব। বেসরকারি সংস্থা বলতে সেসব সংস্থাকে বোঝানো হয় যেগুলো উন্নয়ন বা সেবামূলক কর্মকাণ্ডে কোনো না কোনোভাবে জড়িত। অর্থাৎ, সহজভাবে বলতে গেলে, জনগণের বহুমুখী চাহিদা ও প্রয়োজন পূরণের মাধ্যমে সার্বিক উন্নয়নের লক্ষ্যে জনগণ কর্তৃক স্বতঃস্ফূর্তভাবে প্রতিষ্ঠিত অলাভজনক প্রতিষ্ঠানই বেসরকারি সংস্থা। উদাহরণস্বরূপ: BRAC, ASA, Grameen Bank, Proshika প্রভৃতি বেসরকারি সংস্থা। বেসরকারি সংস্থাসমূহের তহবিলের উৎস হলো বিভিন্ন পুঁজিবাদী রাষ্ট্রীয় প্রতিষ্ঠান যেমন- USAID, CIDA, NORAD। এছাড়াও বিভিন্ন আন্তর্জাতিক ত্রাণ সংস্থা যেমন- Oxfam, Vivid, Kusso প্রভৃতি। শিক্ষাবিস্তার, ক্ষুদ্র ঋণদান, কৃষি উন্নয়ন, নারীর ক্ষমতায়ন প্রভৃতি উন্নয়নমূলক কার্যক্রম বেসরকারি সংস্থা পরিচালনা করে থাকে। উদ্দীপকের মিসেস রুবিনা যে প্রতিষ্ঠানে কাজ করেন, সেই প্রতিষ্ঠানের আর্থিক উৎস হলো বিভিন্ন দেশি-বিদেশি আর্থিক ও ত্রাণ সহায়তাকারী প্রতিষ্ঠান। উক্ত প্রতিষ্ঠানের অন্যতম কাজ হলো দরিদ্র নারীদের আর্থ- সামাজিক উন্নয়নে সাহায্য করা। সুতরাং পূর্বোক্ত আলোচনার প্রেক্ষিতে বলা যায় যে, মিসেস রুবিনা যে প্রতিষ্ঠানে কাজ করেন তার সাথে বেসরকারি সংস্থার সাদৃশ্য বিদ্যমান।"
        },
        {
          "label": "ঘ",
          "question": "বাংলাদেশের আর্থসামাজিক উন্নয়নে মিসেস রুবিনা ও মিস্টার শাহিনের সংস্থা একসাথে কাজ করলে সর্বাধিক সাফল্য অর্জিত হবে- উত্তরের সপক্ষে যুক্তি দাও।",
          "explanation": "উদ্দীপকের মিসেস রুবিনা বেসরকারি প্রতিষ্ঠানে এবং মিস্টার শাহিন সরকারি প্রতিষ্ঠানে কাজ করেন। বাংলাদেশের আর্থ-সামাজিক উন্নয়নে সরকারি ও বেসরকারি সংস্থাগুলো গুরুত্বপূর্ণ ভূমিকা পালন করে। বাংলাদেশে বেশ কিছু সংখ্যক সরকারি সংস্থা গ্রামীণ আর্থ-সামাজিক উন্নয়নের দায়িত্বে নিয়োজিত রয়েছে। সরকারের বিভিন্ন মন্ত্রণালয়, বিভাগ, দপ্তর বিভিন্ন কর্মসূচি প্রণয়ন ও বাস্তবায়নের মাধ্যমে সামাজিক উন্নয়নে ভূমিকা পালন করে। সামাজিক উন্নয়নে সরকারি সংস্থার কার্যক্রমের মধ্যে রয়েছে শিক্ষা বিস্তার, দারিদ্র্য বিমোচন, কর্মসংস্থান সৃষ্টি প্রভৃতি। সমাজসেবা মন্ত্রণালয়ের অধীনে গ্রামীণ সমাজসেবা কার্যক্রমের মাধ্যমে দল গঠন, বৃত্তিমূলক কাজের প্রশিক্ষণ, ঋণদান, সচেতনতা সৃষ্টি, অবকাঠামো উন্নয়নসহ নানামুখী কার্যক্রম পরিচালনা করা হয়। যেমন দরিদ্র জনগোষ্ঠীর স্বার্থে পল্লি উন্নয়ন বোর্ড ১৯৮৩ সালে বিত্তহীন সেল গঠন করে। বেসরকারি সংস্থাও গ্রামীণ উন্নয়নে নানামুখী কার্যক্রম পরিচালনা করে থাকে। দারিদ্র্য বিমোচনে এ ধরনের সংস্থাগুলো বৃত্তিমূলক প্রশিক্ষণ প্রদান করে বিনা জামানতে ঋণ প্রদান, কৃষির উন্নয়নে উন্নত বীজ, সার, কীটনাশক বিতরণ করে থাকে। জনগণকে শিক্ষিত করতে প্রাথমিক শিক্ষা, বয়স্ক শিক্ষা, নারী শিক্ষাসহ নানামুখী কার্যক্রমেও তারা জড়িত। জনগণের স্বাস্থ্য রক্ষায় টিকাদান কর্মসূচি গ্রহণ, বিনামূল্যে ঔষধ বিতরণ, পরিবার পরিকল্পনা কর্মসূচি বাস্তবায়নে বিভিন্ন প্রচার-প্রসার, সভা-সেমিনারের আয়োজন করে থাকে। এছাড়া প্রাকৃতিক দুর্যোগ মোকাবেলায় ত্রাণ তৎপরতা ও পুনর্বাসন কার্যক্রম পরিচালনা করে থাকে। নারী ক্ষমতায়ন বৃদ্ধিতে নারীদের জন্য কর্মসংস্থান ও ক্ষুদ্রঋণ বিতরণ এনজিওগুলোর অন্যতম কাজ। এছাড়া রাজনৈতিক ও অন্যান্য কর্মকাণ্ডে নারীর অংশগ্রহণ বৃদ্ধি ও তৃণমূল পর্যায়ে নারী নেতৃত্ব বিকাশের মাধ্যমে নারীর ক্ষমতায়ন ও উন্নয়নে বিশেষ কার্যক্রম পরিচালনা করে থাকে। উপরের আলোচনার পরিপ্রেক্ষিতে বলা যায়, আর্থ-সামাজিক উন্নয়নে সরকারি ও বেসরকারি সংস্থাগুলোর ভূমিকা অনস্বীকার্য।"
        }
      ]
    },
    {
      "number": "11",
      "uddipok": "রাবেয়া হস্তশিল্পে বেশ দক্ষ। সে তার তৈরি করা দ্রব্যাদি শহরে একটি দোকানে বিক্রি করতে আগ্রহী হয়। কিন্তু তার কাছে অর্থ না থাকায় সে চিন্তায় পড়ে যায়। পরবর্তীতে সে একটি বেসরকারি সংস্থার কথা জানতে পারে যারা এই প্রকল্পে ঋণ দেয়। রাবেয়া তাদের মাধ্যমে উপকৃত হয়।",
      "tag": "BAFSCK 23",
      "sub_questions": [
        {
          "label": "ক",
          "question": "ব্র্যাক কত সালে প্রতিষ্ঠিত হয়?",
          "explanation": "ব্র্যাক ১৯৭২ সালে প্রতিষ্ঠিত হয়।"
        },
        {
          "label": "খ",
          "question": "শিক্ষার সাথে মানবসম্পদ উন্নয়নের সম্পর্ক ব্যাখ্যা করো।",
          "explanation": "শিক্ষার সাথে মানবসম্পদ উন্নয়নের সম্পর্ক ওতপ্রোতভাবে জড়িত। দেশের অর্থনৈতিক ও সামাজিক উন্নয়নে দক্ষ মানবসম্পদের কোনো বিকল্প নেই। আর এই দক্ষ মানবসম্পদ সৃষ্টির অন্যতম প্রধান হাতিয়ার হলো শিক্ষা। দেশের বিপুলসংখ্যক জনগোষ্ঠীকে দক্ষ মানবসম্পদে রূপান্তরিত করে উন্নয়নের মূল স্রোতধারায় সম্পৃক্ত করতে শিক্ষাই একমাত্র মাধ্যম। তাই দেশের জাতীয় উন্নয়ন প্রক্রিয়ায় কার্যকরী ভূমিকা পালন করার জন্য প্রয়োজন দক্ষ মানবশক্তি। আর এই দক্ষ মানবশক্তি বা মানবসম্পদ তৈরি করতে পারে শিক্ষা।"
        },
        {
          "label": "গ",
          "question": "রাবেয়া কোন ধরনের প্রতিষ্ঠানের মাধ্যমে উপকৃত হলো? ব্যাখ্যা করো।",
          "explanation": "রাবেয়া বেসরকারি প্রতিষ্ঠান গ্রামীণ ব্যাংকের মাধ্যমে উপকৃত হলো। বাংলাদেশের গ্রামাঞ্চলের ভূমিহীন পরিবার ও দরিদ্র মহিলাদের, আর্থ- সামাজিক উন্নয়নে যেসব প্রতিষ্ঠান গুরুত্বপূর্ণ অবদান রাখছে গ্রামীণ ব্যাংক তাদের অন্যতম। গ্রাম্য টাউট, মহাজন এবং সুদখোরদের হাত থেকে রক্ষা করে দরিদ্র জনগোষ্ঠীর আর্থ-সামাজিক মর্যাদা প্রতিষ্ঠা করা গ্রামীণ ব্যাংকের মূল উদ্দেশ্য। সামাজিক উন্নয়নে বেসরকারি সংস্থা হিসেবে গ্রামীণ ব্যাংকের মূল কার্যক্রম হচ্ছে দরিদ্র নারী ও পুরুষদের কৃষি, ব্যবসা-বাণিজ্য, পশুপালন, গ্রামীণ যানবাহন, গ্রামীণ ক্ষুদ্র শিল্প, খাদ্য প্রক্রিয়াজাতকরণ, মৎস্য চাষ প্রভৃতি উপার্জনমূলক প্রকল্পে ঋণ প্রদান করা। রাবেয়া একজন দরিদ্র নারী এবং সে গ্রামীণ ক্ষুদ্র শিল্পের সাথে জড়িত। সে শহরে দোকান দিয়ে তার তৈরিকৃত হস্তশিল্প বিক্রি করতে আগ্রহী হলেও তার কাছে অর্থ না থাকায় সে চিন্তায় পড়ে যায়। পরবর্তীতে একটি বেসরকারি সংস্থার নিকট থেকে ঋণ নিয়ে উপকৃত হয় যা গ্রামীণ ব্যাংকের দরিদ্র নারীদের ঋণদানের কার্যক্রমকে নির্দেশ করে। সুতরাং বলা যায়, রাবেয়া গ্রামীণ ব্যাংকের মাধ্যমে উপকৃত হলো।"
        },
        {
          "label": "ঘ",
          "question": "রাবেয়ার মতো নারীদের সাহায্য করার মধ্যেই উত্ত প্রতিষ্ঠানের কার্যক্রম সীমাবদ্ধ নয়- বিশ্লেষণ করো।",
          "explanation": "রাবেয়ার মতো দরিদ্র নারীদের সাহায্য করার মধ্যেই গ্রামীণ ব্যাংকের কার্যক্রম সীমাবদ্ধ নয়। বাংলাদেশের দরিদ্র মানুষের সামাজিক উন্নয়নে গ্রামীণ ব্যাংক গুরুত্বপূর্ণ অবদান রাখছে। রাবেয়ার মতো নারীদের সাহায্য করার মধ্যেই গ্রামীণ ব্যাংকের কার্যক্রম সীমাবদ্ধ নয়। বরং গ্রামীণ ব্যাংক সামাজিক উন্নয়নের জন্য সেবা খাত, কৃষি ও বন, উৎপাদন ও প্রক্রিয়াজাতকরণ, ব্যবসায় বাণিজ্য, দোকান পরিচালনা, রিকশা ও ভ্যান চালানো প্রভৃতি ক্ষেত্রে ঋণ প্রদান করে থাকে। গ্রামীণ ব্যাংক দরিদ্র ঋণ গ্রহীতাদের মধ্যে আগ্রহ ও উৎসাহ সৃষ্টি করে এবং তাদের আর্থ-সামাজিক অবস্থার উন্নতিকল্পে নানা ধরনের কর্মসূচি গ্রহণ করে। যেমন- বৃক্ষরোপণ, পরিবার ছোট রাখা, খরচ কম ও সঞ্চয় করা, স্বাস্থ্য সচেতনতা, শিক্ষাদান, পরিবেশ রক্ষা, স্বাস্থ্যসম্মত পায়খানা ব্যবহার, পরিষ্কার পানি পান, বাল্যবিবাহ রোধ, ঘুষ প্রদান রহিত করা, পারস্পরিক সহায়তা, নির্যাতন রোধ, সঠিক সময়ে ঋণ পরিশোধ ইত্যাদি ব্যাপারে তাদের উদ্বুদ্ধ করাসহ বিভিন্ন সামাজিক কাজে উৎসাহ প্রদান করে। গ্রামীণ ব্যাংকের কর্মসূচির মাধ্যমে গ্রামাঞ্চলে ভূমিহীন দরিদ্র জনগোষ্ঠীর মধ্যে কর্মসংস্থান সৃষ্টি ও আয় বৃদ্ধি সম্ভব হয়েছে; যা সামাজিক উন্নয়নে গুরুত্বপূর্ণ ভূমিকা রেখেছে। সামাজিক ও অর্থনৈতিক উন্নয়নকল্পে গ্রামীণ ব্যাংক দরিদ্র মানুষের দোরগোড়ায় ঋণ পৌঁছে দেয়। এ প্রকল্পের ঋণ প্রদান কাঠামো ও পরিশোধ পদ্ধতি দারিদ্র্য বিমোচনের মাধ্যমে সামাজিক উন্নয়নের একটি মডেল হিসেবে শুধু বাংলাদেশেই নয়, উন্নত বিশ্বেও বহুল সমাদৃত হয়েছে। গ্রামের দরিদ্র মহিলাদের মধ্যে আত্মকর্মসংস্থান সৃষ্টি এবং আয়বর্ধক কর্মকাণ্ডের প্রসার গ্রামীণ ব্যাংকের অন্যতম প্রধান বৈশিষ্ট্য হলেও এ ব্যাংকের কার্যক্রম শুধু রাবেয়ার মতো নারীদের সাহায্য করার মধ্যেই যে সীমাবদ্ধ নয়, তা উপরের আলোচনা থেকে সহজেই অনুমেয়।"
        }
      ]
    }
  ]
}