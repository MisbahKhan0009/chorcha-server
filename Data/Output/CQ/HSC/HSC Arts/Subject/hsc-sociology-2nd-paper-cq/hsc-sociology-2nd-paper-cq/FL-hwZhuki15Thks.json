{
  "title": "মিরপুর ক্যান্ট. পাবলিক কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "আনন্দ বিহার- কৌটিলা মুড়া শালবন বিহার",
      "tag": "MCPC 24",
      "sub_questions": [
        {
          "label": "ক",
          "question": "লেখার আবিষ্কার হয়েছে কোন যুগে?",
          "explanation": "ব্রোঞ্জ যুগে লেখার অবিষ্কার হয়েছে।"
        },
        {
          "label": "খ",
          "question": "লৌহ যুগ কাকে বলে? ব্যাখ্যা করো।",
          "explanation": "প্রাগৈতিহাসিক যুগের যে সময়কালে কোনো এলাকার ধাতব অস্ত্র ও যন্ত্রপাতি মূলত লোহা দ্বারা তৈরি হতো সেই সময়কালকে প্রত্নতত্ত্ববিদ্যায় লৌহযুগ বলে। পৃথিবীর বিভিন্ন দেশে বিভিন্ন সময়ে লৌহের ব্যবহার শুরু হয়েছে। যেমন- মধ্যপ্রাচ্যে খ্রিস্টপূর্ব ১৫০০ অব্দে লৌহের ব্যবহার শুরু হয়। এশিয়া মাইনরে হিট্রাইটরা (Hittites) প্রথম লৌহ শিল্পের ব্যবহার শুরু এ করে। পরে আসিরীয়রা লৌহের ব্যাপক উৎপাদন শুরু করে। ব্রিটেনে খ্রিস্টপূর্ব ৫০০ অব্দে প্রথমে লৌহের ব্যবহার শুরু হয়। ভারতবর্ষে খ্রিস্টপূর্ব ১০০০ অব্দে বা তারও পূর্বে লৌহের ব্যবহার শুরু হয়। ধীরে ধীরে ভারতবর্ষ থেকে লৌহের ব্যবহার দক্ষিণ-পূর্ব এশিয়ায় ইন্দোনেশিয়া পর্যন্ত ছড়িয়ে পড়ে।"
        },
        {
          "label": "গ",
          "question": "উদ্দীপকে কোন প্রত্নতাত্ত্বিক স্থানের নির্দেশ করা হয়েছে? ব্যাখ্যা করো।",
          "explanation": "উদ্দীপকে বাংলাদেশের অন্যতম প্রত্নতাত্ত্বিক স্থান ময়নামতিকে নির্দেশ করা হয়েছে। প্রাচীন বাংলার সমতট অঞ্চলের বৌদ্ধ সভ্যতার অন্যতম প্রত্নতাত্ত্বিক নিদর্শন কুমিল্লার ময়নামতি। বাংলাদেশের প্রাচীন বৌদ্ধ ধ্বংসাবশেষের সবচেয়ে বেশি সংগ্রহ এখানেই পাওয়া গেছে। কুমিল্লা শহর থেকে প্রায় ৮ কি.মি দক্ষিণ-পশ্চিমে ময়নামতি অবস্থিত। ময়নামতি মূলত কতকগুলো ছোট পাহাড়ের সমন্বিত রূপ। এখানে আবিষ্কৃত প্রত্নস্থলের মধ্যে উল্লেখযোগ্য হলো- শালবন বিহার, আনন্দ বিহার, ভোজ বিহার, কৌটিলা মুড়া, রূপবান মুড়া, চারপত্র মুড়া, চণ্ডী মুড়া প্রভৃতি। উদ্দীপকের ছকে শালবন বিহার, আনন্দ বিহার ও কৌটিলা মুড়া উল্লেখ করা হয়েছে। পূর্বোক্ত আলোচনা হতে বোঝা যায়, এগুলো ময়নামতি নামক প্রত্নতাত্ত্বিক স্থানে আবিষ্কৃত বিভিন্ন প্রত্নস্থল। তাই বলা যায়, উদ্দীপক দ্বারা ময়নামতি প্রত্নতাত্ত্বিক স্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লেখিত নিদর্শনগুলো বাংলাদেশের সামাজিক ইতিহাসকে ধারণ করে- বিশ্লেষণ করো।",
          "explanation": "উদ্দীপকে উল্লেখিত নিদর্শনগুলো তথা ময়নামতিতে আবিষ্কৃত বিভিন্ন প্রত্নতাত্ত্বিক নিদর্শন বাংলাদেশের সামাজিক ইতিহাসকে ধারণ করে- মন্তব্যটি যথার্থ বলে আমি মনে করি। ময়নামতিতে আবিষ্কৃত নানা প্রত্নতাত্ত্বিক নিদর্শন থেকে প্রাচীন বাংলার ধর্মীয় ও সামাজিক জীবনের চিত্র ফুটে ওঠে। এখানে আবিষ্কৃত নিদর্শনগুলো থেকে সহজেই অনুমেয় যে, অতীতে এ অঞ্চলকে কেন্দ্র করে একটি সমৃদ্ধ সভ্যতা গড়ে উঠেছিল। ময়নামতির শালবন বিহার, আনন্দ বিহার ও কৌটিলা মুড়া প্রত্নস্থল থেকে প্রাপ্ত নিদর্শন থেকে আমরা জানতে পেরেছি, এ অঞ্চলে কয়েকশত বছর যাবত বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার এক স্বর্ণযুগ কেটেছে। ময়নামতির বৌদ্ধ সভ্যতার যুগে সমাজ ও সংস্কৃতি ছিল প্রধানত ধর্ম প্রভাবিত। এখানে প্রাপ্ত স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তর ভাস্কর্য, তামার পাত্র ও দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজজীবন ও সভ্যতার এক জীবন্ত চিত্র তুলে ধরে। তখনকার সমাজে মুদ্রা অর্থনীতির প্রচলন শুরু হয়েছিল। ভূমিতে ব্যক্তি মালিকানার নিদর্শন পাওয়া গিয়েছে। অর্থাৎ সমাজে একটি সুদক্ষ প্রশাসন ব্যবস্থা চালু ছিল। মুদ্রার প্রচলন এবং ব্যক্তিগত ভূমি মালিকানা থাকার অর্থ সমাজে অসমতার অস্তিত্ব ছিল। বস্তুত এ দেশে সামাজিক ইতিহাস রচনায় ময়নামতিতে আবিষ্কৃত নানা নিদর্শন বিশেষ অবদান রেখেছে। উপরের আলোচনার প্রেক্ষিতে বলা যায়, কোনো দেশের প্রাচীন সামাজিক-সাংস্কৃতিক ইতিহাস সেদেশের প্রত্নতাত্ত্বিক নিদর্শনের মাধ্যমে সহজেই অনুধাবন করা যায়। এমনিভাবে ময়নামতিতে প্রাপ্ত নিদর্শনগুলোও বাংলাদেশের সামাজিক ইতিহাসকে ধারণ করে।"
        }
      ]
    },
    {
      "number": "2",
      "uddipok": "দৃশ্যকল্প-১: প্রিয়া বাংলাদেশের ময়মনসিংহ অঞ্চলে বসবাসকারী একটি ক্ষুদ্র নৃগোষ্ঠীর সদস্য। কিছুদিন পূর্বে প্রিয়ার বিয়ে হয়েছে। স্বামীকে নিয়ে প্রিয়া বর্তমানে মায়ের বাড়িতে বসবাস করছে। দৃশ্যকল্প-২: পার্বত্য চট্টগ্রাম অঞ্চলে বসবাসকারী বিমলও একটি ক্ষুদ্র নৃগোষ্ঠীর সদস্য। বিয়ের পর বিমল তার স্ত্রীকে নিজ বাড়িতে এনে স্থায়ীভাবে বসবাস করছে। তাদের সামাজিক সংগঠন অত্যন্ত মজবুত।",
      "tag": "DB, CB, JB 22,MCPC 24",
      "sub_questions": [
        {
          "label": "ক",
          "question": "হেডম্যান' কোন নৃগোষ্ঠীর মৌজা প্রধান?",
          "explanation": "হেডম্যান' চাকমা নৃগোষ্ঠীর মৌজা প্রধান।"
        },
        {
          "label": "খ",
          "question": "জুম চাষ কেন নিষিদ্ধ করা হয়েছে? বুঝিয়ে লেখো।",
          "explanation": "পাহাড়ি বনভূমি, জীববৈচিত্র্য ও পরিবেশ রক্ষার জন্য জুম চাষ নিষিদ্ধ করা হয়েছে। বাংলাদেশে বসবাসরত অধিকাংশ ক্ষুদ্র নৃ-গোষ্ঠীর অর্থনীতির প্রধান ভিত্তি ছিল জুম চাষ। এর জন্য পাহাড়ি বনাঞ্চল কেটে ও পুড়িয়ে জমি তৈরি করা হতো। এ প্রক্রিয়াটি পরিবেশ ও জীববৈচিত্র্যের জন্য ক্ষতিকর এবং ঝুঁকিপূর্ণ। জুম চাষের ক্ষতিকর দিকগুলো হচ্ছে- ভূমিক্ষয়, জমির উর্বরতা হ্রাস, জীববৈচিত্র্য, হ্রাস, বন্য প্রাণীর চারণভূমি হ্রাস, উষ্ণতা বৃদ্ধি ইত্যাদি। পরিবেশের ওপর জুম চাষের এসর নেতিবাচক প্রভাবের কারণে সরকার জুম চাষ নিষিদ্ধ করেছে।"
        },
        {
          "label": "গ",
          "question": "দৃশ্যকল্প-১-এ কোন ক্ষুদ্র নৃগোষ্ঠীর কথা বলা হয়েছে? ব্যাখ্যা করো।",
          "explanation": "দৃশ্যকল্প-১-এ গারো ক্ষুদ্র নৃগোষ্ঠীর কথা বলা হয়েছে। গারোরা বাংলাদেশের অন্যতম ক্ষুদ্র নৃগোষ্ঠী। গারোরা অধিকাংশ বৃহত্তর ময়মনসিংহ অঞ্চলে বসবাস করেন। তারা বাঙালিদের থেকে ভিন্নভাবে পরিবার গঠন করেন। গারো পরিবার মাতৃসূত্রীয় অর্থাৎ গারোদের মধ্যে সম্পত্তি ও বংশ নাম মাতৃধারায় মাতা থেকে মেয়েতে বর্তায়। গারো দম্পতি স্ত্রীর বাবার গৃহে বসবাস করে অর্থাৎ সেখানে মাতৃবাস নীতি অনুসরণ করা হয়। গারো সমাজের প্রায় সব ক্ষেত্রে মায়ের কর্তৃত্ব বজায় থাকে। উদ্দীপকের দৃশ্যকল্প-১-এ দেখা যায়, প্রিয়া বাংলাদেশের ময়মনসিংহ অঞ্চলে বসবাসকারী একটি ক্ষুদ্র নৃগোষ্ঠীর সদস্য। বিয়ের পর স্বামীকে নিয়ে সে বর্তমানে মায়ের বাড়িতে বসবাস করছে। উপরে আলোচিত গারো ক্ষুদ্র নৃগোষ্ঠীর ভৌগোলিক অবস্থান এবং পরিবারের বিবাহোত্তর বাসস্থান নীতির সাথে প্রিয়ার নৃগোষ্ঠীর বৈশিষ্ট্য মিলে যায়। সুতরাং বোঝা যায়, উদ্দীপকে গারো ক্ষুদ্র নৃগোষ্ঠীর কথা বলা হয়েছে।"
        },
        {
          "label": "ঘ",
          "question": "উদ্দীপকে বর্ণিত প্রিয়া ও বিমল উভয়ই ক্ষুদ্র নৃগোষ্ঠীর সদস্য হলেও তাদের পরিবার ও বিবাহ ব্যবস্থা স্বতন্ত্র- মূল্যায়ন করো",
          "explanation": "উদ্দীপকে বর্ণিত প্রিয়া ও বিমল যথাক্রমে গারো এবং চাকমা ক্ষুদ্র নৃগোষ্ঠীর সদস্য। তাদের পরিবার ও বিবাহ ব্যবস্থায় স্বতন্ত্র বৈশিষ্ট্য বিদ্যমান। গারো সমাজ মাতৃতান্ত্রিক। তাই বিয়ের পর গারো দম্পতি স্ত্রীর বাবার গৃহে বসবাস করে। এ প্রেক্ষিতে দৃশ্যকল্প-১-এর প্রিয়া গারো নৃগোষ্ঠীর সদস্য। অন্যদিকে চাকমা পরিবার পিতৃতান্ত্রিক। বিয়ের পর চাকমা দম্পতি স্বামীর পিতৃগৃহে বসবাস করে। দৃশ্যকল্প-২-এর বিমল যেহেতু বিয়ের পর স্ত্রীকে নিজ বাড়িতে এনে রেখেছে সেহেতু বলা যায়, সে চাকমা নৃগোষ্ঠীর সদস্য। গারো সমাজে পারিবারিক সম্পত্তি ও বংশনাম মা থেকে মেয়েতে বর্তায়। সাধারণত মায়ের মৃত্যুর পর কনিষ্ঠা কন্যা সম্পত্তির উত্তরাধিকার লাভ করে। পক্ষান্তরে চাকমা সমাজে সন্তানদের বংশপরিচয় এবং সম্পত্তির উত্তরাধিকার পিতার সূত্র ধরে নির্ণীত হয়। পিতার মৃত্যুর পর পুত্র সন্তানেয়া সমান হারে সম্পত্তির মালিকানা পেলেও কন্যারা কোনো সম্পত্তি পায় না। গারোরা একই গোত্রে বিবাহ করতে পারে না এবং তাদের মধ্যে 'প্যারালাল কাজিন বিবাহ' নিষিদ্ধ। গারোদের মধ্যে একক বিবাহ বেশি দেখা যায় এবং বহু বিবাহ বা বিবাহ বিচ্ছেদ খুবই কম হয়। অন্যদিকে, চাকমা সমাজে অন্তর্বিবাহ ও বহির্বিবাহ উভয়ই প্রচলিত আছে। চাকমা সমাজে 'ক্রস কাজিন' ও 'প্যারালাল কাজিন' বিবাহ প্রচলিত থাকলেও আপন চাচাতো ভাইবোনের মধ্যে বিয়ের বিষয়ে সামাজিক বিধি-নিষেধ রয়েছে। 'পরিশেষে বলা যায়, গারো ও চাকমা ক্ষুদ্র নৃগোষ্ঠীর পরিবার এবং বিবাহ ব্যবস্থার মধ্যে নানাবিধ পার্থক্য রয়েছে।"
        }
      ]
    },
    {
      "number": "3",
      "uddipok": "জাবেদ ঢাকা বিশ্ববিদ্যালয়ের সমাজকর্ম বিভাগ থেকে এম.এস.এস পাস করেছে। সে একটি স্বেচ্ছাসেবী সংস্থা গড়ে তোলে। প্রশিক্ষণ প্রদান, শিক্ষা ও কাজের মাধ্যমে মানব সম্পদ উন্নয়ন তথা সমাজ থেকে দারিদ্র্য নিমূল করাই হচ্ছে এই সংস্থাটির অন্যতম উদ্দেশ্য। উক্ত উদ্দেশ্য বাস্তবায়নের লক্ষ্যে সে টার্গেট গ্রুপ তৈরি করে সংস্থাটির কার্যক্রম শুরু করে। বর্তমানে সংস্থাটি স্বনির্ভর জনগোষ্ঠী তৈরিতে সমাজে গুরুত্বপূর্ণ অবদান রেখে চলেছে।",
      "tag": "MCPC 24",
      "sub_questions": [
        {
          "label": "ক",
          "question": "ঢাকা বিশ্ববিদ্যালয় কবে প্রতিষ্ঠিত হয়?",
          "explanation": "১৯২১ সালে প্রতিষ্ঠিত হয়"
        },
        {
          "label": "খ",
          "question": "বেকারত্ব বলতে কী বোঝ?",
          "explanation": "বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি।"
        },
        {
          "label": "গ",
          "question": "উদ্দীপকের জাবেদের উদ্যোগ কোন ধরনের সংস্থার কার্যক্রমকে",
          "explanation": "উদ্দীপকের জাবেদের উদ্যোগ বেসরকারি সংস্থার কার্যক্রমকে নির্দেশ করে। বেসরকারি সংস্থা বলতে সকল ব্যক্তিগত ও স্বেচ্ছাসেবী মুনাফাহীন সংগঠনকে বোঝায়। এ ধরনের সংগঠনগুলো মানবতার পক্ষে কাজ করে। বাংলাদেশের প্রেক্ষিতে বেসরকারি সংস্থা বলতে ব্যক্তিগত স্বেচ্ছাসেবী উন্নয়ন সংস্থা এবং বেসরকারি উন্নয়ন সংস্থাকে বোঝানো হয়। এসব সংস্থা সরকারি কাঠামোর বাইরে কিছু নির্দিষ্ট আইনগত কাঠামোর মধ্যে কাজ করে থাকে। তাদের লক্ষ্যভুক্ত জনগণ হলো গ্রামীণ দরিদ্র জনগোষ্ঠী। দারিদ্র্যবিমোচন, নারীর ক্ষমতায়ন, শিক্ষা, স্বাস্থ্যসেবা, মানবাধিকার, ক্ষুদ্র ঋণদান, গ্রামভিত্তিক উন্নয়ন পরিকল্পনা গ্রহণ, প্রভৃতি বিষয়ে বেসরকারি সংস্থাসমূহ উল্লেখযোগ্য ভূমিকা পালন করে। উদ্দীপকের জাবেদ ঢাকা বিশ্ববিদ্যালয়ের সমাজকর্ম বিভাগ থেকে এম.এস.এস. পাস করে একটি স্বেচ্ছাসেবী সংস্থা গড়ে তোলেন। প্রশিক্ষণ প্রদান, শিক্ষা ও কাজের মাধ্যমে মানবসম্পদ উন্নয়ন তথা সমাজ থেকে দারিদ্র্য নির্মূল করাই হচ্ছে সংস্থাটির উদ্দেশ্য। উপরের আলোচনার সাথে তুলনা করলে বোঝা যায়, তার সংস্থার উদ্দেশ্য বেসরকারি সংস্থার কার্যক্রমের সাথে সাদৃশ্যপূর্ণ। সুতরাং বলা যায়, জাবেদের প্রতিষ্ঠিত সংগঠনটি একটি বেসরকারি সংস্থা।"
        },
        {
          "label": "ঘ",
          "question": "“স্বনির্ভর সমাজ বিনির্মাণে জাবেদের মতো গড়ে তোলা সংস্থাসমূহ গুরুত্বপূর্ণ ভূমিকা রাখে”- উত্তরের সপক্ষে যুক্তি দাও।",
          "explanation": "স্বনির্ভর সমাজ বিনির্মাণে জাবেদের মতো গড়ে তোলা সংস্থা তথা বেসরকারি সংস্থাসমূহ গুরুত্বপূর্ণ ভূমিকা রাখে- উক্তিটির সাথে আমি একমত। বেসরকারি সংস্থা অলাভজনক, মানবহিতৈষী, মানবকল্যাণে নিহিত এবং গ্রামীণ উন্নয়নে নানামুখী কার্যক্রম পরিচালনা করে থাকে। দারিদ্র্য বিমোচনে। সহজশর্তে ঋণ প্রদান করে থাকে। এ ধরনের সংস্থা বৃত্তিমূলক প্রশিক্ষণ প্রদান করে বিনা জামানতে ঋণ প্রদান করে থাকে। কৃষির উন্নয়নে উন্নত বীজ, সার, কীটনাশক বিতরণ করে থাকে। জনগণকে শিক্ষিত করতে প্রাথমিক শিক্ষা, বয়স্ক শিক্ষা, নারী শিক্ষাসহ নানামুখী কার্যক্রমও তারা গ্রহণ করে থাকে। যেমনটি জাবেদের সংস্থাও টার্গেট গ্রুপ করে দারিদ্র্য বিমোচনে কাজ করছে। বেসরকারি সংস্থাসমূহ গ্রামীণ জনগোষ্ঠীর আর্থিক উন্নয়নের পাশাপাশি তাদের মানসিক, দৈহিক, পারিবারিক, রাজনৈতিক, সাংস্কৃতিক বিভিন্ন ক্ষেত্রে 'উন্নয়নের প্রচেষ্টা চালায়। পাশাপাশি এসব সংস্থা গ্রামীণ অবকাঠামোপ্ত উন্নয়নেও প্রচুর অর্থ ব্যয় করে। বিশেষ করে শিক্ষা, স্বাস্থ্য, পরিবেশ সংরক্ষণ, দুর্যোগ মোকাবিলা, দারিদ্র্য বিমোচন প্রতিটি ক্ষেত্রে বেসরকারি সংস্থাসমূহের কার্যক্রম পরিচালিত হচ্ছে, যা বাংলাদেশে স্বনির্ভর সমাজ গঠনে গুরুত্বপূর্ণ ভূমিকা রাখছে। পরিশেষে বলা যায়, বেসরকারি সংস্থা সামাজিক সমস্যা চিহ্নিত করে উপযুক্ত পদক্ষেপ দ্বারা তা সমাধানের চেষ্টা করে। এ কার্যক্রম জনগণের জীবনমান ও আর্থ-সামাজিক উন্নয়ন সাধন করার মাধ্যমে স্বনির্ভর সমাজ গঠনে ভূমিকা রাখে।"
        }
      ]
    },
    {
      "number": "4",
      "uddipok": "শফিক সাহেব একজন ধনী কৃষক এবং দুই দশক যাবৎ ইউনিয়ন পরিষদের সদস্য। গ্রামের বিচার-সালিশ করার জন্য তৃণমূল পর্যায়ের মানুষের সাথে তাকে সম্পর্ক রাখতে হয়। তার বড় ছেলে শামীম ঢাকায় পড়ালেখার জন্য যেত। বর্তমানে সে লেখাপড়া শেষ করে একজন। আইনজীবী এবং একটি 'ল' ফার্মের মালিক।",
      "tag": "RB, BB 21,MCPC 24",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমি চাষাবাদ করে কোনো রকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "চাপ সৃষ্টিকারী দল বলতে কী বোঝায়?",
          "explanation": "চাপ সৃষ্টিকারী দল বলতে এমন একটি সংগঠিত, জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপ সৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপ সৃষ্টিকারী দলের উদাহরণ।"
        },
        {
          "label": "গ",
          "question": "শফিক সাহেবের অবস্থানের ভিত্তিতে কোন সমাজের সামাজিক স্তরবিন্যাসের রূপ ফুটে উঠেছে? ব্যাখ্যা করো।",
          "explanation": "শফিক সাহেবের অবস্থানের ভিত্তিতে গ্রামীণ সমাজের সামাজিক। স্তরবিন্যাসের রূপ ফুটে উঠেছে। বাংলাদেশের গ্রামীণ সমাজের সামাজিক স্তরবিন্যাসে বিভিন্ন উপাদানের উপস্থিতি লক্ষ করা যায়। এসব উপাদানের মধ্যে ভূমি মালিকানা, শিক্ষা, ক্ষমতা ও কর্তৃত্ব, বংশমর্যাদা প্রভৃতি উল্লেখযোগ্য। গ্রামীণ সামাজিক স্তরবিন্যাসের মলভিত্তি হলো ভূমি মালিকানা। এর ভিত্তিতে গ্রামীণ সমাজে ধনী কৃষক, প্রান্তিক কৃষক, বর্গাচাষী, ভূমিহীন কৃষক প্রভৃতি শ্রেণি বিদ্যমান। । ক্ষমতা ও কর্তৃত্ব হচ্ছে গ্রামীণ সামাজিক স্তরবিন্যাসের আরেকটি প্রধান উপাদান। এ উপাদানের প্রেক্ষিতে গ্রামীণ সামাজিক স্তরবিন্যাসে ইউনিয়ন পরিষদের চেয়ারম্যান, মেম্বার, মাতব্বর, নেতৃস্থানীয় ব্যক্তি প্রভৃতি শ্রেণি লক্ষ করা যায়। উদ্দীপকের শফিক সাহেব একজন ধনী কৃষক এবং দুই দশক যাবৎ ইউনিয়ন পরিষদের সদস্য। গ্রামে তার অবস্থান নির্ধারণে ভূমি মালিকানা এবং ক্ষমতা ও কর্তৃত্ব দুটোই ভূমিকা রেখেছে। তাই বলা যায়, শফিক সাহেবের অবস্থানে গ্রামীণ সামাজিক স্তরবিন্যাসের রূপ ফুটে উঠেছে।"
        },
        {
          "label": "ঘ",
          "question": "উদ্দীপকের শামীমের সাথে তার বাবা শফিক সাহেবের সামাজিক অবস্থানের পার্থক্য বিশ্লেষণ করো।",
          "explanation": "উদ্দীপকের শামীম ও তার বাবার মধ্যে গ্রামীণ এবং শহুরে সমাজের স্তরবিন্যাস অনুযায়ী সামাজিক মর্যাদায় পার্থক্য বিদ্যমান। গ্রামীণ সমাজে সামাজিক মর্যাদার অন্যতম ভিত্তি হলো ভূমি মালিকানা। অর্থাৎ ভূমি মালিকানা একজন ব্যক্তির সামাজিক মর্যাদা নির্ধারণ করতে পারে। এ কারণেই দেখা যায়, গ্রামীণ সমাজের নেতৃত্বে থাকে সাধারণত ধনী কৃষকরা। আবার কর্তৃত্বের ভিত্তিতে সৃষ্ট স্তরবিন্যাসের কারণে ইউনিয়ন পরিষদের চেয়ারম্যান এবং মেম্বাররা সামাজিক মর্যাদায় শীর্ষে অবস্থান করেন। গ্রামের মানুষ তাদেরকে অনেক সম্মান করেন। উদ্দীপকের শফিক সাহেবের সামাজিক অবস্থান নির্ধারণে উপরে বর্ণিত উপাদানগুলো ভূমিকা রাখে। অর্থাৎ তিনি ধনী কৃষক ও ইউনিয়ন পরিষদ সদস্য হওয়ায় উচ্চ সামাজিক মর্যাদা ভোগ করেন। অন্যদিকে শহুরে সমাজে সামাজিক মর্যাদা নির্ধারণের অন্যতম উপাদান হলো পেশা। শহুরে সমাজে উচ্চ পেশায় নিয়োজিত ব্যক্তিকে বেশি মর্যাদা দেওয়া হয়। শহুরে সমাজে উচ্চ মর্যাদা অর্জনকারী পেশাসমূহ হলো ডাক্তার; আইনজীবী, প্রকৌশলী, আমলা, কলেজ-বিশ্ববিদ্যালয়ের শিক্ষক প্রভৃতি। উদ্দীপকের শামীম একজন আইনজীবী এবং একটি 'ল' ফার্মের মালিক। তার পেশার কারণে শহুরে সমাজের সামাজিক স্তরবিন্যাসে সে উচ্চ সামাজিক মর্যাদা ভোগ করে। উপরের আলোচনার প্রেক্ষিতে বলা যায়, শফিক সাহেব এবং তার ছেলে শামীম দুজনেই যার যার সমাজে উচ্চ স্তরে অবস্থান করলেও উভয়ের অবস্থান নির্ধারণের উপাদান ভিন্ন।"
        }
      ]
    },
    {
      "number": "5",
      "uddipok": "ঘটনা-১ : ৫০০ টাকা পরিমাণ কোন কিছু দাবি করা। ঘটনা-২: ৫.৬% মানুষের জীবনের স্বাভাবিক চিত্র।",
      "tag": "MCPC 24",
      "sub_questions": [
        {
          "label": "ক",
          "question": "জেন্ডার কী?",
          "explanation": "জেন্ডার হলো জৈবিক পরিচয়ের ভিত্তিতে গড়ে ওঠা নারী-পুরুষের সামাজিক পরিচয়।"
        },
        {
          "label": "খ",
          "question": "কুমিল্লা মডেল কী? ব্যাখ্যা করো।",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভূত ও বিকশিত একটি গ্রামোন্নয়ন উদ্যোগ হলো 'কুমিল্লা মডেল'। 'কুমিল্লা মডেল' হলো কুমিল্লা জেলায় প্রয়োগকৃত এমন একটি কার্যক্রম, যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি এবং পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজজীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "ঘটনা-১ কোন বিষয়টিকে নির্দেশ করে? ব্যাখ্যা করো।",
          "explanation": "যৌতুক বাংলাদেশের আর্থ-সামাজিক সমস্যার অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃক পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকের মালেক মিয়া তার মেয়েকে বিয়ে দিতে গিয়ে পাত্রপক্ষের দাবি অনুযায়ী নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। তার এ পরিস্থিতি উপরে বর্ণিত যৌতুক প্রথার সাথে সাদৃশ্যপূর্ণ। তাই জহির মিয়ার দাবিটি নিঃসন্দেহে 'যৌতুক নামক সামাজিক সমস্যাকে ইঙ্গিত করে।"
        },
        {
          "label": "ঘ",
          "question": "ঘটনা-১ ঘটনা-২ এর ফলাফল মাত্র- তোমার উত্তরের সপক্ষে যুক্তি দাও।",
          "explanation": "ঘটনা-১ এ যৌতুক এবং ঘটনা-২ এ দারিদ্র্যকে নির্দেশ করা হয়েছে। তাই বলা যায়, ঘটনা-১ ঘটনা-২ এর ফলাফল মাত্র। দারিদ্র্য বাংলাদেশের অন্যতম সামাজিক সমস্যা। 'বাংলাদেশ অর্থনৈতিক সমীক্ষা ২০২৩' অনুযায়ী এদেশে দারিদ্র্যের হার ১৮.৭ শতাংশ এবং চরম দারিদ্র্যের হার ৫.৬ শতাংশ। উদ্দীপকের ঘটনা-২ এ বলা হয়েছে, ৫.৬% মানুষের জীবনের স্বাভাবিক চিত্র, যা বাংলাদেশের দারিদ্র্য সমস্যাকে ইঙ্গিত করে। বাংলাদেশে দারিদ্র্য যৌতুক প্রথার একটি গুরুত্বপূর্ণ কারণ। এদেশে বিয়ের উপযোগী অনেক ছেলে প্রতিষ্ঠার অভাবে বিয়ে করতে পারে না।' • তাছাড়া সামনে তাদের অনিশ্চিত বেকার জীবন। ফলে তারা যৌতুক দাবি করে এছাড়া এদেশের দরিদ্র জনগোষ্ঠীর মধ্যে শিক্ষাহীনতা, কুসংস্কার ও সামাজিক রেওয়াজ মানার প্রবণতা প্রবল। এ কারণে দেখা যায়, বিয়ে করা মানেই কনে পক্ষের কাছে বিয়ের পূর্বে বা পরে এক ফর্দ জিনিসপত্র, টাকা-পয়সা প্রভৃতি চাওয়া। অনেক ক্ষেত্রে দরিদ্র ঘরের শিক্ষিত ছেলেরা প্রতিষ্ঠা লাভের প্রত্যাশায় • কন্যাপক্ষের নিকট বিরাট অঙ্কের যৌতুক দাবি করে। কোনো কোনো ক্ষেত্রে দরিদ্র ঘরের ছেলেরা ভালো চাকরি করেও কন্যার পিতার নিকট থেকে বিরাট উপঢৌকন পাওয়ার প্রত্যাশায় কিংবা উপটোকনের। শর্তসাপেক্ষে বিয়ে করে। পরিশেষে বলা যায়, বাংলাদেশের অর্ধেকেরও বেশি জনগোষ্ঠী দরিদ্র। তাই তারা যৌতুকের মাধ্যমে নিজেদের অবস্থার পরিবর্তন ঘটাতে চায়। তাই যৌতুককে দারিদ্র্যের ফলাফল বলা যায়।"
        }
      ]
    },
    {
      "number": "6",
      "uddipok": "'ক' একটি ছোট্ট ঘর নিয়ে স্বামীসহ বসবাস করে। পোশাক তৈরির কারখানায় চাকরি করে তার দিন ভালোই চলে যায়। সে তার ছোট ভাইকে তার কাছে এনে রাখতে চায়। কিন্তু সে রাজি নয়। সে মাঠে ফসল ফলানোই বেশি পছন্দ করে।",
      "tag": "MCPC 24",
      "sub_questions": [
        {
          "label": "ক",
          "question": "NGO কী?",
          "explanation": "যেসর বেসরকারি সংস্থা কোনো না কোনোভাবে উন্নয়ন বা সেবামূলক কর্মকাণ্ডে জড়িত থাকে তাকে এনজিও (NGO) বলে।"
        },
        {
          "label": "খ",
          "question": "\"নিরক্ষরতা একটি অভিশাপ মাত্র\"- ব্যাখ্যা করো।",
          "explanation": "নিরক্ষরতায় দেশের আর্থ-সামাজিক উন্নয়ন বাধাগ্রস্ত হয় বলে এটি একটি অভিশাপ হিসেবে বিবেচিত হয়। নিরক্ষর জনগোষ্ঠীর প্রাতিষ্ঠানিক শিক্ষা না থাকায় জীবনধারণের ন্যূনতম মৌল চাহিদা পূরণে পর্যাপ্ত যোগ্যতা বা দক্ষতা তৈরি হয় না। নিরক্ষররা সাক্ষরজ্ঞান ও দক্ষতা সম্পন্ন মানুষের চেয়ে অর্থনৈতিকভাবে কম উৎপাদনশীল হয় বলে তাদের পক্ষে দারিদ্র্যসীমা থেকে বের হয়ে আসা সম্ভব হয় না। এছাড়া তারা দেশের পরিবর্তিত আর্থ-সামাজিক ও রাজনৈতিক কর্মকাণ্ডের সাথে সামঞ্জস্য রেখে গঠনমূলক ভূমিকায় নিজেদের উপস্থাপন করতে পারে না। এতে করে দেশের সামগ্রিক উন্নয়ন বাধাগ্রস্ত হয়। এজন্য নিরক্ষরতাকে একটি অভিশাপ বলা হয়।"
        },
        {
          "label": "গ",
          "question": "উদ্দীপকের 'ক'-এর বসবাসকৃত সমাজের জীবন ও জীবিকা ব্যাখ্যা করো।",
          "explanation": "উদ্দীপকের তাসলিমা যে সমাজে বাস করে সেটি শহুরে সমাজকে নির্দেশ করে। শহুরে সমাজের জীবনজীবিকা অত্যন্ত গতিময় ও বৈচিত্র্যপূর্ণ। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহুরে সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ পেশা ও জীবনজীবিকা শহুরে সমাজের অন্যতম বৈশিষ্ট্য। শহরাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে। উদ্দীপকের তাসলিমা একটি বস্তিতে রুম নিয়ে বসবাস করে। জীবিকার্জনের জন্য সে একটি পোশাক কারখানায় কাজ করে, যার মাধ্যমে তার দিন কোনো রকমে চলে যায়। তাসলিমার জীবন ব্যবস্থা উপরে আলোচিত শহুরে সমাজের জীবনব্যবস্থার সাথে সাদৃশ্যপূর্ণ। উপরের আলোচনার প্রেক্ষিতে বলা যায়, শহুরে জীবনব্যবস্থা স্বাধীন, সংগ্রামী ও প্রতিযোগিতামূলক।'"
        },
        {
          "label": "ঘ",
          "question": "'ক'-এর ভাইয়ের বসবাসকৃত সমাজের অর্থনীতি গতিশীল'- উক্তিটি বিশ্লেষণ করো।",
          "explanation": "উদ্দীপকের তাসলিমার ছোট ভাই গ্রামীণ সমাজে বসবাস করছে। প্রযুক্তির উন্নয়ন, শিক্ষার প্রসার প্রভৃতি কারণে গ্রামীণ সমাজের অর্থনীতিতে বর্তমানে গতিশীলতা বৃদ্ধি পেয়েছে। গ্রামীণ সমাজ হলো কৃষি নির্ভর, ক্ষুদ্রায়তনের ও কম বসতিপূর্ণ অঞ্চল;যেখানে শক্তিশালী, পারস্পরিক মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা।উদ্দীপকে দেখা যায়, তাসলিমার ছোট ভাই মাঠে ফসল ফলানোই বেশি পছন্দ করে। অর্থাৎ সে কৃষিকাজের সাথে সম্পৃক্ত। উপরের বর্ণনার সাথেতুলনা করলে বোঝা যায়, সে গ্রামীণ সমাজে বাস করে। গ্রামীণ অর্থনীতির মূল ভিত্তি হলো কৃষি। বর্তমানে কৃষিতে সনাতন পদ্ধতিরপরিবর্তে বিভিন্ন প্রযুক্তির ব্যবহারের ফলে কৃষকরা অধিক মাত্রায় ফসল উৎপাদন করতে পারছে। এতে তাদের জীবনযাত্রার মান পরিবর্তিত হচ্ছে।এছাড়া যোগাযোগ ব্যবস্থার অভূতপূর্ব উন্নয়নের ফলে গ্রামীণ সমাজ জীবনে এসেছে আধুনিকতার ছোঁয়া। গ্রামের মানুষ এখন সহজে একস্থান থেকেআরেক স্থানে যেতে পারছে, যা শ্রমের গতিশীলতা বৃদ্ধি করেছে। ফলাফলস্বরূপ গ্রামের মানুষ কেবল ভূমির ওপর নির্ভর না করে অন্য পেশা সাথেও সম্পৃক্ত হচ্ছে। আবার শিক্ষার হার বৃদ্ধির ফলে মানুষ আত্মসচেতন হয়ে উঠছে। বিশেষ করে গ্রামীণ শিক্ষিত জনগোষ্ঠী সরকারি, বেসরকারিপ্রতিষ্ঠানসহ অকৃষিজ পেশায় বেশি আগ্রহী হয়ে উঠেছে। তাছাড়া দেশে আগের তুলনায় বর্তমানে কর্মসংস্থানের বহুবিধ খাত সৃষ্টি হওয়ায় গ্রামীণ মানুষ চাষাবাদের তুলনায় অন্যান্য পেশার প্রতি বেশি আকৃষ্ট হচ্ছে। উপরের আলোচনার প্রেক্ষিতে বলা যায়, বর্তমানে বিভিন্ন প্রভাবকের ফলে গ্রামীণ সামাজিক অর্থনীতিতে গতিশীলতা এসেছে। তবে এ গতিশীলতার হার শহরের তুলনায় অনেক কম।"
        }
      ]
    },
    {
      "number": "7",
      "uddipok": "ক ১৯৮৩ নোবেল পুরস্কার প্রাপ্ত খ ১৯৭২ পৃথিবির সবচেয়ে বড়",
      "tag": "MCPC 24",
      "sub_questions": [
        {
          "label": "ক",
          "question": "BARD কী?",
          "explanation": "BARD (বাংলাদেশ পল্লি উন্নয়ন একাডেমি) হলো পল্লি উন্নয়নের ক্ষেত্রে একটি প্রশিক্ষণ, গবেষণা ও প্রায়োগিক গবেষণা পরিচালনাকারী প্রতিষ্ঠান।"
        },
        {
          "label": "খ",
          "question": "স্বনির্ভর আন্দোলন কী? ব্যাখ্যা করো।",
          "explanation": "স্বনির্ভর আন্দোলন গ্রামীণ অর্থনৈতিক উন্নয়নের ক্ষেত্রে স্বেচ্ছাশ্রমের ভিত্তিতে সরকারি উদ্যোগে পরিচালিত একটি প্রয়াস। স্বনির্ভর কথাটির আধুনিক অর্থ হলো নিজের ওপর নির্ভরশীলতা। বাংলাদেশ কৃষিপ্রধান দেশ হলেও খাদ্যে স্বয়ংসম্পূর্ণ নয়। খাদ্যে স্বয়ংসম্পূর্ণতা অর্জনের উদ্দেশ্যে ১৯৭৫ সালে প্রথম স্বনির্ভর আন্দোলনের সূত্রপাত ঘটে।"
        },
        {
          "label": "গ",
          "question": "ছকের 'ক' কোন বিষয়টিকে নির্দেশ করে? ব্যাখ্যা করো।",
          "explanation": "ছকের 'ক' বেসরকারি উন্নয়ন সংস্থা গ্রামীণ ব্যাংককে নির্দেশ করে। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ - ইউনূসের নেতৃত্বে একটি প্রয়োগিক গবেষণা প্রকল্প হিসেবে যাত্রা শুরু করে। সাফল্যের সাথে প্রকল্পটি বাস্তবায়িত হলে ১৯৮৩ সালের সেপ্টেম্বর মাসে প্রকল্পটির নাম পরিবর্তন করে গ্রামীণ ব্যাংক রাখা হয়। সংস্থাটি গঠনের প্রধান উদ্দেশ্য ছিল গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সদস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্রের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি 'মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকান্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করে। উদ্দীপকের ছকের 'ক' অংশে ১৯৮৩ সাল এবং নোবেল পুরস্কার প্রাপ্তির কথা উল্লেখ করা হয়েছে। ছকের এসব তথ্য গ্রামীন ব্যাংকের সাথে সম্পর্কযুক্ত। তাই বলা যায়, ছকের 'ক' বেসরকারি সংস্থা গ্রামীণ ব্যাংকের নির্দেশক।"
        },
        {
          "label": "ঘ",
          "question": "উদ্দীপকের 'ক' ও 'খ' এর অবদান বাংলাদেশে অনস্বীকার্য- উক্তিটি মূল্যায়ন করো।",
          "explanation": "উদ্দীপকে 'ক' ও 'খ' দ্বারা যথাক্রমে বেসরকারি সংস্থা গ্রামীণ ব্যাংক ও ব্র্যাককে বোঝানো হয়েছে। বাংলাদেশে এ দুটি সংস্থার অবদান অনাবীকার্য। উদ্দীপকের 'ক' বেসরকারি সংস্থা গ্রামীণ ব্যাংককে নির্দেশ করে। বাংলাদেশের দরিদ্র মানুষের সামাজিক উন্নয়নে গ্রামীণ ব্যাংক গুরুত্বপূর্ণ • অবদান রাখছে। গ্রামীণ ব্যাংক সামাজিক উন্নয়নের জন্য সেবা খাত, কৃষি ও বন, উৎপাদন ও প্রক্রিয়াজাতকরণ, ব্যবসায় বাণিজ্য, দোকান পরিচালনা, রিকশা ও ভ্যান চালানো প্রভৃতি ক্ষেত্রে ঋণ প্রদান করে 'থাকে। গ্রামীণ ব্যাংক দরিদ্র ঋণ গ্রহীতাদের মধ্যে আগ্রহ ও উৎসাহ সৃষ্টি 'করে এবং তাদের আর্থ-সামাজিক অবস্থায় উন্নতিকল্পে নানা ধরনের কর্মসূচি গ্রহণ করে। গ্রামীণ ব্যাংকের কর্মসূচির মাধ্যমে গ্রামঞ্চলে ভূমিহীন দরিদ্র জনগোষ্ঠীর মধ্যে কর্মসংস্থান সৃষ্টি ও আয় বৃদ্ধি সম্ভব হয়েছে যা সামাজিক উন্নয়নে গুরুত্বপূর্ণ ভূমিকা রাখছে। উদ্দীপকের 'খ' বেসরকারি সংস্থা ব্র্যাককে নির্দেশ করে। প্রতিষ্ঠার পর থেকেই এদেশের মানুষের আর্থ-সামাজিক উন্নয়নে ব্র্যাক নানামূখী কার্যক্রম পরিচালনা করছে। ব্র্যাকের প্রধান কার্যক্রম হলো গ্রামের ভূমিহীন দরিদ্রদের মধ্যে বিভিন্ন উপার্জনমূলক কাজের জন্য স্বল্প সুদে ঋণদান করা। ব্র্যাক পরিচালিত দরিদ্র শিশুদের জন্য উপ-আনুষ্ঠানিক শিক্ষা একটি অত্যন্ত গুরুত্বপূর্ণ কর্মসূচি। এছাড়া খাবার স্যালাইন তৈরি, শিশুদের টিকাদান ও ভিটামিন 'এ' বিতরণ, পরিবার পরিকল্পনা, পুষ্টি ও পয়ঃনিষ্কাশন প্রভৃতি কর্মসূচি গ্রহণ করে ব্র্যাক গ্রামীণ মানুষের স্বাস্থ্য ও পরিবেশের উন্নয়নের ক্ষেত্রে গুরুত্বপূর্ণ ভূমিকা পালন করে চলেছে। উপরের আলোচনার ভিত্তিতে বলা যায়, বেসরকারি উন্নয়ন সংস্থা গ্রামীণ ব্যাংক ও ব্র্যাক বাংলাদেশের আর্থ-সামাজিক উন্নয়নে অত্যন্ত গুরুত্বপূর্ণ ভূমিকা পালন করছে। তাই বাংলাদেশে সংস্থাটির অবদান অনস্বীকার্য।"
        }
      ]
    },
    {
      "number": "8",
      "uddipok": "আমেরিকার ১৬তম প্রেসিডেন্ট আব্রাহাম লিংকন গেটিসবার্গ নামক জায়গায় ৩ মিনিটের এক ঐতিহাসিক ভাষণ প্রদান করেন, যা গণতন্ত্রের জন্য মাইলফলক হিসেবে বিবেচিত হয়।",
      "tag": "MCPC 24",
      "sub_questions": [
        {
          "label": "ক",
          "question": "তমদ্দুন মজলিস কী?",
          "explanation": "তমদ্দুন মজলিস হলো রাষ্ট্রভাষা বাংলার দাবিতে সৃষ্ট প্রথম সাংস্কৃতিক সংগঠন।"
        },
        {
          "label": "খ",
          "question": "জাতীয়তাবাদ কী? ব্যাখ্যা করো।",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ • তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "উদ্দীপকের আব্রাহাম লিংকনের সাথে তোমার দেশের কোন নেতা মিল আছে? ব্যাখ্যা করো।",
          "explanation": "উদ্দীপকের আব্রাহাম লিংকনের সাথে আমার দেশের জাতির পিতা বঙ্গবন্ধু শেখ মুজিবুর রহমানের মিল রয়েছে। ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) বঙ্গবন্ধু শেখ মুজিবুর রহমান যে জ্বালাময়ী ও দিকনির্দেশনামূলক ভাষণ দিয়েছিলেন তা এককথায় অনন্য। ৭ মার্চ বিকেল ২টা ৪৫ মিনিটে শুরু হওয়া এ ভাষণটির স্থায়ীত্ব ছিল ১৮ মিনিট। ৭ মার্চের ভাষণের প্রেক্ষাপট ছিল পশ্চিম পাকিস্তানি শাসকগোষ্ঠীর দীর্ঘ ২৩ বছরের শোষণ ও অত্যাচারের ইতিহাস। ঐতিহাসিক ৭ মার্চের ভাষণে বঙ্গবন্ধু শেখ মুজিবুর রহমান পশ্চিম পাকিস্তানি শাসকগোষ্ঠীর দীর্ঘদিনের শোষণ ও বঞ্চনার কথা বলেন। ১৯৭০ সালের নির্বাচনে জয়ের পর বাঙালির সাথে প্রতারণা এবং পাকিস্তানি সেনা-পুলিশের নির্যাতনের বর্ণনা তুলে ধরেন। উদ্দীপকে বলা হয়েছে, আমেরিকার ১৬তম প্রেসিডেন্ট আব্রাহাম লিংকন গেটিসবার্গ নামক জায়গায় ৩ মিনিটের যে ঐতিহাসিক ভাষণ প্রদান করেন তা গণতন্ত্রের জন্য মাইলফলক হিসেবে বিবেচিত হয়। উদ্দীপকের আব্রাহাম লিংকনের গেটিসবার্গের ভাষণের সাথে বাংলাদেশের জাতির পিতা বঙ্গবন্ধু শেখ মুজিবুর রহমানের ৭ মার্চের ভাষণের সাদৃশ্য রয়েছে। কেননা বঙ্গবন্ধু ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) ১৮ মিনিটের এক ঐতিহাসিক ভাষণ প্রদান করেন।"
        },
        {
          "label": "ঘ",
          "question": "তোমার দেশের উক্ত নেতার ভাষণই দেশের স্বাধীনতার বীজ বুনে দিয়েছিল- তোমার উত্তরের পক্ষে যুক্তি দাও।",
          "explanation": "আমার দেশের উক্ত নেতার অর্থাৎ বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণই দেশের স্বাধীনতার বীজ বুনে দিয়েছিল- উক্তিটি যথার্থ। ইতিহাসে. যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ মার্চের ভাষণ সেগুলোর অন্যতম। এ ভাষণের মাধ্যমে তিনি পরোক্ষভাবে বাংলাদেশের স্বাধীনতা ঘোষণা করেন। এ ভাষণের ভাব ও ভাষা, বাক্য ও শব্দচয়ন থেকে পূর্ববাংলার মানুষ বোঝে নেয় বঙ্গবন্ধু স্বাধীনতার ঘোষণা করেছেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং নির্দেশ দেন। বঙ্গবন্ধু শেখ মুজিবুর রহমানের এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। এ ভাষণের মাধ্যমে তিনি বাঙালির মনের মধ্যে স্বাধীনতার স্পৃহা জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা-কৌশল এবং শত্রু মোকাবিলার উপায় সম্পর্কেও দিকনির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। পরিশেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের • স্বপ্ন দেখিয়েছিল। কার্যত তার ৭ মার্চের ঐতিহাসিক ভাষণই ছিল স্বাধীনতার - পরোক্ষ ঘোষণা।"
        }
      ]
    },
    {
      "number": "9",
      "uddipok": "এহসান প্রতিবছর ফাল্গুন মাসে বাবার সাথে শহিদদের শ্রদ্ধা জানাতে যায়। এহসানের বাবা তাকে বলেন, শহিদের রক্ত কোনো দিন বৃথা যায় না।",
      "tag": "MCPC 24",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "যুক্তফ্রন্ট হলো ১৯৫৪ সালে অনুষ্ঠিত তৎকালীন পূর্ব পাকিস্তানের প্রাদেশিক পরিষদের নির্বাচনে অংশগ্রহণকারী একটি রাজনৈতিক জোট।"
        },
        {
          "label": "খ",
          "question": "'অপারেশন সার্চলাইট' ধারণাটি ব্যাখ্যা করো।",
          "explanation": "ভাষা শহিদদের প্রতি শ্রদ্ধা জানানোর জন্য উদ্দীপকের এহসান শহিদ মিনারে ফুল দিতে যায়। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মোহাম্মদ আলী জিন্নাহ ঘোষণা করেন, \"Urdu and only Urdu shall be the State language of Pakistan.\" সাথে সাথে উপস্থিত ছাত্র- জনতা এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রভাত ফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। • উদ্দীপকে দেখা যায়, প্রতিবছর ফাল্গুন মাসে এহসান বাবার সাথে শহিদদের শ্রদ্ধা জানাতে যায়। যেহেতু ২১ ফেব্রুয়ারি বাংলা সনের ফাল্গুন মাসে হয়। তাই বলা যায়, উদ্দীপকের এহসান ভাষা শহিদদের শ্রদ্ধা জানানোর জন্য শহিদ মিনারে ফুল দিতে যায়।"
        },
        {
          "label": "গ",
          "question": "উদ্দীপকের এহসান কোন কারণে ফুল দিতে যায়? ব্যাখ্যা করো",
          "explanation": "ভাষা শহিদদের প্রতি শ্রদ্ধা জানানোর জন্য উদ্দীপকের এহসান শহিদ মিনারে ফুল দিতে যায়। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মোহাম্মদ আলী জিন্নাহ ঘোষণা করেন, \"Urdu and only Urdu shall be the State language of Pakistan.\" সাথে সাথে উপস্থিত ছাত্র- জনতা এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রভাত ফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। • উদ্দীপকে দেখা যায়, প্রতিবছর ফাল্গুন মাসে এহসান বাবার সাথে শহিদদের শ্রদ্ধা জানাতে যায়। যেহেতু ২১ ফেব্রুয়ারি বাংলা সনের ফাল্গুন মাসে হয়। তাই বলা যায়, উদ্দীপকের এহসান ভাষা শহিদদের শ্রদ্ধা জানানোর জন্য শহিদ মিনারে ফুল দিতে যায়।"
        },
        {
          "label": "ঘ",
          "question": "উদ্দীপকের এহসানের শ্রদ্ধা জানাতে যাওয়া বিষয়টি আমাদের জাতীয়তাবাদের উন্মেষ ঘটিয়েছিল\" উক্তিটি মূল্যায়ন করো।",
          "explanation": "উদ্দীপকের এহসানের শ্রদ্ধা জানাতে যাওয়া বিষয়টি অর্থাৎ ভাষা আন্দোলন আমাদের জাতীয়তাবাদের উন্মোষ ঘটিয়েছিল- উক্তিটি যথার্থ। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের 'চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় - উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "10",
      "uddipok": "ক ১০ এপ্রিল, ১৯৭১ খ ১৬ ডিসেম্বর, ১৯৭১",
      "tag": "MCPC 24",
      "sub_questions": [
        {
          "label": "ক",
          "question": "আগরতলা মামলার আসামি কত জন ছিল?",
          "explanation": "আগরতলা মামলার সর্বমোট আসামি ছিল ৩৫ জন।"
        },
        {
          "label": "খ",
          "question": "আন্তর্জাতিক মাতৃভাষা দিবস' ধারণাটি ব্যাখ্যা করো।",
          "explanation": "ভাষার জন্য বাঙালির আত্মত্যাগের স্বীকৃতিস্বরূপ ২১ ফেব্রুয়ারি 'আন্তর্জাতিক মাতৃভাষা দিবস' হিসেবে পালিত হয়। পাকিস্তান সরকার সংখ্যালঘিষ্ঠের ভাষা উর্দুকে রাষ্ট্রভাষা এবং আরবি হরফে বাংলা লেখার ঘোষণা দিলে বাঙালিরা তীব্র প্রতিবাদ জানায়। চূড়ান্ত পর্যায়ে ১৯৫২ সালের ২১ ফেব্রুয়ারি 'রাষ্ট্রভাষা বাংলা চাই' স্লোগান দিয়ে মিছিলরত অবস্থায় শহিদ হন আবদুল জব্বার, আবুল বরকত, রফিকউদ্দিন প্রমুখ। মাতৃভাষার জন্য তাদের এ আত্মত্যাগের স্বীকৃতিস্বরূপ ১৯৯৯ সালে ২১ ফেব্রুয়ারিকে ইউনেস্কো 'আন্তর্জাতিক মাতৃভাষা দিবস' হিসেবে ঘোষণা করে। এর পর থেকে দিনটি সারা বিশ্বে যথাযথ মর্যাদায় পালিত হচ্ছে।"
        },
        {
          "label": "গ",
          "question": "ছকের 'ক' কোন বিষয়টিকে নির্দেশ করে? ব্যাখ্যা করো।",
          "explanation": "ছকে 'ক' মুজিবনগর সরকারকে নির্দেশ করে। ১৯৭১ সালের ১০ এপ্রিলের ঘোষণা অনুযায়ী স্বাধীন গণপ্রজাতন্ত্রী বাংলাদেশের 'প্রবাসী সরকার' গঠন করা হয় যা মুজিবনগর সরকার নামে পরিচিত। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। এছাড়া উপরাষ্ট্রপতি ছিলেন সৈয়দ নজরুল ইসলাম, প্রধানমন্ত্রী ছিলেন তাজউদ্দীন আহমদ, অর্থমন্ত্রী ছিলেন ক্যাপ্টেন (অব.) মনসুর আলী এবং স্বরাষ্ট্রমন্ত্রী ছিলেন এএইচএম কামারুজ্জামান। ছকের 'ক'-এর সাথে সংশ্লিষ্ট বিষয় হলো, ১০ এপ্রিল, ১৯৭১; যা মুজিবনগর সরকারকে নির্দেশ করে। ১৯৭১ সালের ২৬ মার্চ বঙ্গবন্ধুর স্বাধীনতা ঘোষণার কথা প্রচার হওয়ার পর ধীরে ধীরে দেশের বিভিন্ন স্থানে পাকিস্তানি সেনাদের প্রতিরোধ করার কিছু বিক্ষিপ্ত ঘটনা ঘটে। প্রাথমিক প্রতিরোধের পর পাকিস্তানি বাহিনীর প্রবল আক্রমণের মুখে টিকতে না পেরে বাঙালি মুক্তিযোদ্ধারা সীমান্ত শহর ও প্রত্যন্ত এলাকাসমূহে অবস্থান নেয়। সেই সঙ্গে দেশের অসংখ্য মানুষ পাকিস্তানি হামলা থেকে প্রাণ বাঁচাতে সীমান্ত পার হয়ে প্রতিবেশী রাষ্ট্র ভারতে আশ্রয় নিতে থাকে। এমন প্রেক্ষাপটেই মুক্তিযুদ্ধ ও বাংলাদেশ সরকারের কার্যক্রম পরিচালনার জন্য প্রথম সরকার গঠনের উদ্যোগ নেওয়া হয়। ১৯৭১ সালের ১০ এপ্রিল কুষ্টিয়া জেলার মেহেরপুরের বৈদ্যনাথতলা গ্রামে আওয়ামী লীগের জাতীয় ও প্রাদেশিক পরিষদের সদস্যদের দ্বারা বাংলাদেশের স্বাধীনতার ঘোষণা আদেশ জারি করা হয়। এ ঘোষণা অনুযায়ী বঙ্গবন্ধু শেখ মুজিবুর রহমানকে রাষ্ট্রপতি ও সশস্ত্র বাহিনীসমূহের সর্বাধিনায়ক করে গণপ্রজাতন্ত্রী বাংলাদেশের অস্থায়ী সরকার গঠন করা হয়। বাংলাদেশের এ প্রথম অস্থায়ী সরকার 'মুজিবনগর সরকার' বা প্রবাসী সরকার নামেও অভিহিত হয়। ১৭ এপ্রিল তারিখে মুজিবনগর সরকার শপথ গ্রহণ করে।"
        },
        {
          "label": "ঘ",
          "question": "'ছকের 'খ' হচ্ছে 'ক' এর ফলাফল- তোমার উত্তরের পক্ষে যুক্তি দাও।",
          "explanation": "ছকের 'ক' মুজিবনগর সরকারকে এবং ছকের 'খ' বাংলাদেশের চূড়ান্ত বিজয় অর্জনকে নির্দেশ করে। তাই বলা যায়, ছকের 'খ' হচ্ছে 'ক' এর ফলাফল। বাংলাদেশের মুক্তিযুদ্ধ চলাকালীন মেহেরপুরের বৈদ্যনাথতলায় গণপ্রজাতন্ত্রী বাংলাদেশের অস্থায়ী সরকার গঠন করা হয়। পরে এলাকাটির নাম হয় মুজিবনগর। এ কারণে ইতিহাসে এই অস্থায়ী সরকার 'মুজিবনগর সরকার' নামে পরিচিত। বাংলাদেশের স্বাধীনতা সংগ্রামের ইতিহাসে মুজিবনগর সরকার গঠন ছিল একটি যুগান্তকারী ঐতিহাসিক ঘটনা। কেননা এই সরকারই মুক্তিযুদ্ধে নেতৃত্ব দিয়ে আমাদের স্বাধীনতা অর্জনের পথকে সুগম করেছিল। মুক্তিযুদ্ধ চলাকালীন মুজিবনগর সরকারের ভূমিকা ছিল তাৎপর্যপূর্ণ। মুজিবনগর সরকার গঠিত হওয়ায় বাংলার স্বাধীনতাকামী জনতা আশার আলো দেখতে পায়। এ সরকার ভারতের সহায়তায় ছাত্রসহ সর্বস্তরের সাধারণ মানুষকে প্রশিক্ষণ ও অস্ত্র দিয়ে যুদ্ধের ময়দানে পাঠায়। সংগ্রামী জনগণের মনোবল ঠিক রাখতে মুজিবনগর সরকার স্বাধীন বাংলা বেতার কেন্দ্র ও পত্র-পত্রিকার মাধ্যমে ব্যাপক প্রচেষ্টা চালিয়েছিল। এগুলো মুক্তিযুদ্ধে বাঙালিদের প্রেরণার অন্যতম উৎস ছিল। এ সরকার মুক্তিযুদ্ধকে সুসংহতভাবে পরিচালনার জন্য সেনা কর্মকর্তাদের সঙ্গে পরামর্শক্রমে বাংলাদেশকে ১১টি সেক্টরে বিভক্ত করে। মুজিবনগর সরকারের অন্যতম গুরুত্বপূর্ণ একটি ভূমিকা ছিল কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশের রাজধানী ও-প্রধান শহরে বাংলাদেশ সরকারের মিশন স্থাপন এবং সব স্থানে গণপ্রজাতন্ত্রী বাংলাদেশ সরকারের প্রতিনিধি নিয়োগ করে বাংলাদেশ সরকারের পক্ষে প্রচারণা ও সমর্থন আদায়ের চেষ্টা করা। উপরের আলোচনার পরিপ্রেক্ষিতে বলা যায়, মুজিবনগর সরকার মুক্তিযুদ্ধকে সুশৃঙ্খলভাবে পরিচালনা, মুক্তিযোদ্ধাদের অনুপ্রেরণা দান, কূটনৈতিক তৎপরতাসহ বিভিন্ন গুরুত্বপূর্ণ কার্যাবলি সম্পাদনের মাধ্যমে বাংলাদেশের অভ্যুদয়ের ক্ষেত্রে অত্যন্ত গুরুত্বপূর্ণ অবদান রেখেছিল।"
        }
      ]
    },
    {
      "number": "11",
      "uddipok": "ফুয়াদ ঢাকা বিশ্ববিদ্যালয়ে যে বিষয়টি অধ্যয়ন করছে তা ১৯৫৭-৫৮ শিক্ষাবর্ষে ইউনেস্কোর সহযোগিতায় স্বতন্ত্র বিষয় হিসেবে আত্মপ্রকাশ করে। উক্ত বিষয়টির বিকাশে একজন বিখ্যাত ব্যক্তির অবদান অনস্বীকার্য। যাকে বাংলাদেশে ওই বিষয়ের জনক বলা হয়।",
      "tag": "MCPC 24",
      "sub_questions": [
        {
          "label": "ক",
          "question": "ঢাকা বিশ্ববিদ্যালয় কত সালে প্রতিষ্ঠিত হয়?",
          "explanation": "ঢাকা বিশ্ববিদ্যালয় ১৯২১ সালে প্রতিষ্ঠিত হয়।"
        },
        {
          "label": "খ",
          "question": "শিক্ষার সমাজবিজ্ঞান' ধারণাটি ব্যাখ্যা করো।",
          "explanation": "শিক্ষার সমাজবিজ্ঞান হলো শিক্ষা ক্ষেত্রে সমাজতাত্ত্বিক অনুসন্ধানের একটি বিশেষ ক্ষেত্র। শিক্ষাকে সমাজতাত্ত্বিক দৃষ্টিভঙ্গি থেকে পর্যালোচনা বা অনুসন্ধানের উদ্দেশ্যে সমাজবিজ্ঞানের অন্যতম শাখা হিসেবে 'শিক্ষার সমাজবিজ্ঞানের' উৎপত্তি। সমাজবিজ্ঞানের এ শাখাটি শিক্ষা প্রতিষ্ঠানের উদ্দেশ্য, পাঠ্যসূচি, পাঠ্যবিষয় বৃহির্ভূত নানাবিধ কার্যকলাপ, শিক্ষা ব্যবস্থার প্রশাসনিক দিক, শিক্ষার মাধ্যম, শিক্ষা ব্যবস্থার ধরন, শিক্ষার সাথে সামাজিক শ্রেণির সম্পর্ক এবং শিক্ষা সংশ্লিষ্ট অন্যান্য বিষয় নিয়ে আলোচনা করে। এছাড়া এটি সমাজের অন্যান্য বিষয় যেমন- অর্থনীতি, রাষ্ট্রব্যবস্থা, জ্ঞাতিসম্পর্ক ইত্যাদির সাথে শিক্ষার সম্পর্ক নিয়েও পঠন-পাঠন এবং গবেষণা করে।"
        },
        {
          "label": "গ",
          "question": "উদ্দীপকের ফুয়াদের পঠিত বিষয়টির বিকাশধারা ব্যাখ্যা করো।",
          "explanation": "উদ্দীপকের রনির পঠিত বিষয়টি হলো সমাজবিজ্ঞান। সমাজবিজ্ঞান হলো বিজ্ঞানের সেই শাখা, যাতে সমাজের উৎপত্তি ও ক্রমবিকাশ, সমাজস্থ সদস্যদের পারস্পরিক সম্পর্ক, সামাজিক প্রতিষ্ঠানসহ সমগ্র সমাজ নিয়ে আলোচনা, গবেষণা ও বিশ্লেষণ করা হয়। বাংলাদেশে এ শাস্ত্রের আনুষ্ঠানিক যাত্রা শুরু হয় ১৯৫৭ সালে ঢাকা বিশ্ববিদ্যালয়ে 'সমাজবিজ্ঞান বিভাগ' প্রতিষ্ঠার মাধ্যমে। এ থেকে বোঝা যায়, উদ্দীপকের রনি বিশ্ববিদ্যালয়ে যে বিষয়ে পড়াশোনা করছে তার আলোচ্য বিষয় এবং বাংলাদেশে পঠন-পাঠন শুরু হওয়ার সময়টি সমাজবিজ্ঞানকে নির্দেশ করছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এ ধারাবাহিকতায় ১৯৬৪ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়। সমাজবিজ্ঞানের এ সাবলীল বিকাশধারায় বিভিন্ন বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তিদের রচনা প্রত্যক্ষ ভূমিকা রেখেছে।"
        },
        {
          "label": "ঘ",
          "question": "উদ্দীপকের ফুয়াদের বিষয়টি বিকাশে উক্ত বিখ্যাত ব্যক্তির অবদান মূল্যায়ন করো",
          "explanation": "উদ্দীপকে অধ্যাপক ড. এ. কে. নাজমুল করিমের কথা বলা হয়েছে। বাংলাদেশে সমাজবিজ্ঞানকে সর্বপ্রথম একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। ১৯৫৪ সালে ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক ক্লদ লেভি স্ট্রস বাংলাদেশ সফরে আসার পর অধ্যাপক ড. এ. কে. নাজমুল করিম এবং অধ্যাপক অজিত কুমার সেন তার সাথে দেখা করে ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার বিষয়ে ইউনেস্কোর সহযোগিতা কামনা করেন। এরই প্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সর্বপ্রথম 'সমাজবিজ্ঞান' নামে একটি বিভাগ প্রতিষ্ঠিত হয়। এ জন্য তাকে 'বাংলাদেশের সমাজবিজ্ঞানের জনক' বলা হয়। সুতরাং বোঝা যায় যে, উদ্দীপকে ড. এ. কে. নাজমুল করিমের কথা বলা হয়েছে। অধ্যাপক নাজমুল করিম হলেন প্রথম বাঙালি চিন্তাবিদ, যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan, Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে রয়েছে 'The Dynamics of Bangladesh Society', 'সমাজবিজ্ঞান সমীক্ষণ' ইত্যাদি। বস্তুত তিনি ও তার ছাত্র- ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে বলতে পারি, বিভিন্ন শিক্ষাবিদ বাংলাদেশে সমাজবিজ্ঞান বিষয়ের প্রাতিষ্ঠানিক বিকাশে অবদান রাখলেও অধ্যাপক ড. এ. কে. নাজমুল করিম সর্বাধিক ভূমিকা রেখেছেন।"
        }
      ]
    }
  ]
}