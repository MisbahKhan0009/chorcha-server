{
  "title": "ঢাকা, ময়মনসিংহ, বরিশাল ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "বিধবা ভূমিহীন নারী রুফিয়া ছোট ছোট বাচ্চাদের নিয়ে অসহায় অবস্থার মধ্যে পড়ে। গ্রামের অন্য নারীদের পরামর্শে সে একটি সংস্থা থেকে অর্থ সহায়তা নিয়ে নার্সারি গড়ে তোলে। সংস্থাটি ১৯৭২ সালে গঠিত হয় যুদ্ধবিধ্বস্ত বাংলাদেশের ত্রাণ ও পুনর্গঠন কার্যক্রম পরিচালনার জন্য। বর্তমানে তার নার্সারির আকার অনেক বড় হয়েছে। তার উৎপাদিত চারা এলাকার মানুষের প্রয়োজন মিটিয়ে বিভিন্ন জেলাতেও যাচ্ছে। তার নার্সারিতে বর্তমানে পুরুষ ও মহিলা শ্রমিক মিলে ২০ জনের মতো কাজ করে। তার ছেলে-মেয়েরা সংস্থাটির পরিচালিত স্কুলে পড়ালেখা শেষ। করে বর্তমানে উচ্চ শিক্ষা গ্রহণ করছে।",
      "tag": "DB, MB, BB 23",
      "sub_questions": [
        {
          "label": "ক",
          "question": "পল্লি উন্নয়ন কী?",
          "explanation": "গ্রামীণ অঞ্চলের জীবনমান ও অবকাঠামোগত উন্নয়নই হচ্ছে পল্লি উন্নয়ন।"
        },
        {
          "label": "খ",
          "question": "কুমিল্লা মডেল- ব্যাখ্যা করো।",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভূত ও বিকশিত একটি গ্রামোন্নয়ন উদ্যোগ হলো কুমিল্লা মডেল। কুমিল্লা মডেল হলো কুমিল্লা জেলা শহরে অবস্থিত এমন একটি প্রশিক্ষণ গবেষণা প্রতিষ্ঠান যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি ও পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজ জীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "উদ্দীপকে কোন সংস্থার কথা বলা হয়েছে? ব্যাখ্যা করো।",
          "explanation": "উদ্দীপকে বেসরকারি সংস্থা ব্র্যাকের কথা বলা হয়েছে। যুদ্ধবিধ্বস্ত বাংলাদেশের মানুষকে তাৎক্ষণিক সাহায্য প্রদান ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে ব্র্যাক প্রতিষ্ঠিত হয়। প্রতিষ্ঠার পর থেকে সংস্থাটি এদেশের মানুষের আর্থ-সামাজিক উন্নয়নে নানামুখী কার্যক্রম পরিচালনা করছে। ব্র্যাকের অন্যতম কার্যক্রম হলো গ্রামের ভূমিহীন দরিদ্রদের মধ্যে বিভিন্ন উৎপাদনমূলক কাজের জন্য স্বল্প সুদে ঋণ প্রদান করা। এ কার্যক্রমের সুবিধা ভোগ করে অনেক গ্রামীণ নারী-পুরুষ নিজেদের আর্থ-সামাজিক উন্নয়ন ঘটাচ্ছেন। এছাড়া প্রাথমিক ও প্রাক-প্রাথমিক শিক্ষা প্রদান ব্র্যাকের আরেকটি গুরুত্বপূর্ণ কর্মসূচি। এর আওতায় গ্রামীণ দরিদ্র জনগোষ্ঠীর শিশুরা বিনামূল্যে শিক্ষা গ্রহণের সুযোগ লাভ করে। উদ্দীপকে দেখা যায়, ভূমিহীন ও বিধবা নারী রুফিয়া একটি সংস্থা থেকে অর্থ সহায়তা নিয়ে নার্সারি গড়ে তোলে। সংস্থাটি ১৯৭২ সালে যুদ্ধবিধ্বস্ত বাংলাদেশে ত্রাণ ও পুনর্গঠন কার্যক্রম পরিচালনার জন্য গঠিত হয়। উপরের আলোচনার সাথে তুলনা করলে বোঝা যায়, রুফিয়া ব্র্যাক থেকে সহায়তা নিয়েছেন। কেননা সংস্থাটির প্রতিষ্ঠার সাল, উদ্দেশ্য ও কার্যক্রম ব্র্যাকের সাথে সাদৃশ্যপূর্ণ। আবার তার ছেলেমেয়েরা সংস্থাটি পরিচালিত স্কুলে পড়ালেখা করেছ, যা ব্র্যাকের শিক্ষা কার্যক্রমের প্রতি ইঙ্গিত করে। সুতরাং বোঝা যায়, উদ্দীপকে বাংলাদেশের অন্যতম বেসরকারি সংস্থা ব্র্যাকের কথা বলা হয়েছে।"
        },
        {
          "label": "ঘ",
          "question": "উদ্দীপকে বর্ণিত কর্মকাণ্ড দারিদ্র্য বিমোচনে সহায়ক- বিশ্লেষণ করো।",
          "explanation": "উদ্দীপকে বর্ণিত কর্মকাণ্ড তথা ব্র্যাকের সমাজ উন্নয়নমূলক কর্মকান্ড দারিদ্র্য বিমোচনে সহায়ক ভূমিকা পালন করে- উত্তিটি যথার্থ। ব্র্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ এবং বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি সামাজিক উন্নয়নমূলক কার্যক্রমের মাধ্যমে দারিদ্রদ্র্য মোচনে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অঙ্গনেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। উদ্দীপকে ব্র্যাকের ক্ষুদ্রঋণ কর্মসূচির উল্লেখ করা হয়েছে। দরিদ্র জনগোষ্ঠীর আর্থ-সামাজিক উন্নয়নে এটি অত্যন্ত ফলপ্রসূ একটি উদ্যোগ। কেননা গ্রামীণ জনগোষ্ঠীর দরিদ্র হওয়ার পিছনে উল্লেখযোগ্য কারণ হচ্ছে পুঁজির অভাব ও পর্যাপ্ত আয়মূলক উৎস না থাকা। আর ব্র্যাকের স্বল্প সুদে ক্ষুদ্রঋণ কর্মসূচির মাধ্যমে একজন দরিদ্র ব্যক্তি আয়মূলক কাজে বিনিয়োগের জন্য অর্থসংস্থান করতে পারেন, যা তার দারিদ্র্য বিমোচন ও আর্থিক উন্নতিতে ভূমিকা রাখে। একইভাবে উদ্দীপকের বিধবা নারী রুফিয়াও ক্ষুদ্রঋণ গ্রহণের মাধ্যমে নিজের আর্থসামাজিক অবস্থার পরিবর্তন ঘটিয়েছেন। শুরুতে তিনি ছোট বাচ্চাদের নিয়ে অসহায় ছিলেন। পরে ক্ষুদ্রঋণ গ্রহণ করে যে নার্সারি গড়ে তোলেন তাতে বর্তমানে ২০ জন নারী-পুরুষ কাজ করে। অর্থাৎ ক্ষুদ্রঋণ গ্রহণের ফলে একদিকে যেমন তার অসহায়ত্ব ঘুচেছে তেমনি অন্যদের কর্মসংস্থানেরও সুযোগ সৃষ্টি হয়েছে। উপরের আলোচনার প্রেক্ষিতে বলা যায়, ব্র্যাকের মতো বেসরকারি সংস্থাসমূহের ক্ষুদ্রঋণ কর্মসূচি দরিদ্র জনগোষ্ঠীকে বিনিয়োগ ও উৎপাদনমূলক কর্মকাণ্ডে সম্পৃক্ত করার মাধ্যমে দারিদ্র্য বিমোচনে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "মনে রাখবা, রক্ত যখন দিয়েছি, রক্ত আরও দেবো। এদেশের মানুষকে মুক্ত করে ছাড়বো ইনশাআল্লাহ। দৃশ্যকল্প-১ ৬৬' এর হয় দফা ৬৯' এর গণ অভ্যুত্থান ৭০' এর নির্বাচন ৭১' এর মুক্তিযুদ্ধ দৃশ্যকল্প-২",
      "tag": "DB, MB, BB 23",
      "sub_questions": [
        {
          "label": "ক",
          "question": "কত সালে প্রাদেশিক নির্বাচন হয়েছিল?",
          "explanation": "১৯৫৪ ও ১৯৭০ সালে তৎকালীন পাকিস্তানে প্রাদেশিক নির্বাচন হয়েছিল।"
        },
        {
          "label": "খ",
          "question": "আন্তর্জাতিক মাতৃভাষা দিবস ব্যাখ্যা করো।",
          "explanation": "ভাষার জন্য বাঙালির আত্মত্যাগের স্বীকৃতিস্বরূপ ২১ ফেব্রুয়ারি 'আন্তর্জাতিক মাতৃভাষা দিবস' হিসেবে পালিত হয়। পাকিস্তান সরকার সংখ্যালঘিষ্ঠের ভাষা উর্দুকে রাষ্ট্রভাষা এবং আরবি হরফে বাংলা লেখার ঘোষণা দিলে বাঙালিরা তীব্র প্রতিবাদ জানায়। চূড়ান্ত পর্যায়ে ১৯৫২ সালের ২১ ফেব্রুয়ারি 'রাষ্ট্রভাষা বাংলা চাই' স্লোগান দিয়ে মিছিলরত অবস্থায় শহিদ হন আবদুল জব্বার, আবুল বরকত, রফিকউদ্দিন প্রমুখ। মাতৃভাষার জন্য তাদের এ আত্মত্যাগের স্বীকৃতিস্বরূপ ১৯৯৯ সালে ২১ ফেব্রুয়ারিকে ইউনেস্কো 'আন্তর্জাতিক মাতৃভাষা দিবস' হিসেবে ঘোষণা করে। এর পর থেকে দিনটি সারা বিশ্বে যথাযথ মর্যাদায় পালিত হচ্ছে।"
        },
        {
          "label": "গ",
          "question": "দৃশ্যকল্প-১-এ কোন ভাষণের অংশটুকু উদ্ধৃত করা হয়েছে? ব্যাখ্যা করো।",
          "explanation": "দৃশ্যকল্প-১-এ বঙ্গবন্ধুর ঐতিহাসিক ৭ মার্চের ভাষণের অংশ উদ্বৃত করা হয়েছে। ১৯৭১ সালের ৭ মার্চ বঙ্গবন্ধু শেখ মুজিবুর রহমান রেসকোর্স ময়দানে (বর্তমান সোহরাওয়ার্দী উদ্যান) মুক্তিকামী জনতার উদ্দেশ্যে স্বাধীনতা আন্দোলনের দিকনির্দেশনামূলক ভাষণ দেন। এ ভাষণে তিনি পূর্ব পাকিস্তানের (বর্তমান বাংলাদেশ) প্রতি পশ্চিম পাকিস্তানি শাসকগোষ্ঠীর শোষণ ও বঞ্চনার ইতিহাস, নির্বাচনে জয়ের পরও বাঙালির সাথে প্রতারণা এবং বাঙালির রাজনৈতিক ইতিহাসের পটভূমি তুলে ধরেন। মুক্তিযুদ্ধের আহ্বান জানিয়ে তিনি ঘোষণা করেন, \".......... প্রত্যেক গ্রাম, প্রত্যেক মল্লায় আওয়ামী লীগের নেতৃত্বে সংগ্রাম পরিষদ গড়ে তোলো এবং তোমাদের যা কিছু আছে তাই নিয়ে প্রস্তুত থাকো। মনে রাখবা, রক্ত যখন দিয়েছি, রক্ত আরও দেবো। এই দেশের মানুষকে মুক্ত করে ছাড়বো ইনশাআল্লাহ।\" উদ্দীপকের দৃশ্যকল্প-১-এ যে ভাষণ উল্লেখ করা হয়েছে তা উপরে আলোচিত ৭ মার্চের ভাষণের একটি অংশের সাথে হুবহু সাদৃশ্যপূর্ণ। সুতরাং এটি প্রমাণিত হয় যে, উদ্দীপকের ভাষণের অংশটুকু বঙ্গবন্ধুর ঐতিহাসিক ৭ মার্চের ভাষণ থেকে উদ্ধৃত করা হয়েছে।"
        },
        {
          "label": "ঘ",
          "question": "দৃশ্যকল্প-২ বাংলাদেশের স্বাধীনতার ঐতিহাসিক তাৎপর্য বহন করে- উক্তিটি মূল্যায়ন করো।",
          "explanation": "\"দৃশ্যকল্প-২ বাংলাদেশের স্বাধীনতার ঐতিহাসিক তাৎপর্য বহন করে\"- উক্তিটি যথার্থ বলে আমি মনে করি। ১৯৬৬ সালের ৫-৬ ফেব্রুয়ারি পাকিস্তানের লাহোরে বিরোধী দলের একটি সম্মেলনে বঙ্গবন্ধু শেখ মুজিবুর রহমান 'ছয় দফা দাবি' ঘোষণা করেন। এতে মূলত পশ্চিম পাকিস্তানের ঔপনিবেশিক শাসন ও শোষণ থেকে বাঙালির মুক্তির আকাঙ্ক্ষা ব্যক্ত হয়। পূর্ব পাকিস্তানের মুক্তি ও স্বাধিকারের বিষয় উল্লেখ থাকায় এসব দাবি ব্যাপক জনপ্রিয়তা লাভ করে। এর প্রেক্ষিতে পূর্ব বাংলার স্বাধিকার আন্দোলন বেগবান হতে শুরু করে। ১৯৬৯ সালের জানুয়ারি মাসে 'সর্বদলীয় ছাত্র সংগ্রাম পরিষদ' ৬ দফা কর্মসূচিকে অন্তর্ভুক্ত করে ১১ দফা কর্মসূচি ঘোষণা এবং মওলানা আবদুল হামিদ খান ভাসানীর নেতৃত্বে ঐতিহাসিক আগরতলা মামলার বিরুদ্ধে এক দুর্বার আন্দোলন গড়ে তোলে। এ আন্দোলন এক পর্যায়ে গণঅভ্যুত্থানে রূপ নেয়। এ গণঅভ্যুত্থানে পূর্ব পাকিস্তানের গণমানুষের বিজয় অর্জিত হয়। পরবর্তীকালে এ আন্দোলনের বিজয়ের অনুপ্রেরণায় ১৯৭০ সালের সাধারণ নির্বাচনেও পূর্ব পাকিস্তানের জনগণ আওয়ামী লীগকে বিপুল ভোটে বিজয়ী করে। জাতীয় ও প্রাদেশিক পরিষদে আওয়ামী লীগ সরকার গঠনের যোগ্যতা অর্জন করলেও শাসকগোষ্ঠী ক্ষমতা হস্তান্তরে টালবাহানা শুরু করে। এমন পরিস্থিতিতে ১৯৭১ সালের ২৬ মার্চ বঙ্গবন্ধু স্বাধীনতা ঘোষণা করলে মুক্তিকামী জনতা সশস্ত্র যুদ্ধে ঝাঁপিয়ে পড়ে। দীর্ঘ নয় মাস রক্তক্ষয়ী যুদ্ধ এবং ৩০ লক্ষ প্রাণের বিনিময়ে ১৯৭১ সালের ১৬ই ডিসেম্বর চূড়ান্ত, বিজয় অর্জনের মধ্যদিয়ে স্বাধীন ও সার্বভৌম বাংলাদেশের অভ্যুদয় ঘটে। উপরের আলোচনার প্রেক্ষিত বলা যায়, দৃশ্যকল্প-২-এ উল্লেখিত রাজনৈতিক আন্দোলনসমূহের সফলতার প্রেক্ষিতেই বাংলাদেশের স্বাধীনতা অর্জিত হয়েছিল।"
        }
      ]
    },
    {
      "number": "3",
      "uddipok": "রমা ও শ্যামা দুই বন্ধু। রমা বাংলাদেশের সিলেট জেলায় বসবাসরত এমন একটি ক্ষুদ্র নৃগোষ্ঠীর সদস্য, যাদের জীবনে নৃত্যের গুরুত্ব। অনেক। তারা বিশ্বাস করে যে, পৃথিবী সৃষ্টির পিছনেও এ নৃত্যের ভূমিকা। রয়েছে। অপরদিকে শ্যামা বাংলাদেশের রাজশাহী অঞ্চলে বসবাসরত যে নৃগোষ্ঠীর সদস্য, তাদের আদি অস্ট্রেলীয় বলা হয়। এরা সাতটি গোত্রে বিভত্ত। এদের নিজস্ব ভাষা থাকলেও আলাদা কোনো বর্ণমালা নেই।",
      "tag": "DB, MB, BB 23",
      "sub_questions": [
        {
          "label": "ক",
          "question": "বাংলাদেশের বৃহত্তম নৃগোষ্ঠী কোনটি?",
          "explanation": "বাংলাদেশের বৃহত্তম নৃগোষ্ঠী চাকমা।"
        },
        {
          "label": "খ",
          "question": "জুম চাষ- ব্যাখ্যা করো।",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "উদ্দীপকে বর্ণিত রমার নৃগোষ্ঠীগত পরিচয় ব্যাখ্যা করো।",
          "explanation": "উদ্দীপকের রমা মণিপুরি নৃগোষ্ঠীর সদস্য। মণিপুরি নৃগোষ্ঠীর সদস্যরা ভারতের মণিপুর রাজ্যে এবং বাংলাদেশের মৌলভীবাজার, হবিগঞ্জ, সিলেট ও সুনামগঞ্জের সমতল ভূমিতে বাস করে। মণিপুরিদের সংস্কৃতির সবচেয়ে উল্লেখযোগ্য বিষয় হলো নৃত্য। এটি তাদের কাছে অত্যন্ত পবিত্র বিষয়। তাদের বিশ্বাস যে, নৃত্য সৃষ্টিকর্তাকে সন্তুষ্ট করে এবং সাফল্য বয়ে আনে। উদ্দীপকের রমাও বাংলাদেশের সিলেট জেলায় বসবাসরত এমন একটি ক্ষুদ্র নৃগোষ্ঠীর সদস্য যাদের জীবনে নৃত্যের গুরুত্ব অনেক। পৃথিবী সৃষ্টির পেছনেও এ নৃত্যের ভূমিকা আছে বলে তারা বিশ্বাস করে। পূর্বোক্ত আলোচনার সাথে তুলনা করলে স্পষ্ট হয় যে; রমা মণিপুরি নৃগোষ্ঠীর সদস্য। নৃগোষ্ঠীগতভাবে মনি মণিপুরিরা মঙ্গোলয়েড জনগোষ্ঠীর অন্তর্ভুক্ত। তাদের দৈহিক গড়ন খুবই মজবুত এবং উচ্চতা মাঝারি। গায়ের রং শ্যামলা এবং ফর্সা উভয় রকমের হয়ে থাকে। তারা দুটি গোত্রে বিভক্ত। যথা- বিষ্ণুপ্রিয়া মণিপুরি ও মৈতৈ মণিপুরি। বিষ্ণুপ্রিয়া মণিপুরিদের মুখমণ্ডল ও চুলের রং বাঙালিদের মতো; সঠিকভাবে পরিচয় না দিলে তারা বাঙালি কি না তা সহজে শনাক্ত করা যায় না। অন্যদিকে মৈতৈ মণিপুরিদের মুখমণ্ডল চওড়া ও গোলাকার, নাক চ্যাপ্টা, দাঁড়ি-গোঁফ কম এবং চোখ ছোট। উভয় গোত্রের মানুষের চুল ঘন, চিকন ও কালো প্রকৃতির কিন্তু মৈতৈদের চুল ধারালো ধরনের।"
        },
        {
          "label": "ঘ",
          "question": "উদ্দীপকে বর্ণিত শ্যামার নৃগোষ্ঠীগত স্বতন্ত্রতা রয়েছে\"- ব্যাখ্যা করো।",
          "explanation": "উদ্দীপকে বর্ণিত শ্যামার তথা সাঁওতালদের নৃগোষ্ঠীগত স্বতন্ত্রতা রয়েছে\"- উক্তিটি যথার্থ। সাঁওতাল বাংলাদেশের একটি বৃহৎ ক্ষুদ্র নৃগোষ্ঠী। রাজশাহী, নওগাঁ, চাঁপাইনবাবগঞ্জ, জয়পুরহাট, গাইবান্ধা, কুড়িগ্রাম, দিনাজপুর প্রভৃতি জেলায় সাঁওতালরা বাস করে। তারা অস্ট্রিক ভাষাভাষী আদি অস্ট্রেলীয় (প্রোটো- অস্ট্রালয়েড) জনগোষ্ঠীর বংশধর। তাদের নিজস্ব ভাষা থাকলেও এর কোনো লিখিত বর্ণমালা নেই। উদ্দীপকের শ্যামা যে নৃগোষ্ঠীর সদস্য তাদেরও আদি অস্ট্রেলীয় বলা হয়। তারা রাজশাহী অঞ্চলে বসবাস করে এবং তাদের ভাষার কোনো বর্ণমালা নেই। এ থেকে প্রতীয়মান হয়, শ্যামা সাঁওতাল মৃগোষ্ঠীর সদস্য। নৃবিজ্ঞানীদের মতে, সাঁওতালরা অস্ট্রালয়েড নৃগোষ্ঠীর। দৈহিক বৈশিষ্ট্যে তাদেরকে বিশুদ্ধ প্রাক-দ্রাবিড়ীয় গোষ্ঠীর প্রতিনিধি বলা হয়। পাশাপাশি বসবাসরত মুণ্ডা, ওঁরাও, মালপাহাড়িদের সাথে তাদের দৈহিক বৈশিষ্ট্যের যথেষ্ট মিল রয়েছে। সাঁওতালদের দেহের উচ্চতা মাঝারি ধরনের। এদের মুখগহ্বর বড়, গায়ের রং গাঢ় বাদামি, আবার কেউ কেউ কালো রঙের। মাথার খুলি গোল, নাক চ্যাল্টা, ঠোঁট পুরু ও চোখ ছোট। চুল কালো ও কোঁকড়ানো, পুরুষের মুখে দাড়ি-গোঁফ রয়েছে। এই শ্রেণির মানবগোষ্ঠী এক সময়ে অস্ট্রেলিয়া থেকে এসে এ উপমহাদেশের বিভিন্ন অঞ্চলে ছড়িয়ে বসবাস করতে থাকে। আর্যদের আসার অনেক আগে থেকেই তারা এ অঞ্চলে বসবাস করছে। তাই তারা যে উপমহাদেশের প্রাচীনতম নৃগোষ্ঠী ও অধিবাসী এতে কোনো সন্দেহ নেই। পরিশেষে বলা যায়, সাঁওতালদের দৈহিক গঠন ও নরগোষ্ঠীগত পরিচয় বাংলাদেশের অন্যান্য নৃগোষ্ঠীর চেয়ে সম্পূর্ণ আলাদা প্রকৃতির। অর্থাৎ তাদের নৃগোষ্ঠীগত স্বতন্ত্রতা, রয়েছে।"
        }
      ]
    },
    {
      "number": "4",
      "uddipok": "বিশ্ববিদ্যালয় পড়ুয়া ছাত্র তন্ময়ের আচরণ অনেকটাই। উচ্চাতাবিক। লেখাপড়ায় মন নেই। সারাক্ষণ এলাকার বখে যাওয়া। ছেলেদের সাথে মেলামেশা করে। নিয়ম করে বাসায় ফেরে না, খাওয়া- পাওয়া করে না। পরিবারের সদস্যদের সাথে রাগারাগি করে। টাকা নাসার জন্য মা-বাবাকে চাপ দেয়।",
      "tag": "DB, MB, BB 23",
      "sub_questions": [
        {
          "label": "ক",
          "question": "জঙ্গিবাদ কী?",
          "explanation": "জঙ্গিবাদ হলো রাজনৈতিক উদ্দেশ্য হাসিলের জন্য অবলম্বনকৃত এমন নেতিবাচক আদর্শ ও ধ্বংসাত্মক কর্মকাণ্ড, যা রাষ্ট্রের আর্থ-সামাজিক ও রাজনৈতিক ক্ষেত্রের জন্য হুমকিস্বরূপ।"
        },
        {
          "label": "খ",
          "question": "জলবায়ু পরিবর্তনের প্রভাব ব্যাখ্যা করো।",
          "explanation": "জলবায়ু পরিবর্তনের প্রভাবে প্রাকৃতিক ভারসাম্য নষ্ট হয়ে পরিবেশে বিদামান জীববৈচিত্র্য ধ্বংস হয়। বিশ্বজুড়ে জলবায়ু পরিবর্তনের ফলে বিভিন্ন (ঝড়, টর্নেডো, খরা ইত্যাদি) প্রাকৃতিক দুর্যোগের ভয়াবহতা অনেকগুণ বৃদ্ধি পেয়েছে। এসব প্রাকৃতিক দুর্যোগ সরাসরি জীববৈচিত্র্যের ওপর আঘাত হানে। উদাহরণস্বরূপ বলা যায়, বাংলাদেশের উত্তরাঞ্চলে জলবায়ু পরিবর্তনজনিত কারণে তীব্র খরার সৃষ্টি হচ্ছে। এর প্রভাবে অসংখ্য বন্যপ্রাণিসহ নানা প্রজাতির বৃক্ষ নিশ্চিহ্ন হয়ে গেছে। সুতরাং এটা স্পষ্ট যে, জলবায়ু পরিবর্তনের ফলে প্রকৃতিতে বিরূপ পরস্থিতি সৃষ্টি হয়ে জীববৈচিত্র্য ধ্বংস হয়।"
        },
        {
          "label": "গ",
          "question": "উদ্দীপকে বিবৃত সামাজিক সমস্যাটি ব্যাখ্যা করো।",
          "explanation": "উদ্দীপকে বিবৃত সামাজিক সমস্যাটি হলো মাদকাসক্তি। মাদকাসক্তি বলতে এমন ক্ষতিকারক দ্রব্যসামগ্রী ব্যবহারকে বোঝায়, যা বস্তির মানসিক ও ব্যবহারিক আচরণকে প্রভাবিত করে এবং সেসব দ্রব্যসামগ্রীর ওপর ব্যক্তি আসক্ত হয়ে পড়ে। মাদকাসক্তি ব্যক্তির শারীরিক, ও মানসিক স্বাস্থ্যের ওপর বিরূপ প্রভাব সৃষ্টি করে। ক্ষুধামন্দা, দিন দিন শুকিয়ে যাওয়া, অস্বাভাবিক ও অনাকাঙ্ক্ষিত আচরণ করা, ক্রমশ কর্মক্ষমতা হারিয়ে ফেলা প্রভৃতি মাদকাসক্তির উল্লেখযোগ্য প্রভার। এছাড়া মাদকাশক্ত ব্যক্তি মাদক কেনার টাকা যোগাড় করতে ব্যর্থ হলে চুরি, ছিনতাই, সম্পত্তি কিয়, পরিবারকে টাকার জন্য চাপ দেওয়া ইত্যাদি বিচ্যুত ও অপরাধমূলক উপায় অবলম্বন করতে পারে। যেমনটি উদ্দীপকেও দেখা যায়। উদ্দীপকের বিশ্ববিদ্যালয় পড়ুয়া ছাত্র তন্ময়ের আচরণ অনেকটাই অস্বাভাবিক এবং লেখাপড়ায় মন নেই। সে নিয়ম করে বাসায় ফেরে না ও খাওয়া- দাওয়াও করে না। এছাড়া পরিবারের সদস্যদের সাথে রাগারাগি করে ও টাকা পয়সার জন্য চাপ দেয়। পূর্বোক্ত আলোচনার প্রেক্ষিতে বলা যায়, তার কর্মকাণ্ডগুলো মাদকাসক্তির প্রত্যক্ষ ও পরোক্ষ প্রভাবকে ইঙ্গিত করছে। সুতরাং এটি স্পষ্ট যে, উদ্দীপকে মাদকাসক্তি সমস্যা ফুটে উঠেছে।"
        },
        {
          "label": "ঘ",
          "question": "উদ্দীপকে বর্ণিত তন্ময়ের আচরণ সংশোধনের জন্য তুমি কী সুপারিশ করবে? ব্যাখ্যা করো।",
          "explanation": "করা প্রয়োজনত আর এজন্য আমি নিম্নোক্ত প্রতিকারমূলক পদক্ষেপ গ্রহণের সুপারিশ করব। মাদকাসক্তির প্রভাবে তন্ময়ের স্বাভাবিক আচরণে বিভিন্ন পরিবর্তন এসেছে। এ আচরণ সংশোধের ও ময়ের তথ্য মাদকাসক্তি দূর করতে পরিবার প্রাথমূিল ও মুখ্য ভূমিকা পালন করতে পারে। পরিবারের সদস্যদের সাথে হৃদ্যতাপূর্ণ সম্পর্ক তৈরি হলে সে এলাকার বখে যাওয়া বন্ধুবন্ধবদের থেকে দূরে থাকতে পারবে। এতে বন্ধুদের প্ররোচনায় পড়ে মাদক গ্রহণের সম্ভাবনাও কমে আসবে। আর মাদক গ্রহণ ত্যাগ করলে ধীরে ধীরে তার শারীরিক ও মানসিক স্বাস্থ্যের ওপর থেকে মাদকের প্রভাব কমে গিয়ে আচরণেও ইতিবাচক পরিবর্তন আসবে। মাদকাসক্তি থেকে উত্তরণ ও এর প্রভাব থেকে মুক্তির অন্যতম মাধ্যম হলো মাদকাসক্তি নিরাময় কেন্দ্র। তন্ময়ের পরিবার তার আচরণ সংশোধনের জন্য তাকে নিকটস্থ মাদকাসক্তি নিরাময় কেন্দ্রে ভর্তি করাতে পারে। এখানকার প্রশিক্ষণপ্রাপ্ত কর্মীরা তার মাদকাসক্তি নিরাময়ে উপযুক্ত ব্যবস্থা গ্রহণ করবে। এটি তার আচরণ সংশোধনেও কার্যকরী ভূমিকা পালন করবে। এগুলোর পাশাপাশি তন্ময়কে মাদকাসক্তির কুফলসমূহ এবং মাদক সম্পর্কে ধর্মীয় বিধিনিষেধ অবহিত করলে সে মাদক ত্যাগে উদ্বুদ্ধ হবে। পরিশেষে বলা যায়, মাদকাসক্তির মতো জটিল সমস্যা নিরাময়ে এবং তন্ময়ের ন্যায় মাদকাশক্তদের আচরণ সংশোধনে পরিবার, সমাজ ও সংশ্লিষ্ট রাষ্ট্রীয় প্রতিষ্ঠানগুলোকে কার্যকরী ভূমিকা পালন করতে হবে।"
        }
      ]
    },
    {
      "number": "5",
      "uddipok": "",
      "tag": "DB, MB, BB 23",
      "sub_questions": [
        {
          "label": "ক",
          "question": "সামাজিক সমস্যা কী?",
          "explanation": "সামাজিক সমস্যা হচ্ছে এমন একটি অবস্থা, যা সমাজের স্বাভাবিক জীবনযাত্রা ব্যাহত করার পাশাপাশি এর অগ্রগতিতে বাধা সৃষ্টি করে।"
        },
        {
          "label": "খ",
          "question": "গ্রামীণ সমাজে ধর্মের প্রভাব ব্যাখ্যা করো।",
          "explanation": "গ্রামীণ সমাজের জীবনপ্রণালির সর্বত্রই ধর্মের প্রভাব লক্ষণীয়। গ্রামীণ সমাজ অপেক্ষাকৃত সরল প্রকৃতির। এ সমাজের রীতিনীতি, প্রথা, মূল্যবোধ, সামাজিক নিয়ন্ত্রণ, উৎসবসহ সমগ্র জীবনপ্রণালি ব্যাপকভাবে ধর্ম দ্বারা প্রভাবিত হয়। উদাহরণস্বরূপ বলা যায়, গ্রামীণ সমাজে ধর্মীয় উৎসবের বাইরে আলাদা কোনো সামাজিক উৎসব-পার্বণ তেমন একটা পালিত হয় না। অর্থাৎ এখানে সাধারণত বিবাহ, জন্ম ও মৃত্যু সংশ্লিষ্ট ধর্মীয় অনুষ্ঠানসমূহ পালন করতে দেখা যায়। গ্রামীণ কৃষিজ কর্মকাণ্ডেও নানা ধরনের ধর্মভিত্তিক লোকাচার অনুসরণ করা হয়। এ থেকে বোঝা যায়, গ্রামীণ সমাজজীবনে ধর্ম গুরুত্বপূর্ণ প্রভাব বিস্তার করে।"
        },
        {
          "label": "গ",
          "question": "উদ্দীপক-১-এ বর্ণিত সমাজের প্রকৃতি ব্যাখ্যা করো।",
          "explanation": "উদ্দীপকে-১-এ গ্রামীণ সমাজের প্রকৃতি ফুটে উঠেছে। উদ্দীপকে-১-এ উল্লেখিত বিষয়গুলো হচ্ছে কৃষি উৎপাদন, কৃষিজ পেশা এবং সালিশ। পূর্বোক্ত আলোচনা থেকে এটি প্রতীয়মান হয়, এগুলো গ্রামীণ সমাজের কতিপয় বৈশিষ্ট্য বা প্রকৃতির প্রতিফলন। অর্থাৎ উদ্দীপক-১ গ্রামীণ সমাজকে নির্দেশ করছে। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়, যারা সাধারণত ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে একত্রে বসবাস করে। এ সমাজে অর্থনীতির মূল ভিত্তি হলো ভূমি। আবার ভূমি মালিকানার প্রেক্ষিতেই এখানকার সামাজিক স্তরবিন্যাস ও ক্ষমতা কাঠামো নির্ধারিত হয়। গ্রামীণ সমাজ হলো ক্ষুদ্রায়তন ও কম ঘনবসতিপূর্ণ প্রকৃতির। এখানে সদস্যদের মধ্যে মুখোমুখি ও আন্তঃক্রিয়াশীল সম্পর্ক বিদ্যমান। এ সমাজের সামাজিক গতিশীলতার হার তুলনামূলক কম। গ্রামের আইনশৃঙ্খলা বা বিচার ব্যবস্থা মূলত সালিশ নির্ভর। তবে বর্তমানে ইউনিয়ন পরিষদের আওতায় গ্রাম আদালতের মাধ্যমেও স্থানীয় বিবাদ মীমাংসা হয়ে থাকে।"
        },
        {
          "label": "ঘ",
          "question": "উদ্দীপক-২-এ বর্ণিত সমাজে পেশার বৈচিত্র্য লক্ষণীয়- বিশ্লেষণ করো।",
          "explanation": "উদ্দীপক-২-এ বর্ণিত সমাজ তথা শহুরে সমাজে পেশার বৈচিত্র্য লক্ষণীয়। শহুরে সমাজ বলতে এমন একটি সীমিত এলাকার জনগোষ্ঠীকে বোঝায়, যারা মোটামুটি স্থায়ীভাবে বসবাস এবং কৃষিকাজ ব্যতীত অন্যান্য পেশার মাধ্যমে জীবিকা নির্বাহ করে। শহরের উল্লেখযোগ্য বৈশিষ্ট্য হচ্ছে অকৃষিজ পেশার প্রাধান্য, শিল্পভিত্তিক উৎপাদন, উন্নত যোগাযোগ ব্যবস্থা, নানা পেশাজীবী মানুষের সমাবেশ প্রভৃতি। শহরের আইনশৃঙ্খলা রক্ষা ও নিরাপত্তা বিধানের জন্য পুলিশ, আনসার ইত্যাদি থাকে এবং আদালতের মাধ্যমে আইন ভঙ্গকারীর শাস্তি নিশ্চিত করা হয়। উদ্দীপক-২-এ যেসব বৈশিষ্ট্য উল্লেখ আছে তা উল্লিখিত শহুরে সমাজের বৈশিষ্ট্যের সাথে সাদৃশ্যপূর্ণ। শহর মানেই বিভিন্ন পেশার আধিক্য। শহরে বিভিন্ন প্রকার অফিস-আদালত, শিল্প প্রতিষ্ঠান, কারখানা প্রভৃর্তি গড়ে ওঠে। আর এগুলো পরিচালনার জন্য প্রয়োজন হয় ভিন্ন ভিন্ন দক্ষতা ও পেশার মানুষ। যেমন- অফিস পরিচালনায় বিভিন্ন কর্মকর্তা, আদালতের জন্য বিচারক ও আইনজীবী এবং শিস্লোৎপাদনের জন্য ইঞ্জিনিয়ার ও শ্রমিক প্রয়োজন হয়। শহরে বিদ্যমান অন্যান্য পেশাগুলোর মধ্যে রয়েছে- ডাক্তার, নার্স, রাজনীতিবিদ, আইনশৃঙ্খলা রক্ষাকারী বাহিনীর সদস্য, বিভিন্ন ধরনের গাড়ির চালক, পরিচ্ছন্নতা কর্মী ইত্যাদি। শহুরে সমাজের সদস্যদের বিবিধ চাহিদা পূরণের জন্যই এসব বৈচিত্র্যপূর্ণ পেশার উপস্থিতি লক্ষ করা যায়। উপরের আলোচনার প্রেক্ষিতে বলা যায়, শহরের মানুষের জীবনব্যবস্থা বৈপরীত্যে পরিপূর্ণ হওয়ায় এবং শিল্প উৎপাদনভিত্তিক অর্থনীতি বিরাজমান থাকায় শহুরে সমাজে নানা ধরনের পেশার উদ্ভব ঘটে।"
        }
      ]
    },
    {
      "number": "6",
      "uddipok": "রনি বিশ্ববিদ্যালয়ে যে বিষয়ে পড়াশোনা করছে তার মূল আলোচ্য বিষয় 'সমাজ'। বিষয়টিতে সমাজের উৎপত্তি ও ক্রমবিকাশ ছাড়াও সমাজের সকল বিষয় নিয়ে আলোচনা করা হয়। এ বিষয়টি অধ্যয়নের ফলে রনি সমাজকে সহজে বুঝতে ও ব্যাখ্যা করতে পারছে। এতে সে খুব আনন্দ পায়। বাংলাদেশে বিশ্ববিদ্যালয় পর্যায়ে বিষয়টির পঠন-পাঠন শুরু হয় ১৯৫৭ সালে। এক্ষেত্রে যারা ভূমিকা রেখেছিল রনি তাদের অবদানকে স্মরণ করে।",
      "tag": "DB, MB, BB 23",
      "sub_questions": [
        {
          "label": "ক",
          "question": "ঢাকা বিশ্ববিদ্যালয় কখন প্রতিষ্ঠিত হয়?",
          "explanation": "ঢাকা বিশ্ববিদ্যালয় প্রতিষ্ঠিত হয় ১৯২১ সালে।"
        },
        {
          "label": "খ",
          "question": "প্রত্নতত্ত্ব বলতে কী বোঝায় ?",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ Archaeology', যা এসেছে গ্রিক শব্দ *Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।” সুতরাং উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায়, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা- নিরীক্ষার মাধ্যমে সে সময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকে বর্ণিত রনির পঠিত বিষয়টির বাংলাদেশে বিকাশের ধারা ব্যাখ্যা করো।",
          "explanation": "উদ্দীপকের রনির পঠিত বিষয়টি হলো সমাজবিজ্ঞান। সমাজবিজ্ঞান হলো বিজ্ঞানের সেই শাখা, যাতে সমাজের উৎপত্তি ও ক্রমবিকাশ, সমাজস্থ সদস্যদের পারস্পরিক সম্পর্ক, সামাজিক প্রতিষ্ঠানসহ সমগ্র সমাজ নিয়ে আলোচনা, গবেষণা ও বিশ্লেষণ করা হয়। বাংলাদেশে এ শাস্ত্রের আনুষ্ঠানিক যাত্রা শুরু হয় ১৯৫৭ সালে ঢাকা বিশ্ববিদ্যালয়ে 'সমাজবিজ্ঞান বিভাগ' প্রতিষ্ঠার মাধ্যমে। এ থেকে বোঝা যায়, উদ্দীপকের রনি বিশ্ববিদ্যালয়ে যে বিষয়ে পড়াশোনা করছে তার আলোচ্য বিষয় এবং বাংলাদেশে পঠন- পাঠন শুরু হওয়ার সময়টি সমাজবিজ্ঞানকে নির্দেশ করছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এ ধারাবাহিকতায় ১৯৬৪ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয় । সমাজবিজ্ঞানের এ সাবলীল বিকাশধারায় বিভিন্ন বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তিদের রচনা প্রত্যক্ষ ভূমিকা রেখেছে।"
        },
        {
          "label": "ঘ",
          "question": "উদ্দীপকে বর্ণিত বিষয়টির জ্ঞান সমাজ পাঠে কীভাবে ভূমিকা রাখবে বলে তুমি মনে কর? ব্যাখ্যা করো।",
          "explanation": "উদ্দীপকে বর্ণিত বিষয়টি তথা সমাজবিজ্ঞান সমাজ সম্পর্কিত পূর্ণাঙ্গ। আলোচনার মাধ্যমে সমাজ পাঠে ভূমিকা রাখবে বলে আমি মনে করি । সমাজবিজ্ঞান হচ্ছে এমন একটি বিজ্ঞান, যা সমাজের সঙ্গে জড়িত সব বিষয়ের বিজ্ঞানভিত্তিক বিশ্লেষণ করে। অর্থাৎ সমাজের মধ্যে যেসব বিষয় রয়েছে তার প্রত্যেকটি সমাজবিজ্ঞান পুঙ্খানুপুঙ্খভাবে অধ্যয়ন করে। সমাজ, সংঘ, সামাজিক প্রতিষ্ঠান, সমাজকাঠামো, সামাজিক স্তরবিন্যাস, সামাজিক নিয়ন্ত্রণ, সামাজিক সমস্যা, সামাজিক পরিবর্তন, সামাজিক ইতিহাস, সামাজিক উন্নয়ন ইত্যাদি বিষয় সমাজবিজ্ঞানের আলোচনার আওতাভুক্ত। অর্থাৎ সমাজের সঙ্গে জড়িত সব বিষয় নিয়েই সমাজবিজ্ঞান গভীরভাবে ব্যাখ্যা-বিশ্লেষণ করে। সমাজবিজ্ঞানের আলোচনার পরিধি বিশ্লেষণ করলে বোঝা যায়, সমগ্র সমাজ হচ্ছে সমাজবিজ্ঞানের গবেষণার ক্ষেত্র। সুতরাং এ শাস্ত্রের জ্ঞান থাকলে সমাজকাঠামো তথা ব্যক্তি, গোষ্ঠী এবং বিভিন্ন সামাজিক প্রতিষ্ঠানের গঠন, পারস্পরিক সম্পর্ক, কার্যাবলি অনুধাবন ও বিশ্লেষণ করা সম্ভব। বস্তুত সমাজবিজ্ঞানের জ্ঞানই পরিবর্তনশীল সমাজের ধরন, পরিবর্তনের কারণ ও গতিপ্রকৃতি সম্পর্কে বুঝতে সাহায্য করে। সর্বোপরি সমাজের উৎপত্তি, ক্রমবিকাশ, পরিবর্তনের ধারা প্রভৃতি পাঠে সমাজবিজ্ঞানের জ্ঞানই মুখ্য ভূমিকা পালন করে । পরিশেষে বলা যায়, সমাজবিজ্ঞানের তাত্ত্বিক ও বিশ্লেষণমূলক জ্ঞান সমাজ অধ্যয়নের অপরিহার্য হাতিয়ার হিসেবে কাজ করে।"
        }
      ]
    },
    {
      "number": "7",
      "uddipok": "রবিন ময়মনসিংহ অঞ্চলে বসবাসরত একটি ক্ষুদ্র নৃগোষ্ঠীর। সদস্য। তাদের নৃগোষ্ঠীর নামকরণ করা হয় একটি পাহাড়ের নামানুসারে। তাদের ঐতিহ্যবাহী ধর্মের নাম সাংসারেক হলেও জনগোষ্ঠীর বেশিরভাগই ধর্মান্তরিত খ্রিস্টান। তাদের পরিবার ব্যবস্থা অন্য গোত্রের চেয়ে ভিন্ন।",
      "tag": "DB, MB, BB 23",
      "sub_questions": [
        {
          "label": "ক",
          "question": "আদাম কী?",
          "explanation": "কতকগুলো চাকমা পরিবারগুচ্ছ নিয়ে গঠিত সংঘ হচ্ছে আদাম।"
        },
        {
          "label": "খ",
          "question": "সাঁওতালদের জীবনে উল্কি চিহ্নের প্রভাব ব্যাখ্যা করো।",
          "explanation": "উল্কি চিহ্ন সাঁওতালদের ধর্মীয় বিশ্বাস ও ঐতিহ্যের এক অবিচ্ছেদ্য অংশ। সাঁওতাল নারী-পুরুষ উভয়েই শরীরে উল্কি চিহ্ন অঙ্কন করেন। কেননা তাদের বিশ্বাস কেউ যদি উল্কিহীন অবস্থায় মারা যায় তবে পরকালে যমরাজ তাকে খুব শাস্তি দেন। সাঁওতালী ভাষায় উল্কিকে 'সিকা চিহ্ন' বলে, যা ছেলেরা বারো বছর বয়সের মধ্যে বিশেষ অনুষ্ঠানের মাধ্যমে অঙ্কন করে। অন্যদিকে বারো থেকে চৌদ্দ বছরের মধ্যে মেয়েদের শরীরে উল্কি আঁকা হয়। এ চিহ্ন থাকলে বোঝা যায় যে, তিনি বয়োপ্রাপ্ত হয়েছেন। অর্থাৎ উল্কিচিহ্ন একই সাথে সাঁওতালদের ধর্মবিশ্বাস এবং ঐতিহ্যের অংশ হিসেবে বিবেচিত।"
        },
        {
          "label": "গ",
          "question": "উদ্দীপকে বর্ণিত রবিন কোন ক্ষুদ্র নৃগোষ্ঠীর সদস্য? ব্যাখ্যা করো।",
          "explanation": "উদ্দীপকে বর্ণিত রবিন গারো ক্ষুদ্র নৃগোষ্ঠীর সদস্য। বাংলাদেশের শেরপুর, নেত্রকোণা, ময়মনসিংহ, টাঙ্গাইল ইত্যাদি জেলা এবং ভারতের মেঘালয়, আসাম ও পার্বত্য ত্রিপুরা অঞ্চলে গারো নৃগোষ্ঠী বাস করে। অনেকেই মনে করেন, গারো পাহাড়ের নামে এ নৃগোষ্ঠীর নামকরণ করা হয়েছে। বাংলাদেশে বসবাসরত গারোদের মধ্যে প্রায় ৯০% ধর্মান্তরিত খ্রিস্টান, প্রায় ২% মুসলিম ও প্রায় ৮% তাদের ঐতিহ্যবাহী সাংসারেক ধর্ম পালন করে। গারোদের পরিবার ব্যবস্থা মাতৃসূত্রীয়। অর্থাৎ তাদের সম্পত্তি ও বংশনাম মা থেকে মেয়েতে বর্তায়। উদ্দীপকের রবিন ময়মনসিংহ অঞ্চলে বসবাসরত এমন একটি ক্ষুদ্র নৃগোষ্ঠীর সদস্য, যাদের নামকরণ করা হয় একটি পাহাড়ের নামানুসারে। তাদের ঐতিহ্যবাহী ধর্মের নাম সাংসারেক হলেও বেশিরভাগই ধর্মান্তরিত খ্রিষ্টান। রবিনের নৃগোষ্ঠীর এসব বৈশিষ্ট্য উপরের আলোচনার সাথে তুলনা করলে প্রতীয়মান হয় যে, এগুলো গারো নৃগোষ্ঠীর কতিপয় বৈশিষ্ট্যের অনুরূপ। সুতরাং বলা যায় যে, রবিন গারো ক্ষুদ্র নৃগোষ্ঠীর একজন সদস্য।"
        },
        {
          "label": "ঘ",
          "question": "\"উদ্দীপকে বর্ণিত নৃগোষ্ঠীর পরিবার কাঠামো ভিন্নতর\"- ব্যাখ্যা করো।",
          "explanation": "\"উদ্দীপকে বর্ণিত নৃগোষ্ঠী তথা গারোদের পরিবার কাঠামো ভিন্নতর\"- উক্তিটি যথার্থ। বাংলাদেশে বসবাসরত অধিকাংশ ক্ষুদ্র নৃগোষ্ঠী, যেমন- চাকমা, মারমা, সাঁওতাল, মণিপুরি প্রভৃতি জনগোষ্ঠীর পারিবারিক কাঠামো পিতৃসূত্রীয়। এছাড়া দেশের সংখ্যাগরিষ্ঠ জনগোষ্ঠী বাঙালিদের পরিবার ব্যবস্থাও, পিতৃসূত্রীয় নীতি অবলম্বন করে। অন্যদিকে গারোদের পরিবার ব্যবস্থা মাতৃসূত্রীয়। এ থেকে বোঝা যায় যে, গারোদের পরিবার কাঠামো ভিন্নতর। মাতৃসূত্রীয় পরিবার ব্যবস্থায় সন্তান-সন্ততি মাতৃধারায় সম্পত্তি ও পারিবারিক নাম উত্তরাধিকার সূত্রে অর্জন করে এবং মা, মামা ও নানাকে পিতা, চাচা ও দাদার চেয়ে বেশি গুরুত্ব দেওয়া হয়। গারো দম্পতি স্ত্রীর মায়ের গৃহে বসবাস করে। অর্থাৎ সেখানে মাতৃবাস নীতি অনুসরণ করা হয়। পরিবারে সম্পত্তির মালিক স্ত্রী হলেও ব্যবস্থাপনার দায়িত্ব 'স্বামীর। গারো পরিবারে সন্তানরা মায়ের পরিচয়ে সমাজে পরিচিত হয়। এসব পরিবারে বা সমাজে মহিলারাই সর্ব ক্ষমতার অধিকারী। সন্তানরা মায়ের বংশধারার সদস্য বলেই বিবেচিত হয়। মেয়েরা বংশানুক্রমে মায়ের সম্পত্তিতে অধিকার পায়। সাধারণত মায়ের মৃত্যুর পর কনিষ্ঠা কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। যারা সম্পত্তি পায় না তাদের এগেট বলে। পরিশেষে বলা যায়, গারো নৃগোষ্ঠীর পরিবার কাঠামোয় যে স্বতন্ত্র বৈশিষ্ট্যাবলি লক্ষ করা যায় তা বহুল প্রচলিত পিতৃসূত্রীয় পরিবার ব্যবস্থার বিপরীত।"
        }
      ]
    },
    {
      "number": "8",
      "uddipok": "দৃশ্যকল্প-১: এক সময় রহিম মিয়ার অল্প জমি ছিল। জমির। ফলন দিয়ে তার পরিবারের ভরণ-পোষণ চলতো না। তাই তিনি অন্যের জমি নিয়ে চাষ করে তার পরিবারের প্রয়োজন পূরণ করতেন। দৃশ্যকল্প-২: বর্তমানে রহিম মিয়ার দুই ছেলে প্রবাসে থাকে। তাদের পাঠানো টাকায় রহিম মিয়া গ্রামে অনেক জমি ক্রয় করেছেন, বাড়িতে পাকা দালান করেছেন। গ্রামের মানুষের মধ্যে জমি নিয়ে কোনো ঝামেলা হলে রহিম মিয়া সেখানে ভূমিকা রাখেন।",
      "tag": "DB, MB, BB 23",
      "sub_questions": [
        {
          "label": "ক",
          "question": "ক্ষমতা কী?",
          "explanation": "নিজের ইচ্ছাকে অপরের ওপর চাপিয়ে দেওয়ার সামর্থ্যই হলো ক্ষমতা।"
        },
        {
          "label": "খ",
          "question": "গ্রামীণ সমাজে সামাজিক গতিশীলতা কম- ব্যাখ্যা করো।",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের। ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "গ্রামীণ সামাজিক স্তরবিন্যাসের আলোকে দৃশ্যকল্প-১-এ বর্ণিত রহিম মিয়ার অবস্থান ব্যাখ্যা করো।",
          "explanation": "গ্রামীণ সামাজিক স্তরবিন্যাসের অন্যতম ভিত্তি ভূমি মালিকানার আলোকে দৃশ্যকল্প-১-এ বর্ণিত রহিম মিয়া একজন বর্গাচাষী। ভূমি মালিকানার ভিত্তিতে গ্রামীণ সমাজে প্রধানত চার ধরনের স্তরবিন্যাস 'দেখা যায়। যথা- ধনী কৃষক, প্রান্তিক কৃষক, বর্গাচাষী এবং ভূমিহীন কৃষি শ্রমিক। বর্গাচাষী হলেন ঐ ব্যক্তি যার সামান্য ভূমি থাকলেও তা পরিবারের ভরণপোষণের জন্য পর্যাপ্ত না হওয়ায় তিনি ধনী কৃষকের কাছ থেকে জমি বর্গা নিয়ে চাষ করেন। এক্ষেত্রে বর্গাদার ও বর্গাচাষীদের মধ্যে একটি অলিখিত বা লিখিত চুক্তি থাকে, যার মাধ্যমে তারা উৎপাদিত ফসল ভাগাভাগি করে নেয়।উদ্দীপকের দৃশ্যকল্প-১-এ বলা হয়েছে, এক সময় রহিম মিয়ার অল্প জমি। ছিল। জমির ফলন দিয়ে পরিবারের ভরণপোষণ চলত না বলে জমি। অন্যের জমি নিয়ে চাষ করে পরিবারের প্রয়োজন পূরণ করতেন। পূর্বোক্ত। আলোচনার প্রেক্ষিতে বোঝা যায়, গ্রামীণ সামাজিক স্তরবিন্যাসে রহিম। মিয়া একজন বর্গাচাষী।"
        },
        {
          "label": "ঘ",
          "question": "দৃশ্যকল্প-২-এর আলোকে গ্রামীণ ক্ষমতা কাঠামোতে রহিম মিয়ার বর্তমান অবস্থান ব্যাখ্যা করো।",
          "explanation": "দৃশ্যকল্প-২-এর আলোকে রহিম মিয়া গ্রামীণ ক্ষমতা কাঠামোর উচ্চ স্তরে অবস্থান করছেন। গ্রামীণ সমাজে প্রভাব বিস্তারের ক্ষেত্রে গ্রামের শ্রেণিসমূহের অবস্থানের। বিন্যাসকে গ্রামীণ ক্ষমতা কাঠামো বলে। ভূমি মালিকানা উক্ত ক্ষমতা কাঠামোর অন্যতম কেন্দ্রবিন্দু হিসেবে কাজ করে। কৃষিভিত্তিক অর্থনীতি হওয়ায় ক্ষমতা কাঠামোর প্রকৃতি নির্ধারণে ভূমি সক্রিয় উপাদান হিসেবে ভূমিকা রাখে। ভূমি মালিকানা মানেই বর্গাচাষী ও কৃষি শ্রমিকের একটি বড় অংশের ওপর নিয়ন্ত্রণ থাকা, যা ব্যক্তি ও পরিবারের সামাজিক অবস্থান, মর্যাদা ও প্রতিপত্তি বৃদ্ধি করে। বিশেষ করে গ্রামের সালিশ বিচার বা নেতৃস্থানীয় পর্যায়ে বেশি ভূমির মালিক বা ধনী কৃষকরা গুরুত্বপূর্ণ ভূমিকা পালন করে। উদ্দীপকের দৃশ্যকল্প-২-এ দেখা যায়, রহিম মিয়া তার দুই প্রবাসী ছেলের পাঠানো টাকায় গ্রামে অনেক জমি ক্রয় করেছেন। গ্রামের মানুষের মধ্যে জমি নিয়ে কোনো ঝামেলা হলে তিনি সেখানে ভূমিকা রাখেন। অর্থাৎ প্রচুর ভূমি মালিকানা থাকার দরুণ তিনি সমাজে মাতব্বর বা সালিশ- বিচারে বিচারকের ভূমিকা পালন করছেন। এটি ভূমি মালিকানার প্রেক্ষিতে তার সামাজিক মর্যাদা, প্রতিপত্তি ও ক্ষমতা প্রাপ্যতাকে ইঙ্গিত করে। আর গ্রামীণ ক্ষমতা কাঠামোতে ভূমি মালিকানা যেহেতু প্রধান উপাদান সেহেতু বলা যায়, রহিম মিয়া গ্রামীণ ক্ষমতা কাঠামোর উচ্চ স্তর বা কেন্দ্রে অবস্থান করছেন। পরিশেষে বলা যায়, গ্রামীণ ক্ষমতা কাঠামোতে বংশমর্যাদা, শিক্ষা, ইউনিয়ন পরিষদের নেতৃত্ব প্রভৃতির প্রভাব থাকলেও এখনও ভূমি মালিকানার প্রেক্ষিতেই ক্ষমতাগত অবস্থান অনেকাংশে নির্ধারিত হয়।"
        }
      ]
    },
    {
      "number": "9",
      "uddipok": "রীমা অষ্টম শ্রেণিতে পড়ে। স্কুলে আসা-যাওয়ার পথে এলাকার কিছু বখাটে তরুণ তার প্রতি অশোভন আচরণ করে। এ ধরনের পরিস্থিতিতে সে. লেখাপড়া বন্ধ করে দেওয়ার সিদ্ধান্ত নেয়। কিন্তু তার বান্ধবী ও সহপাঠীরা এলাকার মুরুব্বীদের সাথে যোগাযোগ - করে এবং, বখাটেদের বিরুদ্ধে সামাজিক প্রতিরোধ গড়ে তোলে। বখাটেরা বাধ্য হয় এলাকা ছেড়ে পালাতে।",
      "tag": "DB, MB, BB 23",
      "sub_questions": [
        {
          "label": "ক",
          "question": "বার্ধক্য সমস্যা কী?",
          "explanation": "বার্ধক্য জীবনে প্রবীণ ব্যক্তি পারিবারিক, সামাজিক, অর্থনৈতিক ও মনস্তাত্ত্বিক বিষয়ে যেসব সমস্যার সম্মুখীন হন তা-ই বার্ধক্য সমস্যা।"
        },
        {
          "label": "খ",
          "question": "নিরক্ষরতার সাথে জনসংখ্যা বৃদ্ধির সম্পর্ক ব্যাখ্যা করো।",
          "explanation": "নিরক্ষরতা জনসংখ্যা বৃদ্ধিতে প্রভাব বিস্তার করে। নিরক্ষরতা বলতে অক্ষর জ্ঞানের অভাবকে বোঝায়। অর্থাৎ নিরক্ষর ব্যক্তি পড়তে বা লিখতে পারে না। নিরক্ষর জনগোষ্ঠী দেশের জনসংখ্যা সমস্যা সম্পর্কে সচেতন নয়। ফলে তাদের মধ্যে সন্তান জন্মদানের হার অধিক। এছাড়া তারা বাল্যবিবাহ, বহুবিবাহ, কুসংস্কার, ধর্মীয় গোঁড়ামি প্রভৃতির ফলে অনিয়ন্ত্রিত হারে সন্তান জন্ম দেয়, যা জনসংখ্যা বৃদ্ধিতে ভূমিকা রাখে।"
        },
        {
          "label": "গ",
          "question": "উদ্দীপকে বর্ণিত সমস্যাটি ব্যাখ্যা করো।",
          "explanation": "উদ্দীপকে যৌন নিপীড়ন সমস্যাকে তুলে ধরা হয়েছে। বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অশ্লীল গান বাজানো বা গাওয়া, অশ্লীল বা উদ্দেশ্যমূলক কথা বলা; অশ্লীল অঙ্গভঙ্গি করা, পিছু নেওয়া, পথরোধ করে দাঁড়ানো, শিষ দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে দেখা যায়, রীমা অষ্টম শ্রেণির ছাত্রী। স্কুলে আসা-যাওয়ার পথে এলাকার কিছু বখাটে তরুণ রীমার সাথে অশোভন আচরণ করে। এ ধরনের পরিস্থিতিতে রীমা লেখাপড়া বন্ধ করে দেওয়ার সিদ্ধান্ত নেয়। পূর্বোক্ত আলোচনার প্রেক্ষিতে বলা যায়, উদ্দীপকে বর্ণিত সমস্যাটি যৌন নিপীড়ন সমস্যাকে ফুটিয়ে তুলেছে।"
        },
        {
          "label": "ঘ",
          "question": "\"সামাজিক প্রতিরোধ ছাড়া নারীর সামাজিক নিরাপত্তা সম্ভব। নয়\"- উদ্দীপকের আলোকে বিশ্লেষণ করো।",
          "explanation": "\"সামাজিক প্রতিরোধ ছাড়া নারীর সামাজিক নিরাপত্তা সম্ভব নয়\"- উক্তিটি যথার্থ বলে মনে করি। নারীর সামাজিক নিরাপত্তা বিধানে সামাজিক প্রতিরোধ গুরুত্বপূর্ণ নিয়ামক হিসেবে কাজ করে। সমাজের মানুষই যেহেতু যেকোনো সামাজিক সমস্যার ভুক্তভোগী সেহেতু সম্মিলিত সামাজিক প্রতিরোধই নির্দিষ্ট সামাজিক সমস্যা নির্মূল করার মূল হাতিয়ার। আমাদের সমাজে নারীরা যেসব সামাজিক নিরাপত্তাহীনতাজনিত সমস্যার মুখোমুখি হন, সেগুলো দূর করতে হলেও সামাজিক প্রতিরোধের কোনো বিকল্প নাই।রাষ্ট্র যতোই নারীর নিরাপত্তা নিশ্চিত করার জন্য আইন প্রণয়ন করুক না কেন, সমাজের মানুষ যদি সচেতন না হয় তাহলে কোনোভাবেই এ গুরুতর সমস্যা দূর করা সম্ভব হবে না। উদাহরণস্বরূপ বলা যায়, এমন অনেক সমাজ আছে যেখানে নারীর প্রতি নানা ধরনের অশোভনীয় আচরণের জন্য আচরণকারীকে দোষী না ভেবে প্রকারান্তরে ওই নারীকেই দোষী সাব্যস্ত করা হয়। এমনকি অনেক সময় অশোভনীয় আচরণকারীর বিষয়ে বলা হয়, এটা বয়সের দোষ। বয়স বাড়লে ঠিক হয়ে যাবে। এমনকি অনেক সময় আইনশৃঙ্খলা রক্ষাকারী বাহিনীর হাত থেকেও অপরাধীকে বাঁচিয়ে দেওয়ার চেষ্টা করা হয়। এ ধরনের সামাজিক অবস্থান সমাজে নারীর নিরাপত্তাহীনতাকে অনেক গুণ বাড়িয়ে দেয়। বিপরীত দিকে কোনো সমাজের মানুষ সিদ্ধান্ত নেয় যে, নারীর নিরাপত্তা লঙ্ঘিত হয় এমন ধরনের আচরণ কেউ করলে তার বিরুদ্ধে সামাজিকভাবে কঠোর ব্যবস্থা গ্রহণ করা হবে তাহলে নিশ্চিতভাবেই সে সমাজে নারীর নিরাপত্তা নিশ্চিত করা সম্ভব হয়। ইতোপূর্বে বাংলাদেশে সংঘটিত বিভিন্ন ঘটনায় এর নজির পাওয়া গেছে। উদ্দীপকেও দেখা যায় যে, রীমার বান্ধবী ও সহপাঠীরা এলাকার মুরুব্বীদের সাথে যোগাযোগ করে বখাটের বিরুদ্ধে সামাজিকভাবে প্রতিরোধ আন্দোলন গড়ে তুলে। ফলে বখাটেরা এলাকা ছেড়ে পালিয়ে যেতে বাধ্য হয়। উপরের আলোচনার প্রেক্ষিতে বলা যায়, নারীর সামাজিক নিরাপত্তা নিশ্চিত করতে হলে সামাজিক প্রতিরোধের কোনো বিকল্প নেই।"
        }
      ]
    },
    {
      "number": "10",
      "uddipok": "",
      "tag": "DB, MB, BB 23",
      "sub_questions": [
        {
          "label": "ক",
          "question": "ময়নামতি কোন জেলায় অবস্থিত?",
          "explanation": "ময়নামতি কুমিল্লা জেলায় অবস্থিত।"
        },
        {
          "label": "খ",
          "question": "সিন্ধু সভ্যতা ছিল নগরকেন্দ্রিক- ব্যাখ্যা করো।",
          "explanation": "নগরকে কেন্দ্র করে গড়ে উঠায় সিন্ধু সভ্যতাকে নগরকেন্দ্রিক সভ্যতা বলা হয়। সিন্ধু সভ্যতার প্রাচীন নিদর্শন তথা প্রশস্ত রাস্তা, পোড়ামাটির পরিকল্পিত দালান, ল্যাম্পপোস্ট, নগর সভা ভবন ইত্যাদি এ সভ্যতার নাগরিক জীবনের প্রতিচ্ছবি নিশ্চিত করে। পরিকল্পিত নগরায়ণের ফলে এ সভ্যতার সামাজিক, 'প্রাতিষ্ঠানিক ও প্রশাসনিক রূপকাঠামো স্পষ্ট। গোসলখানা, পয়ঃপ্রণালি, পৌরসভা, সাংস্কৃতিক প্রতিষ্ঠান, কেন্দ্রীয় সরকারব্যবস্থা, খাজনা আদায় প্রথা প্রভৃতি নগরকেন্দ্রিক নিদর্শনও এ সভ্যতায় পাওয়া যায়। অর্থাৎ বর্তমান নাগরিক জীবনের অধিকাংশ উপকরণই সেখানে বিদ্যমান ছিল। এজন্য বলা হয়, সিন্ধু সভ্যতা ছিল নগরকেন্দ্রিক।"
        },
        {
          "label": "গ",
          "question": "উদ্দীপকে কোন প্রত্নতাত্ত্বিক স্থানের কথা বলা হয়েছে? ব্যাখ্যা। করো।",
          "explanation": "উদ্দীপকে 'পাহাড়পুর' নামক প্রত্নতাত্ত্বিক স্থানের কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরীর মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শনগুলোর ভূমিকা মূল্যায়ন করো।",
          "explanation": "বাংলাদেশের সামাজিক ইতিহাস রচনায় উদ্দীপকে উল্লেখিত নিদর্শন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। প্রত্নতাত্ত্বিক নিদর্শন কোনো দেশ কিংবা জাতির ইতিহাসের, অন্যতম গুরুত্বপূর্ণ উৎস বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস মূলত প্রত্নতাত্ত্বিক নিদর্শনসমূহ বিশ্লেষণের মাধ্যমেই জানা যায়। একইভাবে বাংলাদেশের বিভিন্ন প্রত্নস্থান যেমন- মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা-নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালান। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির, সোমপুর বিহার, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম বিশেষ গুরুত্রের দাবিদার ছিল। পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায়, তখন সমাজে মুদ্রা। অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তামুলিপি ও শিলালিপিতে উৎকীর্ণ ভূমি ক্রয়-বিক্রয়, ভূমিদান ইত্যাদির দলিল থেকে মনে করা যেতে পারে যে, ভূসম্পত্তিতে ব্যক্তিগত মালিকানা ছিল। উপরের আলোচনা থেকে স্পষ্টভাবে প্রতীয়মান হয় যে, উদ্দীপকে উল্লেখিত পাহাড়পুরের নিদর্শনসমূহ বিশ্লেষণ করে তদানীন্তন বাংলাদেশের সামাজিক ইতিহাসের একটি চিত্র তথা তৎকালীন সামাজিক ইতিহাস রচনা করা যায়।"
        }
      ]
    },
    {
      "number": "11",
      "uddipok": "",
      "tag": "DB, MB, BB 23",
      "sub_questions": [
        {
          "label": "ক",
          "question": "কৃষির উৎপত্তি হয়েছিল কোন যুগে?",
          "explanation": "কৃষির উৎপত্তি হয়েছিল নব্যপ্রস্তর যুগে।"
        },
        {
          "label": "খ",
          "question": "শালবন বিহার- ব্যাখ্যা করো।",
          "explanation": "শালবন বিহার হচ্ছে কুমিল্লার ময়নামতিতে আবিষ্কৃত একটি প্রত্নতাত্ত্বিক ধ্বংসাবশেষ। সাত শতকের শেষ বা আট শতকের শুরুতে দেব বংশীয় রাজা শ্রী ভবদেব শালবন বিহার নির্মাণ করেন। এ বিহারের প্রতিটি দিকের দেয়াল প্রায় ১৬৮ মিটার করে লম্বা, ১৬ ফুট চওড়া ও ৪-৬ ফুট উঁচু। বিহারের চারপাশে ১২ × ১২ ফুট বর্গাকারের সর্বমোট ১১৫টি কক্ষ আছে, যাতে শিক্ষার্থী, ভিক্ষু ও শ্রমণেরা বাস করতেন। শালবন বিহারের ধ্বংসস্তূপ থেকে তাম্রফলক, স্বর্ণমুদ্রা, বুদ্ধ মুর্তি, কাদামাটির থালাবাসন প্রভৃতি পাওয়া গেছে।"
        },
        {
          "label": "গ",
          "question": "ছক-১-এ বর্ণিত যুগের সমাজজীবন বর্ণনা করো।",
          "explanation": "ছক-১ দ্বারা প্রাচীন প্রস্তর যুগকে নির্দেশ করা হয়েছে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল ব্যবহার করত, যা ছিল পাথরের তৈরি ও অপেক্ষাকৃত ভোঁতা। খাদ্যের নিশ্চয়তা না থাকায় প্রাচীন প্রস্তর যুগের মানুষ জীবনধারণের প্রয়োজনে যাযাবর জীবন কাটাতো। উদ্দীপকের ছক-১-এ ভোঁতা ও অমসৃণ হাতিয়ার, খাদ্যের জন্য প্রকৃতির উপর নির্ভরশীল ও যাযাবর জীবন উল্লেখ করা হয়েছে। এসব বিষয় পূর্বে আলোচিত প্রাচীন প্রস্তর যুগের সমাজজীবনের বৈশিষ্ট্যের সাথে সাদৃশ্যপূর্ণ। প্রাচীন প্রস্তর যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যন্ত ছিল। খাদ্য সংগ্রহ আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবন্ধ এবং প্রকৃতিনির্ভর। এ যুগের মানুষের ভাষা ছিল অক্ষরধীন। এ যুগের প্রথম দিকে মানুষ কোনো পোশাক ব্যবহার না করলেও পরবর্তী সময়ে গাছের পাতা, ছাল-বাকল, পশুর চামড়া প্রভৃতি দিয়ে শরীর ঢেকে নিজেদের বৈরি আবহাওয়া থেকে রক্ষা করত।"
        },
        {
          "label": "ঘ",
          "question": "ছক-২-এ বর্ণিত যুগের আবিষ্কারসমূহ সমাজ পরিবর্তনে কীভাবে ভূমিকা রাখে? মূল্যায়ন করো।",
          "explanation": "ছক-২-এ বর্ণিত যুগ তথা নব্যপ্রস্তর যুগের আবিষ্কারসমূহ সামাজিক ও অর্থনৈতিক কাঠামোতে আমূল পরিবর্তন এনে তৎকালীন সমাজ পরিবর্তনে ভূমিকা রাখে। প্রাচীন প্রস্তর যুগের ভোঁতা ও অমসৃণ হাতিয়ারের পরিবর্তে নব্যপ্রস্তর যুগের মানুষ তুলনামূলক মসৃণ এবং ধারালো হাতিয়ার ব্যবহার শুরু করে। এ যুগেই নারীদের মাধ্যমে কৃষির আবিষ্কার হয়। আর কৃষির আবিষ্কারের প্রত্যক্ষ ফল হিসেবে মানুষ যাযাবর জীবন ছেড়ে স্থায়ী বসতি গড়ে তোলে। এসব বৈশিষ্ট্যই উদ্দীপকের ছক-২-এ উল্লেখ করা হয়েছে। অর্থাৎ ছক-২ দ্বারা নব্যপ্রস্তর যুগকে নির্দেশ করা হয়েছে। বীজ বপন, গাছ লাগানো, ফসলকাটা নব্যপ্রস্তর যুগের অধিবাসীরাই প্রথম এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত শিল্পকে কেন্দ্র করে গড়ে উঠলো বাজার। ফলে শিকারভিত্তিক ও প্রকৃতিনির্ভর অর্থনীতির পরিবর্তে উৎপাদনভিত্তিক স্বয়ংসম্পূর্ণ অর্থনৈতিক ব্যবস্থা গড়ে ওঠে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে ওঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য পারিবারিক জীবনের সূত্রপাত ঘটে । আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে বলা যায়, তৎকালীন সমাজের আমূল পরিবর্তনে নব্যপ্রস্তর যুগের বিভিন্ন উদ্ভাবন বৈপ্লবিক ভূমিকা রেখেছিল"
        }
      ]
    }
  ]
}