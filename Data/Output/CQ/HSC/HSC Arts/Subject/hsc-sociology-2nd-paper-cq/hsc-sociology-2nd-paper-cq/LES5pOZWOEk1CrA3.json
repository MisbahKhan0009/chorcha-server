{
  "title": "দিনাজপুর, চট্টগ্রাম, বরিশাল ২০১৭",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "নাসির এবং তার আরও দশজন বন্ধু কৃষি বিষয়ে উচ্চ। শিক্ষার জন্য বিদেশে যায়। বিদেশে থাকাকালীন তারা তাদের বাবা- মায়ের সাথে মোবাইল, ফেসবুক, ই-মেইল ইত্যাদির মাধ্যমে প্রতিদিন যোগাযোগ করত। বর্তমানে তারা এদেশে উন্নতজাতের ধান উৎপাদনের জন্য গবেষণা করে দেশকে খাদ্যে স্বয়ংসম্পূর্ণ করার কাজে নিয়োজিত রয়েছে।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "সামাজিক পরিবর্তন কী?",
          "explanation": "সামাজিক পরিবর্তন বলতে মূল্যবোধ, সংস্কৃতি, জীবন ও আদর্শের পরিবর্তনকে বোঝায়।"
        },
        {
          "label": "খ",
          "question": "জেন্ডার প্রত্যয়টির ধারণা ব্যাখ্যা করো।",
          "explanation": "সমাজবিজ্ঞানে জেন্ডার প্রত্যয়টি দ্বারা নারী-পুরুষের জৈবিক দিককে না বুঝিয়ে বরং সামাজিক দিককে বোঝানো হয়। ল্যাটিন শব্দ Genas থেকে ইংরেজি Gender শব্দটির উৎপত্তি যার অর্থ ধরন বা প্রকার। চৌদ্দ শতকে জেন্ডার শব্দটি দ্বারা জৈবিক পার্থক্যকে বোঝানো হত। কিন্তু, বিগত শতকের মাঝামাঝি জেন্ডার শব্দটির একটি নতুন মাত্রা যোগ হয় যা জৈবিক পার্থক্যকে না বুঝিয়ে নারী পুরুষের সামাজিক সাংস্কৃতিক সম্পর্ককে বোঝায়। অর্থাৎ, সমাজ কর্তৃক সৃষ্ট নারী ও পুরুষের মধ্যকার সামাজিক সম্পর্ককে জেন্ডার বলা হয়।"
        },
        {
          "label": "গ",
          "question": "নাসির ও তার বন্ধুদের তাদের বাবা-মায়ের সাথে যোগাযোগ করতে পারা কোন ধরনের সামাজিক পরিবর্তনের প্রভাব? ব্যাখ্যা করো।",
          "explanation": "নাসির ও তার বন্ধুদের তাদের বাবা-মায়ের সাথে যোগাযোগ করতে পারা সামাজিক পরিবর্তনের ক্ষেত্রে তথ্য প্রযুক্তির প্রভাবকে নির্দেশ করে। তথ্য প্রযুক্তি সমাজ পরিবর্তনের বিভিন্ন উপাদানের অন্যতম। মূলত তথ্য আদান-প্রদানের কলাকৌশলই হলো তথ্য প্রযুক্তি। এটি হলো প্রযুক্তিভিত্তিক এক ধরনের যোগাযোগ ব্যবস্থা। তথ্য প্রযুক্তির বিশাল উন্নতির ফলে তথ্য প্রাপ্তি যেমন সহজলভ্য হয়েছে তেমনি বিশ্বের একপ্রান্ত থেকে অন্য প্রান্তে যোগাযোগ করা যাচ্ছে মুহূর্তের মধ্যেই। ইন্টারনেট এবং ই-মেইলের মাধ্যমে সারা বিশ্বের নাগরিক সমাজ খুব কাছে চলে আসছে, যেন হাত বাড়ালেই ছোঁয়া যায়। মানুষের জীবনে প্রতিটি বিষয় এখন তথ্য ও প্রযুক্তি নির্ভর হয়ে পড়েছে। কম্পিউটার, মোবাইল, ফেসবুক হয়ে উঠেছে আমাদের দৈনন্দিন জীবনে যোগাযোগের অন্যতম মাধ্যম, যার ফলে সমাজজীবনে যোগাযোগের ক্ষেত্রে এসেছে অভূতপূর্ব পরিবর্তন। উদ্দীপকের নাসির ও তার বন্ধুরা উচ্চশিক্ষার জন্য বিদেশ গমন করলেও পিতামাতার সাথে মোবাইল, ফেসবুক ও ই-মেইলের মাধ্যমে প্রতিদিন যোগাযোগ করতে পারছে। যা উপরে আলোচিত সামাজিক যোগাযোগ ব্যবস্থার পরিবর্তনের ক্ষেত্রে তথ্য প্রযুক্তির প্রভাবের সাথে সাদৃশ্যপূর্ণ।"
        },
        {
          "label": "ঘ",
          "question": "নাসির ও তার বন্ধুর উচ্চ শিক্ষা শেষে বর্তমান কার্যক্রম। বিশ্বায়নেরই প্রভাব- তুমি কি একমত? যুক্তিসহ বিশ্লেষণ করো।",
          "explanation": "নাসির ও তার বন্ধুদের উচ্চশিক্ষা শেষে বর্তমান কার্যক্রম তথা উন্নতজাতের ধান উৎপাদনের জন্য গবেষণা করা বিশ্বায়নেরই প্রভাব- বক্তব্যটির সাথে আমি একমত। বর্তমান বিশ্বায়নের যুগে পৃথিবীর জনসংখ্যা দ্রুত বৃদ্ধি পাচ্ছে, কিন্তু বৃদ্ধিরত জনসংখ্যার সাথে খাদ্য উৎপাদন সে হারে বৃদ্ধি পাচ্ছে না। ফলে খাদ্য উৎপাদন বৃদ্ধির লক্ষ্যে উন্নতজাতের ফসল নিয়ে গবেষণা করা হচ্ছে যা স্বল্প -সময়ে অধিক ফলন দানে সক্ষম হবে। বাংলাদেশের মতো উন্নয়নশীল দেশে জনসংখ্যা বৃদ্ধির সাথে সাথে খাদ্য উৎপাদন সে হারে বৃদ্ধি পাচ্ছে না। ফলে খাদ্য উৎপাদন বৃদ্ধি করে দেশকে স্বয়ংসম্পূর্ণ করে তোলার লক্ষ্যে বিভিন্ন ধরনের উন্নতজাতের ধান নিয়ে গবেষণা করা হচ্ছে, যা মূলত কৃষিক্ষেত্রে বিশ্বায়নের প্রত্যক্ষ প্রভাবকে নির্দেশ করে। উদ্দীপকে দেখা যায়, নাসির ও তার বন্ধুরা কৃষি বিষয়ে উচ্চশিক্ষা শেষে উন্নতজাতের ধান উৎপাদনের জন্য গবেষণা করছে, যাতে দেশকে খাদ্যে স্বয়ংসম্পূর্ণ করে তোলা যায়। তাদের কার্যক্রম উপরে আলোচিত কৃষিক্ষেত্রে বিশ্বায়নের প্রভাবের সাথে সামঞ্জস্যপূর্ণ। সুতরাং বলা যায় যে, নাসির ও তার বন্ধুদের কার্যক্রম মূলত বিশ্বায়নের প্রভাবকেই নির্দেশ করে।"
        }
      ]
    },
    {
      "number": "2",
      "uddipok": "রতনপুর গ্রামের অধিকাংশ মানুষই অশিক্ষিত। চিকিৎসার জন্য এখানকার মানুষ ঝাড়-ফুঁক, তাবিজ-কবজের ওপরই বেশি নির্ভরশীল। সরকার তাদের স্বাস্থ্য সেবা নিশ্চিত করার জন্য একটি আধুনিক হাসপাতাল নির্মাণ করে দেয়। কিন্তু গ্রামের মানুষের বেশিরভাগই \"আগের চিকিৎসা ব্যবস্থাতেই ভালো হয়\" এই বিশ্বাসে অটল। হাসপাতালের ডাক্তাররা বোঝাতে চাইলেও তারা পুরোনো বিশ্বাস বদলাতে চায় না।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "সংস্কৃতির ইংরেজি প্রতিশব্দটি কোন শব্দ থেকে এসেছে?",
          "explanation": "সংস্কৃতির ইংরেজি প্রতিশব্দ হলো 'Culture' যা ল্যাটিন শব্দ 'Colere' থেকে এসেছে।"
        },
        {
          "label": "খ",
          "question": "সংস্কৃতি সর্বত্র বিরাজমান— ব্যাখ্যা করো।",
          "explanation": "সমাজবিজ্ঞানের অন্যতম গুরুত্বপূর্ণ প্রত্যয় সংস্কৃতি অতীত থেকে বর্তমান সব সমাজের সর্বত্র বিরাজমান । সংস্কৃতি হলো সমাজস্থ মানুষের বৈশিষ্ট্যপূর্ণ পরিচয়ের সুস্পষ্ট ইঙ্গিতবহ একটি উপাদান। সংস্কৃতি সর্বদা গতিশীল। প্রাকৃতিক ও সামাজিক পরিবেশের সঙ্গে খাপ খাইয়ে চলতে গিয়ে এবং জীবনযাত্রার মান উন্নয়নে মানুষ যা আবিষ্কার করেছে তা সবই সংস্কৃতি। অর্থাৎ কোনো সমাজই সংস্কৃতির অবস্থানকে অস্বীকার করতে পারে না। সংস্কৃতির অপরিহার্যতার কারণে তা সর্বদাই গতিশীল ও বিরাজমান। বংশপরম্পরায় সব দেশে ও সব যুগে সংস্কৃতি সর্বদা বিরাজমান ছিল এবং থাকবে।"
        },
        {
          "label": "গ",
          "question": "গ্রামের মানুষের বদলাতে না চাওয়া বিষয়টি কোন ধরনের সংস্কৃতিকে নির্দেশ করে? ব্যাখ্যা করো।",
          "explanation": "‘গ্রামের মানুষের বদলাতে না চাওয়া অবস্তুগত সংস্কৃতি (Non-material Culture)— কে নির্দেশ করে। সংস্কৃতি হলো মানুষের সামগ্রিক জীবনপ্রণালি। বলা হয়ে থাকে মানুষ সংস্কৃতির কয়েদি। সংস্কৃতির যে অংশ অদৃশ্য তথা উপলব্ধির উপর নির্ভরশীল তাই অবস্তুগত সংস্কৃতি। অর্থাৎ, মানুষের চিন্তাভাবনা, রীতিনীতি, মূল্যবোধ, আবেগ-উচ্ছ্বাস প্রভৃতি অবস্তুগত সংস্কৃতির আওতাভুক্ত। এছাড়াও মানুষের সব বিমূর্ত সৃষ্টি যেমন— ভাষা ও সাহিত্য, বিজ্ঞান, আইন, নীতি, আদর্শ, ইত্যাদিকেও অবস্তুগত সংস্কৃতি বলা হয়ে থাকে। উদ্দীপকে দেখা যায়, রতনপুর গ্রামের জনগণের স্বাস্থ্যসেবা নিশ্চিত করার লক্ষ্যে সরকার আধুনিক সুবিধা সম্বলিত হাসপাতাল তৈরি করলেও গ্রামের মানুষ ঝাড়-ফুঁক, তাবিজ-কবজের মাধ্যমে চিকিৎসা নিতে বেশি আগ্রহী। তাদের বিশ্বাস এ পদ্ধতিতে চিকিৎসা নিলে তারা ভালো হয়ে যাবে। গ্রামের মানুষের এ ধরনের বিশ্বাস উপরে আলোচিত অবস্তুগত সংস্কৃতির সাথে সামঞ্জস্যপূর্ণ। সুতরাং, গ্রামের মানুষের বদলাতে না চাওয়ার বিষয়টি অবস্তুগত সংস্কৃতিকে নির্দেশ করে।"
        },
        {
          "label": "ঘ",
          "question": "উদ্দীপকের রতনপুর গ্রামের চিত্র যেন অগবার্নের তত্ত্বেরই বাস্তব প্রতিচ্ছবি। তুমি কি একমত? উত্তরের সপক্ষে যুক্তি দাও ।",
          "explanation": "উদ্দীপকে রতনপুর গ্রামের চিত্র যেন অগবার্নের 'সাংস্কৃতিক ব্যবধান' তত্ত্বেরই বাস্তব প্রতিচ্ছবি- বক্তব্যটির সাথে আমি একমত। বিশিষ্ট সমাজবিজ্ঞানী উইলিয়াম এফ. অগবার্ন ১৯২২ সালে তার Social Change' নামক গ্রন্থে সংস্কৃতির আলোচনায় সাংস্কৃতিক ব্যবধান তত্ত্ব প্রদান করে। তার প্রদত্ত এ তত্ত্বের মূল কথা হলো, আধুনিক সমাজ ব্যবস্থায় সংস্কৃতির সব অংশ 'একই সাথে বা একই গতিতে অগ্রসর বা পরিবর্তিত হয় না। একটি অংশ দ্রুতগতিতে অগ্রসর হওয়ার ফলে অপর অংশ অনিবার্যভাবে পিছিয়ে পড়ে। সাধারণত সংস্কৃতির বস্তুগত অ যেমন— রাস্তাঘাট, হাসপাতাল, দালানকোঠা প্রভৃতির দ্রুতগতিতে পরিবর্তন বা উন্নয়ন সাধিত হলেও অবস্তুগত সংস্কৃতি যেমন- বিশ্বাস, মূল্যবোধ, আচার-আচরণ প্রভৃতি সেই হারে পরিবর্তিত হয়নি। উদ্দীপকে লক্ষণীয় যে, রতনপুর গ্রামে স্বাস্থ্যসেবা নিশ্চিত করার লক্ষ্যে সরকার হাসপাতাল (বস্তুগত সংস্কৃতি) তৈরি করলেও মানুষ ঝাড়-ফুঁক, তাবিজ-কবজের মাধ্যমে চিকিৎসা নিয়ে থাকে। তাদের বিশ্বাস (অবস্তুগত সংস্কৃতি) যে আগের চিকিৎসা ব্যবস্থাতেই তারা ভালো হয়। অর্থাৎ, রতনপুর গ্রামে বস্তুগত সংস্কৃতির পরিবর্তন সাধিত হলেও অবস্তুগত সংস্কৃতির ক্ষেত্রে তেমন পরিবর্তন সাধিত হয়নি। উপরের আলোচনা থেকে এ কথা স্পষ্টভাবে প্রতীয়মান হয় যে, রতনপুর গ্রামের ক্ষেত্রে অগবার্নের সাংস্কৃতিক ব্যবধান তত্ত্বের প্রতিচ্ছবি ফুটে উঠেছে।"
        }
      ]
    },
    {
      "number": "3",
      "uddipok": "মৌরিন একজন পেশাদার খ্যাতিমান নৃত্যশিল্পী। তার প্রিয় নাচের মধ্যে অন্যতম হলো 'লাইহারাউবা'। কিছুদিন আগে সে 'নোংগক্রেম' নামে নতুন একটি নাচ শিখেছে, যা সে সিলেটে গিয়ে \"বেহদিয়েং খৃলাম\" নামক একটি উৎসবে নেচেছিল।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "নৃগোষ্ঠী কী?",
          "explanation": "নৃগোষ্ঠী হলো এমন একটি মানব সম্প্রদায় যারা বংশ পরম্পরায় কিছু সাধারণ ও অভিন্ন বৈশিষ্ট্য ধারণ করে থাকে।"
        },
        {
          "label": "খ",
          "question": "গারোদের অর্থনৈতিক ব্যবস্থা কেমন? বুঝিয়ে বলো।",
          "explanation": "গারোদের অর্থনৈতিক ব্যবস্থা মূলত জুম চাষ ও বনজ সম্পদ আব্রণের উপর নির্ভরশীল ছিল। বর্তমানে বাংলাদেশের গারোদের মধ্যে জুমচাষের প্রচলন নেই। ১৯৫০ সালে তৎকালীন সরকার জুমচাষের উপর নিষেধাজ্ঞা আরোপ করে। এতে তাদের অর্থনৈতিক ব্যবস্থায় পরিবর্তন সাধিত হয়। তারা জুমচাষের। পরিবর্তে হালচাষে অভ্যস্ত হয়ে পড়ে। এছাড়াও তারা বন থেকে কাঠ কেটে স্থানীয় বাজারে বিক্রি করে। নারী-পুরুষ উভয়ই হাটবাজারে পণ্য ক্রয়-বিক্রয় করে। তবে বর্তমানে শিক্ষিত অনেক গারো জনগোষ্ঠী শহরাঞ্চলে বিভিন্ন পেশায় নিয়োজিত আছে।"
        },
        {
          "label": "গ",
          "question": "উদ্দীপকের মৌরিনের নতুন করে শেখা নাচটি বাংলাদেশের কোন ক্ষুদ্র নৃগোষ্ঠীর সাথে সম্পর্কিত? ব্যাখ্যা করো।",
          "explanation": "মৌরিনের নতুন করে শেখা নাচ 'নোংগক্রেম' বাংলাদেশের খাসিয়া ক্ষুদ্র নৃগোষ্ঠীর সাথে সম্পর্কিত। বাংলাদেশে খাসিয়ারা বৃহত্তর সিলেট জেলার পাহাড়ি এলাকায় বাস করে। খাসিয়ারা আদি মঙ্গোলীয় নৃগোষ্ঠীর অন্তর্ভুক্ত। খাসিয়াদের সমাজব্যবস্থা অন্যান্য নৃগোষ্ঠীর তুলনায় ভিন্ন। তারা সর্বপ্রাণবাদে বিশ্বাসী। তাদের সমাজ প্রধানত ৬টি গোত্রে বিভক্ত। মাতৃপ্রধান সমাজ ব্যবস্থা হওয়ায় ছেলেমেয়েরা মায়ের পরিচয়ে বড় হয়। খাসিয়াদের অর্থনেতিক ব্যবস্থা মূলত কৃষি নির্ভর। তাদের সমাজ-জীবনের অন্যতম বৈশিষ্ট্য হলো তারা বিভিন্ন উৎসব অনুষ্ঠানে নৃত্য পরিবেশন করে থাকে। তাদের ঐতিহ্যবাহী নৃত্যসমূহ হলো- নোংগক্রেম নৃত্য, যুদ্ধ নৃত্য, কুমারী নৃত্য প্রভৃতি। 'বেহদিয়েং-ঘূলাম' নামক উৎসবকে কেন্দ্র করে তাদের ঐতিহ্যবাহী নোংগক্রেম নৃত্য আয়োজন করা হয়। উদ্দীপকে মৌরিনের নতুন করে শেখা 'নোংগক্রেম' নাচ, যা সে সিলেট গিয়ে 'বেহদিয়েং ঘৃলাম' নামক একটি উৎসবে নেচেছিল, যা মূলত উপরে আলোচিত খাসিয়া নৃগোষ্ঠীর সাথে সামঞ্জস্যপূর্ণ। সুতরাং, বলা যায়, উত্ত নাচটি বাংলাদেশের খাসিয়া ক্ষুদ্র নৃগোষ্ঠীর সাথে সম্পর্কিত।"
        },
        {
          "label": "ঘ",
          "question": "মৌরিনের প্রিয় নাচটি বাংলাদেশের একটি ক্ষুদ্র নৃগোষ্ঠীকে বিশেষভাবে পরিচিত করেছে। যুক্তিসহ বিশ্লেষণ করো।",
          "explanation": "উদ্দীপকের মৌরিনের প্রিয় নাচটি বাংলাদেশের অন্যতম ক্ষুদ্র নৃগোষ্ঠী মণিপুরির সাথে সম্পর্কিত। বাংলাদেশে বসবাসরত নানা ক্ষুদ্র নৃগোষ্ঠীর মধ্যে মণিপুরিরা সাংস্কৃতিক ঐতিহ্যে সমৃদ্ধ এক অনন্য জনগোষ্ঠী হিসেবে পরিচিত। তারা আদি- মঙ্গোলীয় নৃগোষ্ঠীর অন্তর্ভুক্ত এবং বৌদ্ধধর্মাবলম্বী। তাদের সংস্কৃতির অন্যতম বৈশিষ্ট্য হলো নৃত্যগীত পরিবেশনা। নৃত্য তাদের কাছে খুবই পবিত্র বিষয়। তারা বিশ্বাস করে, নৃত্যের গুণেই সংসারে সব কাজে সফলতা আসে। মণিপুরি নৃত্যের অন্যতম হলো লাইহারাউবা, যা দেবতার সন্তুষ্টি সাধনের জন্য পরিবেশিত হয়। এ নৃত্য চৈত্র মাসের শেষে ও বৈশাখের পক্ষকালব্যাপী অনুষ্ঠিত হয়। এছাড়াও তাদের সমাজে রাসনৃত্য, চোংখী নৃত্যসহ আরো অনেক নৃত্য পরিবেশিত হয়ে থাকে। নৃত্যে ব্যবহৃত পোশাক অত্যন্ত রুচিশীল ও দৃষ্টিনন্দন। উদ্দীপকের মৌরিনের প্রিয় নাচ 'লাইযারাউবা' বাংলাদেশের অন্যতম ক্ষুদ্র। নৃগোষ্ঠী মণিপুরিদের নৃত্য সংস্কৃতির মধ্যে উল্লেখযোগ্য নৃত্য যা মণিপুরিদের বাংলাদেশসহ বিশ্বব্যাপী বিশেষভাবে পরিচিতি দান করেছে।"
        }
      ]
    },
    {
      "number": "4",
      "uddipok": "যতিন বাবু এবং শফিক সাহেব একই অফিসে চাকরি করেন। যতিন বাবুর জন্ম ১৯৪৮ সালে এবং শফিক সাহেবের জন্ম ১৯৫২ সালে। বয়স এবং ধর্মের পার্থক্য থাকলেও তাদের মধ্যে গভীর বন্ধুত্ব গড়ে ওঠে। ১৯৭১ সালে তারা এক সাথে না থাকলেও ঐ সময়কালে একই ধরনের ঘটনার সম্মুখীন হওয়ার অভিজ্ঞতা রয়েছে, যা তারা নিজেদের মধ্যে মাঝে মাঝে শেয়ার করেন।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "ছয়-দফা কত সালে উত্থাপন করা হয়?",
          "explanation": "ছয় দফা ১৯৬৬ সালে উত্থাপন করা হয়।"
        },
        {
          "label": "খ",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ হচ্ছে একধরনের মানসিক চেতনা বা অনুভূতি। জাতীয়তাবাদ বলতে একটি আদর্শকে বোঝানো হয় যেখানে জাতিকে মানব সমাজের কেন্দ্রেীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। স্বদেশ তথা মাতৃভূমির গৌরব ও অগৌরবকে কেন্দ্র করে সেই দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "যতিন বাবু এবং শফিক সাহেবের জন্ম সাল আমাদের কোন আন্দোলনের কথা মনে করিয়ে দেয়? ব্যাখ্যা করো।",
          "explanation": "উদ্দীপকে উল্লিখিত যতিন বাবু ও শফিক সাহেবের জন্ম সাল আমাদের ভাষা আন্দোলনের কথা মনে করিয়ে দেয়। ভাষা আন্দোলন বাঙালির স্বাধিকার আন্দোলনের প্রথম ধাপ। পাকিস্তান প্রতিষ্ঠার পর পরই উর্দুকে রাষ্ট্রভাষা করার ঘোষণা আসে। কিন্তু, বাঙালিরা তা মেনে নেয়নি এবং বাংলাকে রাষ্ট্র ভাষা করার দাবিতে আন্দোলন শুরু করে। এরই প্রেক্ষাপটে ১৯৪৮ সালে ২৫ মার্চ 'রাষ্ট্রভাষা সংগ্রাম পরিষদ' গঠন করা হয় এবং ভাষার দাবিতে আন্দোলন পরিচালনা করা হয়। ১৯৫২ সালে জানুয়ারি মাসে পাকিস্তানের প্রধানমন্ত্রী ঢাকায় আসেন এবং এক জনসভায় ঘোষণা দেন- উর্দুই হবে পাকিস্তানের একমাত্র রাষ্ট্রভাষা। এই ঘোষণার পর পরই ৩০ জানুয়ারি 'সর্বদলীয় রাষ্ট্রভাষা সংগ্রাম পরিষদ' গঠন করা হয় যার মাধ্যমে ভাষা আন্দোলন আরো বেগ পায়। আন্দোলনের ধারাবাহিকতায় ২১ শে ফেব্রুয়ারি সারাদেশব্যাপী হরতাল ও ভাষা দিবস পালনের সিদ্ধান্ত গৃহীত হয়। ২১ শে ফেব্রুয়ারি জারিকৃত ১৪৪ ধারা ভেঙ্গে ছাত্ররা মিছিল বের করলে পুলিশের গুলিতে জব্বার, বরকত, শফিক প্রমুখ শহিদ হন। আর তাদের আত্মত্যাগের বিনিময়ে বাংলাভাষা রাষ্ট্রভাষার মর্যাদা লাভ করে। উদ্দীপকে উল্লিখিত যতিন বাবু ১৯৪৮ সালে এবং শফিক সাহেব ১৯৫২ সালে জন্ম গ্রহণ করেন, যা ভাষা আন্দোলনের সূত্রপাত ও ভাষা আন্দোলনের চরম পর্যায়কে তথা ১৯৪৮ থেকে ১৯৫২ সাল পর্যন্ত সুদীর্ঘকালব্যাপী ভাষা আন্দোলনের ঘটনাকে মনে করিয়ে দেয়।"
        },
        {
          "label": "ঘ",
          "question": "যতিন বাবু ও শফিক সাহেবের একই ধরনের অভিজ্ঞতার সময়কালটি ছিল আমাদের দেশের জন্য অত্যন্ত গুরুত্বপূর্ণ- তুমি কি একমত? যুক্তিসহ মূল্যায়ন করো।",
          "explanation": "যতিন বাবু ও শফিক সাহেবের একই ধরনের অভিজ্ঞতার সময়কাল অর্থাৎ' ১৯৭১ সালটি ছিল আমাদের জন্য অত্যন্ত গুরুত্বপূর্ণ- এ বক্তব্যের সাথে আমি একমত। ১৯৭১ সালের মুক্তিযুদ্ধ আমাদের জাতীয় জীবনে এক স্মরণীয় ঘটনা। ১৯৭১ সালের ২৬ মার্চের প্রথম প্রহরে বাঙালি জাতির পিতা বঙ্গবন্ধু শেখ মুজিবুর রহমান কর্তৃক বাংলাদেশের স্বাধীনতার ঘোষণা প্রদানের সাথে সাথেই মুক্তিযুদ্ধ শুরু হয়ে যায়, যা পরবর্তী ৯. মাস পর্যন্ত অব্যাহত ছিল। মুক্তিযুদ্ধে জাতি-ধর্ম-বর্ণ নির্বিশেষে সব পেশা ও শ্রেণির মানুষের স্বতঃস্ফূর্ত অংশগ্রহণে বাঙালি জাতির স্বাধীনতা অর্জন ছিল সময়ের দাবিমাত্র। ত্রিশ লক্ষ শহিদের আত্মত্যাগের বিনিময়ে ১৯৭১ সালের ১৬ ডিসেম্বর পাকিস্তানি বাহিনীর আত্মসমর্পণের মাধ্যমে বাঙালি জাতির দীর্ঘ ২৪ বছরের শোষণ ও নির্যাতনের অবসান ঘটে। উদ্দীপকের যতিন বাবু ও শফিক সাহেবের মধ্যে বয়স ও ধর্মের পার্থক্য থাকলেও তারা উভয়ই ১৯৭১ সালে যে ঘটনার অভিজ্ঞতা লাভ করেন, তা মূলত উপরে আলোচিত মুক্তিযুদ্ধের ঘটনার সাথে সাদৃশ্যপূর্ণ। পরিশেষে বলা যায় যে, বাংলাদেশের ঐতিহাসিক প্রেক্ষাপটে ১৯৭১ সাল অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "মিসেস আমিনা এবং মুনির সাহেব দুটি আলাদা প্রতিষ্ঠানের প্রধান ব্যক্তি। দেশি-বিদেশী বিভিন্ন উৎস থেকে টাকা সংগ্রহ করে মিসেস আমিনা গ্রামীণ দরিদ্র নারীদের আর্থ-সামাজিক উন্নয়নে ব্যবহার করেন। অন্যদিকে মুনির সাহেব গরিব, অশিক্ষিত ও অসহায় মানুষের কল্যাণে কাজ করেন, যা বিভিন্ন মন্ত্রণালয় থেকে সরাসরি মনিটরিং করা হয়।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "গ্রামীণ ব্যাংক কোন ধরনের সংস্থা?",
          "explanation": "গ্রামীণ, ব্যাংক হলো জামানতবিহীন ক্ষুদ্র ঋণ প্রদানকারী বেসরকারি সংস্থা।"
        },
        {
          "label": "খ",
          "question": "কুমিল্লা মডেল বলতে কী বোঝায়?",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভুত ও বিকশিত একটি গ্রামোন্নয়ন উদ্যোগ হলো কুমিল্লা মডেল। কুমিল্লা মডেল হলো কুমিল্লা জেলা শহরে অবস্থিত এমন একটি প্রশিক্ষণ গবেষণা প্রতিষ্ঠান যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি ও পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজ জীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "উদ্দীপকের মিসেস আমিনা কোন ধরনের প্রতিষ্ঠানে কাজ করেন? তোমার পাঠ্যবইয়ের আলোকে ব্যাখ্যা করো।",
          "explanation": "উদ্দীপকের মিসেস আমিনা বেসরকারি প্রতিষ্ঠানে কাজ করেন। মানব সমাজের বিভিন্নমুখী চাহিদা পূরণ ও সমস্যা সমাধানে জনগণের উদ্দ্যোগ ও অর্থানুকূল্যে বেসরকারি সংস্থার উদ্ভব। বেসরকারি সংস্থা। বলতে সেসব সংস্থাকে বোঝানো হয় যেগুলো উন্নয়ন বা সেবামূলক কর্মকান্ডে কোনো না কোনোভাবে জড়িত। অর্থাৎ, সহজভাবে বলতে গেলে, জনগণের বহুমুখী চাহিদা ও প্রয়োজন পূরণের মাধ্যমে সার্বিক উন্নয়নের লক্ষ্যে জনগণ কর্তৃক স্বতঃস্ফূর্তভাবে প্রতিষ্ঠিত অলাভজনক। প্রতিষ্ঠানই বেসরকারি সংস্থা। উদাহরণস্বরূপ: BRAC, ASA, Grameen Bank, Proshika প্রভৃতি বেসরকারি সংস্থা। বেসরকারি সংস্থাসমূহের তহবিলের উৎস হলো বিভিন্ন পুঁজিবাদী রাষ্ট্রীয় প্রতিষ্ঠান যেমন- USAID, CIDA, NORAD। এছাড়াও বিভিন্ন আন্তর্জাতিক ত্রাণ সংস্থা যেমন- Oxfami, Vivid, Kusso প্রভৃতি। শিক্ষাবিস্তার, ক্ষুদ্র গুণদান, কৃষি উন্নয়ন, নারীর ক্ষমতায়ন প্রভৃতি উন্নয়নমূলক কার্যক্রম বেসরকারি সংস্থা পরিচালনা করে থাকে। উদ্দীপকের মিসেস আমিনা যে প্রতিষ্ঠানে কাজ করেন, সেই প্রতিষ্ঠানের আর্থিক উৎস হলো বিভিন্ন দেশি-বিদেশি আর্থিক ও ত্রাণ সহায়তাকারী প্রতিষ্ঠান। উক্ত প্রতিষ্ঠানের অন্যতম কাজ হলো দরিদ্র নারীদের আর্থ-সামাজিক উন্নয়নে সাহায্য করা। সুতরাং, উপরের আলোচনার প্রেক্ষিতে বলা যায় যে, মিসেস আমিনা যে প্রতিষ্ঠানে কাজ করেন তার সাথে বেসরকারি সংস্থার সাদৃশ্য বিদ্যমান।"
        },
        {
          "label": "ঘ",
          "question": "বাংলাদেশের আর্থ-সামাজিক উন্নয়নে মিসেস আমিনা ও মুনির। সাহেবদের প্রতিষ্ঠান একসাথে কাজ করলে সর্বাধিক সাফল্য অর্জিত হবে- তুমি কি একমত? উত্তরের সপক্ষে যুক্তি দাও।",
          "explanation": "উদ্দীপকের মিসেস আমিনা বেসরকারি প্রতিষ্ঠান এবং মুনির সাহেব সরকারি প্রতিষ্ঠানে কাজ করেন। বাংলাদেশের আর্থ-সামাজিক উন্নয়নে উক্ত প্রতিষ্ঠানসমূহ একসাথে কাজ করলে সর্বাধিক সাফল্য অর্জিত হবে- এ বিষয়ের সাথে আমি একমত। কোনো দেশের আর্থ-সামাজিক ক্ষেত্রে সর্বাধিক সাফল্য অর্জন করতে হলে সরকারি ও বেসরকারি উভয় সংস্থার একসাথে কাজ করা উচিত। বাংলাদেশের মতো উন্নয়নশীল দেশে বিদ্যমান আর্থ-সামাজিক সমস্যা দূরীকরণে সরকারি ও বেসরকারি সংস্থার সমন্বয় খুবই গুরুত্বপূর্ণ। আর্থ- সামাজিক উন্নয়নে দরিদ্রতা অন্যতম প্রতিবন্ধক। এক্ষেত্রে সরকারি ও বেসরকারি সংস্থা পাশাপাশি কাজ করার মাধ্যমে প্রচুর কর্মসংস্থান সৃষ্টি করে দারিদ্রদ্র্য বিমোচনে ভূমিকা রাখতে পারে। বর্তমানে সরকার শিক্ষার প্রসারে ব্যাপক গুরুত্বারোপ করেছে। প্রাথমিক শিক্ষাকে বাধ্যতামূলক, সর্বজনীন ও অবৈতনিক করেছে, বিনামূল্যে মাধ্যমিক শ্রেণি পর্যন্ত বই বিতরণ করছে, মেয়েদের জন্য উপবৃত্তির ব্যবস্থা করেছে। এক্ষেত্রে বেসরকারি সংস্থা বৃত্তির ব্যবস্থা, খাদ্যবিতরণ, কারিগরি শিক্ষা প্রভৃতির মাধ্যমে সরকারের পরিপূরক ও সহায়ক শক্তি হিসেবে ভূমিকা পালন করছে যা শিক্ষার প্রসারকে গতিশীল করে তুলেছে। জনসংখ্যা সমস্যা বাংলাদেশের অন্যতম সমস্যা। এই বিরাট জনসংখ্যাকে জনশক্তিতে রূপান্তর করতে পারলে দেশের অর্থনৈতিক ক্ষেত্রে বিশাল সাফল্য অর্জিত হবে। এক্ষেত্রে সরকারি ও বেসরকারি সংস্থা প্রয়োজনীয় শিক্ষা ও প্রশিক্ষণ প্রদানের মাধ্যমে দক্ষ মানব সম্পদ সৃষ্টিতে সহায়ক ভূমিকা পালন করবে। এছাড়াও কৃষি ও শিল্পের সমন্বিত উন্নয়ন সাধন, প্রাকৃতিক দুর্যোগ মোকাবিলা প্রভৃতি ক্ষেত্রে সরকারি ও বেসরকারি সংস্থা একত্রে কাজ করলে আর্থ-সামাজিক ক্ষেত্রে সর্বাধিক সাফল্য অর্জন করা সম্ভব। উপরের আলোচনা শেষে বলা যায় যে, আর্থ-সামাজিক ক্ষেত্রে সর্বাধিক সাফল্য লাভে সরকারি ও বেসরকারি সংস্থার একত্রে কাজ করা এখন সময়ের দাবি মাত্র।"
        }
      ]
    },
    {
      "number": "6",
      "uddipok": "ঘটনা-১: রাকিব বি.এ পাস করেও পাঁচ বছর ধরে কোনো কাজের ব্যবস্থা করতে পারেনি। ঘটনা-২: মতিন নেশাজাত দ্রব্য গ্রহণ করে নেশাগ্রস্ত হয়ে থাকে। যখন নেশার টাকা সংগ্রহ করতে পারে না, তখন চুরি, ছিনতাই, খুন করতেও দ্বিধাগ্রস্ত হয় না।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "শব্দদূষণ কী?",
          "explanation": "মাত্রাতিরিক্ত অনিয়ন্ত্রিত শব্দ যা মানুষের শারীরবৃত্তীয় কাজকর্মকে প্রভাবিত করে এবং বিরূপ প্রতিক্রিয়ার সৃষ্টি করে তাকে শব্দদূষণ বলে।"
        },
        {
          "label": "খ",
          "question": "জলবায়ু পরিবর্তন বলতে কী বুঝো?",
          "explanation": "জলবায়ু পরিবর্তন বলতে ৩০ বছর বা তার বেশি সময়ে জলবায়ুর উপাদানসমূহের উল্লেখযোগ্য পরিবর্তনকে বোঝায়। জলবায়ু পরিবর্তন মূলত একটি প্রাকৃতিক প্রক্রিয়া। কিন্তু শিল্পায়ন ও আধুনিক সভ্যতা এই পরিবর্তনের গতি বাড়িয়ে এক অস্বাভাবিক অবস্থার সৃষ্টি করেছে। অর্থাৎ, ব্যাপক শিল্পায়ন, নগরায়ণ প্রভৃতির প্রভাবে জলবায়ুর স্বাভাবিক আচরণের যে পরিবর্তন সংঘটিত হয় তাকে জলবায়ু পরিবর্তন বলে।"
        },
        {
          "label": "গ",
          "question": "ঘটনা-১ কোন ধরনের সামাজিক সমস্যাকে নির্দেশ করে? ব্যাখ্যা করো।",
          "explanation": "উদ্দীপকের ঘটনা-১ বেকারত্ব নামক অন্যতম সামাজিক সমস্যাকে নির্দেশ করে। বেকারত্ব হলো কোনো সমাজে কর্মক্ষম লোক থাকা সত্ত্বেও কর্মসংস্থানের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খংদকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার বলা হয়ে থাকে। দেশের স্বাভাবিক শ্রমশক্তির অঙ্গ হয়েও যারা কর্মহীন থাকে তারাই বেকার। বেকার সমস্যার সমাজতাত্ত্বিক তাৎপর্য সম্পর্কে লর্ড বেভারিজ বলেছেন, বেকারত্বের ফলে সমাজ ও ব্যক্তি উভয়ই ক্ষতিগ্রস্ত হয়। বেকারত্বের প্রত্যক্ষ ফল দারিদ্র্য এবং দারিদ্র্য থেকে আসে নৈরাশ্য ও হতাশা। উদ্দীপকে ঘটনা-১-এ রাকিবের বি.এ পাস করেও পাঁচ বছর ধরে কোনো কাজের ব্যবস্থা করতে না পারা উপরে আলোচিত বেকারত্ব সমস্যার সাথে সাদৃশ্যপূর্ণ। সুতরাং এ বিষয়টি স্পষ্ট যে, উদ্দীপকের ঘটনা-১ বেকারত্ব সমস্যাকে নির্দেশ করে।"
        },
        {
          "label": "ঘ",
          "question": "ঘটনা-২ এর অন্যতম কারণ ঘটনা-১। তুমি কি একমত? যুক্তিসহ বিশ্লেষণ করো।",
          "explanation": "উদ্দীপকের ঘটনা-২ এ সামাজিক সমস্যা হিসেবে মাদকাসক্তির প্রতিচ্ছবি ফুটে উঠেছে। ঘটনা-২ অর্থাৎ, মাদকাসক্তির অন্যতম কারণ হলো ঘটনা-১ তথা বেকারত্ব-এ বক্তব্যের সাথে আমি একমত। বাংলাদেশ তৃতীয় বিশ্বের একটি উন্নয়নশীল দেশ। জনসংখ্যাধিক্যের কারণে এ দে নিরক্ষরতা, দরিদ্রতা, বেকারত্বসহ নানাবিধ সামানোর কারণে বিরাজমান। জনসংখ্যা প্রতিনিয়ত যে হারে বৃদ্ধি পাচ্ছে কল সমস্যা কর্মসংস্থান সৃষ্টি হচ্ছে না। ফলে পর্যাপ্ত কর্মসংস্থানের অভাবে বেকারত্বের সৃষ্টি হচ্ছে। শিক্ষাজীবন শেষে একজন ব্যক্তি যখন তার প্রত্যাশিত চাকরি লাভে ব্যর্থ হয়, তখন তার বেকার জীবন হতাশা ও দুর্দশাগ্রস্ত হয়ে পড়ে। চলমান এ হতাশা ও দুর্দশার কষাঘাতে এক পর্যায়ে সে মানসিকভাবে বিপর্যস্ত হয়ে পড়ে। ফলশ্রুতিতে সে ধীরে ধীরে মাদকের প্রতি আসক্ত হয়ে পড়ে, যা সামাজিক ক্ষেত্রে মাদকাসক্তির মতো ভয়াবহ একটি সামাজিক সমস্যা সৃষ্টি করে। উপরের আলোচনা শেষে স্পষ্টরূপে প্রতীয়মান হয় যে, মাদকাসক্তির অন্যতম কারণ হলো বেকারত্ব।"
        }
      ]
    },
    {
      "number": "7",
      "uddipok": "সিফাত সাহেব অনেকদিন ধরে শহরে একটি বাণিজ্যিক। প্রতিষ্ঠানে কাজ করে। গ্রামে তার আরও তিন ভাই এবং মা-বাবা রয়েছে। তার প্রিয় বন্ধু মিরাজের সহযোগিতায় সে তার ভাইদেরকে শহরে এনে মোটা বেতনে চাকরির ব্যবস্থা করে। তাই সে নিজেকে খুব সুখী ভাবে। কিন্তু গ্রামে পড়ে থাকা তার বৃদ্ধ মা-বাবার জন্য তার মন কাঁদে।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "বিধবা বিবাহ কী?",
          "explanation": "স্বামী মারা যাবার পর স্বামীর ভাই বা অন্য কারো সাথে বিবাহ বন্ধনে আবদ্ধ হওয়াকে বিধবা বিবাহ বলে।"
        },
        {
          "label": "খ",
          "question": "নয়াবাস পরিবার বলতে কী বোঝ?",
          "explanation": "বিবাহোত্তর বাসস্থানের ওপর ভিত্তি করে যেসব পরিবারব্যবস্থা গড়ে ওঠে নয়াবাস পরিবার তার অন্যতম। বিবাহের পর স্বামী-স্ত্রী তাদের পিতা বা মাতার গৃহে বাস না করে সম্পূর্ণ আলাদাভাবে অন্যত্র বসবাস শুরু করলে তাকে নয়াবাস পরিবার বলে। আধুনিক যুগে শিল্পায়ন, নগরায়ণ ও ব্যক্তিস্বাতন্ত্র্যবাদ দৃষ্টিভঙ্গির কারণে' নয়াবাস পরিবারের সংখ্যা দিন দিন বৃদ্ধি পাচ্ছে।"
        },
        {
          "label": "গ",
          "question": "উদ্দীপকের সিফাত ও মিরাজ কোন ধরনের জ্ঞাতি বন্ধনে আবদ্ধ? ব্যাখ্যা করো।",
          "explanation": "উদ্দীপকে সিফাত ও মিরাজ কাল্পনিক জ্ঞাতিসম্পর্ক বন্ধনে আবদ্ধ। সমাজ সংগঠনের অন্যতম উপাদান হলো জ্ঞাতিসম্পর্ক। 'মানুষ সারাজীবনই নানা জ্ঞাতিসম্পর্কের মধ্যে দিয়ে বসবাস করে। বিভিন্ন জ্ঞাতিসম্পর্কের বন্ধনই সমাজের বিভিন্ন মানুষকে সংগঠিত করে সৃষ্টি করে মানব সম্পর্কের জটিল জাল। এরূপই একটি জ্ঞাতিসম্পর্ক হলো কাল্পনিক জ্ঞাতিসম্পর্ক যা রক্ত কিংবা বৈবাহিক সূত্রে আবদ্ধ নয়, কিন্তু এরূপ জ্ঞাতিরা রক্ত ও বৈবাহিক সূত্রে আবদ্ধ আত্মীয়ের মতোই আচরণ করে। মূলত জাতিপদ দ্বারা সম্বোধিত অনাত্মীয় ব্যক্তিদের সাথে যে সম্পর্ক যেমন দোস্ত, বন্ধু, মিতা, পালিত সন্তান প্রভৃতি হলো কাল্পনিক জ্ঞাতিসম্পর্ক।. উদ্দীপকের সিফাত ও মিরাজ খুবই ভালো বন্ধু। তাদের মধ্যে রক্তের সম্পর্ক। না থাকলেও তাদের মধ্যকার সম্পর্ক রক্ত সম্পর্কের থেকে কোনো অংশে কম নয়, যা উপরে আলোচিত কাল্পনিক জ্ঞাতিসম্পর্ককে নির্দেশ করে।"
        },
        {
          "label": "ঘ",
          "question": "সিফাত সাহেবের যৌথ পরিবার ভেঙে যাওয়ার একমাত্র কারণ। কোনটি বলে তুমি মনে করো? মতামত দাও।।",
          "explanation": "সিফাত সাহেবের যৌথ পরিবার ভেঙে যাওয়ার একমাত্র কারণ হিসেবে। আমি শিল্পায়ন ও নগরায়ণকে দায়ী করব। শিল্পায়ন ও নগরায়ণের ফলে শহরাঞ্চলে কর্মসংস্থানের সুযোগ সৃষ্টি হওয়ায় গ্রামের শিক্ষিত জনগোষ্ঠী কর্মসংস্থানের আশায় শহরমুখী হচ্ছে। এছাড়াও গ্রামীণ সমাজজীবনের তুলনায় শহর সমাজজীবনে সুযোগ-সুবিধা বেশি থাকায় মানুষ গ্রামের পরিবার পরিজন ছেড়ে শহরমুখী হচ্ছে। গ্রামীণ যৌথ পরিবারে ব্যক্তির দ্বাদীন ও স্বকীয় চিন্তাকর্ম বেশ খানিকটা সীমিত। তাই ব্যক্তি স্বাতন্ত্র্যবাদী ধ্যান-ধারণার কারণেও অনেকে শহরমুখী হয়ে থাকে যা মূলত শিল্পায়ন ও নগরায়ণের ফল। উদ্দীপকের সিফাত সাহেব শহরে একটি বাণিজ্যিক প্রতিষ্ঠানে কাজ করেন। তিনি তার বন্ধু মিরাজের সহযোগিতায় তার তিন ভাইকে শহরে এনে মোটা বেতনের চাকরির ব্যবস্থা করে দেন। শিল্পায়ন ও নগরায়ণের ফলে কর্মসংস্থানের নতুন ক্ষেত্র সৃষ্টি হওয়ায় তিনি তার ভাইদের শহরে কাজের ব্যবস্থা করে দিতে সক্ষম হন। সুতরাং উপরে আলোচিত প্রেক্ষাপটের ভিত্তিতে বলা যায়, সিফাত সাহেবের যৌথ পরিবার ভেঙে যাওয়ার পেছনে শিল্পায়ন ও নগরায়ণ দায়ী।"
        }
      ]
    },
    {
      "number": "8",
      "uddipok": "সুমন যে বিষয় নিয়ে বিশ্ববিদ্যালয়ে পড়ছিল সেখানে সমাজের সামগ্রিক দিক নিয়ে আলোচনা ছিল, যেমন- পরিবার, বিবাহ, রাষ্ট্র, ক্ষমতা, সামাজিক রীতিনীতি, সামাজিক সমস্যা ইত্যাদি। তাই সুমন তার অর্জিত জ্ঞান গ্রামের সার্বিক উন্নয়নে কাজে লাগানোর জন্য গ্রামে গেলো। কিন্তু কাজের শুরুতেই সমাজের মানুষের অশিক্ষা-কুশিক্ষা, অসচেতনতা এবং ক্ষমতার দম্ভ তাকে বাধাগ্রস্ত করল। তবু দমে না গিয়ে সে তার অর্জিত জ্ঞান দিয়ে যুবকদের সচেতন করে তুলল। কারণ সে ভেবেছে, ঐ জ্ঞানই মানুষকে সচেতন করে তুলবে এবং সামাজিক সমস্যা সমাধানে তা কার্যকর হবে।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "কত' সালে চট্টগ্রাম বিশ্ববিদ্যালয়ে স্বতন্ত্র বিভাগ হিসেবে। সমাজবিজ্ঞান আত্মপ্রকাশ করে?",
          "explanation": "১৯৭০ সালে চট্টগ্রাম বিশ্ববিদ্যালয়ে স্বতন্ত্র বিভাগ হিসেবে সমাজবিজ্ঞান আত্মপ্রকাশ করে।"
        },
        {
          "label": "খ",
          "question": "\"সমাজবিজ্ঞান হচ্ছে সামাজিক সম্পর্কের বিজ্ঞান\"- বুঝিয়ে লেখো।",
          "explanation": "সমাজস্থ মানুষের ও বিভিন্ন সামাজিক প্রতিষ্ঠানের পারস্পরিক সম্পর্কের বিজ্ঞানভিত্তিক বিশ্লেষণ করায় সমাজবিজ্ঞানকে সামাজিক সম্পর্কের বিজ্ঞান বলা হয়। সমাজবিজ্ঞান সমাজ কাঠামো তথা ব্যক্তি, গোষ্ঠী এবং বিভিন্ন অনুষ্ঠান- প্রতিষ্ঠানের পারস্পরিক সম্পর্ক, ভূমিকা, কার্যাবলি সম্পর্কে পঠন-পাঠন ও গবেষণা করে। এছাড়াও সমাজের শ্রেণিবিন্যাস, শ্রেণিগুলোর মধ্যকার সম্পর্ক, উৎপাদন যন্ত্রের' সাথে তাদের সম্পর্ক প্রভৃতি বিষয় নিয়েও আলোচনা করে। অর্থাৎ, সমাজবিজ্ঞান সমাজ ও সমাজ সংশ্লিষ্ট সব বিষয় ও তাদের মধ্যকার পারম্পরিক সম্পর্ক নির্ণয়ে বিজ্ঞানভিত্তিক বিশ্লেষণ করে থাকে। এজন্যই সমাজবিজ্ঞানকে সামাজিক সম্পর্কের বিজ্ঞান বলা হয়।"
        },
        {
          "label": "গ",
          "question": "সুমনের পঠিত বিষয়টির বাংলাদেশে গোড়াপত্তনের ক্ষেত্রে ইউনেস্কোর ভূমিকা উদ্দীপকের আলোকে ব্যাখ্যা করো।",
          "explanation": "উদ্দীপকে উল্লেখিত সুমনের পঠিত বিষয়টি হলো সমাজবিজ্ঞান। উত্ত বিষয়টির গোড়াপত্তনের ক্ষেত্রে আন্তর্জাতিক সংগঠন ইউনেস্কোর ভূমিকা অপরিসীম। ১৮৩৯ সালে ফ্রান্সে সমাজবিজ্ঞানের আনুষ্ঠানিক যাত্রা শুরু হলেও ভারতীয় উপমহাদেশে উক্ত বিষয়টির যাত্রা শুরু হয় মূলত বিংশ শতকের মাঝামাঝি সময়ে ঢাকা বিশ্ববিদ্যালয় প্রতিষ্ঠার মাধ্যমে। শিল্প বিপ্লবোত্তর যুগে সমাজে সৃষ্ট বিশৃঙ্খলা ও অস্থিরতার পরিপ্রেক্ষিতে, সমাজের বিজ্ঞানভিত্তিক আলোচনা করতে গিয়ে সুদূর ইউরোপে সমাজবিজ্ঞানের বিকাশ লাভ হয়। এ পটভূমিতে বিংশ শতাব্দীর পঞ্চাশের দশকে প্রখ্যাত ফরাসি নৃবিজ্ঞানী লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞানের প্রাতিষ্ঠানিক ভিত্তি স্থাপনের উদ্দেশ্যে ঢাকায় আসেন এবং সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের উদ্দেশ্যে পার্বত্য চট্টগ্রাম পরিদর্শন করে। পরবর্তীতে ঢাকা বিশ্ববিদ্যালয়ের শিক্ষকদের সাথে সৌজন্য সাক্ষাতকালে তিনি বাংলাদেশে সমাজবিজ্ঞান চর্চার প্রতি মনোযোগী হওয়ার আহবান জানান এবং সমাজবিজ্ঞানের প্রাতিষ্ঠানিক ভিত্তি স্থাপনের সার্বিক সহায়তার আশ্বাস দেন। এরই ধারাবাহিকতায় ঢাকা বিশ্ববিদ্যালয় ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান আনুষ্ঠানিকভাবে আত্মপ্রকাশ করে। উপরের আলোচনা থেকে এ কথা সুস্পষ্টভাবে প্রতীয়মান হয় যে, বাংলাদেশের সমাজবিজ্ঞানের গোড়াপত্তনের ক্ষেত্রে ইউনেস্কোর ভূমিকা অপরিসীম।"
        },
        {
          "label": "ঘ",
          "question": "সুমনের ভাবনা বাংলাদেশে সমাজবিজ্ঞান পাঠের প্রয়োজনীয়তার গুরুত্বকেই তুলে ধরে- বিশ্লেষণ করো।",
          "explanation": "উদ্দীপকের সুমনের ভাবনা বাংলাদেশের সমাজবিজ্ঞান পাঠের প্রয়োজনীয়তার গুরুত্বকেই তুলে ধরে- উক্তিটি যথার্থ। বাংলাদেশ উন্নয়নশীল দেশ এবং বিভিন্ন ধরনের সামাজিক সমস্যা যেমন- অশিক্ষা-কুশিক্ষা, অসচেতনতা প্রভৃতিতে জর্জরিত। সমাজবিজ্ঞানের জ্ঞান আমাদেরকে আত্মসচেতন, শ্রেণি সচেতন, সমাজ সচেতন এবং সামাজিক ও প্রাকৃতিক পরিবেশ সম্পর্কে সচেতন করে তোলে। অর্থাৎ, ব্যক্তি হিসেবে আমাদের পরিচয় কী, সমাজে আমাদের অবস্থান, দায়িত্ব ও কর্তব্য সম্পর্কে সমাজবিজ্ঞান জ্ঞান দান করে। এছাড়াও সামাজিক সমস্যা চিহ্নিতকরণ, সমস্যাবলির গভীরতা অনুধাবন করা এবং উক্ত সমস্যা সমাধানের ক্ষেত্রেও সমাজবিজ্ঞান জ্ঞান দান করে থাকে। পাশাপাশি সামাজিক উন্নয়নে নীতি নির্ধারণ ও বাস্তবায়নের ক্ষেত্রে সমাজবিজ্ঞান পাঠের প্রয়োজনীয়তা আছে। উদ্দীপকে সুমন গ্রামের উন্নয়নের ক্ষেত্রে তার পঠিত বিষয়ের জ্ঞান প্রয়োগ করতে গিয়ে প্রথমে বাধাপ্রাপ্ত হলেও, সে দমে না গিয়ে উক্ত বিষয়ের জ্ঞান দ্বারাই গ্রামের যুবকদের সচেতন করে তোলে এবং বিভিন্ন সামাজিক সমস্যা সমাধানে আত্মপ্রত্যয়ী হয়। কারণ সুমন জানত যে, একমাত্র উক্ত বিষয়টি মানুষকে সচেতন করে তুলতে পারবে যা বাংলাদেশে সমাজবিজ্ঞান পাঠের গুরুত্বকে তুলে ধরে।"
        }
      ]
    },
    {
      "number": "9",
      "uddipok": "সুখেন দাস তার জীবিকার প্রয়োজনে হাস-মুরগি, গরু-ছাগল। লালন পালন করে। এর পাশাপাশি তার নিজস্ব জমিতে ধান, গম, ভুট্টাসহ বিভিন্ন ফসল উৎপাদন করে থাকে। এটাই তার পেশা। তার স্ত্রী সংসারের কাজের ফাঁকে স্বামী ও সন্তানের মজাল কামনায় বিভিন্ন দেবতার উপাসনা। করে থাকে যা তার কাছে খুবই পছন্দের কাজ।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "চাকার আবিষ্কার হয় কোন যুগে?",
          "explanation": "নব্যপ্রস্তর যুগে চাকার আবিষ্কার হয়।"
        },
        {
          "label": "খ",
          "question": "ময়নামতি প্রত্নতাত্ত্বিক নিদর্শনে কোন ধর্মের প্রভাব পরিলক্ষিত হয়? বুঝিয়ে বলো।",
          "explanation": "ময়নামতির প্রত্নতাত্ত্বিক নিদর্শনে বৌদ্ধ ধর্মের প্রভাব পরিলক্ষিত হয়। ময়নামতিতে খনন কাজের ফলে প্রাপ্ত নিদর্শনসমূহের মধ্যে শালবন বিহার অন্যতম। মূলত এটি একটি বৌদ্ধ বিহার যেখানে ১১৫টি কক্ষের সন্ধান পাওয়া যায় যা পূজা অর্চনার ক্ষেত্রে ব্যবহূত হতো। এছাড়াও প্রাপ্ত অন্যান্য ধ্বংসাবশেষ যেমন- কোটিলা মুড়া, আনন্দ বিহার থেকে প্রাপ্ত নিদর্শনসমূহের ধর্মীয় তাৎপর্য দেখে মনে হয় তৎকালীন সময়ে এ অঞ্চলে বৌদ্ধধর্মের শক্তিশালী পৃষ্ঠপোষক ছিল এবং বৌদ্ধ ধর্মের ব্যাপ্তি ও প্রসারে সমাজপতিরা কাজ করেছিল।"
        },
        {
          "label": "গ",
          "question": "উদ্দীপকে সুখেন দাসের স্ত্রীর পছন্দের কাজটির সাথে সিন্ধু সভ্যতার সমাজজীবনের কোন দিকটির মিল লক্ষ করা যায়? ব্যাখ্যা করো।",
          "explanation": "উদ্দীপকে সুখেন দাসের স্ত্রীর পছন্দের কাজটির সাথে সিন্ধু সভ্যতার সমাজজীবনের ধর্মীয় দিকটির মিল লক্ষ করা যায়। সিন্ধু সমাজে ধর্মবিশ্বাস সম্পর্কে সুস্পষ্ট ধারণা পাওয়া যায় না। কেননা, এখানে কোনো মন্দির বা মঠের চিহ্ন পাওয়া যায়নি। তবে তাদের মধ্যে যে ধর্মবিশ্বাস ছিল সে বিষয়ে কোনো সন্দেহ নেই। সিন্ধু সভ্যতার বিভিন্ন স্থান থেকে প্রাপ্ত পোড়ামাটির মূর্তি থেকে বোঝা যায়, তাদের ধর্মীয় জীবনে মূর্তি পূজার প্রভাব ছিল। প্রাপ্ত মূর্তিসমূহ ছিল মূলত নারী মূর্তি যা থেকে ধারণা করা হয় তাদের মধ্যে মাতৃপূজার প্রচলন ছিল। এছাড়াও প্রাপ্ত সিলমোহর থেকে বোঝা যায় তারা বিভিন্ন দেবতার পূজা করে থাকত। উদ্দীপকে দেখা যায়, সুখেন দাসের স্ত্রী তার স্বামী ও সন্তানের মঙ্গল কামনায় বিভিন্ন দেবতার উপাসনা করে থাকে যা উপরে আলোচিত সিন্ধু সভ্যতার ধর্মীয় জীবনের সাথে সামঞ্জস্যপূর্ণ।"
        },
        {
          "label": "ঘ",
          "question": "সুখেন দাসের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি- তুমি কি একমত? উত্তরের সপক্ষে যুক্তি তুলে ধরো।",
          "explanation": "'সুখেন দাসের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি'- বক্তব্যটির সাথে আমি একমত। সিন্ধু সভ্যতা নগরকেন্দ্রিক হলেও অধিকাংশ মানুষ গ্রামে থাকত। কৃষিই ছিল তাদের প্রধান পেশা। অর্থাৎ সিন্ধু' সভ্যতার অর্থনীতির ভিত্তি হলো কৃষি। বৃহৎ শস্যাগার সভ্যতার কৃষি সমৃদ্ধির সাক্ষ্য দেয়। সিন্ধু নদের বন্যার জল জমিকে উর্বর করত, সেই উর্বর জমিতে তারা গম, যব, মুগ, মসুর, তিল প্রভৃতি শস্য চাষ করত। কৃষিকাজের পাশাপাশি সিন্ধু সভ্যতার জনগণ পশুপালন করত। তারা মেষ, গরু, ছাগল, প্রভৃতি গৃহপালিত পশু লালন-পালন করত। মূলত সিন্ধু সভ্যতার অর্থনৈতিক ব্যবস্থা ছিল কৃষি ও পশুপালন নির্ভর। উদ্দীপকে উল্লিখিত সুখেন দাস জীবিকার প্রয়োজনে বিভিন্ন ধরণের গৃহপালিত পশুপালন করেন। পাশাপাশি, নিজস্ব জমিতে ধান, গম, ভুট্টাসহ প্রভৃতি চাষ করে থাকেন যা উপরে আলোচিত সিন্ধু সভ্যতার অর্থনৈতিক ব্যবস্থার সাথে সাদৃশ্যপূর্ণ। পরিশেষে বলা যায়, সুখেন দাসের পেশা সিন্ধু সভ্যতার অর্থনৈতিক ব্যবস্থার প্রতিচ্ছবি-এ বক্তব্যটি যথার্থ।"
        }
      ]
    },
    {
      "number": "10",
      "uddipok": "তাসলিমা একটি বস্তিতে রুম নিয়ে বসবাস করে। পোশাক তৈরির কারখানায় সে কাজ করে। কোনো রকমে তার দিন চলে যায়। তার ছোট ভাই রফিককেও তার ঘ কাছে এনে রাখতে চেয়েছিল। কিন্তু সে রাজি নয়, কারণ মাঠে ফসল ফলানোতেই সে বেশি আনন্দ পায়।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "জনসংখ্যার ঘনত্ব কোন সমাজে বেশি?",
          "explanation": "জনসংখ্যার ঘনত্ব শহুরে সমাজে বেশি।"
        },
        {
          "label": "খ",
          "question": "প্রান্তিক চাষী বলতে কী বোঝায়?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরন-পোষণ করে তারাই প্রান্তিক চাষী। প্রান্তিক শ্রেণির চাষী বা কৃষকদের জমির পরিমাণ ১ একরের নিচে হয়, যার উৎপাদন থেকে তারা শুধু ভরণ-পোষণ চালিয়ে যেতে পারে। প্রান্তিক কৃষকরা কঠোর পরিশ্রমের মাধ্যমে নিজ অবস্থা উন্নয়নের চেষ্টা করে। ভূমিহীন দিনমজুরদের সাথে এদের সম্পর্ক মোটামুটি নিবিড়। কেননা প্রান্তিক কৃষক ও ভূমিহীনদের আর্থিক ব্যবধান খুব কম।"
        },
        {
          "label": "গ",
          "question": "উদ্দীপকের তাসলিমা যে সমাজে বসবাস করে সেই সমাজের মানুষের জীবন- জীবিকা ব্যাখ্যা কর।",
          "explanation": "উদ্দীপকের তাসলিমা যে সমাজে বাস করে সেটি শহুরে সমাজকে নির্দেশ করে। শহুরে সমাজের জীবনজীবিকা অত্যন্ত গতিময় ও বৈচিত্র্যপূর্ণ। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহর সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহর সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ পেশা ও জীবনজীবিকা শহুরে সমাজের অন্যতম বৈশিষ্ট্য। শহরাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে। শহুরে কারখানাগুলোতে মূলত নারী শ্রমিকের আধিক্য লক্ষ করা যায়। উদ্দীপকের তাসলিমা একটি বস্তিতে রুম নিয়ে বসবাস করে। জীবিকার্জনের জন্য সে একটি পোশাক কারখানায় কাজ করে, যার মাধ্যমে তার দিন কোনো রকমে চলে যায়। তাসলিমার জীবন ব্যবস্থা উপরে আলোচিত শহুরে সমাজের জীবনব্যবস্থার সাথে সাদৃশ্যপূর্ণ। সুতরাং, উপরের আলোচনার প্রেক্ষিতে বলা যায় যে, শহুরে জীবনব্যবস্থা স্বাধীন, সংগ্রামী ও প্রতিযোগিতামূলক।"
        },
        {
          "label": "ঘ",
          "question": "রফিকের বসবাসকৃত সমাজের পরিবর্তনশীল অর্থনৈতিক ব্যবস্থার কারণ বিশ্লেষণ কর।",
          "explanation": "রফিকের বসবাসকৃত সমাজ অর্থাৎ গ্রামীণ সমাজের অর্থনৈতিক ব্যবস্থা পরিবর্তনের ক্ষেত্রে বহুবিধ কারণ বিদ্যমান। প্রথমত, যোগাযোগ ব্যবস্থা অভূতপূর্ব উন্নয়নের ফলে গ্রামীন সমাজ জীবনে এসেছে আধুনিকতার ছোঁয়া। গ্রামের মানুষ এখন সহজে একস্থান থেকে আরেক স্থানে যেতে পারছে যা শ্রমের গতিশীলতা বৃদ্ধি করেছে। ফলাফলস্বরূপ, গ্রামের মানুষ ভূমির ওপর নির্ভর না করে অন্য পেশার সাথে সম্পৃক্ত হচ্ছে। দ্বিতীয়ত, শিক্ষার হার বৃদ্ধির ফলে মানুষ আত্মসচেতন হয়ে উঠছে। বিশেষ করে গ্রামীণ শিক্ষিত জনগোষ্ঠী সরকারি, বেসরকারি প্রতিষ্ঠানসহ অকৃষিজ পেশায় বেশি আগ্রহী হয়ে উঠেছে। তৃতীয়ত, দেশে আগের তুলনায় বর্তমানে কর্মসংস্থানের বহুবিধ খাত সৃষ্টি হওয়ায় গ্রামীণ মানুষ চাষাবাদের তুলনায় অন্যান্য পেশার প্রতি বেশি আকৃষ্ট হচ্ছে। উপরের আলোচনার প্রেক্ষিতে বলা যায় যে, গ্রামীণ অর্থনৈতিক ব্যবস্থার পরিবর্তনের কারণ হিসেবে তথ্য প্রযুক্তির উন্নয়ন ও শিক্ষার প্রসারকে উল্লেখ করা যায়।"
        }
      ]
    },
    {
      "number": "11",
      "uddipok": "সুমাইয়া অষ্টম শ্রেণিতে পড়া অবস্থায় তার পিতা জাহিদ মিয়া তাকে বিয়ে দেন। বিয়ের সময় পাত্রের বাবা মজিদ মিয়ার দাবী অনুযায়ী নগদ পঞ্চাশ হাজার টাকা ও টেলিভিশন দিতে জাহিদ মিয়া বাধ্য হন। বছর খানেক পরে জাহিদ মিয়া খবর পান তার মেয়ে প্রথম সন্তান জন্ম দিতে গিয়ে মৃত্যুবরণ করেছে।",
      "tag": "DIN.B, CTG.B, BB 17",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO-এর পূর্ণরূপ হলো Non-Government Organisation."
        },
        {
          "label": "খ",
          "question": "জঙ্গীবাদ কী? ব্যাখ্যা কর।",
          "explanation": "জঙ্গিবাদ হলো এক ধরনের নেতিবাচক আদর্শ যা একটি রাষ্ট্রের আর্থ-সামাজিক ও রাজনৈতিক ক্ষেত্রের জন্য হুমকিস্বরূপ। সাধারণত জত্যি বলতে তাদেরকে বোঝায় যার রাজনৈতিক কোনো উদ্দেশ্য হাসিলের লক্ষ্যে ধর্মীয় আদর্শ বা ধর্মকে ঢাল হিসেবে ব্যবহার করে আক্রমণাত্মক বা ধ্বংসাত্মক কার্যক্রম পরিচালনা করে থাকে। আর এ জঙ্গিদের রচিত ও প্রচারকৃত ধ্যান-ধারণাই জঙ্গিবাদ হিসেবে অভিহিত।"
        },
        {
          "label": "গ",
          "question": "উদ্দীপকের মজিদ মিয়ার দাবী করা বিষয়টি কোন ধরনের সামাজিক সমস্যা? ব্যাখ্যা কর।",
          "explanation": "উদ্দীপকের মজিদ মিয়ার দাবি করা বিষয়টি যৌতুক সমস্যাকে নির্দেশ করে। যৌতুক বাংলাদেশের আর্থ-সামাজিক সমস্যার অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃক পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকের মালেক মিয়া তার মেয়েকে বিয়ে দিতে গিয়ে পাত্রপক্ষের দাবি অনুযায়ী নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। তার এ পরিস্থিতি উপরে বর্ণিত যৌতুক প্রথার সাথে সাদৃশ্যপূর্ণ। তাই জহির মিয়ার দাবিটি নিঃসন্দেহে যৌতুক নামক সামাজিক সমস্যাকে ইঙ্গিত করে।"
        },
        {
          "label": "ঘ",
          "question": "সুমাইয়ার মৃত্যুর 'কারণ' মূলত একটি সামাজিক ব্যাধি। তুমি কি একমত? উত্তরের সপক্ষে যুক্তি দাও।",
          "explanation": "রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ একটি সামাজিক ব্যাধি- এ বক্তব্যের সাথে আমি একমত। বাল্যবিবাহ এমন একটি সামাজিক ব্যাধি, যা ঐতিহ্যগতভাবে সমাজে চলে আসছে। বাংলাদেশে বিবাহের ক্ষেত্রে মেয়েদের ১৮ বছর ও ছেলেদের ২১ বছর সর্বনিম্ন বয়সসীমা নির্ধারণ করা হয়েছে। এর চেয়ে কম বয়সে ছেলে- মেয়েরা বিবাহ বন্ধনে আবদ্ধ হলে তাকে বাল্যবিবাহ বলে। সমাজজীবনে বাল্যবিবাহের নেতিবাচক প্রভাব ভয়াবহ। বাল্যবিবাহের ফলে আমাদের দেশের নারীরা অতিদ্রুত গর্ভবতী হয়ে পড়ে। ফলে অল্প বয়সে মা হতে গিয়ে তাদের স্বাস্থ্যহানি ঘটে এবং অনেক ক্ষেত্রে মৃত্যুবরণ করে। উদ্দীপকের রোকাইয়ার অষ্টম শ্রেণিতে থাকা অবস্থায় অর্থাৎ অপ্রাপ্ত বয়সে বিয়ে হয়। বছর খানেক পর সন্তান জন্ম দিতে গিয়ে সে মৃত্যুবরণ করে। তার বিবাহটি উপরে বর্ণিত বাল্যবিবাহ এবং মৃত্যুবরণ; এর কুফলের সাথে সাদৃশ্যপূর্ণ। তাই বলা যায়, রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ নিঃসন্দেহে একটি সামাজিক ব্যাধি। কেননা সমাজে এর ভয়াবহ কিছু প্রভাব বিদ্যমান। উদাহরণস্বরূপ বলা যায়, বাল্যবিবাহের ফলে মাতৃমৃত্যুর ঝুঁকি বৃদ্ধি পায়, পারিবারিক সহিংসতা, নারী নির্যাতন ও বিবাহ বিচ্ছেদ সংঘটিত হয়। সর্বোপরি বাল্যবিবাহ কিশোরীর ব্যন্ত্রিসভার স্বাভাবিক বিকাশ ব্যাহত করে, যা তার মনো-সামাজিক অবস্থার ওপর নেতিবাচক প্রভাব ফেরে। অপরিণত বয়সে গর্ভধারণের ফলে জন্মগ্রহণকৃত শিশু এবং মা দুজনই অপুষ্টিজনিত সমস্যায় ভোগে। উপরের আলোচনার প্রেক্ষিতে বলা যায়, বাল্যবিবাহ নিঃসন্দেহে একটি সামাজিক ব্যাধি।"
        }
      ]
    }
  ]
}