{
  "title": "ময়মনসিংহ, রাজশাহী, দিনাজপুর, চট্টগ্রাম, সিলেট, বরিশাল ২০২২",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "১৮৩৯ সালে ফ্রান্সে একটি সামাজিক বিজ্ঞানের জন্ম হলেও বাংলাদেশে ১৯৫৭ সালে বিকাশ লাভ করে। ঢাকা বিশ্ববিদ্যালয়ের একজন অধ্যাপকের পরিশ্রমের ফলে এটি সম্ভব হয়। আর সেজন্য তাঁকে এ বিজ্ঞানটির বাংলাদেশের জনক বলে অভিহিত করা হয়। একটি সুখী ও সমৃদ্ধশালী বাংলাদেশ গড়ার জন্য এ সামাজিক বিজ্ঞানটির অধ্যয়ন অত্যন্ত জরুরি।",
      "tag": "MB, RB, DIN.B, CTG.B, SB, BB 22,RB, CB, CTG.B, BB 18",
      "sub_questions": [
        {
          "label": "ক",
          "question": "\"The Positive Philosophy' গ্রন্থটি কার লেখা?",
          "explanation": "'The Positive Philosophy' গ্রন্থটি সমাজবিজ্ঞানের জনক ফরাসি দার্শনিক অগাস্ট কোঁতের লেখা।"
        },
        {
          "label": "খ",
          "question": "নবান্ন উৎসব কী? বুঝিয়ে লেখো।",
          "explanation": "বাংলাদেশে বছরের প্রধান শস্য সংগ্রহকে কেন্দ্র করে যে উৎসব পালন করা হয় তাকে নবান্ন উৎসব বলা হয়। নবান্ন শব্দের অর্থ 'নতুন অন্ন'। নতুন আমন ধান কাটার পর সে ধান থেকে প্রস্তুত চালের প্রথম রান্না উপলক্ষ্যে এ উৎসবের আয়োজন করা হয়। সাধারণত অগ্রহায়ণ মাসে এ উৎসব উদযাপিত হয়। তবে কোনো কোনো অন্যলে পৌষ ও মাঘ মাসেও নবান্ন উৎসবের আয়োজন করা হয়। এ সময় নতুন ফসল কৃষিজীবী মানুষের মনে আনন্দ এনে দেয়। এ আনন্দের প্রতিফলন ঘটে পৌষ পিঠে, দুধ পিঠে, পিঠাপুলি প্রভৃতির অকৃপণ বিতরণের মধ্য দিয়ে।"
        },
        {
          "label": "গ",
          "question": "উদ্দীপকে কোন অধ্যাপকের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বাংলাদেশের সমাজবিজ্ঞানের জনক ড. এ. কে. নাজমুল করিমের কথা বলা হয়েছে। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। উল্লেখ্য যে, ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে The Dynamics of Bangladesh Society', সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উদ্দীপকে বলা হয়েছে, ঢাকা বিশ্ববিদ্যালয়ের একজন অধ্যাপকের পরিশ্রমের ফলে ১৯৫৭ সালে বাংলাদেশে সমাজবিজ্ঞান বিকাশ লাভ করে। এ কারণে তাকে বাংলাদেশের সমাজবিজ্ঞানের জনক বলা হয়। আলোচিত এ ব্যক্তির সঙ্গে ড. এ. কে. নাজমুল করিমের সাদৃশ্য রয়েছে, যা উল্লিখিত আলোচনায় ফুটে উঠেছে। তাই বলা যায়, উদ্দীপকে অধ্যাপক ড. এ. কে. নাজমুল করিমের কথা বলা হয়েছে।"
        },
        {
          "label": "ঘ",
          "question": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞানটির পঠন-পাঠন অত্যন্ত জরুরি— মতামত দাও।",
          "explanation": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞান তথা সমাজবিজ্ঞানের পঠন-পাঠন অত্যন্ত জরুরি। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এ সব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না । উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "জাবেদ ঢাকা বিশ্ববিদ্যালয়ের সমাজকর্ম বিভাগ থেকে এম.এস.এস. পাস করেছে। সে একটি স্বেচ্ছাসেবী সংস্থা গড়ে তোলে। প্রশিক্ষণ প্রদান, শিক্ষা ও কাজের মাধ্যমে মানব সম্পদ উন্নয়ন তথা সমাজ থেকে দারিদ্রদ্র্য নির্মূল করাই হচ্ছে এই সংস্থাটির অন্যতম উদ্দেশ্য। উক্ত উদ্দেশ্য বাস্তবায়নের লক্ষ্যে সে টার্গেট গ্রুপ তৈরি করে সংস্থাটির কার্যক্রম শুরু করে। বর্তমানে সংস্থাটি স্বনির্ভর জনগোষ্ঠী তৈরিতে সমাজে গুরুত্বপূর্ণ অবদান রেখে চলেছে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "NGO এর পূর্ণরূপ কী?",
          "explanation": "NGO এর পূর্ণরূপ হলো 'Non Government Organization'"
        },
        {
          "label": "খ",
          "question": "বেকারত্ব বলতে কী বোঝ?",
          "explanation": "বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন, পূর্ণ বা খণ্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি।"
        },
        {
          "label": "গ",
          "question": "উদ্দীপকের জাবেদের উদ্যোগ কোন ধরনের সংস্থার কার্যক্রমকে নির্দেশ করে? ব্যাখ্যা করো।",
          "explanation": "উদ্দীপকের জাবেদের উদ্যোগ বেসরকারি সংস্থার কার্যক্রমকে নির্দেশ করে। বেসরকারি সংস্থা বলতে সকল ব্যক্তিগত ও স্বেচ্ছাসেবী মুনাফাহীন সংগঠনকে বোঝায়। এ ধরনের সংগঠনগুলো মানবতার পক্ষে কাজ করে। বাংলাদেশের প্রেক্ষিতে বেসরকারি সংস্থা বলতে ব্যক্তিগত স্বেচ্ছাসেবী উন্নয়ন সংস্থা এবং বেসরকারি উন্নয়ন সংস্থাকে বোঝানো হয়। এসব সংস্থা সরকারি কাঠামোর বাইরে কিছু নির্দিষ্ট আইনগত কাঠামোর মধ্যে কাজ করে থাকে। তাদের লক্ষ্যভুক্ত জনগণ হলো গ্রামীণ দরিদ্র জনগোষ্ঠী। দারিদ্র্যবিমোচন, নারীর ক্ষমতায়ন, শিক্ষা, স্বাস্থ্যসেবা, মানবাধিকার, ক্ষুদ্র ঋণদান, গ্রামভিত্তিক উন্নয়ন পরিকল্পনা গ্রহণ প্রভৃতি বিষয়ে বেসরকারি সংস্থাসমূহ উল্লেখযোগ্য ভূমিকা পালন করে। উদ্দীপকের জাবেদ ঢাকা বিশ্ববিদ্যালয়ের সমাজকর্ম বিভাগ থেকে এম.এস.এস. পাস করে একটি স্বেচ্ছাসেবী সংস্থা গড়ে তোলেন। প্রশিক্ষণ প্রদান, শিক্ষা ও কাজের মাধ্যমে মানবসম্পদ উন্নয়ন তথা সমাজ থেকে দারিদ্র্য নির্মূল করাই হচ্ছে সংস্থাটির উদ্দেশ্য। উপরের আলোচনার সাথে তুলনা করলে বোঝা যায়, তার সংস্থার উদ্দেশ্য বেসরকারি সংস্থার কার্যক্রমের সাথে সাদৃশ্যপূর্ণ। সুতরাং বলা যায়, জাবেদের প্রতিষ্ঠিত সংগঠনটি একটি বেসরকারি সংস্থা।"
        },
        {
          "label": "ঘ",
          "question": "\"স্বনির্ভর সমাজ বিনির্মাণে জাবেদের মতো গড়ে তোলা সংস্থাসমূহ গুরুত্বপূর্ণ ভূমিকা রাখে\" - উত্তরের সপক্ষে যুক্তি দাও।",
          "explanation": "স্বনির্ভর সমাজ বিনির্মাণে জাবেদের মতো গড়ে তোলা সংস্থা তথা বেসরকারি সংস্থাসমূহ গুরুত্বপূর্ণ ভূমিকা রাখে- উক্তিটির সাথে আমি একমত। বেসরকারি সংস্থা অলাভজনক, মানবহিতৈষী, মানবকল্যাণে নিহিত এবং গ্রামীণ উন্নয়নে নানামুখী কার্যক্রম পরিচালনা করে থাকে। দারিদ্র্য বিমোচনে সহজশর্তে ঋণ প্রদান করে থাকে। এ ধরনের সংস্থা বৃত্তিমূলক প্রশিক্ষণ প্রদান করে বিনা জামানতে ঋণ প্রদান করে থাকে। কৃষির উন্নয়নে উন্নত বীজ, সার, কীটনাশক বিতরণ করে থাকে। জনগণকে শিক্ষিত করতে প্রাথমিক শিক্ষা, বয়স্ক শিক্ষা, নারী শিক্ষাসহ নানামুখী কার্যক্রমও তাঁরা গ্রহণ করে থাকে। যেমনটি জাবেদের সংস্থাও টার্গেট গ্রুপ করে দারিদ্র্য বিমোচনে কাজ করছে। বেসরকারি সংস্থাসমূহ গ্রামীণ জনগোষ্ঠীর আর্থিক উন্নয়নের পাশাপাশি তাদের মানসিক, দৈহিক, পারিবারিক, রাজনৈতিক, সাংস্কৃতিক বিভিন্ন ক্ষেত্রে উন্নয়নের প্রচেষ্টা চালায়। পাশাপাশি এসব সংস্থা গ্রামীণ অবকাঠামোগত উন্নয়নেও প্রচুর অর্থ ব্যয় করে। বিশেষ করে শিক্ষা, স্বাস্থ্য, পরিবেশ সংরক্ষণ, দুর্যোগ মোকাবিলা, দারিদ্র্য বিমোচন প্রতিটি ক্ষেত্রে বেসরকারি সংস্থাসমূহের কার্যক্রম পরিচালিত হচ্ছে, যা বাংলাদেশে স্বনির্ভর সমাজ গঠনে গুরুত্বপূর্ণ ভূমিকা রাখছে 1 পরিশেষে বলা যায়, বেসরকারি সংস্থা সামাজিক সমস্যা চিহ্নিত করে উপযুক্ত পদক্ষেপ দ্বারা তা সমাধানের চেষ্টা করে। এ কার্যক্রম জনগণের জীবনমান ও আর্থ-সামাজিক উন্নয়ন সাধন করার মাধ্যমে স্বনির্ভর সমাজ গঠনে ভূমিকা রাখে।"
        }
      ]
    },
    {
      "number": "3",
      "uddipok": "চট্টগ্রাম বিশ্ববিদ্যালয়ের ছাত্র পার্থিবের নতুন বন্ধু 'ক' বাংলাদেশের একটি ক্ষুদ্র নৃগোষ্ঠীর সদস্য। এদের সমাজের প্রশাসনিক। কাঠামো আদাম, মৌজা, সার্কেল এরূপ স্তরে বিভক্ত। প্রত্যেক স্তরে। একজন' প্রধান ব্যক্তি কর্তৃত্ব করেন। রাজা ঐ সমাজের ঐক্য ও সংহতির প্রতীক। পার্থিবের অন্য আর একজন বন্ধু 'খ' অপর একটি ক্ষুদ্র নৃগোষ্ঠীর সদস্য, যার বসবাস বৃহত্তর ময়মনসিংহে। এদের সমাজ মায়ের কর্তৃত্বে পরিচালিত এবং তাদের ভাষার নাম মান্দি।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "আদামের প্রধানকে কী বলা হয়?",
          "explanation": "আদামের প্রধানকে বলা হয় 'কারবারি'।"
        },
        {
          "label": "খ",
          "question": "এথনিক গোষ্ঠী বলতে কী বোঝ?",
          "explanation": "এথনিক গোষ্ঠী বলতে একটি সাধারণ সাংস্কৃতিক বৈশিষ্ট্যসম্পন্ন জনগোষ্ঠীকে বোঝায়। যেসব গোষ্ঠীর সামাজিক, সাংস্কৃতিক ও অর্থনৈতিক অবস্থা দেশের জাতীয় জাতিগোষ্ঠীর চেয়ে আলাদা এবং জীবনধারা সম্পূর্ণ বা আংশিকভাবে নিজস্ব রীতি বা ঐতিহ্য দ্বারা পরিচালিত হয় তাদেরকে ক্ষুদ্র নৃগোষ্ঠী বা এথনিক গোষ্ঠী বলে। এথনিক গোষ্ঠীর সদস্যরা নিজস্ব সংস্কৃতি ও জীবিকা পদ্ধতি অনুসরণ করে সাধারণত একটি নির্দিষ্ট এলাকায় বসবাস করে।"
        },
        {
          "label": "গ",
          "question": "উদ্দীপকে উল্লেখিত পার্থিবের বন্ধু 'ক'-এর জীবনধারা ব্যাখ্যা করো।",
          "explanation": "উদ্দীপকের পার্থিবের বন্ধু 'ক' চাকমা ক্ষুদ্র নৃগোষ্ঠীর সদস্য। বাংলাদেশে বসবাসরত চাকমা নৃগোষ্ঠীর সমাজব্যবস্থা চাকমা রাজাকে কেন্দ্র করে আবর্তিত হয়। তাদের সমাজব্যবস্থা কয়েকটি স্তরে বিভক্ত। যথা- আদাম, মৌজা, চাকমা সার্কেল ইত্যাদি। কতগুলো পরিবার নিয়ে আদাম গঠিত হয়, যার প্রধান হলেন কারবারি। কতগুলো আদামের সমন্বয়ে গড়ে ওঠে গ্রাম বা মৌজা, যার প্রধানকে বলা হয় হেডম্যান। আর কয়েকশ গ্রাম বা মৌজা নিয়ে চাকমা সার্কেল গঠিত হয়, যার প্রধান হচ্ছেন চাকমা রাজা। উদ্দীপকের পার্থিবের বন্ধু 'ক' এর সমাজের প্রশাসনিক ব্যবস্থা উল্লিখিত চাকমা সমাজব্যবস্থার অনুরূপ। তাই বলা যায়, 'ক' চাকমা সমাজের সদস্য। চাকমাদের সামাজিক-সাংস্কৃতিক জীবনধারা অত্যন্ত বৈচিত্র্যপূর্ণ। তারা প্রধানত তিনটি দলে বিভক্ত। যথা- চাকমা, তঞ্চঙ্গা ও দৈংনক। চাকমা ও তঞ্চঙ্গা উভয় সমাজে প্রায় ৪৬টি উপদল বা গঝা রয়েছে। পিতার সূত্র ধরে সন্তানদের গঝা বা বংশপরিচয় নির্ধারিত হয়। অর্থাৎ তাদের পরিবার ব্যবস্থা পিতৃতান্ত্রিক। ঐতিহ্যগতভাবে চাকমাদের অর্থনীতি জুম চাষের ওপর নির্ভরশীল। এছাড়া বাঁশ ও বেত দিয়ে তৈরি বিভিন্ন আসবাবপত্র এবং বাদ্যযন্ত্র তৈরি করে বাজারে বিক্রি করেও তারা জীবিকা নির্বাহ করে। তাদের প্রধান খাদ্যদ্রব্য হচ্ছে ভাত, মাছ, মাংস সবজি ইত্যাদি। চাকমারা প্রধানত বৌদ্ধ ধর্মের অনুসারী। তাদের প্রধান সামাজিক উৎসব হচ্ছে বিজু। পুরাতন বর্ষকে বিদায় ও নতুন বর্ষকে বরণ করতে তারা এ উৎসব পালন করে। উপরের আলোচনা থেকে বোঝা যায়, চাকমাদের জীবনধারা বৈচিত্র্যপূর্ণ ও স্বতন্ত্র বৈশিষ্ট্যসম্পন্ন।"
        },
        {
          "label": "ঘ",
          "question": "পার্থিবের বন্ধু 'ক' ও 'খ'-এর জীবনধারার বৈসাদৃশ্য বিশ্লেষণ করো।",
          "explanation": "পার্থিবের বন্ধু 'ক' ও 'খ' যথাক্রমে চাকমা এবং গারো ক্ষুদ্র নৃগোষ্ঠীর অন্তর্ভুক্ত। উক্ত নৃগোষ্ঠীদ্বয়ের মধ্যে কিছু সাংস্কৃতিক ও আর্থ- সামাজিক বৈসাদৃশ্য বিদ্যমান। গারো ক্ষুদ্র নৃগোষ্ঠী বাংলাদেশের ময়মনসিংহ, জামালপুর, শেরপুর, নেত্রকোণা, টাঙ্গাইল জেলা এবং বৃহত্তর সিলেট অঞ্চলের কোনো কোনো অঞ্চলে বাস করে। তাদের সমাজ মাতৃসূত্রীয়। তাদের নিজস্ব ভাষার নাম 'মান্দি'। উদ্দীপকের পার্থিবের বন্ধু 'খ' যে ক্ষুদ্র নৃগোষ্ঠীর সদস্য তাদের বসবাস বৃহত্তর ময়মনসিংহে। তাদের সমাজ মায়ের কর্তৃত্বে পরিচালিত হয় এবং ভাষার নামও মান্দি। এসব বৈশিষ্ট্য গারো ক্ষুদ্র নৃগোষ্ঠীর। অর্থাৎ 'খ' গারো ক্ষুদ্র নৃগোষ্ঠীর সদস্য। অন্যদিকে চাকমা সমাজের প্রধান হলেন রাজা। যেমনটি 'ক' এর সমাজেও দেখা যায়। সুতরাং 'ক' ও 'খ' যথাক্রমে চাকমা এবং গারো ক্ষুদ্র নৃগোষ্ঠীর সদস্য। চাকমাদের পারিবারিক ব্যবস্থা পিতৃতান্ত্রিক। পিতার বংশ পরিচয়ে সন্তানরা পরিচিত হয় এবং পিতার মৃত্যুর পর পুত্র সন্তানেরা সম্পত্তিতে সমানভাবে মালিকানা পায়। অন্যদিকে গারোদের পরিবার মাতৃসূত্রীয়। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। নোকনার অন্য বোনেরা মায়ের নিকট থেকে কোনো সম্পত্তি পায় না। ধর্মবিশ্বাসের দিক থেকেও চাকমা ও গারোদের পার্থক্য রয়েছে। চাকমারা প্রধানত বৌদ্ধ ধর্মাবলম্বী। আর বাংলাদেশের গারোদের ৯০% ধর্মান্তরিত খ্রিষ্টান। চাকমারা প্রধানত তিনটি দলে বিভক্ত, পক্ষান্তরে গারোদের মধ্যে দুটি গোত্র দেখা যায়। বর্তমানে চাকমারা বাংলা উপভাষায় কথা বলে যার নাম 'চাঙমা' ভাষা, অন্যদিকে গারোদের নিজস্ব ভাষার নাম 'মান্দি'। চাকমা সমাজে প্রশাসনিক স্তরায়ন থাকলেও গারোদের সমাজে তা পরিলক্ষিত হয় না। পরিশষে বলা যায়, বাংলাদেশে বসবাসরত চাকমা ও গারো ক্ষুদ্র নৃগোষ্ঠীর জীবনধারায় স্বতন্ত্র বৈশিষ্ট্য বিদ্যমান। আর নিজস্ব প্রথাগত সাংস্কৃতিক জীবনধারা অনুসরণ করার ফলে এ দুই নৃগোষ্ঠীর সমাজজীবনের মধ্যে বৈসাদৃশ্য পরিলক্ষিত হয়।"
        }
      ]
    },
    {
      "number": "4",
      "uddipok": "কবির মিএর ও ফারুক সাহেব বাল্যবন্ধু। কবির মিএর আজও পিতৃভিটায় মাটির ঘরে বসবাস করেন। পেশায় তিনি কৃষক। ফারক সাহেব সচিবালয়ে চাকরি করেন। বহুদিন পর ফারুক সাহেব বাল্যবন্দু কবির মিত্রার বাড়িতে বেড়াতে এসেছেন। উঠানে গোলার পাশে বসে দুই বন্ধু গল্প করছেন। এক পর্যায়ে ফারুক সাহেব বলেন, তোমাদের গ্রামের প্রায় ঘরে বিদ্যুৎ, রেফ্রিজারেটর, স্যাটেলাইট টিভি সংযোগ ও ইন্টারনেট সুবিধা বিদ্যমান, যা আধুনিকতার বহিঃপ্রকাশ।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "মধ্যবিত্ত শ্রেণি কারা?",
          "explanation": "মধ্যবিত্ত শ্রেণি হলো সীমিত আয়ের শিক্ষিত চাকরিজীবী শ্রেণি।"
        },
        {
          "label": "খ",
          "question": "গ্রামীণ সমাজে গতিশীলতা তুলনামূলক কম কেন? বুঝিয়ে লেখো।",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে - কম থাকে।"
        },
        {
          "label": "গ",
          "question": "উদ্দীপকে বর্ণিত কবির মিঞা ও ফারুক সাহেব প্রত্যেকে যে সমাজের প্রতিনিধিত্ব করেন, উভয় সমাজের মধ্যে পার্থক্য নিদের্শ করো।",
          "explanation": "উদ্দীপকের কবির মিঞা ও ফারুক সাহেব যথাক্রমে গ্রামীণ ও সমাজের প্রতিনিধিত্ব করেন। উক্ত সমাজদ্বয়ের মধ্যে জীবনধারা, ক্ষা ও কর্তৃত্ব, শিক্ষা, সম্পত্তি মালিকানা, প্রযুক্তির সুবিধাপ্রাপ্তিসহ নানা ক্ষেত্রে পার্থক্য বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়,। সাধারণ ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে এব বসবাস করে। উদ্দীপকের কবির মিঞা যেহেতু পিতৃভিটায় মাটির। বসবাস করেন এবং পেশায় একজন কৃষক সেহেতু তিনি গ্রামীণ সমাজ প্রতিনিধিত্ব করছেন। পক্ষান্তরে শহুরে সমাজ বলতে এমন এক সী এলাকার জনগোষ্ঠীকে বোঝায় যারা কৃষি ব্যতীত অন্যান্য পেশার মাধ জীবিকা নির্বাহ করে। উদ্দীপকের ফারুক সাহেব সচিবালয়ে চাকরি করে এটি যেহেতু একটি অকৃষিজ পেশা সেহেতু বলা যায় তিনি শহুরে সমায় সদস্য। তাদের সমাজদ্বয়ের মধ্যে পার্থক্য নিম্নরূপ- অর্থনৈতিক জীবনধারাগত পার্থক্য হলো গ্রামীণ ও শহুরে সমাজের। বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনি শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযো দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনাম শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠ অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যান শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্প প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকর হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ও শহরে আধুনিক, শিক্ষিত ও সচেতন জনগোষ্ঠীর বাস এবং তাদের। সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃি ঐতিহ্যের প্রভাব বেশি এবং সামাজিক গতিশীলতা অনেক কম।"
        },
        {
          "label": "ঘ",
          "question": "তোমাদের জীবন-যাত্রায় আধুনিকতার ছোঁয়া লেগেছে- এই উত্তির আলোকে কবির মিঞার সমাজ ব্যবস্থায় বর্তমানে কী ধরনের পরিবর্তন লক্ষণীয় তা বিশ্লেষণ করো।",
          "explanation": "তোমাদের জীবন-যাত্রায় আধুনিকতার ছোঁয়া 'লেগেছে\"- উদ্দীপা ফারুক সাহেবের এ উক্তি কবির মিঞার সমাজ তথা গ্রামীণ সমা নানা ক্ষেত্রে পরিবর্তনকে নির্দেশ করছে। অনাদিকাল থেকে গ্রামীণ সমাজের মানুষ ঐতিহ্যবাহী এবং সুনির্দিষ্ট ধারার। জীবনযাপন করে আসছে। তবে বর্তমানে শিক্ষা, প্রযুক্তি ইত্যাদির কল্যারে গ্রামীণ জীবনধারায় আধুনিকতার ছোঁয়া লেগেছে। ফলে গ্রামীণ সমাজের প্রায় পরিবর্তন এসেছে। উদাহরণস্বরূপ মানুষ শিক্ষার প্রয়োজনীয়তা তেমন একটা উপলব্ধি করত না। ফরে মানুনিদের উচ্চশিক্ষিত করার বিষয়ে তাদের তেমন একটা আগ্রহ ছিল না। কিন্তু বর্তমানে রেডিও, টেলিভিশন কিংবা, ইন্টারনেটের কল্যাণে প্রত্যন্ত গ্রামের একজন মানুষও শিক্ষার অপরিসীম গুরুত্ব বুঝতে পেরেছে। তারা এখন যেকোনোভাবেই হোক সন্তানদের শিক্ষিত করে তুলতে চায়। আবার গ্রামীণ অর্থনীতিতেও আধুনিকতার ছোঁয়ায় বৈপ্লবিক পরিবর্তন এসেছে। গ্রামের মানুষ এখন কৃষিভিত্তিক পেশার বাইরে প্রযুক্তিনির্ভর অনেক পেশা গ্রহণ করছে। কৃষি উপকরণেও লেগেছে আধুনিকতার ছোঁয়া। লাঙল, হালের। মতো সনাতন উপকরণের বদলে মানুষ এখন ব্যবহার করছে ট্রাক্টর, শ্যালো মেশিন ইত্যাদি। আধুনিক মানসিকতার বিকাশের ফল গ্রামের চিকিৎসা ক্ষেত্রেও লক্ষ করা যায়। অসুস্থ হলে গ্রামের মানুষ এখন আর কবিরাজি চিকিৎসা গ্রহণ করে না বললেই চলে। তারা ছুটে যায় হাসপাতালে। উপরের আলোচনার পরিসমাপ্তিতে বলা যায়, আধুনিকতার সংস্পর্শে এসে গ্রামের মানুষ এখন সনাতন ঐতিহ্যবাহী জীবনযাপন থেকে আধুনিক ধারার জীবনযাপনের দিকে ছুটছে। আর এভাবেই, সংঘটিত হচ্ছে গ্রামীণ সামাজিক কাঠামোর পরিবর্তন।"
        }
      ]
    },
    {
      "number": "5",
      "uddipok": "তাসলিমা একটি বস্তিতে রুম নিয়ে বসবাস করে। পোশাক, তৈরির কারখানায় কাজ করে কোনো রকমে তার দিন চলে যায়। তার ছোট ভাইকেও তার কাছে এনে রাখতে চেয়েছিল। কিন্তু সে রাজি নয়।। মাঠে ফসল ফলানোই সে বেশি পছন্দ করে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "গ্রাম কাকে বলে?",
          "explanation": "গ্রাম বলতে এমন একটি কৃষিনির্ভর জনপদকে বোঝায়, 'যেখানে কৃষকরা তাদের চাষাবাদের ভূমিকে কেন্দ্র করে বসবাস করে।"
        },
        {
          "label": "খ",
          "question": "প্রান্তিক চাষী বলতে কী বোঝ?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরণ-পোষণ করে তারাই, প্রান্তিক চাষী। প্রান্তিক শ্রেণির চাষী বা কৃষকদের জমির পরিমাণ ১ একরের নিচে হয়, যার উৎপাদন থেকে তারা শুধু ভরণ-পোষণ চালিয়ে যেতে পারে। প্রান্তিক কৃষকরা কঠোর পরিশ্রমের মাধ্যমে নিজ অবস্থা উন্নয়নের চেষ্টা করে। ভূমিহীন দিনমজুরদের সাথে এদের সম্পর্ক মোটামুটি নিবিড়। কেননা প্রান্তিক কৃষক ও ভূমিহীনদের আর্থিক ব্যবধান খুব কম।"
        },
        {
          "label": "গ",
          "question": "তাসলিমা যে সমাজে বসবাস করছে সেই সমাজের জীবন- জীবিকা ব্যাখ্যা করো।",
          "explanation": "উদ্দীপকের তাসলিমা যে সমাজে বাস করে সেটি শহুরে সমাজকে নির্দেশ করে। শহুরে সমাজের জীবনজীবিকা অত্যন্ত গতিময় ও বৈচিত্র্যপূর্ণ। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহুরে সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ পেশা ও জীবনজীবিকা শহুরে সমাজের অন্যতম বৈশিষ্ট্য। শত্রাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে। উদ্দীপকের তাসলিমা একটি বস্তিতে রুম নিয়ে বসবাস করে। জীবিকার্জনের জন্য সে একটি পোশাক কারখানায় কাজ করে, যার মাধ্যমে তার দিন কোনো রকমে চলে যায়। তাসলিমার জীবন ব্যবস্থা উপরে আলোচিত শহুরে সমাজের জীবনব্যবস্থার সাথে সাদৃশ্যপূর্ণ। উপরের আলোচনার প্রেক্ষিতে বলা যায়, শহুরে জীবনব্যবস্থা স্বাধীন, সংগ্রামী ও প্রতিযোগিতামূলক।"
        },
        {
          "label": "ঘ",
          "question": "তাসলিমার ছোট ভাই যে সমাজে বসবাস করছে সেই সমাজের গতিশীল অর্থনৈতিক ব্যবস্থার চিত্র বিশ্লেষণ করো।",
          "explanation": "উদ্দীপকের তাসলিমার ছোট ভাই গ্রামীণ সমাজে বসবাস করছে। প্রযুক্তির উন্নয়ন, শিক্ষার প্রসার প্রভৃতি কারণে গ্রামীণ সমাজের অর্থনীতিতে বর্তমানে গতিশীলতা বৃদ্ধি পেয়েছে। গ্রামীণ সমাজ হলো কৃষি নির্ভর, ক্ষুদ্রায়তনের ও কম বসতিপূর্ণ অঞ্চল; যেখানে শক্তিশালী পারস্পরিক মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা। উদ্দীপকে দেখা যায়, তাসলিমার ছোট ভাই মাঠে ফসল ফলানোই বেশি পছন্দ করে। অর্থাৎ সে কৃষিকাজের সাথে সম্পৃক্ত। উপরের বর্ণনার সাথে তুলনা করলে বোঝা যায়, সে গ্রামীণ সমাজে বাস করে। গ্রামীণ অর্থনীতির মূল ভিত্তি হলো কৃষি। বর্তমানে কৃষিতে সনাতন পদ্ধতির পরিবর্তে বিভিন্ন প্রযুক্তির ব্যবহারের ফলে কৃষকরা অধিক মাত্রায় ফসল উৎপাদন করতে পারছে। এতে তাদের জীবনযাত্রার মান পরিবর্তিত হচ্ছে। এছাড়া যোগাযোগ ব্যবস্থার অভূতপূর্ব উন্নয়নের ফলে গ্রামীণ সমাজ জীবনে এসেছে আধুনিকতার ছোঁয়া। গ্রামের মানুষ এখন সহজে একস্থান থেকে - আরেক স্থানে, যেতে পারছে, যা শ্রমের গতিশীলতা বৃদ্ধি করেছে। ফলাফলস্বরূপ গ্রামের মানুষ কেবল ভূমির ওপর নির্ভর না করে অন্য পেশার সাথেও সম্পৃক্ত হচ্ছে। আবার শিক্ষার হার বৃদ্ধির ফলে মানুষ আত্মসচেতন হয়ে উঠছে। বিশেষ করে গ্রামীণ শিক্ষিত জনগোষ্ঠী সরকারি, বেসরকারি প্রতিষ্ঠানসহ অকৃষিজ পেশায় বেশি আগ্রহী হয়ে উঠেছে,। তাছাড়া দেশে আগের তুলনায় বর্তমানে কর্মসংস্থানের বহুবিধ খাত সৃষ্টি হওয়ায় গ্রামীণ মানুষ চাষাবাদের তুলনায় অন্যান্য পেশার প্রতি বেশি আকৃষ্ট হচ্ছে। উপরের আলোচনার প্রেক্ষিতে বলা যায়, বর্তমানে বিভিন্ন প্রভাবকের ফলে গ্রামীণ সামাজিক অর্থনীতিতে গতিশীলতা এসেছে। তবে এ গতিশীলতার হার শহরের তুলনায় অনেক কম।"
        }
      ]
    },
    {
      "number": "6",
      "uddipok": "একুশে ফেব্রুয়ারির প্রভাত ফেরিতে সহপাঠীদের সাথে শহীদ মিনারে ফুল দিতে যায় নিলয়। এরপর এ দিনটি উপলক্ষ্যে কলেজে আলোচনা সভায় বক্তব্য দিতে গিয়ে একজন স্যার বলেন, আজ বাঙালি জাতির ইতিহাসে এক গৌরবময় দিন। এই দিনটিতে ছাত্র-জনতা রাজপথের সংগ্রামে সালাম, রফিক, বরকত, জব্বারসহ অনেকেই শহীদ হন এবং বাঙালি ন্যায্য দাবী প্রতিষ্ঠা করে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ছয় দফা কত সালে উত্থাপন করা হয়?",
          "explanation": "ছয় দফা ১৯৬৬ সালে উত্থাপন করা হয়।"
        },
        {
          "label": "খ",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "উদ্দীপকটি কোন আন্দোলনের কথা স্মরণ করিয়ে দেয়? ব্যাখ্যা করো।",
          "explanation": "উদ্দীপকটি ১৯৫২ সালের ভাষা আন্দোলনের কথা স্মরণ করিয়ে দেয়। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহ্রাওয়াদী উদ্যান) এবং ২৪ মার্চ। ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মুহাম্মদ আলী জিন্নাহ ঘোষণা করেন, \"Urdu and only Urdu shall be the State Language of Pakistan\" সাথে সাথে উপস্থিত ছাত্র-জনতা এ উত্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ বিক্ষোভ চলতে থাকে। এরই ধারাবাহিকতায় ১৯৫২ সালের ২১ - ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রভাত ফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। উদ্দীপকে আমরা দেখতে পাই, নিলয় ২১ ফেব্রুয়ারিতে সহপাঠীদের সাথে প্রভাত ফেরিতে অংশ নিয়ে শহীদ মিনারে ফুল দিতে যায়। পরবর্তীতে নিলয়দের একজন শিক্ষক দিবসটির ইতিহাস ও তাৎপর্য তুলে ধরেন। উপরে বর্ণিত ভাষা আন্দোলনের ইতিহাস এবং উদ্দীপকের তুলনামূলক পর্যালোচনা করে এটা স্পষ্ট যে, উদ্দীপকটি ভাষা আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের উক্ত আন্দোলনটিতেই বাঙালি জাতীয়তাবাদের বীজ রোপিত রয়েছে- বিশ্লেষণ করো।",
          "explanation": "উদ্দীপকের আন্দোলন তথা ভাষা আন্দোলন বাঙালি জাতীয়তাবাদের উন্মেষ ও বিকাশে তাৎপর্যপূর্ণ ভূমিকা পালন করেছিল। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্য দিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "7",
      "uddipok": "কলেজে ভর্তি হয়েই একাদশ শ্রেণির ছাত্র অর্ঘ্যর নতুন। বন্ধু-বান্ধব জোটে। একদিন কলেজ থেকে বাসায় ফেরার পথে পাড়ার বড় ভাই ও বন্ধু-বান্ধবের প্ররোচনায় সে মাদক গ্রহণ করে। সেই থেকে কলেজ ফাঁকি দিয়ে পাড়ার গোপন আস্তানায় অর্ঘ্যের নিয়মিত যাতায়াত। তার বাবা-মা যখন বিষয়টি জানতে পারেন ততক্ষণে অনেক দেরি হয়ে গেছে।'",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "নিরক্ষরতা কী?",
          "explanation": "অক্ষরজ্ঞানের অভাবই হলো নিরক্ষরতা।"
        },
        {
          "label": "খ",
          "question": "জলবায়ু পরিবর্তন কীভাবে জীববৈচিত্র্য ধ্বংস করে? বুঝিয়ে লেখো।",
          "explanation": "জলবায়ু পরিবর্তনের ফলে প্রাকৃতিক ভারসাম্য নষ্ট হয়ে পরিবেশে বিদ্যমান জীববৈচিত্র্য ধ্বংস হচ্ছে। বিশ্বজুড়ে জলবায়ু পরিবর্তনের ফলে বিভিন্ন প্রাকৃতিক দুর্যোগের (ঝড়, টর্নেডো, খরা ইত্যাদি) ভয়াবহতা অনেকগুণ বৃদ্ধি পেয়েছে। এসব প্রাকৃতিক দুর্যোগ সরাসরি জীববৈচিত্র্যের ওপর আঘাত হানে। উদাহরণস্বরূপ বলা যায়, সমুদ্রপৃষ্ঠের উচ্চতা বেড়ে যাওয়ায় আগামী ১০ বছরের মধ্যে সুন্দরবনের প্রায় ১৫ শতাংশ এলাকা তলিয়ে যাবে। সেইসাথে এ বনাঞ্চলের বিপুল সংখ্যক প্রাণি ও বৃক্ষের অস্তিত্ব বিলীন হয়ে যাবে। আবার বাংলাদেশের উত্তরাঞ্চলে জলবায়ু পরিবর্তনজনিত কারণে তীব্র খরার সৃষ্টি হচ্ছে। এর প্রভাবে অসংখ্য বন্যপ্রাণিসহ নানা প্রজাতির বৃক্ষ নিশ্চিহ্ন হয়ে গেছে। সুতরাং এটা স্পষ্ট যে, জলবায়ু পরিবর্তনের ফলে প্রকৃতিতে বিরূপ পরিস্থিতি সৃষ্টি হয়ে জীববৈচিত্র্য ধ্বংস হয়।"
        },
        {
          "label": "গ",
          "question": "উদ্দীপকের অর্ঘ্যের মাদকাসক্তির কারণ ব্যাখ্যা করো।",
          "explanation": "উদ্দীপকে অর্ঘ্যের মাদকাসক্তির কারণ অসৎ সঙ্গ বা বন্ধুবান্ধব। মাদকাসক্তদের নিয়ে গবেষণায় দেখা গেছে, 'এদের বেশিরভাগই বন্ধুবান্ধবের পাল্লায় পড়ে প্রথমে মাদক গ্রহণ করে। বন্ধু-বান্ধবের প্ররোচনায় কৌতূহলবশত দু'একবার মাদক গ্রহণের পর মাদকদ্রব্যের প্রতি এক ধরনের দুর্বলতা তৈরি হয়। সাধারণত কিশোর-কিশোরীরা তাদের সমবয়সী বন্ধুবান্ধব দ্বারা বেশি প্রভাবিত হয়। একজন মাদকাসক্ত ব্যক্তি তার সঙ্গীদের নেশার জগতে আনার জন্য আপ্রাণ চেষ্টা চালায়। ক্রমাগত ঐ ছেলে বা মেয়ে খারাপ কোনো বন্ধুর বা অসৎ সঙ্গের প্ররোচনায় মাদক গ্রহণ করে এবং এক সময় মাদকের ওপর পুরোপুরি নির্ভরশীল হয়ে পড়ে। উদ্দীপকে লক্ষণীয়, কলেজে ভর্তি হয়েই অর্ঘ্যের কিছু বন্ধুবান্ধব হয়। একদিন কলেজ থেকে বাসায় ফেরার পথে অর্ঘ্য পাড়ার বড় ভাই এবং বন্ধুবান্ধবের প্ররোচনায় মাদক গ্রহণ করে। এরপর সে ধীরে ধীরে মাদকের ওপর নির্ভরশীল হয়ে পড়ে। উদ্দীপকের এ তথ্য সরাসরিই ইঙ্গিত করে যে, অসৎ সঙ্গ বা বন্ধুবান্ধবের কারণেই অর্ঘ্য মাদকাসক্ত হয়ে পড়ে। তাই বলা যায়, অর্ঘ্যের মাদকাসক্তির কারণ অসৎ সঙ্গ বা বন্ধু বান্ধব। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরো দক্ষ এবং প্রশিক্ষণপ্রাপ্ত সমাজকর্মী নিয়োগের। ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে।"
        },
        {
          "label": "ঘ",
          "question": "উদ্দীপকের অর্ঘ্যের সমস্যা থেকে উত্তরণের উপায় বিশ্লেষণ করো।",
          "explanation": "উদ্দীপকের পরিস্থিতি অর্থাৎ মাদকাসক্তি থেকে উত্তরণে আমি। বেশকিছু সুপারিশ উপস্থাপন করব। মাদকাসক্তি মোকাবিলায় নানামুখী প্রতিরোধ ও প্রতিকারমূলক ব্যবস্থা। গ্রহণ করতে হবে। পরিবার, এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে হৃদ্যতাপূর্ণ সম্পর্ক থাকলে ব্যক্তি অসৎ। সল বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে মাদকদ্রব্যের কুফল সম্পর্কে শিশু-কিশোরদের প্রয়োজনীয়। জ্ঞান-দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য, নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরও দক্ষ ও প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে।"
        }
      ]
    },
    {
      "number": "8",
      "uddipok": "যখন কালামের বয়স ১৮ বছর এবং সখিনার ১৫ বছর, তখন তাদের বিয়ে হয়। বর্তমানে তারা তিন কন্যা স্তানের জনক-জননী। শাশুড়ির 'নাতি চাই' ইচ্ছা পূরণের জন্য সখিনা আরেক কন্যা সন্তানের জন্ম দেয়। এতে করে সংসারের সদস্য সংখ্যা বৃদ্ধির সাথে তার আয় বৃদ্ধি পায়নি, বরং অভাব-অনটন, ঝগড়াঝাঁটি, মারপিট লেগেই আছে।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "জলবায়ু কী?",
          "explanation": "জলবায়ু হচ্ছে কোনো ভৌগোলিক অঞ্চলের দীর্ঘদিনের তথা ৩০-৩৫ বছরের গড় আবহাওয়া।"
        },
        {
          "label": "খ",
          "question": "\"বৃক্ষ নিধন একটি উল্লেখযোগ্য সামাজিক সমস্যা\" - বুঝিয়ে বলো।",
          "explanation": "বৃক্ষনিধন একটি উল্লেখযোগ্য সামাজিক সমস্যা, কেননা এর প্রভাবে বিভিন্ন পরিবেশগত সমস্যা সৃষ্টি হয়। বনভূমি উজাড় হওয়া ছাড়াও বিশ্ব ক্রমশ বৃক্ষহীন হওয়ার উপক্রম হচ্ছে এবং এর নেতিবাচক প্রভাব পড়ছে মাটির ওপর। মাটির উপরিভাগ বৃক্ষ আচ্ছাদিত না হলে মাটি দ্রুত ক্ষয়প্রাপ্ত হয় এবং মরুপ্রবণতার দিকে ধাবিত হয়। ফলে জলবায়ু পরিবর্তন, বৈশ্বিক উষ্ণায়ন, গ্রিন হাউজ ইফেক্টের মতো পরিবেশগত সমস্যা তৈরি হয়, যা জনজীবনে নেতিবাচক প্রভাব ফেলে। আর জনজীবনে নেতিবাচক প্রভাব ফেলা মানেই তা সামাজিক সমস্যা হিসেবে বিবেচিত হবে। এ দৃষ্টিকোণ থেকে বৃক্ষ নিধন একটি উল্লেখযোগ্য সামাজিক সমস্যা।"
        },
        {
          "label": "গ",
          "question": "উদ্দীপকের কালাম ও সখিনার বিবাহে কোন ধরনের সামাজিক। সমস্যার প্রতি ইঙ্গিত দেয়া হয়েছে? ব্যাখ্যা করো।",
          "explanation": "উদ্দীপকের কালাম ও সখিনার বিবাহটি বাংলাদেশের অন্যতম সামাজিক সমস্যা বাল্যবিবাহকে ইঙ্গিত করছে। অপ্রাপ্ত বয়সে বিবাহ হলো বাল্যবিবাহ। বাংলাদেশের প্রচলিত আইন অনুযায়ী ১৮ বছরের কম বয়সী মেয়ে ও ২১ বছরের কম বয়সী ছেলের বিয়েকে বাল্যবিবাহ বলে। বাল্যবিবাহের ক্ষেত্রে তিন ধরনের বিয়েকে অপরাধ বলে গণ্য করা হয়। যথা- প্রাপ্ত বয়স্কের সাথে অপ্রাপ্ত বয়স্কের বিবাহ, অপ্রাপ্ত বয়স্কদের মধ্যে বিবাহ এবং অপ্রাপ্ত বয়স্কের অভিভাবক কর্তৃক বিবাহ নির্ধারণ: বা সম্মতি প্রদান। উদ্দীপকে দেখা যায়, যখন কালামের বয়স ১৮ বছর এবং সখিনার ১৫ বছর তখন তাদের বিয়ে হয়। তাদের বিবাহটি বাংলাদেশের আইন অনুযায়ী বাল্যবিবাহ এবং দণ্ডনীয় অপরাধ। পূর্বোক্ত আলোচনার সাথে তুলনা করলে বোঝা যায়, কালাম ও সখিনা উভয়েই অপ্রাপ্ত বয়স্ক। আর অপ্রাপ্ত বয়স্ক কোনো নারী ও পুরুষের বিবাহ হচ্ছে বাল্যবিবাহ।"
        },
        {
          "label": "ঘ",
          "question": "কালাম ও সখিনার এ ধরনের বিবাহ বাংলাদেশের জনসংখ্যা বৃদ্ধির অন্যতম কারণ- বিশ্লেষণ করো।",
          "explanation": "উদ্দীপকের কালাম ও সখিনার বিবাহ তথা বাল্যবিবাহ বাংলাদেশের জনসংখ্যা বৃদ্ধির অন্যতম কারণ। বাংলাদেশের জনসংখ্যা বৃদ্ধিজনিত সমস্যা কোনো একক কারণে সৃষ্ট ফল নয়। এর পিছনে সামাজিক আদর্শ ও মূল্যবোধ, বাল্যবিবাহ, দীর্ঘ বিবাহিত জীবন, শিক্ষার অভাব, পুত্র সন্তান লাভের আকাঙ্ক্ষা, সামাজিক নিরাপত্তার অভাব, মৃত্যুহার হ্রাস, জলবায়ু ও আবহাওয়া প্রভৃতি কারণ দায়ী। উদ্দীপকের কালাম ও সখিনা পরিবারের গুরুত্ব বোঝার আগেই তিন কন্যা সন্তানের জনক-জননী হয়, যা জনসংখ্যা বৃদ্ধির ক্ষেত্রে বাল্যবিবাহ ও শিক্ষার অভাবের সাথে সম্পর্কিত। আবার শাশুড়ির 'নাতি চাই' ইচ্ছা পূরণের জন্য সখিনা আরেক কন্যা সন্তানের জন্ম দেয়, যা জনসংখ্যা বৃদ্ধির ক্ষেত্রে পুত্র সন্তানের আকাঙ্ক্ষাকে নির্দেশ করে। বস্তুত বাল্যবিবাহ দেশের জনসংখ্যা বৃদ্ধিতে ব্যাপক প্রভাবক হিসেবে কাজ করে। বাল্যবিবাহের ফলে নবদম্পতি দীর্ঘ বৈবাহিক জীবনের সুযোগ লাভ করে। আর দীর্ঘ বৈবাহিক জীবন মানেই অধিক সন্তানের সম্ভাবনা। আবার বাল্যবিবাহের ফলে অনেক দম্পতি পরিবার পরিকল্পনা পদ্ধতি সম্পর্কে জানার পূর্বেই একাধিক সন্তান জন্মদান করে। ফলে জনসংখ্যা দ্রুত বৃদ্ধি পায়। উপরের আলোচনার প্রেক্ষিতে বলা যায়, বাল্যবিবাহ বাংলাদেশের জনসংখ্যা বৃদ্ধির একটি গুরুত্বপূর্ণ কারণ। তবে এর পাশাপাশি জনসংখ্যা বৃদ্ধির পিছনে বিভিন্ন সামাজিক, সাংস্কৃতিক, ধর্মীয়, অর্থনৈতিক প্রভৃতি কারণও পরিলক্ষিত হয়।"
        }
      ]
    },
    {
      "number": "9",
      "uddipok": "রুনা ২০২০ সালে ঢাকা বিশ্ববিদ্যালয়ে নতুন একটি বিষয়ে ভর্তি হয়। বিষয়টির সূচনা ১৯২৫-২৬ শিক্ষাবর্ষে দর্শন বিভাগে কিছু তত্ত্ব ও বিষয়বস্তু পাঠের মাধ্যমে। পরবর্তীতে রাষ্ট্রবিজ্ঞানের সাথে আরও কিছু বিষয় যুক্ত হয়। ১৯৫৭-৫৮ শিক্ষাবর্ষে বিষয়টি স্বতন্ত্র একটি বিভাগ হিসেবে প্রতিষ্ঠিত হয়, যার প্রথম অধ্যক্ষ ছিলেন একজন ফরাসি নৃবিজ্ঞানী। বাংলাদেশের মতো একটি “উন্নয়নশীল দেশের সামাজিক সমস্যা উপলব্ধি করতে বিষয়টির জ্ঞান অত্যন্ত গুরুত্বপূর্ণ।\"",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "বাংলাদেশের সমাজবিজ্ঞানের জনক কে?",
          "explanation": "বাংলাদেশের সমাজবিজ্ঞানের জনক অধ্যাপক ড. এ. কে. নাজমুল করিম।"
        },
        {
          "label": "খ",
          "question": "সামাজিক উন্নয়ন বলতে কী বোঝ?",
          "explanation": "সামাজিক উন্নয়ন বলতে সমাজের সার্বিক কাঠামোগত ও প্রাতিষ্ঠানিক ইতিবাচক পরিবর্তনকে বোঝায় । সামাজিক উন্নয়ন এমন সামাজিক পরিবর্তন প্রক্রিয়া, যা সমাজের সদস্যদের কাছে প্রত্যাশিত। ব্রিটিশ সমাজবিজ্ঞানী টি. বি. বটোমোর সামাজিক উন্নয়ন বলতে জ্ঞানের উন্নয়ন এবং প্রযুক্তি ও অর্থনৈতিক দক্ষতার মাধ্যমে প্রাকৃতিক নিয়ন্ত্রণের ক্ষমতা বৃদ্ধিকে বুঝিয়েছেন। এটি মূলত সমাজের বিদ্যমান অবস্থার চেয়ে উন্নততর অবস্থার নির্দেশক।"
        },
        {
          "label": "গ",
          "question": "উদ্দীপকের রুনার পঠিত বিষয়টির বিকাশধারা ব্যাখ্যা করো।",
          "explanation": "উদ্দীপকে রুনার পঠিত বিষয়টি সমাজবিজ্ঞান। বাংলাদেশে বিষয়টির চর্চা একটি ধারাবাহিক প্রক্রিয়ার মাধ্যমে বিকাশ লাভ করেছে। ঢাকা বিশ্ববিদ্যালয়ে সমাজবিজ্ঞানের সূচনা হয় ১৯২৫-২৬ শিক্ষাবর্ষে দর্শন বিভাগের নীতিশাস্ত্র ও মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানোর মাধ্যমে। পরবর্তী সময়ে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে স্বতন্ত্র বিভাগ হিসেবে সমাজবিজ্ঞান প্রতিষ্ঠা লাভ করে। এ বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পেরি বেসাইনি। আর এ তথ্যগুলো উদ্দীপকের রুনা যে বিষয়ে ভর্তি হয়েছে তার সাথে সাদৃশ্যপূর্ণ। বাংলাদেশে সমাজবিজ্ঞান বিষয়টি বিকাশের সুদীর্ঘ ইতিহাস রয়েছে। ১৯১৭ সালে কলকাতা বিশ্ববিদ্যালয়ে তৎকালীন ভারতীয় উপমহাদেশ সমাজবিজ্ঞানের শিক্ষা ও গবেষণা শুরু হয় স্বতন্ত্র বিষয় হিসেবে নয়, বরং অর্থনীতি বিভাগের এমএ কোর্সের একটি পত্র হিসেবে। পরবর্তী সময়ে ১৯২১ সালে ঢাকা বিশ্ববিদ্যালয় প্রতিষ্ঠিত হলে বর্তমান বাংলাদেশে সমাজবিজ্ঞান চর্চার নতুন দ্বার উন্মোচিত হয়। প্রাথমিক পর্যায়ে ১৯২৫-২ শিক্ষাবর্ষ থেকে দর্শন বিভাগে এমএ কোর্সে 'Ethics and Sociology নামে সমাজবিজ্ঞানের পঠন-পাঠন শুরু হয়। পরবর্তীকালে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের আওতায় \"Elements of Sociology শিরোনামে সমাজবিজ্ঞানের কিছু বিষয় পড়ানো হতো। অবশেষে ইউনেস্কো ও ঢাকা বিশ্ববিদ্যালয়ের সহযোগিতার ১৯৫৭-৫৮ শিক্ষাব থেকে ঢাকা বিশ্ববিদ্যালয়ে সমাজবিজ্ঞান সর্বপ্রথম একটি স্বতন্ত্র বিভাগ হিসেবে যাত্রা শুরু করে। ঢাকা বিশ্ববিদ্যালয়ের পর ধারাবাহিকভাবে বাংলাদেশের অন্যান্য বিশ্ববিদ্যালয়ে সমাজবিজ্ঞানের প্রাতিষ্ঠানিক পঠন- পাঠন শুরু হয়।"
        },
        {
          "label": "ঘ",
          "question": "“উন্নয়নশীল দেশের সামাজিক সমস্যা উপলব্ধিতে উক্ত বিষয়টির জ্ঞান অত্যন্ত গুরুত্বপূর্ণ”— উক্তিটির সপক্ষে যুক্তি দাও ।",
          "explanation": "“উন্নয়নশীল দেশের সামাজিক সমস্যা উপলব্ধিতে উক্ত বিষয় তা সমাজবিজ্ঞানের জ্ঞান অত্যন্ত গুরুত্বপূর্ণ” – উক্তিটি যথার্থ । সমাজবিজ্ঞান পাঠের প্রাথমিক ও গুরুত্বপূর্ণ প্রয়োজনীয়তা হলো সামাজিক কার্যাবলি এবং কারণ সম্পর্কে পূর্ণাতা ধারণা লাভ করা। আর বাংলাদেশের মতো উন্নয়নশীল দেশের জন্য অভ্যন্তরীণ সামাজিক সমস্যা পূর্ণাঙ্গ ভাবে উপলব্ধি ও সমাধানের জন্য সমাজবিজ্ঞান পাঠ অত্যন্ত কার্যকরী। এ শাস্ত্ৰ বিভিন্ন সামাজিক দায়িত্ব-কর্তব্য সম্পর্কে ব্যক্তিকে প্রত্যক্ষ নিক নির্দেশনা | প্রদান করে। এ দিক নির্দেশনা ব্যক্তিকে সমাজের অসংগতি বুঝতে সাহায্য করে। ফলে সমাজের বিভিন্ন সামাজিক সমস্যা চিহ্নিতকরণ, সমস্যাবলি গভীরতা অনুধাবন করা এবং উক্ত সমস্যা সমাধানের ক্ষেত্রেও সমাজবিজ্ঞান জ্ঞান দান করে থাকে। পাশাপাশি সামাজিক সমস্যা নিরসন করে উন্নয়নের নীতি নির্ধারণ ও বাস্তবায়নের ক্ষেত্রে সমাজবিজ্ঞান পাঠের প্রয়োজনীয়তা আছে। | কার্যত বাংলাদেশে বিদ্যমান বিভিন্ন সামাজিক সমস্যা, যেমন— নিরক্ষরতা, বেকারত্ব, মাদকাসক্তি, বাল্যবিবাহ প্রভৃতির কারণ প্রকৃতি এবং সমাধানের পথ সমাজবিজ্ঞানের বস্তুনিষ্ঠ অনুশীলনের মাধ্যমেই খুঁজে বের করা সম্ভব। উপরের আলোচনার পরিসমাপ্তিতে বলা যায়, সমাজবিজ্ঞানের জ্ঞান বিভিন্ন সামাজিক সমস্যাকে পুঙ্খানুপুঙ্খভাবে বিশ্লেষণের মাধ্যমে এর কারণ প্রভাব সম্পর্কে জানতে সাহায্য করে। যা উন্নয়নশীল দেশের জন্য অত্যন্ত গুরুত্বের দাবিদার।"
        }
      ]
    },
    {
      "number": "10",
      "uddipok": "",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "নবোপলীয় বিপ্লব কী?",
          "explanation": "প্রকৃতিকে আয়ত্ত্বে এনে নব্য প্রস্তর যুগের মানুষের নিজের খাদ্য উৎপাদন করাকে নবোপলীয় বিপ্লব বলা হয়।"
        },
        {
          "label": "খ",
          "question": "চাকার আবিষ্কার সভ্যতা বিকাশের ভিত্তি - বুঝিয়ে বল।",
          "explanation": "সভত্যার বিকাশের এক অনন্য মাইলফলক চাকার আবিষ্কার। চাকা আবিষ্কারের মধ্যে দিয়ে যাতায়াত ব্যবস্থায় অভাবনীয় পরিবর্তন আসে। এর ফলে পন্য পরিবহণ, ব্যবসা-বাণিজ্য বৃদ্ধি পায়। ফলে শ্রম বিভাগও প্রসারিত হয়। ফলে মানুষের এক অঞ্চল থেকে অন্য অঞ্চলে যাতায়াত বৃদ্ধি পায়, ভাবের আদান প্রদান ও ব্যাবসা বাণিজ্যতে প্রসার ঘটে।"
        },
        {
          "label": "গ",
          "question": "উদ্দীপকের ছকে বাংলাদেশের কোন প্রত্নতাত্ত্বিক স্থানের ইঙ্গিত করা হয়েছে? ব্যাখ্যা কর।",
          "explanation": "উদ্দীপকে পাহাড়পুর নামক প্রত্নতাত্ত্বিক স্থানের কথা বলা হয়েছে। নিম্নে তা ব্যাখ্যা করা হলো: পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর  নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছি সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতত্ত্বিক  নির্দশন হলো সোমপুর  বিহার,  স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। এছাড়াও পাহাড়পুরের ধ্বংসাবেশ থেকে পোড়ামাটির নানা ধরনের থালা, বাটি, জলপাত্র, গহনাপত্র, সিলমোহর, তাম্রলিপি, শিলালিপি ইত্যাদি পাওয়া গিয়েছে। এছাড়াও এই বিহারের বিখ্যাত একজন পণ্ডিত ছিলেন অতীশ দীপঙ্কর। উদ্দীপকের ছকে সোমপুর বিহার, গন্ধেশ্বরী মন্দির, সত্যপীর ভিটা, অতীশ দীপঙ্কর, তাম্র ও শিলালিপি উল্লেখ করা হয়েছে। পূর্বোক্ত আলোচনায় দেখা যায়, যে এগুলাে পাহাড়পুরে প্রাপ্ত প্রত্নতাত্ত্বিক নিদর্শন।  তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের ইতিহাস জানতে উক্ত প্রত্নতাত্ত্বিক নিদর্শন সমূহের গুরুত্ব অনস্বীকার্য - বিশ্লেষণ কর।",
          "explanation": "বাংলাদেশের সামাজিক ইতিহাস জানতে উদ্দীপকের নির্দশন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। নিম্নে তা ব্যাখ্যা করা হলো: প্রত্নতাত্ত্বিক কোনো দেশ কিংবা জাতির ইতিহাসের অন্যতম গুরুত্বপূর্ণ উৎসাহ বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস  মূলত প্রত্নতাত্ত্বিক  নির্দশনসমূহ বিশ্লেষণের মাধ্যমেই জানা যায়। একইভাবে বাংলাদেশের বিভিন্ন প্রত্নস্থান যেমন মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা-নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালায়। প্রাচীনকাল থেকে মধ্যযুগ পর্যন্ত বাংলাদেশের সমাজ কাঠামো প্রকৃতি নির্ধারণের পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির  সোমপুর বিহার, পাথর নির্মিত বিভিন্ন দেবদেবীর মূর্তি ইত্যাদি প্রমাণ করে যে প্রাচীনকালে এই অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময় রাজারা কারুকার্যকচিত বিশাল আয়তনের ধর্ম মন্দির স্থাপনে বেশ আগ্রহ দেখেছিলেন। এছাড়াও পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায় তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা ও স্তর বিন্যাসের অস্তিত্বকে প্রমাণ করে। তাই বলা যায় উদ্দীপকে উল্লিখিত পাহাড়পুরে নিদর্শনসমূহ বিশ্লেষণ করে যেহেতু তৎকালীন বাংলাদেশের সামাজিক ইতিহাস জানা যায় তাই সামাজিক ইতিহাসা জানতে এগুলোর গুরুত্ব অনস্বীকার্য।"
        }
      ]
    },
    {
      "number": "11",
      "uddipok": "ভারতীয় উপমহাদেশের একটি প্রাচীন সভ্যতা; এটি মূলত একটি নগর সভ্যতা। কেন্দ্রীয় প্রশাসনিক ব্যবস্থা, প্রশাসনের শীর্ষকর্তা একজন পুরোহিত রাজা, এখানে বিভিন্ন দেব-দেবীর পূজা-অর্চনা করা হতো। সামাজিক শ্রেণি অনুযায়ী ইটের তৈরি বাড়ি, পাকা রাস্তা, নর্দমা, গোসলের পুকুর, গোলাঘর ইত্যাদির উপস্থিতি লক্ষ করা যায়। কিন্তু সভ্যতার সৃষ্টিকারী জনগোষ্ঠীর সঠিক পরিচয় আজও উদ্ধার করা সম্ভব হয়নি। জন মার্শালের নেতৃত্বে প্রত্নতাত্ত্বিক খনন কার্যের মাধ্যমে। ১৯২২ সালে এটি আবিষ্কৃত হয়।",
      "tag": "MB, RB, DIN.B, CTG.B, SB, BB 22",
      "sub_questions": [
        {
          "label": "ক",
          "question": "ময়নামতি কোন জেলায় অবস্থিত?",
          "explanation": "ময়নামতি কুমিল্লা জেলায় অবস্থিত।"
        },
        {
          "label": "খ",
          "question": "নগরায়ন বলতে কী বোঝ?",
          "explanation": "গ্রামীণ অবস্থা থেকে শহর বা নগরে রূপান্তরিত হওয়াকে নগরায়ন বলে। নগরায়ন এমন একটি প্রক্রিয়া যার মাধ্যমে মানুষ গ্রাম থেকে নগর ও নগর থেকে বৃহৎ নগরে বসতি স্থাপন করে। অনেকের মতে কোন এলাকা নির্দিষ্ট জনসংখ্যা নির্দিষ্ট পরিমাণ অতিক্রম করলে সেটাকে নগর বলে। মূলত নগরায়ন হচ্ছে শিল্পকেন্দ্রিক সমাজের অবসম্ভাবী পরিণতি।"
        },
        {
          "label": "গ",
          "question": "উদ্দীপকের সভ্যতাটি দ্বারা কোন প্রাচীন নগর সভ্যতার প্রতি ইঙ্গিত করা হয়েছে? ব্যাখ্যা কর।",
          "explanation": "উদ্দীপকের সভ্যতাটি দ্বারা সিন্ধু সভ্যতার প্রতি ইঙ্গিত করা হয়েছে। নিম্নে তা ব্যাখ্যা করা হলো : ভারতীয় উপমহাদেশের প্রাচীনতম নগর সভ্যতা হচ্ছে সিন্ধু সভ্যতা। এই সভ্যতা সিন্ধু নদীর তীরে গড়ে উঠেছিল। এটিকে মহেঞ্জোদারো বা হরপ্পা সভ্যতাও বলা হয়। এই সভ্যতায় সুশৃংখল নগর জীবন গড়ে উঠেছিল। সিন্ধু সভ্যতায় চলাচলের জন্য প্রশস্ত রাস্তা, রাস্তার পাশে সারিবদ্ধ ল্যাম্পপোস্ট, পয়:নালা, স্নানাগার, শস্যাগার, কূপ, সাংস্কৃতিক প্রতিষ্ঠান ইত্যাদি ধ্বংসাবশেষ আবিষ্কৃত হয়েছে যা একটি পরিকল্পিত নগরীকে নির্দেশ করে। এই নিদর্শনগুলোর মাধ্যমে বুঝা যায়, এখানে উন্নত নাগরিক জীবনের জন্য প্রয়োজনীয় প্রায় সকল উপস্থিত ছিল। ১৯২২ সালে ব্রিটিশ প্রত্নতাত্ত্বিক জন মার্শালের নেতৃত্বে খনন কার্যের মাধ্যমে সিন্ধু সভ্যতার ধ্বংসাবশেষ আবিষ্কার হয়। উদ্দীপকেও যে সভ্যতার কথা বলা হয়েছে সেখানে, কেন্দ্রীয় প্রশাসনিক ব্যবস্থা, প্রশাসনের শীর্ষ কর্তা একজন পুরোহিত রাজা। এখানে বিভিন্ন দেবদেবীর পূজা-অর্চনা করা হতো। সামাজিক শ্রেণী অনুযায়ী ইটের তৈরি বাড়ি, পাকা রাস্তা, নর্দমা, গোসলের পুকুর, গোলাঘর ইত্যাদির উপস্থিতি লক্ষ্য করা যায়। তাই বলা যায়, উদ্দীপকের সভ্যতাটি দ্বারা সিন্ধু সভ্যতার প্রতি ইঙ্গিত করা হয়েছে।"
        },
        {
          "label": "ঘ",
          "question": "উপমহাদেশের সামাজিক ইতিহাস জানতে উক্ত নগর সভ্যতার গুরুত্ব অপরিসীম - বিশ্লেষণ কর।",
          "explanation": "উপমহাদেশের সামাজিক ইতিহাস জানতে উক্ত নগর সভ্যতার গুরুত্ব অপরিসীম। নিম্নে উক্তিটি ব্যাখ্যা করা হলো : প্রত্নতাত্ত্বিক নিদর্শন যেকোনো দেশ কিংবা জাতির ইতিহাস রচনায় অন্যতম গুরুত্বপূর্ণ উৎস হিসেবে স্বীকৃত। আর সিন্ধু সভ্যতা যেহেতু ভারতীয় উপমহাদেশ একটি প্রাচীন ও সমৃদ্ধ সভ্যতা, তাই এখানে প্রাপ্ত নিদর্শন এর সাহায্যে এ অঞ্চলের সামাজিক ইতিহাসের গতি প্রকৃতি সহজে অনুধাবন করা সম্ভব। সিন্ধু সভ্যতা ভারতীয় উপমহাদেশে আর্থসামাজিক, সাংস্কৃতিক এবং সামাজিক কাঠামো রূপায়ণের সুদূরপ্রসারী ভাব রেখেছে। এসব প্রাপ্ত ধ্বংসাবশেষ  থেকে দেখা যায়, এ অঞ্চলের মানুষ প্রাচীনকাল থেকেই সুশৃঙ্খল এবং উন্নত জীবন যাপন করতো। এ সভ্যতায় চার ধরনের শ্রেণী প্রথা খুঁজে পাওয়া যায়। প্রথম শ্রেণীতে ছিল শাসক, পুরোহিত, চিকিৎসক, জ্যোতিষী। দ্বিতীয় শ্রেণীতে যোদ্ধা, তৃতীয় শ্রেণীতে ব্যবসায়ী ও কারিগর এবং চতুর্থ শ্রেণীতে কৃষক, জেলে, তাঁতী প্রভৃতি। এই স্তরবিন্যাস অনেকটা হিন্দুদের জাতিবর্ণ প্রথার অনুরূপ। এ সভ্যতার মানুষের সামাজিক রীতিনীতি, প্রথা, ধ্যান-ধারণা আর্যরা অনুকরণ করেছিল। এমনকি হিন্দু ধর্মের অনেক মৌলিক ধারণাও এই সভ্যতা থেকে গৃহীত বলে অনুমান করা হয়। তাই বলা যায়, উপমহাদেশের সামাজিক ইতিহাস জানতে উক্ত নগর সভ্যতার গুরুত্ব অপরিসীম - উক্তিটি যথার্থ।"
        }
      ]
    }
  ]
}