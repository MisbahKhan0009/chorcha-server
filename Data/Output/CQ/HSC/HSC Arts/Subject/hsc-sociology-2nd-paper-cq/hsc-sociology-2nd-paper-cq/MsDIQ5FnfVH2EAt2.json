{
  "title": "ঢাকা কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "সমাজ ও সমাজের মানুষের পারস্পরিক সম্পর্ক নিয়ে জানবার ভীষণ আগ্রহ রয়েছে মিতুর। তাই সে ঢাকা বিশ্ববিদ্যালয়ের এমন একটি বিষয়ে অনার্স পড়ছে যা তার সেই অজানাকে জানতে বিশেষ ভূমিকা রাখবে।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয় ১৯২১ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "",
          "explanation": "উদ্দীপকে মিতু সমাজবিজ্ঞান বিষয়ে অনার্স পড়ছে। সমাজবিজ্ঞান হলো এমন বিজ্ঞান, যা সমাজ সংশ্লিষ্ট সকল বিষয় নিয়ে পুঙ্খানুপুঙ্খ আলোচনা করে। সমাজবিজ্ঞান পাঠের মাধ্যমে সমাজের পূর্ণাঙ্গ চিত্র বোঝা যায়। সমাজ কী, সমাজ কেন এবং কীভাবে মানব সভ্যতার ক্রমবিকাশের সাথে সাথে এগিয়ে যায়, সমাজবিজ্ঞান পাঠের মাধ্যমে তা জানা যায়। এটি সামাজিক নিয়ন্ত্রণ নিয়েও আলোচনা করে। পাশাপাশি সমাজকাঠামো সম্পর্কেও সমাজবিজ্ঞান সুস্পষ্ট ধারণা দিয়ে থাকে। এছাড়াও সামাজিক গতিশীলতা অর্থাৎ সামাজিক পরিবর্তন নিয়ে সমাজবিজ্ঞান আলোচনা করে। এছাড়াও সমাজের মানুষের পারস্পরিক সম্পর্ক নিয়ে সমাজবিজ্ঞান আলোচনা করো। উদ্দীপকে বলা হয়েছে, মিতু ঢাকা বিশ্ববিদ্যালয়ে একটি বিষয়ে অনার্স পড়ছে। এ বিষয়টি পাঠের মাধ্যমে সে সমাজ ও সমাজের মানুষের পারস্পরিক সম্পর্ক জানতে পারবে। যেহেতু সমাজ ও সমাজের মানুষের পারস্পরিক সম্পর্ক সমাজবিজ্ঞানের আলোচ্য বিষয়, সেহেতু বলা যায়, মিতু সমাজবিজ্ঞান বিষয়ে, অনার্স পড়ছে।"
        },
        {
          "label": "ঘ",
          "question": "",
          "explanation": "বাংলাদেশের সামাজিক সমস্যার স্বরূপ উদঘাটনে সমাজবিজ্ঞান বিষয়টি গুরুত্বপূর্ণ ভূমিকা রাখে। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এসব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়।. বাংলাদেশে বিদ্যমান সামাজিক সমস্যার স্বরূপ উঘাটনে সমাজবিজ্ঞানের জ্ঞান সবচেয়ে বেশি সহায়তা করতে পারে।"
        }
      ]
    },
    {
      "number": "2",
      "uddipok": "বিশ্ববিদ্যালয় থেকে শিক্ষা সফরে সবুজ ও তার সহপাঠীরা বগুড়া জেলায় অবস্থিত একটি প্রাচীর ঘেরা দুর্গ নগরীর ধ্বংসাবশেষ পরিদর্শন করে। তাদের সাথে বিভাগের যিনি শিক্ষক ছিলেন, তিনি দুর্গটি ঘুরে ঘুরে দেখছিলেন এবং এর ঐতিহাসিক গুরুত্ব ছাত্রদের বর্ণনা করেছিলেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "প্রত্নতত্ত্ব হলো প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন।"
        },
        {
          "label": "খ",
          "question": "",
          "explanation": "পিতৃতান্ত্রিক সমাজ ব্যবস্থার ভিত্তি কৃষি উৎপাদন পদ্ধতি। নব্যপ্রস্তর যুগের মানুষ কৃষি আবিষ্কারের মধ্যদিয়ে স্থায়ী বসতি স্থাপন করে। এ যুগে নারীরাই কৃষির আবিষ্কার করে। তবে কৃষিতে লাঙলের ব্যবহার শুরু হলে মেয়েরা আর শারীরিকভাবে শ্রমদান করতো না। আর এখান থেকেই নারী-পুরুষের মধ্যে বৈষম্য শুরু হয়। তাই বলা হয়, পিতৃতান্ত্রিক সমাজ ব্যবস্থার ভিত্তি কৃষি উৎপাদন পদ্ধতি।"
        },
        {
          "label": "গ",
          "question": "",
          "explanation": "উদ্দীপকে সবুজ প্রত্নতাত্ত্বিক নিদর্শন মহাস্থানগড় পরিদর্শন করেছিল। মহাস্থানগড়ে বেশকিছু উল্লেখযোগ্য প্রত্ননিদর্শন পাওয়া গেছে। উদ্দীপকে বলা হয়েছে, সবুজ শিক্ষা সফরে বগুড়া জেলায় অবস্থিত একটি প্রাচীর ঘেরা দুর্গ নগরী ধ্বংসাবশেষ পরিদর্শন করে। যেহেতু মহাস্থানগড় প্রাচীর ঘেরা দুর্গ নগরী, সেহেতু বলা যায়, উদ্দীপকে সবুজ প্রত্নতাত্ত্বিক নিদর্শন মহাস্থানগড় পরিদর্শন করেছিল। মহাস্থান গড়ে প্রাপ্ত উল্লেখযোগ্য নিদর্শনগুলো হলো- বৈরাগীর ভিটা, গোবিন্দ ভিটা, খোদাই পাথর ভিটা, পরশুরামের প্রাসাদ, শীলাদেবীর ঘাট, মুনীর ঘোল ইত্যাদি। মহাস্থান গড়ে বৈরাগীর ভিটা নামক দুটি বড় মন্দিরের ভগ্নাবশেষ রয়েছে। আর মহাস্থানগড়ের সর্বাপেক্ষা আকর্ষণীয় নিদর্শন হচ্ছে গোবিন্দ ভিটা। স্থানীয়দের কাছে এটি বিষ্ণু মন্দির নামে পরিচিত। মহাস্থানগড়ে প্রাপ্ত খোদাই পাথর ভিটা বৌদ্ধ মন্দিরের ধ্বংসাবশেষ। আর পরশুরামের প্রাসাদ হলো মহাস্থানগড়ের সর্বশেষ হিন্দু নৃপতি পরশুরামের রাজপ্রাসাদের ধ্বংসাবশেষ। শীলা দেবীর ঘাটটি মহাস্থান গড় থেকে ১৮২ মিটার পূর্বে বৈরাগী ভিটার বিপরীত দিকে অবস্থিত। আর মুনীর ঘোল হলো মহাস্থানগড়ে প্রাপ্ত একটি দূর্গ প্রাচীর।"
        },
        {
          "label": "ঘ",
          "question": "",
          "explanation": "মহাস্থানগড় প্রত্নতাত্ত্বিক নিদর্শনটি একটু ব্যতিক্রমধর্মী- উক্তিটি সঠিক। উদ্দীপকে প্রত্নতাত্ত্বিক নিদর্শন মহাস্থানগড়কে নির্দেশ করা হয়েছে। কেননা এটি প্রাচীর ঘেরা একটি দুর্গ নগরী। এছাড়া এর ঐতিহাসিক গুরুত্বও ব্যাপক, যা উদ্দীপকেও বলা হয়েছে। বগুড়া শহর থেকে প্রায় দশ কিলোমিটার উত্তরে অবস্থিত কোলাহল মুখরিত এক জনপদের নাম হচ্ছে মহাস্থানগড়। এ জায়গাতেই হাজার হাজার বছর আগে গড়ে উঠেছিল এক বিশাল সভ্যতা। এখানেই গড়ে উঠেছিল শিক্ষাকেন্দ্র, নৌবন্দর, বড় বড় দালানকোঠা, প্রশস্ত রাস্তাঘাট, দুর্গ, সেনানিবাস ইত্যাদি। বাণিজ্যিকভাবেও এ স্থানটি অত্যন্ত গুরুত্বপূর্ণ ছিল। বিভিন্ন দেশ থেকে বিদ্যানুরাগী, সওদাগর ও রাজদূতদের আগমন ঘটতো এ শহরে। দেশ থেকে দেশান্তরে ছড়িয়ে পড়েছিল প্রাচীনকালের এ রাজধানী শহরটির খ্যাতি। এ স্থানের সর্বত্র ছড়িয়ে আছে এদেশের আদি বাসিন্দাদের অমর কীর্তিসমূহ। এখানেই অবস্থিত ছিল বাংলাদেশের প্রাচীনতম নগর পুণ্ড। এ জন্য মহাস্থান গড়কে পুন্ড্রনগর নামেও অভিহিত করা হয়। এটি বাংলাদেশের প্রাচীনতম প্রত্নতাত্ত্বিক নিদর্শন। মহাস্থান গড়ের দৈর্ঘ্য ৫০০০ ফুট, প্রস্থ ৪৫০০ ফুট এবং চারপাশের সমতল ভূমি থেকে থেকে এর উচ্চতা ১৫ ফুট। এ প্রাচীন নগরীর বাইরে পাঁচ মাইল পর্যন্ত শহরতলি ছিল বলে ধারণা করা হয়। বাংলাদেশের আর কোথাও এরূপ বিস্তীর্ণ শহরতলিযুক্ত প্রাচীন ধ্বংসাবশেষের দৃষ্টান্ত খুঁজে পাওয়া যায় না। তাই এটি একটু ব্যতিক্রমধর্মী। উপরের আলোচনার ভিত্তিতে বলা যায়, প্রত্নতাত্ত্বিক নিদর্শন মহাস্থান গড় একটু ব্যতিক্রমধর্মী।"
        }
      ]
    },
    {
      "number": "3",
      "uddipok": "তনয় বড়ুয়ার বাড়ি রাঙামাটি জেলায়। তাদের নৃগোষ্ঠীর প্রধান সামাজিক উৎসবের নাম বিজু। অন্যদিকে নিজ পরিবারের প্রধান প্রতীমা গোমেজের বাড়ি ময়মনসিংহ জেলায়। তাদের প্রধান সামাজিক উৎসবের নাম ওয়ানগালা।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "চাকমাদের মৌজা প্রধানকে হেডম্যান বলে।"
        },
        {
          "label": "খ",
          "question": "",
          "explanation": "মানব সভ্যতার বিকাশে চাকার উদ্ভাবন এক মাইলফলক। ঢাকা আবিষ্কারের ফলে যাতায়াত, পণ্য পরিবহন, ব্যবসা-বাণিজ্য বৃদ্ধি পায় ও শ্রম বিভাগ প্রসারিত হয়। শুধু যানবাহনের ক্ষেত্রে নয়, চাকা শিল্পকর্মেও নতুন ধারা প্রবর্তন করেছিল। বিশেষ করে চাকা ব্যবহারের ফলে মৃৎশিল্পে যুগান্তকারী পরিবর্তন আসে। চাকা আবিষ্কারের ফলে পৃথিবীর বিভিন্ন অঞ্চলে যাতায়াত করা সহজ হয়। ফলে বিভিন্ন জাতির মধ্যে ভাবের আদান-প্রদান, ব্যবসা-বাণিজ্য বৃদ্ধি পায়। এসব কারণে চাকার আবিষ্কারকে সভ্যতা বিকাশের অন্যতম ভিত্তি হিসেবে গণ্য করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তনয় বড়ুয়া চাকমা নৃগোষ্ঠীর অন্তর্ভুক্ত। চাকমা সমাজে নিজস্ব নেতৃত্বের ধরন বিদ্যমান। উদ্দীপকে বলা হয়েছে, তনয় বড়ুয়ার বাড়ি রাঙামাটি জেলায়। এছাড়া তাদের প্রধান সামাজিক উৎসব হলো 'বিজু'। এ থেকে বোঝা যায়, তনয় বড়ুয়া চাকমা ক্ষুদ্র নৃগোষ্ঠীর। কেননা চাকমারা রাঙামাটি জেলায় বসবাস করে এবং তাদের প্রধান সামাজিক উৎসবের নাম বিজু। চাকমা সামাজিক ব্যবস্থায় সমাজের প্রধান হলেন চাকমা রাজা। যুগ যুগ ধরে রাজাকে কেন্দ্র করেই চাকমা সমাজ আবর্তিত হয়েছে। চাকমা সমাজে রাজার পরে মৌজা প্রধান হেডম্যান এবং তাদের নিচে রয়েছেন পাড়া প্রধান কারবারিরা। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত। এর প্রধান হচ্ছেন চাকমা রাজা। রাজা বংশ পরম্পরায় নিযুক্ত হন। চাকমা রীতি অনুযায়ী রাজা সমাজের শান্তি-শৃঙ্খলা রক্ষা করেন। আর কতকগুলো চাকমা আদাম নিয়ে গঠিত হয় গ্রাম বা মৌজা। এর প্রধানকে বলা হয় হেডম্যান। হেডম্যান মৌজার শান্তি-শৃঙ্খলা রক্ষা করেন। মাঠ পর্যায়ে খাজনা আদায় করার দায়িত্বও তার ওপর অর্পিত থাকে। কতকগুলো চাকমা পরিবার নিয়ে গঠিত হয় আদাম বা পাড়া। আদামের প্রধানকে বলা ময় কারবারি। কারবারি আদামের শান্তি-শৃঙ্খলা এবং সালিশ-বিচার কাজে মৌজা প্রধানকে সাহায্য করে থাকেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত প্রিয়া ও বিমল যথাক্রমে গারো এবং চাকমা ক্ষুদ্র নৃগোষ্ঠীর সদস্য। তাদের পরিবার ও বিবাহ ব্যবস্থায় স্বতন্ত্র বৈশিষ্ট্য বিদ্যমান। গারো সমাজ মাতৃতান্ত্রিক। তাই বিয়ের পর গারো দম্পতি স্ত্রীর বাবাব গৃহে বসবাস করে। এ প্রেক্ষিতে দৃশ্যকল্প-১-এর প্রিয়া গারো নৃগোষ্ঠীর সদস্য। অন্যদিকে। চাকমা পরিবার পিতৃতান্ত্রিক। বিয়ের পর চাকমা দম্পতি স্বামীর পিতৃগৃহে বসবাস করে। দৃশ্যকল্প-২-এর বিমল যেহেতু বিয়ের পর স্ত্রীকে নিজ বাড়িতে এনে রেখেছে সেহেতু বলা যায়, সে চাকমা নৃগোষ্ঠীর সদস্য। গারো সমাজে পারিবারিক সম্পত্তি ও বংশনাম মা থেকে মেয়েতে বর্তায়। সাধারণত মায়ের মৃত্যুর পর কনিষ্ঠা কন্যা সম্পত্তির উত্তরাধিকার লাভ করে। পক্ষান্তরে চাকমা সমাজে সন্তানদের বংশপরিচয় এবং সম্পত্তির উত্তরাধিকার পিতার সূত্র ধরে নির্ণীত হয়। পিতার মৃত্যুর পর পুত্র সন্তানেরা সমান হারে সম্পত্তির মালিকানা পেলেও কন্যারা কোনো সম্পত্তি পায় না। গারোরা একই গোত্রে বিবাহ করতে পারে না এবং তাদের মধ্যে 'প্যারালাল কাজিন বিবাহ' নিষিদ্ধ। গারোদের মধ্যে একক বিবাহ বেশি দেখা যায় এবং বহু বিবাহ বা বিবাহ বিচ্ছেদ খুবই কম হয়। অন্যদিকে, চাকমা সমাজে অন্তর্বিবাহ ও বহির্বিবাহ উভয়ই প্রচলিত আছে। চাকমা সমাজে 'ক্রস কাজিন' ও 'প্যারালাল কাজিন' বিবাহ প্রচলিত থাকলেও আপন চাচাতো ভাইবোনের মধ্যে বিয়ের বিষয়ে সামাজিক বিধি-নিষেধ রয়েছে। পরিশেষে বলা যায়, গারো ও চাকমা ক্ষুদ্র নৃগোষ্ঠীর পরিবার এবং বিবাহ ব্যবস্থার মধ্যে নানাবিধ পার্থক্য রয়েছে।"
        }
      ]
    },
    {
      "number": "4",
      "uddipok": "সীমা বিষ্ণুপ্রিয়ার বাড়ি মৌলভীবাজার জেলায়। তারা মূলত বৈষ্ণব ধর্মাবলম্বী। তারা হিন্দুধর্মের আচার অনুষ্ঠানাদি পালন করে। তার ঘনিষ্ট বন্ধু লীলাবতী গোমেজের বাড়ি নেত্রকোণা জেলায়। লীলাবতীদের নৃগোষ্ঠীর প্রায় ৯০% ই ধর্মান্তরিত খ্রিস্টান।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "চাকমারা মঙ্গোলীয় নৃগোষ্ঠীর অন্তর্ভুক্ত।"
        },
        {
          "label": "খ",
          "question": "",
          "explanation": "কৃষি জমির উর্বরতা রক্ষা ও পরিবেশগত কারণে সরকার জুম চাষকে নিরুৎসাহিত করে। পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এসব বিষয় বিবেচনা করে বাংলাদেশ সরকার ১৯৫০ সালে জুম চাষে নিষেধাজ্ঞা আরোপ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত লীলাবতী গোমেজ গারো ক্ষুদ্র নৃগোষ্ঠীর সদস্য। বাংলাদেশের শেরপুর, নেত্রকোণা, ময়মনসিংহ, টাঙ্গাইল ইত্যাদি জেলা এবং ভারতের মেঘালয়, আসাম ও পার্বত্য ত্রিপুরা অঞ্চলে গারো নৃগোষ্ঠী বাস করে। অনেকেই মনে করেন, গারো পাহাড়ের নামে এ নৃগোষ্ঠীর নামকরণ করা হয়েছে। বাংলাদেশে বসবাসরত গারোদের মধ্যে প্রায় ৯০% ধর্মান্তরিত খ্রিষ্টান, প্রায় ২% মুসলিম ও প্রায় ৮% তাদের ঐতিহ্যবাহী সাংসারেক ধর্ম পালন করে। গারোদের পরিবার ব্যবস্থা মাতৃসূত্রীয়। অর্থাৎ তাদের সম্পত্তি ও বংশনাম মা থেকে মেয়েতে বর্তায়। উদ্দীপকে বলা হয়েছে, লীলাবতী গোমেজের বাড়ি নেত্রকোণা জেলায় এবং তাদের নৃগোষ্ঠীর প্রায় ৯০% ধর্মান্তরিত খ্রিষ্টান।। এ থেকে বোঝা যায়, লীলাবতী গোমেজ, গারো ক্ষুদ্র নৃগোষ্ঠীর। কেননা গারোরা নেত্রকোণা জেলায় বসবাস করে এবং তাদের নৃগোষ্ঠীর প্রায় ৯০% লোক ধর্মান্তরিত খ্রিষ্টান।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সীমা বিষ্ণুপ্রিয়া মণিপুরি ক্ষুদ্র নৃগোষ্ঠীর সদস্য। তাদের সমাজে নৃত্য খুবই পবিত্র বিষয়। উদ্দীপকের তথ্যানুযায়ী, মৌলভীবাজারে বসবাসরত সীমা বিষ্ণুপ্রিয়া বৈষ্ণব ধর্মের অনুসারী। তারা হিন্দু ধর্মের আচার-অনুষ্ঠান পালন করে। উদ্দীপকের এসব বিষয় মণিপুরি ক্ষুদ্র নৃগোষ্ঠীর সাথে সামঞ্জস্যপূর্ণ। অর্থাৎ উদ্দীপকের সীমা বিষ্ণুপ্রিয়া মণিপুরি ক্ষুদ্র নৃগোষ্ঠীর অন্তর্ভুক্ত। বাংলাদেশে বসবাসরত নৃ-গোষ্ঠীসমূহের মধ্যে মণিপুরি নৃ-গোষ্ঠী অন্যতম। এরা মূলত বাংলাদেশের সিলেট অঞ্চলে বাস করে। মণিপুরি নৃ-গোষ্ঠীর লোকজন তাদের সাংস্কৃতিক কর্মকাণ্ডের কারণে সমধিক পরিচিতি লাভকরেছে। সকল পূজা-পার্বণ ও আচার-অনুষ্ঠানে তারা নৃত্যগীতের আয়োজন করে। নৃত্যগীতের সাথে তাদের ধর্মীয় বিশ্বাস জড়িত। নৃত্য মণিপুরিদের কাছে খুবই পবিত্র বিষয়। তাদের মতে, নৃত্য শুদ্ধতা ও স্বর্গসুখ বয়ে আনে। মণিপুরিরা নাগ পোশাক নামক বিশেষ ধরনের পোশাক পরে উৎসবে নৃত্য পরিবেশন করে। তাদের নৃত্যের মধ্যে লাইহ্যরাউবা খুব জনপ্রিয়। এছাড়া রাসনৃত্য তাদের আরেকটি জনপ্রিয় নৃত্য, যা রাধা-কৃষ্ণের উদ্দেশ্যে করা হয়। মণিপুরি সমাজে প্রচলিত বহু কাহিনি, লোকগীতি, ধাঁধা, রূপকথার মধ্যে তাদের নিজস্ব সংস্কৃতির একটি সুন্দর ও চমৎকার পরিচয় পাওয়া যায়। উপরের আলোচনার প্রেক্ষিতে বলা যায়, মণিপুরিদের সমাজে নৃত্য খুবই পবিত্র বিষয়।"
        }
      ]
    },
    {
      "number": "5",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "১৯৪৭ সালে ভারত বিভক্ত হয়।"
        },
        {
          "label": "খ",
          "question": "",
          "explanation": "বাঙালি জাতীয়তাবাদ হচ্ছে বাংলা ভাষাভাষী জনগোষ্ঠীর এক বিশেষ ধরনের মানসিকতা, যা দ্বারা তারা নিজেদের অন্যান্য জাতিগোষ্ঠী থেকে আলাদা মনে করে। বাঙালি জাতীয়তাবাদ বলতে বোঝায় নিজেকে বাঙালি জাতির অন্তর্ভুক্ত মনে করা, বাঙালি জাতির ইতিহাস, ঐতিহ্য, সংস্কৃতি, বিকাশ, অগ্রগত্রি, ভৌগোলিক অবস্থান, আর্থ-সামাজিক, রাজনৈতিক মুক্তির আকাঙ্ক্ষা ইত্যাদির সঙ্গে একাত্মবোধ করা এবং বাঙালি জাতির ঐতিহ্য, মূল্যবোধ, স্বকীয়তা রক্ষা ও. বিকাশে বিশ্বাসী হওয়া।"
        },
        {
          "label": "গ",
          "question": "",
          "explanation": "উদ্দীপকে উল্লেখিত চিত্র 'ক' এ নির্দেশিত আন্দোলনটির অর্থাৎ ভাষা আন্দোলনের সামাজিক ও সাংস্কৃতিক তাৎপর্য অপরিসীম। উদ্দীপকে উল্লেখিত চিত্র 'ক' ভাষা আন্দোলনকে নির্দেশ করে। কেননা চিত্র 'ক' তে ভাষা আন্দোলনের রিষয়টি চিত্রিত হয়েছে। ভাষা আন্দোলনের সামাজিক ও সাংস্কৃতিক তাৎপর্য ব্যাপক। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্যদিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়।"
        },
        {
          "label": "ঘ",
          "question": "",
          "explanation": "উদ্দীপকের চিত্র 'ক' তথা ভাষা আন্দোলন বাঙালি জাতীয়তাবাদী চেতনার উন্মেষ ও বিকাশ ঘটিয়ে চিত্র 'খ' তথা বাংলাদেশের মুক্তি সংগ্রামে তাৎপর্যপূর্ণ ভূমিকা রেখেছে। ভাষা আন্দোলন বাঙালি জাতীয়তাবাদের মূলভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে বাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে জাতীয়তাবাদী চেতনার উন্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করে এবং স্বাধীনতা অর্জনে গুরুত্বপূর্ণ ভূমিকা পালন করে। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-র যুক্তফ্রন্ট নির্বাচন, '৬২-এর শিক্ষা আন্দোলন, '৬৬-এর ছয় দফা আন্দোলন, '৬৯-এর গণ-আন্দোলন, '৭০-এর নির্বাচন এবং '৭১-এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। অর্থাৎ ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য সত্তা সম্পর্কে সচেতন করে তোলে। উপরের আলোচনায় প্রতীয়মান হয় যে, ভাষা আন্দোলনের মাধ্যমে যে জাতীয়তাবাদের চেতনার উন্মেষ ঘটে তার ভিত্তিতেই বাঙালি জাতি পরবর্তী আন্দোলন সংগ্রামে ঝাঁপিয়ে পড়েছিল। যার চূড়ান্ত ফল হলো স্বাধীন বাংলাদেশ।"
        }
      ]
    },
    {
      "number": "6",
      "uddipok": "বিশিষ্ট গাইনী বিশেষজ্ঞ চিকিৎসক অধ্যাপক মনোয়ারা বেগম এর গৃহকর্মী রাবেয়া আক্তারের খুব ইচ্ছা একদিন তার মেয়েও ম্যাম সাহেবের মতো বড় ডাক্তার হবে। তাই তিনি নিজের সকল প্রয়োজন স্বাধ-আহ্লাদ বিসর্জন দিয়ে হলেও একমাত্র কন্যাকে লেখাপড়া শেখাচ্ছেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "গ্রাম বলতে এমন একটি কৃষিনির্ভর জনপদকে বোঝায় যেখানে কৃষকরা তাদের চাষাবাদের ভূমিকে কেন্দ্র করে বসবাস করে।"
        },
        {
          "label": "খ",
          "question": "",
          "explanation": "শহুরে সমাজ বেশি বৈচিত্র্যময়। শহুরে সমাজের পেশা, আবাসন, পোশাক-পরিচ্ছদ, খাবার সবকিছুতেই বৈচিত্র্য লক্ষ করা যায়। শহর মানেই বিভিন্ন প্রকার অফিস, আদালত, শিল্প প্রতিষ্ঠান, কারখানা প্রভৃতির সমাবেশস্থল। আর এসব প্রতিষ্ঠান পরিচালনার জন্য বিভিন্ন পেশা সৃষ্টি হয়। শহুরে সমাজে শ্রেণি পার্থক্য থাকায় আবাসন ব্যবস্থাতেও বৈচিত্র্য দেখা যায়। এছাড়া শহরে নানা ধরনের পোশাক-পরিচ্ছদ ও খাবারের সমারোহও লক্ষ করা যায়।"
        },
        {
          "label": "গ",
          "question": "",
          "explanation": "সম্পত্তির মালিকানা তথা আয় ভেদে উদ্দীপকে উল্লেখিত অধ্যাপক মনোয়ারা বেগম উচ্চ মধ্যবিত্ত শ্রেণির অন্তর্ভুক্ত।: সম্পত্তির মালিকানা কিংবা আয় শহরের সামাজিক স্তরবিন্যাসের একটি মুখ্য উপাদান। সম্পত্তি কিংবা আয় কম-বেশির কারণে সমাজে ব্যক্তির স্তরভেদ ভিন্ন ভিন্ন হয়ে থাকে। উচ্চ মধ্যবিত্ত শ্রেণির অন্তর্ভুক্ত হলো মনোয়ারা বেগমের মতো অধিক উপার্জনকারী পেশাজীবীগণ; যেমন- সরকারি আমলা, বিশেষজ্ঞ ডাক্তার, প্রকৌশলী, উকিল, স্থাপত্য ফার্মের মালিক, বহুজাতিক কোম্পানির উচ্চপদস্থ কর্মকর্তা, মাঝারি পুঁজির ব্যবসায়ী ইত্যাদি। উদ্দীপকে দেখা যায়, মনোয়ারা বেগম একজন বিশেষজ্ঞ চিকিৎসক। যেহেতু বিশেষজ্ঞ চিকিৎসক উচ্চ মধ্যবিত্ত শ্রেণির অন্তর্ভুক্ত এবং মনোয়ারা বেগম একজন বিশেষজ্ঞ চিকিৎসক, সেহেতু বলা যায়, সম্পত্তির মালিকানা তথা আয় ভেদে উদ্দীপকে উল্লেখিত মনোয়ারা বেগম মধ্যবিত্ত শ্রেণির অন্তর্ভুক্ত।"
        },
        {
          "label": "ঘ",
          "question": "",
          "explanation": "যথাযথ শিক্ষায় শিক্ষিত হওয়ার মাধ্যমে উদ্দীপকে উল্লেখিত রাবেয়া আত্তারের কন্যাটি অধ্যাপক মনোয়ারা বেগমের শ্রেণিতে উন্নীত হতে পারে। উদ্দীপকে উল্লেখিত রাবেয়া আস্ত্রার একজন গৃহকর্মী। অর্থাৎ সম্পত্তির তথা আয় ভেদে রাবেয়া আক্তার নিম্নবিত্ত শ্রেণির অন্তর্ভুক্ত। মজুর, রিকশা বা ভ্যানচালক, ট্যাক্সিচালক, গাড়িচালক, দারোয়ান, পিয়ন ইত্যাদি শ্রেণিকে বোঝায়। তাই নিম্নবিত্ত রাবেয়া আক্তারের মেয়েকে উচ্চ মধ্যবিত্ত শ্রেণিতে উন্নীত করার জন্য যথাযথ শিক্ষায় শিক্ষিত করে গড়ে তুলতে হবে। রাবেয়া আক্তার স্বপ্ন দেখেন তার মেয়ে একদিন মনোয়ারা বেগমের মতো বড় মাপের মানুষ হবে। মনোয়ারা বেগম একজন বিশেষজ্ঞ ডাক্তার। এটা সহজেই অনুমেয় যে, তিনি শহুরে সমাজের উচ্চ মধ্যবিত্ত শ্রেণির সদস্য। কেননা এ শ্রেণির অন্তর্ভুক্ত হলো অধিক আয় করেন এমন পেশাদার শ্রেণি। এ শ্রেণির অন্তর্গত মাঝারি শিল্পপতি, ব্যবসায়ী এবং বিভিন্ন দক্ষ পেশাজীবী ও উচ্চপদস্থ প্রশাসনিক কর্মকর্তাগণ। এ শ্রেণির প্রতিটি পেশার জন্যই প্রয়োজন মেধা ও মননশীলতার এবং উচ্চতর শিক্ষার। উপরের আলোচনার ভিত্তিতে বলা যায়, শহরের উচ্চ মধ্যবিত্ত শ্রেণির অন্তর্ভুক্ত ব্যক্তিরা উচ্চ শিক্ষিত হয়ে থাকেন। তাই নিম্নবিত্ত রাবেয়া আক্তারের মেয়েকে উচ্চ মধ্যবিত্ত শ্রেণির অন্তর্ভুক্ত করার জন্য উচ্চ শিক্ষায় শিক্ষিত হতে হবে।"
        }
      ]
    },
    {
      "number": "7",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "যৌতুক হলো পাত্র বা পাত্রীপক্ষ কর্তৃক পাত্রীকে বা-পাত্রকে প্রদেয় অর্থ সম্পত্তি বা অন্যান্য দ্রব্যসামগ্রী।"
        },
        {
          "label": "খ",
          "question": "",
          "explanation": "সুষ্ঠু কর্মপরিবেশ যেকোনো কর্মীর কর্মদক্ষতা বাড়াতে অনেক সাহায্য করে। একজন কর্মীর কর্মদক্ষতা বেড়ে যাওয়ার পিছনে যেসব উপাদান কাজ করে কর্মক্ষেত্রের পরিবেশ তার অন্যতম। কর্মস্থলে যদি সুষ্ঠু পরিবেশ বিরাজ -না করে তাহলে স্বাভাবিকভাবেই কর্মীদের কর্মদক্ষতা কমে যায়। উদাহরণস্বরূপ বলা যায়, কোনো প্রতিষ্ঠানে কর্মীদের সাথে জেন্ডার নিরপেক্ষ আচরণ করা হলে সে প্রতিষ্ঠানের সব কর্মী স্বতঃস্ফূর্ততার সাথে কাজ করেন। যা তাদের কর্মদক্ষতা বাড়িয়ে দেয়।"
        },
        {
          "label": "গ",
          "question": "",
          "explanation": "চিত্র 'ক' এ নির্দেশিত সামাজিক সমস্যাটি হলো বাল্যবিবাহ। নানা কারণে বাংলাদেশে বাল্যবিবাহ হয়ে থাকে। অপ্রাপ্ত বয়সে বিবাহ হলো বাল্যবিবাহ। বাংলাদেশ প্রচলিত আইন অনুযায়ী ১৮ বছরের কম বয়সী মেয়ে ও ২১ বছরের কম বয়সী ছেলের বিয়েকে বাল্যবিবাহ বলে। চিত্র 'ক' বাল্যবিবাহকেই নির্দেশ করছে। বাংলাদেশের অধিকাংশ পরিবার এখনও দারিদ্র্যসীমার নিচে বসবাস করে। এ কারণে দরিদ্র পরিবারের পিতামাতারা অভাবের জন্য মেয়েদেরকে অল্প বয়সে বিয়ে দিয়ে থাকে। এছাড়া বাল্যবিবাহের অন্যতম কারণ হিসেবে কুসংস্কার ও যৌতুক প্রথাকে ধরা হয়। 'বিশেষত গ্রামের মানুষেরা মনে করে, মেয়েরা বড় হলে খারাপ হয়ে যাবে অথবা তাদের সৌন্দর্য নষ্ট হয়ে যাবে। এ কারণে যৌতুকের পরিমাণ বেশি দিতে হবে। তাই তারা অল্প বয়সে মেয়েদের বিয়ে দিয়ে থাকে। আবার, অনেক অভিভাবক আছেন যারা বাল্যবিবাহের কুফল সম্পর্কে কিছুই জানে না। আর এ অসচেতনতার কারণে অনেক মেয়ের অল্প বয়সে বিয়ে হয়। এছাড়া প্রাতিষ্ঠানিক শিক্ষার অভাব, স্থানীয় জনপ্রতিনিধি ও সমাজের গণমান্যদের নিষ্ক্রিয়তা, কাজিদের উপর প্রয়োজনীয় নজরদারি না রাখা প্রভৃতি কারণেও বাল্যবিবাহ হয়ে থাকে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, জনসংখ্যা সমস্যা তৈরিতে বাল্যবিবাহের ভূমিকা রয়েছে। যদি কোনো দেশের জনসংখ্যা প্রয়োজনাতিরিক্ত হয় তথ্য জনসংখ্যার বৃদ্ধির ফলে জনগণের কল্যাণ ব্যাহত এবং অর্থনৈতিক উন্নয়ন বাধাগ্রস্ত হয় তখন জনসংখ্যাকে সমস্যা হিসেবে বিবেচনা করা হয়। আর বাংলাদেশে প্রচলিত আইন অনুযায়ী ১৮ বছরের কম বয়সী মেয়ে ও ২১ বছরের কম বয়সী ছেলের বিয়েকে বাল্যবিবাহ বলে। বাল্যবিবাহ জনসংখ্যা বৃদ্ধিতে গুরুত্বপূর্ণ ভূমিকা রাখে। চিত্র 'ক' তে বাল্যবিবাহ এবং চিত্র 'খ' তে জনসংখ্যা সমস্যার কথা তুলে ধরা হয়েছে। আর বাল্যবিবাহ জনসংখ্যা সমস্যা সৃষ্টিতে ভূমিকা রাখে। বস্তুত বাল্যবিবাহ দেশের জনসংখ্যা বৃদ্ধিতে ব্যাপক প্রভাবক হিসেবে কাজ করে। বাল্যবিবাহের ফলে নবদম্পতি দীর্ঘ বৈবাহিক জীবনের সুযোগ লাভ করে। আর দীর্ঘ বৈবাহিক জীবন মানেই অধিক সন্তানের সম্ভাবনা। আবার বাল্যবিবাহের ফলে অনেক দম্পতি পরিবার পরিকল্পনা পদ্ধতি সম্পর্কে জানার পূর্বেই একাধিক সন্তান জন্মদান করে। ফলে জনসংখ্যা দ্রুত বৃদ্ধি পায়। উপরের আলোচনার প্রেক্ষিতে বলা যায়, বাল্যবিবাহ বাংলাদেশের জনসংখ্যা বৃদ্ধির একটি গুরুত্বপূর্ণ কারণ।"
        }
      ]
    },
    {
      "number": "8",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ছেলে মেয়েদের বিয়ের সর্বনিম্ন বয়স যথাক্রমে ২১ ও ১৮ বছর।"
        },
        {
          "label": "খ",
          "question": "",
          "explanation": "ব্যক্তির জঙ্গিবাদের সাথে যুক্ত হওয়ার পেছনে দারিদ্রদ্র্য অন্যতম কারণ হিসেবে কাজ করে। দারিদ্র্য ব্যক্তির বিবেচনাবোধ বা বিবেক অনেকাংশে নষ্ট করে দেয়। আবার অনেকসময় বিবেক নষ্ট না হলেও দারিদ্রদ্র্যজনিত পরিস্থিতির কারণে ব্যক্তি বিবেচনাবোধ অনুসারে কাজ করতে পারে না। এজন্যই দেখা যায়, জঙ্গিবাদের হোতারা সাধারণত দরিদ্র মানুষদেরকেই তাদের সংগঠনের কর্মী হওয়ার জন্য বিভিন্ন প্রলোভন দেখায়। দারিদ্র্যের কারণে সে প্রলোভন উপেক্ষা করা দরিদ্র মানুষের পক্ষে সম্ভব হয় না। অর্থাৎ দারিদ্রদ্র্য এবং জঙ্গিবাদ একটি চক্রের মতো পরস্পরের সাথে জড়িত।"
        },
        {
          "label": "গ",
          "question": "",
          "explanation": "উদ্দীপকে 'ক' চিত্রে নির্দেশিত সামাজিক সমস্যাটি হলো বেকারত্ব। বেকারত্বের কতগুলো কারণ রয়েছে। বেকারত্ব হলো কোনো সমাজে কর্মক্ষম লোক থাকা সত্ত্বেও কর্মসংস্থানের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খন্ডখালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার বলা হয়। উদ্দীপকের 'ক' চিত্রে এ বেকারত্বের বিষয়টিই প্রতিফলিত হয়েছে। বাংলাদেশে বেকারত্বের পেছনে বিভিন্ন কারণ দায়ী। ত্রুটিপূর্ণ শিক্ষা ব্যবস্থা তার অন্যতম প্রধান কারণ। দেশে প্রচলিত শিক্ষাব্যবস্থা দক্ষ মানব সম্পদ গড়ে তুলতে সক্ষম হচ্ছে না। এতে দিন দিন শিক্ষিত বেকারের সংখ্যা বৃদ্ধি পাচ্ছে। বাংলাদেশের মানুষের মধ্যে চাকরির মোহ অনেক বেশি। তারা আত্মকর্মসংস্থান থেকে চাকরিকে অধিক মর্যাদার দৃষ্টিতে দেখে। ফলে দিন দিন ক্রমবর্ধমান হারে বেকারত্ব বাড়ছে। সামাজিক মূল্যবোধ ও দৃষ্টিভঙ্গির কারণে শিক্ষিত বেকার যুবকেরা কৃষি বা অন্যান্য কাজকে মর্যাদাহানিকর মনে করে। ফলে তাদের সমাজে কর্মহীন তথা বেকার জীবনযাপন করতে হয়। বাংলাদেশের অর্থনীতি দারিদ্র্যের দুষ্টচক্রে আবদ্ধ। দারিদ্র্যের কারণে মূলধন তথা পুঁজিরও দ্বন্নতা থাকে এবং এজন্য দরিদ্র ব্যক্তিরা স্ব-কর্মসংস্থানমূলক কোনো কাজে নিজেদেরকে নিয়োজিত করতে পারে না। ফলে তারা বেকার অবস্থায় দিন কাটায়।"
        },
        {
          "label": "ঘ",
          "question": "",
          "explanation": "উদ্দীপকে চিত্র 'খ' এ নির্দেশিত সামাজিক সমস্যাটি হলো মাদকাসক্তি। মাদকাসক্তি সমস্যা সমাধানে পরিবারের ভূমিকা অপরিসীম। মাদকাসক্তি বলতে মাদকদ্রব্যের প্রতি প্রবল আকর্ষণকে বোঝায়। এটি এমন একটি অবস্থা, যখন মানুষ বিভিন্ন রকম মাদকের নিয়মিত ব্যবহারের মাধ্যমে তার শরীর ও মনকে ঐ সমস্ত মাদকের ওপর নির্ভরশীল করে তোলে। একজন ব্যক্তির মাদকাসক্ত হওয়ার পেছনে নানাবিধ কারণ থাকতে পারে। এর মাধ্যমে সে ধীরে ধীরে মাদকের প্রতি আসক্ত হয়ে পড়ে, যা সামাজিক ক্ষেত্রে মাদকাসক্তির মতো ভয়াবহ' একটি সামাজিক সমস্যা সৃষ্টি করে। উদ্দীপকে এ মাদকাসক্তি সমস্যার প্রতিই ইঙ্গিত করা হয়েছে, যা সমাধানে পরিবার অত্যন্ত গুরুত্বপূর্ণ ভূমিকা পালন করতে পারে। মাদকাসক্তি মোকাবিলায় নানামুখী প্রতিরোধ ও প্রতিকারমূলক ব্যবস্থা গ্রহণ করা যায়। তবে পরিবার এক্ষেত্রে প্রাথমিক ও মুখ্য ভূমিকা পালন করতে পারে। পারিবারিক পরিবেশ যদি সুন্দর, সৌহার্দপূর্ণ এবং ভালোবাসাপূর্ণ হয়, তবে সেই পরিবারে কেউ মাদকাসন্ত হওয়ার সম্ভাবনা থাকে না। পারিবারিক পরিমন্ডলে পারস্পরিক আস্থা, দায়িত্ব সচেতন এবং ব্যক্তিত্বপূর্ণ পরিবেশ নিশ্চিত করা সম্ভব হলে মাদকের সমস্যা অনেকটাই কমে যাবে বলে মনোবিজ্ঞানীরা বলে থাকেন। এছাড়া পরিবারের ধর্মীয় ও নৈতিক শিক্ষা মাদকাসক্তি সমস্যা সমাধানে গুরুত্বপূর্ণ ভূমিকা রাখতে পারে। উপরের আলোচনার ভিত্তিতে বলা যায়, মাদকাসক্তি সমস্যা মোকাবিলায় পরিবার অত্যন্ত গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "9",
      "uddipok": "মাঝেমধ্যে মিসেস রেবেকার বাড়ি ফিরতে রাত হয়ে যায়। তখন রাস্তায় অপরিচিত ব্যক্তি কর্তৃক অপ্রত্যাশিত নানান শব্দ, আপত্তিকর কথাবার্তার মুখোমুখি হতে হয় তাকে। বিষয়টি, তার জন্য মানসিকভাবে পীড়াদায়ক এবং অস্বস্তিকর। তিনি এর পরিত্রাণ চান।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বার্ধক্য হলো মানবজীবনের ধারাবাহিক শারীরিক ও মানসিক পরিবর্তনের চূড়ান্ত পর্ব।"
        },
        {
          "label": "খ",
          "question": "",
          "explanation": "গ্রামীণ সমাজ কম বৈচিত্র্যময়। গ্রামীণ সমাজে পেশা, আবাসন, পোশাক-পরিচ্ছদ, খাবার সবকিছুতেই শহরের তুলনায় কম বৈচিত্র্য লক্ষ করা যায়। গ্রামীণ সমাজের অধিকাংশ মানুষ কৃষিজীবী। এছাড়া তাদের ঘরবাড়িগুলোও প্রায় একই ধরনের দেখতে। পোশাক-পরিচ্ছদ, খাবার ইত্যাদিতেও শহরের মতো বৈচিত্র্য লক্ষ করা যায় না। অর্থাৎ গ্রামীণ সমাজ কম বৈচিত্র্যময়।"
        },
        {
          "label": "গ",
          "question": "",
          "explanation": "উক্ত সমস্যাটি তথা যৌন নিপীড়ন সমস্যা সমাধানে পরিবার ও শিক্ষা প্রতিষ্ঠান নানাভাবে ভূমিকা রাখতে পারে বলে আমি মনে করি। উদ্দীপকে নারীর সামাজিক নিরাপত্তাজনিত সমস্যা যৌন নিপীড়নের কথা বলা হয়েছে। যৌন নিপীড়ন সমস্যা সমাধানে পরিবার বিভিন্নভাবে ভূমিকা রাখতে পারে। যারা নারীদের উত্ত্যক্ত করে, তারা এ সমাজেরই মানুষ, কারও ভাই, ছেলে বা আত্মীয়। তাই যৌন নিপীড়ন প্রতিরোধের জন্য প্রথমেই সন্তানের সাথে পরিবরের অভিভাবকদের সম্পর্ক বৃদ্ধি এবং পারিবারিক বন্ধন শক্তিশালী করা প্রয়োজন। একমাত্র পিতামাতা, ভাইবোন ও অন্যান্য সসদ্যদের স্নেহ ভালোবাসাপূর্ণ আন্তরিক পরিবেশের মাধ্যমেই ছেলেমেয়েদের মধ্যে নৈতিক ও সামাজিক মূল্যবোধের সৃষ্টি হওয়া সম্ভব, যা যৌন নিপীড়ন প্রতিরোধে গুরুত্বপূর্ণ ভূমিকা রাখে। শিক্ষা প্রতিষ্ঠানও যৌন নিপীড়ন সমস্যা সমাধানে নানাভাবে ভূমিকা রাখতে পারে। এক্ষেত্রে শিক্ষা প্রতিষ্ঠানে নৈতিক শিক্ষার ওপর সর্বাধিক গুরুত্ব দিতে হবে। শ্রেণিকক্ষে পাঠদানের সময় শিক্ষকরা প্রাসঙ্গিকভাবে শিক্ষার্থীদের নৈতিক শিক্ষামূলক উপদেশ দিতে পারেন। এছাড়া শিক্ষা প্রতিষ্ঠান যৌন নিপীড়ন সম্পর্কে সচেতনতা তৈরির জন্য বিভিন্ন ধরনের সভা-সেমিনারের আয়োজনও করতে পারে। পরিশষে বলা যায়, পরিবার ও শিক্ষা প্রতিষ্ঠান উল্লিখিত পদক্ষেপগুলো গ্রহণ ও কার্যকর করার মাধ্যমে যৌন নিপীড়ন সমস্যা মোকাবিলায় ভূমিকা রাখতে পারে।"
        },
        {
          "label": "ঘ",
          "question": "",
          "explanation": "উক্ত সমস্যাটি তথা যৌন নিপীড়ন সমস্যা সমাধানে পরিবার ও শিক্ষা প্রতিষ্ঠান নানাভাবে ভূমিকা রাখতে পারে বলে আমি মনে করি। উদ্দীপকে নারীর সামাজিক নিরাপত্তাজনিত সমস্যা যৌন নিপীড়নের কথা বলা হয়েছে। যৌন নিপীড়ন সমস্যা সমাধানে পরিবার বিভিন্নভাবে ভূমিকা রাখতে পারে। যারা নারীদের উত্ত্যক্ত করে, তারা এ সমাজেরই মানুষ, কারও ভাই, ছেলে বা আত্মীয়। তাই যৌন নিপীড়ন প্রতিরোধের জন্য প্রথমেই সন্তানের সাথে পরিবরের অভিভাবকদের সম্পর্ক বৃদ্ধি এবং পারিবারিক বন্ধন শক্তিশালী করা প্রয়োজন। একমাত্র পিতামাতা, ভাইবোন ও অন্যান্য সসদ্যদের স্নেহ ভালোবাসাপূর্ণ আন্তরিক পরিবেশের মাধ্যমেই ছেলেমেয়েদের মধ্যে নৈতিক ও সামাজিক মূল্যবোধের সৃষ্টি হওয়া সম্ভব, যা যৌন নিপীড়ন প্রতিরোধে গুরুত্বপূর্ণ ভূমিকা রাখে। শিক্ষা প্রতিষ্ঠানও যৌন নিপীড়ন সমস্যা সমাধানে নানাভাবে ভূমিকা রাখতে পারে। এক্ষেত্রে শিক্ষা প্রতিষ্ঠানে নৈতিক শিক্ষার ওপর সর্বাধিক গুরুত্ব দিতে হবে। শ্রেণিকক্ষে পাঠদানের সময় শিক্ষকরা প্রাসঙ্গিকভাবে শিক্ষার্থীদের নৈতিক শিক্ষামূলক উপদেশ দিতে পারেন। এছাড়া শিক্ষা প্রতিষ্ঠান যৌন নিপীড়ন সম্পর্কে সচেতনতা তৈরির জন্য বিভিন্ন ধরনের সভা-সেমিনারের আয়োজনও করতে পারে। পরিশষে বলা যায়, পরিবার ও শিক্ষা প্রতিষ্ঠান উল্লিখিত পদক্ষেপগুলো গ্রহণ ও কার্যকর করার মাধ্যমে যৌন নিপীড়ন সমস্যা মোকাবিলায় ভূমিকা রাখতে পারে।"
        }
      ]
    },
    {
      "number": "10",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "'তমদ্দুন মজলিশ' রাষ্ট্রভাষা বাংলার দাবিতে সৃষ্ট প্রথম সাংস্কৃতিক সংগঠন।"
        },
        {
          "label": "খ",
          "question": "পরিকল্পনা প্রণয়ন ও বাস্তবায়নে সমাজবিজ্ঞানের জ্ঞান প্রয়োজন কেন? ব্যাখ্যা কর।",
          "explanation": "পরিকল্পনা প্রণয়ন ও বাস্তবায়নের প্রয়োজনীয়তা, প্রতিবন্ধকতা এবং সম্ভাব্য ফলাফল জানতে সমাজবিজ্ঞানের জ্ঞান প্রয়োজন। সামাজিক বাস্তবতার আলোকে প্রণীত না হলে কোন পরিকল্পনার বাস্তবায়ন অথবা  কোন সমস্যার সমাধান হয় না। মূলত সমাজে বিদ্যমান সমস্যা, এই সমস্যা সমাধানে বাধা এবং এর মাধ্যমে কোন শ্রেণীর মানুষ কতটা উপকৃত হবে, পাশাপাশি সেই গৃহীত পরিকল্পনা বাস্তবায়নে কি কি বাধা রয়েছে এবং কিভাবে তা দূর করা যায় এ সকল সিদ্ধান্ত গ্রহণের জন্য সমাজবিজ্ঞানের জ্ঞান প্রয়োজন।"
        },
        {
          "label": "গ",
          "question": "",
          "explanation": "উদ্দীপকে চিত্র 'ক' তে বেসরকারি সংস্থাকে নির্দেশ করছে। বেসরকারি সংস্থা বলতে জনগণের বহুমুখী চাহিদা পূরণের মাধ্যমে সার্বিক উন্নয়নের লক্ষ্যে জনগণ কর্তৃক স্বতঃস্ফূর্তভাবে প্রতিষ্ঠিত অলাভজনক সংস্থাকে বোঝায়। এ সংস্থাগুলো বাংলাদেশের সার্বিক উন্নয়নে উল্লেখযোগ্য ভূমিকা পালন করছে। সরকারি সংস্থার মতো বেসরকারি সংস্থারও কতিপয় বৈশিষ্ট্য রয়েছে। ব্র্যাক, আশা, গ্রামীণ ব্যাংকের মতো বেসরকারি সংস্থাগুলোর বিধিবিধান ও নীতিমালা সাধারণত নিজস্ব বিশেষজ্ঞদের দ্বারা প্রণীত হয়। এসব সংস্থা পরিচালনায় ধর্মীয় দর্শন, মানবিক মূল্যবোধ ও নৈতিকতাকে প্রাধান্য দেওয়া হয়। এই সংস্থাগুলোর আয়ের মূল উৎস হলো জনগণের চাঁদা, দানশীল ব্যক্তির দান, সরকারি অনুদান এবং আন্তর্জাতিক আর্থিক ও কারিগরি সহায়তা। বেসরকারি সংস্থা উন্নয়নশীল ও অনুন্নত দেশসমূহে কাজ করে এমন সংস্থাগুলোর সাথে আন্তঃযোগাযোগ ও সমন্বয়ের মাধ্যমে কাজ করে। ব্র্যাক, আশা, গ্রামীণ ব্যাংকের মতো সংস্থাগুলো নির্দিষ্ট লক্ষ্যভুক্ত জনগোষ্ঠী নিয়ে কাজ করে এবং সমাজের অবহেলিত জনগোষ্ঠীর স্বার্থ সংরক্ষণের বিষয়কে এখানে প্রাধান্য দেওয়া হয়। উদ্দীপকে চিত্র 'ক' তে ব্র্যাক ও গ্রামীণ ব্যাংকের কথা বলা হয়েছে। যেহেতু ব্র্যাক ও গ্রামীণ ব্যাংক বৈশিষ্ট্যগত দিক দিয়ে বেসরকারি সংস্থার অনুরূপ, সেহেতু বলা যায়, উদ্দীপকে চিত্র 'ক' তে বেসরকারি সংস্থার প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে চিত্র 'ক' তে' বেসরকারি সংস্থা এবং চিত্র 'খ' তে সরকারি সংস্থার কথা বলা হয়েছে। এ দুটি প্রতিষ্ঠানের মধ্যে বেশকিছু মৌলিক পার্থক্য বিদ্যমান। উদ্দীপকে চিত্র 'ক' তে ব্র্যাক ও গ্রামীণ ব্যাংকের কথা বলা হয়েছে, যা বেসরকারি সংস্থার সাথে সাদৃশ্যপূর্ণ। বেসরকারি সংস্থা বিভিন্ন ধরনের হয়ে থাকে। বেসরকারি সংস্থা আন্তর্জাতিক, জাতীয় বা আঞ্চলিকভাবে সেবামূলক, শিক্ষামূলক এবং উন্নয়নমূলক কর্মকাণ্ডে নিয়জিত থাকে। এসব সংস্থা বৈদেশিক সহায়তা, স্বেচ্ছামূলক কার্যক্রম, রেগুলেশন অর্ডিন্যান্স-১৯৭৮ সালের আওতায় সমাজকল্যাণ বিভাগের রেজিস্ট্রেশন প্রাপ্ত। বেসরকারি সংস্থার বিধিবিধান ও নীতিমালা সাধারণত নিজস্ব বিশেষজ্ঞদের দ্বারা প্রণীত হয়। এসব সংস্থা পরিচালনায় ধর্মীয় দর্শন, মানবিক মূল্যবোধ ও নৈতিকতাকে প্রাধান্য দেওয়া হয়। এসব সংস্থা বেসরকারি হলেও সরকারি অনুমোদন নিয়েই এরা কাজ করে এবং সরকার গৃহীত পরিকল্পনা নীতির সাথে সম্পর্কিতভাবে বা সরকার নির্দেশিত পথে এদের বিভিন্ন কর্মসূচি বাস্তবায়িত হয়। বেসরকারি সংস্থা হলো জনস্বার্থে পরিচালিত অলাভজনক সংগঠন। সমাজের অবহেলিত জনগোষ্ঠীর স্বার্থ সংরক্ষণের বিষয়কে প্রাধান্য দেওয়া হয়। বেসরকারি সংস্থার সাংগঠনিক কাঠামো ও নীতিমালা নমনীয়। অন্যদিকে, চিত্র-খ তে বাংলাদেশ পল্লী উন্নয়ন বোর্ড (BRDB) ও বাংলাদেশ পল্লী উন্নয়ন একাডেমি (BARD) এর কথা বলা হয়েছে, যা সরকারি সংস্থাকে নির্দেশ করে। সরকারি সংস্থা জাতীয় সমস্যাসমূহ চিহ্নিতকরণ ও তা নিরসনের লক্ষ্যে যথাযথ পদক্ষেপ গ্রহণ করে। সরকারি সংস্থার ব্যয় নির্বাহের প্রধান উৎস সরকারের আর্থিক সংস্থান। সরকারি সংস্থার আইন ও বিধিবিধান সরকার কর্তৃক নির্ধারিত। সরকারের প্রত্যক্ষ নিয়ন্ত্রণ ও তত্ত্বাবধানে সরকারি সংস্থা পরিচালিত হয়। সরকারের নিযুক্ত কর্মীবাহিনীর দ্বারা সরকারি সংস্থার কার্যক্রম বাস্তবায়িত হয়। সরকারি সংস্থা পরীক্ষামূলকভাবে কোনো কর্মসূচি গ্রহণ করতে পারে না। সরকারি সংস্থাসমূহের কার্যক্রম সহজে পরিবর্তন করা যায় না। পরিশেষে বলা যায়, বেসরকারি ও সরকারি সংস্থার মধ্যে উল্লিখিত মৌলিক পার্থক্যগুলো বিদ্যমান।"
        }
      ]
    },
    {
      "number": "11",
      "uddipok": "বুড়িগঙ্গা নদীর তীরে গড়ে ওঠা ঢাকা, যার প্রাচীন নাম জাহাঙ্গীরনগর। জনসংখ্যা বৃদ্ধির ফলে বর্তমানে এই নগর উন্নত জীবনযাপনের অনুপযোগী। অথচ ভারতীয় উপমহাদেশে অতীতে নদীর তীরবর্তী এলাকায় যে নগরগুলো গড়ে উঠেছিল তা ছিল অত্যন্ত পরিকল্পনানির্ভর। নগরগুলোতে নাগরিক জীবনের প্রয়োজনীয় সকল সুযোগ-সুবিধা ছিল।",
      "tag": "DC 25",
      "sub_questions": [
        {
          "label": "ক",
          "question": "কোন যুগে পশুপালন অর্থনীতির সূচনা হয়?",
          "explanation": "নব্যপ্রস্তরযুগে পশুপালন অর্থনীতির সূচনা হয়।"
        },
        {
          "label": "খ",
          "question": "ময়নামতি প্রত্নতাত্ত্বিক নিদর্শনে কোন ধর্মের প্রভাব পরিলক্ষিত হয়? ব্যাখ্যা কর।",
          "explanation": "ময়নামতি প্রত্নতাত্ত্বিক নিদর্শনে বৌদ্ধ ধর্মের প্রভাব পরিলক্ষিত হয়। শালবন বিহার ময়নামতিতে খনন করে মূলত একটি বৌদ্ধ বিহার পাওয়া যায়। যেখানে ১১৫ টি কক্ষের সন্ধান পাওয়া - যায় যা পূজা অর্চনার ক্ষেত্রে ব্যবহৃত হতো। এছাড়াও কৌটিলামুড়া, আনন্দবিহার ইত্যাদি নিদর্শনসমূহের ধর্মীয় তাৎপর্য দেখে মনে হয়, তৎকালীন সময়ে এই অঞ্চলের শাসকরা বৌদ্ধ ধর্মের পৃষ্ঠপোষক ছিলেন এবং বৌদ্ধ ধর্মের ব্যাপ্তি ও প্রসারে সমাজপতিরা কাজ করেছিলেন ।"
        },
        {
          "label": "গ",
          "question": "উদ্দীপকে কোন সভ্যতার প্রতি ইঙ্গিত করা হয়েছে? ব্যাখ্যা কর।",
          "explanation": "উদ্দীপকে সিন্ধু সভ্যতার প্রতি ইঙ্গিত করা হয়েছে। নিম্নে তা ব্যাখ্যা করা হলো : ভারতীয় উপমহাদেশের প্রাচীনতম নগর সভ্যতা হচ্ছে সিন্ধু সভ্যতা। এই সভ্যতা সিন্ধু নদীর তীরে গড়ে উঠেছিল। এটিকে মহেঞ্জোদারো বা হরপ্পা সভ্যতাও বলা হয়। এই সভ্যতায় সুশৃংখল নগর জীবন গড়ে উঠেছিল। সিন্ধু সভ্যতায় চলাচলের জন্য প্রশস্ত রাস্তা, রাস্তার পাশে সারিবদ্ধ ল্যাম্পপোস্ট, পয়:নালা, স্নানাগার, শস্যাগার, কূপ, সাংস্কৃতিক প্রতিষ্ঠান ইত্যাদি ধ্বংসাবশেষ আবিষ্কৃত হয়েছে যা একটি পরিকল্পিত নগরীকে নির্দেশ করে। এই নিদর্শনগুলোর মাধ্যমে বুঝা যায়, এখানে উন্নত নাগরিক জীবনের জন্য প্রয়োজনীয় প্রায় সকল ব্যবস্থাই উপস্থিত ছিল। উদ্দীপকেও বলা হয়েছে, ভারতীয় উপমহাদেশে অতীতে নদীর তীরবর্তী এলাকায় যে নগরগুলো গড়ে উঠেছিল তা ছিল অত্যন্ত পরিকল্পনানির্ভর। নগরগুলোতে নাগরিক জীবনের প্রয়োজনীয় সকল সুযোগ-সুবিধা ছিল। এগুলো সিন্ধু সভ্যতার বৈশিষ্ট্যের সাথে মিলে যায়। তাই বলা যায়, উদ্দীপকে সিন্ধু সভ্যতার প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত শহরের সমস্যা সমাধানে সমাজবৈজ্ঞানিক জ্ঞান কিভাবে সহায়তা করতে পারে? বিশ্লেষণ কর।",
          "explanation": "উদ্দীপকে বর্ণিত ঢাকা শহরের সমস্যার পিছনে অন্তর্নিহিত কারণ নির্ধারণ এবং সমাধানে প্রয়োজনীয় প্রকল্প গ্রহনে সমাজবিজ্ঞানের জ্ঞান সহায়তা করতে পারে। নিম্নে তা বিশ্লেষণ করা হলো : সমাজ সম্পর্কিত বিভিন্ন বিষয় নিয়ে আলোচনা ও গবেষণা করাই হচ্ছে সমাজবিজ্ঞানের মূল প্রতিপাদ্য। আর সামাজিক সমস্যার সমাজবিজ্ঞানের অন্যতম আলোচ্য বিষয়। সামাজিক সমস্যা কি, কিভাবে এই সমস্যা সৃষ্টি, এর ফলাফল কি, কিভাবে এই সমস্যা থেকে পরিত্রাণ পাওয়া যায় ইত্যাদি বিষয় নিয়েই সমাজবিজ্ঞান পুঙ্খানুপুঙ্খভাবে আলোচনা করে। বস্তুত সমাজবিজ্ঞানের জ্ঞান অর্জন ব্যতীত সামাজিক সমস্যা মোকাবিলা করা কোনভাবেই সম্ভব নয়। উদ্দীপকে উল্লেখিত ঢাকা শহরে জনসংখ্যা বৃদ্ধির ফলে এটি উন্নত জীবনযাপনের অনুপযোগী হয়ে পড়েছে। সমাজ বিজ্ঞানের জ্ঞান ব্যবহার করে এই সমস্যার পিছনের কারণ অনুসন্ধান করা যাবে। আবার এই সমস্যাটির ফলে নাগরিক জীবনে কিরূপ প্রভাব পড়েছে, এই সমস্যার নিরসনে কি ধরনের উন্নয়নমূলক প্রকল্প গ্রহণ করা যেতে পারে এবং সেটির ফলে নাগরিক জীবনে কিরূপ পরিবর্তন আসবে তা সমাজবিজ্ঞানের জ্ঞানের দ্বারা পূর্ব আনুমান করা যায়। তাই বলা যায়, ঢাকা শহরের সমস্যা সমাধানে সমাজবিজ্ঞানিক জ্ঞান সহায়তা করতে পারবে"
        }
      ]
    }
  ]
}