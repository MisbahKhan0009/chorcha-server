{
  "title": "ঢাকা, ময়মনসিংহ, রাজশাহী, দিনাজপুর, সিলেট বোর্ড ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "এই উপমহাদেশে সমাজচিন্তার ইতিহাস অনেক প্রাচীন। অর্থশাস্ত্র, আইন-ই-আকবরি, আকবরনামা এসব গ্রন্থে প্রাচীন বাংলার চমৎকার বিবরণ পাওয়া যায়। আবার ঢাকা বিশ্ববিদ্যালয় প্রতিষ্ঠা এবং অন্যান্য চিন্তাবিদের অবদান বিষয়টি বাংলাদেশে একটি পৃথক জানকাণ্ড হিসেবে বিকশিত হয়। বর্তমানে এদেশের ঐতিহ্য, পরিবার ব্যবস্থা, গ্রামীণ ও শছুরে সমাজ সম্পর্কে জানতে এই বিষয়টি সাহায্য করে। জনসংখ্যা সমস্যা,অপরাধ প্রবণতা ইত্যাদি বিষয় নিয়ে গবেষণা ও নীতি প্রণয়নে এই বিষয়ের জ্ঞান সহায়ক ভূমিকা পালন করে।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' গ্রন্থের লেখক কে?",
          "explanation": "'সমাজবিজ্ঞান সমীক্ষণ' গ্রন্থের লেখক ড. এ. কে. নাজমুল করিম।"
        },
        {
          "label": "খ",
          "question": "সাহিত্য কীভাবে প্রত্নতত্ত্বের উৎস? ব্যাখ্যা করো।",
          "explanation": "সাহিত্য প্রত্নতত্ত্বের লিখিত উৎস বা উপাদান হিসেবে ভূমিকা রাখে। শিল্প-সাহিত্য মানব বসতির অবস্থা নির্ণয়ে প্রত্নতাত্ত্বিক উৎস হিসেবে কাজ করে। অনেক সময় জাতীয় ও স্থানীয় ইতিহাস গ্রন্থও উত্তম উৎস হিসেবে কাজ করে। উদাহরণ হিসেবে বলা যায়, হোমারের মহাকাব্য 'ইলিয়াড' পাঠের মাধ্যমে প্রত্নতাত্ত্বিকরা প্রাচীন ট্রয় নগরীর অবস্থান খুঁজে পেয়েছেন।"
        },
        {
          "label": "গ",
          "question": "উদ্দীপকের বর্ণনায় বিবৃত বিষয়টির পটভূমি ব্যাখ্যা করো।",
          "explanation": "উদ্দীপকের বর্ণনায় বিবৃত বিষয়টি হলো সমাজবিজ্ঞান। বাংলাদেশে বিষয়টির একটি ধারাবাহিক পটভূমি রয়েছে। ভারতীয় উপমহাদেশে সমাজচিন্তার ইতিহাস প্রায় দু'হাজার বছরের পুরোনো। -মৌর্য যুগের কূটনীতিবিদ কৌটিল্যের 'অর্থশাস্ত্র', গুপ্ত যুগের দার্শনিক বাৎসায়নের 'কামসূত্র', সুলতান মাহমুদের সভাসদ ও পারস্যের পণ্ডিত আবু রাইহান আল-বেরুনির 'ভারততত্ত্ব', মুঘলযুগের ইতিহাসবিদ আবুল ফজলের 'আইন-ই-আকবরি', 'আকবরনামা' ইত্যাদি গ্রন্থে উপমহাদেশ তথা বাংলাদেশের সমাজ ও সংস্কৃতির চমৎকার বিবরণ পাওয়া যায়। ব্রিটিশ শাসনামলে স্কটিশ ইতিহাসবিদ ও ইন্ডিয়ান সিভিল সার্ভিসের সদস্য উইলিয়াম উইলসন হান্টারের সম্পাদনায় সামাজিক তথ্যের আকর গ্রন্থ 'The Imperial Gazetteer' প্রকাশিত হলে উপমহাদেশের সমাজ সম্পর্কিত চিন্তাধারা নতুন গতি লাভ করে। ব্রিটিশদের পাশাপাশি বাঙালি বুদ্ধিজীবীরাও তাদের নানা রচনায় সমকালীন রাজনীতি, অর্থনীতি, ইতিহাস ও প্রথা- পদ্ধতির ছবি ফুটিয়ে তুলেছিলেন। এসব রচনার মধ্যে বঙ্কিমচন্দ্র চট্টোপাধ্যায়ের 'লোকরহস্য', ঈশ্বরচন্দ্র বিদ্যাসাগরের 'বোধোদয়' ইত্যাদি উল্লেখযোগ্য। বিশের দশকে প্রতিষ্ঠিত শিখা গোষ্ঠীর অন্তর্ভুন্ত লেখকদের রচনাও বাংলাদেশে সমাজবিজ্ঞান চর্চার পটভূমি তৈরি করে দিয়েছিল। উদ্দীপকে বলা হয়েছে, এই উপমহাদেশে সমাজচিন্তার ইতিহাস অনেক প্রাচীন। অর্থশাস্ত্র, আইন-ই-আকবরি, আকবরনামা এসব গ্রন্থ প্রাচীন বাংলার চমৎকার বিবরণ পাওয়া যায়। আবার ঢাকা বিশ্ববিদ্যালয় প্রতিষ্ঠা এবং অন্যান্য চিন্তাবিদের অবদানে বিষয়টি বাংলাদেশে একটি পৃথক জ্ঞানকোষ হিসেবে বিকশিত হয়। উপরের আলোচনা অনুযায়ী উদ্দীপকের এসব তথ্যাবলি সমাজবিজ্ঞান বিষয়কেই নির্দেশ করে। পূর্বোস্ত আলোচনায় সুস্পষ্ট যে, সমাজবিজ্ঞান বিষয়টি চর্চার একটি ধারাবাহিক পটভূমি বিদ্যমান।"
        },
        {
          "label": "ঘ",
          "question": "উদ্দীপকের আলোকেবিষয়টির প্রয়োজনীয়তা বাংলাদেশের প্রেক্ষিতে বিশ্লেষণ করো।",
          "explanation": "বাংলাদেশের মতো একটি উন্নয়নশীল দেশে উদ্দীপকে নির্দেশিত বিষয় তথা সমাজবিজ্ঞানের পঠন অত্যন্ত জরুরি। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এসব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্যদিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ, একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও'সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না। উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।্"
        }
      ]
    },
    {
      "number": "2",
      "uddipok": "ছক-১ ছক-২ শিকার ও সংগ্রহভিত্তিক অর্থনীতি ভোঁতা ও অমসৃণ পাথরের হাতিয়ারের ব্যবহার যাষাবর জীবন আগুনের ব্যবহার কৃষি উৎপাদন সূচনা ধারালো ও মসৃণ পাথরের হাতিয়ারের ব্যবহার বাসস্থান নির্মাণে পারদর্শিতা চাকার আবিষ্কার",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "প্রত্নতত্ত্ব কী?",
          "explanation": "প্রাচীন বা বিলুপ্ত সংস্কৃতির অধ্যয়নই হচ্ছে প্রত্নতত্ত্ব।"
        },
        {
          "label": "খ",
          "question": "ব্রোঞ্জযুগ বলতে কী বোঝায়? ব্যাখ্যা করো।",
          "explanation": "পাথরের যুগ ও লৌহ যুগের মধ্যবর্তী প্রযুক্তিগত যুগকে ব্রোঞ্জ বা সংকর ধাতুর যুগ বলা হয়। সম্ভবত সুমেরীয় সভ্যতায় সর্বপ্রথম তামার সাথে টিন মিশিয়ে ব্রোঞ্জ তৈরির প্রক্রিয়া শুরু হয়। ব্রোঞ্জ যুগের অধিকাংশ ধাতব দ্রব্য উক্ত শংকর ধাতু দিয়ে তৈরি বলে একে শংকর ধাতুর যুগও বলা হয়। এ যুগকে প্রথম ধাতুর যুগ হিসেবে আখ্যায়িত করা হয়। এ যুগে ব্রোঞ্জ ধাতু দিয়ে নানা ধরনের যন্ত্রপাতি ও অস্ত্র তৈরিকরা হয়। খ্রিষ্টপূর্ব ৩০০০ অব্দের কাছাকাছি সময়ে নিকট প্রাচ্যে এ যুগের সূচনা ঘটে। আর খ্রিষ্টপূর্ব ১২০০ অব্দে লৌহ আবিষ্কারের সাথে সাথে এ যুগের অবসান ঘটে।"
        },
        {
          "label": "গ",
          "question": "ছক-১-এ কোন যুগের সমাজের কথা বলা হয়েছে? ব্যাখ্যা করো।",
          "explanation": "ছক-১-এ প্রাচীন প্রস্তর যুগের সমাজের কথা বলা হয়েছে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমনদা বা হাত কুড়াল ব্যবহার করত, যা ছিল পাথরের তৈরি ও অপেক্ষাকৃত ভোঁতা বা অমসৃণ। প্রাচীন প্রস্তর গে খাদ্য সংগ্রহের জন্য মানুষ বিভিন্ন জায়গায় ঘুরে বেড়াত বলে তাদের মধ্যে স্থায়ীভাবে বসবাসের চিন্তা- চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। এ 'যুগের মানুষের ভাষা ছিল অক্ষরহীন এবং প্রথম দিকে মানুষ কোনো পোশাক ব্যবহার না করলেও পরবর্তী সময়ে গাছের পাতা, ছাল-বাকল, পশুর চামড়া প্রভৃতি দিয়ে শরীর ঢেকে নিজেদের বৈরি আবহাওয়া থেকে রক্ষা করত। প্রাচীন প্রস্তর যুগের মানুষের প্রধান, আবিষ্কার হলো আগুনের ব্যবহার। তারা পাথর ঘষে আগুন জ্বালাতে শেখে। উদ্দীপকের ছক-১-এ শিকার ও সংগ্রহভিত্তিক অর্থনীতি; ভোঁতা ও অমসৃণ পাথরের হাতিয়াতের ব্যবহার; যাযাবর জীবন এবং আগুনের ব্যবহার উল্লেখ করা হয়েছে। এসবসব বিষয় পূর্বে আলোচিত প্রাচীন প্রস্তর যুগের সমাজজীবনের বৈশিষ্ট্যের সাথে সাদৃশ্যপূর্ণ। সুতরাং বলা 'যায়, উদ্দীপকের ছক-১ দ্বারা প্রাচীন প্রস্তর যুগকে নির্দেশ করা হয়েছে।"
        },
        {
          "label": "ঘ",
          "question": "মানব সভ্যতায় ছক-২-এ বর্ণিত যুগের অবদান মূল্যায়ন করো।",
          "explanation": "মানবসভ্যতায় ছক-২-এ বর্ণিত যুগ তথা নব্যপ্রস্তর যুগের আবিষ্কারসমূহতাৎপর্যপূর্ণ ভূমিকা রাখে। প্রাচীন প্রস্তর যুগের ভোঁতা ও অমসৃণ হাতিয়ারের পরিবর্তে নব্যপ্রস্তর যুগের মানুষ তুলনামূল্লক মসৃণ এবং ধারালো হাতিয়ার ব্যবহার শুরু করে। এ যুগেই নারীদের মাধ্যমে কৃষি উৎপাদনের সূচনা হয়। আর এর প্রত্যক্ষ ফল হিসেবে মানুষ যাযাবর জীবন ছেড়ে স্থায়ী বসতি গড়ে তোলে। নব্যপ্রস্তর যুগের গুরুত্বপূর্ণ একটি আবিষ্কার হচ্ছে চাকা, যা যাতায়াত ও পণ্য পরিবহনের ক্ষেত্রে অভাবনীয় সাফল্য এনে দিয়েছে। এসব বৈশিষ্ট্যই উদ্দীপকের ছক-২-এ উল্লেখ করা হয়েছে। অর্থাৎ ছক-২ দ্বারা নব্যপ্রস্তর যুগকে নির্দেশ করা হয়েছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসল কাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে, তাদের প্রয়োজন মিটানোর পর যখন কিছু তবিশিষ্ট থাকতে শুরু করল, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা গৃহে বসে তৈরি করা যায় এমন কাজের দিকে মনোনিবেশ করল। যার ফলে হস্তশিল্পের সূচনা ঘটে আর তাদের এ হস্ত শিল্পকে কেন্দ্র করে গড়ে উঠলো বাজার। ফলে শিকারভিত্তিক ও প্রকৃতিনির্ভর অর্থনীতির পরিবর্তে উৎপাদনভিত্তিক স্বয়ংসম্পূর্ণ অর্থনৈতিক ব্যবস্থা গড়ে ওঠে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে ওঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য পারিবারিক জীবনের সূত্রপাত ঘটে। আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে বলা যায়, তৎকালীন সমাজের আমূল পরিবর্তনে তথা মানবসভ্যতার উন্নয়নে নব্যপ্রস্তর যুগের বিভিন্ন উদ্ভাবন বৈপ্লবিক ভূমিকা রেখেছিল।"
        }
      ]
    },
    {
      "number": "3",
      "uddipok": "ছক-ক ছক-খ বিহারে ১৭৭টি আবাসিক কক্ষ স্নানঘাট পোড়ামাটির ফলক খলিফা হারুন-অর-রশীদের আমলের মুদ্রা সোজা ও প্রশস্ত রাস্তা সড়কবাতি ও পয়ঃনিষ্কাশন ব্যবস্থা নগর প্রতিরক্ষা ব্যবস্থা শস্যাগার",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "আনন্দ বিহারের নির্মাতা কে?",
          "explanation": "দেব বংশীয় রাজা শ্রী আনন্দদেব আনন্দ বিহারের নির্মাতা।"
        },
        {
          "label": "খ",
          "question": "শালবন বিহার বলতে কী বোঝায়?",
          "explanation": "শালবন বিস্থার হচ্ছে কুমিল্লার ময়নামতিতে আবিষ্কৃত একটি প্রত্নতাত্ত্বিক ধ্বংসাবশেষ। সপ্তম শতকের শেষ বা অষ্টম শতকের শুরুতে দেব বংশীয় রাজা শ্রী ভবদেব শালবন বিহার নির্মাণ করেন। এ বিহারের প্রতিটি দিকের দেয়াল প্রায়.১৬৮ মিটার করে লম্বা, ১৬ ফুট চওড়া ও ৪-৬ ফুট উঁচু। বিহারের চারপাশে ১২ × ১২ ফুট বর্গাকারের সর্বমোট ১১৫টি কক্ষ আছে,যাতে শিক্ষার্থী, ভিক্ষু ও শ্রমণেরা বাস করতেন। শালবন বিহারের ধ্বংসস্তূপ থেকে তাম্রফলক, স্বর্ণমুদ্রা, বুদ্ধ মুর্তি, কাদামাটির থালাবাসন প্রভৃতি পাওয়া গেছ"
        },
        {
          "label": "গ",
          "question": "ছক-'ক'-এ বাংলাদেশের কোন প্রত্নতাত্ত্বিক স্থানের কথা বলা হয়েছে? ব্যাখ্যা করো।",
          "explanation": "ছক-'ক'-এ বাংলাদেশের অন্যতম প্রত্নতাত্ত্বিক নিদর্শন 'পাহাড়পুর'- এর কথা বলা হয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পাল বংশের দ্বিতীয় শাসক রাজা ধর্মপাল'এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। পাহাড়পুর বিহারের তখনকার সময়ের ছাত্রাবাসের ১৭৭টি কক্ষ আবিষ্কৃত হয়েছে। এ বিহারে আবিষ্কৃত হয়েছে অসংখ্য পোড়ামাটির ফলক। এখনও মন্দিরের দেয়ালে প্রায় দুই হাজার চিত্রফলক সেঁটে আছে। এছাড়াও বিহারের বাইরের দেয়াল থেকে ৪৮ মিটার দক্ষিণ-পূর্ব কোণে স্নানঘাট অবস্থিত। এটি প্রায় ৪ মিটার প্রশস্ত এবং ক্রমশ ঢালু হতে হতে ১২.৫ মিটার নিচে গিয়ে ঠেকেছে। এখানে আব্বাসীয় খলিফা হারুন-অররশীদের শাসনামলের মুদ্রা পাওয়া গেছে, যা থেকে ধারণা করা হয় বাংলায় মুসলমানদের আগমনের পূর্ব থেকেই এদেশের সাথে আরবদের বাণিজ্যিক সম্পর্ক ছিল। উদ্দীপকের ছক-'ক'-এ বিহারে ১৭৭টি আবাসিক কক্ষ, স্নানঘাট, পোড়ামাটির ফলক, খলিফা হারুন-অর-রশীদের আমলের মুদ্রা ইত্যাদি তথ্য উল্লেখ করা হয়েছে। পূর্বোক্ত আলোচনায় এটি স্পষ্ট যে, এগুলো পাহাড়পুরে প্রাপ্ত প্রত্নতাত্ত্বিক নিদর্শন। তাই বলা যায়, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "ছক-'খ'তে বর্ণিত সভ্যতাটি স্বতন্ত্র বৈশিষ্ট্যের অধিকারী-বিশ্লেষণ করো।",
          "explanation": "\"ছক-খ'তে বর্ণিত সভ্যতাটি অর্থাৎ সিন্ধু সভ্যতা স্বতন্ত্র বৈশিষ্ট্যের অধিকারী\"- উদ্ভিটি যথার্থ। সিন্ধু সভ্যতা ভারতীয় উপমহাদেশের অন্যতম প্রাচীন সভ্যতা। এ সভ্যতাটি ছিল নগরভিত্তিক। নগরের রাস্তাগুলো ছিল বেশ প্রশস্ত অর্থাৎ ৩ থেকে ১০ মিটার পর্যন্ত বিস্তৃত। এ সভ্যতায় একটি স্বাস্থ্যকর নাগরিক পরিবেশ সৃষ্টি করতে প্রয়োজনীয় সংখ্যক গোসলখানা ও পয়ঃপ্রণালি তথা নর্দমার সুযোগ-সুবিধা বর্তমান ছিল। রাস্তায় নিয়মিত ব্যবধানে সড়কবাতির ব্যবস্থা ছিল। সিন্ধু সভ্যতার প্রতিটি নগরে প্রতিরক্ষার আয়োজন হিসেবে সারিবদ্ধ দুর্গ ছিল। এছাড়াও এ সভ্যতায় বৃহৎ শস্যাগার ছিল। পূর্বোক্ত আলোচনা অনুযায়ী, ছক-'খ'তে সিন্ধু সভ্যতার কথা বলা হয়েছে। কেননা ছক 'খ'তে উল্লেখিত তথ্যসমূহ সিন্ধু সভ্যতার ক্ষেত্রেই প্রযোজ্য। সিন্ধু সভ্যতা পৃথিবীর, প্রাচীনতম নগরসভ্যতা। এ সভ্যতার নগরসমূহ পোড়ানো ইটের তৈরি উঁচু ভবন, প্রশস্ত সড়ক ও প্রয়োজনীয় ছোট ছোট গলি-রাস্তা তথা' উন্নত পরিকল্পনার মাধ্যমে গড়ে তোলা হয়েছিল। সিন্ধু সভ্যতায় যে পয়ঃনিষ্কাশন ব্যবস্থা ছিল তা তৎকালীন আর কোনো সভ্যতায় দেখা মিলেনি। এ সভ্যতার অধিবাসীরা নিজস্ব লিপি ব্যবহারের মাধ্যমে প্রশাসনিক ও বাণিজ্যিক তথ্য সংরক্ষণ করত, যদিও এখনো তার পাঠোদ্ধার করা সম্ভব হয়নি। এখানের গোসলখানা, পয়ঃপ্রণালি, সুশৃঙ্খল প্রশাসন, উন্নত সাংস্কৃতিক প্রতিষ্ঠান, শক্তিশালী কেন্দ্রীয় সরকার, খাজনা আদায় প্রথা প্রভৃতি উন্নত নগর সমাজজীবনের ইঙ্গিত বহন করে। এখানে পরিমাপ ও ওজনের নির্দিষ্ট মানদণ্ড ছিল। বৃহৎ শস্যাগার, সভাকক্ষ উন্নততর প্রশাসনের প্রমাণ বহন করে। সবমিলিয়ে উন্নত নগর পরিকল্পনা সংস্কৃতি ও অর্থনৈতিক উন্নতির কারণে সিন্ধু সভ্যতা ইতিহাসে স্বতন্ত্র মর্যাদা লাভ করেছে। উপরের আলোচনা শেষে বলা যায়, সুসংগঠিত নগরব্যবস্থা, স্বকীয় সংস্কৃতি ও প্রযুক্তিগত উৎকর্ষতার. কারণে সিন্ধু সভ্যতাকে স্বতন্ত্র বৈশিষ্ট্যের অধিকারী হিসেবে বিবেচনা করা হয়।"
        }
      ]
    },
    {
      "number": "4",
      "uddipok": "'ক' বাংলাদেশে বসবাসরত একটি 'ক্ষুদ্র নৃতাত্ত্বিক গোষ্ঠীর সদস্য, যাদের ক্ষমতা কাঠামোর সর্বনিম্ন স্তরকে বলা হয় আদাম বা পাড়া এবং সর্বোচ্চ স্তরকে বলা হয় সার্কেল। যার প্রধান রাজা। অপরদিকে 'খ' ময়মনসিংহ 'অঞ্চলে বসবাসরত একটি ক্ষুদ্র নৃতাত্ত্বিক গোষ্ঠীর সদস্য, যাদের পরিবারের প্রধান হলো মাতা। মায়ের কাছ থেকেই এরা বংশ পরিচয় ও সম্পত্তি লাভ করে।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "ক্ষুদ্র নৃ-গোষ্ঠী কাকে বলে?",
          "explanation": "ক্ষুদ্র নৃগোষ্ঠী হচ্ছে এমন একটি মানব সম্প্রদায় যারা বংশ পরম্পরায় কিছু সাধারণ ও অভিন্ন দৈহিক বৈশিষ্ট্য ধারণ করে থাকে।"
        },
        {
          "label": "খ",
          "question": "চাকমাদের বিবাহরীতি ব্যাখ্যা করো।",
          "explanation": "চাকমা সমাজের নিজস্ব বিবাহরীতি রয়েছে। চাকমাদের নিজ বংশের সাত পুরুষের মধ্যে বৈবাহিক সম্পর্ক গড়া নিষেধ। এদের মধ্যে অন্তর্বিবাহ ও বহির্বিবাহ দুটোই প্রচলিত। চাকমা সমাজে বহু ও বিধবা বিবাহ অনুমোদিত। চাকমা সমাজে পাত্রী পছন্দের বিষয়ে অভিভাবকের মতকেই প্রাধান্য দেওয়া হয়। চাকমাদের বিবাহ রীতিতে বর কনের বাড়িতে যায় না; বরং বরের আত্মীয়-স্বজনে গিয়ে কনেকে বরের বাড়িতে নিয়ে আসে। বরের বাড়িতেই বিবাহের নানারকম সামাজিক অনুষ্ঠান পালিত হয়।"
        },
        {
          "label": "গ",
          "question": "উদ্দীপকে বর্ণিত 'ক' নৃতাত্ত্বিক গোষ্ঠীর ক্ষমতা কাঠামো ব্যাখ্যা করো।",
          "explanation": "উদ্দীপকে বর্ণিত 'ক' নৃতাত্ত্বিক গোষ্ঠীটি হলো চাকমা, যাদের সুনির্দিষ্ট ক্ষমতা কাঠামো রয়েছে। উদ্দীপকে বলা হয়েছে, 'ক' বাংলাদেশে বসবাসরত এমন একটি ক্ষুদ্র নৃতাত্ত্বিক গোষ্ঠীর সদস্য, যাদের ক্ষমতা কাঠামোর সর্বনিম্ন স্তরকে বলা হয়, আদাম বা পাড়া এবং সর্বোচ্চ স্তরকে বলা হয় সার্কেল। যার প্রধান হলেন রাজা। উদ্দীপকের 'ক'-এর গোষ্ঠী সম্পর্কে উল্লেখিত তথ্যগুলো চাকমা সমাজের ক্ষমতা বা প্রশাসনিক কাঠামোর সাথে সাদৃশ্যপূর্ণ। তাই বলা যায়, উদ্দীপকে বর্ণিত 'ক' চাকমা নৃতাত্ত্বিক গোষ্ঠীর সদস্য। চাকমা সমাজের ক্ষমতা কাঠামো সুবিন্যস্ত। চাকমা নৃগোষ্ঠীর ক্ষমতা কাঠামো বা প্রশাসনিক কাঠামো মূলত উপজাতিগত ও পারিবারিক নিয়ন্ত্রণের ওপর ভিত্তি করে গঠিত। যার কেন্দ্রে থাকেন রাজা। এ ক্ষমতা কাঠামো কয়েকটি স্তরে বিভক্ত। যথা- আদাম, মৌজা, চাকমা সার্কেল প্রভৃতি। কতকগুলো চাকমা পরিবার নিয়ে গঠিত হয় আদাম বা পাড়া। আদামের প্রধানকে বলা হয় কারবারি। চাকমা রাজা তাকে নিয়োগ প্রদান করেন। কারবারি আদামের শান্তিশৃঙ্খলা এবং সালিশ-বিচার কাজে মৌজা প্রধানকে সাহায্য করে থাকেন। কতকগুলো চাকমা আদাম নিয়ে গঠিত হয় গ্রাম বা মৌজা। এর প্রধানকে বলা হয় হেডম্যান। চাকমা রাজার সুপারিশক্রমে ডেপুটি কমিশনার হেডম্যানকে নিযুক্ত করেন হেডম্যান মৌজার শান্তি-শৃঙ্খলা রক্ষা করেন। মাঠ পর্যায়ে খাজনা আদায় করার দায়িত্বও তার ওপর অর্পিত থাকে। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত। এর প্রধান হচ্ছেন চাকমা রাজা। রাজা বংশ পরম্পরায় নিযুক্ত হন। চাকমা রীতি অনুযায়ী রাজা সমাজের শান্তি- শৃঙ্খলা রক্ষা করেন। চাকমা রাজা এই সমাজের সম্মানের প্রতীক। তিনি সমগ্র চাকমা জনগোষ্ঠীর শ্রদ্ধা ও সম্মানের পাত্র।"
        },
        {
          "label": "ঘ",
          "question": "'খ' নৃ-গোষ্ঠী অপরাপর নৃ-গোষ্ঠী থেকে ভিন্ন বৈশিষ্ট্যের- বিশ্লেষণ করো।",
          "explanation": "উদ্দীপকের 'খ' নৃগোষ্ঠী অর্থাৎ গারো নৃগোষ্ঠী অপরাপর নৃগোষ্ঠী থেকে ভিন্ন বৈশিষ্ট্যের। বাংলাদেশের গারো নৃগোষ্ঠী ময়মনসিংহ,শেরপুর, নেত্রকোণা ও টাঙ্গাইল জেলায় বসবাস করে। গারোদের সমাজব্যবস্থা মাতৃতান্ত্রিক। গারোদের মধ্যে সম্পত্তি ও বংশ পদবি মা'র কাছ থেকে মেয়েরা উত্তরাধিকারসূত্র লাভ করে। সাধারণত মায়ের মৃত্যুর পর কনিষ্ঠ কন্যা বা নোকনা সম্পত্তির উত্তরাধিকার লাভ করে। উদ্দীপকের দ্বিতীয়াংশে বলা হয়েছে, 'খ' ময়মনসিংহে অঞ্চলে বসবাসরত একটি ক্ষুদ্র নৃতাত্ত্বিক গোষ্ঠীর সদস্য যাদের পরিবারের প্রধান হলেন মাতা। মায়ের কাছ থেকেই এরা বংশ পদবি ও সম্পত্তি লাভ করে। পূর্বোক্ত আলোচনা অনুযায়ী স্পষ্ট যে, এখানে গারো নৃগোষ্ঠীর কথা বলা হয়েছে। গারো জনগোষ্ঠী অস্তিত্বের লড়াইয়ে টিকে থাকা অল্পসংখ্যক মাতৃতান্ত্রিক ক্ষুদ্র নৃগোষ্ঠীর অন্যতম। গারোদের সম্পত্তি ও বংশনাম মাতৃধারায় তথা মা থেকে মেয়েতে বর্তায়। সাধারণত মায়ের মৃত্যুর পর কনিষ্ঠা কন্যা বা নোকনা সম্পত্তির উত্তরাধিকার লাভ করে। গারো দম্পতি সাধারণত স্ত্রীর মায়ের গৃহে বসবাস করে। অন্যদিকে বাংলাদেশের অন্যান্য ক্ষুদ্র নৃগোষ্ঠী যেমন- চাকমা, মারমা, সাঁওতাল, রাখাইন নৃগোষ্ঠীর সমাজ ও পরিবার ব্যবস্থা পিতৃতান্ত্রিক। অর্থাৎতাদের পারিবারিক কর্তৃত্ব সম্পত্তি,বংশনাম প্রভৃতি পিতা থেকে পুত্রে বর্তায়। বাংলাদেশের সংখ্যাগরিষ্ঠ জনগোষ্ঠী তথা বাঙালিদের সমাজব্যবস্থায়ও এ রীতি দেখা যায়। উপরের আলোচনায় প্রতীয়মান হয় যে, গারো সমাজব্যবস্থার সাথে বাংলাদেশের অন্যান্য জনগোষ্ঠীর সমাজব্যবস্থার কাঠামোগত বৈশিষ্ট্যের সুস্পষ্ট পার্থক্য বিদ্যমান।"
        }
      ]
    },
    {
      "number": "5",
      "uddipok": "শিরীন রাজশাহী বরেন্দ্র অঞ্চলে বেড়াতে গিয়ে এমন একটি ক্ষুদ্র নৃতাত্ত্বিক গোষ্ঠীর সাথে পরিচয় হয়, যাদের প্রধান দেবতার নাম 'মারাংবুরো'। তাদের গ্রামপ্রধানের নাম মাঝি। ইতিহাসে এ ক্ষুদ্র নৃতাত্ত্বিক গোষ্ঠীর একটি বিদ্রোহের ঘটনা বিখ্যাত হয়ে আছে। বেশ কিছুদিন আগে শিরীন সিলেট'বেড়াতে গিয়েঅন্য আরেকটি ক্ষুদ্র নৃতাত্ত্বিক গোষ্ঠীর পরিচয় পায়, যারা বিশেষ ধরনের কাপড় ও নৃত্যের জন্য বিখ্যাত।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "'নোকনা' কী?",
          "explanation": "গারো সমাজে সম্পত্তির উত্তরাধিকারী পরিবারের কনিষ্ঠা কন্যাকে 'নোকনা' বলে।"
        },
        {
          "label": "খ",
          "question": "প্রামীণ ক্ষমতা কাঠামোতে শিক্ষারভূমিকা ব্যাখ্যা করো।",
          "explanation": "শিক্ষা গ্রামীণ ক্ষমতা কাঠামোর একটি গুরুত্বপূর্ণ উপাদান। শিক্ষা সমাজে মানুষের মর্যাদা বৃদ্ধি করে। পঞ্চাশ বা ষাটের দশকে শিক্ষার হার কম থাকায় শিক্ষিত ব্যক্তির সামাজিক অবস্থান ছিল বেশ উপরে। পরবর্তী সময়ে শিক্ষার হার বেড়ে যাওয়া পাশাপাশি সমাজে শিক্ষিত বেকারের সংখ্যাও বৃদ্ধি পায়। ফলে শিক্ষিত হলেই শ্রদ্ধেয় এ ধারণা থেকে গ্রামবাসী ক্রমশ সরে যায়। তারপরও এটা বলা যায় যে, গ্রামীণ ক্ষমতা কাঠামোতে শিক্ষিত ব্যক্তিরা এখনও যথেষ্ট শক্তিশালী অবস্থানে আছেন।"
        },
        {
          "label": "গ",
          "question": "উদ্দীপকে বর্ণিত শিরীনের রাজশাহীতে দেখা ক্ষুদ্র নৃতাত্ত্বিক গোষ্ঠীর বর্ণনা করো।",
          "explanation": "উদ্দীপকে বর্ণিত শিরীনের রাজশাহীতে দেখা ক্ষুদ্র নৃতাত্ত্বিক নৃগোষ্ঠী হলো সাঁওতাল। সাঁওতাল বাংলাদেশের অন্যতম বৃহৎ ক্ষুদ্র নৃগোষ্ঠী। এ নৃগোষ্ঠীর নিজস্ব ভাষা, ধর্ম, আচার-আচরণ, সমাজব্যবস্থা ইত্যাদি বিদ্যমান। বাংলাদেশের রাজশাহী, নওগাঁ, চাঁপাইনবাবগঞ্জ, জয়পুরহাট, গাইবান্ধা, কুড়িগ্রাম, লালমনিরহাট, পঞ্চগড়, নাটোর, দিনাজপুর ইত্যাদি জেলায় সাঁওতালরা বাস করে। মারাংবুরো তাদের অন্যতম প্রধান দেবতা। সাঁওতালদের গ্রামপ্রধানকে বলা হয় 'মানযহি' বা মাঝি, যার নেতৃত্বে গ্রামের যাবতীয় কার্যকলাপ সম্পাদিত হয়। উদ্দীপকে বলা হয়েছে, রাজশাহীর বরেন্দ্র অঞ্চলে বেড়াতে গিয়ে শিরীন এমন একটি ক্ষুদ্র নৃতাত্ত্বিক গোষ্ঠীর সাথে পরিচিত হয়, যাদের প্রধান দেবতার নাম 'মারাংবুরো'আর গ্রাম প্রধানের নাম মাঝি। পূর্বোক্ত আলোচনার ভিত্তিতে বলা যায়, শিরীনের রাজশাহীতে দেখা নৃতাত্ত্বিক গোষ্ঠীটি হলো সাঁওতাল। সাঁওতালদের নিজস্ব ভাষা থাকলেও লিখিত বর্ণমালা নেই। সাঁওতালদের ভাষায় দেবতাদের বলা হয় বোঙ্গা। তাদের সমাজে পিতৃতান্ত্রিক ব্যবস্থা প্রচলিত থাকায় সম্পত্তি পিতা থেকে পুত্র পায়। সাঁওতাল সমাজে সাধারণত অন্তর্গোত্রীয় বিবাহ নিষিদ্ধ। অর্থাৎ সাঁওতালদের মধ্যে বহির্গোত্র বিবাহ প্রচলিত। সাঁওতালদের উদ্যাপিত বিভিন্ন উৎসবের মধ্যে 'সোহরাই' হচ্ছে প্রধান উৎসব। পৌষ-মাঘ মাসে এ উৎসবের আয়োজন করা হয়।"
        },
        {
          "label": "ঘ",
          "question": "উদ্দীপকে বর্ণিত শেষোক্ত ক্ষুদ্র নৃ-গোষ্ঠীটির সাংস্কৃতিক জীবনের বৈচিত্র্য বিশ্লেষণকরো।",
          "explanation": "উদ্দীপকে বর্ণিত শেষোক্ত নৃগোষ্ঠীটি হলো মণিপুরি, যাদের সাংস্কৃতিক জীবন বেশ বৈচিত্র্যময়। বাংলাদেশে বসবাসরত অন্যতম ক্ষুদ্র নৃগোষ্ঠী হলো মণিপুরি। এরা মূলত সিলেট অঞ্চলে বসবাস করে। মণিপুরি নৃগোষ্ঠীর লোকজন তাদের সাংস্কৃতিক কর্মকাণ্ড বিশেষ করে নৃত্য ও পোশাকের জন্য সমধিক পরিচিতি লাভ করেছে। উদ্দীপকে বর্ণিত হয়েছে, শিরীন সিলেট বেড়াতে গিয়ে আরেকটি ক্ষুদ্র নৃতাত্ত্বিক গোষ্ঠীর পরিচয় পায় যারা বিশেষ ধরনের কাপড় ও নৃত্যের জন্য বিখ্যাত। পূর্বোক্ত আলোচনা অনুসারে, শিরীনের সিলেটে দেখা ক্ষুদ্র নৃগোষ্ঠী হলো মণিপুরি, যাদের সাংস্কৃতিক জীবন খুবই সমৃদ্ধ। মণিপুরিরা নৃত্য, সংগীত, লোককাহিনি ধর্মীয় আচার-অনুষ্ঠানের মাধ্যমে নিজেদের সংস্কৃতিকে প্রকাশ করে। মণিপুরি নৃত্য বিশেষভাবে খ্যাত, যা তাদের কাছে খুবই পবিত্র বিষয়। তাদের মতে নৃত্য শুদ্ধতা ও স্বর্গসুখ বয়ে আনে। বৈষ্ণব ধর্মের প্রভাবে তাদের সংগীত ও নৃত্যে ভক্তি ও আধ্যাত্মিকতার ছাপ পাওয়া যায়। মণিপুরি নৃত্যের মধ্যে 'লাইহারাউবা' খুব জনপ্রিয়। এ নৃত্যটি দেবতাদের মনোরঞ্জনের জন্য চৈত্র-বৈশাখ মাসে ১৫ দিনব্যাপী অনুষ্ঠিত হয়। রাসনৃত্য আরেকটি জনপ্রিয় নৃত্য যা রাধা- কৃষ্ণের উদ্দেশ্যে নাচা হয়। মণিপুরিরা নাগ পোশাক নামক বিশেষ ধরনের কাপড় পরে নৃত্য পরিবেশন করে। বিভিন্ন উৎসব মণিপুরি সংস্কৃতির প্রাণ। মণিপুরি সমাজের ঐতিহ্যবাহী উৎসব রাসমেলা প্রাচীন আমল থেকে উদ্যাপিত হচ্ছে। এছাড়াও তাদের উল্লেখযোগ্য উৎসব হলো- দোলযাত্রা, রাসপূর্ণিমা, রাখাল রাস, রাসলীলা প্রভৃতি। ঐতিহ্যবাহী পোশাক ও অলঙ্কার মণিপুরি সংস্কৃতির বিশেষ অংশ। এছাড়াও লোকগাঁথা, গল্পকথা ও নাট্যরূপে তাদের ইতিহাস ও বিশ্বাস সংরক্ষিত হয়েছে। উপরের আলোচনা শেষে বলা যায়, মণিপুরিদের সাংস্কৃতিক জীবন বৈচিত্র্য ও আধ্যাত্মিকতার এক অনন্য প্রতিচ্ছবি।"
        }
      ]
    },
    {
      "number": "6",
      "uddipok": "বড়ো বড়ো দালান, কারখানা, অসংখ্য অফিস-আদালত রয়েছে এলাকাটিতে। কলকারখানায় কাজ করতে আশেপাশের এলাকা থেকে লোকজন এই এলাকায় আসে। লোকসংখ্যা বৃদ্ধি পাচ্ছে, আবার বস্তিও গড়ে উঠেছে। এ বছর এই এলাকার প্রতিটি বিদ্যালয় প্রতি বছরের ন্যায় ফেব্রুয়ারি মাসে এক ঐতিহাসিক দিনকে স্মরণ করে প্রভাতফেরি ও আলোচনা অনুষ্ঠানের আয়োজন করে।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "যুক্তফ্রন্ট নির্বাচন কবে হয়?",
          "explanation": "যুক্তফ্রন্ট নির্বাচন অনুষ্ঠিত হয় ১৯৫৪ সালের ৮ মার্চ।"
        },
        {
          "label": "খ",
          "question": "পূর্ব পাকিস্তানে অর্থনৈতিক বৈষম্য বলতে কী বোঝায়?",
          "explanation": "পূর্ব পাকিস্তানে অর্থনৈতিক বৈষম্য বলতে পশ্চিম পাকিস্তান কর্তৃক পূর্ব পাকিস্তানের প্রতি অর্থনৈতিক শোষণকে বোঝায়। বিশ্বব্যাংকের রিপোর্ট উদ্ধৃত করে অর্থনীতিবিদ রেহমান সোবহান দেখিয়েছেন ১৯৫৫-৬০ সালে পাকিস্তানের মোট রপ্তানির মধ্যে পশ্চিম পাকিস্তানের রপ্তানির অংশ ছিল ৩৬.৬% এবং পূর্ব পাকিস্তানের রপ্তানির অংশ ছিল ৬১.৪%। বাজেটের ৭৫% ব্যয় হতো পশ্চিম পাকিস্তানে, ২৫% ব্যয় হতো পশ্চিম পাকিস্তানে, যদিও পূর্ব পাকিস্তান থেকে রাজস্ব আয় ছিল বেশি, শতকরা প্রায় ৬২ ভাগ। পাকিস্তানের দুই অংশের মধ্যকার এই অর্থনৈতিক বৈষম্য বিচ্ছিন্নতার পটভূমিকে ক্রমশ অনিবার্য করে তোলে।"
        },
        {
          "label": "গ",
          "question": "উদ্দীপকের বর্ণনায় বাংলাদেশের কোন সমাজের প্রকৃতিলক্ষ করা যায়? ব্যাখ্যা করো।",
          "explanation": "উদ্দীপকের বর্ণনায় বাংলাদেশের শহুরে সমাজের প্রকৃতি লক্ষ করা যায়। শহর বলতে এমন একটা সীমিত এলাকাকে বোঝায় যেখানে উল্লেখযোগ্য জনগোষ্ঠী মোটামুটি স্থায়ীভাবে বসবাস করে এবং কৃষিকাজ ব্যতীত অন্যান্য পেশার মাধ্যমে জীবিকা নির্বাহ করে। শহর হচ্ছে গতিময় ও নিত্য পরিবর্তনশীল বিকাশমুখী জীবনযাত্রার মূর্ত প্রতীক। বাংলাদেশের শহুরে সমাজে নানা ধরনের পেশাজীবী মানুষের বসবাস লক্ষ করা যায়। এখানে কৃষিজীবী সম্প্রদায়ের অস্তিত্ব নেই বললেই চলে। বেশিরভাগ মানুষ এখনে বিভিন্ন উৎপাদন প্রতিষ্ঠান, ব্যাংক, বিমা প্রতিষ্ঠান, চাকরি, বাণিজ্য ইত্যাদি পোশায় নিয়োজিত। বাংলাদেশের শহুরে সমাজে সামাজিক মর্যাদা পেশার ভিত্তিতে নির্ধারিত হয়। স্বভাবতই শহুরে সমাজে'জনসংখ্যার আকার ও ঘনত্ব বেশি থাকে। তাই বৃহৎ আবাসিক এলাকার পাশাপাশি সাধারণ শ্রমজীবী মানুষদের জন্য অনেক বস্তি গড়ে ওঠে। শহুরে সমাজে মিথস্ক্রিয়ার সুযোগ কম এবং সমাজজীবনে জ্ঞাতিসম্পর্ক তেমন প্রভাব বিস্তার করে না। উদ্দীপকে বলা হয়েছে, বড় বড় দালান, কারখানা, অসংখ্য অফিস-আদালত রয়েছে এলাকাটিতে। কলকারখানায় কাজ করতে আশেপাশের এলাকা থেকে লোকজন এই এলাকায় আসে। লোকসংখ্যা বৃদ্ধি পাচ্ছে, আবার বস্তিও গড়ে উঠেছে। পূর্বোক্ত আলোচনার আলোকে বলা যায়, উদ্দীপকে বাংলাদেশের শহুরে সমাজের প্রকৃতি লক্ষ করা যায়। কেননা, বড় বড় দালান, কারখানা, অফিস-আাদালত, বস্তি গড়ে ওঠা প্রভৃতি বাংলাদেশের শহুরে সমাজেরই বৈশিষ্ট্য।"
        },
        {
          "label": "ঘ",
          "question": "উদ্দীপকে বর্ণিত ঐতিহাসিক ঘটনাটির তাৎপর্য বিশ্লেষণ করো।",
          "explanation": "উদ্দীপকে বর্ণিত ঐতিহাসিক ঘটনাটি হলো ১৯৫২ সালের ভাষা আন্দোলন, যা বাংলাদেশের ইতিহাসে অত্যন্ত তাৎপর্যপূর্ণ একটি ঘটনা উদ্দীপকে বলা হয়েছে, এলাকার প্রতিটি বিদ্যালয় প্রতিবছরের ন্যায় ফেব্রুয়ারি মাসে এক ঐতিহাসিক দিনকে স্মরণ করে প্রভাতফেরি ও আলোচনা অনুষ্ঠানের আয়োজন করে, যা মূলত ভাষা আন্দোলনকেই নির্দেশ করে। ভাষা আন্দোলন বাঙালি জাতীয়তাবাদের মূলভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে বাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে জাতীয়তাবাদী চেতনার উম্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করে এবং স্বাধীনতা অর্জনে গুরুত্বপূর্ণ ভূমিকা পালন করে। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-র যুক্তফ্রন্ট নির্বাচন, '৬২-এর শিক্ষা আন্দোলন, '৬৬- এর ছয় দফা আন্দোলন, '৬৯-এর গণ-আন্দোলন, '৭০-এর নির্বাচন এবং '৭১-এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। অর্থাৎ ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য্য সত্তা সম্পর্কে সচেতন করে তোলে। উপরের আলোচনায় প্রতীয়মান হয়, ভাষা আন্দোলনের মাধ্যমে যে জাতীয়তাবাদের চেতনার উন্মেষ ঘটে তার ভিত্তিতেই বাঙালি জাতি পরবর্তী আন্দোলন সংগ্রামে ঝাঁপিয়ে পড়েছিল। যার.চূড়ান্ত ফল হলো স্বাধীন বাংলাদেশ।"
        }
      ]
    },
    {
      "number": "7",
      "uddipok": "",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "নগর ক্ষমতা কাঠামোর প্রধান উপাদান কোনটি?",
          "explanation": "নগর ক্ষমতা কাঠামোর প্রধান উপাদান হলো সম্পত্তি।"
        },
        {
          "label": "খ",
          "question": "যৌথ পরিবার ভাঙ্গনের সাথে শিল্পায়নের সম্পর্ক ব্যাখ্যা করো।",
          "explanation": "যৌথ পরিবার ভেঙে যাওয়ার পিছনে বর্তমানে শিল্পায়ন অন্যতম কারণ হিসেবে ভূমিকা রাখছে। শিল্পায়নের ফলে কর্মসংস্থানের সুযোগ সৃষ্টি হওয়ায় গ্রামীণ জনগোষ্ঠী শহরে পাড়ি জমায়। ফলে সনাতন যৌথ পরিবার ব্যবস্থা ভেঙে অণু পরিবার গঠিত হচ্ছে। এছাড়া শিল্পায়নের ফলে নারীর কর্মসংস্থানের সুযোগ সৃষ্টি এবং ব্যক্তিকেন্দ্রিক মনোভাব গড়ে ওঠায় বর্তমানে যৌথ পরিবার ভেঙে একক বা অণু কিংবা নয়াবাস পরিবার গড়ে উঠছে।"
        },
        {
          "label": "গ",
          "question": "দৃশ্যবল্প-১-এ গ্রামীণ সমাজের কোন প্রত্যয়টির প্রতি ইংগিত করা হয়েছে? ব্যাখ্যা করো।",
          "explanation": "দৃশ্যকল্প-১-এ গ্রামীণ সমাজের ক্ষমতাকাঠামো প্রত্যয়ের প্রতি ইঙ্গিত করা হয়েছে। সামাজিক শ্রেণিসমূহের অবস্থান, পারস্পরিক সম্পর্ক, সামাজিক ও অর্থনৈতিক ক্ষেত্রে শ্রেণিসমূহের ভূমিকা ইত্যাদির প্রেক্ষিতে গ্রামীণ সমাজ যে কাঠামোর মধ্যদিয়ে বিকশিত হয় তাকে গ্রামীণ ক্ষমতা কাঠামো বলে। ভূমি মালিকানা হলো গ্রামীণ ক্ষমতা কাঠামোর মুখ্য উপাদান। বৃহৎ ভূমির মালিকানা থাকলে বর্গাচাষী ও দিনমজুর শ্রেণির একটি বড় অংশের ওপর নিয়ন্ত্রণ প্রতিষ্ঠা করা যায়। অন্যদিকে বংশমর্যাদা গ্রামীণ ক্ষমতাকাঠামোর আরেকটি অপরিহার্য উপাদান। আবহমানকাল থেকেই তথাকথিত উচ্চ বংশীয় মানুষরা গ্রামীণ ক্ষমতা কাঠামোতে গুরুত্বপূর্ণ অবস্থানে আছেন। আবার সামাজিক নেতৃত্বও গ্রামীণ ক্ষমতার মাত্রা নির্ধারণে ভূমিকা রাখে। যেমন- গ্রামীণ সমাজে মোড়ল, মাতব্বর বা সরদার শ্রেণি দেখা যায়, যারা উত্তরাধিকার সূত্রে সমাজের সালিশ পরিচালনা ও বিবাদ মীমাংসায় ভূমিকা রাখেন। এছাড়া ইউনিয়ন পরিষদে নেতৃত্বও গ্রামীণ ক্ষমতা কাঠামোর একটি গুরুত্বপূর্ণ উপাদান। গ্রামীণ এলাকায় বর্ধিত সম্পদের প্রভাবে ক্ষমতার উপাদান হিসেবে এর গুরুত্ব বাড়ছে। উদ্দীপকের দৃশ্যকল্প-১-এ ভূমি মালিকানা, বংশীয় মর্যাদা, সমাজে নেতৃত্ব, ইউনিয়ন পরিষদের নেতৃত্ব তথ্যগুলো উল্লেখ করা হয়েছে। পূর্বোন্ত আলোচনা অনুযায়ী বোঝা যায়, এসব বিষয় গ্রামীণ ক্ষমতা কাঠামোর উপাদান। সুতরাং বলা যায়, দৃশ্যকল্প-১ দ্বারা গ্রামীণ সমাজের ক্ষমতা কাঠামোকে নির্দেশ করা হয়েছে।"
        },
        {
          "label": "ঘ",
          "question": "দৃশ্যকল্প-২-এ বর্ণিত সমাজের ক্ষমতা কাঠামো বিশ্লেষণ করো।",
          "explanation": "দৃশ্যকল্প-২-এ বাংলাদেশের শহুরে সমাজের ক্ষমতা কাঠামোকে ইঙ্গিত করা হয়েছে। বাংলাদেশে শহুরে সমাজের ক্ষমতা তিনটি ক্ষেত্রে বণ্টিত হতে দেখা যায়, এগুলো হলো- ১. শাসক এলিট, ২. অশাসক এলিট, ৩. সাধারণ চাপসৃষ্টিকারী দল। 'শাসক এলিট বলতে ঐ সম্প্রদায়কে বোঝায় যাদের হাতে বর্তমান প্রশাসনিক ক্ষমতা থাকে। অশাসক এলিট বলতে বোঝায় বিভিন্ন রাজনৈতিক দলের নেতৃবর্গকে, যারা শাসন ক্ষমতার বাইরে। সাধারণ চাপসৃষ্টিকারী দল কোনো রাজনৈতিক দল নয়। এরা হলেন দেশের আর্থসামাজিক ও রাজনৈতিক অবস্থার পর্যবেক্ষক। মানবাধিকার সংস্থা, মহিলা আইনজীবী সমিতি ইত্যাদি এ ধরনের দল। উদ্দীপকের দৃশ্যকল্প-২- এ শহুরে সমাজের ক্ষমতা কাঠামোর'এ উৎসগুলোই দেখানো হয়েছে। শহুরে জীবন গ্রামীণ জীবন অপেক্ষা অনেকটাই আনুষ্ঠানিক। ফলে এখানকার ক্ষমতা কাঠামোও অপেক্ষাকৃত আধুনিক। শহরে সাধারণত বিভিন্ন রাজনৈতিক সংগঠন, ধনসম্পদ, শিল্পকারখানার মালিকরাই ক্ষমতার প্রধান উৎস। তাছাড়া বিভিন্ন সংগঠনের নির্বাচিত বা মনোনীত সদস্যরা এবং বড় সরকারি কর্মচারী বা আমলা, বড় শিল্প মালিক এবং তাদের প্রতিনিধিরাই ক্ষমতার ধারক বা বাহক হিসেবে স্বীকৃত। সব মিলিয়ে শঙ্করে সমাজে ক্ষমতার উৎস হচ্ছে অর্থনীতি, রাজনৈতিক অবস্থান, রাজনৈতিক দলের সদস্যপদ, সিটি কর্পোরেশন বা পৌরসভার নিয়ন্ত্রণ, নারী নেতৃত্ব, শিক্ষা, পেশা, ধর্ম প্রভৃতি। উপরের আলোচনার পরিসমাপ্তিতে বলা যায়, শহ্বরে সমাজের ক্ষমতা- কাঠামোতে মূলত অর্থনীতি, রাজনৈতিক অবস্থান, পেশাগত অবস্থান ইত্যাদির ভিত্তিতে ব্যক্তির অবস্থান নির্ধারণ হয়।"
        }
      ]
    },
    {
      "number": "8",
      "uddipok": "'ক' সমাজ 'খ' সমাজ কৃষির ওপর নির্ভরশীলতা ভূমির মালিকানা ঐতিহ্যপ্রিয় অকত্রিম সম্পর্ক যৌথ পরিবার শিল্প উৎপাদন শিল্প প্রতিষ্ঠানের মালিকানা পরিবর্তনকে সহজে গ্রহণ করে কৃত্রিম সম্পর্ক একক পরিবার",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "প্রান্তিক কৃষক কাকে বলে?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "কৃষিতে প্রযুক্তি ব্যবহারের প্রভাব ব্যাখ্যা করো।",
          "explanation": "কৃষিতে প্রযুক্তির ব্যবহার যুগান্তকারী পরিবর্তন এনেছে। অর্থনীতির অন্যান্য খাতের পাশাপাশি কৃষি খাতেও উন্নত প্রযুক্তি প্রয়োগ করায় ফসলের উৎপাদনশীলতা বৃদ্ধি পেয়েছে এবং সামগ্রিক খাদ্য নিরাপত্তা উন্নত হয়েছে। বিশেষ করে প্রযুক্তির ব্যবহার কৃষকদের জন্য নতুন সুযোগতৈরি করেছে এবং তাদের কাজকে আরও সহজ করেছে। বর্তমানে ঘরে বসেই কৃষকরা মোবাইল দিয়ে কৃষি বিশেষজ্ঞদের পরামর্শ নিতে পারছে। আবার কৃষকরা তাদের উৎপাদিত পণ্য অনলাইনে ন্যায্য দামেও বিক্রি করতে পারছে।"
        },
        {
          "label": "গ",
          "question": "উদ্দীপকে বর্ণিত 'ক' কোন সমাজকে নির্দেশ করে? ব্যাখ্যা করো।",
          "explanation": "উদ্দীপকে বর্ণিত 'ক' গ্রামীণ সমাজকে নির্দেশ করে। গ্রামীণ সমাজ বলতে বোঝায় গ্রামে বসবাসরত জনসমষ্টির দ্বারা গঠিত ও পরিচালিত সমাজ। অর্থাৎ গ্রামের অধিবাসীদের নিয়ে যে সমাজ গড়ে ওঠে তাই গ্রামীণ সমাজ। গ্রামীণ জনসমাজের প্রধান পেশা হলো কৃষি। কৃষিকে কেন্দ্র করেই গ্রামীণ সমাজের অর্থনৈতিক কর্মকাণ্ড সম্পাদিত হয়। এখানে কোনো ব্যক্তির মর্যাদা নিধারণে সে কতটুকু ভূমির মালিক সেটি গুরুত্বপূর্ণ বিবেচ্য বিষয়। এছাড়াও গ্রামীণ সমাজের মানুষেরা তাদের ঐতিহ্য আঁকড়ে থাকতেই বেশি পছন্দ করে। গ্রামীণ সমাজে বসবাসরত মানুষদের মধ্যে সহানুভূতি ও সহযোগিতার এক অকৃত্রিম বন্ধন লক্ষ করা যায়। বাংলাদেশের গ্রামীণ সমাজের অধিকাংশ পরিবারই এখনও যৌথ। পরিবারের সকল সদস্য মিলেমিশে কৃষিকাজে অংশ নেয়, তাই কাজের খাতিরে গ্রামীণ সমাজে এখনও যৌথ পরিবার দেখা যায়। উদ্দীপকে বর্ণিত 'ক' সারিতে কৃষির ওপর নির্ভরশীলতা, ভূমির মালিকানা, ঐতিহ্যপ্রিয়, অকৃত্রিম সম্পর্ক ও যৌথ পরিবার বিষয়গুলো উল্লেখ করা হয়েছে। পূর্বোক্ত আলোচনা অনুযায়ী বোঝা যায়, এসব বিষয় গ্রামীণ সমাজের বৈশিষ্ট্য। সুতরাং বলা যায়, উদ্দীপকের 'ক' দ্বারা গ্রামীণ সমাজকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত 'খ' সমাজের বৈশিষ্ট্যসমূহ পরস্পর সম্পর্কিত- উদ্ভিটি বিশ্লেষণ করো।",
          "explanation": "\"উদ্দীপকে বর্ণিত 'খ' সমাজ অর্থাৎ শহুরে সমাজের বৈশিষ্ট্যসমূহ পরস্পর সম্পর্কিত\"- উদ্ভিটি যথার্থ। শহরের উল্লেখযোগ্য বৈশিষ্ট্য হচ্ছে অকৃষিজ পেশার প্রাধান্য, শিল্পভিত্তিক উৎপাদন, উন্নত যোগাযোগ ব্যবস্থা, নানা পেশাজীবী মানুষের সমাবেশ, কৃত্রিম সম্পর্ক, একক বা অণু পরিবারের প্রাধান্য প্রভৃতি। উদ্দীপকের 'খ' সমাজের বৈশিষ্ট্য হিসেবে এসব বিষয়ই উল্লেখ করা হয়েছে। অর্থাৎ উদ্দীপকের 'খ' দ্বারা শহুরে সমাজকে বোঝানো হয়েছে। উদ্দীপকে ইঙ্গিতকৃত শহুরে সমাজের বৈশিষ্ট্যগুলো হচ্ছে- শিল্প উৎপাদন, শিল্প প্রতিষ্ঠানের মালিকানা, পরিবর্তনকে সহজ গ্রহণ করা, কৃত্রিম সম্পর্ক ও একক পরিবার। এসব বৈশিষ্ট্য পরস্পর সম্পর্কিত। শিল্প বিপ্লবের ফলে শহুরে সমাজজীবনে এক বড় পরিবর্তন আসে। শহরের অর্থনৈতিক কাঠামো শিল্প ও কারখানার ওপর ভিত্তি গড়ে ওঠে। শিল্পনির্ভর হওয়ার কারণে শহুরে সমাজে স্পষ্টতই সামাজিক স্তরবিন্যাসে শিল্প প্রতিষ্ঠানের মালিক এবং শিল্প প্রতিষ্ঠানের শ্রমিক শ্রেণি নামক দুটি শ্রেণির সৃষ্টি হয়। আবার শিল্পভিত্তিক 'উৎপাদন ব্যবস্থায় এসব প্রতিষ্ঠানে শ্রমিকের যোগান আসে গ্রাম থেকে অর্থাৎ গ্রাম থেকে নানা পেশার মানুষ জীবিকা নির্বাহের তাগিদে শহরে পাড়ি জমায় এবং এসব শিল্প কারখানায় কাজ করে। এভাবে শিল্পায়নের ফলে অনেক মানুষ যখন কাজের সন্ধানে শহরে আসে তখন গ্রামীণ যৌথ পরিবার ভেঙ্গে একক পরিবার গড়ে ওঠে। শিল্পায়নের ফলে সামাজিক সম্পর্ক ও সামাজিক মিথস্ক্রিয়ায়ও পরিবর্তন এসেছে। সমাজজীবনে কর্মসংস্থানসহ নানা প্রতিষ্ঠানে ব্যস্তিকে কৃত্রিম সম্পর্ক গড়ে তুলতে হয়। কেবল তাই নয়, শহুরে সমাজ আধুনিক শিল্পায়নের কারণে ব্যক্তির মানসিকতায়ও পরিবর্তন নিয়ে আসে। এ কারণেই শহুরে সমাজের মানুষ সহজেই নতুন কিছুকে গ্রহণ করতে পারে। উপরের আলোচনায় সুস্পষ্ট, আধুনিক শিল্পায়িত শহুরে সমাজের বৈশিষ্ট্যসমূহ পরস্পর গভীরভাবে সম্পর্কিত।"
        }
      ]
    },
    {
      "number": "9",
      "uddipok": "উচ্চশিক্ষিত সাব্বির অনেক দিন ধরে চাকরির চেষ্টা করছে। তাঁর বন্ধুরা অনেকেই চাকরি পেলেও সে এখন পর্যন্ত চাকরির ব্যবস্থা করতে পারছে না।-বাসায় প্রায়ই এ নিয়ে তাকে কথা শুনতে হয়। দিন দিন সে মানসিকভাবে ভেজো পড়ছে। ইদানিং সে প্রায়ই বন্ধুদের সাথে আড্ডা দিয়ে অনেক রাত করে বাড়ি ফিরে এবং সামান্য বিষয় নিয়ে অনেক রাগারাগি করে। শোনা যায়, অনেকের কাছ থেকে সে টাকা ধার করছে। পরিবারের সদস্যরা তার এ আচরণের পরিবর্তনে উদ্বিগ্ন।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "জলবায়ু পরিবর্তন কী?",
          "explanation": "জলবায়ু পরিবর্তন বলতে ৩০ বছর বা তার বেশি সময়ে জলবায়ুর উপাদান যেমন- তাপমাত্রা বা বৃষ্টিপাতের উল্লেখযোগ্য পরিবর্তনকে বোঝায়।"
        },
        {
          "label": "খ",
          "question": "শব্দদূষণের প্রভাব ব্যাখ্যা করো।",
          "explanation": "শব্দদূষণের প্রভাবে সর্বস্তরের মানুষ সাময়িক বা স্থায়ীভাবে ক্ষতিগ্রস্ত হচ্ছে। মাত্রাতিরিক্ত অনিয়ন্ত্রিত শব্দ, যা মানুষের শরীরবৃত্তীয় কার্যক্রমকে প্রভাবিত এবং বিরূপ প্রতিক্রিয়ার সৃষ্টি করে তাকে শব্দদূষণ বলে। শব্দদূষণের কারণে শ্বাসপ্রশ্বাসজনিত সমস্যা এমনকি হজমজনিত সমস্যা সৃষ্টি হতে পারে। অনেক দিন ১০০ ডেসিবেল শব্দের মধ্যে কাটালে বধিরতা দেখা দেয় এবং ১৬০ ডেসিবেল মাত্রার বিকট শব্দে কানের পর্দা ছিঁড়ে যায়। শব্দ যদি ১৩০ ডেসিবেল অতিক্রম করে তাহলে বমি ও ঝিমানো ভাব দেখা দেয়। এছাড়াও যন্ত্রণাদায়ক শব্দ স্নায়ুতন্ত্রকে প্রভাবিত করে। ফলে স্মৃতিশক্তি হ্রাস পায়। অর্থাৎ শব্দদূষণ মানুষের শারীরিক ও মানসিক ভয়াবহ ক্ষতিসাধন করে।"
        },
        {
          "label": "গ",
          "question": "উদ্দীপকে বর্ণিত সাব্বিরের বর্তমান পরিস্থিতি কোন সামার্জিক সমস্যার প্রভাব? ব্যাখ্যা করো।",
          "explanation": "উদ্দীপকে বর্ণিত সাব্বিরের বর্তমান পরিস্থিতি.বেকারত্ব নামক অন্যতম সামাজিক সমস্যার প্রভাব। বেকারত্ব হলো কর্মক্ষমতা থাকা সত্ত্বেও কর্মসংস্থানের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেঁকার বলা হয়ে থাকে। দেশের স্বাভাবিক শ্রমশক্তির অঙ্গ হয়েও যারা কর্মহীন থাকে তারাই বেকার। বেকার সমস্যার সমাজতাত্ত্বিক তাৎপর্য সম্পর্কে লর্ড বেভারিজ বলেছেন, বেকারত্বের ফলে সমাজ ও ব্যক্তি উভয়ই ক্ষতিগ্রস্ত হয়। বেকারত্বের প্রত্যক্ষ ফল দারিদ্র্য এবং দারিদ্র্য থেকে আসে নৈরাশ্য ও হতাশা। উদ্দীপকে বলা হয়েছে, উচ্চশিক্ষিত সাব্বির অনেক দিন ধরে চাকরির চেষ্টা করছে। তার বন্ধুরা অনেকেই চাকরি পেলেও সে এখন' পর্যন্ত চাকরির ব্যবস্থা করতে পারেনি। সাব্বিরের এ পরিস্থিতি উপরে আলোচিত বেকারত্ব নামক সামাজিক সমস্যার সাথে সাদৃশ্যপূর্ণ। সুতরাং এ বিষয়টি স্পষ্ট যে, সাব্বিরের বর্তমান পরিস্থিতি বেকারত্ব নামক সামাজিক সমস্যার প্রভাবকেই নির্দেশ করছে।"
        },
        {
          "label": "ঘ",
          "question": "সাব্বিরের আচরণগত অবস্থা প্রতিকারে কী ধরনের ব্যবস্থা গ্রহণ করা যেতে পারে? বিশ্লেষণ করো।",
          "explanation": "উদ্দীপকের সাব্বির মাদকাসক্ত, এজন্য তার. আচরণগত অবস্থা প্রতিকারে বেশকিছু কার্যকর পদক্ষেপ নেওয়া যেতা পারে। মাদকাসক্তি বলতে এমন ক্ষতিকারক দ্রব্যসামগ্রী ব্যবহারকে বোঝায়, যা ব্যক্তির মানসিক ও ব্যবহারিক আচরণকে প্রভাবিত করে এবং সেসব দ্রব্যসামগ্রীর ওপর ব্যক্তি আসক্ত হয়ে পড়ে। মাদকাসক্তি ব্যক্তির শারীরিক ও মানসিক স্বাস্থ্যের ওপর বিরূপ প্রভাব সৃষ্টি করে। মাদক গ্রহণকারী ব্যক্তি, অস্বাভাবিক ও অানাকাঙ্ক্ষিত আচরণ করে। আবার মাদকের অর্থ যোগাড়ের জন্য মাদকাসক্ত ব্যক্তি টাকা ধার বা চুরির মতো পথ অবলম্বন করে। উদ্দীপকের সাব্বিরও মাদকাসক্ত কেননা সেও সামান্য বিষয় নিয়ে অনেক রাগারার্গি করে এবং অনেকের কাছ থেকে টাকা ধার করে, যা স্পষ্টতই মাদকাসক্তির লক্ষণ। মাদকাসক্তির প্রভাবে সাব্বিরের স্বাভাবিক আচরণে বিভিন্ন পরিবর্তন এসেছে। এ আচরণ সংশোধনের জন্য তথা মাদকাসক্তি দূর করতে পরিবার প্রাথমিক ও মুখ্য ভূমিকা পালন করতে পারে। পরিবারের সদস্যদের সাথে হৃদ্যতাপূর্ণ সম্পর্ক তৈরি হলে সে এলাকার বখে যাওয়া বন্ধুবান্ধবদের থেকে দূরে থাকতে পারবে। এতে বন্ধুদের প্ররোচনায় পড়ে মাদক গ্রহণের সম্ভাবনাও কমে আসবে। আর মাদক গ্রহণ ত্যাগ করলে ধীরে ধীরে তার শারীরিক ও মানসিক স্বাস্থ্যের ওপর থেকে মাদকের প্রভাব কমে গিয়ে আচরণেও ইতিবাচক পরিবর্তন আসবে। মাদকাসত্তি থেকে উত্তরণ ও এর প্রভাব থেকে মুক্তির অন্যতম মাধ্যম হলো মাদকাসক্তি নিরাময় কেন্দ্র। সাব্বিরের পরিবার তার আচরণ সংশোধনের জন্য তাকে নিকটস্থ মাদকাসক্তি নিরাময় কেন্দ্রে ভর্তি করাতে পারে। সেখানকার প্রশিক্ষণপ্রাপ্ত কর্মীরা তার মাদকাসক্তি নিরাময়ে উপযুক্ত ব্যবস্থা গ্রহণ করবে'। এটি তার আচরণ সংশোধনেও কার্যকর ভূমিকা পালন করবে। এগুলোর পাশাপাশি সাব্বিরকে মাদকাসক্তির কুফলসমূহ এবং মাদক সম্পর্কে ধর্মীয় বিধিনিষেধ অবহিত করলে সে মাদক ত্যাগে উদ্বুদ্ধ হবে। পরিশেষে বলা যায়, মাদকাসক্তির মতো জটিল সমস্যা নিরাময়ে এবং সাব্বিরের ন্যায় মাদকাসক্তদের আচরণ সংশোধনে পরিবার, সমাজ ও সংশ্লিষ্ট রাষ্ট্রীয় প্রতিষ্ঠানগুলোকে কার্যকর ভূমিকা পালন করতে হবে।"
        }
      ]
    },
    {
      "number": "10",
      "uddipok": "দৃশ্যবল্প-১: এক সময়কার বড় সরকারি চাকরিজীবী বাশার সাহেবের বয়স এখন প্রায় ৭৫ বছর। স্ত্রী গত হয়েছেন প্রায় ৫ বছর হলো। বর্তমানে ছেলের পরিবারের সাথে থাকেন। নিজের যা কিছু ছিল সবকিছু ছেলে-মেয়েদের লেখাপড়া ও বিয়েতে খরচ করে ফেলেছেন। তাঁর নিজের সঞ্চয় বলে এখন আর কোনো কিছুই অবশিষ্ট নেই। দৃশ্যকল্প-২: এলাকাটিতে কলকারখানার কালো ধোঁয়া আর পরিবেশ বিষাক্ত পদার্থ ও ধূলিকণার পরিমাণ ব্যাপকমাত্রায় বৃদ্ধি পেয়েছে। এ বছর বেশিরভাগ সময় অঞ্চলটি বসবাসের পক্ষে অনুপযুক্ত বলে প্রতিবেদন বেড়িয়েছে। এমতাবস্থায় জরুরিভিত্তিক ব্যবস্থা নেওয়া দরকার।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "বাংলাদেশে কত বছর পর পর আদমশুমারি অনুষ্ঠিত হয়?",
          "explanation": "বাংলাদেশে দশ বছর পরপর আদমশুমারি অনুষ্ঠিত হয়।"
        },
        {
          "label": "খ",
          "question": "\"নিরক্ষরতা একটি অভিশাপ\"- ব্যাখ্যা করো।",
          "explanation": "নিরক্ষরতায় দেশের আর্থ-সামাজিক উন্নয়ন বাধাগ্রস্ত হয় বলে এটি একটি অভিশাপ হিসেবে বিবেচিত হয়। নিরক্ষর জনগোষ্ঠীর প্রাতিষ্ঠানিক শিক্ষা না থাকায় জীবনধারণের ন্যূনতম মৌল চাহিদা পূরণে পর্যাপ্ত যোগ্যতা বা দক্ষতা তৈরি হয় না। নিরক্ষররা সাক্ষরজ্ঞান ও দক্ষতা সম্পন্ন মানুষের চেয়ে অর্থনৈতিকভাবে কম উৎপাদনশীল হয় বলে তাদের পক্ষে দারিদ্র্যসীমা থেকে বের হয়ে আসা সম্ভব হয় না। এছাড়া তারা দেশের পরিবর্তিত আর্থ-সামাজিক ও রাজনৈতিক কর্মকাণ্ডের সাথে সামঞ্জস্য রেখে গঠনমূলক ভূমিকায় নিজেদের উপস্থাপন করতে পারে না। এতে করে দেশের সামগ্রিক উন্নয়ন বাধাগ্রস্ত হয়। এজন্য নিরক্ষরতাকে একটি অভিশাপ বলা হয়।"
        },
        {
          "label": "গ",
          "question": "দৃশ্যকল্প-১-এ বর্ণিত সামাজিক সমস্যাটি ব্যাখ্যা করো।",
          "explanation": "দৃশ্যকল্প-১ এর বর্ণিত সামাজিক সমস্যাটি হলো বার্ধক্য সমস্যা। সাধারণভাবে বার্ধক্য দ্বারা বয়োবৃদ্ধিকে বোঝানো হয়। বার্ধক্য হলো জীবনচক্রের একটি স্বাভাবিক পরিণতি। জাতিসংঘ ও বাংলাদেশ উভয়ের নীতি অনুযায়ী ৬০ বছর বা তার বেশি বয়সী মানুষ প্রবীণ হিসেবে স্বীকৃত। আর প্রবীণরা যে সকল সামাজিক, অর্থনৈতিক, মনস্তাত্ত্বিক সমস্যার সম্মুখীন হন তাই বার্ধক্য সমস্যা। বার্ধক্য সমস্যা সৃষ্টির অন্যত্বম কারণ হলো অর্থনৈতিক নির্ভরশীলতা। এদেশের অধিকাংশ পিতামাতা সারাজীবনের আয় ও সঞ্চিত সম্পদ সন্তানের লেখাপড়া বা প্রতিষ্ঠার পেছনে ব্যয় করেন। ফলে তারা বৃদ্ধাবস্থায় নিজের চলার জন্য কোনো সঞ্চয় করতে পারেন না এবং ক্রমশ সন্তানের ওপর নির্ভরশীল হয়ে পড়েন। আর সন্তান ঠিকমতো দেখাশোনা না করলে প্রবীণ পিতামাতারা নানাবিধ সমস্যায় পতিত হন। যেমনটি উদ্দীপকেও ফুটে উঠেছে। দৃশ্যকল্প-১-এ বলা হয়েছে, একসময়কার বড় সরকারি চাকরিজীবী বাশার সাহেবের বয়স এখন ৭৫ বছর। নিজের যা কিছু ছিল সবকিছু ছেলে-মেয়েদের লেখাপড়া ও বিয়েতে খরচ করে ফেলেছেন। তার নিজের সঞ্চয় বলে কিছুই নেই। পূর্বোক্ত আলোচনার ভিভিতে বলা যায়, বাশার সাহেব বার্ধক্য সমস্যার শিকার হয়েছেন"
        },
        {
          "label": "ঘ",
          "question": "\"উদ্দীপকে বর্ণিত সমস্যাটি সমাধানের উপায় আছে\"- সুপারিশসহ ব্যাখ্যা করো।",
          "explanation": "উদ্দীপকে দৃশ্যকল্প-২-এ বর্ণিত সমস্যাটি হলো বায়ুদূষণ, যা সমাধানের বেশকিছু উপায় আছে। যখন বাতাসে দূষিত পদার্থের পরিমাণ এমন পর্যায়ে পৌঁছায়, যা মানুষের শরীরের জন্য ক্ষতিকর হয়ে ওঠে সেই বাতাসকে দূষিত বায়ু বলে। বায়ুতে ভাসমান ধূলি-বালি, কার্বন ডাইঅক্সাইড, কার্বন মনোতক্সাইড, সালফার অক্সাইডসমূহ ইত্যাদি দ্রব্যগুলোকে বায়ুর দূষিত পদার্থ হিসেবে বিবেচনা করা হয়। স্বাভাবিক বায়ুমণ্ডলে যদি এমন কোনো উপাদানের অনুপ্রবেশ ঘটে যার ফলে উদ্ভিদ, প্রাণী বা মানুষের ক্ষতি হয় বা ক্ষতির সম্ভাবনা দেখা দেয়, তখন তাকে বায়ুদূষণ বলে। বায়ুদূষণ প্রতিকারের জন্য বিভিন্ন সরকারি, বেসরকারি' সংস্থা এবং জনগণকে উদ্যোগী ও সচেতন হতে হবে। এজন্য বেশি করে গাছ লাগাতে হবে এবং অপ্রয়োজনে বৃক্ষ নিধন বৃদ্ধ করতে হবে। ত্রুটিপূর্ণ ও কালো ধোঁয়া নিঃসরণকারী যানবাহন নিষিদ্ধ করতে হবে। কলকারখানার ধোঁয়া যাতে 'বায়ুদূষণ করতে না পারে সেজন্য উন্নত প্রযুক্তি ব্যবহার করতে হবে। বায়ুদূষণ নিরোধের জন্য নতুন আইন প্রণয়ন ও বিদ্যমান আইনের যথাযথ বাস্তবায়ন নিশ্চিত করতে হবে। সর্বোপরি, সরকার ও জনগণের সদিচ্ছা এবং সচেতন আচরণের মাধ্যমে বায়ু দূষণের প্রতিকার সম্ভব বলে আমি মনে করি। পরিশেষে বলা যায়, উল্লিখিত পদক্ষেপগুলো যথাযথভাবে বাস্তবায়ন করতে পারলে বায়ুদূষণ অনেকাংশে রোধ করা সম্ভব।"
        }
      ]
    },
    {
      "number": "11",
      "uddipok": "স্বাধীনতা উত্তর যুদ্ধবিধ্বস্ত দেশে অসহায় মানুষের পুনর্বাসনের জন্য ১৯৭২ সালে জনাব 'ক' একটি সংস্থা গড়ে তোলেন। যার উদ্দেশ্য ছিল গ্রামের দরিদ্র জনগোষ্ঠীর আর্থসামাজিক উন্নয়ন। এই সংস্থাটি কোনো ধরনের বন্ধকী ছাড়া সহজ শর্তে ঋণ প্রদান করে থাকে। এ সংস্থা হতে ঋণ গ্রহণ করে ও নানাবিধ প্রশিক্ষণ নিয়ে অনেকেই ক্ষুদ্র কুটির শিল্প 'গড়ে তুলেছেন। দরিদ্র জনগোষ্ঠীর মধ্যে স্বচ্ছলতা ফিরে এসেছে। এ কার্যক্রম দেখে গ্রামের অনেকেই এ কর্মসূচিতে অংশগ্রহণ করে।",
      "tag": "DB, MB, RB, DIN.B, SB 25",
      "sub_questions": [
        {
          "label": "ক",
          "question": "ASA-এর পূর্ণরূপ কী?",
          "explanation": "ASA এর পূর্ণরূপ হলো— Association for Social Advancement."
        },
        {
          "label": "খ",
          "question": "স্বনির্ভর আন্দোলন বলতে কী বোঝ? ব্যাখ্যা করো।",
          "explanation": "স্বনির্ভর আন্দোলন গ্রামীণ অর্থনৈতিক উন্নয়নের জন্য স্বেচ্ছাশ্রমের ভিত্তিতে সরকারি উদ্যোগে পরিচালিত একটি কর্মসূচি। বাংলাদেশ কৃষিপ্রধান দেশ হলেও সত্তর ও আশির দশকে খাদ্যে স্বয়ংসম্পূর্ণ ছিল না। এ সমস্যা থেকে উত্তরণের জন্য ১৯৭৫ সালে প্রথম স্বনির্ভর আন্দোলনের সূত্রপাত হয়। দেশের বিভিন্ন জেলায় এ কর্মসূচি নানা নামে পরিচিত। যেমন- সবুজ কুমিল্লা, শ্যামল সিলেট, সোনালী বরিশাল ইত্যাদি। দেশে স্বনির্ভর আন্দোলনের প্রথম পদক্ষেপ হলো উলশী-যদুনাথপুর প্রকল্প। এ প্রকল্পের অধীনে উলশী-যদুনাপুরে বেতনা নদী খনন করা হয়। এ কার্যক্রম অনুসরণ করে দেশব্যাপী সে সময়ে খাল খনন কর্মসূচি গ্রহণ করা হয়। এছাড়াও এ কর্মসূচির আওতায় গ্রামের সার্বিক উন্নতির জন্যে বিভিন্ন উন্নয়ন প্রকল্প গ্রহণ করা হয়।"
        },
        {
          "label": "গ",
          "question": "উদ্দীপকে কোন এনজিও-কে নির্দেশ করছে? ব্যাখ্যা করো।",
          "explanation": "উদ্দীপকে বেসরকারি সংস্থা ব্র্যাককে নির্দেশ করেছে। যুদ্ধবিধ্বস্ত বাংলাদেশের মানুষকে তাৎক্ষণিক সাহায্য প্রদান ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে ব্র্যাক প্রতিষ্ঠিত হয়। প্রতিষ্ঠার পর থেকে সংস্থাটি এদেশের মানুষের আর্থসামাজিক উন্নয়নে নানামুখী কার্যম পরিচালনা করছে। ব্র্যাকের অন্যতম কার্যক্রম হলো গ্রামের ভূমিহীন দরিদ্রদের মধ্যে বিভিন্ন উৎপাদনমূলক কাজের জন্য স্বল্প সুদে ঋণ প্রদান করা। এ কার্যক্রমের সুবিধা ভোগ করে অনেক গ্রামীণ নারী-পুরুষ নিজেদের আর্থ-সামাজিক উন্নয়ন ঘটাচ্ছেন। এছাড়া প্রাথমিক ও প্রাক-প্রাথমিক শিক্ষা প্রদান ব্র্যাকের আরেকটি গুরুত্বপূর্ণ কর্মসূচি। এর আওতায় গ্রামীণ দরিদ্র জনগোষ্ঠীর শিশুরা বিনামূল্যে শিক্ষা গ্রহণের সুযোগ লাভ করে উদ্দীপকে দেখা যায়, স্বাধীনতা উত্তর যুদ্ধবিধ্বস্ত দেশে অসহায় মানুষের পুনর্বাসনের জন্য ১৯৭২ সালে জনাব 'ক' একটি সংস্থা গড়ে তোলেন। যার উদ্দেশ্য ছিল গ্রামের দরিদ্র জনগোষ্ঠীর আর্থ-সামাজিক উন্নয়ন। এই সংস্থাটি কোনো ধরনের বন্ধকী ছাড়া সহজ শর্তে ঋণ প্রদান করে থাকে। এ সংস্থা হতে ঋণ গ্রহণ করে ও নানাবিধ প্রশিক্ষণ নিয়ে অনেকেই ক্ষুদ্র কুটির শিল্প গড়ে তুলেছেন। উপরের আলোচনার সাথে তুলনা করলে বোঝা যায়, উদ্দীপকে ব্র্যাকের কথা বলা হয়েছে। কেননা সংস্থাটির প্রতিষ্ঠার সাল, উদ্দেশ্য ও কার্যক্রম ব্র্যাকের সাথেসাদৃশ্যপূর্ণ।"
        },
        {
          "label": "ঘ",
          "question": "গ্রামীণ আর্থ-সামাজিক উন্নয়নে উদ্দীপকে বর্ণিত কার্যাবলির ভূমিকা মূল্যায়ন করো।",
          "explanation": "গ্রামীণ আর্থ-সামাজিক উন্নয়নে উদ্দীপকে বর্ণিত কার্যাবলি তথা ব্র্যাকের কার্যাবলির ভূমিকা অত্যন্ত গুরুত্বপূর্ণ। ব্র্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ এবং বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি সামাজিক উন্নয়নমূলক কার্যক্রমের মাধ্যমে দারিদ্র্য মোচনে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অঙ্গনেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। উদ্দীপকে ব্র্যাকের ক্ষুদ্রঋণ কর্মসূচির উল্লেখ করা হয়েছে। দরিদ্র জনগোষ্ঠীর আর্থ-সামাজিক উন্নয়নে এটি অত্যন্ত ফলপ্রসূ একটি উদ্যোগ। কেননা গ্রামীণ জনগোষ্ঠীর দরিদ্র হওয়ার পিছনে উল্লেখযোগ্য কারণ হচ্ছে পুঁজির অভাব ও পর্যাপ্ত আয়মূলক উৎস না থাকা। আর ব্র্যাকের স্বল্প সুদে ক্ষুদ্রঋণ কর্মসূচির মাধ্যমে একজন দরিদ্র ব্যক্তি আয়মূলক কাজে বিনিয়োগের জন্য অর্থসংস্থান করতে পারেন,যা তার দারিদ্র্য বিমোচন ও আর্থিক উন্নতিতে ভূমিকা রাখে। একইভাবে উদ্দীপকের সংস্থা তথাব্র্যাক হতে কোনো ধরনের বন্ধকী ছাড়া সহজ শর্তে ঋণ গ্রহণ করে ও নানাবিধ প্রশিক্ষণ নিয়ে অনেকেই ক্ষুদ্র কুটির শিল্প গড়ে তুলেছেন। ফলে দরিদ্র জনগোষ্ঠীর মধ্যে সচ্ছলতা ফিরে এসেছে। উপরের আলোচনার প্রেক্ষিতে বলা যায়, ব্র্যাকের মতো বেসরকারি সংস্থাসমূহের ক্ষুদ্রঋণ ও অন্যান্য কর্মসূচি দরিদ্র জনগোষ্ঠীকে বিনিয়োগ ও উৎপাদনমূলক কর্মকান্ডে সম্পৃক্ত' করার মাধ্যমে দারিদ্র্য বিমোচনে •গুরুত্বপূর্ণ ভূমিকা রাখে।"
        }
      ]
    }
  ]
}