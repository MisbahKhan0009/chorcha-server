{
  "title": "রাজশাহী, দিনাজপুর, কুমিল্লা, চট্টগ্রাম, সিলেট, যশোর ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "রাজু ঢাকা বিশ্ববিদ্যালয়ে যে বিষয়টি অধ্যয়ন করছে তা ১৯৫৭-৫৮ শিক্ষাবর্ষে ইউনেস্কোর সহযোগিতায় স্বতন্ত্র বিষয় হিসেবে আত্মপ্রকাশ করে। উক্ত বিষয়টির বিকাশে একজন প্রথিতযশা চিন্তাবিদের অবদান অনস্বীকার্য। যাকে বাংলাদেশে ওই বিষয়ের জনক বলা হয়।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয় ১৯২১ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "পরিকল্পনা প্রণয়ন ও বাস্তবায়নের প্রয়োজনীয়তা, প্রতিবন্ধকতা এবং সম্ভাব্য ফলাফল জানতে সমাজবিজ্ঞানের জ্ঞান প্রয়োজন। সামাজিক বাস্তবতার আলোকে প্রণীত না হলে কোন পরিকল্পনার বাস্তবায়ন অথবা  কোন সমস্যার সমাধান হয় না। মূলত সমাজে বিদ্যমান সমস্যা, এই সমস্যা সমাধানে বাধা এবং এর মাধ্যমে কোন শ্রেণীর মানুষ কতটা উপকৃত হবে, পাশাপাশি সেই গৃহীত পরিকল্পনা বাস্তবায়নে কি কি বাধা রয়েছে এবং কিভাবে তা দূর করা যায় এ সকল সিদ্ধান্ত গ্রহণের জন্য সমাজবিজ্ঞানের জ্ঞান প্রয়োজন।"
        },
        {
          "label": "গ",
          "question": "",
          "explanation": "উদ্দীপকের রাজুর পঠিত বিষয়টি হচ্ছে সমাজবিজ্ঞান। নিম্নে সমাজবিজ্ঞানের বিকাশ ধারা বর্ণনা করা হলো : উদ্দীপকের রাজু যে বিষয়ে অধ্যয়ন করছে, সেটি ১৯৫৭-৫৮ শিক্ষাবর্ষে ইউনেস্কোর সহযোগিতায়   ঢাকা বিশ্ববিদ্যালয়ের স্বতন্ত্র বিভাগ হিসেবে যাত্রা শুরু করে। বস্তুত, ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ টি আনুষ্ঠানিকভাবে যেতে যাত্রা শুরু করে। তাই উদ্দীপকে রাজুর পঠিত বিষয়টি হচ্ছে সমাজবিজ্ঞান। আর বাংলাদেশের সমাজবিজ্ঞানের বিকাশ দ্বারা একটি ধারাবাহিক ও সুদীর্ঘ ইতিহাস রয়েছে। তৎকালীন ভারতীয় উপমহাদেশে ১৯১৭ সালে কলকাতা বিশ্ববিদ্যালয়ে সমাজবিজ্ঞানের শিক্ষা ও গবেষণা শুরু হয়। তবে সেসময় এটি স্বতন্ত্র একটি বিষয় হিসেবে পঠিত না হয়ে অর্থনীতিবিভাগের এমএ কোর্সের একটি পত্র হিসেবে অধ্যয়ন করা হতো। ১৯২১ সালে ঢাকা বিশ্ববিদ্যালয় প্রতিষ্ঠিত হওয়ার পর বর্তমান বাংলাদেশে সমাজবিজ্ঞান চর্চার নতুন ধার উন্মোচিত হয়। প্রথমদিকে ১৯২৫-২৬ শিক্ষাবর্ষ থেকে দর্শন বিভাগের এমএ কোর্সে সমাজ বিজ্ঞান পঠন শুরু হয়। এছাড়াও পরবর্তীতে রাষ্ট্রবিজ্ঞান বিভাগের আওতায় ও সমাজবিজ্ঞানের কিছু বিষয় পড়ানো হতো। অবশেষে ইউনেস্কো ও ঢাকা বিশ্ববিদ্যালয়ের সহযোগিতায় ১৯৫৭-৫৮ শিক্ষাবর্ষ থেকে ঢাকা বিশ্ববিদ্যালয়ে সমাজবিজ্ঞান একটি স্বতন্ত্র বিভাগ হিসেবে এ যাত্রা শুরু করে।"
        },
        {
          "label": "ঘ",
          "question": "",
          "explanation": "উদ্দীপকে যে চিন্তাবিদের কথা বলা হয়েছে তিনি হলেন ড. এ. কে. নাজমুল করিম। নিম্নে তার অবদান মূল্যায়ন করা হলো : ১৯৫৪ সালে ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক বাংলাদেশ ক্লদ লেভি স্ট্রস বাংলাদেশে সফরে আসলে অধ্যাপক ডক্টর এ কে নাজমুল করিম এবং অধ্যাপক অজিত কুমার সেন তার সাথে দেখা করেন। এ সময় তারা ঢাকা বিশ্ববিদ্যালয় সমাজবিজ্ঞান প্রতিষ্ঠার বিষয়ে ইউনেস্কোর সহযোগিতা কামনা করেন। এরই পরিপ্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ের সমাজবিজ্ঞান নামে একটি স্বতন্ত্র বিভাগ প্রতিষ্ঠিত হয়। সমাজবিজ্ঞান বিভাগের প্রতিষ্ঠায় এ. কে. নাজমুল করিমের গুরুত্বপূর্ণ অবদানের জন্য তাকে বাংলাদেশের সমাজবিজ্ঞানের জনক বলা হয়। অধ্যাপক নাজমুল করিম প্রথম বাঙালি চিন্তাবিদ হিসেবে সমাজবিজ্ঞানের উপর একটি পূর্ণাঙ্গ গ্রন্থ রচনা করেন। তার লিখিত Changing Society in India, Pakistan, Bangladesh গ্রন্থটি এখনো সমাজবিজ্ঞানের গুরুত্বপূর্ণ সহায়ক পুস্তক হিসেবে সবার কাছে সমাদৃত। এছাড়াও তিনি সমাজবিজ্ঞান বিষয়ক The Dynamics of Bangladesh, সমাজবিজ্ঞান সমীক্ষণ ইত্যাদি গ্রন্থ রচনা করেন। অধ্যাপক নাজমুল করিমে নিজের এবং তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় জাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। তাই বলা যায়, বাংলাদেশের সমাজ বিজ্ঞানের প্রাতিষ্ঠানিক বিকাশে অধ্যাপক নাজমুল করিমের অবদান অপরিসীম।"
        }
      ]
    },
    {
      "number": "2",
      "uddipok": "ছক-ক ছক-খ ১. খ্রিষ্টপূর্ব ১৯০০ থেকে খ্রিষ্টপূর্ব ১০০০ অব্দ, ২. ব্যবসা-বাণিজ্যের প্রসার ৩. স্থায়ী বসতি নির্মাণ ৪. লিখন পদ্ধতির উন্নতি ১. খ্রিষ্টপূর্ব ৭০০০ থেকে খ্রিষ্টপূর্ব ২৫০০ অব্দ ২. কৃষি কাজের সূচনা ৩. চাকার আবিষ্কার ৪. খাদ্য উৎপাদন অর্থনীতির প্রবর্তন",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "পিকিং মানব প্রাচীন প্রস্তর যুগের অধিবাসী।"
        },
        {
          "label": "খ",
          "question": "",
          "explanation": "প্রত্নতত্ত্বের প্রধান উদ্দেশ্য বস্তুগত সংস্কৃতি বিশ্লেষণের মাধ্যমে মানব ইতিহাস খুঁজে বের করা। বিভিন্ন প্রত্নতাত্ত্বিক উৎস থেকে প্রাপ্ত তথ্য বিশ্লেষণ করে প্রত্নতত্ত্ববিদরা সমসাময়িক ইতিহাস রচনার প্রয়াস পান। তেমনি ভাবে বিভিন্ন স্মৃতিফলকের অবস্থান, গঠনশৈলী, খোদিত লিপি ইত্যাদি থেকে তা নির্মাণের সময়কাল ও তৎকালীন সমাজের আর্থসামাজিক ইতিহাস পুনরুদ্ধার করা যায়। তাই প্রত্নতত্ত্বের উৎস হিসেবে স্মৃতিফলকের ভূমিকা তাৎপর্যপূর্ণ"
        },
        {
          "label": "গ",
          "question": "",
          "explanation": "ছক-ক ব্রোঞ্জ প্রত্নতাত্ত্বিক যুগকে নির্দেশ করে। নিম্নে তা ব্যাখ্যা করা হলো : প্রাচীন ইউরোপ, এশিয়া এবং মধ্যপ্রাচ্যের মানুষের ধাতুগত সাংস্কৃতিক উন্নয়নের তৃতীয় পর্যায়কে ব্রোঞ্জ যুগ বলে আখ্যায়িত করা হয়। একে প্রথম ধাতুর যুগ হিসেবেও বলা হয়ে থাকে। খ্রিষ্টপূর্ব ৩৫০০ থেকে ১০০০ অব্দের মধ্যে মেসোপোটেমিয়া, মিশর, ভারত ও চীনে এবং খ্রিস্টপূর্ব ১৯০০ অব্দে বৃটেনে ব্রোঞ্জ যুগের সূচনা হয়। এই যুগে মুদ্রার প্রচলন শুরু হওয়ার কারণে বিভিন্ন স্থানে বাজার গড়ে উঠে। এতে করে প্রথমবারের মতো ব্যবসা-বাণিজ্য আন্তর্জাতিক রূপ ধারণ করে। এছাড়াও যাযাবর গোষ্ঠীগুলো এ যুগে স্থায়ী বসতি গড়ে তোলায় শহর গড়ে ওঠে। এছাড়াও নব্য প্রস্তর যুগে যে লিখন পদ্ধতির সূচনা হয়েছিল ব্রোঞ্জ যুগে এসে তার যথেষ্ট উন্নতি হয়। এই যুগের শেষ সময়ে মিশরীয়রা হায়ারোগ্লিফিক লিখন পদ্ধতি আবিষ্কার করে। উদ্দীপকেও খ্রিস্টপূর্ব খ্রিষ্টপূর্ব ১৯০০-১০০০ অব্দ সময়কালীন যুগের কথা বলা হয়েছে। এছাড়াও আরো বলা হয়েছ,  এই যুগে ব্যবসা-বাণিজ্যের প্রসার হয়েছে এবং স্থায়ী বসতি নির্মাণ করা হয়েছ।  পাশাপাশি লিখুন পদ্ধতিরও উন্নতি হয়েছে। উক্ত তথ্যগুলো উপরে উল্লেখিত ব্রোঞ্জ যুগের বৈশিষ্ট্যের ক্ষেত্রেও পরিলক্ষিত হয়। তাই বলা যায়, ছক-ক ব্রোঞ্জ প্রত্নতাত্ত্বিক যুগকে নির্দেশ করে।"
        },
        {
          "label": "ঘ",
          "question": "",
          "explanation": "ছক খ তে নব্য প্রস্তর যুগকে নির্দেশ করা হয়েছে। নব্য প্রস্তর যুগ সমাজ ও সভ্যতার বিকাশে বিশেষ অবদান রেখেছে - মন্তব্যটির সাথে আমি একমত। নিম্নে তা বিশ্লেষণ করা হলো : মধ্যপ্রাচ্ছে খ্রিস্টপূর্ব ৭০০০ অব্দে এবং বৃটেনে ২৫০০ খ্রিস্টপূর্বে নব্য প্রস্তর যুগের সূচনা ঘটে। এ যুগের প্রধান আবিষ্কার হলো কৃষিকাজ ও পশুপালন। অর্থাৎ এই নব্য প্রস্তর যুগেই মানুষ প্রথম খাদ্য ও সংগ্রহ নির্ভর অর্থনীতি থেকে পরিবর্তিত হয়ে উৎপাদন নির্ভর অর্থনীতির সূচনা করে। এর ফলে সর্বপ্রথম মানুষের খাদ্যের নিশ্চয়তা আসে। এছাড়াও তারা চাকা ও কৃষি যন্ত্রপাতির আবিষ্কার, ভাষা, শিল্পকলার চর্চা ইত্যাদি ক্ষেত্রে অভাবনীয় সাফল্য অর্জন করেছিল। সেই সাথে বাসস্থানে নিশ্চয়তা, খাদ্যের সঠিক জোগান, প্রাকৃতিক পরিবেশের অনুকূল অবস্থা নব্য প্রস্তর যুগের মানুষকে সভ্য জীবন গঠনে সুযোগ করে দিয়েছিল। নব্য প্রস্তর যুগেই মানুষ যাযাবর জীবন ত্যাগ করে স্থায়ী বসবাস জীবন শুরু করে এবং সমাজে পারিবারিক কাঠামো গঠন করে। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। এছাড়াও চাকা আবিষ্কারের মধ্য দিয়ে যোগাযোগ ব্যবস্থায় যুগান্তকারী পরিবর্তন নিয়ে আসে। এই যুগে মানুষ আগুন জালানো, আগুন দিয়ে খাবার সিদ্ধ করা, আগুন জেলে বন্য পশুকে ভয় দেখানো  অস্ত্র তৈরিতে আগুনের ব্যবহারসহ ইত্যাদি ক্ষেত্রে সক্ষমতা অর্জন করে। যেহেতু নব্য প্রস্তর যুগে মানব সভ্যতার ইতিহাস পরিবর্তনের একটি বৈপ্লবিক যুগ, তাই বলা যায়, নব্য প্রস্তর যুগ সমাজ ও সভ্যতার বিকাশে বিশেষ অবদান রেখেছে - উক্তিটি যথার্থ।"
        }
      ]
    },
    {
      "number": "3",
      "uddipok": "সোমপুর বিহার   স্নান ঘাট   গন্ধেশ্বরীর মন্দির   সত্যপীর ভিটা",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "লৌহের প্রথম ব্যবহার হয় এশিয়া মাইনরে।"
        },
        {
          "label": "খ",
          "question": "",
          "explanation": "সভত্যার বিকাশের এক অনন্য মাইলফলক চাকার আবিষ্কার। চাকা আবিষ্কারের মধ্যে দিয়ে যাতায়াত ব্যবস্থায় অভাবনীয় পরিবর্তন আসে। এর ফলে পন্য পরিবহণ, ব্যবসা-বাণিজ্য বৃদ্ধি পায়। ফলে শ্রম বিভাগও প্রসারিত হয়। ফলে মানুষের এক অঞ্চল থেকে অন্য অঞ্চলে যাতায়াত বৃদ্ধি পায়, ভাবের আদান প্রদান ও ব্যাবসা বাণিজ্যতে প্রসার ঘটে।"
        },
        {
          "label": "গ",
          "question": "",
          "explanation": "উদ্দীপকে পাহাড়পুর নামক প্রত্নতাত্ত্বিক স্থানের কথা বলা হয়েছে। নিম্নে তা ব্যাখ্যা করা হলো: পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর  নামক স্থানে পালবংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছি সদর উপজেলার অন্তর্গত পাহাড়পুর নামক স্থানে অবস্থিত। এই বিহাটির উল্লেখযোগ্য প্রত্নতত্ত্বিক  নির্দশন হলো সোমপুর  বিহার,  স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। উদ্দীপকের ছকে সোমপুর বিহার, গন্ধেশ্বরী মন্দির, স্নানঘাট ও সত্যপীর ভিটা উল্লেখ করা হয়েছে। পূর্বোক্ত আলোচনায় দেখা যায়, যে এগুলাে পাহাড়পুরে প্রাপ্ত প্রত্নতাত্ত্বিক নিদর্শন। সুতরাং বলা যায় যে, উদ্দীপকে পাহাড়পুর প্রত্নস্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের সামাজিক ইতিহাস জানতে উদ্দীপকের নির্দশন তথা প্রত্নতাত্ত্বিক নিদর্শনসমূহ মুখ্য উপাদান হিসেবে ভূমিকা পালন করে। নিম্নে তা ব্যাখ্যা করা হলো: প্রত্নতাত্ত্বিক কোনো দেশ কিংবা জাতির ইতিহাসের অন্যতম গুরুত্বপূর্ণ উৎসাহ বা উপাদান হিসেবে স্বীকৃত। কেননা সভ্যতার পথে মানুষের যাত্রার ইতিহাস  মূলত প্রত্নতাত্ত্বিক  নির্দশনসমূহ বিশ্লেষণের মাধ্যমেই জানা যায়। একইভাবে বাংলাদেশের বিভিন্ন প্রত্নস্থান যেমন মহাস্থানগড়, ময়নামতি, পাহাড়পুর, উয়ারী-বটেশ্বর প্রভৃতিতে প্রাপ্ত প্রত্ননিদর্শন পরীক্ষা-নিরীক্ষা ও বিশ্লেষণ করে প্রত্নতত্ত্ববিদরা এখানকার সামাজিক ইতিহাস রচনার চেষ্টা চালায়। প্রাচীনকাল থেকে মধ্যযুগ পর্যন্ত বাংলাদেশের সমাজ কাঠামো প্রকৃতি নির্ধারণের পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার গন্ধেশ্বরীর মন্দির  সোমপুর বিহার, পাথর নির্মিত বিভিন্ন দেবদেবীর মূর্তি ইত্যাদি প্রমাণ করে যে প্রাচীনকালে এই অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময় রাজারা কারুকার্যকচিত বিশাল আয়তনের ধর্ম মন্দির স্থাপনে বেশ আগ্রহ দেখেছিলেন। এছাড়াও পাহাড়পুরে আবিষ্কৃত প্রাচীন মুদ্রার ধরন বিশ্লেষণ করে বলা যায় তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা ও স্তর বিন্যাসের অস্তিত্বকে প্রমাণ করে। তাই বলা যায় উদ্দীপকে উল্লিখিত পাহাড়পুরে নিদর্শনসমূহ বিশ্লেষণ করে যেহেতু তৎকালীন বাংলাদেশের সামাজিক ইতিহাস জানা যায় তাই সামাজিক ইতিহাসা জানতে এগুলোর গুরুত্ব অনস্বীকার্য।"
        }
      ]
    },
    {
      "number": "4",
      "uddipok": "বুড়িগঙ্গা নদীর তীরে গড়ে ওঠা ঢাকা, যার প্রাচীন নাম জাহাঙ্গীরনগর। জনসংখ্যা বৃদ্ধির ফলে বর্তমানে এই নগর উন্নত জীবনযাপনের অনুপযোগী। অথচ ভারতীয় উপমহাদেশে অতীতে নদীর তীরবর্তী এলাকায় যে নগরগুলো গড়ে উঠেছিল তা ছিল অত্যন্ত পরিকল্পনানির্ভর। নগরগুলোতে নাগরিক জীবনের প্রয়োজনীয় সকল সুযোগ-সুবিধা ছিল।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "নব্যপ্রস্তরযুগে পশুপালন অর্থনীতির সূচনা হয়।"
        },
        {
          "label": "খ",
          "question": "",
          "explanation": "ময়নামতি প্রত্নতাত্ত্বিক নিদর্শনে বৌদ্ধ ধর্মের প্রভাব পরিলক্ষিত হয়। শালবন বিহার ময়নামতিতে খনন করে মূলত একটি বৌদ্ধ বিহার পাওয়া যায়। যেখানে ১১৫ টি কক্ষের সন্ধান পাওয়া - যায় যা পূজা অর্চনার ক্ষেত্রে ব্যবহৃত হতো। এছাড়াও কৌটিলামুড়া, আনন্দবিহার ইত্যাদি নিদর্শনসমূহের ধর্মীয় তাৎপর্য দেখে মনে হয়, তৎকালীন সময়ে এই অঞ্চলের শাসকরা বৌদ্ধ ধর্মের পৃষ্ঠপোষক ছিলেন এবং বৌদ্ধ ধর্মের ব্যাপ্তি ও প্রসারে সমাজপতিরা কাজ করেছিলেন ।"
        },
        {
          "label": "গ",
          "question": "",
          "explanation": "উদ্দীপকে সিন্ধু সভ্যতার প্রতি ইঙ্গিত করা হয়েছে। নিম্নে তা ব্যাখ্যা করা হলো : ভারতীয় উপমহাদেশের প্রাচীনতম নগর সভ্যতা হচ্ছে সিন্ধু সভ্যতা। এই সভ্যতা সিন্ধু নদীর তীরে গড়ে উঠেছিল। এটিকে মহেঞ্জোদারো বা হরপ্পা সভ্যতাও বলা হয়। এই সভ্যতায় সুশৃংখল নগর জীবন গড়ে উঠেছিল। সিন্ধু সভ্যতায় চলাচলের জন্য প্রশস্ত রাস্তা, রাস্তার পাশে সারিবদ্ধ ল্যাম্পপোস্ট, পয়:নালা, স্নানাগার, শস্যাগার, কূপ, সাংস্কৃতিক প্রতিষ্ঠান ইত্যাদি ধ্বংসাবশেষ আবিষ্কৃত হয়েছে যা একটি পরিকল্পিত নগরীকে নির্দেশ করে। এই নিদর্শনগুলোর মাধ্যমে বুঝা যায়, এখানে উন্নত নাগরিক জীবনের জন্য প্রয়োজনীয় প্রায় সকল ব্যবস্থাই উপস্থিত ছিল। উদ্দীপকেও বলা হয়েছে, ভারতীয় উপমহাদেশে অতীতে নদীর তীরবর্তী এলাকায় যে নগরগুলো গড়ে উঠেছিল তা ছিল অত্যন্ত পরিকল্পনানির্ভর। নগরগুলোতে নাগরিক জীবনের প্রয়োজনীয় সকল সুযোগ-সুবিধা ছিল। এগুলো সিন্ধু সভ্যতার বৈশিষ্ট্যের সাথে মিলে যায়। তাই বলা যায়, উদ্দীপকে সিন্ধু সভ্যতার প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ঢাকা শহরের সমস্যার পিছনে অন্তর্নিহিত কারণ নির্ধারণ এবং সমাধানে প্রয়োজনীয় প্রকল্প গ্রহনে সমাজবিজ্ঞানের জ্ঞান সহায়তা করতে পারে। নিম্নে তা বিশ্লেষণ করা হলো : সমাজ সম্পর্কিত বিভিন্ন বিষয় নিয়ে আলোচনা ও গবেষণা করাই হচ্ছে সমাজবিজ্ঞানের মূল প্রতিপাদ্য। আর সামাজিক সমস্যার সমাজবিজ্ঞানের অন্যতম আলোচ্য বিষয়। সামাজিক সমস্যা কি, কিভাবে এই সমস্যা সৃষ্টি, এর ফলাফল কি, কিভাবে এই সমস্যা থেকে পরিত্রাণ পাওয়া যায় ইত্যাদি বিষয় নিয়েই সমাজবিজ্ঞান পুঙ্খানুপুঙ্খভাবে আলোচনা করে। বস্তুত সমাজবিজ্ঞানের জ্ঞান অর্জন ব্যতীত সামাজিক সমস্যা মোকাবিলা করা কোনভাবেই সম্ভব নয়। উদ্দীপকে উল্লেখিত ঢাকা শহরে জনসংখ্যা বৃদ্ধির ফলে এটি উন্নত জীবনযাপনের অনুপযোগী হয়ে পড়েছে। সমাজ বিজ্ঞানের জ্ঞান ব্যবহার করে এই সমস্যার পিছনের কারণ অনুসন্ধান করা যাবে। আবার এই সমস্যাটির ফলে নাগরিক জীবনে কিরূপ প্রভাব পড়েছে, এই সমস্যার নিরসনে কি ধরনের উন্নয়নমূলক প্রকল্প গ্রহণ করা যেতে পারে এবং সেটির ফলে নাগরিক জীবনে কিরূপ পরিবর্তন আসবে তা সমাজবিজ্ঞানের জ্ঞানের দ্বারা পূর্ব আনুমান করা যায়। তাই বলা যায়, ঢাকা শহরের সমস্যা সমাধানে সমাজবিজ্ঞানিক জ্ঞান সহায়তা করতে পারবে"
        }
      ]
    },
    {
      "number": "5",
      "uddipok": "দৃশ্যপট-১: বাংলাদেশে এমন একটি ক্ষুদ্র নৃগোষ্ঠী বাস করে, যাদের বসবাস সিলেট বিভাগের বিভিন্ন জেলায়। তাদের সংস্কৃতির অন্যতম বৈশিষ্ট্য হলো নৃত্য। দৃশ্যপট-১: এমন একটি ক্ষুদ্র নৃগোষ্ঠী যাদের বসবাস ময়মনসিংহ জেলায়। এদের সমাজ ব্যবস্থা মাতৃতান্ত্রিক। এদের অধিকাংশ খ্রিস্টান ধর্মের অনুসারী।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "কতকগুলো চাকমা পরিবারগুচ্ছ নিয়ে গঠিত সামাজিক সংগঠন বা সংঘকে আদাম বলে।"
        },
        {
          "label": "খ",
          "question": "",
          "explanation": "সাঁওতালদের নারী পুরুষ সকলেই কর্মঠ এবং মাঠে ময়দানে তারা বেশ পরিশ্রম কর।   তাদের মধ্যে বেশিরভাগই ভূমিহীন হওয়ার কারণে তারা কৃষি শ্রমিক হিসেবে দৈনিক মজুরির ভিত্তিতে কাজ করে। তাদের চাষ পদ্ধতি আদিম ধরনের। তাদের জীবিকার প্রধান উপায় কৃষি হওয়ায় তাদের ধর্মীয় উৎসবগুলোও কৃষিভিত্তিক। তাই বলা হয়েছে, সাঁওতালদের জীবনব্যবস্থা কৃষিভিত্তিক।"
        },
        {
          "label": "গ",
          "question": "",
          "explanation": "দৃশ্যপট ১ এ মণিপুরী ক্ষুদ্র নৃগোষ্ঠীর কথা বলা হয়েছে। নিম্নে তা ব্যাখ্যা করা হলো : মৌলভীবাজার, হবিগঞ্জ, সিলেট ও সুনামগঞ্জের সমতল ভূমিতে মণিপুরীরা বসবাস করে। মণিপুরীদের সংস্কৃতি সবচেয়ে উল্লেখযোগ্য অংশ হলো তাদের নৃত্য ও সঙ্গীত। বিশেষ করে তাদের নৃত্য অত্যন্ত সুপরিচিত। বিভিন্ন উৎসব অনুষ্ঠানে তারা বিভিন্ন ধরনের নৃত্য পরিবেশন করে থাকে। নাচের সাথে তারা লোকগীতি ও পরিবেশন করে। তাদের নৃত্যের মধ্যে 'লাইহারাউবা' সবচেয়ে বেশি আলোচিত ও প্রসিদ্ধ. তাদের মধ্যে \"থাবাল চংবা\" নামের একটি নৃত্য প্রচলিত আছে যা মনিপুরী ছেলে মেয়ে উভয়েই নাচে।  উদ্দীপকেও দৃশ্যপটে ১-এ এমন একটি ক্ষুদ্র নৃগোষ্ঠীর কথা বলা হয়েছে যাদের বসবাস সিলেট বিভাগের বিভিন্ন জেলায়। এছাড়া ও তাদের সংস্কৃতির অন্যতম বৈশিষ্ট্য হল নৃত্য। এই বৈশিষ্টগুলো মনিপুরীদের বৈশিষ্ট্যের সাথে মিলে যায়।  তাই বলা যায়,দৃশ্যপট ১ এ মণিপুরী ক্ষুদ্র নৃগোষ্ঠীর কথা বলা হয়েছে।"
        },
        {
          "label": "ঘ",
          "question": "",
          "explanation": "দৃশ্যপট-২ এ গারো নৃগোষ্ঠীর কথা বলা হয়েছে। গারোদের সমাজ ব্যবস্থার সাথে বাংলাদেশের অন্যান্য সমাজ ব্যবস্থার তাৎপর্যপূর্ণ ভিন্নতা রয়েছে। নিম্নে তা বিশ্লেষণ করা হলো : গারো ণৃ-গোষ্ঠী ময়মনসিংহ, শেরপুর নেত্রকোনা ও টাঙ্গাইল জেলায় বসবাস করে বাংলাদেশে বসবাসরত গারদের মধ্যে প্রায় ৯০ শতাংশই ধর্মান্তরিত খ্রিস্টান। অর্থাৎ উদ্দীপকে গারো ণৃগোষ্ঠীকে নির্দেশ করা হয়েছে। গারো জনগোষ্ঠীরা মাতৃতান্ত্রিক। গারো পরিবারের সন্তানরা মায়ের পরিচয় ই সমাজে পরিচিত হয়। তাদের সমাজে বা পরিবারে মহিলারাই সর্ব ক্ষমতার অধিকারী। তাদের সম্পত্তি ও বংশনাম মাতৃধারায় তথা মা থেকে মেয়েতে বর্তায়। সাধারণত মায়ের মৃত্যুর পর কনিষ্ঠা কন্যা নোকনা কেবল উত্তর সম্পত্তির উত্তরাধিকার লাভ করে। গারো দম্পতি সাধারণত স্ত্রীর মায়ের গৃহে বসবাস করে। অন্যদিকে বাংলাদেশের অন্যান্য ক্ষুদ্র নৃগোষ্ঠী যেমন চাকমা, মারমা, সাঁওতাল ইত্যাদির সমাজ ও পরিবার ব্যবস্থা পিতৃতান্ত্রিক। অর্থাৎ তাদের পারিবারিক কর্তৃত্ব, সম্পত্তি, বংশনাম প্রভৃতি পিতা থেকে পুত্রে বর্তায়। পাশাপাশি বাংলাদেশের বাঙালি সমাজব্যবস্থায়ও পিতৃতান্ত্রিক রীতি ই দেখা যায়। তাই বলা যায়, গারোদের সমাজ ব্যবস্থার সাথে বাংলাদেশের অন্যান্য সমাজ ব্যবস্থার তাৎপর্যপূর্ণ ভিন্নতা রয়েছে।"
        }
      ]
    },
    {
      "number": "6",
      "uddipok": "“ক” নামক রাষ্ট্রের সরকার ৫% লোকের ভাষাকে একমাত্র রাষ্ট্রভাষা হিসেবে ঘোষণা করেন। এর প্রতিবাদে অসংখ্য মানুষ প্রান দেয়। শহীদদের স্মৃতিকে স্মরণীয় করে রাখতে নির্মিত হয় শহীদ মিনার। এরই ধারাবাহিকতায় ১৯৬৬, ১৯৬৯, ১৯৭০ এর ঘটনা ঘটে। সব শেষে ১৯৭১ সালের মুক্তিযুদ্ধের মাধ্যমে অর্জিত হয় স্বাধীনতা।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "কোন অত্যাচারী ও অগণতান্ত্রিক শাসকের পতনের জন্য সর্বস্তরের জনগণের অংশগ্রহণে সৃষ্ট আন্দোলনকে গণঅভ্যুত্থান বলে।"
        },
        {
          "label": "খ",
          "question": "",
          "explanation": "১৯৫৪ সালের পূর্ব পাকিস্তানের প্রাদেশিক নির্বাচনের লক্ষ্যে গঠিত রাজনৈতিক জোটকে যুক্তফ্রন্ট বলে। পাকিস্তানের প্রথম প্রাদেশিক নির্বাচনে মুসলিম লীগকে পরাজিত করতে পাঁচটি রাজনৈতিক দলের সমন্বয়ে যুক্তফ্রন্ট গঠন করা হয়। পাঁচটি দল হল - আওয়ামী মুসলিম লীগ, কৃষক শ্রমিক পার্টি, নিজাম-ই-ইসলামী পার্টি, বামপন্থী গণতান্ত্রিক দল ও খিলাফত-ই-রাব্বানী। নির্বাচনে যুক্তফ্রন্টের প্রতীক ছিল নৌকা।"
        },
        {
          "label": "গ",
          "question": "",
          "explanation": "উদ্দীপকে ভাষা আন্দোলনের কথা বলা হয়েছে। নিম্নে তা ব্যাখ্যা করা হলো : ভাষা আন্দোলন ছিল বাঙালির স্বাধীকার আন্দোলনের প্রথম পদক্ষেপ। পাকিস্তানের ৫৬.৪০ ভাগ জনগণের মাতৃভাষা ছিল বাংলা। অন্যদিকে উর্দু ছিল মাত্র ৩.২৭ ভাগ লোকের ভাষা। সংখ্যাগরিষ্ঠ জনগণের মুখের ভাষা কি উপেক্ষা করে ১৯৪৮ সালে গভর্নর জেনারেল মোহাম্মদ আলী জিন্নাহ এবং ১৯৫২ সালে প্রধানমন্ত্রী খাজা নাজিমুদ্দিন উর্দুকে পাকিস্তানের রাষ্ট্রভাষা করার ঘোষণা দেন। এ অন্যায়ের প্রতিবাদে ভাষা আন্দোলনের সূত্রপাত হয।   ১৯৫২ সালে ভাষা আন্দোলন চূড়ান্ত পর্যায়ে পৌঁছায।   বাংলাকে পাকিস্তানের অন্যতম রাষ্ট্রভাষা করার দাবিতে একুশে ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে পুলিশ সেই মিছিল গুলি বর্ষণ করে। পুলিশের গুলিতে আব্দুল জব্বার, আবুল বরকত, রফিক উদ্দিন আহমদ প্রমুখ শহীদ হন। ভাষা শহীদদের আত্মত্যাগের স্মৃতিকে স্মরণীয় রাখতে নির্মিত হয়েছে শহীদ মিনার। উদ্দীপকেও দেখা যায়, “ক” নামক রাষ্ট্রের সরকার ৫% লোকের ভাষাকে একমাত্র রাষ্ট্রভাষা হিসেবে ঘোষণা করেন। এর প্রতিবাদে অসংখ্য মানুষ প্রান দেয়। শহীদদের স্মৃতিকে স্মরণীয় করে রাখতে নির্মিত হয় শহীদ মিনার। এই তথ্যগুলো ১৯৫২ সালের ভাষা আন্দোলনের সাথে সামঞ্জস্যপূর্ণ। তাই বলা যায়, উদ্দীপকে ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ১৯৬৬, ১৯৬৯, ১৯৭০, ১৯৭১ সালের কথা উল্লেখ রয়েছে। এই সালসমূহ স্বাধীনতা অর্জনের ভিত্তি - নিম্নে উক্তিটি বিশ্লেষণ করা হলো : ১৯৬৬ সালের ফেব্রুয়ারি মাসে লাহোর বিরোধী রাজনৈতিক দলগুলোর সম্মেলনে বঙ্গবন্ধু শেখ মুজিবুর রহমান বাঙালির পক্ষে ৬ দফা দাবি পেশ করেন। এসব দাবি বাঙালির শাসনতান্ত্রিক মুক্তি আকাঙ্ক্ষা প্রকাশ করে এবং বাঙালি জাতীয়তাবাদের নতুন অধ্যায়ের সূচনা ঘটায়। স্বাধীনতা আন্দোলনের পথ সুগমকরনে ৬ দফার ভূমিকা ছিল বেশ গুরুত্বপূর্ণ। পাকিস্তানি সরকার ৬ দফা আন্দোলন কে নস্যাৎ করতে ১৯৬৮ সালে বঙ্গবন্ধু শেখ মুজিবুর রহমানকে প্রধান আসামি করে ঐতিহাসিক আগরতলা মামলা দায়ের করে। এর প্রেক্ষিতে সর্বদলীয় ছাত্র সংগ্রাম পরিষদ ১১ দফা কর্মসূচি ঘোষণা করে এবং মাওলানা হামিদ খান ভাসানীর নেতৃত্বে ১৯৬৯ সালে এক দুর্বার আন্দোলন গড়ে তুলেন। ফলে আইয়ুব খান মামলা প্রত্যাহার করেন এবং রাজনীতি থেকে পদত্যাগ করেন। এই আন্দোলনের বিজয়ের প্রভাবেই মূলত ১৯৭০ সালের সাধারণ নির্বাচনে আওয়ামী লীগ বিপুল ভোটে জয়লাভ করে। কিন্তু পাকিস্তান সরকার ক্ষমতা হস্তান্তর না করলে ১৯৭১ সালের ৭ মার্চ বঙ্গবন্ধু ঢাকার রেসকোর্স ময়দানে বাংলাদেশকে স্বাধীন করার জন্য মুক্তি সংগ্রামের আহ্বান জানান। পরবর্তীতে ২৬ শে মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। তার নির্দেশে বাঙালিরা মুক্তির সংগ্রামে ঝাঁপিয়ে পড়ে দীর্ঘ নয়মাস যুদ্ধের শেষে ৩০ লক্ষ বাঙালির প্রাণের বিনিময়ে অবশেষে ১৬ ডিসেম্বর আমরা চূড়ান্ত বিজয় লাভ করি। অর্জন করি স্বাধীন সার্বভৌম বাংলাদেশ। তাই বিশ্লেষণপূর্বক বলা যায়, ১৯৬৬, ১৯৬৯, ১৯৭০, ১৯৭১ সালসমূহ স্বাধীনতা অর্জনের ভিত্তি।"
        }
      ]
    },
    {
      "number": "7",
      "uddipok": "১৯৬৬ আগরতলা মামলা ১৯৬৮ ৭ই মার্চ ১৯৭১ স্বাধীনতার ঘোষণা বাঙালি জাতির জনক",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম এর নেতৃত্বে তমদ্দুন মজলিস গড়ে ওঠে।"
        },
        {
          "label": "খ",
          "question": "",
          "explanation": "কোন নির্দিষ্ট জনগোষ্ঠীর সকল সদস্যের ঐক্যবদ্ধ অনুভূতি হচ্ছে জাতীয়তাবাদ। সমাজ ও রাষ্ট্রবিজ্ঞানীরা জাতীয়তাবাদ গঠনের জন্য কতকগুলো শর্তের কথা উল্লেখ করেন। যেমন- ভৌগোলিক একতা, বংশগত ঐক্য, ধর্মীয় ঐক্য, ভাষাগত মিল, অভিন্ন আশা আকাঙ্ক্ষা ইত্যাদি। অর্থাৎ সকল মানুষের ঐক্যের প্রেক্ষিতে জাতীয়তাবাদ গড়ে ওঠে।"
        },
        {
          "label": "গ",
          "question": "",
          "explanation": "উদ্দীপকের প্রথম সালটি তথা ১৯৬৬ সালে তাৎপর্য নিম্নে ব্যাখ্যা করা হলো : ১৯৬৬ সালের ৫ থেকে ৬ ফেব্রুয়ারি লাহোরে অনুষ্ঠিত বিরোধীদলের একটি সম্মেলনে বঙ্গবন্ধু শেখ মুজিবুর রহমান ৬ দফা দাবি উত্থাপন করেন। উদ্দীপকেও ৬ দফা দাবিকে ইঙ্গিত করা হয়েছে। বাঙালি জাতীয়তাবাদের বিকাশ ও পরবর্তী সময়ে বাংলাদেশের স্বাধীনতা আন্দোলনের পথ সুগমকরনে ছয় দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। এ আন্দোলনে স্বতঃস্ফূর্ত অংশগ্রহণের মাধ্যমে জাতীয়তাবাদী চেতনায় উজ্জীবিত বাঙালি পশ্চিম পাকিস্তানের ঔপনিবেশিক শাসন থেকে মুক্তির আকাঙ্ক্ষা ব্যক্ত করে।  এই আন্দোলন প্রমাণ করে যে পুর্ব পাকিস্তান কেবল একটি প্রদেশ নয়, এটি একটি স্বতন্ত্র ভৌগোলিক অঞ্চল। এই অঞ্চলের জনগণের একটি স্বতন্ত্র জাতিসত্তা আছে। ১৯৬৯ এর গণঅভ্যুত্থানে ও ৬ দফা দারুন অনুপ্রেরণা যোগায়। আইয়ুব বিরোধী আন্দোলনের ১১ দফায় ছয়  দফা অন্তর্ভুক্ত ছিল। ফলে আন্দোলন গণআন্দোলনের রূপ নেয়। আর এই গণআন্দোলনের মাধ্যমে পূর্ব পাকিস্তানের জনগণ সর্বপ্রথম সরকারি কর্তৃত্বকে অস্বীকার করে সংগ্রামী চেতনায় উদ্বুদ্ধ হয়। আর এরই ধারাবাহিকতায় বাঙালি জনগণ ১৯৭১ সালে সশস্ত্র সংগ্রামের মধ্য দিয়ে বাংলাদেশের স্বাধীনতা ছিনিয়ে আনে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঘটনাবলীর মাধ্যমে একজন মহান নেতা তথা বঙ্গবন্ধু শেখ মুজিবুর রহমান এর  রাজনৈতিক জীবনের পরিচয় পাওয়া যায়। নিম্নে উক্তিটি বিশ্লেষণ করা হলো : বঙ্গবন্ধু শেখ মুজিবুর রহমানের সুযোগ্য নেতৃত্বে বাঙালি বিভিন্ন অধিকার আদায়য়ের আন্দোলনে সফলতা লাভ করেছে। যারই ফলাফল হিসেবে ১৯৭১ সালে জন্ম নিয়েছে স্বাধীন সার্বভৌম বাংলাদেশ। ১৯৬৬ সালে তিনি বাঙালিদের পক্ষে ছয় দফা দাবি পেশ করেন। ছয় দফার জনপ্রিয়তায় ভীত হয়ে এটিকে ব্যার্থ করার জন্য ১৯৬৮ সালে আইয়ুব সরকার বঙ্গবন্ধুকে এক নাম্বার আসামি করে মোট ৩৫ জনের বিরুদ্ধে আগরতলা মামলা দায়ের করে। আর এই মামলার পরিপ্রেক্ষিতেই ৬৯ এর গণঅভ্যুত্থান আইয়ুব সরকারের পতন ঘটায় এবং একই সাথে বঙ্গবন্ধুকে বাঙালি জাতির একচ্ছত্র নেতায় পরিণত করে। বাংলাদেশের মুক্তিযুদ্ধের সাথে বঙ্গবন্ধু শেখ মুজিবুর রহমান ওতোপ্রোতভাবে জড়িত। ১৯৭১ সালের সাত মাস ময়দানে জনতার উদ্দেশ্যে তার স্বাধীনতা সংগ্রামের দিক নির্দেশনামূলক ভাষণে তিনি বাঙ্গালীদের পাকিস্তানি শাসকগোষ্ঠীর বিরুদ্ধে সর্বোচ্চ সহজ আন্দোলন করার নির্দেশ দেন। আবার ১৯৭১ সালের ২৬শে মার্চ পাকিস্তানি সেনাবাহিনীর হাতে বন্দি হওয়ার আগে তিনি বাংলাদেশের স্বাধীনতা ঘোষণা করেন। আর স্বাধীনতা আর ডাক পেয়ে বাংলার আপামর জনতা স্বাধীনতা জন্য মুক্তিযুদ্ধে ঝাঁপিয়ে পড়ে এবং দীর্ঘ নয় মাস সশস্ত্র সংগ্রামের পর অবশেষে চূড়ান্ত বিজয় ছিনিয়ে আনে। বাংলাদেশের সাদিকার আন্দোলনে সবচেয়ে বেশি রাজনৈতিক অবদান রাখায় তিনি বাঙালি জাতির পিতা হিসেবে ভূষিত হয়েছেন। তাই বলা যায়, উদ্দীপকে উল্লিখিত ঘটনাবলীর মাধ্যমে বঙ্গবন্ধু শেখ মুজিবুর রহমান এর  রাজনৈতিক জীবনের পরিচয় পাওয়া যায়।"
        }
      ]
    },
    {
      "number": "8",
      "uddipok": "কবির সাহেব গ্রামে বিশাল ভূসম্পদের মালিক। তার ভাই মনির সাহেব স্থানীয় ইউনিয়ন পরিষদের চেয়ারম্যান। গ্রামে মানবিক চেয়ারম্যান হিসেবে তার বেশ খ্যাতি।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "গ্রামীণ সমাজের প্রধান পেশা কৃষি।"
        },
        {
          "label": "খ",
          "question": "",
          "explanation": "নগর বা শহুরে সমাজে বহুমুখী পেশার উপস্থিতি লক্ষ্য করা যায়। শহরে সাধারণত বিভিন্ন প্রকার অফিস, আদালত, শিক্ষাপ্রতিষ্ঠান, কারখানা ইত্যাদির সমাবেশ দেখা যায়। আর এসব প্রতিষ্ঠান পরিচালনার জন্য বিভিন্ন পেশা সৃষ্টি হয়। যেমন ডাক্তার, ইঞ্জিনিয়ার, আইনজীবী, সাংবাদিক, ব্যাংকার, শ্রমিক, চালক ইত্যাদি। এজন্য নগর সমাজের পেশা বৈচিত্রপূর্ণ।"
        },
        {
          "label": "গ",
          "question": "",
          "explanation": "উদ্দীপকের গ্রামীণ সামাজিক স্তরবিন্যাসে কবির সাহেব সর্বোচ্চ স্তরে অবস্থান করছেন। নিম্নে তা ব্যাখ্যা করা হলো : গ্রামীন সামাজিক স্তরবিন্যাসের প্রধান ভিত্তি হচ্ছে ভূমির মালিকানা। ভূমির মালিকানার ভিত্তিতে গ্রামে প্রধানত চারটি শ্রেণি দেখা যায়। ধনী কৃষক, প্রান্তিক কৃষক, বর্গাচাষী ও ভূমিহীন কৃষক। গ্রামে যারা অধিক পরিমাণ ভূমি এর মালিক তারা ধনী কৃষক হিসেবে বিবেচিত। বাংলাদেশী সমাজবিজ্ঞানী বি কে জাহাঙ্গীরের মতে, যেসব কৃষকের ২৫ বিঘার উপরে জমি আছে তারা ধনী কৃষকের অন্তর্ভুক্ত। সাধারণত গ্রামীণ সমাজের নেতৃত্বে যারা থাকেন অধিকাংশ ক্ষেত্রেই তারা বেশি জমির মালিক। অর্থাৎ ধনী কৃষক শ্রেণী সমাজে সর্বাধিক সামাজিক মর্যাদা ও ক্ষমতা ভোগ করে। উদ্দীপকেও বলা হয়েছে কবির সাহেব গ্রামে বিশাল ভূসম্পদের মালিক। সুতরাং বলা যায় তিনি একজন ধনী কৃষক।   যেহেতু গ্রামীণ সমাজের স্তরবিন্যাস হয় ভূমির মালিকানার উপরে, আর সর্বোচ্চ স্তরে থাকে ধনী কৃষকেরা। প্রচুর ভূমির মালিক হয়েই ধনী কৃষক হতে হয়। যেহেতু কবির সাহেবের অনেক ভূমি বা জমি রয়েছে তাই তিনিও একজন ধনী কৃষক। তাই বলা যায় উদ্দীপকের গ্রামীণ সামাজিক স্তরবিন্যাসে কবির সাহেব সর্বোচ্চ স্তরে অবস্থান করছেন।"
        },
        {
          "label": "ঘ",
          "question": "",
          "explanation": "উদ্দীপাকে বর্ণিত সমাজ তথা গ্রামীণ সমাজের ক্ষমতা কাঠামো নিম্নে বিশ্লেষণ করা হলো : সামাজিক শ্রেণীসমূহের অবস্থান, পারস্পরিক সম্পর্ক, সামাজিক ও অর্থনৈতিক ক্ষেত্রে শ্রেণী সমূহের ভূমিকা ইত্যাদি প্রেক্ষিতে গ্রামীণ সমাজ যে কাঠামোর মধ্য দিয়ে বিকশিত হয় তাকে গ্রামীণ ক্ষমতা কাঠামো বলে। গ্রামীণ সমাজের ক্ষমতা কাঠামোর উপাদানসমূহ হচ্ছে ভূমির মালিকানা, বংশমর্যাদা, জ্ঞাতিগোষ্ঠী, সামাজিক নেতৃত্ব প্রভৃতি। তবে গ্রামীণ ক্ষমতা কাঠামোর মুখ্য উপাদান হচ্ছে ভূমির মালিকানা। অনেক বেশি ভূমির মালিকানা থাকলে বর্গা চাষী ও দিনমজুর শ্রেণীর একটি বড় অংশের উপর নিয়ন্ত্রণ প্রতিষ্ঠা করা যায়। একজন অনেক ভূমির মালিককে মানুষ তার প্রতিপত্তির বদৌলতে সম্মান প্রদর্শন করতে বাধ্য হয়, তাই তিনি ক্ষমতাবান ও হয়ে ওঠেন। আবহমান কাল থেকেই তথাকথিত উচ্চ বংশীয় মানুষ গ্রামীন ক্ষমতা কাঠামোতে গুরুত্বপূর্ণ অবস্থানে রয়েছেন। আবার সামাজিক নেতৃত্ব ও গ্রামীণ ক্ষমতার মাত্রা নির্ধারণের ভূমিকা রাখে। যেমন গ্রামীন সমাজের মাতবর, সরদার শ্রেণি দেখা যায়। যারা উত্তরাধিকার সূত্রে সমাজের সালিশ পরিচালনা ও বিবাদ মীমাংসায় ভূমিকা রাখে। একইভাবে জ্ঞাতিগোষ্ঠীর নেতৃত্বও ক্ষমতা নির্ধারণের গুরুত্বপূর্ণ হয়ে ওঠে। যেমন কোনো নির্বাচনে বড় একটি গোষ্ঠীর সদস্যরা উৎসাহের সাথে সমর্থন দেয় বলে ক্ষমতা অর্জন সহজ হয়। তাই বলা যায়, গ্রামীণ ক্ষমতা কাঠামো বহুমুখী উপাদানের সমন্বয়ে গড়ে উঠে।"
        }
      ]
    },
    {
      "number": "9",
      "uddipok": "ঘটনা - ১: রফিক সাহেবের বয়স ৬৫ বছর। তিনি জীবনের সমস্ত আয় দিয়ে সন্তানদের লেখাপড়া করিয়েছেন। সন্তানরা আজ স্বাবলম্বী। কিন্তু কোন সন্তানই তার খোঁজ খবর রাখে না। ঘটনা - ২: বিশ্ববিদ্যালয়ের মেধাবী ছাত্র আনিস। কিছুদিন ধরে তার আচরণে উগ্রভাব লক্ষ্য করছে তার পরিবার। সে একটি বিশেষ মতবাদে প্রভাবিত হয়ে একদিন কাউকে কিছু না জানিয়ে বাড়ি থেকে নিখোঁজ হয়ে যায়।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "নব্যপ্রস্তর যুগে কৃষির সূচনা হয়।"
        },
        {
          "label": "খ",
          "question": "",
          "explanation": "আমাদের দেশে সরকারিভাবে সরকারি পর্যায়ে কর্মজীবী মহিলা হোস্টেলের সংখ্যা একেবারে কম। আবার সামাজিক ও সাংস্কৃতিক প্রেক্ষাপটে কর্মজীবী নারীদের বাড়ি ভাড়া দিতে নারাজ। বিশেষ করে অবিবাহিত নারীদের ক্ষেত্রে এই সমস্যা অনেক বেশি। যার ফলে তারা নিজেদের আবাসনের সক্ষম হলেও আত্মীয়-স্বজনের দ্বারস্থ হতে হয়। যার ফলে তারা বিভিন্ন ধরনের সমস্যার সম্মুখীন হন। তাই আবাসন সমস্যা কর্মজীবী নারীদের গুরুত্বপূর্ণ একটি সমস্যা।"
        },
        {
          "label": "গ",
          "question": "",
          "explanation": "ঘটনা ১ এ বার্ধক্য সমস্যাকে নির্দেশ করা হয়েছে। নিম্নে তা ব্যাখ্যা করা হলো : সাধারণভাবে বয়োবৃদ্ধিকে বার্ধক্য হিসেবে বোঝানো হয়। বার্ধক্য জীবনচক্রের একটি স্বাভাবিক পরিণতি। জাতিসংঘ ও বাংলাদেশ উভয়ের নীতি অনুযায়ী ৬০ বছর বা তার বেশি বয়সী মানুষ প্রবীণ হিসেবে স্বীকৃত। আমাদের দেশে প্রবীণরা সামাজিক, অর্থনৈতিক, মনস্তাত্ত্বিক ইত্যাদি বিভিন্ন সমস্যার সম্মুখীন হন - এগুলো বার্ধক্যজনিত সমস্যা হিসেবে চিহ্নিত। তবে এই সমস্যাগুলো সৃষ্টির অন্যতম প্রধান কারণ হচ্ছে অর্থনৈতিক নির্ভরশীলতা। আমাদের দেশে অধিকাংশ পিতা-মাতা এই সারা জীবনের আয় ও সঞ্চিত সম্পদ সন্তানের লেখাপড়া ও প্রতিষ্ঠার পেছনে ব্যয় করেন। যার ফলে অবস্থায় সে নিজে চলার জন্য কোন সঞ্চয় রাখতে পারেন না। এতে করে সে সন্তানের উপর নির্ভরশীল হয়ে ওঠেন। তখন যদি সন্তানরা তার পিতা-মাতার সঠিকভাবে দেখাশোনা না করে, তখন প্রবীণ পিতা-মাতা বিভিন্ন সমস্যা পতিত হন। উদ্দীপকেও করিম সাহেবের ক্ষেত্রে এই ধরনের সমস্যাগুলো লক্ষ্য করা যায়। তার বয়স ৭০ বছর অর্থাৎ তিনি এই প্রবীণ। তিনি তার জীবনের সব আয় দিয়েই নিজের চার সন্তানকে বড় করেছেন। যার   কারণে সে তার নিজের কাছে আর কোন আয় নেই বৃদ্ধ বয়সে তার সন্তানরা তার খোঁজ-খবর না রাখায় তিনি আর্থিক সমস্যাসহ বার্ধক্যজনিত অন্যান্য সমস্যায় পড়েছেন। তাই বলা যায়, ঘটনা ১ এ বার্ধক্য সমস্যাকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "ঘটনা ২ এ জঙ্গিবাদের সমস্যাটি ফুটে উঠেছে। নিম্নে এই সমস্যাটির সমাধান আলোচনা করা হলো : রাজনৈতিক উদ্দেশ্য হাসিলের জন্য ধ্বংসাত্মক বা মারাত্মক কর্মকাণ্ড করার ধারণা যারা একমত পোষণ করে তাদের জঙ্গি বলা হয়। আর এই জঙ্গিদের সংগঠিত মারাত্মক কর্মকান্ডের তৎপরতা গুলোকেই জঙ্গিবাদ বলা হয়। জঙ্গিরা একটি নির্দিষ্ট আদর্শকে সামনে রেখে সঙ্ঘবদ্ধভাবে সন্ত্রাসী কর্মকান্ড পরিচালনা করে তারা। এই কর্মকান্ড সম্পূর্ণ উগ্রপন্থায় পরিচালনা করে। উদ্দীপকেও আনিসের মধ্যে তার পরিবার কিছুদিন ধরে উগ্রবাদ লক্ষ্য করছে এবং বিশেষ একটি মতবাদে প্রভাবিত হয়ে কাউকে কিছু না জানিয়ে বাড়ি থেকে নিখোঁজ হয়ে যায়। অর্থাৎ আনিসের মধ্যে জঙ্গিবাদের চিত্র ফুটে উঠছে। জঙ্গিবাদ প্রতিরোধে প্রধানত সমাজের সদস্যদের সমন্বিত সচেতনতাই সবচেয়ে মুখ্য ভূমিকা পালন করে। কারণ জঙ্গিবাদের নেতিবাচক দিক সম্পর্কে জনসাধারণ অবগত হলে এতে সংযুক্ত হওয়া থেকে তারা বিরত থাকবে। এছাড়াও ত্রুটিপূর্ণ শিক্ষা ব্যবস্থাও ব্যক্তিকে জঙ্গিবাদে উৎসাহিত করতে পারে। সে সকল প্রতিষ্ঠানকে চিহ্নিত করে সরকারি নজরদারির আওতায় আনতে হবে। এছাড়াও আইনশৃঙ্খলা রক্ষাকারী বাহিনীর সক্রিয় তৎপরতাও জঙ্গিবাদে যুক্ত হওয়া থেকে শিক্ষার্থীদের রুখতে গুরুত্বপূর্ণ ভূমিকা পালন করবে। বিশেষ করে আইনের যথাযথ প্রয়োগের মাধ্যমে সন্দেহজনক স্থানগুলোতে জঙ্গী বিরোধী অভিযান জোরদার করতে হবে। এজন্য সম্পূর্ণ নতুন আঙ্গিকে আধুনিক প্রযুক্তি সমৃদ্ধ স্পেশাল ফোর্স গঠন করতে হবে। এছাড়াও সঠিক ধর্মীয় ও নৈতিক শিক্ষা প্রদানের মাধ্যমে পরিবার তার সন্তানদের এ ধরনের অপরাধমূলক কর্মকান্ড থেকে বিরত রাখতে ভূমিকা পালন করতে পারে।"
        }
      ]
    },
    {
      "number": "10",
      "uddipok": "জনাব “ক” ১৯৭২ সালে যুদ্ধে ক্ষতিগ্রস্ত নিঃস্ব মানুষের পুনর্বাসনের জন্য একটি এনজিও প্রতিষ্ঠা করেন। যার উদ্দেশ্য ছিল গ্রামের দরিদ্র জনগোষ্ঠীর আর্থসামাজিক উন্নয়ন। গ্রামের দরিদ্র নারী আমেনা ও রাহেলা উক্ত এনজিও থেকে ঋণ নিয়ে ও সেলাইয়ের প্রশিক্ষণ নিয়ে সংসারে সচ্ছলতা নিয়ে আসে। বর্তমানে গ্রামের অনেক নারী তাদের সাথে কাজ করে।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংকের প্রতিষ্ঠাতা ড. মুহাম্মদ ইউনূস।"
        },
        {
          "label": "খ",
          "question": "",
          "explanation": "সার্বিকভাবে সমাজ কাঠামোর উন্নয়ন ঘটনার সামাজিক প্রক্রিয়াকে সামাজিক উন্নয়ন বলে । সামাজিক উন্নয়ন বলতে সমাজের সকল বিষয়ের ইতিবাচক পরিবর্তনকে নির্দেশ করা হয়। যেমন শিক্ষা, স্বাস্থ্য, চিকিৎসা, বাসস্থান, সামাজিক নিরাপত্তা, মানবিক স্বাধীনতা, সামাজিক সেবা ইত্যাদি ক্ষেত্রে উন্নয়ন। অর্থাৎ সামাজিক উন্নয়ন হল সমাজের সার্বিক ইতিবাচক কাঠামোগত ও প্রাতিষ্ঠানিক পরিবর্তন।"
        },
        {
          "label": "গ",
          "question": "",
          "explanation": "উদ্দীপকে বেসরকারি উন্নয়ন সংস্থা ব্র্যাককে নির্দেশ করা হয়েছে। নিম্নে তা ব্যাখ্যা করা হলো : যুদ্ধের পর ১৯৭২ সালে যুদ্ধবিধ্বস্ত বাংলাদেশের নিঃস্ব ও অসহায় মানুষদের জরুরি ত্রাণ সাহায্য প্রদান এবং তাদের পুনর্বাসনের লক্ষে স্যার ফজলে হাসান আবেদ বেসরকারি উন্নয়ন সংস্থা ব্র্যাক প্রতিষ্ঠা করেন। সে সময় সংস্থাটি স্বল্প সুদে গ্রামীণ জনগোষ্ঠীদের ক্ষুদ্রঋণ প্রদান করতেন। অর্থাৎ সংস্থাটি সেসময় থেকে আর্থসামাজিক উন্নয়নের জন্য কাজ করে যাচ্ছে। এছাড়াও পরবর্তীতে সংস্থাটি আরো অন্যান্য কার্যক্রম হাতে নেয়। যেমন শিশুদের টিকাদান, ভিটামিন এ বিতরণ, পরিবার পরিকল্পনা, পুষ্টিপরামর্শ, পয়:নিষ্কাশন ইত্যাদি। বর্তমানেও সহ ব্রেক আর্থসামাজিক উন্নয়নে গুরুত্বপূর্ণ ভূমিকা পালন করে আসছে। উদ্দীপকেও বলা হয়েছে, নিঃস্ব মানুষের পুনর্বাসনের জন্য একটি এনজিও প্রতিষ্ঠা করেন। যার উদ্দেশ্য ছিল গ্রামের দরিদ্র জনগোষ্ঠীর আর্থসামাজিক উন্নয়ন। গ্রামের দরিদ্র নারী আমেনা ও রাহেলা উক্ত এনজিও থেকে ঋণ নিয়ে ও সেলাইয়ের প্রশিক্ষণ নিয়ে সংসারে সচ্ছলতা নিয়ে আসে। উদ্দীপকের তথ্যগুলো ব্র্যাককেই নির্দেশ করে। তাই বলা যায়, উদ্দীপকে বেসরকারি উন্নয়ন সংস্থা ব্র্যাককে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "গ্রামীণ নারীদের আর্থসামাজিক উন্নয়নে উদ্দীপকে উল্লিখিত  কার্যাবলী তথা ক্ষুদ্র ঋণ প্রদান ও প্রশিক্ষণমূলক কর্মসূচির  ভূমিকা নিম্নে বিশ্লেষণ করা হলো : বেসরকারি সংস্থাসমূহ আমাদের দেশে গ্রামাঞ্চলের অজ্ঞ অশিক্ষিত দরিদ্র নারীদের সহজ শর্তে ঋণদান করে থাকে। এছাড়াও তারা তাদের জন্য নানামুখী প্রশিক্ষণ কর্মসূচি পরিচালনা করে আসছে। এতে করে গ্রামীণ-দরিদ্র জনগোষ্ঠীর স্বাবলম্বী হয়ে উঠছে এবং একই সাথে তারা তাদের শিক্ষিত করার জন্য ও কর্মসূচি পরিচালনা করে আসছে। এতে করে এই নারীরা সচেতন ও অর্থনৈতিকভাবে স্বাবলম্বী হওয়ায় পরিবার এবং সমাজের সিদ্ধান্ত গ্রহণে গুরুত্বপূর্ণ ভূমিকা। এছাড়াও আর্থসামাজিক অবস্থার উন্নয়নের মাধ্যমে গ্রামীন নারীদের ক্ষমতায়ন বৃদ্ধি বেসরকারি সংস্থাগুলোর অন্যতম উদ্দেশ্য। এজন্য তারা নারীদের বিভিন্ন প্রশিক্ষণ প্রদান করে থাকে যেগুলোর মাধ্যমে তারা আত্মকর্মসংস্থান সৃষ্টি করতে পারে। যেমন সঠিকভাবে হাঁস মুরগি পালন, ক্ষুদ্র ও কুটির শিল্প, মাছ চাষ, শাক সবজির বাগান করা ইত্যাদি। এছাড়াও প্রশিক্ষণ প্রদানের পাশাপাশি তারা প্রশিক্ষণ শেষে সহজ সর্তে তাদের ঋণের ব্যবস্থা ও করে দিয়ে থাকে। যার ফলে তারা প্রশিক্ষণ গ্রহণ শেষে নিজেরাই স্বাবলম্বী হতে পারছে। এতে করে তারা নিজেরা স্বাবলম্বী হওয়ার পাশাপাশি অন্যান্য নারীদেরও কর্মসংস্থান সৃষ্টি করছে। তাই বলা যায়, বেসরকারি সংস্থাগুলোর সহজ শর্তে ঋণ প্রদান এবং প্রশিক্ষণ প্রদানের মাধ্যমে নারীদের আত্মকর্মসংস্থান গড়ার মধ্যে দিয়ে স্বনির্ভর সমাজ গড়ছে। একই সাথে আর্থসামাজিক অবস্থার উন্নয়নের মাধ্যমে নারীর ক্ষমতায়ন বৃদ্ধিতে সহায়ক ভূমিকা রাখছে।"
        }
      ]
    },
    {
      "number": "11",
      "uddipok": "স্লোগান-১: গাছ লাগান, পরিবেশ বাঁচান। স্লোগান-২: ছেলে হোক মেয়ে হোক, দুটি সন্তানই যথেষ্ট।",
      "tag": "RB, DIN.B, CB, CTG.B, SB, JB 23",
      "sub_questions": [
        {
          "label": "ক",
          "question": "মাদকাসক্তি কী?",
          "explanation": "মাদকাসক্তি বলতে এমন ক্ষতিকারক দ্রব্যসামগ্রীর ব্যবহারকে বোঝায়, -যা ব্যক্তির মানসিক ও ব্যবহারিক আচরণকে প্রভাবিত করে এবং এসব দ্রব্যের ওপর ব্যক্তি আসক্ত হয়ে পড়ে।"
        },
        {
          "label": "খ",
          "question": "নিরক্ষরতা একটি অভিশাপ- ব্যাখ্যা করো।",
          "explanation": "নিরক্ষরতায় দেশের আর্থ-সামাজিক উন্নয়ন বাধাগ্রস্ত হয় বলে এটি একটি অভিশাপ হিসেবে বিবেচিত হয়। নিরক্ষর জনগোষ্ঠীর প্রাতিষ্ঠানিক শিক্ষা না থাকায় জীবনধারণের ন্যূনতম মৌল চাহিদা পূরণে পর্যাপ্ত যোগ্যতা বা দক্ষতা তৈরি হয় না। নিরক্ষররা সাক্ষরজ্ঞান ও দক্ষতা সম্পন্ন মানুষের চেয়ে অর্থনৈতিকভাবে কম উৎপাদনশীল হয় বলে তাদের পক্ষে দারিদ্র্যসীমা থেকে বের হয়ে আসা সম্ভব হয় না। এছাড়া তারা দেশের পরিবর্তিত আর্থ-সামাজিক ও রাজনৈতিক কর্মকাণ্ডের সাথে সামঞ্জস্য রেখে গঠনমূলক ভূমিকায় নিজেদের উপস্থাপন করতে পারে না। এতে করে দেশের সামগ্রিক উন্নয়ন বাধাগ্রস্ত হয়। এজন্য নিরক্ষরতাকে একটি অভিশাপ বলা হয়।"
        },
        {
          "label": "গ",
          "question": "স্লোগান-১ কীসের প্রতিকারকে নির্দেশ করে? ব্যাখ্যাঁ করো",
          "explanation": "স্লোগান-১ পরিবেশগত সমস্যার প্রতিকারকে নির্দেশ করে। মানবসৃষ্ট পরিবেশের উপাদানের প্রভাবে প্রাকৃতিক পরিবেশের ক্ষতি সাধিত হলে যেসব সমস্যার সৃষ্টি হয় তাকে পরিবেশগত সমস্যা বলে। বায়ুদূষণ, পানিদূষণ, মাটিদূষণ, শব্দদূষণ, বৈশ্বিক উষ্ণায়ন প্রভৃতি পরিবেশগত সমস্যার উদাহরণ। গাছপালা ও বনাঞ্চল পরিবেশের ভারসাম্য রক্ষা করে। কিন্তু সভ্যতার বিকাশ, নগরায়ণ, শিল্পায়ন প্রভৃতির প্রভাবে মানুষ নির্বিচারে গাছ কাটার ফলে বর্তমানে বায়ুদূষণ ও বৈশ্বিক উষ্ণায়নের মতো মারাত্মক সমস্যা সৃষ্টি হচ্ছে। এসব পরিবেশগত সমস্যা প্রতিকারের অন্যতম উপায় বেশি পরিমাণে গাছ লাগিয়ে পরিবেশের ভারসাম্য ফিরিয়ে আনা। উদ্দীপকেও এ বিষয়টি ফুটে উঠেছে। উদ্দীপকের স্লোগান-১-এ বলা হয়েছে, 'গাছ লাগান, পরিবেশ বাঁচান।' পরিমিত গাছ থাকলে যেহেতু পরিবেশের ভারসাম্য বজায় থাকে সেহেতু পরিবেশগত সমস্যা সৃষ্টির সম্ভাবনা কমে যায়। সুতরাং বলা যায়, উদ্দীপকে পরিবেশগত সমস্যা প্রতিকারের কথা বলা হয়েছে।"
        },
        {
          "label": "ঘ",
          "question": "স্লোগান-২-এর কার্যকারিতা মূল্যায়ন করো।",
          "explanation": "উদ্দীপকের স্লোগান-২ জনসংখ্যা সমস্যা প্রতিকারে ভূমিকা রাখছে বলে আমি মনে করি। যদি কোনো দেশের জনসংখ্যা প্রয়োজনাতিরিক্ত হয় তথা জনসংখ্যার ফলে জনগণের কল্যাণ ব্যাহত এবং অর্থনৈতিক উন্নয়ন বাধাপ্রাপ্ত হয় তখন জনসংখ্যাকে সমস্যা হিসেবে বিবেচনা করা হয়। অপরিমিত জনসংখ্যা বাংলাদেশের অন্যতম সমস্যা। জনসংখ্যার বৃদ্ধি নিয়ন্ত্রণের জন্য বাংলাদেশ সরকার 'বর্তমানে ছেলে হোক মেয়ে হোক, দুটি সন্তানই যথেষ্ট' স্লোগানটি ব্যবহার করছে। উদ্দীপকের, স্লোগান-২-এ এটির উল্লেখ রয়েছে। অর্থাৎ বলা যায়, উদ্দীপকে জনসংখ্যা সমস্যা প্রতিকারের কথা বলা হয়েছে। জনসংখ্যা সমস্যা প্রতিকারে যেকোনো দেশের জনসংখ্যা নীতি ও পরিবার পরিকল্পনা মুখ্য ভূমিকা পালন করে। বাংলাদেশও উদ্দীপকে উল্লেখিত স্লোগান-২ কে সামনে রেখে সমগ্র দেশে পরিবার পরিকল্পনা ও জনসচেতনতা জোরদারে কাজ করছে। এসব কার্যক্রম জনসংখ্যা সম্পর্কে মানুষের ধ্যানধারণা পরিবর্তনের মাধ্যমে জনসংখ্যা বৃদ্ধি নিয়ন্ত্রণে ভূমিকা পালন করছে। উদাহরণস্বরূপ বলা যায়, ১৯৭৪ সালে জনসংখ্যা বৃদ্ধির হার ছিল ২.৫০%, ১৯৯১ সালে ২.১৭%, ২০০১ সালে ১.৫৪% এবং ২০২২ সালে ১.৩০%। এ থেকে বোঝা যায়, উদ্দীপকে বর্ণিত স্লোগানটির প্রভাব ও কার্যকারিতা জনসংখ্যা বৃদ্ধি নিয়ন্ত্রণে প্রতিফলিত হয়েছে। পরিশেষে বলা যায়, স্লোগান-২ জনসংখ্যা বৃদ্ধি নিয়ন্ত্রণে জনগণকে উদ্বুদ্ধ করার মাধ্যমে জনসংখ্যা সমস্যা সমাধানে কার্যকরী ভূমিকা রাখছে।"
        }
      ]
    }
  ]
}