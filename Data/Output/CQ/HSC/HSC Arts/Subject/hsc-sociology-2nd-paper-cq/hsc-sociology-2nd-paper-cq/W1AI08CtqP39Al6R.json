{
  "title": "গাজীপুর ক্যান্টনমেন্ট কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "কার্ল মার্কসের জীবনকাল ৫ মে, ১৮১৮ ১৪ মার্চ, ১৮৮৩ খ্রি.।"
        },
        {
          "label": "খ",
          "question": "",
          "explanation": "উপসংস্কৃতি বলতে একটি বৃহত্তর সংস্কৃতির অন্তর্গত এমন কিছু নির্দিষ্ট গোষ্ঠী বা দলের সংস্কৃতিকে বোঝায়, যারা মূল সংস্কৃতির সাধারণ বৈশিষ্ট্যগুলোর পাশাপাশি কিছু স্বতন্ত্র আচরণ, বিশ্বাস, মূল্যবোধ ও জীবনধারা অনুসরণ করে। যেমন- বাংলাদেশের আদিবাসী সম্প্রদায়। উপসংস্কৃতি বিভিন্ন কারণে তৈরি হতে পারে, যেমন- বয়স, পোশাক, ধর্ম, ভৌগোলিক অবস্থান প্রভৃতি। উপসংস্কৃতি সমাজে বৈচিত্র্য আনে এবং নির্দিষ্ট গোষ্ঠীর মানুষদের তাদের নিজস্ব পরিচয় খুঁজে পেতে সাহায্য করে।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত স্থানে জ্ঞানের অন্যতম শাখা সমাজবিজ্ঞানের নাম যথাযথ। উদ্দীপকে বাঙালি যুক্তিবাদী পণ্ডিত আচার্য ব্রজেন্দ্রনাথ শীল, ঢাকা বিশ্ববিদ্যালয়ের সমাজবিজ্ঞান বিভাগের অধ্যাপক ড. এ. কে. নাজমুল করিম, ফরাসি সামাজিক নৃবিজ্ঞানী অধ্যাপক রুদ লেভি স্ট্রস এবং ড. পিয়েরি বেসাইনি বাংলাদেশে সমাজবিজ্ঞান শাস্ত্রের বিকাশে গুরুত্বপূর্ণ ভূমিকা রেখেছিলেন। বাংলাদেশে সমাজবিজ্ঞান শিক্ষাদানের আনুষ্ঠানিক সূচনা হয় ঢাকা বিশ্ববিদ্যালয়ে। ১৯২৫-২৬ শিক্ষাবর্ষে প্রথম ঢাকা বিশ্ববিদ্যালয়ের দর্শন বিভাগের নীতিশাস্ত্র এবং মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানো শুরু হয়। পরবর্তীতে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞানের পাঠদান শুরু করা হয়। এ সময় রাষ্ট্রবিজ্ঞান বিভাগের সমাজবিজ্ঞান কোর্সটির দায়িত্ব অর্পিত হয় বিভাগের রিডার অধ্যাপক অজিত কুমার সেনের হাতে। ১৯৫২ সালে অধ্যাপক অজিত কুমার সেন কলকাতা চলে যাওয়ায় সমাজবিজ্ঞান কোর্সটি পড়ানোর দ্বায়িত্ব অধ্যাপক ড. এ কে নাজমুল করিমের ওপর ন্যস্ত হয়। ১৯৫৪ সালে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ক্লদ লেভি স্ট্রস বাংলাদেশে সমাজবিজ্ঞান ও নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসলে অধ্যাপক ড. এ কে নাজমুল করিম এবং অধ্যাপক অজিত কুমার সেন তার সাথে দেখা করেন, এবং ঢাকা বিশ্ববিদ্যালয়ে স্বতন্ত্র সমাজবিজ্ঞান বিভাগ প্রতিষ্ঠায় ইউনেস্কোর সাহায্য-সহযোগিতা কামনা করেন। এরই ফলশ্রুতিতে ক্লদ লেভি স্ট্রসের সক্রিয় আগ্রহ ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান' নামে স্বতন্ত্র বিভাগ চালু হয়। স্বতন্ত্র বিভাগ প্রতিষ্ঠার পর ১৯৫৭ সালে সমাজবিজ্ঞান বিভাগের প্রথম অধ্যক্ষ হিসেবে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ড. পিয়েরি বেসাইনিকে নিযুক্ত করা হয়। তিনি ১৯৫৮ সাল পর্যন্ত এ দায়িত্ব পালন করেন। এ সময় তিনি সমাজবিজ্ঞানের কার্যকর একটি সিলেবাস প্রণয়ন করেন।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে উত্ত জ্ঞানের শাখার অর্থাৎ সমাজবিজ্ঞান চর্চার গুরুত্ব অপরিসীম। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এসব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে সমাধান করা যাবে না, তবুও যথোপযুক্ত পদক্ষেপ গ্রহণের মধ্যদিয়ে' এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজির সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা পরিচালনা করে। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসূ হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না। উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "১৮৩৯ সালে ফ্রান্সে সামাজিক বিজ্ঞানের একটি নবীন জ্ঞানের শাখার যাত্রা শুরু হয়। জ্ঞানের উক্ত শাখাটি ১৯৫৭ সালে বাংলাদেশে তার আনুষ্ঠানিক যাত্রা শুরু করে।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "লেভি স্ট্রস ছিলেন একজন ফরাসি সামাজিক নৃবিজ্ঞানী।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জ্ঞানের শাখাটি হচ্ছে সমাজবিজ্ঞান। 'সমাজবিজ্ঞান এমন একটি শাস্ত্র, যা সমাজের সামগ্রিক দিক নিয়ে বিজ্ঞানভিত্তিক বিশ্লেষণ, অনুসন্ধান ও আলোচনা করে। একটি আলাদা বিজ্ঞান হিসেবে, সমাজবিজ্ঞানের জন্ম মূলত উনবিংশ শতাব্দীর মাঝামাঝি পাশ্চাত্যের শিল্পবিপ্লব ও রাজনৈতিক সামাজিক বিপ্লবের যুগে। ১৮৩৯ সালে ফরাসি সমাজচিন্তাবিদ ও দার্শনিক অগাস্ট কোঁৎ সমাজ অধ্যয়নে আলাদা বিজ্ঞানের প্রয়োজনীয়তা অনুবব করে এর নাম দেন Social Physics পরবর্তী সময়ে এ বিজ্ঞানের নাম পরিবর্তন করে রাখেন Sociology। এরপর থেকে সমাজবিজ্ঞান বিজ্ঞানের স্বতন্ত্র শাখা হিসেবে পরিচিতি লাভ করে বাংলাদেশে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ হাত্রা শুরু করে। উদ্দীপকে বলা হয়েছে, ১৮৩৯ সালে প্রথমে সামাজিক দিক্ররণের একটি নবীন আনের শাখার যাত্রা শুরু হয়। শাগটি ১৯৫৭ সালে এংলাদেশে তার যাত্রা শুরু করে। পূণ্যেও আসেচনা অনুযায়ী উদ্দীপকের প্রানের শাখাটি সমাজবিজ্ঞা সমাজবিচনানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সহ্যজের বিজ্ঞানভিত্তিক পূর্ণাল পাঠ। এটি সমাজঙ্গ মানুসের আচার-আচরণ, অআদর্শ-মুগাবোধ, বান্ধি ও সামাজিক প্রতিষ্ঠানের পারস্পরিক সম্পর্কসহ গোটা সমানকে বিএনভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিন্্যান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিয়ান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিতান, ব্যবগরিক নিস্তান নয়। এছাড়াও সমাজবিজ্ঞান একই সাথে স্থিতিশীলতা ও গতিশীগতার বিজয়ন। এটি তেমন পরিবার, বা, বিবাহ, শিক্ষা, রাজনৈতিক ভাঙতি স্পানী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও অলোচনা করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জানের শাখাটির অর্থাৎ সমাজবিজ্ঞানের বিকাশে শিল্পবিপ্লবের ভূমিকা রয়েছে- উক্তিটি যথার্থ। শিল্পবিপ্লব সমাজবিজ্ঞানের বিকাশে গভীর প্রভাব ফেলেছিল। শিল্পবিপ্লব ১৮৭ ও ১৯৭ শতাব্দীতে ইউরোপে সংঘটিত এবং সমাজের প্রতিটি স্তরে ব্যাপক পরিবর্তন আনে। শিল্পবিপ্লবের ফলে কৃষিভিত্তিক সমাজ কারখানা ভিত্তিক পদ্মরে সমাজে রূপান্তরিত হতে থাকে। শিল্পবিপ্লবের ফলে সমাজে নানা রকম পরিবর্তন ঘটে এবং নতুন নতুন সামাজিক সমস্যার সৃষ্টি করে, যা সমাজবিজ্ঞানের বিকাশে গুরুত্বপূর্ণ ভূমিকা পালন করে। শিল্পবিপ্লবের ফলে জনগণ দহন্তামুখী হতে থাকে, যা নগরায়ণের প্রবৃদ্ধি ঘটায়। ফলে নগর জীবনের নানারকম সমস্যা গবেষণার বিষয়বস্তু হয়ে ওঠে। সমাজবিজ্ঞানীরা এসব সমস্যার কারণ ও প্রভাব বিশ্লেষণ করতে শুরু করেন। শিল্পবিপ্লবের ফলে সামাজিক শ্রেণিবিন্যাসে পরিবর্তন আসে। সামন্ততান্ত্রিক কাঠামো ভেয়েগ অর্থনৈতিক, শ্রেণিবিন্যাস গড়ে ওঠে, যেখানে মালিক ও প্রমিক শ্রেণি সৃষ্টি হয়। কাল মার্কস এই পরিবর্তন বিশ্লেষণ করে সমাজতাত্ত্বিক তত্ত্ব উপস্থাপন করেন যা সমাজবিজ্ঞানের একটি গুরুত্বপূর্ণ অংশ হয়ে ওঠে। শিল্পবিপ্লবের ফলে পারিবারিক কাঠামোতেও পরিবর্তন আসে। বিজ্ঞান ও প্রযুক্তির উন্নতির সাথে সাথে শিক্ষার গুরুত্ব বাড়তে থাকে এবং সমাজবিজ্ঞান একটি স্বতন্ত্র শাস্ত্র হিসেবে প্রতিষ্ঠিত হতে শুরু করে। এছাড়াও শিল্পবিপ্লবের ফলে মানুষের চিন্তাধারাও পরিবর্তন আসে। ব্যক্তিস্বাতন্ত্র্যবাদ, গণতন্ত্র ও অধিকারবোধের মত ধারণাগুলো জনপ্রিয় হতে থাকে। ফলে সমাজের পরিবর্তন ও বিবর্তন নিয়ে গভীর বিশ্লেষণ শুরু ময়, যা সমাজবিজ্ঞানের বিকাশে অনুঘটকের ভূমিকা পালন করে। উপরের আলোচনার ভিত্তিতে বলা যায়, সমাজবিজ্ঞানের বিকাশে শিল্পবিপ্লবের ভূমিকা রয়েছে। কেননা, শিল্পবিপ্লব যে গভীর পরিবর্তন এনেছিল, তা সমাজবিওয়ানের বিকাশের জন্য অত্যন্ত গুরত্বপূর্ণ ছিল।"
        }
      ]
    },
    {
      "number": "3",
      "uddipok": "ফিরোজ প্রত্নতত্ত্ব বিষয়ক একটি বই পড়তে গিয়ে এমন একটা যুগ সম্পর্কে জানতে পারে যে যুগে চাকা আবিষ্কার হয়েছিল। শুধু তাই না সেই যুগে কৃষি এবং পশুপালনের শুরু হয়।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "পাহাড়পুর নওগাঁ জেলায় অবস্থিত।"
        },
        {
          "label": "খ",
          "question": "",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ- প্রাচীন) আর 'Logia' (অর্থ- অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, 'প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।' সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব‍্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যপট-১-এ নব্যপ্রস্তর যুগের কথা বলা হয়েছে'। নব্যপ্রস্তর যুগের প্রধান আবিষ্কার কৃষিকাজ। এ যুগের মানুষ প্রকৃতিকে কিছুটা আয়ত্তে এনে নিজেদের খাদ্য নিজেরাই উৎপাদন করতে শেখে। ফলে যাযাবর জীবনের অবসান ঘটে এবং মানুষ কৃষিজমি কেন্দ্রিক স্থায়ী বসবাস শুরু করে। কৃষি অর্থনীতি উদ্ভবের ফলে খাদ্যের নিশ্চয়তা আরও বৃদ্ধি পায় এবং কৃষিতে উদ্বৃত্ত খাদ্য উৎপাদনও সম্ভব হয়। অর্থাৎ কৃষিতে উৎপাদিত ফসল নিজেদের প্রয়োজন মেটানোর পরও অবশিষ্ট থাকে। এ যুগের মানুষ পাথরের তৈরি হাতিয়ার ও অস্ত্রশস্ত্র ব্যবহার করে কৃষিকাজ এবং আত্মরক্ষা করত। নব্যপ্রস্তর যুগের মানুষ মসৃণ, ধারালো ও উন্নত ধরনের হাতিয়ার তৈরি করে। যেমন- চাকু, কুঠার, গাইতি, নিড়ানি প্রভৃতি ছিল তাদের নিত্য ব্যবহার্য। যেমনটি উদ্দীপকেও বলা হয়েছে। উদ্দীপকের দৃশ্যপট-১-এ দেখা যায়, জালাল সাহেব মানব সভ্যতার অন্যতম যুগ সম্পর্কে একটি ডকুমেন্টারি দেখেন। যে যুগে মানুষ কৃষি উৎপাদন করতে শেখে ও যাযাবর জীবনের অবসান ঘটায়। ধারালো ও মসৃণ পাথরের হাতিয়ার ছিল তাদের প্রাত্যহিক জীবনের অংশ। এ বিষয়গুলো উপরে আলোচিত নব্যপ্রস্তর যুগের বৈশিষ্ট্যের সাথে সাদৃশ্যপূর্ণ। তাই বলা যায়, দৃশ্যপট-১-এ নব্যপ্রস্তর যুগের কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, 'ছক-খ' তথা নব্যপ্রস্তর যুগ সমাজ ও সভ্যতার বিকাশে বিশেষ অবদান রেখেছে- এ মন্তব্যের সাথে আমি একমত। নব্যপ্রস্তর যুগের সূচনা মধ্যপ্রাচ্যে খ্রিষ্টপূর্ব ৭০০০ অব্দে এবং ব্রিটেনে ২৫০০ খ্রিষ্টপূর্বে। এ যুগের প্রধান আবিষ্কার হলো কৃষিকাজ ও পশুপালন। অর্থাৎ এ যুগের মানুষ খাদ্য সংগ্রহ নির্ভর অর্থনীতির পরিবর্তে উৎপাদন নির্ভর অর্থনীতির সূচনা করে। এছাড়া তারা চাকা ও কৃষি যন্ত্রপাতি আবিষ্কার, ভাষা, শিল্পকলা চর্চা প্রভৃতি ক্ষেত্রে অভাবনীয় সাফল্য অর্জন করেছিল। উদ্দীপকের 'ছক-খ'-এ উল্লেখিত বৈশিষ্ট্যগুলো পর্যালোচনা করলে বোঝা যায়, এগুলো নব্যপ্রস্তর যুগকে নির্দেশ করছে। নব্যপ্রস্তর যুগে কৃষিকাজ ও পশুপালন অর্থনীতির উদ্ভব হলে সর্বপ্রথম খাদ্যের নিশ্চয়তা আসে। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। চাকার আবিষ্কারের ফলে এ যুগের যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। অর্থনৈতিক, সামাজিক, ধর্মীয় ও অন্যান্য আবিষ্কারের মাধ্যমে সমাজ ও সভ্যতার বিকাশে অভাবনীয় অবদানের জন্য এ যুগকে 'নবোপলীয় বিপ্লব' হিসেবেও আখ্যায়িত করা হয়। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম অবদান রেখেছে।"
        }
      ]
    },
    {
      "number": "4",
      "uddipok": "বাংলাদেশের একটি ক্ষুদ্র নৃগোষ্ঠী যারা খাগড়াছড়ি, বান্দরবান ও রাঙামাটি জেলায় বাস করে। এদের সমাজব্যবস্থা পিতৃতান্ত্রিক। এরা বৌদ্ধ ধর্মাবলম্বী।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "'নৃ' শব্দের অর্থ মানুষ।"
        },
        {
          "label": "খ",
          "question": "",
          "explanation": "সাধারণত নৃগোষ্ঠী বলতে মানব প্রজাতির এমন এক উপবিভাগকে বোঝায় যার সদস্যরা উত্তরাধিকার সূত্রে একই দৈহিক বৈশিষ্ট্য অর্জন করে। নৃগোষ্ঠী ইংরেজি প্রতিশব্দ হলো Raar'। শব্দটি ইতালিয়ান শব্দ ' থেকে এসেছে যার অর্থ শিরোনাম।' অনেক সমাজবিজ্ঞানী ও নৃতাত্ত্বিক নৃগোষ্ঠীর ইংরেজি প্রতিশব্দ হিসেবে Ethnic Group ব্যবহার করেন। নৃগোষ্ঠী নিজস্ব সংস্কৃতির অধিকারী। তারা এ ধরনের নির্দিষ্ট এলাকায় বসবাস করে। তাদের জীবন একই ধরনের সামাজিক আচার-আচরণ, প্রথা, বিশ্বাস, বিচারব্যবস্থা, রীতিনীতি ও মূল্যবোধ দ্বারা পরিচালিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত নৃগোষ্ঠী হচ্ছে চাকমা। বাংলাদেশে বসবাসরত ক্ষুদ্র নৃগোষ্ঠীর মধ্যে সংখ্যাগরিষ্ঠ হলো চাকমা। বাংলাদেশের রাঙামাটি, খাগড়াছড়ি, বান্দরবানসহ সমগ্র পার্বত্য চট্টগ্রাম অঞ্চলে চাকমারা বসবাস করে। চাকমাদের সমাজ ব্যবস্থা স্তুরায়িত। সর্বনিম্ন স্তরে আদাম বা পাড়া, যার প্রধান কারবারি। এরপর মৌজা। মৌজা প্রধান হিসেবে দায়িত্ব পালন করেন হেডম্যান। সবার উপরে চাকমা সার্কেল, যার প্রধান হিসেবে রয়েছেন চাকমা রাজা। চাকমাদের প্রধান সামাজিক উৎসব 'হলো বিজু। চৈত্র মাসের শেষ দুদিন এবং বৈশাখ মাসের প্রথম দিনসহ মোট তিনদিন এ উৎসব উদযাপিত হয়। উদ্দীপকে বলা হয়েছে বাংলাদেশের একটি ক্ষুদ্র নৃগোষ্ঠী যারা খাগড়াছড়ি, বান্দরবান ও রাঙামাটি জেলায় বাস করে। তাদের সমাজ ব্যবস্থা পিতৃতান্ত্রিক এবং তারা বৌদ্ধ ধর্মাবলম্বী। ক্ষুদ্র নৃগোষ্ঠীটি হচ্ছে চাকমা।"
        },
        {
          "label": "ঘ",
          "question": "",
          "explanation": "উত্ত নৃগোষ্ঠীর অর্থাৎ চাকমাদের অর্থনৈতিক অবস্থান পূর্বের তুলনায় অনেক বেশি উন্নত হয়েছে-মন্তব্যটি যথার্থ। চাকমা নৃগোষ্ঠীর অর্থনৈতিক অবস্থান পূর্বের তুলনায় অনেক বেশি উন্নত হয়েছে যা বিভিন্ন সামাজিক, রাজনৈতিক এবং অর্থনৈতিক পরিবর্তনের ফলাফল। এক সময় তারা জুম চাষের ওপর নির্ভরশীল ছিল, যা মূলত একটি স্বল্প উৎপাদনশীল এবং অনিশ্চিত কৃষি ব্যবস্থা। সময়ের পরিবর্তনের সাথে সাথে তারা আধুনিক কৃষি, ব্যবসা-বাণিজ্য, শিক্ষার প্রসার এবং সরকারি বেসরকরি উন্নয়ন কার্যক্রমের ফলে নতুন নতুন অর্থনৈতিক সুযোগ লাভ করেছে। শিক্ষার হার বৃদ্ধি চাকমাদের অর্থনৈতিক উন্নতির অন্যতম কারণ। শিক্ষা গ্রহণের মাধ্যমে তারা সরকারি ও বেসরকারি চাকরির বাজারে প্রবেশের সুযোগ পেয়েছে যা তাদের জীবনযাত্রার মান উন্নত করেছে। এছাড়াও বিভিন্ন সরকারি উন্নয়ন প্রকল্প, যেমন- যোগাযোগ ব্যবস্থার উন্নয়ন, ক্ষুদ্র ঋণ প্রদান এবং বিভিন্ন প্রশিক্ষণ কর্মসূচি চাকমা জনগোষ্ঠীকে স্বনির্ভর হতে সহায়তা করেছে। পর্যটন শিল্পের বিকাশের ফলেও অনেক চাকমা ব্যক্তি ও পরিবার এ খাতে কাজ করার সুযোগ পাচ্ছে, যা তাদের আয় বাড়াতে সাহায্য করছে। সামগ্রিকভাবে শিক্ষা, আধুনিক কৃষি, কর্মসংস্থান, ব্যবসা-বাণিজ্য এবং সরকারি বিভিন্ন সহায়তার ফলে চাকমা নৃগোষ্ঠীর অর্থনৈতিক অবস্থা পূর্বের তুলনায় অনেক বেশি উন্নত হয়েছে।"
        }
      ]
    },
    {
      "number": "5",
      "uddipok": "'ক' নামক রাষ্ট্রের সরকার ৫% লোকের ভাষাকে ঐ রাষ্ট্রের রাষ্ট্রভাষা করার সিদ্ধান্ত নেয়। এর প্রতিবাদে উত্তাল দেশ। ১৪৪ ধারা ভঙ্গ করে বের হয় মিছিল। মিছিলে গুলি চালায় পুলিশ। মায়ের ভাষার সম্মান রক্ষায় শহিদ অন বাংলা মায়ের সূর্যসন্তানেরা।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "১৯৫৬ সালে বাংলা ভাষা রাষ্ট্রীয় স্বীকৃতি পায়।"
        },
        {
          "label": "খ",
          "question": "জাতীয়তাবাদ বলতে কী বোঝায়?",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "",
          "explanation": "উদ্দীপকের উল্লিখিত আন্দোলনটি বাংলাদেশের ভাষা আন্দোলনকে ইঙ্গিত করে। ভাষা আন্দোলন ছিল বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পরপরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। পাকিস্তানের ৫৬% জনগণের মাতৃভাষা- ছিল বাংলা। অন্যদিকে উর্দু ছিল মাত্র ৩.২৭% ভাগ লোকের ভাষা। পাকিস্তানি শাসকগোষ্ঠী সংখ্যাগরিষ্ঠ জনগণের ভাষা বাংলাকে উপেক্ষা করে সংখ্যালঘিষ্ঠ জনগণের ভাষা উর্দুকে রাষ্ট্রভাষা হিসেবে প্রতিষ্ঠার প্রচেষ্টা চালায়। এ অন্যায়ের প্রতিবাদে ভাষা আন্দোলনের সূত্রপাত হয়। ১৯৫২ সালে ভাষা আন্দোলন চূড়ান্ত পর্যায়ে পৌঁছায়। বাংলাকে পাকিস্তানের অন্যতম রাষ্ট্রভাষা করার দাবিতে ২১ ফেব্রুয়ারি 'সর্বদলীয় কেন্দ্রীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও প্রতিবাদ সমাবেশ পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে পুলিশ মিছিলে গুলিবর্ষণ করে। পুলিশের গুলিতে আবদুল জব্বার, আবুল বরকত, রফিকউদ্দিন আহমদ ঘটনাস্থলে শহীদ হন। অবশেষে ১৯৫৬ সালে প্রণীত পাকিস্তান সংবিধানে বাংলা ভাষাকে উর্দুর পাশাপাশি রাষ্ট্রভাষা হিসেবে স্বীকৃতি দেওয়া হয়। উদ্দীপকে দেখা যায়, 'ক' নামক রাষ্ট্রের সরকার ৫% লোকের ভাষাকে ঐ রাষ্ট্রের রাষ্ট্রভাষা করার সিদ্ধান্ত নেয়। এর প্রতিবাদে উত্তাল দেশ। ১৪৪ ধারা ভঙ্গ করে বের হয় মিছিল। মিছিলে গুলি চালায় পুলিশ। মায়ের ভাষার সম্মান রক্ষায় শহিদ হন বাংলা মায়ের সূর্যসন্তানেরা। উপরের আলোচনার ভিত্তিতে বলা যায়, উদ্দীপকের আন্দোলনটি ভাষা আন্দোলনকে ইঙ্গিত করে।"
        },
        {
          "label": "ঘ",
          "question": "",
          "explanation": "বাঙালির স্বাধীনতা অর্জনে উক্ত আন্দোলনের অর্থাৎ ভাষা আন্দোলনের গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন। আমাদের স্বাধীনতা আন্দোলনে পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। আর এ চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালিরা ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। যা বিভিন্ন সংগ্রামের মাধ্যমে বাঙালির স্বাধীনতা অর্জনকে ত্বরান্বিত করে।"
        }
      ]
    },
    {
      "number": "6",
      "uddipok": "ছক-১ * কৃষি নির্ভর অর্থনীতি * সামাজিক গতিশীলতা ধীর গতি * ধর্মের প্রভাব বেশি ছক-২ * প্রযুক্তির অধিক ব্যবহার * পেশার বৈচিত্র্য * অণু পরিবার",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "নব্যপ্রস্তর যুগে কৃষির সূচনা হয়।"
        },
        {
          "label": "খ",
          "question": "",
          "explanation": "সামাজিক স্তরবিন্যাস হচ্ছে সমাজের অভ্যন্তরে বিদ্যমান ব্যক্তি, গোষ্ঠী ও সামাজিক শ্রেণির ক্রমানুযায়ী অবস্থান। স্তরবিন্যাস বলতে বোঝায় যেখানে স্তরগুলো সজ্জিত ও বিন্যস্ত। অতএব সামাজিক স্তরবিন্যাস বলতে সমাজে বিভিন্ন গোষ্ঠী বা শ্রেণির উঁচু-নিচু অবস্থান বা বিন্যাস ব্যবস্থাকে বোঝায়।"
        },
        {
          "label": "গ",
          "question": "",
          "explanation": "ছক-১ ও ছক-২ এ যথাক্রমে গ্রামীণ সমাজ ও শহুরে সমাজ ব্যবস্থার চিত্র ফুটে উঠেছে। গ্রামীণ সমাজ হলো কৃষিনির্ভর, ক্ষুদ্রায়তনের ও কম বসতিপূর্ণ অঞ্চল, যেখানে মুখোমুখি মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা। গ্রামের জনগোষ্ঠীর মধ্যে ঘনিষ্ঠতা ও বৃদ্যতা বিদ্যমান। কৃষিভিত্তিক জীবন ব্যবস্থার কারণে পরিবারের সদস্যরা একইসাথে কৃষিকাজে অংশ নেয়। এজন্য যৌথ পরিবার গড়ে ওঠে। গ্রামীণ সমাজে পরিবার ও জ্ঞাতিত্ব সর্বত্র বিরাজমান এবং বহুক্রিয়ামুখী। গ্রামীণ সমাজে কৃষিকে কেন্দ্র করে জনবসতি গড়ে ওঠে বলে ঘনবসতির সৃষ্টি হয় না বরং প্রচুর ফাঁকা জায়গা থাকে। শহর বলতে এমন একটি সীমিত এলাকাকে বুঝায়, যেখানে উল্লেখযোগ্য জনগোষ্ঠী মোটামুটি স্থায়ীভাবে বসবাস করে এবং কৃষি কাজ ব্যতীত অন্যান্য পেশার মাধ্যমে জীবিকা নির্বাহ করে। শহরের উল্লেখযোগ্য বৈশিষ্ট্যের মধ্যে রয়েছে- শহুরে সমাজে জনসংখ্যার ঘনত্ব অনেক বেশি। পরিবারের কাঠামোর দিক থেকে শহুরে সমাজের অধিকাংশ পরিবার একক। শহুরে মানুষের নিকট আত্মীয় বা রক্ত সম্পর্কীয় জ্ঞাতিরা অধিকাংশই থাকে গ্রামে। প্রযুক্তির অধিক ব্যবহার শহুরে সমাজের অন্যতম প্রধান বৈশিষ্ট্য। উদ্দীপকের ছক-১ এ কৃষি নির্ভর অর্থনীতি, সামাজিক গতিশীলতা ধীরগতির, ধর্মের প্রভাব বেশির কথা বলা আছে যা গ্রামীণ সমাজকে নির্দেশ করে। ছক-২ এ প্রযুক্তির অধিক ব্যবহার, পেশার বৈচিত্র্য, অনু পরিবারের কথা বলা আছে যা শহরে সমাজকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের কবির মিঞা ও ফারুক সাহেব যথাক্রমে গ্রামীণ এবং শহুরে সমাজের প্রতিনিধিত্ব করেন। উক্ত সমাজদ্বয়ের মধ্যে জীবনধারা, ক্ষমতা ও কর্তৃত্ব, শিক্ষা, সম্পত্তি মালিকানা, প্রযুক্তির সুবিধাপ্রাপ্তিসহ নানাবিধ ক্ষেত্রে পার্থক্য বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়, যারা সাধারণ ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে একত্রে বসবাস করে। উদ্দীপকের কবির মিঞা যেহেতু পিতৃভিটায় মাটির ঘরে বসবাস করেন এবং পেশায় একজন কৃষক সেহেতু তিনি গ্রামীণ সমাজকে প্রতিনিধিত্ব করছেন। পক্ষান্তরে শহুরে সমাজ বলতে, এমন এক সীমিত এলাকার জনগোষ্ঠীকে বোঝায় যারা কৃষি ব্যতীত অন্যান্য পেশার মাধ্যমে জীবিকা নির্বাহ করে। উদ্দীপকের ফারুক সাহেব সচিবালয়ে চাকরি করেন। এটি যেহেতু একটি অকৃষিজ পেশা সেহেতু বলা যায় তিনি শহুরে সমাজের সদস্য। তাদের সমাজদ্বয়ের মধ্যে পার্থক্য নিম্নরূপ- অর্থনৈতিক জীবনধারাগত পার্থক্য হলো গ্রামীণ, ও শহুরে সমাজের মধ্যে বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনির্ভর আর শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযোগের দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনামধন্য শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠামো অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যদিকে শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্পপতি প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকতা ও হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ওঠে। শহরে আধুনিক, শিক্ষিত ও সচেতন জনগোষ্ঠীর বাস এবং তাদের মধ্যে সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃতি ও ঐতিহ্যের প্রভাব বেশি এবং সামাজিক গতিশীলতা অনেক কম।"
        }
      ]
    },
    {
      "number": "7",
      "uddipok": "আলম সাহেব গ্রামে অনেক সম্পদের মালিক। তার ভাই স্থানীয় ইউনিয়ন পরিষদের চেয়ারম্যান। গ্রামে তাদের পরিবারের বেশ সুনাম রয়েছে।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে সমাজবিজ্ঞানের অগ্রপথিক বলা হয় ড. এ. কে. নাজমুল করিম কে।"
        },
        {
          "label": "খ",
          "question": "",
          "explanation": "নগর বা শহুরে সমাজের বহুমুখী পেশার উপস্থিতি লক্ষ করা যায়। শহর মানেই বিভিন্ন প্রকার অফিস, আদালত, শিল্প প্রতিষ্ঠান, কারখানা প্রভৃতির সমাবেশস্থল। আর এসব প্রতিষ্ঠান পরিচালনার জন্য বিভিন্ন পেশা সৃষ্টি হয়। যেমন- এখানে ডাক্তার, ইঞ্জিনিয়ার, আইনজীবী, সাংবাদিক, ব্যাংকার, স্থপতি, আমলা, কারখানার শ্রমিক, চালক প্রভৃতি পেশা দেখা যায়। এজন্য বলা হয়, নগর সমাজের পেশা বৈচিত্র্যপূর্ণ।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যকল্প-২-এর আলোকে রহিম মিয়া গ্রামীণ ক্ষমতা কাঠামোর উচ্চ স্তরে অবস্থান করছেন। গ্রামীণ সমাজে প্রভাব বিস্তারের ক্ষেত্রে গ্রামের শ্রেণিসমূহের অবস্থানের বিন্যাসকে গ্রামীণ ক্ষমতা কাঠামো বলে। ভূমি মালিকানা উক্ত ক্ষমতা কাঠামোর অন্যতম কেন্দ্রবিন্দু হিসেবে কাজ করে। কৃষিভিত্তিক অর্থনীতি হওয়ায় ক্ষমতা কাঠামোর প্রকৃতি নির্ধারণে ভূমি সক্রিয় উপাদান হিসেবে ভূমিকা রাখে। ভূমি মালিকানা মানেই বর্গাচাষী ও কৃষি শ্রমিকের একটি বড় অংশের ওপর নিয়ন্ত্রণ থাকা, যা ব্যক্তি ও পরিবারের সামাজিক অবস্থান, মর্যাদা ও প্রতিপত্তি বৃদ্ধি করে। বিশেষ করে গ্রামের সালিশ বিচার বা নেতৃস্থানীয় পর্যায়ে বেশি ভূমির মালিক বা ধনী কৃষকরা গুরুত্বপূর্ণ ভূমিকা পালন করে। উদ্দীপকের দৃশ্যকল্প-২-এ দেখা যায়, রহিম মিয়া তার দুই প্রবাসী ছেলের পাঠানো টাকায় গ্রামে অনেক জমি ক্রয় করেছেন। গ্রামের মানুষের মধ্যে জমি নিয়ে কোনো ঝামেলা হলে তিনি সেখানে ভূমিকা রাখেন। অর্থাৎ প্রচুর ভূমি মালিকানা থাকার দরুণ তিনি সমাজে মাতব্বর বা সালিশ-বিচারে বিচারকের ভূমিকা পালন করছেন। এটি ভূমি মালিকানার প্রেক্ষিতে তার সামাজিক মর্যাদা, প্রতিপত্তি ও ক্ষমতা প্রাপ্যতাকে ইঙ্গিত করে। আর গ্রামীণ ক্ষমতা কাঠামোতে ভূমি মালিকানা যেহেতু প্রধান উপাদান সেহেতু বলা যায়, রহিম মিয়া গ্রামীণ ক্ষমতা কাঠামোর উচ্চ স্তর বা কেন্দ্রে অবস্থান করছেন। পরিশেষে বলা যায়, গ্রামীণ ক্ষমতা কাঠামোতে বংশমর্যাদা, শিক্ষা, ইউনিয়ন পরিষদের নেতৃত্ব প্রভৃতির প্রভাব থাকলেও এখনও ভূমি মালিকানার প্রেক্ষিতেই ক্ষমতাগত অবস্থান অনেকাংশে নির্ধারিত হয়"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত সমাজ তথা গ্রামীণ সমাজের ক্ষমতা কাঠামো ভূমি, বংশমর্যাদা, জ্ঞাতিগোষ্ঠী, সামাজিক নেতৃত্ব প্রভৃতি উপাদানের সমন্বয়ে গড়ে ওঠে। সামাজিক শ্রেণিসমূহের অবস্থান, পারস্পরিক সম্পর্ক, সামাজিক ও অর্থনৈতিক ক্ষেত্রে শ্রেণিসমূহের ভূমিকা ইত্যাদির প্রেক্ষিতে গ্রামীণ সমাজ যে কাঠামোর মধ্যদিয়ে বিকশিত হয় তাকে গ্রামীণ ক্ষমতা কাঠামো বলে। ভূমি মালিকানা হলো গ্রামীণ ক্ষমতা কাঠামোর মুখ্য উপাদান। বৃহৎ ভূমির মালিকানা থাকলে বর্গাচাষী ও দিনমজুর শ্রেণির একটি বড় অংশের ওপর নিয়ন্ত্রণ প্রতিষ্ঠা করা যায়। অর্থাৎ সাধারণ মানুষ একজন ভূ-মালিককে তার প্রতিপত্তির বদৌলতে সম্মান প্রদর্শনে বাধ্য থাকে এবং তিনি ক্ষমতাবান হয়ে ওঠেন। অন্যদিকে বংশমর্যাদা গ্রামীণ ক্ষমতাকাঠামোর আরেকটি অপরিহার্য উপাদান। আবহমানকাল থেকেই তথাকথিত উচ্চ বংশীয় মানুষরা গ্রামীণ ক্ষমতা কাঠামোতে গুরুত্বপূর্ণ অবস্থানে আছেন। আবার সামাজিক নেতৃত্বও গ্রামীণ ক্ষমতার মাত্রা নির্ধারণে ভূমিকা রাখে। যেমন- গ্রামীণ সমাজে মোড়ল, মাতব্বর বা সরদার শ্রেণি দেখা যায়, যারা উত্তরাধিকার - সূত্রে সমাজের সালিশ পরিচালনা ও বিবাদ মীমাংসায় ভূমিকা রাখেন। এছাড়া জ্ঞাতিগোষ্ঠীর নেতৃত্বও ক্ষমতা নির্ধারণে কখনো কখনো গুরুত্ববহ হয়ে ওঠে। যেমন- যেকোনো নির্বাচনে বড় গোষ্ঠীর সদস্যরা উৎসাহের সাথে সমর্থন দেয় বলে ক্ষমতা অর্জন সহজ হয়। উল্লিখিত উপাদানগুলো ছাড়াও ব্যক্তিগত মুণাবলি, ইউনিয়ন পরিষদে নেতৃত্ব, শিক্ষা, আধুনিক প্রযুক্তির ওপর নিয়ন্ত্রণ প্রভৃতি বর্তমান গ্রামীণ ক্ষমতা কাঠামোর উপাদান হিসেবে গুরুত্ব পাচ্ছে। পরিশেষে বলা যায়, গ্রামীণ ক্ষমতা কাঠামো বহুমুখী উপাদানের সমন্বয়ে গড়ে ওঠে।"
        }
      ]
    },
    {
      "number": "8",
      "uddipok": "দৃশ্যকল্প-১: রাতুল বিএ পাস করেও পাঁচ বছরে কোনো কাজের ব্যবস্থা করতে পারেনি। দৃশ্যকল্প-২: মতিন নেশাগ্রস্ত হয়ে নানা ধরনের অসামাজিক কাজে লিপ্ত হয়ে পড়ে।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "মাত্রাতিরিক্ত অনিয়ন্ত্রিত শব্দ যা মানুষের শরীরবৃত্তীয় কাজকর্মকে প্রভাবিত এবং বিরূপ প্রতিক্রিয়াল সৃষ্টি করে তাকে শব্দ দূষণ বলে।"
        },
        {
          "label": "খ",
          "question": "",
          "explanation": "জলবায়ু পরিবর্তন বলতে ৩০ বছর বা তার বেশি সময়ে জলবায়ুর উপাদানসমূহের উল্লেখযোগ্য পরিবর্তনকে বোঝায়। জলবায়ু পরিবর্তন মূলত একটি প্রাকৃতিক প্রক্রিয়া। কিন্তু শিল্পায়ন ও আধুনিক সভ্যতা এই পরিবর্তনের গতি বাড়িয়ে এক অস্বাভাবিক অবস্থার সৃষ্টি করেছে। অর্থাৎ, ব্যাপক শিল্পায়ন, নগরায়ণ প্রভৃতির প্রভাবে জলবায়ুর স্বাভাবিক আচরণের যে পরিবর্তন সংঘটিত হয় তাকে জলবায়ু পরিবর্তন বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'A' তে বেকারত্ব সমস্যার কথা বলা হয়েছে। বেকারত্ব সৃষ্টির বিভিন্ন কারণ রয়েছে। বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। উদ্দীপকে 'A' তে বলা হয়েছে, শারীরিক, মানসিক ও মেধা দিয়ে কাজের জন্য যোগ্য কিন্তু কাজ পায় না, যা বেকারত্বকে নির্দেশ করে। কেননা শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডখালীন কাজ করতে ইচ্ছুক থাকে কিন্তু কোনো কাজ পায় না তখন তাকে বেকার বলে। বাংলাদেশে বেকারত্বের বিভিন্ন কারণ রয়েছে। যেমন- জনসংখ্যার আধিক্য বেকারত্বের অন্যতম প্রধান কারণ। বাংলাদেশে অপরিকল্পিত জনসংখ্যা বৃদ্ধির ফলে বেকারত্ব প্রকট আকার ধারণ করছে। এছাড়া বাংলাদেশ একটি কৃষিপ্রধান দেশ। কৃষির ওপর অধিক নির্ভরতার কারণে প্রচ্ছন্ন ও মৌসুমি বেকারত্ব সৃষ্টি হয়। কর্মসংস্থানের সুযোগের সীমাবদ্ধতা বাংলাদেশে বেকারত্বের আরেকটি বহুল আলোচিত কারণ। বাংলাদেশে প্রচলিত শিক্ষাব্যবস্থাও শিক্ষিত বেকার সৃষ্টির জন্য দায়ী। এক্ষেত্রে বৃত্তিমূলক শিক্ষার অভাব বেকার সমস্যার প্রধান কারণ। কারিগরি জ্ঞানের অভাবও বেকারত্ব সমস্যার কারণ। দেশে কারিগরি শিক্ষাব্যবস্থার অপর্যাপ্ততার জন্য মানুষ বেকার থেকে যায়। এছাড়া রাজনৈতিক অস্থিতিশীলতা, শিল্পায়নের অভাব, কুটির শিল্পের বিলুপ্তি প্রভৃতি কারণেও বাংলাদেশে বেকারত্বের সংখ্যা বৃদ্ধি পায়।"
        },
        {
          "label": "ঘ",
          "question": "",
          "explanation": "দৃশ্যকল্প-১ এ বেকারত্ব এবং দৃশ্যকল্প-২ এ মাদকাসক্তি নামক দুটি সামাজিক সমস্যার কথা বলা হয়েছে। এ সমস্যা দুটির একটি অন্যটির কারণ হিসেবে কাজ করে- উক্তিটি যথার্থ। মাদকাসক্তি বলতে মাদকদ্রব্যের প্রতি প্রবল আকর্ষণকে বোঝায়। এটি এমন একটি অবস্থা, যখন মানুষ বিভিন্ন রকম মাদকের নিয়মিত ব্যবহারের মাধ্যমে তার শরীর ও মনকে ঐ সমস্ত মাদকের ওপর নির্ভরশীল করে তোলে। একজন ব্যক্তির মাদকাসক্ত হওয়ার পিছনে নানাবিধ কারণ থাকতে পারে। এক্ষেত্রে মাদকাসক্ত সঙ্গীদের ভূমিকা অগ্রগণ্য। ব্যক্তি তার মাদকাসক্ত বন্ধুদের প্ররোচনায় কৌতূহলবশত দু'একবার মাদক গ্রহণ করে ক্রমশ মাদকাসক্ত হয়ে পড়ে। প্রেমে ব্যর্থতা, পরীক্ষায় অনুত্তীর্ণ প্রভৃতি ঘটনা ব্যক্তির মাঝে বঞ্চনা, হতাশা ও অনিদ্রার সৃষ্টি করে। এ অবস্থায় সে সহজেই নেশার প্রতি আসক্ত হয়ে পড়ে। কেউ আবার সমাজজীবনের বিভিন্ন পরিস্থিতি, মানসিক চাপ ইত্যাদি থেকে সাময়িকভাবে মুক্তির প্রত্যাশায় মাদক গ্রহণ করে। বাংলাদেশ তৃতীয় বিশ্বের একটি উন্নয়নশীল দেশ। জনসংখ্যাধিক্যের কারণে এ দেশে নিরক্ষরতা, দরিদ্রতা, বেকারত্বসহ নানাবিধ সামাজিক সমস্যা বিরাজমান। জনসংখ্যা প্রতিনিয়ত যে হারে বৃদ্ধি পাচ্ছে সে হারে কর্মসংস্থান সৃষ্টি হচ্ছে না। ফলে পর্যাপ্ত কর্মসংস্থানের অভাবে বেকারত্বের সৃষ্টি হচ্ছে। শিক্ষাজীবন শেষে একজন ব্যক্তি যখন তার প্রত্যাশিত চাকরি লাভে ব্যর্থ হয়, তখন তার বেকার জীবন হতাশা ও দুর্দশাগ্রস্ত হয়ে পড়ে। চলমান এ হতাশা ও দুর্দশার কষাঘাতে এক পর্যায়ে সে মানসিকভাবে বিপর্যস্ত হয়ে পড়ে। ফলশ্রুতিতে সে ধীরে ধীরে মাদকের প্রতি আসক্ত হয়ে পড়ে, যা সামাজিক ক্ষেত্রে মাদকাসক্তির মতো ভয়াবহ একটি সামাজিক সমস্যা সৃষ্টি করে। উপরের আলোচনা শেষে স্পষ্টরূপে প্রতীয়মান হয় যে, মাদকাসক্তির অন্যতম কারণ হলো বেকারত্ব।"
        }
      ]
    },
    {
      "number": "9",
      "uddipok": "প্রাকৃতিক দুর্যোগ- বন্যা, খরা, ভূমিধস",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে ১৯৮০ সালে যৌতুক আইন প্রনীত হয়।"
        },
        {
          "label": "খ",
          "question": "",
          "explanation": "সামাজিক সমস্যা হলো মানুষের সামাজিক সম্পর্ক, সামাজিক প্রতিষ্ঠান, সমাজকাঠামো, সমাজের বিদ্যমান রীতিনীতি ও আদর্শের পরিপন্থি অবস্থা। - সামাজিক সমস্যা এমন এক অবস্থা, যা সমাজের সকল আদর্শ ও মূল্যবোধের জন্য হুমকিস্বরূপ বা প্রতিবন্ধক হয়ে দাঁড়ায় অথবা এগুলোকে ধ্বংস করে দেয়। এটি সমাজের প্রচলিত রীতিনীতি ও মূল্যবোধকে উপেক্ষা করে সমাজে বিশৃঙ্খল পরিস্থিতির জন্ম দেয়। জনসংখ্যা, দারিদ্র্য, নিরক্ষরতা, সন্ত্রাস, দুর্নীতি, যৌতুক, জঙ্গিবাদ, বেকারত্বসহ সমাজে নানাবিধ সামাজিক সমস্যা রয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রাকৃতিক দুযোগসমূহের প্রধান কারণ হচ্ছে জলবায়ু পরিবর্তনজনিত কারণ। কোনো অঞ্চলের দীর্ঘদিনের সাধারণত ৩০ বছর বা তার বেশি আবাহওয়ার তারতম্যকে জলবায়ু পরিবর্তন বলে। আর জলবায়ু পরিবর্তনের ফলে মানবজীবনে যে নেতিবাচক প্রভাব পড়ে তা-ই জলবায়ু পরিবর্তনজনিত সমস্যা হিসেবে বিবেচিত। জলবায়ু পরিবর্তন হলো বৈশ্বিক উষ্ণায়নের ফলে আবহাওয়ার পরিবর্তিত রূপ, গ্রিন হাউস গ্যাস, বনভূমি উজাড়করণ, শিল্প কারখানায় ব্যবহৃত বিভিন্ন রাসায়নিক দ্রব্য, নগরায়ন এবং নানা প্রাকৃতিক কারণে জলবায়ুর পরিবর্তন হয়। জলবায়ুর পরিবর্তনের ফলে সৃষ্টি হচ্ছে নানা রকম প্রাকৃতিক দুর্যোগ। -উদ্দীপকে উল্লেখিত প্রাকৃতিক দুর্যোগ বন্যা, খরা ও ভূমিধস জলবায়ুর পরিবর্তনজনিত প্রাকৃতিক দুর্যোগকে নির্দেশ করে।"
        },
        {
          "label": "ঘ",
          "question": "",
          "explanation": "উক্ত সমস্যা অর্থাৎ জলবায়ুর পরিবর্তনজনিত সমস্যা প্রতিরোধে নানামুখী পদক্ষেপ গ্রহণ করা যেতে পারে। কোনো অঞ্চলের দীর্ঘদিনের, সাধারণত ৩০ বছর বা তার বেশি আবহাওয়ার তারতম্যকে জলবায়ু বলে। আর জলবায়ু পরিবর্তনের ফলে মানবজীবনে যে নেতিবাচক প্রভাব পড়ে তা-ই জলবায়ু পরিবর্তনজনিত সমস্যা হিসেবে বিবেচিত। উদ্দীপকে উল্লিখিত প্রাকৃতিক দুর্যোগ বন্যা, খরা ও ভূমিধস তথা জলবায়ু পরিবর্তনজনিত সমস্যা মোকাবিলায় নিম্নোক্ত পদক্ষেপ গ্রহণ করা যেতে পারে। নির্বিচারে বৃক্ষ নিধন বন্ধ করে বনায়ন কর্মসূচির বাবস্থা করতে হবে। সমাজে বসবাসকৃত সকল স্তরের মানুষকে এর বিরূপ প্রভাব সম্পর্কে জানাতে হবে। এতে করে জনসচেতনতা বৃদ্ধি পাবে। অপরিকল্পিত নগরায়ণ, শিল্পায়ন ও কলকারখানা স্থাপনে সচেতন হতে হবে। কৃষিক্ষেত্রে রাসায়নিক সারের পরিবর্তে জৈবসার-এর ব্যবহার, যানবাহনে প্রযুক্তিগত যন্ত্রাংশের ব্যবহারে সচেতনতা বাড়াতে হবে। দুর্যোগ ব্যবস্থাপনা ও পুনর্বাসনের ব্যাপারে সংশ্লিষ্ট সবাইকে এক সাথে কাজ করতে হবে। এছাড়া জলবায়ু পরিবর্তন থেকে সৃষ্ট সমস্যা মোকাবিলা করার জন্য সরকারি ও বেসরকারি পরিবেশবাদী সংস্থাগুলোর কার্যক্ষমতা বৃদ্ধির মাধ্যমে জলবায়ু পরিবর্তন মোকাবিলা করার কার্যকরি পদক্ষেপ গ্রহণ ও বাস্তবায়ন করা দরকার। উপরে আলোচিত সামাজিক প্রতিরোধসমূহ গ্রহণ করা সম্ভব হলে জলবায়ু পরিবর্তনজনিত প্রাকৃতিক দুর্যোগ মোকাবিলা করা সম্ভব হবে।"
        }
      ]
    },
    {
      "number": "10",
      "uddipok": "বাংলাদেশকে উন্নয়নশীল দেশ থেকে উন্নত দেশে উন্নীত করার যে প্রচেষ্টা চলছে সেই প্রচেষ্টায় বেসরকারি সংস্থাগুলোর ভূমিকা গুরুত্বপূর্ণ। এই বেসরকারি সংস্থাগুলোর মধ্যে একটি ২০০৬ সালে শান্তিতে নোবেল পুরস্কার লাভ করে।",
      "tag": "GCPC 25",
      "sub_questions": [
        {
          "label": "ক",
          "question": "NGO এর পূর্ণরূপ কী?",
          "explanation": "NGO-এর পূর্ণরূপ হলো- Non Governmental Organization."
        },
        {
          "label": "খ",
          "question": "",
          "explanation": "অপরিকল্পিত নগরায়ন পরিবেশ দূষণের প্রধান কারণ। অপরিকল্পিত নগরায়নের ফলে শহরের প্রাকৃতিক ভারসাম্য নষ্ট হয় এবং বিভিন্ন ধরনের দূষণ সৃষ্টি হয়। যখন কোনো নগর পরিকল্পনা ছাড়া দ্রুত সম্প্রসারিত হয়, তখন পর্যাপ্ত অবকাঠামো, পানি নিষ্কাশন ব্যবস্থা, বর্জ্য ব্যবস্থাপনা ও সবুজায়নের অভাব দেখা দেয়, ফলে পরিবেশ দূষিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত নোবেল বিজয়ী প্রতিষ্ঠানটি হলো গ্রামীণ ব্যাংক। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ ইউনুসের নেতৃত্বে যাত্রা শুরু করে। সংস্থাটি গঠনের প্রধান উদ্দেশ্য ছিল-গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নিদিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকান্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করেছে। উদ্দীপকে বলা হয়েছে, বাংলাদেশকে উন্নয়নশীল দেশ থেকে উন্নত দেশে উন্নীত করার যে প্রচেষ্টা চলছে সেই প্রচেষ্টায় বেসরকারি সংস্থাগুলোর ভূমিকা গুরুত্বপূর্ণ। এই বেসরকারি সংস্থাগুলোর মধ্যে একটি ২০০৬ সালে শান্তিতে নোবেল পুরস্কার লাভ করে। উক্ত সংস্থাটি হচ্ছে গ্রামীণ ব্যাংক, যার বহুবিধ কার্যাবলি উপরে আলোচনা করা হয়ছে।"
        },
        {
          "label": "ঘ",
          "question": "",
          "explanation": "'বাংলাদেশের সার্বিক উন্নয়নে বেসরকারি সংস্থাগুলোর ভূমিকা অনস্বীকার্য'- উক্তিটি যথার্থ। বর্তমানে বাংলাদেশ উন্নয়নশীল দেশের স্তরে অবস্থান করছে। এ স্তর - থেকে মধ্যম আয়ের দেশে উত্তরণে সরকারি সংস্থার পাশাপাশি বেসরকারি সংস্থা উল্লেখযোগ্য ভূমিকা রাখছে। এ সংস্থাগুলো দেশের উন্নয়নে সরকারের পাশাপাশি নানামুখী পদক্ষেপ গ্রহণ করে। যেমন-একটি দেশের উন্নয়নে সবচেয়ে গুরুত্বপূর্ণ ভূমিকা রাখে দক্ষ ও যোগ্য মানবসম্পদ। দক্ষ মানবসম্পদ তৈরিতে বেসরকারি সংস্থাগুলো বিভিন্নভাবে ভূমিকা রাখে। এ লক্ষ্যে সংস্থাগুলো পুরুষ ও মহিলাদের সংগঠিত করে তাদের নিয়ে দল গঠন, সচেতনতা বৃদ্ধি কার্যক্রম, ব্যক্তিগত ও পারিবারিক স্বাস্থ্য উন্নয়ন, প্রশিক্ষণ দানসহ বহুবিধ কার্যক্রম পরিচালনা করে। দারিদ্র্য দূরীকরণেও বেসরকারি সংস্থার কার্যক্রম বিশেষ গুরুত্বের দাবিদার। এ জন্য সংস্থাগুলো গ্রামাঞ্চলে ভূমিহীন ও গরিব কৃষকদের মধ্যে গ্রুপ অথবা সমবায় ধরনের সংগঠন গড়ে তুলে তাদেরকে ঋণ প্রদান ও তাদের জন্য কর্মসংস্থানের ব্যবস্থা করছে। এছাড়াও সংস্থাগুলো দেশের উন্নয়নে কৃষি উন্নয়ন কার্যক্রম, গ্রাম ও শহর উন্নয়ন, নারীর ক্ষমতায়নসহ নানাবিধ কর্মকাণ্ড পরিচালনা করে উন্নয়নশীল থেকে মধ্যম আয়ের দেশে পরিণত হওয়ার বিষয়ে গুরুত্বপূর্ণ ভূমিকা পালন করছে। উপরের আলোচনার প্রেক্ষিতে এটি নিঃসন্দেহে বলা যায় যে, বাংলাদেশের সামগ্রিক উন্নয়নে বেসরকারি সংস্থাগুলোর অবদান অনস্বীকার্য।"
        }
      ]
    },
    {
      "number": "11",
      "uddipok": "১৯৭২ সালে যুদ্ধে ক্ষতিগ্রস্ত নিঃস্ব মানুষের পুনর্বাসনের জন্য একটি এনজিও প্রতিষ্ঠিত হয় বাংলাদেশে। যার উদ্দেশ্য ছিল গ্রামের দরিদ্র জনগোষ্ঠীর আর্থসামাজিক উন্নয়ন।",
      "tag": "GCPC 25",
      "sub_questions": [
        {
          "label": "ক",
          "question": "",
          "explanation": "BRDB এর পূর্ণরূপ হলো- Bangladesh Rural Development Board."
        },
        {
          "label": "খ",
          "question": "",
          "explanation": "সবুজ বিপ্লব বলতে ২০তম শতাব্দীর মাঝামাঝি সময়ে কৃষি ক্ষেত্রে ঘটে যাওয়া এক বৈপ্লবিক পরিবর্তনকে বোঝায় যার মাধ্যমে আধুনিক প্রযুক্তির প্রয়োগ করে কৃষির উৎপাদন বৃদ্ধি করা হয়েছিল। ১৯৪০ এর দশক থেকে ১৯৭০ এর দশকের মধ্যে এ বিপ্লবের ফল উন্নতমানের বীজ, রাসায়নিক সার, কীটনাশক এবং সেচ ব্যবস্থার ব্যাপক ব্যবহার শুরু হয় যা খাদ্য উৎপাদনে অভূতপূর্ব উন্নতি ঘটায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংস্থা অর্থাৎ ব্র্যাক দারিদ্র্য বিমোচন কর্মসূচিতে ইতিবাচক ভূমিকা পালন করে। যুদ্ধবিধ্বস্ত বাংলাদেশের মানুষকে তাৎক্ষণিক সাহায্য প্রদান ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে ব্র্যাক প্রতিষ্ঠিত হয়। উদ্দীপকে বেসরকারি সংস্থা ব্র্যাকের কথা বলা হয়েছে। ব্র্যাকের অন্যতম একটি গুরুত্বপূর্ণ কার্যক্রম হলো ক্ষুদ্রঋণ প্রদান। দরিদ্র জনগোষ্ঠীর আর্থ-সামাজিক উন্নয়নে এটি অত্যন্ত ফলপ্রসূ একটি উদ্যোগ। কেননা গ্রামীণ জনগোষ্ঠীর দরিদ্র হওয়ার পিছনে উল্লেখযোগ্য কারণ হচ্ছে পুঁজির অভাব ও পর্যাপ্ত আয়মূলক উৎস না থাকা। আর ব্র্যাকের স্বল্প সুদে ক্ষুদ্রঋণ কর্মসূচির মাধ্যমে একজন দরিদ্র ব্যক্তি আয়মূলক কাজে বিনিয়োগের জন্য অর্থসংস্থান করতে পারেন, যা তার দারিদ্র্য বিমোচন ও আর্থিক উন্নতিতে ভূমিকা রাখে। উদ্দীপকে বলা আছে, ১৯৭২ সালে যুদ্ধে ক্ষতিগ্রস্ত নিঃস্ব মানুষের পুনর্বাসনের জন্য একটি এনজিও প্রতিষ্ঠিত হয় বাংলাদেশে। যার উদ্দেশ্য ছিল গ্রামের দরিদ্র জনগোষ্ঠীর আর্থ-সামাজিক উন্নয়ন। উপরের আলোচনার ভিত্তিতে বলা যায়, উক্ত সংস্থাটি অর্থাৎ ব্র্যাক দারিদ্র্য, বিমোচন কর্মসূচিতে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "দারিদ্র্য বিমোচন কর্মসূচির পাশাপাশি উক্ত প্রতিষ্ঠানটি অর্থাৎ ব্র্যাক সামাজিক উন্নয়নেও অবদান রাখে- উক্তিটি যথার্থ। দেশের সার্বিক উন্নয়নের নীতি নির্দেশনা প্রণয়নের দায়িত্ব সরকারের। তবে সরকারের একক প্রচেস্টায় সব উন্নয়ন কর্মসূচি বাস্তবায়ন করা সম্ভব নয়। সম্পদের সীমাবদ্ধতার কারণে সরকার একা সব সমস্যা মোকাবেলা করে জনগণের মৌল মানবিক চাহিদা পূরণ করতে পারে না। এক্ষেত্রে ব্র্যাক কার্যকরী পদ্ধতি ও কর্মসূচি গ্রহণ করে সরকারি কর্মসূচির পরিপূরক হিসেবে ভূমিকা পালন করতে পারে। ব্র্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ ও বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি কার্যক্রমের মাধ্যমে সামাজিক উন্নয়নে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অঙ্গনেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। উপরের আলোচনার ভিভিতে বলা যায়, দারিদ্র্য বিমোচন কর্মসূচির পাশাপাশি ব্র্যাক সামাজিক উন্নয়নেও গুরুত্বপূর্ণ ভূমিকা পালন করে যাচ্ছে। তবে এই ভূমিকা আরও বেগবান হবে সরকারের পৃষ্ঠপোষকতা থাকলে।"
        }
      ]
    }
  ]
}