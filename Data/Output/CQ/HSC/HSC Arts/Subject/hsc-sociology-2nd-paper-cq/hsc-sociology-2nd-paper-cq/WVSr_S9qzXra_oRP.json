{
  "title": "রাজশাহী, বরিশাল ২০২১",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "তিহাম বিশ্ববিদ্যালয়ে যে বিষয়টি নিয়ে পড়ালেখা করে তা মানুষের একত্রে বসবাসের বিভিন্ন দিক নিয়ে আলোচনা করে বিষয়টি। মূল্যবোধ নিরপেক্ষভাবে যৌথ জীবন, কার্যাবলি এবং পারস্পরিক সম্পর্ক ব্যাখ্যা-বিশ্লেষণ করে। বিষয়টি পাঠের মাধ্যমে সামাজিক দায়িত্ব-কর্তব্য সম্পর্কেও সচেতন হওয়া যায়।",
      "tag": "RB, BB 21",
      "sub_questions": [
        {
          "label": "ক",
          "question": "কত সালে ঢাকা বিশ্ববিদ্যালয় প্রতিষ্ঠিত হয়?",
          "explanation": "ঢাকা বিশ্ববিদ্যালয় প্রতিষ্ঠিত হয় ১৯২১ সালে।"
        },
        {
          "label": "খ",
          "question": "'সমাজবিজ্ঞান হচ্ছে সামাজিক সম্পর্কের বিজ্ঞান' - বুঝিয়ে লেখো ।",
          "explanation": "সমাজস্থ মানুষ ও বিভিন্ন সামাজিক প্রতিষ্ঠানের পারস্পরিক সম্পর্কের বিজ্ঞানভিত্তিক অধ্যয়ন করায় সমাজবিজ্ঞান হচ্ছে সামাজিক সম্পর্কের বিজ্ঞান। মানুষের পারস্পরিক সম্পর্কের ভিত্তিতে সমাজ গড়ে ওঠে। সমাজবিজ্ঞান সমাজবদ্ধ মানুষের আচার-আচরণ, আদর্শ,মূ্ল্যবোধ, কার্যাবলি, সংস্কৃতি প্রভৃতি কীভাবে পারস্পরিক সম্পর্কের ভিত্তিতে গড়ে ওঠে এবং গতিশীলতা বজায় থাকে তার বিজ্ঞানভিত্তিক বিশ্লেষণ করে। এ কারণে সমাজবিজ্ঞানকে সামাজিক সম্পর্কের বিজ্ঞান বলা হয়।"
        },
        {
          "label": "গ",
          "question": "উদ্দীপকে উল্লেখিত তিহামের পঠিত বিষয়টির প্রায়োগিক দিক বাংলাদেশের প্রেক্ষিতে ব্যাখ্যা করো।",
          "explanation": "উদ্দীপকের তিহামের পঠিত বিষয়টি হলো সমাজবিজ্ঞান। বাংলাদেশের বিভিন্ন সামাজিক কর্মকান্ড বিশ্লেষণ ও সামাজিক সমস্যা দূর করতে এর প্রায়োগিক দিক বিশেষ ভূমিকা রাখে। সমাজবিজ্ঞান সমাজকাঠামো অন্তর্গত বিভিন্ন সামাজিক প্রতিষ্ঠান,ব্যক্তি, গোষ্ঠী,মূল্যবোধ, সামাজিক কার্যাবলিসহ সমগ্র সমাজের পূর্ণাঙ্গ অধ্যয়ন করে। সমাজ গবেষণায় মূল্যবোধ নিরপেক্ষতা বজায় রেখে বিভিন্ন সামাজিক দায়িত্ব-কর্তব্য সম্পর্কে সমাজবিজ্ঞান প্রত্যক্ষ নির্দেশনা প্রদান করে। ফলে সমাজের সদস্যরা আত্মসচেতন ও শ্রেণিসচেতন হয়ে ওঠে। উদ্দীপকের গিহাম যে বিষয়ে অধ্যয়ন করে তা নিরপেক্ষভাবে যৌথ জীবন, কার্যাবলি এবং পারম্পরিক সম্পর্ক ব্যাখ্যা করে। পাশাপাশি বিষয়টি ব্যক্তিকে দায়িত্ব ও কর্তব্য সচেতন হতেও সাহায্য করে। আলোচ্য বিষয় এবং বৈশিষ্ট্যের দিক থেকে তার পঠিত বিষয় উপরে আলোচিত সমাজবিজ্ঞানের সাথে সাদৃশ্যপূর্ণ। বাংলাদেশে সমাজবিজ্ঞানের বিভিন্ন প্রায়োগিক দিক রয়েছে। উদারণস্বরূপ বলা যায়, সমাজবিজ্ঞান পাঠের মাধ্যমে বাংলাদেশের সামাজিক পরিবেশ সম্পর্ক জানা যাবে। শাস্ত্রটি পাঠের মাধ্যমে বাংলাদেশের বিভিন্ন সামাজিক সমস্যা যেমন- বেকারত্ব, বাল্যবিবাহ, মাদকাসক্তি প্রকৃতির কারণ ও সমাধানের পথ বস্তুনিষ্ঠ সমাজবিজ্ঞান অনুশীলনের মাধ্যমে জানা সম্ভব। সর্বোপরি বাংলাদেশের মানুষের সামাজিক উন্নয়ন নিশ্চিত করতে হলে সমাজবিজ্ঞান শাস্ত্রের জ্ঞান প্রয়োগের কোনো বিকল্প নেই।"
        },
        {
          "label": "ঘ",
          "question": "তুমি কি মনে কর, আধুনিক প্রযুক্তিনির্ভর সমাজেও উত্ত বিষয়টি অধ্যয়ন গুরুত্বপূর্ণ? মতামত দাও।",
          "explanation": "হ্যাঁ, আধুনিক প্রযুক্তিনির্ভর সমাজেও উক্ত বিষয় তথা সমাজবিজ্ঞান অধ্যয়ন গুরুত্বপূর্ণ বলে আমি মনে করি। পরিবর্তনশীলতা সমাজের অন্যতম ধর্ম। আধুনিক প্রযুক্তিনির্ভর সমাজও পরিবর্তনের ফসল। এ ধরনের সমাজ সম্পর্কে বিস্তারিত জ্ঞানার্জন ক জন্য সমাজবিজ্ঞান পাঠ অপরিহার্য। কারণ সমাজবিজ্ঞান যেহেতু সামাজিক কার্যাবলি সম্পর্কিত গবেষণা ও বিশ্লেষণ করে সেহেতু এ বিষয় পাঠের মাধ্যমে যেকোনো ধরনের সমাজ সম্পর্কে পূর্ণাঙ্গ জ্ঞানার্জন করা সম্ভব। আধুনিক সমাজের যেমন অতীত ছিল তেমনি ভবিষ্যতও রয়েছে। তাই এ সমাজের পরিবর্তনের ধরন, প্রকৃতি ও কারণ সম্পর্কে জানতে হলে সমাজবিজ্ঞানের জ্ঞান অপরিহার্য। কারণ সমাজবিজ্ঞানীদের অন্যতম লক্ষ্যই হচ্ছে, সামাজিক পরিবর্তনের মূলসূত্র আবিষ্কার করা। আধুনিক প্রযুক্তিনির্ভর সমাজের অন্যতম বৈশিষ্ট্য হলো উন্নয়ন। উন্নয়ন পরিকল্পনাগুলো কাদের জন্য, কারা উপকৃত হবে, সামাজিক সম্পর্কের ওপর কী ধরনের প্রভাব ফেলবে প্রভৃতি বিষয়ে যথার্থ জ্ঞান অর্জন করতে হলে প্রয়োজন সমাজবিজ্ঞানের জ্ঞান। বস্তুত আধুনিক সমাজে কোনো উন্নয়ন পরিকল্পনা গ্রহণ ও বাস্তবায়নের জন্য সমাজবিজ্ঞানের জ্ঞান অপরিহার্য। উপরের আলোচনার ভিত্তিতে বলা যায়, আধুনিক প্রযুক্তিনির্ভর সমাজের উৎপত্তি, ক্রমবিকাশ, পরিবর্তনের স্বরূপ ইত্যাদি বিষয়ে সুস্পষ্ট ধারণা লাভ করতে হলে সমাজবিজ্ঞান অধ্যয়ন অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "রোকাইয়া অষ্টম শ্রেণিতে পড়া অবস্থায় তার পিতা মালেক মিয়া তাকে বিয়ে দেয়। বিয়ের সময় পাত্রের বাবা জহির মিয়ার দাবি অনুযায়ী মালেক মিয়া নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। বছর খানেক পর মালেক মিয়া সংবাদ পান তার মেয়ে প্রথম সন্তান জন্ম দিতে গিয়ে মৃত্যুবরণ করেছে।",
      "tag": "RB, BB 21",
      "sub_questions": [
        {
          "label": "ক",
          "question": "নিরক্ষরতা কী?",
          "explanation": "নিরক্ষরতা বলতে সাক্ষর জ্ঞানের অভাবকে বোঝায়।"
        },
        {
          "label": "খ",
          "question": "বেকারত্ব বলতে কী বোঝ?",
          "explanation": "বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি।"
        },
        {
          "label": "গ",
          "question": "উদ্দীপকের জহির মিয়ার দাবি করা বিষয়টি কোন ধরনের সামাজিক সমস্যা? ব্যাখ্যা করো।",
          "explanation": "উদ্দীপকের মজিদ মিয়ার দাবি করা বিষয়টি যৌতুক সমস্যাকে নির্দেশ। করে। যৌতুক বাংলাদেশের আর্থ-সামাজিক সমস্যার অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃক পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকের মালেক মিয়া তার মেয়েকে বিয়ে দিতে গিয়ে পাত্রপক্ষের দাবি অনুযায়ী নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। তার এ পরিস্থিতি উপরে বর্ণিত যৌতুক প্রথার সাথে সাদৃশ্যপূর্ণ। তাই জহির মিয়ার দাবিটি নিঃসন্দেহে যৌতুক নামক সামাজিক সমস্যাকে ইঙ্গিত করে।"
        },
        {
          "label": "ঘ",
          "question": "রোকাইয়ার মৃত্যুর কারণ মূলত একটি সামাজিক ব্যাধি- তুমি কি একমত? উত্তরের সপক্ষে যুক্তি দাও।",
          "explanation": "রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ একটি সামাজিক ব্যাধি- এ বক্তব্যের সাথে আমি একমত। বাল্যবিবাহ এমন একটি সামাজিক ব্যাধি, যা ঐতিহ্যগতভাবে সমাজে চলে আসছে। বাংলাদেশে বিবাহের ক্ষেত্রে মেয়েদের ১৮ বছর ও ছেলেদের ২১ বছর সর্বনিম্ন বয়সসীমা নির্ধারণ করা হয়েছে। এর চেয়ে কম বয়সে ছেলে- মেয়েরা বিবাহ বন্ধনে আবদ্ধ হলে তাকে বাল্যবিবাহ বলে। সমাজজীবনে বাল্যবিবাহের নেতিবাচক প্রভাব ভয়াবহ। বাল্যবিবাহের ফলে আমাদের দেশের নারীরা অতিদ্রুত গর্ভবতী হয়ে পড়ে। ফলে অল্প বয়সে মা হতে গিয়ে তাদের স্বাস্থ্যহানি ঘটে এবং অনেক ক্ষেত্রে মৃত্যুবরণ করে। উদ্দীপকের রোকাইয়ার অষ্টম শ্রেণিতে থাকা অবস্থায় অর্থাৎ অপ্রাপ্ত বয়সে বিয়ে হয়। বছর খানেক পর সন্তান জন্ম দিতে গিয়ে সে মৃত্যুবরণ করে। তার বিবাহটি উপরে বর্ণিত বাল্যবিবাহ এবং মৃত্যুবরণ; এর কুফলের সাথে সাদৃশ্যপূর্ণ। তাই বলা যায়, রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ নিঃসন্দেহে একটি সামাজিক ব্যাধি। কেননা সমাজে এর ভয়াবহ কিছু প্রভাব বিদ্যমান। উদাহরণস্বরূপ বলা যায়, বাল্যবিবাহের ফলে মাতৃমৃত্যুর ঝুঁকি বৃদ্ধি পায়, পারিবারিক সহিংসতা, নারী নির্যাতন ও বিবাহ বিচ্ছেদ সংঘটিত হয়। সর্বোপরি বাল্যবিবাহ কিশোরীর ব্যক্তিসত্তার স্বাভাবিক বিকাশ ব্যাহত করে, যা তার মনো-সামাজিক অবস্থার ওপর নেতিবাচক প্রভাব ফেরে। অপরিণত বয়সে গর্ভধারণের ফলে জন্মগ্রহণকৃত শিশু এবং মা দুজনই অপুষ্টিজনিত সমস্যায় ভোগে। উপরের আলোচনার প্রেক্ষিতে বলা যায়, বাল্যবিবাহ নিঃসন্দেহে একটি সামাজিক ব্যাধি।"
        }
      ]
    },
    {
      "number": "3",
      "uddipok": "মমতাকে 'সমাজবিজ্ঞান সমীক্ষণ' গ্রন্থটি পড়তে দেখে তার পিতা বললেন, “তুমি কি জানো, এই গ্রন্থের লেখকের অক্লান্ত পরিশ্রমেই বাংলাদেশে সমাজবিজ্ঞানের সরব পথ চলা শুরু হয়েছিল?\" মমতা বলল, “বাবা, একথাও মনে রাখতে হবে যে, বাংলাদেশের বিভিন্ন পর্যায়ের বিদ্বান ব্যক্তি ও প্রতিষ্ঠানের প্রচেষ্টায় সমাজবিজ্ঞান সমৃদ্ধ হয়েছে।\"",
      "tag": "RB, BB 21",
      "sub_questions": [
        {
          "label": "ক",
          "question": "ঢাকা বিশ্ববিদ্যালয়ের সমাজবিজ্ঞান বিভাগের প্রথম অধ্যক্ষ কে ছিলেন?",
          "explanation": "ঢাকা বিশ্ববিদ্যালয়ের সমাজবিজ্ঞান বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পিয়েরি বেসাইনি।"
        },
        {
          "label": "খ",
          "question": "‘সমাজবিজ্ঞান একটা মূল্যবোধ নিরপেক্ষ বিজ্ঞান' বুঝিয়ে লেখো।",
          "explanation": "সমাজ, বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞান ও সামাজিক ঘটনা বিচার-বিশ্লেষণে এবং সিদ্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "বাংলাদেশে সমাজবিজ্ঞান বিকাশে উদ্দীপকে উল্লেখিত গ্রন্থের লেখকের ভূমিকা ও অবদান বর্ণনা করো ।",
          "explanation": "বাংলাদেশে সমাজবিজ্ঞানের বিকাশে উদ্দীপকে উল্লেখিত 'সমাজবিজ্ঞান সমীক্ষণ' গ্রন্থের লেখক ড. এ. কে নাজমুল করিমের ভূমিকা অপরিসীম। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। অধ্যাপক নাজমুল করিমের লিখিত 'সমাজবিজ্ঞান সমীক্ষণ' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। বস্তুত অধ্যাপক ড. এ. কে. নাজমুল করিম ও তার ছাত্র- ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ মালা পুরণের কার্যক্রম সবই তার অবদান। উদ্দীপকের মমতার বাবা তাকে বললেন, 'সমাজবিজ্ঞান সমীক্ষণ’ গ্রন্থের লেখকের অক্লান্ত পরিশ্রমেই বাংলাদেশে সমাজবিজ্ঞানের সরল পথ চলা শুর হয়েছিল। উক্ত লেখকের সাথে উপরে আলোচিত ড. এ.কে. নাজমুল করিমের সাদৃশ্য রয়েছে, যিনি বাংলাদেশে সমাজবিজ্ঞান বিকাশের অগ্রপথিক।"
        },
        {
          "label": "ঘ",
          "question": "তুমি কি মমতার মতামতের সাথে একমত? উত্তরের সপক্ষে যুক্তি উপস্থাপনসহ বাংলাদেশের সমাজবিজ্ঞানের বিকাশধারা বিশ্লেষণ করো।",
          "explanation": "\"বাংলাদেশের বিভিন্ন পর্যায়ের বিদ্বান ব্যক্তি ও প্রতিষ্ঠানের প্রচেষ্টায় সমাজবিজ্ঞান সমৃদ্ধ হয়েছে\" উদ্দীপকের মমতার এ মতামতের সাথে আমি একমত। ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার মধ্য দিয়ে বাংলাদেশে \"প্রাতিষ্ঠানিকভাবে সমাজবিজ্ঞানের পঠন-পাঠন শুরু হয়। এর পটভূমিতে বিভিন্ন বিশ্ববিদ্যালয়ের নানা বিভাগের শিক্ষক ও অন্যান্য বিজ্ঞান ব্যক্তির লেখা, সমাজচিন্তামূলক নিবন্ধ, গ্রন্থ এবং বিভাগীয় সেমিনারগুলোতে পাঠ করা মননশীল প্রবন্ধ ও বক্তৃতা গুরুত্বপূর্ণ ভূমিকা রেখেছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এর ধারাবাহিকতায় ১৯৬৪ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়, বেগম রোকেয়া বিশ্ববিদ্যালয়, বরিশাল বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়। সমাজবিজ্ঞানের এ সাবলীল বিকাশধারায় বিভিন্ন বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তির রচনা প্রত্যক্ষ ভূমিকা রেখেছে। উপরের আলোচনার প্রেক্ষিতে বলা যায়, বাংলাদেশে সমাজবিজ্ঞান প্রতিষ্ঠা ও বিকাশে বিভিন্ন প্রতিষ্ঠান এবং বিদ্বান ব্যক্তির প্রচেষ্টা নিঃসন্দেহে তাৎপর্যপূর্ণ ভূমিকা রেখেছে'।"
        }
      ]
    },
    {
      "number": "4",
      "uddipok": "জয় বিদেশ থেকে নৃবিজ্ঞানের ওপর উচ্চতর ডিগ্রি নিয়ে। দেশে ফিরেই দুটি ক্ষুদ্র নৃগোষ্ঠীর ওপর গবেষণা করা শুরু করে। যাদের উভয়ের মধ্যে দৈহিক বৈশিষ্ট্য, পারিবারিক জীবন, সম্পত্তি এবং অন্ত্যেষ্টিক্রিয়ায় বেশ সাদৃশ্য থাকলেও ভাষা, ধর্ম ও ধর্মীয় বিশ্বাসে পার্থক্য রয়েছে। এদের একটি নৃগোষ্ঠীর ধর্মের নাম সাংসারেক, ভাষার নাম মান্দি এবং পরিবার ব্যবস্থা মাতৃপ্রধান। অপরপক্ষে অন্য নৃগোষ্ঠী হিন্দু ধর্মের বৈষ্ণবীয় মতবাদে বিশ্বাসী, ভাষার নাম মৈথেয়ী এবং তাদের শ্রেষ্ঠ নৃত্য, অনুষ্ঠানের ঠানের নাম লাইহারাউবা।",
      "tag": "RB, BB 21",
      "sub_questions": [
        {
          "label": "ক",
          "question": "বৈসাবি কী?",
          "explanation": "'বৈসাবি' হলো পার্বত্য চট্টগ্রামের প্রধান তিনটি ক্ষুদ্র নৃগোষ্ঠী তথা চাকমা, মারমা ও ত্রিপুরাদের বর্ষবরণ উৎসব।"
        },
        {
          "label": "খ",
          "question": "এথনিক সম্প্রদায় বলতে কী বোঝ?",
          "explanation": "এথনিক সম্প্রদায় বলতে একটি সাধারণ সাংস্কৃতিক বৈশিষ্ট্যসম্পন্ন জনগোষ্ঠীকে বোঝায়। যেসব সম্প্রদায়ের সামাজিক, সাংস্কৃতিক ও অর্থনৈতিক অবস্থা দেশের জাতীয় জাতিগোষ্ঠীর চেয়ে আলাদা এবং জীবনধারা সম্পূর্ণ বা আংশিকভাবে নিজম্ব রীতি বা ঐতিহ্য দ্বারা পরিচালিত হয় তাদেরকে ক্ষুদ্র নৃগোষ্ঠী বা এথনিক সম্প্রদায় বলে। এথনিক সম্প্রদায়ের সদস্যরা নিজস্ব সংস্কৃতি ও জীবিকা পদ্ধতি অনুসরণ করে একটি নির্দিষ্ট এলাকায় বসবাস করে।"
        },
        {
          "label": "গ",
          "question": "উদ্দীপক দ্বারা কোন দুটি ক্ষুদ্র নৃগোষ্ঠীর প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপক দ্বারা গারো ও মণিপুরি ক্ষুদ্র নৃগোষ্ঠীর প্রতি ইঙ্গিত করা হয়েছে। গারো জনগোষ্ঠী মাতৃতান্ত্রিক ক্ষুদ্র নৃগোষ্ঠীর অন্যতম। তারা বাংলাদেশের ময়মনসিংহ, টাঙ্গাইল, জামালপুর ইত্যাদি জেলায় বসবাস করে। গারোদের নিজস্ব ভাষার নাম 'মান্দি'। এ ভাষা 'আচিক কুসিক' ও 'মান্দি কুসিক' এ দুই ভাগে বিভক্ত। বর্তমানে গারোদের অধিকাংশই খ্রিষ্টান ধর্মাবলম্বী হলেও তাদের ঐতিহ্যবাহী ধর্ম হলো 'সাংসারেক'। অন্যদিকে মণিপুরি নৃগোষ্ঠীর ধর্ম হচ্ছে বৈষ্ণব ধর্ম। তাদের মধ্যে গোত্র বিভাগ অনুযায়ী দুটি ভাষা প্রচলিত। যথা- বিষ্ণুপ্রিয়া ভাষা ও মৈথেয়ী ভাষা। মণিপুরি সংস্কৃতির সবচেয়ে উল্লেযোগ্য বিষয় হলো নৃত্য। তাদের জনপ্রিয় ও শ্রেষ্ঠ নৃত্য অনুষ্ঠান হলো লাইহারাউবা। উদ্দীপকে দেখা যায়, জয় বিদেশ থেকে যে দুটি ক্ষুদ্র নৃগোষ্ঠীর ওপর উচ্চতর ডিগ্রি নিয়ে দেশে ফেরেন, তার একটির পরিবার মাতৃপ্রধান, ভাষা মান্দি ও ধর্মের নাম 'সাংসারেক'। অপরটির ধর্ম বৈষ্ণব, ভাষা মৈথেয়ী এবং লাইহারাউবা তাদের শ্রেষ্ঠ নৃত্য। উদ্দীপকের বিষয়বস্তু ও পূর্বোক্ত আলোচনার তুলনামূলক বিশ্লেষণে বোঝা যায়, ক্ষুদ্র নৃগোষ্ঠী দুটি হলো গারো ও মণিপুরি।"
        },
        {
          "label": "ঘ",
          "question": "উদ্দীপক দ্বারা ইঙ্গিতকৃত দুটি ক্ষুদ্র নৃগোষ্ঠীর সামাজিক ও সাংস্কৃতিক জীবনধারা বিশ্লেষণ করো।",
          "explanation": "উদ্দীপকে উল্লেখিত ক্ষুদ্র নৃগোষ্ঠী তথা গারো ও মণিপুরিদের সামাজিক এবং সাংস্কৃতিক জীবনধারায় কতিপয় পার্থক্য বিদ্যমান। গারো ক্ষুদ্র নৃগোষ্ঠীর সমাজ ব্যবস্থা মাতৃতান্ত্রিক। তাদের মধ্যে সম্পত্তি ও বংশ নাম মা থেকে মেয়েতে বর্তায়। বিবাহের পর গারো দম্পতি স্ত্রীর বাবার বাড়িতে বসবাস করে। তাদের সমাজে ক্রস কাজিন বিবাহ অনুমোদিত হলেও প্যারালাল কাজিন বিবাহ নিষিদ্ধ। কৃষিকে কেন্দ্র করে গারোরা বিভিন্ন ঋতুতে নানা উৎসব পালন করে। তাদের সবচেয়ে বড় উৎসব হলো 'ওয়ানগালা'। মণিপুরি ক্ষুদ্র নৃগোষ্ঠীর সামাজিক ব্যবস্থা পিতৃতান্ত্রিক। সন্তানের পরিচয় ও সম্পত্তির উত্তরাধিকার পিতার সূত্রে নির্ধারণ। হয়। ছেলেরা সম্পত্তির অংশ সমানভাবে পেলেও মেয়েরা পিতার সম্পত্তি পায় না। তাদের মধ্যে বহির্বিবাহ ব্যবস্থা প্রচলিত। মণিপুরি সংস্কৃতির প্রধান উৎসব হচ্ছে 'লাইহারাউবা' নৃত্য, যা চৈত্র-বৈশাখ মাসে ১৫ দিনব্যাপী অনুষ্ঠিত হয়। উপরে আলোচিত গারো ও মণিপুরি নৃগোষ্ঠীর তুলনামূলক বিশ্লেষণে বোঝা যায়, এ দুটি সম্প্রদায়ের আলাদা আলাদা সামাজিক এবং সাংস্কৃতিক বৈশিষ্ট্য বিদ্যমান।"
        }
      ]
    },
    {
      "number": "5",
      "uddipok": "একজন সচেতন নাগরিক হিসেবে সজিব মনে করে, মানব সমাজে বসবাস করতে হলে সামাজিক আইন-কানুন ও আচার-আচরণের জ্ঞান থাকা আবশ্যক। এ প্রসঙ্গে তার বন্ধু রাজিব এর মতে, আমাদের ন্যায় উন্নয়নশীল দেশের সামাজিক সমস্যা উপলব্ধি করার জন্য সমাজ সম্পর্কিত একটি মানবতাবাদী বিষয় অতীব গুরুত্বপূর্ণ।",
      "tag": "RB, BB 21",
      "sub_questions": [
        {
          "label": "ক",
          "question": "অধ্যাপক লেভি স্ট্রস কে?",
          "explanation": "অধ্যাপক লেভি স্ট্রস ছিলেন প্রখ্যাত ফরাসি সামাজিক নৃবিজ্ঞানী।"
        },
        {
          "label": "খ",
          "question": "’সমাজ গবেষণায় নিরপেক্ষতা আবশ্যক’ - বুঝিয়ে বলো।",
          "explanation": "সমাজ গবেষণায় গ্রহণযোগ্য ফলাফল পেতে ব্যক্তিগত বা সামাজিক মূল্যবোধ দ্বারা প্রভাবিত না হয়ে নিরপেক্ষ থাকা আবশ্যক । বিজ্ঞানের ধর্ম হলো নৈতিকতার ক্ষেত্রে নিরপেক্ষ থাকা। সমাজবিজ্ঞান মানুষের আচার-আচরণ, আদর্শ-মূল্যবোধ, কার্যাবলি কীভাবে পারস্পরিক সম্পর্কের ভিত্তিতে গড়ে ওঠে এবং কীভাবে এর গতিশীলতা বজায় থাকে তার বিজ্ঞানভিত্তিক অধ্যয়ন করে। আর সমাজবিজ্ঞানের বৈজ্ঞানিক চরিত্র বজায় রাখার জন্য সমাজ গবেষণায় নিরপেক্ষতা অবলম্বন আবশ্যক।"
        },
        {
          "label": "গ",
          "question": "বাংলাদেশের প্রেক্ষাপটে উদ্দীপকের সজিব এবং রাজিবের আলোচনায় কোন বিষয়ের প্রতি আলোকপাত করা হয়েছে? ব্যাখ্যা করো।",
          "explanation": "উদ্দীপকের সজিব এবং রাজিবের আলোচনায় বাংলাদেশে সমাজবিজ্ঞান পাঠের প্রয়োজনীয়তা আলোকপাত করা হয়েছে। সমাজবিজ্ঞান পাঠের প্রাথমিক ও গুরত্বপূর্ণ প্রয়োজনীয়তা হলো সামাাজিক কার্যাবলি এবং কারণ সম্পর্কে পূর্ণাঙ্গ ধারণা লাভ করা। আর বাংলাদেশের মতো উন্নয়নশীল দেশের জন্য অভ্যন্তরীণ সামাজিক সমস্যা পূর্ণাঙ্গভাবে উপলব্ধি ও সমাধানের জন্য সমাজবিজ্ঞান পাঠ অত্যন্ত কার্যকরী। এ শাস্ত্র বিভিন্ন সামাজিক দায়িত্ব-কর্তব্য সম্পর্কে ব্যক্তিকে প্রত্যক্ষ দিক নির্দেশনা প্রদান করে। ফলে সমাজের বিভিন্ন সামাজিক সমস্যা চিহ্নিত করা যায়। বাংলাদেশে বিদ্যমান বিভিন্ন সামাজিক সমস্যা, যেমন- নিরক্ষরতা, বেকারত্ব, মাদকাসক্তি, বাল্যবিবাহ প্রভৃতির কারণ, প্রকৃতি এবং সমাধানের পথ সমাজবিজ্ঞানের বস্তুনিষ্ঠ অনুশীলনের মাধ্যমেই খুঁজে বের করা সম্ভব। উদ্দীপকের সজিব মনে করে, সমাজে বসবাস করতে সামাজিক আিইন- কানুন ও আচার-আচরণ সম্পর্কে জানা অত্যাবশ্যক। আর তার বন্ধু রাজিব উন্নয়নশীল দেশের সামাজিক সমস্যা উপলব্ধির জন্য একটি বিষয় গুরুত্বপূর্ণ মনে করে। তাদের এ আলোচনা বাংলাদেশে সমাজবিজ্ঞান পাঠের প্রয়োজনীয়তাকেই নির্দেশ করে।"
        },
        {
          "label": "ঘ",
          "question": "উদ্দীপকে উল্লেখিত বিষয়টি একটি মানবতাবাদী বিজ্ঞান - মূল্যায়ন করো।",
          "explanation": "উদ্দীপকে উল্লেখিত বিষয় তথা সমাজবিজ্ঞান একটি মানবতাবাদী বিজ্ঞান — মন্তব্যটি যথার্থ। সমাজবিজ্ঞান পাঠের মাধ্যমে সমাজবদ্ধ মানুষের সাথে অনুষ্ঠান-প্রতিষ্ঠান, গোষ্ঠী প্রভৃতির পারস্পরিক সম্পর্ক বিষয়ে জ্ঞানার্জন করা সম্ভব। সমাজের সব ধরনের সুযোগ-সুবিধা কারা, কীভাবে, কোন অধিকার বলে ভোগ করছে আর কারা সমাজের সম্পদ ও সুযোগ থেকে বঞ্চিত হচ্ছে সমাজবিজ্ঞান পাঠের মাধ্যমে পুঙ্খানুপুঙ্খভাবে জানা যায়। বিশেষ করে এ শাস্ত্র পাঠের মাধ্যমে সমাজের একজন সদস্য তার দায়িত্ব-কর্তব্য ও অধিকার সম্পর্কে ধারণা পায়, যা তাকে সুনাগরিক হিসেবে গড়ে উঠতে সাহায্য করে। সর্বোপরি এটি মানব সম্পর্কের জটিল জাল তথা সমাজের পূর্ণাঙ্গ বিশ্লেষণ করে'। আর মানুষ ও মানুষের বিভিন্ন সামাজিক কর্মকাণ্ড সমাজবিজ্ঞানের মূল আলোচ্য বিষয় হওয়ায় নিঃসন্দেহে এটি একটি মানবতাবাদী বিজ্ঞান । উদ্দীপকের সজিব ও রাজিব এমন একটি বিষয় নিয়ে আলোচনা করছে, যা সামাজিক আইনকানুন ও আচার-আচরণ সম্পর্কে অধ্যয়ন করার পাশাপাশি সামাজিক সমস্যা উপলব্ধি করতে সাহায্য করে। তাদের এ আলোচনা সমাজবিজ্ঞান শাস্ত্রের আলোচ্য বিষয় এবং বৈশিষ্ট্যকে নির্দেশ করছে। উপরের আলোচনার পরিসমাপ্তিতে বলা যায়, মানব সমাজ ও মানুষ সম্পর্কে পূর্ণাঙ্গ বিশ্লেষণধর্মী অধ্যয়ন করায় সমাজবিজ্ঞানকে একটি মানবতাবাদী বিজ্ঞান হিসেবে গণ্য করা হয়।"
        }
      ]
    },
    {
      "number": "6",
      "uddipok": "শফিক সাহেব একজন ধনী কৃষক এবং দুই দশক যাবৎ ইউনিয়ন পরিষদের সদস্য। গ্রামের বিচার-সালিশ করার জন্য তৃণমূল পর্যায়ের মানুষের সাথে তাকে সম্পর্ক রাখতে হয়। তার বড় ছেলে শামীম ঢাকায় পড়ালেখার জন্য যেত। বর্তমানে সে লেখাপড়া শেষ করে একজন। আইনজীবী এবং একটি 'ল' ফার্মের মালিক।",
      "tag": "RB, BB 21,MCPC 24",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমি চাষাবাদ করে কোনো রকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "চাপ সৃষ্টিকারী দল বলতে কী বোঝায়?",
          "explanation": "চাপ সৃষ্টিকারী দল বলতে এমন একটি সংগঠিত, জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপ সৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপ সৃষ্টিকারী দলের উদাহরণ।"
        },
        {
          "label": "গ",
          "question": "শফিক সাহেবের অবস্থানের ভিত্তিতে কোন সমাজের সামাজিক স্তরবিন্যাসের রূপ ফুটে উঠেছে? ব্যাখ্যা করো।",
          "explanation": "শফিক সাহেবের অবস্থানের ভিত্তিতে গ্রামীণ সমাজের সামাজিক। স্তরবিন্যাসের রূপ ফুটে উঠেছে। বাংলাদেশের গ্রামীণ সমাজের সামাজিক স্তরবিন্যাসে বিভিন্ন উপাদানের উপস্থিতি লক্ষ করা যায়। এসব উপাদানের মধ্যে ভূমি মালিকানা, শিক্ষা, ক্ষমতা ও কর্তৃত্ব, বংশমর্যাদা প্রভৃতি উল্লেখযোগ্য। গ্রামীণ সামাজিক স্তরবিন্যাসের মলভিত্তি হলো ভূমি মালিকানা। এর ভিত্তিতে গ্রামীণ সমাজে ধনী কৃষক, প্রান্তিক কৃষক, বর্গাচাষী, ভূমিহীন কৃষক প্রভৃতি শ্রেণি বিদ্যমান। । ক্ষমতা ও কর্তৃত্ব হচ্ছে গ্রামীণ সামাজিক স্তরবিন্যাসের আরেকটি প্রধান উপাদান। এ উপাদানের প্রেক্ষিতে গ্রামীণ সামাজিক স্তরবিন্যাসে ইউনিয়ন পরিষদের চেয়ারম্যান, মেম্বার, মাতব্বর, নেতৃস্থানীয় ব্যক্তি প্রভৃতি শ্রেণি লক্ষ করা যায়। উদ্দীপকের শফিক সাহেব একজন ধনী কৃষক এবং দুই দশক যাবৎ ইউনিয়ন পরিষদের সদস্য। গ্রামে তার অবস্থান নির্ধারণে ভূমি মালিকানা এবং ক্ষমতা ও কর্তৃত্ব দুটোই ভূমিকা রেখেছে। তাই বলা যায়, শফিক সাহেবের অবস্থানে গ্রামীণ সামাজিক স্তরবিন্যাসের রূপ ফুটে উঠেছে।"
        },
        {
          "label": "ঘ",
          "question": "উদ্দীপকের শামীমের সাথে তার বাবা শফিক সাহেবের সামাজিক অবস্থানের পার্থক্য বিশ্লেষণ করো।",
          "explanation": "উদ্দীপকের শামীম ও তার বাবার মধ্যে গ্রামীণ এবং শহুরে সমাজের স্তরবিন্যাস অনুযায়ী সামাজিক মর্যাদায় পার্থক্য বিদ্যমান। গ্রামীণ সমাজে সামাজিক মর্যাদার অন্যতম ভিত্তি হলো ভূমি মালিকানা। অর্থাৎ ভূমি মালিকানা একজন ব্যক্তির সামাজিক মর্যাদা নির্ধারণ করতে পারে। এ কারণেই দেখা যায়, গ্রামীণ সমাজের নেতৃত্বে থাকে সাধারণত ধনী কৃষকরা। আবার কর্তৃত্বের ভিত্তিতে সৃষ্ট স্তরবিন্যাসের কারণে ইউনিয়ন পরিষদের চেয়ারম্যান এবং মেম্বাররা সামাজিক মর্যাদায় শীর্ষে অবস্থান করেন। গ্রামের মানুষ তাদেরকে অনেক সম্মান করেন। উদ্দীপকের শফিক সাহেবের সামাজিক অবস্থান নির্ধারণে উপরে বর্ণিত উপাদানগুলো ভূমিকা রাখে। অর্থাৎ তিনি ধনী কৃষক ও ইউনিয়ন পরিষদ সদস্য হওয়ায় উচ্চ সামাজিক মর্যাদা ভোগ করেন। অন্যদিকে শহুরে সমাজে সামাজিক মর্যাদা নির্ধারণের অন্যতম উপাদান হলো পেশা। শহুরে সমাজে উচ্চ পেশায় নিয়োজিত ব্যক্তিকে বেশি মর্যাদা দেওয়া হয়। শহুরে সমাজে উচ্চ মর্যাদা অর্জনকারী পেশাসমূহ হলো ডাক্তার; আইনজীবী, প্রকৌশলী, আমলা, কলেজ-বিশ্ববিদ্যালয়ের শিক্ষক প্রভৃতি। উদ্দীপকের শামীম একজন আইনজীবী এবং একটি 'ল' ফার্মের মালিক। তার পেশার কারণে শহুরে সমাজের সামাজিক স্তরবিন্যাসে সে উচ্চ সামাজিক মর্যাদা ভোগ করে। উপরের আলোচনার প্রেক্ষিতে বলা যায়, শফিক সাহেব এবং তার ছেলে শামীম দুজনেই যার যার সমাজে উচ্চ স্তরে অবস্থান করলেও উভয়ের অবস্থান নির্ধারণের উপাদান ভিন্ন।"
        }
      ]
    },
    {
      "number": "7",
      "uddipok": "এসএসসি পরীক্ষায় জিপিএ-৫ পেয়ে রবি শহরের একটি কলেজে ভর্তি হয়। সে নম্র, ভদ্র ও মেধাবী ছাত্র হওয়ায় সকলের প্রিয়পাত্র হয়ে ওঠে। এক বছর যেতে না যেতেই পরিবারের সদস্যরা তার আচরণে পরিবর্তন লক্ষ করে। সে একটি বিশেষ মতবাদে প্রভাবিত হয়ে একদিন কাউকে কিছু না বলে বাড়ি থেকে নিখোঁজ হয়ে যায়। দীর্ঘ ছয় মাস পরে পুলিশের সাথে বন্দুক যুদ্ধে নিহত রবির লাশ শনাক্ত হয়।",
      "tag": "RB, BB 21",
      "sub_questions": [
        {
          "label": "ক",
          "question": "প্রবীণ কারা?",
          "explanation": "৬০ বা তার বেশি বয়সের মানুষ হলো প্রবীণ।"
        },
        {
          "label": "খ",
          "question": "বায়ুদূষণ বলতে কী বোঝ?",
          "explanation": "যখন বাতাসে দূষিত পদার্থের পরিমাণ এমন পর্যায়ে পৌছায়, যা মানুষের জন্য ক্ষতিকর হয়ে ওঠে তখন তাকে বায়ুদূষণ বলে। বায়ুতে অক্সিজেন, কার্বন ডাই-অক্সাইড, নাইট্রোজেনসহ অন্যান্য গ্যাস নির্দিষ্ট অনুপাতে থাকে। যদি বায়ুমণ্ডলের নির্দিষ্ট উপাদানের হ্রাস-বৃদ্ধি ও এমন কোনো উপাদানের অনুপ্রবেশ ঘটে, যাতে উদ্ভিদ ও প্রাণির ক্ষতির সম্ভাবনা থাকে, তবে তাকে বায়ুদূষণ বলে।"
        },
        {
          "label": "গ",
          "question": "উদ্দীপকে বর্ণিত বিষয়টি তোমার পাঠ্যবইয়ের কোন সমস্যাকে চিহ্নিত করে? বর্ণনা করো।",
          "explanation": "উদ্দীপকে বর্ণিত বিষয়টি আমার পাঠ্যবইয়ে আলোচিত জঙ্গিবাদ সমস্যাকে চিহ্নিত করে। বর্তমান বিশ্বে 'জঙ্গিবাদ অন্যতম সামাজিক, রাষ্ট্রীয় ও রাজনৈতিক সমস্যা হিসেবে চিহ্নিত। যারা কোনো আদর্শকে সামনে রেখে সন্ত্রাসী কর্মকাণ্ড পরিচালনা করে তাদের জঙ্গি বলা হয়। আর জঙ্গিদের দ্বারা রচিত ও প্রচারকৃত ধ্যান-ধারণা এবং কর্মকাণ্ডই হচ্ছে জঙ্গিবাদ। যারা কোনো না কোনো প্রভাবে জঙ্গিবাদী কর্মকান্ডের সাথে জড়িত হয় তারা হত্যা, খুন, মানুষের নিরাপত্তা হরণ, জাতীয় সম্পদ ধ্বংস, বোমা হামলা প্রভৃতি কর্মকাণ্ড করে থাকে। অনেক সময় আইন-শৃঙ্খলা রক্ষাকারী বাহিনীর সাথে সম্মুখ যুদ্ধ বা সংঘর্ষের মাধ্যমে। জঙ্গিরা নিহত হয়। উদ্দীপকে লক্ষণীয়, রবি শহরের একটি কলেজে ভর্তি হওয়ার পর একটি বিশেষ মতবাদে প্রভাবিত হয়ে কাউকে কিছু না বলে বাড়ি থেকে নিখোঁজ হয়ে যায়। ছয় মাস পরে পুলিশের সাথে বন্দুকযুদ্ধে নিহত রবির লাশ শনাক্ত হয়। তার একটি বিশেষ মতবাদের দ্বারা প্রভাবিত হওয়া উপরে আলোচিত জঙ্গিবাদের সাথে সাদৃশ্যপূর্ণ। কারণ জঙ্গিরা ভ্রান্ত কোনো আদর্শকে সামনে রেখে সন্ত্রাসী কর্মকান্ড সংঘটিত করে। তাই বলা যায়, উদ্দীপকটি জঙ্গিবাদ সমস্যাকে চিহ্নিত করে।"
        },
        {
          "label": "ঘ",
          "question": "উদ্দীপকের রবির মতো ছেলেদের এমন পরিণতি থেকে রক্ষার উপায় চিহ্নিত করে তোমার মতামত ব্যক্ত করো।",
          "explanation": "উদ্দীপকের রবির মতো ছেলেদের, জঙ্গিবাদী কর্মকাণ্ডে যুক্ত হওয়া থেকে রক্ষার জন্য সামাজিক সচেতনতা বৃদ্ধি, সরকারি তদারকি, আইন শৃঙ্খলা রক্ষাকারী বাহিনীর সক্রিয় তৎপরতা প্রভৃতি উপায় অবলম্বন করা যেতে পারে। জঙ্গিবাদ একটি মারাত্মক সামাজিক সমস্যা, যা সমাজ ও রাষ্ট্রের নিরাপত্তার জন্য হুমকিস্বরূপ। এর ফলে সামাজিক সংহতি, ও স্থিতিশীলতা নষ্ট হয়। জঙ্গিবাদ প্রতিরোধে সমাজের সদস্যদের সমন্বিত সচেতনতা প্রয়োজন। কারণ জঙ্গিবাদের নেতিবাচক দিক সম্পর্কে জনসাধারণ অবগত হলে এতে সংযুক্ত হওয়া থেকে তারা বিরত থাকবে। জঙ্গিবাদের উৎস সমাজের মধ্যেই নিহিত আর সামাজিক সচেতনতার মাধ্যমে এসব উৎসকে বন্ধ করা সম্ভব। এছাড়া ত্রুটিপূর্ণ শিক্ষাব্যবস্থা ব্যক্তিকে জঙ্গিবাদে উৎসাহিত করতে পারে, তাই এসব প্রতিষ্ঠানকে চিহ্নিত করে সরকারি নজরদারির আওতায় আনতে হবে। আইন শৃঙ্খলা রক্ষাকারী বাহিনীর সক্রিয় তৎপরতাও উদ্দীপকের রবির মতো ছেলেদের জঙ্গিবাদে যুক্ত হওয়া থেকে বিরত রাখতে গুরুত্বপূর্ণ ভূমিকা পালন করতে পারে। বিশেষ করে আইনের যথাযথ প্রয়োগের মাধ্যমে সন্দেহজনক স্থানে জঙ্গিবিরোধী অভিযানকে জোরদার করতে হবে। এজন্য সম্পূর্ণ নতুন আঙ্গিকে এবং আধুনিক প্রযুক্তি সমৃদ্ধ স্পেশাল কাউন্টার-টেরোরিজম ফোর্স গঠন করা যেতে পারে। পরিশেষে বলা যায়, সঠিক ধর্মীয় ও নৈতিক শিক্ষা প্রদান, সরকারি সচেতনতামূলক কর্মকাণ্ড ও আইন-শৃঙ্খলা রক্ষাকারী বাহিনীর সক্রিয় অংশগ্রহণের মাধ্যমে জঙ্গিবাদ দমন ও নিয়ন্ত্রণ সম্ভব বলে আমি মনে করি।"
        }
      ]
    },
    {
      "number": "8",
      "uddipok": "পৃথিবীতে একটি জাতি আছে, যারা ভাষার জন্য বুকের রক্ত দিয়েছে। এমনকি শোষকের শাসন, শোষণ, নির্যাতনের প্রতিবাদ করতে। গিয়ে বুলেটবিদ্ধ হয়েছে বারবার। কিন্তু তারা মাথা নত করেনি। এক সময় তারা স্বাধীনতার লাল সূর্য ছিনিয়ে এনেছে।'",
      "tag": "RB, BB 21",
      "sub_questions": [
        {
          "label": "ক",
          "question": "যুক্তফ্রন্ট নির্বাচন কত সালে হয়?",
          "explanation": "যুক্তফ্রন্ট নির্বাচন অনুষ্ঠিত হয় ১৯৫৪ সালে।"
        },
        {
          "label": "খ",
          "question": "অপারেশন সার্চলাইট বলতে কী বোঝ?",
          "explanation": "১৯৭১ সালের ২৫শে মার্চ রাতে পাকিস্তানি সেনাবাহিনী নিরস্ত্র বাঙালির ওপর যে নৃশংস হত্যাকাণ্ড চালায়, তা 'অপারেশন সার্চলাইট' নামে পরিচিত। বাঙালির স্বাধিকার আন্দোলনকে চিরতরে স্তব্ধ করার জন্য ইয়াহিয়ার নির্দেশে পাকিস্তানি সেনাবাহিনী ১৯৭১ সালের ২৫শে মার্চ রাতে নিরস্ত বাঙালির ওপর নির্মম হত্যাযজ্ঞ চালায়। বহু ছাত্র-শিক্ষকসহ কয়েক হাজার - মানুষকে তারা ঘুমন্ত অবস্থায় হত্যা করে। বাংলাদেশের ইতিহাসে ভয়াবহ এ রাত 'কালরাত্রি' নামে পরিচিত। পাকিস্তান সেনাবাহিনী এ হত্যা পরিকল্পনার নাম দিয়েছিল 'অপারেশন সার্চলাইট'।"
        },
        {
          "label": "গ",
          "question": "ভাষা আন্দোলন' বাঙালি জাতীয়তাবাদ বিকাশে কীভাবে ভূমিকা। রেখেছে? উদ্দীপকের আলোকে ব্যাখ্যা করো।",
          "explanation": "উদ্দীপকের আন্দোলন তথা ভাষা আন্দোলন বাঙালি জাতীয়তাবাদের উন্মেষ ও বিকাশে তাৎপর্যপূর্ণ ভূমিকা পালন করেছিল। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্য দিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        },
        {
          "label": "ঘ",
          "question": "'বাংলাদেশের স্বাধীনতা একদিনের ফসল নয়'- উদ্দীপকের আলোকে বিশ্লেষণ করো।",
          "explanation": "বাংলাদেশের স্বাধীনতা বস্তু ধারাবাহিক আন্দোলন-সংগ্রামের চূড়ান্ত। ফসল, অর্থাৎ এটি একদিনের ফসল নয়। ১৯৪৭ থেকে ১৯৭১ সাল পর্যন্ত সংঘটিত বিভিন্ন আন্দোলনের মধ্য দিয়ে গড়ে ওঠা জাতীয়তাবাদী চেতনার চূড়ান্ত বহিঃপ্রকাশ হলো 'বাংলাদেশের নামক স্বাধীন রাষ্ট্র। ভাষা আন্দোলনের চেতনা বাঙালির মনে জাতীয়তাবাদী। চেতনার উন্মেষ ঘটায়, যার প্রতিফলন দেখা যায় ১৯৫৪ সালের যুক্তফ্রন্ট নির্বাচনে। এ নির্বাচনে বাচনে মুসলিম লীগের শোচনীয় পূর্ব বাংলার মানুষ পশ্চিম পাকিস্তানের কর্তৃত্বমুক্ত। পরাজয় ঘটানোর মাধ্যমে হওয়ার রায় প্রদান করে। ১৯৬২ সালের শিক্ষা আন্দোলন বাঙালি ছাত্রসমাজকে স্বৈরশাসক আইয়ুব খানের বিরুদ্ধে ঐক্যবদ্ধ করে তোলে। ১৯৬৬ সালে নির্যাতিত ও অধিকার। বঞ্চিত বাঙালির পক্ষে বক্তঙ্গবন্ধু ছয় দফা উত্থাপন করেন, যা আদায়ের কর্মসূচি ব্যাপক গণআন্দোলনে রূপ। নেয়। এর ওপর ভিত্তি করে ছাত্রদের ১১ দফা আন্দোলন ও উনসত্তরের গণঅভ্যুত্থান সংঘটিত হয় এবং আইয়ুব খানের পতন ঘটে। এরপর ১৯৭০ সালের সাধারণ নির্বাচনে আওয়ামী লীগ প্রাদেশিক ও জাতীয় পরিষদে ছয় দফা ও ১১ দফার ভিত্তিতে নিরঙ্কুশ বিজয় লাভ করে। কিন্তু পাকিস্তানি শাসকগোষ্ঠী ক্ষমতা হস্তান্তরে গড়িমসি শুরু করলে বঙ্গবন্ধু ৭ মার্চের ঐতিহাসিক ভাষণে মুক্তিসংগ্রামের আহ্বান জানান। অবশেষে ২৬ মার্চ বঙ্গবন্ধুর স্বাধীনতা ঘোষণার প্রেক্ষিতে আপামর বাঙালি মুক্তিযুদ্ধে ঝাঁপিয়ে পড়ে। দীর্ঘ নয় মাস রক্তক্ষয়ী যুদ্ধের মাধ্যমে ১৬ ডিসেম্বর বাঙালি চূড়ান্ত বিজয় লাভ করে। উদ্দীপকে উল্লেখিত জাতি শোষণ, নির্যাতনের প্রতিবাদ করতে গিয়ে বারবার বুলেটবিদ্ধ হয়েও মাথা নত করেনি। একসময় তারা স্বাধীনতা ছিনিয়ে এনেছে। উদ্দীপকের জাতিটির স্বাধীনতা লাভের ইতিহাস বাংলাদেশের দীর্ঘ স্বাধীনতা সংগ্রামের চিত্র ফুটিয়ে তুলেছে। উপরের আলোচনার ভিত্তিতে বলা যায়, বাংলাদেশের স্বাধীনতা একদিনের ফসল নয়, বরং দীর্ঘ আন্দোলন সংগ্রামের চূড়ান্ত অর্জন।"
        }
      ]
    },
    {
      "number": "9",
      "uddipok": "আলাল এমন এক সমাজে বাস করে যে সমাজের মানুষের মধ্যে স্বজাত্যবোধ প্রবল। সেখানে কৃষিভিত্তিক অর্থনীতি, মানসিকতা। সহজ-সরল এবং যৌথ পরিবার ব্যবস্থা ও ঐতিহ্যের প্রতীক বিদ্যমান। অপরপক্ষে শাওন সাহেব যে সমাজে বাস করেন সে সমাজের মানুষের। সম্পর্ক নৈর্ব্যক্তিক। সেখানে অকৃষিজ পেশা, ব্যক্তি, স্বাতন্ত্র্যবাদে বিশ্বাসী এবং অণু পরিবারের সংখ্যাই বেশি।",
      "tag": "RB, BB 21",
      "sub_questions": [
        {
          "label": "ক",
          "question": "বর্গাচাষী কারা?",
          "explanation": "যেসব কৃষক সাধারণত ৫ থেকে ১০ বিঘা জমির মালিক এবং ধনী কৃষকের জমি বর্গা নিয়ে চাষাবাদ করে তারাই বর্গাচাষী।"
        },
        {
          "label": "খ",
          "question": "শাসক এলিট ও অশাসক এলিট বলতে কী বোঝ?",
          "explanation": "শাসক ও অশাসক এলিট বলতে শহুরে সমাজে ক্ষমতার ভিত্তিতে সৃষ্ট দুটি স্তরকে বোঝায়। শাসক এলিট বলতে তাদেরকে বোঝায় যারা প্রত্যক্ষভাবে দেশের শাসন ক্ষমতায় অধিষ্ঠিত থাকে। আর অশাসক এলিট হলো তারা যারা সমাজের শীর্ষে অবস্থান করে, কিন্তু তাদের শাসন ক্ষমতা থাকে না।"
        },
        {
          "label": "গ",
          "question": "উদ্দীপকের আলাল বাংলাদেশের কোন সমাজের প্রতিনিধিত্ব করে? ব্যাখ্যা করো।",
          "explanation": "উদ্দীপকের আলাল বাংলাদেশের গ্রামীণ সমাজের প্রতিনিধিত্ব করে। গ্রামীণ সমাজ হলো কৃষিনির্ভর, ক্ষুদ্রায়তনের ও কম বসতিপূর্ণ অঞ্চল, যেখানে মুখোমুখি মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা। গ্রামের জনগোষ্ঠীর মধ্যে ঘনিষ্ঠতা ও হৃদ্যতা বিদ্যমান। কৃষিভিত্তিক জীবন ব্যবস্থার কারণে পরিবারের সদস্যরা একইসাথে কৃষিকাজে অংশ নেয়। এজন্য যৌথ পরিবার গড়ে ওঠে। গ্রামীণ সমাজে পরিবার ও জ্ঞাতিত্ব সর্বত্র বিরাজমান এবং বহুক্রিয়ামুখী। উদ্দীপকে লক্ষ করা যায়, আলাল এমন এক সমাজে বাস করে যে সমাজে স্বজাত্যবোধ প্রবল। সেখানে কৃষিভিত্তিক অর্থনীতি, মানসিকতা সহজ-সরল এবং যৌথ পরিবার ব্যবস্থা ও ঐতিহ্যের প্রতীক বিদ্যমান। এসব বৈশিষ্ট্য উপরে আলোচিত গ্রামীণ সমাজের বৈশিষ্ট্যের সাথে সামঞ্জস্যপূর্ণ। সুতরাং বলা যায়, আলাল গ্রামীণ সমাজের প্রতিনিধিত্ব করছে।"
        },
        {
          "label": "ঘ",
          "question": "উদ্দীপকের আলাল এবং শাওন সাহেবের সমাজ ব্যবস্থার মধ্যে। বৈসাদৃশ্য বিশ্লেষণ করো।",
          "explanation": "উদ্দীপকের কবির মিঞা ও ফারুক সাহেব যথাক্রমে গ্রামীণ ও শা সমাজের প্রতিনিধিত্ব করেন। উক্ত সমাজদ্বয়ের মধ্যে জীবনধারা, ক্ষা ও কর্তৃত্ব, শিক্ষা, সম্পত্তি মালিকানা, প্রযুক্তির সুবিধাপ্রাপ্তিসহ নানা ক্ষেত্রে পার্থক্য বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়,। সাধারণ ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে এব বসবাস করে। উদ্দীপকের কবির মিঞা যেহেতু পিতৃভিটায় মাটির। বসবাস করেন এবং পেশায় একজন কৃষক সেহেতু তিনি গ্রামীণ সমাজ প্রতিনিধিত্ব করছেন। পক্ষান্তরে শহুরে সমাজ বলতে এমন এক সী এলাকার জনগোষ্ঠীকে বোঝায় যারা কৃষি ব্যতীত অন্যান্য পেশার মাধ জীবিকা নির্বাহ করে। উদ্দীপকের ফারুক সাহেব সচিবালয়ে চাকরি করে এটি যেহেতু একটি অকৃষিজ পেশা সেহেতু বলা যায় তিনি শহুরে সমায় সদস্য। তাদের সমাজদ্বয়ের মধ্যে পার্থক্য নিম্নরূপ- অর্থনৈতিক জীবনধারাগত পার্থক্য হলো গ্রামীণ ও শহুরে সমাজের। বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনি শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযো দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনাম শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠ অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যান শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্প প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকর হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ও শহরে আধুনিক, শিক্ষিত ও সচেতন জনগোষ্ঠীর বাস এবং তাদের। সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃি ঐতিহ্যের প্রভাব বেশি এবং সামাজিক গতিশীলতা অনেক কম।"
        }
      ]
    },
    {
      "number": "10",
      "uddipok": "বাংলাদেশের উত্তরাঞ্চলে একটি ক্ষুদ্র নৃগোষ্ঠীর বাস। এদের। ঐতিহ্যবাহী নৃত্যগীত 'ঝুমুর'। এদের গায়ের রং কালো এবং নাকের গড়ন নিগ্রোদের মতো খ্যাদা ও চ্যাপ্টা। প্রাচীনকালে এরা তীর-ধনুক দিয়ে শিকার করতো। বর্তমানে এরা দিনমজুর ও কৃষিজীবী হলেও বিশ শতকের' প্রথম ভাগে এদের দ্বারা সংঘটিত বিদ্রোহ বাংলার ইতিহাসে একটি আলোচিত রাজনৈতিক ঘটনা।",
      "tag": "RB, BB 21",
      "sub_questions": [
        {
          "label": "ক",
          "question": "নোকনা কী?",
          "explanation": "গারো সমাজ ব্যবস্থায় মায়ের মৃত্যুর পর সম্পত্তির উত্তরাধিকারী কনিষ্ঠ কন্যাকে 'নোকনা' বলে।"
        },
        {
          "label": "খ",
          "question": "জুম চাষকে সরকার নিরুৎসাহিত করার কারণ কী?",
          "explanation": "কৃষি জমির উর্বরতা রক্ষা ও পরিবেশগত কারণে সরকার জুম চাষকে নিরুৎসাহিত করে। পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এসব বিষয় বিবেচনা করে বাংলাদেশ সরকার ১৯৫০ সালে জুম চাষে নিষেধাজ্ঞা আরোপ করে।"
        },
        {
          "label": "গ",
          "question": "উদ্দীপকে কোন ক্ষুদ্র নৃগোষ্ঠীর কথা বলা হয়েছে? ব্যাখ্যা করো।",
          "explanation": "উদ্দীপকে সাঁওতালদের কথা বলা হয়েছে। বাংলাদেশের অন্যতম বৃহৎ ক্ষুদ্র নৃগোষ্ঠী হচ্ছে সাঁওতাল। সাঁওতালরা রাজশাহী, নওগাঁ, চাপাইনবাবগঞ্জ, কুড়িগ্রাম, লালমনিরহাট, পঞ্চগড়, নাটোর ইত্যাদি জেলায় বাস করে। দৈহিক বৈশিষ্ট্যে সাঁওতালদেরকে বিশুদ্ধ প্রাক-দ্রাবিড়ীয় গোষ্ঠীর প্রতিনিধি বলা হয়। তাদের দেহের উচ্চতা মাঝারি, মুখগহ্বর বড়, গায়ের রং গাঢ় বাদামি, মাথার খুলি গোল, নাক চ্যাপ্টা, ঠোঁট পুরু ও চোখ ছোট। একসময় সাঁওতালরা তীর- ধনুক দিয়ে শিকার করে জীবিকা নির্বাহ করলেও বর্তমানে তারা কৃষিজীবী। সাঁওতালদের ব্রিটিশ বিরোধী বিদ্রোহ বাংলার ইতিহাসে। একটি আলোচিত রাজনৈতিক ঘটনা। ১৮৫৫ সালে বহিরাগত মহাজন ও ব্যবসায়ীদের নির্যাতনের প্রতিবাদে এ বিদ্রোহ সংঘটিত হয়। উদ্দীপকে বাংলাদেশের উত্তরাঞ্চলে বসবাসকৃত একটি ক্ষুদ্র নৃগোষ্ঠীর - কথা উল্লেখ করা হয়েছে। তাদের গায়ের রং কালো, নাকের গড়ন চ্যান্টা এবং বর্তমান অর্থনীতি কৃষিনির্ভর। তাদের সংঘটিত বিদ্রোহ বাংলার ইতিহাসের একটি আলোচিত রাজনৈতিক ঘটনা। পূর্বোক্ত আলোচনার প্রেক্ষিতে বলা যায়, উদ্দীপকে সাঁওতালদের কথাই বলা হয়েছে।"
        },
        {
          "label": "ঘ",
          "question": "উদ্দীপকে উল্লেখিত ক্ষুদ্র নৃগোষ্ঠীর আর্থ-সামাজিক জীবনধারা বিশ্লেষণ করো।",
          "explanation": "উদ্দীপক দ্বারা ইঙ্গিতকৃত ক্ষুদ্র নৃগোষ্ঠী তথা সাঁওতালদের আর্থ- সামাজিক জীবনধারা অনন্য বৈশিষ্ট্য সম্বলিত এবং বৈচিত্র্যপূর্ণ। সাঁওতালদের সমাজ ব্যবস্থা পিতৃতান্ত্রিক। পিতার সম্পত্তি পুত্ররা সমানভাবে পেলেও কন্যাদের সম্পত্তিতে কোনো অধিকার থাকে না। পুত্রহীন ব্যক্তির সম্পদ তার সহোদর ভাইয়েরা পায়। সাঁওতালরা ১২টি গোত্র বা টোটেমে বিভক্ত। এ গোত্রগুলোকে 'পারিস' বলা হয়। তাদের মধ্যে সামাজিক। নেতৃত্ব প্রচলিত এবং সমাজে চার স্তর বিশিষ্ট সামাজিক আদালত প্রচলিত। ঐতিহ্যগতভাবে সাঁওতালদের সমাজে অন্তর্গোত্র বিবাহ নিষিদ্ধ এবং নবদম্পতি স্বামীর পিতার বাড়িতে বসবাস করে। সাঁওতালরা একসময় শিকারের ওপর নির্ভর করে জীবনযাপন করলেও বর্তমানে তাদের অর্থনীতি প্রধানত কৃষিনির্ভর। নারী-পুরুষ উভয়ই। জীবিকা নির্বাহের জন্য কাজ করে। কৃষির পাশাপাশি অনেকে শালপাতা, বাঁশ ও বেত দ্বারা কুটির শিল্পজাত পণ্য তৈরি করে জীবিকা নির্বাহ করে। তাদের সমাজে বিভিন্ন সময়ে নানা ধরনের সামাজিক উৎসব পালিত হয়। ফসল ঘরে তোলার পর তারা দেবতাকে ধন্যবাদ জানানোর জন্য 'সোহরাই' উৎসব পালন করে, যা তাদের সবচেয়ে বড় উৎসব। উপরের আলোচনার পরিসমাপ্তিতে বলা যায়, আধুনিকতা এবং ভিন্ন সংস্কৃতির আগ্রাসনের মধ্যেও সাঁওতাল জনগোষ্ঠী তাদের জীবনধারায় নিজস্ব সংস্কৃতি এবং ঐতিহ্য ধরে রেখেছে।"
        }
      ]
    },
    {
      "number": "11",
      "uddipok": "দৃশ্যপট-১: 'ক' নামক দেশের দুটি অংশের মধ্যে হাজার। কিলোমিটারের ভৌগোলিক দূরত্ব। ধর্মীয় ঐক্যের ভিত্তিতে সৃষ্ট দেশটির মানুষের জীবনধারায় মিল নেই। দুই অংশের মধ্যে বৈষম্যও প্রবল। জাতীয় আয়ের সিংহভাগ পূর্বাঞ্চল হতে আসলেও পশ্চিমাঞ্চলের। প্রভাবশালী শাসকগোষ্ঠী তা নিজেদের উন্নয়নে ব্যবহার করে। দৃশ্যপট-২: ১৯৭১ সালের ৭ই মার্চ একটি ভাষণে ঘোষণা করা হয়। “এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম।\"",
      "tag": "RB, BB 21,DB, DIN.B, SB, JB 18",
      "sub_questions": [
        {
          "label": "ক",
          "question": "তমদ্দুন মজলিশ কী?",
          "explanation": "তমদ্দুন মজলিশ ১৯৪৭ সালে গঠিত একটি সাংস্কৃতিক সংগঠন। এ সংগঠন বাংলা ভাষাকে শিক্ষার মাধ্যম ও আইন-আদালতের ভাষা হিসেবে ব্যবহারের জন্য জোর প্রচারণা চালায়।"
        },
        {
          "label": "খ",
          "question": "বাংলাদেশের ইতিহাসে ১৯৭০ সালের নির্বাচনের তাৎপর্য কী?",
          "explanation": "বাংলাদেশের ইতিহাসে ১৯৭০ সালের নির্বাচনের তাৎপর্য অত্যর ব্যাপক। সত্তরের নির্বাচনে আওয়ামী লীগ জাতীয় পরিষদে ১৬৭টি আসন এবং প্রাদেশিক পরিষদে ২৯৮টি আসন লাভ করে নিরঙ্কুশ সংখ্যাগরিষ্ঠতা লাভ করে। এ নির্বাচনে আওয়ামী লীগের বিজয়ের মাধ্যমে বাঙালি জাতীয়তাবাদের ভিত্তি সুদৃঢ় হয় এবং বাঙালি জাতীয়তাবাদ রাজনৈতিক ও শাসনতান্ত্রিক ভিত্তি লাভ করে। পাশাপাশি এ নির্বাচনের ফলাফল যুক্ত পাকিস্তানের মৃত্যুবার্তা ঘোষণা করে।"
        },
        {
          "label": "গ",
          "question": "উদ্দীপকে দৃশ্যপট-১ বাংলাদেশের ইতিহাসের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের দৃশ্যপট-১ বাংলাদেশের ইতিহাসের অন্যতম আলোচিত বিষয় পশ্চিম ও পূর্ব পাকিস্তানের মধ্যকার বৈষম্যের সাথে সাদৃশ্যপূর্ণ। পূর্ব ও পশ্চিম পাকিস্তান ছিল ১৯৪৭ সালে ধর্মের ভিত্তিতে সৃষ্ট পাকিস্তান রাষ্ট্রের দুটি অঞ্চল। উভয় অঞ্চলের মধ্যে ভৌগোলিক দূরত্ব ছিল প্রায় ১২০০ কিলোমিটার। শুরু থেকেই কেন্দ্রের ক্ষমতায় থাকা পশ্চিম পাকিস্তানের অবাঙালি শাসকরা পূর্ব পাকিস্তানের মানুষের সাথে বৈষম্যমূলক আচরণ করে আসছিল। বিশেষ করে অর্থনৈতিক ক্ষেত্রে এ বৈষম্য ছিল প্রবল। পাকিস্তানের মোট রপ্তানি আয়ে পূর্ব পাকিস্তানের অবদান ছিল বেশি। কিন্তু পূর্ব পাকিস্তানের অর্জিত এ বৈদেশিক মুদ্রার সিংহভাগ ব্যয় হতো পশ্চিম পাকিস্তানের উন্নয়নে। সব গুরুত্বপূর্ণ আর্থিক প্রতিষ্ঠানগুলো স্থাপিত হয়েছিল পশ্চিম পাকিস্তানে। বাৎসরিক বাজেটের ৭৫% ভাগ ব্যয় হতো পশ্চিম পাকিস্তানে, মাত্র ২৫% ভাগ-ব্যয় হতো পূর্ব পাকিস্তানে। অথচ পূর্ব পাকিস্তান থেকে রাজস্ব আয় হতো শতকরা ৬২ ভাগ। সামরিক বাহিনীসহ সরকারি চাকরিতে নিয়োগের ক্ষেত্রেও পশ্চিম পাকিস্তানিদের আধিপত্য ছিল প্রকট। মোট কথা, সবক্ষেত্রেই পশ্চিম পাকিস্তানিরা পূর্ব পাকিস্তানের প্রতি বৈষম্যমূলক আচরণ করতো। উদ্দীপকের দৃশ্যকল্প-১-এ বলা হয়েছে, শা ধর্মীয় ঐক্যের ভিত্তিতে সৃষ্ট দেশের দুটি অঞ্চলের মানুষের জীবনধারায় মিল নেই। দুই অংশের মধ্যে বৈষম্যও প্রবল। জাতীয় আয়ের সিংহভাগ পূর্বাঞ্চল। থেকে এলেও তার বেশিরভাগ ব্যয় হতো পশ্চিমাঞ্চলের উন্নয়নে। পূর্বের আলোচনার পরিপ্রেক্ষিতে বলা যায়, উদ্দীপকের ঘটনা-১ বাংলাদেশের ইতিহাসের গুরুত্বপূর্ণ আলোচ্য বিষয় পূর্ব ও পশ্চিম পাকিস্তানের মধ্যকর বৈষম্যের সাথে সামঞ্জস্যপূর্ণ।"
        },
        {
          "label": "ঘ",
          "question": "দৃশ্যপট-২ কীভাবে বাঙালি জাতিকে স্বাধীনতা সংগ্রামে উদ্বুদ্ধ করেছিল? বিশ্লেষণ করো।",
          "explanation": "উদ্দীপকের দৃশ্যপট-২ অর্থাৎ বঙ্গবন্ধুর ৭ মার্চের ভাষণ বাঙারি জাতিকে তার অধিকার আদায়ে সোচ্চার করে স্বাধীনতা সংগ্রামে উদ্বুখ করেছিল। বঙ্গবন্ধু শেখ মুজিবুর রহমান ১৯৭১ সালের ৭ মার্চ ঢাকার রেসকোর্স ভাষণে তিনি পশ্চিম পাকিস্তানি শাসকগোষ্ঠীর শোষণ ও বঞ্চনার ইতিহাস, নির্বাচনে জয়ের পর বাঙালির সাথে প্রতারণা, বাঙালির রাজনৈতিক ইতিহাসের পটভূমি ও বাঙালির অধিকারের দাবি ইত্যাদি বিষয় তুলে ধরেন। ৭ মার্চের ভাষণের মাধ্যমেই বাঙালি ঐক্যবদ্ধ হওয়ার ও মুক্তিযুদ্ধের নির্দেশনা পায়। এ ভাষণের পরেই বাঙালি জাতির সামনে একটি মাত্র গন্তব্য নির্ধারণ হয়ে যায়, তা হলো স্বাধীনতা। ৭ মার্চে বঙ্গবন্ধুর ঘোষিত কর্মসূচি এবং আহ্বানে সাড়া দিয়ে সর্বস্তরের জনগণ ঐক্যবদ্ধ হয়। পূর্ব বাংলার সব অফিস-আদালত, শিক্ষা প্রতিষ্ঠান, কলকারখানা বন্ধ হয়ে যায়। ২৫ মার্চ রাতে পাকিস্তানি বাহিনীর গণহত্যা শুরুর পর পর বঙ্গবন্ধু স্বাধীনতার ঘোষণা দেন। গ্রেপ্তার হওয়ার আগে দেওয়া তার ঐ বাণী শোনার পরই চট্টগ্রামসহ দেশের বিভিন্ন জেলায় প্রাথমিক প্রতিরোধ গড়ে তোলা হয়। শুর হয় পাকিস্তানি সেনাবাহিনীর সঙ্গে বাঙালির এক অসম লড়াই, যা বাংলাদেশের ইতিহাসে মহান মুক্তিযুদ্ধ নামে পরিচিত। এরপর ৯ মাস দীর্ঘ রক্তক্ষয়ী সংগ্রাম, ত্রিশ লক্ষ বাঙালির জীবন বিসর্জন ও দুই লক্ষ মা-বোনের সম্ভ্রমের বিনিময়ে আমরা পাই আমাদের পরম কাঙ্ক্ষিত স্বাধীনতা। স্বাধীনতা যুদ্ধের এই পুরো সময়টাতে বঙ্গবন্ধুর ৭ মার্চের ভাষণ মুক্তিযোদ্ধাদের অনুপ্রেরণার উৎস হিসেবে অসামান্য ভূমিকা রেখেছে। উপরের আলোচনার পরিপ্রেক্ষিতে বলা যায়, বঙ্গবন্ধুর ৭ মার্চের ভাষণ বাঙালি জাতিকে যে সংগ্রামে উদ্বুদ্ধ করেছিল, তাই আমাদেরকে এনে দিয়েছে স্বাধীন বাংলাদেশ।"
        }
      ]
    }
  ]
}