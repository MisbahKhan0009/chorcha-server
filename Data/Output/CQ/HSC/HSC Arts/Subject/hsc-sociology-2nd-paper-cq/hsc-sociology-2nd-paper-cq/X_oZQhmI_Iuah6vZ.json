{
  "title": "কুমিল্লা, চট্টগ্রাম, যশোর, বরিশাল বোর্ড ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "ঢাকা বিশ্ববিদ্যালয়ের একজন অধ্যাপক মনিরুলকে এমন একটি বিষয়ে ভর্তির পরামর্শ দিয়েছিলেন, যে বিষয়ের মূল বিষয়বস্তু হলো সমাজ ও মানুষ। বিষয়টি সমাজের মানুষের আচরণ,সামাজিক সংগঠন, মূল্যবোধ, সামাজিকীকরণ, ঐতিহ্য, সামাজিক প্রতিষ্ঠান, দায়িত্ব ও কর্তব্য সম্পর্কে মানুষকে সচেতন করে তোলে। ঢাকা বিশ্ববিদ্যালয় থেকে লেখাপড়া শেষ করে বিদেশ থেকে সে বর্তমানে এ বিষয়ে উচ্চতর ডিগ্রি নিয়ে আন্তর্জাতিক মানের বেসরকারি একটি প্রতিষ্ঠানের প্রধান হিসেবে এখন কাজ করছেন।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "ঢাকা বিশ্ববিদ্যালয় কত সালে প্রতিষ্ঠিত হয়?",
          "explanation": "ঢাকা বিশ্ববিদ্যালয় ১৯২১ সালে প্রতিষ্ঠিত হয়।"
        },
        {
          "label": "খ",
          "question": "সামাজিক উন্নয়ন বলতে কী বোঝ?",
          "explanation": "সামাজিক উন্নয়ন বলতে এমন সামাজিক প্রক্রিয়াকে বোঝায়, যা সার্বিকভাবে সমাজকাঠামোর উন্নয়ন ঘটায়। সামাজিক উন্নয়ন সমাজের সকল বিষয়ের ইতিবাচক পরিবর্তনকে নির্দেশ করে। যেমন- শিক্ষা, স্বাস্থ্য, চিকিৎসা, বাসস্থান, কর্মসংস্থান, সামাজিক নিরাপত্তা, সামাজিক সেবা, মানবিক স্বাধীনতা প্রভৃতি ক্ষেত্রে উন্নয়ন। অর্থাৎ সামাজিক উন্নয়ন হলো সমাজের সার্বিক ইতিবাচক কাঠামোগত ও প্রাতিষ্ঠানিক পরিবর্তন।"
        },
        {
          "label": "গ",
          "question": "উদ্দীপকের মনিরুলের পঠিত বিষয়টিরবিকাশধারা বাংলাদেশের প্রেক্ষাপটে ব্যাখ্যা করো।",
          "explanation": "উদ্দীপকে মনিরুলের পঠিত বিষয়টি হলো সমাজবিজ্ঞান। সমাজবিজ্ঞান হলো বিজ্ঞানের সেই শাখা, যাতে সমাজের উৎপত্তি ও ক্রমবিকাশ, সমাজস্থ সদস্যদের পারস্পরিক সম্পর্ক, সামাজিক প্রতিষ্ঠানসহ সমগ্র সমাজ নিয়ে আলোচনা, গবেষণা ও বিশ্লেষণ করা হয়। এ থেকে বোঝা যায়, উদ্দীপকের ঢাকা বিশ্ববিদ্যালয়ের অধ্যাপক মনিরুলকে যে বিষয়ে ভর্তির পরামর্শ দিয়েছিলেন সে বিষয়টি সমাজবিজ্ঞানকে নির্দেশ করছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এ ধারাবাহিকতায় ১৯৬৪ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চমাধ্যমিক স্তরের শিক্ষার্থীদেরও সমাজবিজ্ঞান পড়ানো হয়। সমাজবিজ্ঞানের এ সাবলীল বিকাশধারায় বিভিন্ন বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তিদের রচনা প্রত্যক্ষ ভূমিকা রেখেছে।"
        },
        {
          "label": "ঘ",
          "question": "উদ্দীপকে বর্ণিত বিষয়টি বাংলাদেশে বিকাশ লাভ করার ক্ষেত্রে ড. এ. কে. নাজমুল. করিমসহ কয়েকজন ব্যক্তির অবদান বিশেষভাবে উল্লেখযোগ্য- মূল্যায়ন করো।",
          "explanation": "উদ্দীপকে বর্ণিত সমাজবিজ্ঞান বিষয়টি বাংলাদেশে বিকাশ লাভ করার ক্ষেত্রে ড. এ. কে নাজমুল করিমসহ আরও কয়েকজন ব্যক্তির অবদান বিশেষভাবে উল্লেখযোগ্য। ১৯৫০ সালে ফরাসি সামাজিক নৃবিজ্ঞানী ক্লদ লেভি স্ট্রস ইউনেস্কো কমিশনের সদস্য হয়ে বাংলাদেশে সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের জন্য ঢাকায় আসেন। তার সাথে সাক্ষাৎ করে ঢাকা বিশ্ববিদ্যালয়ের রাষ্ট্রবিজ্ঞান বিভাগের শিক্ষক অধ্যাপক অজিত কুমার সেন ও এ. কে. নাজমুল করিম অত্র বিশ্ববিদ্যালয়ে সমাজবিজ্ঞান বিভাগ প্রতিষ্ঠার প্রতিশ্রুতি পান। প্রসঙ্গত, রাষ্ট্রবিজ্ঞান বিভাগের সমাজবিজ্ঞান কোর্সের দায়িত্বপ্রাপ্ত শিক্ষক ছিলেন অধ্যাপক অজিত কুমার সেন। ১৯৫১-'৫২ শিক্ষাবর্ষে সমাজবিজ্ঞান বিষয়ে উচ্চতর শিক্ষা গ্রহণ করতে এ. কে. নাজমুল করিম মার্কিন যুক্তরাষ্ট্রের কলাম্বিয়া বিশ্ববিদ্যালয়ে যান। দেশে ফিরে তিনি রাষ্ট্রবিজ্ঞান বিভাগে সমাজবিজ্ঞানের একটি বাধ্যতামূলক কোর্স, চালু করেন। এভাবে নানামুখী প্রচেষ্টার পর ১৯৫৭ সালে ঢাকা বিশ্ববিদ্যালয় ও ইউনেস্কোর যৌথ উদ্যোগে সমাজবিজ্ঞান নামে নতুন একটি বিভাগ প্রতিষ্ঠিত হয়। এছাড়া বাংলাদেশে সমাজবিজ্ঞানের বিকাশে বিভিন্ন বিশ্ববিদ্যালয়ের নানা বিভাগের শিক্ষক ও অন্যান্য বিদ্বান ব্যক্তির লেখা, সমাজচিন্তামূলক নিবন্ধ, গ্রন্থ এবং বিভাগীয় সেমিনারগুলোতে পাঠ করা মননশীল প্রবন্ধ ও বক্তৃতা গুরুত্বপূর্ণ ভূমিকা রেখেছে। উপরের আলোচনার প্রেক্ষিতে বলতে পারি, বিভিন্ন শিক্ষাবিদ বাংলাদেশে সমাজবিজ্ঞান বিষয়ের প্রাতিষ্ঠানিক বিকাশে গুরুত্বপূর্ণ অবদান রেখেছেন।"
        }
      ]
    },
    {
      "number": "2",
      "uddipok": "",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "লেখার আবিষ্কার হয়েছে কোন যুগে?",
          "explanation": "লেখার আবিষ্কার হয়েছে ব্রোঞ্জ যুগে।"
        },
        {
          "label": "খ",
          "question": "\"লৌহের আবিষ্কার সভ্যতার অন্যতম ভিত্তি\"- ব্যাখ্যা করো।",
          "explanation": "লৌহের মাধ্যমে আধুনিক সভ্যতা গড়ে ওঠার কারণে লৌহকে সভ্যতার অন্যতম ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্টাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে কোন প্রত্নতাত্ত্বিকস্থানের নির্দেশ করা হয়েছে?ব্যাখ্যা করো।",
          "explanation": "উদ্দীপকের প্রত্নতাত্ত্বিক নিদর্শনসমূহ বাংলাদেশের অন্যতম প্রত্নতাত্ত্বিক স্থান পাহাড়পুরকে নির্দেশ করছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্র ভূমির সোমপুর নামক স্থানে পাল বংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। এই বিহারটির উল্লেখযোগ্য প্রত্নতাত্ত্বিক নিদর্শন হলো- সোমপুর বিহার, স্নানঘাট, গন্ধেশ্বরীর মন্দির, সত্যপীর ভিটা ও জৈন বিহার। এখানে অসংখ্য মুদ্রা পাওয়া গেছে। এখানে প্রাপ্ত টেরাকোটার ফলকে বিভিন্ন ধরনের শিল্পকর্ম চোখে পড়ে। পাহাড়পুরের ধ্বংসাবশেষ থেকে পোড়ামাটির নানা ধরনের থালা, বাটি, জলপাত্র, গহনাপাত্র,সিলমোহর, তাম্রলিপি, শিলালিপি ইত্যাদি পাওয়া গেছে। তিব্বতবাসীদের নিকর্ট এটি তীর্থস্থানস্বরূপ ছিল। তিব্বতি সাহিত্যে এ বিহারের বিখ্যাত পণ্ডিত অতীশ দীপঙ্কর ও রত্নাকর শান্তির নাম উল্লেখ রয়েছে। উদ্দীপকের ছকে সোমপুর গন্ধেশ্বরীর মন্দির, অতীশ দীপঙ্কর, ও সত্যপীর ভিটার বিহার কথা উল্লেখ করা হয়েছে। পূর্বোক্ত আলোচনায় স্পষ্ট যে, এগুলো পাহাড়পুর বিহারের প্রত্নতাত্ত্বিক নিদর্শন। তাই বলা য়ায়, উল্লিখিত প্রত্নতাত্ত্বিক নিদর্শনসমূহ প্রত্নতাত্ত্বিক স্থান পাহাড়পুরকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লেখিত নিদর্শনগুলো বাংলাদেশের সামাজিক ইতিহাসকে ধারণ করে- বিশ্লেষণ করো।",
          "explanation": "উদ্দীপকে নির্দেশিত পাহাড়পুরের প্রত্নতাত্ত্বিক নিদর্শনসমূহ বাংলাদেশের সামাজিক ইতিহাসকে ধারণ করে। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার মন্দির, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারুকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম বিশেষ গুরুত্বের দাবিদার ছিল। পাহাড়পুরের ধ্বংসাবশেষ- আরও প্রমাণ করে যে, ধর্মীয় কাজে ধনী ব্যক্তি কিংবা নৃপতিদের দানের হাত ছিল দরাজ। পাহাড়পুরে আবিষ্কৃত প্রাচীন মুদ্রা থেকে অনুমান করা অযৌক্তিক নয় যে, তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তাম্রলিপি ও শিলালিপিতে উৎকীর্ণ ভূমি ক্রয়-বিক্রয়,ভূমিদান ইত্যাদির দলিল থেকে মনে করা যেতে পারে যে, ভূসম্পত্তিতে ব্যক্তিগত মালিকানা ছিল। উপরের 'আলোচনা থেকে স্পষ্টভাবে প্রতীয়মান হয়, উদ্দীপকে উল্লেখিত পাহাড়পুরের নিদর্শনসমূহ বিশ্লেষণ করে তদানীন্তন বাংলাদেশের সামাজিক ইতিহাসের একটি চিত্র ফুটিয়ে তোলা যায়। এ কারণে বাংলাদেশের সামাজিক ইতিহাস চর্চার ক্ষেত্রে পাহাড়পুরের প্রত্নতাত্ত্বিক নিদর্শনসমূহের গুরুত্ব অনস্বীকার্য।"
        }
      ]
    },
    {
      "number": "3",
      "uddipok": "নারী নেত্রীদিপা এক অনুষ্ঠানে উল্লেখ করেন, আমাদের দেশের ক্ষুদ্র নৃগোষ্ঠীর সামাজিক উন্নয়নে সবাইকে এগিয়ে আসতে হবে। তিনি এমন একটি ক্ষুদ্র নৃগোষ্ঠীর কথা উল্লেখ করেন, যাদের অর্থনীতি মূলত কৃষিভিত্তিক এবং মাতৃসূত্রীয় পরিবার। তাদের গোত্রগুলো ক্ষুদ্র হয় বলে সদস্যদের মধ্যে রক্তের সম্পর্ক নির্ণয় করা সহজ। এদের বিশ্বাস মৃত্যুর পর তাদের আত্মা 'চিকমাং'নামক স্থানে চলে যায়।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "হেডম্যান কোন নৃগোষ্ঠীর মৌজা প্রধান?",
          "explanation": "'হেডম্যান' চাকমা নৃগোষ্ঠীর মৌজা প্রধান।"
        },
        {
          "label": "খ",
          "question": "জুম চাষ বলতে কী বোঝায়?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "উদ্দীপকের দিপা কোন ক্ষুদ্র নৃগোষ্ঠীর অন্তর্ভুন্ত? ব্যাখ্যা দাও।",
          "explanation": "উদ্দীপকের দিপা গারো ক্ষুদ্র নৃগোষ্ঠীর সদস্য।' বাংলাদেশে বসবাসকারী অন্যতম ক্ষুদ্র নৃগোষ্ঠী হলো গারো। গারো ক্ষুদ্র নৃগোষ্ঠী বাংলাদেশের ময়মনসিংহ, জামালপুর, শেরপুর, নেত্রকোনা, টাঙ্গাইল জেলা এবং বৃহত্তর সিলেট অঞ্চলের কোনো কোনো অংশে বাস করে। গারো সমাজ প্রধানত মাতৃসূত্রীয়। এ ব্যবস্থায় বংশ নাম ও সম্পত্তি মাতৃধারায় মাতা থেকে মেয়েতে বর্তায়। গারো পরিবারে মাতাই সব সম্পত্তির মালিক। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। গারোদের গোত্রগুলো 'সাধারণতক্ষুদ্রাকৃতির হয়। সে কারণে এ সদস্যদের রক্তের সম্পর্ক নির্ণয় সহজ হয়। সাংসারেক গারোদের মতে, মৃত্যুর পর আত্মা চিকমাং নামক স্থানে চলে যায়। 'গারো অর্থনীতি মূলত কৃষিভিত্তিক। নারী-পুরুষ উভয়ে কৃষিকাজ ও পশুপালন করে। উদ্দীপকের নারী নেত্রী দিপা এমন একটি ক্ষুদ্র নৃগোষ্ঠীর কথা উল্লেখ করেন, যাদের অর্থনীতি মূলত কৃষিভিত্তিক এরং মাতৃসূত্রীয় পরিবার। তাদের গোত্রগুলো ক্ষুদ্র হয় বলে সদস্যদের মধ্যে রক্তের সম্পর্ক নির্ণয় করা সহজ। এদের বিশ্বাস মৃত্যুর পর তাদের আত্মা 'চিকমাং' নামক স্থানে চলে যায়। এসব তথ্য গারো নৃগোষ্ঠীর সাথে সাদৃশ্যপূর্ণ। তাই বলা যায়, উদ্দীপকে গারো ক্ষুদ্র নৃগোষ্ঠীর কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লেখিত ক্ষুদ্র নৃগোষ্ঠীর পারিবারিক ও অর্থনৈতিক জীবনধারা মূল্যায়ন করো",
          "explanation": "উদ্দীপকে উল্লেখিত নৃগোষ্ঠী হলো গারো। গারোদের পারিবারিক ও অর্থনৈতিক জীবনধারা বৈচিত্র্যময়। বাংলাদেশের গারো নৃগোষ্ঠী ময়মনসিংহ, শেরপুর, নেত্রকোণা ও টাঙ্গাইল জেলায় বসবাস করে। গারোদের সমাজব্যবস্থা মাতৃতান্ত্রিক। গারোদের মধ্যে সম্পত্তি ও বংশ নাম মৃত ধারায় তথা মা থেকে বর্তায়। গারো দম্পতি স্ত্রীর বাবার গৃহে বসবাস করে। মায়ের মৃত্যুর পর কনিষ্ঠা কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। গারোদের অর্থনীতি মূলত কৃষিভিত্তিক। নারী-পুরুষ উভয়ে কৃষিকাজ ও পশুপালন করে। তবে একসময় জুম চাষই ছিল তাদের প্রধান অর্থনৈতিক ভিত্তি। গারোরা উৎপাদিত ফসলের মধ্যে ধান, লাউ, কুমড়া, তিল, শসা, বেগুন, মরিচ, সরিষা নানা জাতের সবজি; আনারস ও অন্যান্য ফল চাষের ওপর জোর দিয়ে থাকে। এর পাশাপাশি তারা কুটির শিল্প পশুপালন, কাঠ বিক্রি ও ফলমূল বিক্রি করে জীবিকা নির্বাহ করে। উপরে প্রদত্ত আলোচনার প্রেক্ষিতে বলা যায়, গারো ক্ষুদ্র নৃগোষ্ঠীর পারিবারিক ও অর্থনৈতিক জীবনধারা বৈচিত্র্যময়।"
        }
      ]
    },
    {
      "number": "4",
      "uddipok": "",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "চাকমাদের প্রধান ধর্মীয় উৎসবের নাম কী?",
          "explanation": "চাকমাদের প্রধান ধর্মীয় উৎসবের নাম বুদ্ধপূর্ণিমা।"
        },
        {
          "label": "খ",
          "question": "শালবন বিহার বলতে কী বোঝায়?",
          "explanation": "শালবন বিহার হচ্ছে কুমিল্লার ময়নামতিতে আবিষ্কৃত একটি প্রত্নতাত্ত্বিক ধ্বংসাবশেষ। সাত শতকের শেষ বা আট শতকের শুরুতে দেব বংশীয় রাজা শ্রী ভবদেব শালবন বিহার নির্মাণ করেন। এ বিহারের প্রতিটি দিকের দেয়াল প্রায় ১৬৮ মিটার করে লম্বা, ১৬ ফুট চওড়া ও ৪-৬ ফুট উঁচু। বিহারের চারপাশে ১২ × ১২ ফুট বর্গাকারের সর্বমোট ১১৫টি কক্ষ আছে, যাতে শিক্ষাথী, ভিক্ষু ও শ্রমণেরা বাস করতেন। শালবন বিহারের ধ্বংসস্তূপ থেকে তাম্রফলক, স্বর্ণমুদ্রা, বুদ্ধ মুর্তি, কাদামাটির থালাবাসন প্রভৃতি পাওয়া গেছে।"
        },
        {
          "label": "গ",
          "question": "গ্রাফচিত্রের ১৯৫২ সালটি গুরুত্বপূর্ণ কেন? ব্যাখ্যা করো।",
          "explanation": "গ্রাফচিত্রের ১৯৫২ সালটি ভাষা আন্দোলনকে নির্দেশ করে, এ আন্দোলন বাঙালির স্বাধিকার আন্দোলনের প্রথম পদক্ষেপ হওয়ায় ও জাতীয়তাবাদের বিকাশে ভূমিকা রাখায় অত্যন্ত গুরুত্বের দাবিদার। ভাষা আন্দোলন ছিল বাঙালির স্বাধিকার আন্দোলনের প্রথম পদক্ষেপ। পাকিস্তানের ৫৬.৪০ ভাগ জনগণের মাতৃভাষা ছিল বাংলা। অন্যদিকে উর্দু ছিল মাত্র ৩.২৭ ভাগ লোকের ভাষা। সংখ্যাগরিষ্ঠ জনগণের মুখের ভাষাকে উপেক্ষা করে ১৯৪৮ সালে গভর্নর জেনারেল মোহাম্মদ আলী জিন্নাহ এবং ১৯৫২ সালে প্রধানমন্ত্রী খাজা নাজিমউদ্দীন উর্দুকে পাকিস্তানের রাষ্ট্রভাষা করার ঘোষণা দেন। এ অন্যায়ের প্রতিবাদে ভাষা আন্দোলনের সূত্রপাত হয়। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবেস্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্যদিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে, ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। আর বাঙালি জাতীয়তাবাদের চূড়ান্ত বহিঃপ্রকাশ হিসেবে ১৯৭১ সালে মুক্তিযুদ্ধের মাধ্যমে স্বাধীন বাংলাদেশ রাষ্ট্রের জন্ম হয়।"
        },
        {
          "label": "ঘ",
          "question": "\"উক্ত সালটির চেতনা থেকে আমরা স্বাধীনতার দিকে এগিয়ে গিয়েছি\" বিশ্লেষণ করো।",
          "explanation": "উক্ত সালটির চেতনা অর্থাৎ, ১৯৫২ সালের ভাষা আন্দোলনের চেতনা থেকে আমরা স্বাধীনতার দিকে এগিয়ে গিয়েছি- উক্তিটি যথার্থ। ভাষা আন্দোলনকে ঘিরেই বাঙালি জাতি প্রথম স্বাধিকারের বিষয়ে সচেতন হয়ে ওঠে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। এ জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্যদিয়ে বাঙালি চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন. ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমেই বাঙালি জাতীয়তাবাদী চেতনা জাগ্রত হয়। এই চেতনাই বাঙালিকে অধিকার আদায়ের বিভিন্ন সংগ্রামের মাধ্যমে স্বাধীনতা অর্জনের দিকে এগিয়ে দেয়।"
        }
      ]
    },
    {
      "number": "5",
      "uddipok": "পিয়াল এমন একটি সমাজে বসবাস করে, যাদের পেশা কৃষিজ। এরা সাধারণত সহজসরলভাবে যৌথ পরিবারে বসবাস করে। এরা ধর্মভীর। অপরদিকে সিয়াম যেখানে বাস করে সেটি ঘন বসতিপূর্ণ। এদের পেশা অকৃষিজ। এদের মধ্যে কৃত্রিম সম্পর্ক ও 'একক পরিবার' বিদ্যমান। এরা প্রযুক্তিনির্ভর উন্নত জীবনযাত্রা ধারণ করে।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "প্রান্তিক কৃষক কী?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "সোমপুর বিহার বলতে কী বোঝায়?",
          "explanation": "সোমপুর বিহার ভারতীয় উপমহাদেশে অবস্থিত সবচেয়ে বড় বৌদ্ধবিহার। সোমপুর বিহার নওগাঁ জেলায় অবস্থিত। বিহারটির আয়তন প্রায় ২৭ একর। চার কোণা এ বিহারটির প্রতিটি দিক তিনশ গজ দীর্ঘ ছিল। স্থানটি উচ্চ প্রাচীরে ঘেরা ছিল এবং চারদিকেই এর প্রাচীরের গায়ে ভিক্ষুদের বসবাসের জন্য মোট ১৭৭টি কক্ষ নির্মাণ করা হয়েছিল। এখানে একটি মন্দির আবিষ্কৃত হয়, যা উত্তর-দক্ষিণে ১০৮ মিটার এবং পূর্ব-পশ্চিমে ৯৫ মিটার দীর্ঘ ছিল। মন্দিরের নকশা তখনকার মানুষের রুচিশীলতা ফুটিয়ে তোলে।"
        },
        {
          "label": "গ",
          "question": "পিয়াল কোন সমাজে বসবাস করে? ব্যাখ্যা করো।",
          "explanation": "উদ্দীপকের পিয়াল গ্রামীণ সমাজে বসবাস করে। গ্রামীণ সমাজ হলো কৃষিনির্ভর, ক্ষুদ্রায়তনের ও কম বসতিপূর্ণ অঞ্চল, যেখানে মুখোমুখি মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা। গ্রামের জনগোষ্ঠীর মধ্যে ঘনিষ্ঠতা ও হূদ্যতা বিদ্যমান। কৃষিভিত্তিক জীবন ব্যবস্থার কারণে পরিবারের সদস্যরা একইসাথে কৃষিকাজে অংশ নেয়। এজন্য যৌথ পরিবার গড়ে ওঠে। গ্রামীণ সমাজে পরিবার ও জ্ঞাতিত্ব সর্বত্র বিরাজমান এবং বহুক্রিয়ামুখী। বাংলাদেশের গ্রামীণ সমাজে ধর্মের প্রভাব বেশ প্রবল। উদ্দীপকে দেখা যায়, পিয়াল যে সমাজে বাস করে সে সমাজের পেশা কৃষিজ। এরা যৌথ পরিবারে বাস করে এবং ধর্মভীরু। পূর্বোক্ত আলোচনা অনুযায়ী, যা গ্রামীণ সমাজের সাথে সাদৃশ্যপূর্ণ। সুতরাং বলা যায়,পিয়াল গ্রামীণ সমাজে বাস করে।"
        },
        {
          "label": "ঘ",
          "question": "উদ্দীপকে বর্তমানে পিয়াল ও সিয়ামের মধ্যে পার্থক্য কমে এসেছে? বিশ্লেষণ করো।",
          "explanation": "উদ্দীপকের পিয়াল ও সিয়াম যথাক্রমে গ্রামীণ এবং শহুরে সমাজে বাস করে। বর্তমানে তাদের সমাজের পার্থক্য ক্রমান্বয়ে কমে আসছে। শহর বলতে এমন একটি সীমিত এলাকাকে বোঝায়, যেখানে উল্লেখযোগ্য জনগোষ্ঠী মোটামুটি স্থায়ীভাবে বসবাস করার পাশাপাশি অকৃষিজ পেশার মাধ্যমে জীবিকা নির্বাহ করে। শহুরে সমাজে গ্রামীণ সমাজের হৃদ্যতাপূর্ণ সম্পর্কের পরিবর্তে একধরনের কৃত্রিম সম্পর্ক গড়ে ওঠে। একক পরিবার শহরে সমাজের একটি লক্ষণীয় বৈশিষ্ট্য। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শছুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। উদ্দীপকের বর্ণনানুযায়ী, সিয়াম সেখানে বাস করে, সেটি ঘনবসতিপূর্ণ এবং জনগোষ্ঠীর পেশা অকৃষিজ। এদের মধ্যে কৃত্রিম সম্পর্ক ও একক পরিবার বিদ্যমান। পাশাপাশি এরা প্রযুক্তিনির্ভর জীবনযাপন করে। পূর্বোক্ত আলোচনা অনুযায়ী যা শহুরে সমাজকেই নির্দেশ করে। বর্তমানে গ্রামীণ ও শহুরে সমাজের পার্থক্য অনেকটাই কমে এসেছে। শহুরে সমাজের অনেকেই গ্রাম থেকে এসেছে। তাই এদের নিকট আত্মীয় জ্ঞাতিরা অনেকেই গ্রামে বাস করে। এমতাবস্থায় শহরে যখন জাতীয় উৎসব ও আচার-অনুষ্ঠানের আয়োজন করা হয়। সেখানে প্রায় সবাই অংশগ্রহণ করে থাকে। অনেক সময় এসব আচার-অনুষ্ঠানকে কেন্দ্র করে অনেকেই শহরে আগমন করে থাকে। ইদানীং গ্রাম সমাজেও এ ধরনের বিভিন্ন অনুষ্ঠানের আয়োজন করা হয়ে থাকে। এসব অনুষ্ঠানের মাধ্যমে গ্রাম ও শহর সমাজের মানুষের আন্তঃসম্পর্ক তৈরি হয়। শহুরে সমাজের মতো গ্রামীণ সমাজেও সক্রিয় রাজনৈতিক কর্মকাণ্ড পরিচালিত হয়। গ্রামীণ পর্যায়ে ইউনিয়ন পরিষদ চেয়ারম্যান, মেম্বার নির্বাচনেও দলীয় প্রভাব চোখে পড়ে। তাছাড়া অনেকেই আধুনিক শিক্ষায় শিক্ষিত হয়ে গ্রামে ফিরে এসে রাজনীতিতে জড়িয়ে পড়ছে। উপরে প্রদত্ত আলোচনায় এটা স্পষ্ট, বাংলাদেশের গ্রাম ও শহর সমাজের মধ্যে চমৎকার আন্তঃসম্পর্ক বিদ্যমান। শহুরে জীবন, শিল্পায়ন, শিক্ষা, পেশা ইত্যাদি গ্রাম সমাজেরও দ্রুত পরিবর্তন ঘটাচ্ছে। এ পরিবর্তন গ্রামের স্থবির প্রকৃতিতেও পরিবর্তন সাধন করছে। ফলে উভয় সমাজব্যবস্থার পার্থক্য ক্রমশই কমে আসছে।"
        }
      ]
    },
    {
      "number": "6",
      "uddipok": "কলেজের ছাত্রী তমা দ্বাদশ শ্রেণিতে অধ্যয়নরত। সে অত্যন্ত মেধাবী। বর্তমানে ঠিকমতো কলেজে যেতে না পারায় তার মানসিক অবস্থা খুবই খারাপ। কারণ কলেজে যাওয়ার পথে রাস্তার মোড়ে দাঁড়িয়ে থাকা ছেলেগুলো প্রায়ই অশালীন ইঙ্গিত করে ও কুরুচিপূর্ণ কথা বলে। তমা লজ্জা আর ভয়ে এসবের প্রতিবাদই করতে পারছেনা।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "BRAC-এর প্রতিষ্ঠাতা কে?",
          "explanation": "BRAC-এর প্রতিষ্ঠাতা হলেন স্যার ফজলে হাসান আবেদ।"
        },
        {
          "label": "খ",
          "question": "\"কর্মজীবী মহিলারা নিরাপত্তাহীনতায় ভোগে\"- বুঝিয়ে লেখো।",
          "explanation": "কর্মজীবী মহিলারা সামাজিক ও পরিবেশগত কারণে নিরাপত্তাহীনতায় ভোগে। বর্তমানে সমাজের প্রতিটি ক্ষেত্রেই নারীরা অবহেলিত ও নির্যাতিত হচ্ছে। বিশেষ করে কর্মক্ষেত্রে নারীরা নানাভাবে সমস্যার শিকার হচ্ছে। যেমনযৌন নির্যাতন, অধিক কাজে বাধ্য করা, মানসিকভাবে চাপে রাখা, পারিশ্রমিক কম দেওয়া, আসা-যাওয়ার রাস্তায় নিরাপত্তাহীনতা ইত্যাদি। আর এসব সমস্যার ফলেই কর্মজীবী নারীরা নিরাপত্তাহীনতায়-ভোগে।"
        },
        {
          "label": "গ",
          "question": "উদ্দীপকে তমার সমস্যাটি তোমার পাঠ্যবইয়ের কোন সমস্যাকে ইঙ্গিত করে? ব্যাখ্যা করো।",
          "explanation": "তমার সমস্যাটি আমার পাঠ্যবইয়ের যৌন নিপীড়ন সমস্যাকে ইঙ্গিত করে। বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি, হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অশ্লীল গান বাজানো বা গাওয়া, অশ্লীল বা উদ্দেশ্যমূলক কথা বলা, অশ্লীল অঙ্গভঙ্গি করা, পিছু নেওয়া, পথরোধ করে দাঁড়ানো, শিস দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে বলা হয়েছে, কলেজের মেধাবী ছাত্রী তমা বর্তমানে ঠিকমতো কলেজে যেতে না পারায় তার মানসিক অবস্থা খুবই খারাপ। কারণ কলেজে যাওয়ার পথে রাস্তার মোড়ে দাঁড়িয়ে থাকা ছেলেগুলো, প্রায়ই অশালীন ইঙ্গিত করে ও কুরুচিপূর্ণ কথা বলে। পূর্বের আলোচনার প্রেক্ষিতে বলা যায়, উদ্দীপকে বর্ণিত সমস্যাটি যৌন নিপীড়ন সমস্যাকে ইঙ্গিত করে। কেননা অশালীন ইঙ্গিত করা ও কুরুচিপূর্ণ কথা বলা যৌন নিপীড়নেরই অংশ।"
        },
        {
          "label": "ঘ",
          "question": "উক্ত সমস্যাটি সমাজব্যবস্থায় কোন ধরনের প্রভাব ফেলে? মূল্যায়ন করো।",
          "explanation": "উত্ত সমস্যাটি অর্থাৎ যৌন নিপীড়ন সমস্যাটি সমাজব্যবস্থায় অত্যন্ত নেতিবাচক প্রভাব ফেলে। পথেঘাটে মেয়েদের উত্ত্যক্ত করার কারণে প্রত্যক্ষ শারীরিক ক্ষতি না হলেও নারীর নানা মানসিক ক্ষতির কারণ হয়ে দাঁড়ায়। যৌন নিপীড়ন নারীদের মধ্যে এমন এক নিরাপত্তাহীনতা জন্ম দেয় যে, তারা ক্রমশ কুণ্ঠিত, লজ্জিত, মুখচোরা ও দুর্বল হয়ে ওঠে এবং এক ধরনের হীনমন্যতার শিকার হয়। যৌন.নিপীড়নের শিকার নারীরা লজ্জায় অনেক সময় আত্মহত্যা পর্যন্ত করে থাকে। যৌন নিপীড়নের ভয়ে মেয়েরা বাইয়ে বের হতে ভয় পায়। এ কারণে তারা শিক্ষা প্রতিষ্ঠানে যেতে পারে না। এর প্রভাবে তাদের লেখাপড়া বন্ধ হয়ে যায়। যৌন নিপীড়িত হলে নারীরা সমাজ ও পরিবারের কাছে বোঝা হয়ে দাঁড়ায়। এ কারণে তাদেরকে অবহেলার সাথে জীবনযাপন করতে হয়। যৌন নিপীড়নের কারণে কর্মজীবী মহিলাদেরও নানা ধরনের সমস্যা হয়। তাদের কর্মস্থলে যেতে সমস্যা হয়। অনেক সময় তারা চাকরি ছেড়ে দেয়। উদ্দীপকেও দেখা যায়, কলেজ ছাত্রী তমা কলেজে যাওয়া বন্ধ করে দিয়েছে কারণ পথে দাঁড়িয়ে থাকা বখাটে ছেলেগুলো তার সাথে 'অশালীন ও কুরুচিপূর্ণ ইঙ্গিত করে, যা প্রত্যক্ষ যৌন নিপীড়ন। এর প্রভাবে তমা লেখাপড়া বন্ধ করে মানসিক চাপে জীবন পার করছে। পরিশেষে বলা যায়, যৌন নিপীড়ন সমাজে ভয়, নিরাপভাহীনতা, নৈতিক অবক্ষয় ও উন্নয়নে প্রতিবন্ধকতা সৃষ্টি করে।"
        }
      ]
    },
    {
      "number": "7",
      "uddipok": "",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "যুক্তফ্রন্ট গঠিত হয় কখন?",
          "explanation": "যুত্তফ্রন্ট ১৯৫৩ সালের ১৪ নভেম্বর গঠিত হয়।"
        },
        {
          "label": "খ",
          "question": "স্বনির্ভর আন্দোলন বলতে কী বোঝায়? ব্যাখ্যা করো।",
          "explanation": "স্বনির্ভর আন্দোলন গ্রামীণ অর্থনৈতিক উন্নয়নের জন্য স্বেচ্ছাশ্রমের ভিত্তিতে সরকারি উদ্যোগে পরিচালিত একটি কর্মসূচি। বাংলাদেশ কৃষিপ্রধান দেশ হলেও সত্তর ও আশির দশকে খাদ্যে স্বয়ংসম্পূর্ণ ছিল না। এ সমস্যা থেকে উত্তরণের জন্য ১৯৭৫ সালে প্রথম স্বনির্ভর আন্দোলনের সূত্রপাত হয়। দেশের বিভিন্ন জেলায় এ কর্মসূচি নানা নামে পরিচিত। যেমন- সবুজ কুমিল্লা, শ্যামল সিলেট, সোনালী বরিশাল ইত্যাদি। দেশে স্বনির্ভর আন্দোলনের প্রথম পদক্ষেপ হলো উলশী-যদুনাথপুর প্রকল্প। এ প্রকল্পের অধীনে উলশী-যদুনাপুরে বেতনা নদী খনন করা হয়। এ কার্যক্রম অনুসরণ করে দেশব্যাপী সে সময়ে খাল খনন কর্মসূচি গ্রহণ করা হয়। এছাড়াও এ কর্মসূচির আওতায় গ্রামের সার্বিক উন্নতির জন্যে বিভিন্ন উন্নয়ন প্রকল্প গ্রহণ করা হয়।"
        },
        {
          "label": "গ",
          "question": "উপরের ছকে '?' চিহ্নিত স্থান তোমার পাঠ্যবইয়ের কোন প্রত্যয়কে ইঙ্গিত করে? ব্যাখ্যা করো।",
          "explanation": "উদ্দীপকে '?' চিহ্নিত স্থানে আমার পাঠ্যবইয়ে আলোচিত বেসরকারি সংস্থা নামক প্রত্যয়কে ইঙ্গিত করে। বেসরকারি সংস্থা' বলতে সকল ব্যস্তিগত ও স্বেচ্ছাসেবী মুনাফাহীন সংগঠনকে বোঝায়।'এ ধরনের সংগঠনগুলো মানবতার পক্ষে কাজ করে। বাংলাদেশের প্রেক্ষিতে বেসরকারি সংস্থা বলতে ব্যক্তিগত স্বেচ্ছাসেবী উন্নয়ন সংস্থাকে বোঝানো হয়। এসব সংস্থা সরকারি কাঠামোর বাইরে \"কিছু নির্দিষ্ট আইনগত কাঠামোর মধ্যে কাজ করে থাকে। তাদের লক্ষ্যভুক্ত 'জনগণ হলো গ্রামীণ দরিদ্র জনগোষ্ঠী। দারিদ্র্যবিমোচন, নারীর ক্ষমতায়ন, শিক্ষা, স্বাস্থ্যসেবা, মানবাধিকার, ক্ষুদ্র ঋণদান, গ্রামভিত্তিক উন্নয়ন পরিকল্পনা গ্রহণ প্রভৃতি বিষয়ে বেসরকারি সংস্থাসমূহ উল্লেখযোগ্য ভূমিকা পালন করে। ব্র্যাক, আশা, গ্রামীণ ব্যাংক, প্রশিকা, আহসানিয়া মিশন, রূপান্তর প্রভৃতি বাংলাদেশের উল্লেখযোগ্য বেসরকরি সংস্থা। উদ্দীপকের ছকে গ্রামীণ ব্যাংক, ব্র্যাংক ও আশা সংস্থার নাম উল্লেখ করা হয়েছে।, পূর্বোক্ত আলোচনা অনুসারে, ছকের '?'স্থানে বেসরকারি সংস্থা' প্রত্যয়টিই যুক্তিযুক্ত। কেননা, গ্রামীণ ব্যাংক, ব্র্যাক ও আশা বাংলাদেশের শীর্ষস্থানীয় বেসরকারি সংস্থা।"
        },
        {
          "label": "ঘ",
          "question": "উক্ত প্রত্যয়টির গুরুত্ব বিশ্লেষণ করো।",
          "explanation": "বাংলাদেশের আর্থ-সামাজিক উন্নয়নে উক্ত প্রত্যয় তথা বেসরকারি সংস্থা অত্যন্ত গুরুত্বপূর্ণ ভূমিকা পালন করে। আমাদের দেশের বিপুল সংখ্যক জনগোষ্ঠী আজও অশিক্ষিত ও কুসংস্কারে আচ্ছন্ন। গ্রামীণ ব্যাংক,ব্র্যাক ও আশা'র মতো বেসরকারি সংস্থাসমূহ বা এনজিওগুলো দেশে শিশু ও বয়স্ক শিক্ষা কার্যক্রমের মাধ্যমে নিরক্ষরতা মুক্ত দেশ গড়তে ভূমিকা পালন করছে। এনজিওগুলো গ্রামের দরিদ্র মানুষগুলোকে ক্ষুদ্রঋণ প্রদান এবং ক্ষেত্র বিশেষে জামানতবিহীন ক্ষুদ্রঋণ প্রদান করে গরিব মানুষকে মূলধন সরবরাহ করছে। ফলে দেশে আত্মকর্মসংস্থান সৃষ্টি হচ্ছে। বাংলাদেশের জনসংখ্যা নিয়ন্ত্রণেও এনজিওগুলো কার্যকরী ভূমিকা পালন করে যাচ্ছে। বাংলাদেশের কৃষি উৎপাদন বৃদ্ধিতে এনজিওসমূহ গুরুত্বপূর্ণ ভূমিকা পালন করছে। ঋণ দান, সেচব্যবস্থা সম্প্রসারণ, স্বল্প বা বিনামূল্যে বীজ ও সার সরবরাহ করে কৃষি উন্নয়নে ভূমিকা পালন করে। এনজিওসমূহ অজ্ঞ, অশিক্ষিত, দরিদ্র নারী সমাজকে ঋণদান এবং নানামুখী প্রশিক্ষণ প্রদানের মাধ্যমে শিক্ষিত ও স্বাবলম্বী করে গড়ে তুলেছে। বেসরকারি সংস্থাসমূহ বাংলাদেশে বেকার সমস্যা সমাধানে গুরুত্বপূর্ণ ভূমিকা রাখছে। নিজেদের অাফিসে শিক্ষিত-অশিক্ষিত মানুষের কর্মসংস্থান সৃষ্টি ছাড়াও ঋণ ও প্রশিক্ষণের মাধ্যমে দেশে কর্মসংস্থান সৃষ্টি করছে। বাংলাদেশ প্রতিনিয়ত খরা, ঝড়, জলোচ্ছ্বাস, বন্যাসহ নানা প্রাকৃতিক দুর্যোগের শিকার হয়। এক্ষেত্রে সরকার একা সংকট মোকাবিলা করতে পারে না। এ অবস্থায় সরকারের পাশাপাশি কর্মরত এনজিওসমূহ ত্রাণ কাজে ব্যাপক ভূমিকা রেখে থাকে। উপরের আলোচনার প্রেক্ষিতে বলা যায়, এদেশের গ্রাম ও শহরের দরিদ্র জনগোষ্ঠীর আর্থসামাজিক উন্নতির ক্ষেত্রে এনজিওগুলো কার্যকর ভূমিকা পালন করে যাচ্ছে।"
        }
      ]
    },
    {
      "number": "8",
      "uddipok": "দৃশ্যপট-১: সমাজবিজ্ঞান ক্লাসে স্যার মানব সমাজের ইতিহাস নিয়ে আলোচনা করছিলেন। তিনি বলেন যে, লিখন-পূর্ব মানব সমাজ ছিল যাযাবর। হাতিয়ার ছিল অমসৃণ ও ভোতা। সে যুগের মানুষ আগুনের ব্যবহার, পোষাক পরিধান শিখলেও উৎপাদন ব্যবস্থা ছিল সংগ্রহমূলক। দৃশ্যকল্প-২: পরের দিন স্যার আরেকটি যুগের বৈশিষ্ট্য পড়াচ্ছিলেন। যেখানে কৃষির উদ্ভব, হাতিয়ার আবিষ্কার, সাংস্কৃতিক বিকাশ, পরিবারের উৎপত্তিসহ ধর্মীয় জীবন শুরুর মধ্যদিয়ে সমাজ এগিয়ে যায়।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "নৃগোষ্ঠী কী?",
          "explanation": "নৃগোষ্ঠী হলো এমন একটি মানব সম্প্রদায়, যারা বংশ পরম্পরায় কিছু সাধারণ ও অভিন্ন বৈশিষ্ট্য ধারণ করে থাকে।"
        },
        {
          "label": "খ",
          "question": "\"লৌহ যুগ আধুনিক সভ্যতার ভিত্তি\"- বুঝিয়ে লেখো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহযুগের সূচনা হয়। এশিয়া মাইনরে বসবাসকারী হিট্টাইটদের মধ্যে সর্বপ্রথম, লৌহের ব্যবহার শুরু হয়। যুগকে যার মাধ্যমে লৌহ যুগের শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহ যুগকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে দৃশ্যপট-১-এ স্যার কোন যুগ সম্পর্কে ছাত্রদের পড়াচ্ছিলেন? ব্যাখ্যা করো।",
          "explanation": ""
        },
        {
          "label": "ঘ",
          "question": "\"দৃশ্যপট-২ যুগটির সমাজ ও সভ্যতা বিকাশের ক্ষেত্রে অবদান অনস্বীকার্য\"- মতামতসহ বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "পূর্ব পাকিস্তান ও পশ্চিম পাকিস্তানের ভাষার বণ্টন উপস্থাপন করা হলো: ক্রমিক ব্যবহৃত ভাষা পূর্ব পাকিস্তান পশ্চিম পাকিস্তান মোট ১ বাংলা ৯৮.৪২% ০.১২% ৫৬% ২ উর্দু ০.০২% ৬৬.৩৯% ২৯% ৩ পাঞ্জাবি ০.৬১% ৭.৫৭% ৩.৬৫%",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "'নোকনা' কী?",
          "explanation": "গারো সমাজে মায়ের মৃত্যুর পর সম্পত্তির উরাধিকারী কনিষ্ঠ কন্যাকে 'নোকনা' বলে।"
        },
        {
          "label": "খ",
          "question": "'অপারেশন সার্চলাইট' বলতে কী বোঝায়?",
          "explanation": "১৯৭১ সালের ২৫ মার্চ রাতে পাকিস্তানি 'সেনাবাহিনী নিরস্ত্র বাঙালির ওপর যে নৃশংস হত্যাকাণ্ড চালায়, তা 'অপারেশন সার্চলাইট'নামে পরিচিত। বাঙালির স্বাধিকার আন্দোলনকে চিরতরে স্তব্ধ করার জন্য ইয়াহিয়ার নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে নিরস্ত্র বাঙালির ওপর নির্মম হত্যাযজ্ঞ চালায়। বহু ছাত্র-শিক্ষকসহ কয়েক হাজার মানুষকে তারা ঘুমন্ত অবস্থায় হত্যা করে। বাংলাদেশের ইতিহাসে ভয়াবহ এ রাত কালরাত্রি' নামে পরিচিত। পাকিস্তান সেনাবাহিনী এ হত্যা পরিকল্পনার নাম দিয়েছিল 'অপারেশন সার্চলাইট'।"
        },
        {
          "label": "গ",
          "question": "উদ্দীপকের ছকটি কোন ধরনের বৈষম্যকে স্মরণ করিয়ে দেয়? ব্যাখ্যা করো।",
          "explanation": "উদ্দীপকের ছকটিতে পূর্ব পাকিস্তানের প্রতি কৃত পশ্চিম পাকিস্তানিদের সাংস্কৃতিক বৈষম্য স্মরণ করিয়ে দেয়। ১৯৪৭ সালে পাকিস্তান সৃষ্টির পর থেকেই সাংস্কৃতিক ক্ষেত্রে পাকিস্তানের উভয় অংশের মধ্যে প্রবল দ্বন্দ্ব লক্ষ করা যায়। দুই পাকিস্তানের জনগণের যোগাযোগের কোনো সাধারণ ভাষা ছিল না। পাকিস্তানের সংখ্যাগরিষ্ঠ পূর্ব পাকিস্তানিদের বাংলাভাষা পশ্চিম পাকিস্তানে অপরিচিত ছিল। অন্যদিকে পূর্ব পাকিস্তানে পশ্চিম পাকিস্তানের এলিট শ্রেণির ভাষা উর্দুতে কথা বলত অল্প সংখ্যক মানুষ। বাংলা ভাষায় কথা বলত মোট জনসংখ্যার ৫৬.৪০%। অন্যদিকে উর্দু ছিল মাত্র ৩.২৭ ভাগ লোকের ভাষা। ভাষাগত দিক দিয়ে এই বড় ব্যবধান সত্ত্বেও পাকিস্তানের গভর্নর জেনারেল মোহাম্মদ -আলী জিন্নাহ যখন উর্দুকে বাংলার বদলে পাকিস্তানের একমাত্র রাষ্ট্রভাষা করতে চাইলেন, তখন পূর্ব পাকিস্তানের ছাত্রসমাজ ঘোর আপত্তি জানায়। পরবর্তীকালে রক্তাক্ত আন্দোলনের মাধ্যমে বাংলা অন্যতম রাষ্ট্রভাষা হিসেবে স্বীকৃতি পায়। উদ্দীপকে একটি ছক উপস্থাপন করা হয়েছে। যেখানে উল্লেখ করা হয়েছে, পাকিস্তানের মোট জনসংখ্যার ৫৬% বাংলায়, ২৯% উর্দুতে এবং ৩.৬৫% মানুষ পাঞ্জাবি ভাষায় কথা বলত। এটি মূলত সাংস্কৃতিক বৈষম্যকেই নির্দেশ করে। কেননা ৫৬% অর্থাৎ সর্বোচ্চ সংখ্যক জনগোষ্ঠীর ভাষা বাংলাকে উপেক্ষা করে পশ্চিম পাকিস্তানি শাসকগোষ্ঠী ২৯% মানুষের ভাষাকে রাষ্ট্রভাষা ঘোষণা দেয়, যা সাংস্কৃতিক বৈষম্যরই প্রতিফলন।"
        },
        {
          "label": "ঘ",
          "question": "উক্ত বৈষম্য থেকে সৃষ্ট আন্দোলনই ১৯৭১ সালের মহান স্বাধীনতা যুদ্ধের প্রেরণা- যুক্তির সপক্ষে মতামতসহ বিশ্লেষণ করো।",
          "explanation": "উক্ত বৈষম্য থেকে সৃষ্ট আন্দোলন অর্থাৎ ভাষা আন্দোলন ছিল ১৯৭১ সালের মহান স্বাধীনতা যুদ্ধের মূল প্রেরণা- বক্তব্যটি যথার্থ। ভাষা আন্দোলন বাঙালি জাতীয়তাবাদের মূল ভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে বাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে জাতীয়তাবাদী -চেতনার উম্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করে এবং স্বাধীনতা অর্জনে গুরুত্বপূর্ণ ভূমিকা পালন করে। স্বাধীন। বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-র যুক্তফ্রন্ট নির্বাচন, '৬২-এর শিক্ষা আন্দোলন, '৬৬-এর ছয় দফা আন্দোলন, ৬৯-এর গণ-আন্দোলন, '৭০-এর নির্বাচন এবং '৭১-এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। অর্থাৎ ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য সত্তা সম্পর্কে সচেতন করে তোলে। উপরের আলোচনায় প্রতীয়মান হয় যে, ভাষা আন্দোলনের মাধ্যমে যে জাতীয়তাবাদের চেতনার উন্মেষ ঘটে তার ভিত্তিতেই বাঙালি জাতি পরবর্তী আন্দোলন সংগ্রামে ঝাপিয়ে পড়েছিল, যার চূড়ান্ত ফল হলো ১৯৭১ সালে মুক্তিযুদ্ধের মাধ্যমে স্বাধীন বাংলাদেশ রাষ্ট্রের অভ্যুদয়।"
        }
      ]
    },
    {
      "number": "10",
      "uddipok": "বাংলাদেশের উত্তরবঙ্গের অঞ্চলের জেলাগুলোতে একটি ক্ষুদ্র নৃগোষ্ঠীর বাস। এরা আদি অস্ট্রেলীয়। এদের গায়ের রং কালো, নাক চ্যাপ্টা, অধিকাংশের জীবিকা কৃষি এবং এরা নিজেদেরকে 'হোড়' বলে পরিচয় দেয়। এদের মূল ভিত্তি হলো গ্রাম পঞ্চায়েত, আর পঞ্চায়েত প্রধান হলো মাঝি।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "'আদাম' কী?",
          "explanation": "কতকগুলো চাকমা পরিবারগুচ্ছ নিয়ে গঠিত সংঘ হচ্ছে আদাম।"
        },
        {
          "label": "খ",
          "question": "সিন্ধু সভ্যতার নগর জীবন সম্পর্কে বুঝিয়ে লেখো।",
          "explanation": "নগরকে কেন্দ্র করে গড়ে ওঠায় সিন্ধু সভ্যতাকে নগরকেন্দ্রিক সভ্যতা বলা হয়। সিন্ধু সভ্যতার প্রাচীন নিদর্শন তথা প্রশস্ত রাস্তা, পোড়ামাটির পরিকল্লিত দালান, ল্যাম্পপোস্ট, নগর সভা ভবন ইত্যাদি এ সভ্যতার নাগরিক জীবনের প্রতিচ্ছবি নিশ্চিত করে। পরিকল্পিত নগরায়ণের ফলে এ সভ্যতার সামাজিক, প্রাতিষ্ঠানিক ও প্রশাসনিক রূপকাঠামো স্পষ্ট। গোসলখানা, পয়ঃপ্রণালি, পৌরসভা, সাংস্কৃতিক প্রতিষ্ঠান, কেন্দ্রীয় সরকারব্যবস্থা, খাজনা আদায় প্রথা প্রভৃতি নগরকেন্দ্রিক নিদর্শনও এ সভ্যতায় পাওয়া যায়। অর্থাৎ বর্তমান নাগরিক জীবনের অধিকাংশ উপকরণই সেখানে বিদ্যমান ছিল।"
        },
        {
          "label": "গ",
          "question": "উদ্দীপকে কোন ক্ষুদ্র নৃগোষ্ঠীর চিত্র ফুটে উঠেছে? ব্যাখ্যা করো।",
          "explanation": "উদ্দীপকে সাঁওতাল ক্ষুদ্র নৃগোষ্ঠীর চিত্র ফুটে উঠেছে। সাঁওতালরা বাংলাদেশের অন্যতম বৃহৎ ক্ষুদ্র নৃগোষ্ঠী। এ নৃগোষ্ঠীর সদস্যরা বাংলাদেশের উত্তরাঞ্চলের রাজশাহী, নওগাঁ, নাটোর, বগুড়া, রংপুর, গাইবান্ধা প্রভৃতি জেলায় বাস করে। সাঁওতালরা অস্ট্রিক ভাষা-ভাষী আদি অস্ট্রেলীয় (প্রোটো-অস্ট্রালয়েড) জনগোষ্ঠীর বংশধর। সাঁওতালরা নিজেদের 'হোড়' বলে পরিচয় দেয়। সাঁওতালদের চেহারা গাঢ় কালো, নাক চ্যাপ্টা, ঠোঁট পুর, মুখে দাড়ি-গোফ কম, চুল কালো ও কোঁকড়ানো, দেহের উচ্চতা মাঝারি ধরনের। সাঁওতাল সমাজে সম্পত্তির উত্তরাধিকার নীতি পিতৃসূত্রীয়। সাঁণ্ডতালদের প্রধান জীবিকা কৃষিকাজ। সাঁওতাল নারী-পুরুষ সকলেই কর্মী ও কৃষিখাজে খুবই পারদর্শী। সাঁওতালদের সমাজের মূল ভিত্তিই হলো গ্রাম পঞ্চায়েত। এই পঞ্চায়েত পরিচালনার জন্য সাতজন গুরুত্বপূর্ণ ব্যস্তি থাকেন। যাদের প্রধান হলেন মাঝি। উদ্দীপকে বলা হয়েছে, বাংলাদেশের উত্তরবঙ্গের অঞ্চলের জেলাগুলোতে একটি ক্ষুদ্র নৃগোষ্ঠীর বাস। এরা আদি অস্ট্রেলীয়। এদের গায়ের রং কালো, নাক চ্যাপ্টা, অধিকাংশের জীবিকা কৃষি এবং এরা নিজেদেরকে 'হোড়' বলে পরিচয় দেয়। এদের মূল ভিত্তি হলো গ্রাম পঞ্চায়েত, আর পঞ্চায়েত প্রধান হলো মাঝি। এসব তথ্য উপরে আলোচিত সাঁওতাল নৃগোষ্ঠীর সাথে সাদৃর্শ্যপূর্ণ। সুতরাং বলা যায়, উদ্দীপক দ্বারা সাঁওতাল নৃগোষ্ঠীর চিত্র ফুটিয়ে তোলা হয়েছে।"
        },
        {
          "label": "ঘ",
          "question": "উক্ত ক্ষুদ্র নৃগোষ্ঠীর সামাজিক ও সাংস্কৃতিক জীবনধারা বিশ্লেষণ করো।",
          "explanation": "উদ্দীপক দ্বারা নির্দেশিত সাঁওতাল নৃগোষ্ঠীর সামাজিক ও.সাংস্কৃতিক জীবনধারা অনন্য বৈশিষ্ট্য সম্বলিত এবং বৈচিত্র্যপূর্ণ। সাঁওতালদের সমাজব্যবস্থা পিতৃতান্ত্রিক। পিতার সম্পত্তি পুত্ররা সমানভাবে পেলেও কন্যাদের সম্পত্তিতে কোনো অধিকার থাকে না। পুত্রহীন ব্যস্তির সম্পদ তার সহোদর ভাইয়েরা পায়। সাঁওতালরা ১২টি গোত্র বা টোটেমে বিভক্ত। এ গোত্রগুলোকে 'পারিস' বলা হয়। তাদের মধ্যে সামাজিক নেতৃত্ব প্রচলিত এবং সমাজে চার স্তর বিশিষ্ট সামাজিক আদালত প্রচলিত। ঐতিহ্যগতভাবে সাঁওতালদের সমাজে অন্তর্গোত্র বিবাহনিষিদ্ধ এবং নবদম্পতি স্বামীর পিতার বাড়িতে বসবাস করে.। সাঁওতালরা একসময় শিকারের ওপর নির্ভর করে জীবনযাপন করলেও বর্তমানে তাদের অর্থনীতি প্রধানত কৃষিনির্ভর। নারী-পুরুষ উভয়ই জীবিকা নির্বাহের জন্য কাজ করে। কৃষির পাশাপাশি অনেকে শালপাতা, বাঁশ ও বেত দ্বারা কুটির শিল্পজাত পণ্য তৈরি করে জীবিকা নির্বাহ করে। তাদের সমাজে বিভিন্ন সময়ে নানা ধরনের সামাজিক উৎসব পালিত হয়। ফসল ঘরে তোলার পর তারা দেবতাকে ধন্যবাদ জানানোর জন্য 'সোহরাই' উৎসব পালন করে, যা তাদের সবচেয়ে বড় উৎসব। উপরের আলোচনার পরিসমাপ্তিতে বলা যায়, আধুনিকতা এবং ভিন্ন সংস্কৃতির আগ্রাসনের মধ্যেও সাঁওতাল জনগোষ্ঠী সামাজিক ও সাংস্কৃতিক জীবনধারায় নিজস্ব বৈচিত্র্য বিদ্যমান।"
        }
      ]
    },
    {
      "number": "11",
      "uddipok": "ডিসেম্বরের ছুটিতে সমাজবিজ্ঞান বিভাগের স্যারের নেতৃত্বে একদল শিক্ষার্থী শিক্ষা সফরে রওয়ানা হলেন। শীতকাল হলেও অনেকেই গরম পোষাক সঙ্গে নেননি। কারও গায়ে.যেন 'শীতের তীব্রতা নেই। স্যার বিষয়টি লক্ষ করলেন এবং মৃদু বকাবকি করলেন। এক ছাত্র বিনয়ের সাথে বলল, স্যার এ বছর শীত একেবারেই নেই। স্যারও বিষয়টির সত্যতা স্বীকার করে বললেন, বৈশ্বিক উষ্ণতা বৃদ্ধি পেয়েছে। বৃক্ষ নিধনের ফলে শক্তিশালী ঘূর্ণিঝড়, বন্যা, খরা ও জলোচ্ছ্বাসের নিরব শিকার হচ্ছে বাংলাদেশ।",
      "tag": "CB, CTG.B, JB, BB 25",
      "sub_questions": [
        {
          "label": "ক",
          "question": "'আইন-ই-আকবরি' গ্রন্থটি কার লেখা?",
          "explanation": "'আইন-ই-আকবরি' গ্রন্থটি আবুল ফজল লিখেছেন।"
        },
        {
          "label": "খ",
          "question": "\"বার্ধক্য হচ্ছে দ্বিতীয় শৈশব\"- ব্যাখ্যা করো।",
          "explanation": "বার্ধক্য মানুষের শারীরিক ক্ষমতা হ্রাস করে পরনির্ভরশীল করে তোলায় এ সময়কে দ্বিতীয় শৈশর বলা হয়.। শৈশব তথা শিশু বয়সে মানুষ একা চলতে পারে না,নিজের যত্ন নিতে পারে না, সঠিক সিদ্ধান্ত নিতে পারে না কিংবা শ্রমসাধ্য কাজ করতে পারে না। অন্যের সাহায্যে তাদের জীবন নির্বাহ করতে হয়। বাধ্যকেও মানুষ এই সব সমস্যার কারণে পরিবারের অন্যদের ওপর নির্ভরশীল হয়ে পড়ে। এজন্যই বার্ধক্যকে 'দ্বিতীয় শৈশব' বলা হয়।"
        },
        {
          "label": "গ",
          "question": "উদ্দীপকের শিক্ষাথীদের শীত অনুভূত না হওয়া কীসের পরিবর্তনকে নির্দেশ করে? ব্যাখ্যা করো।",
          "explanation": "উদ্দীপকের শিক্ষার্থীদের শীত অনুভূত না হওয়ার কারণটি জলবায়ু পরিবর্তনকে নির্দেশ করে। মানব সভ্যতার সূচনালগ্নে আবহাওয়া ও জলবায়ুর উপাদানগুলো স্বাভাবিক স্থিতি অবস্থায় ছিল। কিন্তু সভ্যতার অগ্রগতি, জনসংখ্যা বৃদ্ধি, যান্ত্রিক সভ্যতার অগ্রগতি ইত্যাদি কারণে এই ভারসাম্যপূর্ণ জলবায়ু পরিবর্তিত হয়ে যাচ্ছে। বিশেষ করে ব্যাপক শিল্পায়ন ও নগরায়ণের ন্যায় প্রযুক্তিনির্ভর কর্মকাণ্ড জলবায়ুর স্বাভাবিক আচরণকে অস্বাভাবিকভাবে প্রভাবান্বিত করেছে। জলবায়ুর স্বাভাবিক আচরণের এই যে পরিবর্তন সাধিত হচ্ছে এটাই 'জলবায়ু পরিবর্তন' হিসেবে বিবেচিত হয়। আরও নির্দিষ্ট করে বললে, বৈশ্বিক উষ্ণায়নের ফলে আবহাওয়ার যে পরিবর্তন হচ্ছে তাকে জলবায়ু পরিবর্তন বলে। পরিবেশ বিজ্ঞানীদের মতে, মানুষের বিভিন্ন ধরনের কর্মকাণ্ড যেমন- গাছ কেটে ফেলা, কলকারখানা ও যানবাহনের কালো ধোয়া প্রভৃতি কারণে কার্বন ডাই-অক্সাইডের পরিমাণ বৃদ্ধি পাচ্ছে। এর ফলে বিশ্ব আগের তুলনায় বেশি উষ্ণ হচ্ছে এবং জলবায়ু পরিবর্তিত হচ্ছে। জলবায়ু পরিবর্তনের উদাহরণ হিসেবে উল্লেখ করা যায়— সময়ে-অসময়ে অনাবৃষ্টি-অতিবৃষ্টি, ঋতুগুলোর দীর্ঘকালীন বা স্বল্পকালীন স্থায়িত্ব, ঘন ঘন প্রাকৃতিক দুর্যোগ (বন্যা, খরা, ভূমিকম্প প্রভৃতি) সংঘটন ইত্যাদি। উদ্দীপকে লক্ষণীয় যে, শিক্ষার্থীরা শীতকালে শিক্ষা সফরে গেলেও সাথে গরম পোশাক নেয়নি। কারণ হিসেবে এক ছাত্র বলে যে, এ বছর শীত একেবারেই পড়েনি বলে তারা গরম পোশাক আনেনি। উক্ত বক্তব্য সমর্থন করে শফিক স্যার এরূপ অবস্থার জন্য বৈশ্বিক উষ্ণতাকে দায়ী করেন, যা জলবায়ু পরিবর্তনকেই নির্দেশ করে। কেননা জলবায়ু. পরিবর্তনের ফলেই ঋতুগুলো তার নিজস্ব বৈশিষ্ট্য হারিয়ে ফেলছে।"
        },
        {
          "label": "ঘ",
          "question": "উদ্দীপকের স্যারের বক্তব্যের বিষয়টি প্রতিকারের জন্য তোমার মতামত কী? বিশ্লেষণ করো।",
          "explanation": "উদ্দীপকের স্যারের বক্তব্য তথা জলবায়ু পরিবর্তন সমস্যাটি প্রতিকারের জন্য আমার বেশকিছু মত রয়েছে। জলবায়ু পরিবর্তনের কারণে বাংলাদেশ যে আর্থ-সামাজিক ও পরিবেশগত বিপর্যয়ের মুখোমুখি হতে পারে তা মোকাবিলা করা বা তার সঙ্গে খাপ খাওয়ানোর লক্ষ্যে বিভিন্ন পন্থা ও কর্মসূচি গ্রহণ এবং বাস্তবায়নে কাজ করা জরুরি। এক্ষেত্রে নাগরিকরা মুখ্য ভূমিকা পালন করতে পারে। পরিবেশের ভারসাম্য রক্ষা করে গাছপালা। তাই নির্বিচারে বনভূমি যাতে ধ্বংস করা না হয় সে ব্যাপারে সবার সজাগ দৃষ্টি রাখতে হবে। যে সকল গ্যাস গ্রিনহাউস ইফেক্টের জন্য দায়ী সেগুলোর নির্গমন সীমিত পর্যায়ে রাখার জন্য ব্যবস্থা গ্রহণ করতে হবে। এ লক্ষ্যে শিল্প কারখানা ইটভাটা ও যানবাহনের ধোঁয়া যতদূর সম্ভব পরিবেশবান্ধব করার জন্য শোধন করে পরিবেশে অবমুক্ত করতে হবে। জ্বালানি হিসেরে কাঠ ও জীবাশ্ম জ্বালানির ব্যবহার বন্ধ করতে হবে। জলবায়ু পরিবর্তনজনিত সংকট সৃষ্টিতে শিল্পোন্নত দেশগুলোর ভূমিকা বেশি। তাই শিল্পোন্নত দেশগুলো যাতে এ সমস্যার প্রতিকারে পূর্ব সতর্কতামূলক ব্যবস্থা গ্রহণে কার্যকর ব্যবহত পারে তা নিশ্চিত করতে হবে। ওজোনস্তরের ক্ষয়ের প্রধান কারণ হলো সিএসসি গ্যাস। রেফ্রিজারেটর, এয়ারকন্ডিশনার, স্প্রে জাতীয় কৌটা, জেট ইঞ্জিন, মোটরযান ও বিভিন্ন শিল্প প্রতিষ্ঠান হচ্ছে এ গ্যাসের উৎস। যতদূর সম্ভব এর ব্যবহার সীমিত করতে হবে। জলবায়ু পরিবর্তনের ঝুঁকি সম্পর্কে সর্বস্তরের মানুষকে সচেতন করে তুলতে হবে। এ লক্ষ্যে সরকারি ও বেসরকারি সংস্থা কর্তৃক প্রশিক্ষণ, কর্মশালা, সচেতনতামূলক শোভাযাত্রা ইত্যাদির আয়োজন করতে হবে। শিক্ষার্থীদের পাঠ্যক্রমে জলবায়ুর পরিবর্তনের ঝুঁকির বিষয়টি গুরুত্বের সাথে উল্লেখ করতে হবে। ইলেকট্রনিক ও প্রিন্ট মিডিয়াতে এ বিষয়ে ব্যাপক ভিত্তিতে প্রচারণা চালাতে হবে। উপরের আলোচিত পদক্ষেপগুলো গ্রহণ করা হলে আশা করা যায় জলবায়ু পরিবর্তনজনিত সমস্যা প্রতিকার করা যাবে.।"
        }
      ]
    }
  ]
}