{
  "title": "মুন্সী আব্দুর রউফ কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মিথিলা তার বাবা-মার সাথে নানা বাড়ি বেড়াতে যায়। বাড়ির 'পাশেই ঐতিহাসিক পানাম নগর। শীতলক্ষ্যা নদীর তীরে অবস্থিত চারশত বছরের প্রাচীন এই নগরের ধ্বংসাবশেষ দেখে মিথিলা রোমাঞ্চিত হয়। সারি সারি ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার, সুদৃশ্য প্রাসাদ প্রভৃতি নিদর্শনসমূহের সাথে মিথিলা অন্য একটি সভ্যতার মিল খুঁজে পায়।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "কৃষির আবিষ্কার হয় কোন যুগে?",
          "explanation": "কৃষির আবিষ্কার হয় নব্যপ্রস্তর যুগে।"
        },
        {
          "label": "খ",
          "question": "লৌহকে আধুনিক সভ্যতার ভিত্তি বলা হয় কেন?",
          "explanation": "লৌহের ব্যবহারের মাধ্যমে আধুনিক, সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্টাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকের পানাম নগরীর সাথে তোমার পঠিত কোন সভ্যতার সাদৃশ্য রয়েছে? ব্যাখ্যা করো।",
          "explanation": "উদ্দীপকের পানাম নগরের সাথে আমার পাঠ্যপুস্তকে পঠিত সিন্ধু সভ্যতার সাদৃশ্য রয়েছে। সিন্ধু নদের তীরে গড়ে উঠা সভ্যতা 'সিন্ধু সভ্যতা' নামে পরিচিত। সিন্ধু সভ্যতাকে 'মহেঞ্জোদারো' বা 'হরপ্পা' সভ্যতাও বলা হয়। বর্তমান পাকিস্তান রাষ্ট্রের অন্তর্গত সিন্ধু প্রদেশের লারকানা জেলায় 'মহেঞ্জোদারো' এবং পাঞ্জাবের মন্টগোমারি জেলায় 'হরপ্পা' সভ্যতার ধ্বংসাবশেষ আবিষ্কার হয়। সিন্ধু সভ্যতার ধ্বংসাবশেষ থেকে যেসব প্রত্নতাত্ত্বিক নিদর্শন আবিষ্কৃত হয়েছে, তার মধ্যে রয়েছে- বিভিন্ন আকৃতির অট্টালিকা, সুপ্রশস্ত রাস্তা, হলঘর, বৃহৎ আকৃতির স্নানাগার, রাস্তার পাশে সারিবদ্ধ ল্যাম্পপোস্ট, বড় আকারের প্রাসাদ, ইত্যাদি। সিন্ধু সভ্যতার শাসকরা স্বাস্থ্যকর নাগরিক পরিবেশ সৃষ্টি করার জন্য পুরো নগর জুড়েই স্নানাগার, শস্যাগার, পরিকল্পিত পয়ঃপ্রণালি, উন্নত সাংস্কৃতিক প্রতিষ্ঠান প্রভৃতি স্থাপন করেছিল। উদ্দীপকে মিথিলা নামা বাড়ি বেড়াতে গিয়ে পানাম নগরে ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার প্রভৃতি দেখে। পূর্বোক্ত আলোচনার পরিপ্রেক্ষিতে বলা যায়, পানাম নগরের সাথে 'সিন্ধু সভ্যতার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রত্নতাত্ত্বিক নিদর্শনসমূহের সমাজ-ঐতিহাসিক গুরুত্ব বিশ্লেষণ করো।",
          "explanation": "উদ্দীপকে বর্ণিত পানাম নগরের ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার ও সুদৃশ্য প্রাসাদ প্রভৃতি দ্বারা সিন্ধু সভ্যতার প্রত্নতাত্ত্বিক নিদর্শনকে ইঙ্গিত করা হয়েছে। এসব প্রত্নতাত্ত্বিক নিদর্শনের সমাজ-ঐতিহাসিক গুরুত্ব অপরিসীম। সিন্ধু সভ্যতার ধ্বংসাবশেষ থেকে আবিষ্কৃত প্রত্নতাত্ত্বিক নিদর্শন থেকে বোঝা যায় যে, আর্য সভ্যতার আগেও উপমহাদেশে উন্নত নগর সভ্যতার বিকাশ ঘটেছিল। এ সভ্যতা কেবল মহেঞ্জোদারো ও হরপ্পার মধ্যে সীমাবদ্ধ • ছিল না, তা সিন্ধুর অন্যান্য অঞ্চল যেমন- হায়দ্রাবাদ থেকে জ্যাকিবাদ পর্যন্ত বিস্তৃতি লাভ করেছিল। ফলে এসব অঞ্চলেও এ সভ্যতার প্রভাব পরিলক্ষিত হয়। উদ্দীপকে যেসব প্রত্নতাত্ত্বিক নিদর্শনের উল্লেখ রয়েছে সেগুলো পর্যবেক্ষণ করে বোঝা যায়, বর্তমানে আমরা যে আধুনিক নগর সভ্যতাকেন্দ্রিক জীবনযাপন করি তা অনেকাংশেই সিন্ধু সভ্যতার নগর পরিকল্পনা দ্বারা *প্রভাবিত। এ সভ্যতার নগরগুলোর মতোই আধুনিক শহরগুলোতে অট্টালিকা, সুপ্রশস্ত রাস্তা, সড়কবাতি, এসেম্বলি হল প্রভৃতি দেখা যায়। বস্তুত সিন্ধু সভ্যতার অধিবাসী বা দ্রাবিড়দের প্রথা, রীতিনীতি ও নির্মাণ কৌশল আর্যরা গ্রহণ করেছিল, যা বিবর্তিত হতে হতে বর্তমান ভারতীয় সমাজ গড়ে উঠেছে। উপরের আলোচনার প্রেক্ষিতে বলা যায় যে, উদ্দীপকে উল্লেখিত প্রত্নতাত্ত্বিক নিদর্শনসমূহের সমাজ-ঐতিহাসিক গুরুত্ব অপরিসীম।"
        }
      ]
    },
    {
      "number": "2",
      "uddipok": "শ্যামলপুর ও কমলগঞ্জ একটি রাষ্ট্রের দুটি অঞ্চল। দুটি অঞ্চলের সকল অধিবাসী মুসলিম হলেও তাদের জীবনধারায় পার্থক্য সুস্পষ্ট। শ্যামলপুরে উৎপাদিত পণ্য বিদেশে রপ্তানি করে যে অর্থ উপার্জিত হয় তার সবটাই কমলগঞ্জের অবকাঠামোগত উন্নয়নে ব্যয় হয়। এমনকি ব্যাংক-বিমাসহ গুরুত্বপূর্ণ স্থাপনাসমূহ কমলগঞ্জে গড়ে উঠে। চাকরিতে নিয়োগের ক্ষেত্রে কমলগঞ্জের মানুষকে অগ্রাধিকার দেওয়া হয়। এমতাবস্থায় শ্যামলপুরে বঞ্চিত জনগোষ্ঠী একসময় বিক্ষুব্ধ হয়ে স্বাধিকারের দাবি জানায়।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "লাহোর প্রস্তাব পেশ করেন কে?",
          "explanation": "শেরে বাংলা এ. কে. ফজলুল হক লাহোর প্রস্তাব পেশ করেন"
        },
        {
          "label": "খ",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ হচ্ছে একধরনের মানসিক চেতনা বা অনুভূতি। জাতীয়তাবাদ বলতে একটি আদর্শকে বোঝানো হয় যেখানে জাতিকে মানদ সমাজের বেন্দ্রীয় অবস্থানে স্থাপন করা যায় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। স্বদেশ তথা মাতৃভূমির গৌরন ও অগৌরবকে কেন্দ্র করে সেই দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয়। তাকেই জাতীয়তাবাদ বলে।"
        },
        {
          "label": "গ",
          "question": "উদ্দীপকে বর্ণিত শ্যামলপুর কমলগঞ্জের মধ্যকার বৈষম্যের সাথে বাংলাদেশের ইতিহাসের কোন বৈষম্যের সাদৃশ্য রয়েছে? ব্যাখ্যা কর।",
          "explanation": "উদ্দীপকে বর্ণিত শ্যামলপুর ও কমলগঞ্জের মধ্যকার বৈষম্যের সমে বাংলাদেশের ইতিহাসের পূর্ব পাকিস্তানের প্রতি পশ্চিম পাকিস্তানের বৈষমোর পূর্ব পাকিস্তান ও পশ্চিম পকিস্তান ছিল পাকিস্তান রাষ্ট্রের দুটি অঞ্চল। শুরু থেকেই পশ্চিম পাকিস্থান পূর্ব পাকিস্তানের প্রতি বৈষম্যমূলক আচরণ করে আসছিল। পাকিস্তানের মোট রপ্তানির ফলে যে অর্থ আসতো, তাতে পূর্ব প্রকিস্তানের অবদান ছিল অনেক বেশি। কিন্তু পূর্ব পাকিস্তানের অর্জিত এ বৈদেশিক মুদ্রা দ্বারা পশ্চিম পাকিস্তান শিল্প গড়ে উঠত। সব গুরুত্বপূর্ণ আর্থিক প্রতিষ্ঠানগুলো প্রতিষ্ঠিত হতো পশ্চিম পাকিস্তানে। পাকিস্তাদের শাসকগোষ্ঠী পশ্চিম পাকিস্তানের উন্নয়নে সব সময় বিভোর থাকত। পূর্ণ পাকিস্তানের প্রতি তাদের কোনো খেয়াল ছিল না। চাকরিতে নিয়োগের ক্ষেত্রেও পশ্চিম পাকিস্তানের আধিপত্য বিরাজমান ছিল। উদ্দীপকে বর্ণিত শ্যামলপুরে উৎপাদিত পণ্য বিদেশে রপ্তানি করে যা অর্থ উপার্জিত হ্যা তার সবটাই কমলগঞ্জের অবকাঠামোগত উন্নয়নে ব্যয় ময়। এ ঘটনাটি উপরের আলোচিত পূর্ব পাকিস্তানের সাথে পশ্চিম পাকিস্তানের অর্থনৈতিক বৈষম্যের কথা মনে করিয়ে দেয়। তাই এটা সুস্পষ্ট যে উদ্দীপক ভারা পূর্ব পাকিস্তানের প্রতি পশ্চিম পাকিস্তানের বৈষম্যমূলক আচরণকেই নির্দেশ করা হয়েছে।"
        },
        {
          "label": "ঘ",
          "question": "\"বাংলাদেশের স্বাধীনতা সংগ্রামের পেছনে উদ্দীপকের অনুরূপ পরিস্থিতি চালিকাশক্তি হিসেবে প্রেরণা যুগিয়েছিল\"- উক্তিটি বিশ্লেষণ কর।",
          "explanation": "উদ্দীপকের অনুরূপ পরিস্থিতি তথা বিভিন্ন ধরনের বৈষম্য বাংলাদেশের স্বাধীনতা সংগ্রামের পেছনে মূল চালিকাশস্ত্রি হিসেবে প্রেরণা যুগিয়েছিলে- উক্তিটি যথার্থ বলে আমি মনে করি। পশ্চিম পাকিস্তানিরা অর্থনৈতিক বৈষম্যের পাশাপাশি অন্যান্য সব ক্ষেত্রে পূর্ব পাকিস্তানিদের প্রতি বৈষম্য প্রদর্শন করতো। বিশেষ করে পাকিস্তানের দুই অংশের মধ্যে সামাজিক বৈষম্য প্রকট আকার ধারণ করেছিলো। পশ্চিম পাকিস্তানে বিভিন্ন সমাজকল্যাণমূলক প্রতিষ্ঠান গড়ে উঠেছিলো। অবকাঠামোগত বৈষম্য, শিক্ষাক্ষেত্রে বৈষম্য প্রভৃতি চরম আকার ধারণ করেছিল। সাংস্কৃতিক বৈষম্যমূলক আচরণের মধ্য দিয়ে তারা বাংলাভাষাকে ফাংস করতে চেয়েছিল। কিন্তু তারা তা পারেনি। ভাষা আন্দোলন বাঙালিকে অধিকার সচেতন করে। এরকম বিভিন্নক্ষেত্রে বৈষম্যের ফলে বঞ্চিত জনগোষ্ঠী একসময় অধিকার সচেতন হয়ে উঠে। যার ফলশ্রুতিতে দীর্ঘ সংগ্রামের মধ্য দিয়ে ১৯৭১ সালে স্বাধীন বাংলাদেশের জন্ম হয়। পরিশেষে বলা যায় যে, বাংলাদেশের স্বাধীনতা সংগ্রামের পেছনে উদ্দীপকের অনুরূপ পরিস্থিতি তথা বিভিন্ন ধরনের বৈষম্য বাংলাদেশের স্বাধীনতা সংগ্রামের পেছনে মূল চালিকাশস্ত্রি হিসেবে প্রেরণা যুগিয়েছিলে- উক্তিটি যথার্থ"
        }
      ]
    },
    {
      "number": "3",
      "uddipok": "বিশ্ববিদ্যালয়ের ছাত্র পার্থিবের নতুন বন্ধুটি বাংলাদেশের সর্ববৃহৎ ক্ষুদ্র নৃগোষ্ঠীর সদস্য। এদের সমাজ আদাম, মৌজা, সার্কেল এরূপ স্তরে বিভক্ত। প্রত্যেক স্তরে একজন প্রধান ব্যক্তি কর্তৃত্ব করেন। রাজা এই সমাজের ঐক্য ও সংহতির প্রতীক। কলেজে পার্থিবের আরেকজন ক্ষুদ্র নৃগোষ্ঠীর বন্ধু ছিল, যাদের বসবাস বৃহত্তর ময়মনসিংহ অঞ্চলে। এদের সমাজ মায়ের কর্তৃত্বে পরিচালিত। বিয়ের পর ছেলে স্ত্রীর বাড়িতে বসবাস করে।",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "ওয়ানগালা' কী?",
          "explanation": "গারোদের সবচেয়ে বড় উৎসবের নাম 'ওয়ানগালা'।"
        },
        {
          "label": "খ",
          "question": "জনসংখ্যা বৃদ্ধির সাথে সামাজিক পরিবর্তনের সম্পর্ক কী?",
          "explanation": "জনসংখ্যার, হ্রাস-বৃদ্ধি এবং গঠন-প্রকৃতিতে পরিবর্তন ঘটলে তার ফল হিসেবে সামাজিক পরিবর্তন সংঘটিত হয়। কোনো গোষ্ঠী বা সমাজের জনসংখ্যা হ্রাস-বৃদ্ধি এবং গঠন-প্রকৃতির পরিবর্তনের ফলে সমাজের পারিবারিক জীবন, গোষ্ঠী জীবন ও সামাজিক জীবনে বিভিন্ন ধরনের পরিবর্তনের সূচনা হয়। বিশেষ করে জনসংখ্যা কাঠামোর পরিবর্তন ও সামাজিক সমস্যা সৃষ্টির পিছনে জনসংখ্যার পরিবর্তন মূল ভূমিকা পালন করে। আর জনসংখ্যার পরিবর্তনের কারণে বাংলাদেশের আর্থ-সামাজিক, রাজনৈতিক, সাংস্কৃতিকসহ বিভিন্ন ক্ষেত্রে পরিবর্তন সূচিত হচ্ছে।"
        },
        {
          "label": "গ",
          "question": "উদ্দীপকের পার্থিবের কলেজের বন্ধুটি কোন ক্ষুদ্র নৃগোষ্ঠীর? বুঝিয়ে লেখো",
          "explanation": "পার্থিবের কলেজের বন্ধুটি গারো ক্ষুদ্র নৃগোষ্ঠীর। গারোরা বাংলাদেশের-ক্ষুদ্র নৃগোষ্ঠীর অন্যতম। বৃহত্তর ময়মনসিংহ অঞ্চলে এদের বসবাস। গারোরা বাঙালিদের থেকে ভিন্নভাবে পরিবার গঠন করে। গারো পরিবার মাতৃসূত্রীয় অর্থাৎ, গারোদের মধ্যে সম্পত্তি ও বংশ নাম মাতৃধারায় মাতা থেকে মেয়েতে বর্তায়। গারো দম্পত্তি স্ত্রীর বাবার গৃহে বসবাস করে অর্থাৎ সেখানে মাতৃবাস নীতি অনুসরণ করা হয়। সমাজের প্রায় সব ক্ষেত্রে মায়ের কর্তৃত্ব বজায় থাকে। তাই বলা যায়, উদ্দীপকে বর্ণিত পার্থিবের কলেজের বন্ধুটির বৃহত্তর ময়মনসিংহ অঞ্চলে বসবাস ও তাদের সমাজ মায়ের কর্তৃত্বে পরিচালিত হওয়ার বিষয়টি গারোদের কথা স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের পার্থিবের বিশ্ববিদ্যালয়ের বন্ধুটির সামাজিক সংগঠনের সাথে বাঙালি সমাজের তুলনামূলক বিশ্লেষণ করো।",
          "explanation": "উদ্দীপকের তথ্যানুসারে পার্থিবের বিশ্ববিদ্যালয়ের বন্ধুটি ক্ষুদ্র নৃগোষ্ঠী চাকমার অন্তর্ভুক্ত। পার্থিবের বিশ্ববিদ্যালয়ের বন্ধুটির সামাজিক সংগঠনের সাথে বাঙালি সমাজের ভিন্নতা লক্ষ করা যায়। চাকমাদের সামাজিক সংগঠন আদাম বা পাড়া, গ্রাম বা মৌজা ও চাকমা সার্কেল প্রভৃতি ভাগে বিভক্ত কিন্তু বাঙালি সমাজ ব্যবস্থায় এ ধরনের বিভাজন নেই বললেই চলে। কতকগুলো চাকমা পরিবার নিয়ে আদাম গঠিত হয়। অন্যদিকে বাঙালি সমাজ ব্যবস্থায় কতকগুলো পরিবার নিয়ে গোষ্ঠীর সৃষ্টি হয়। আদামগুলো নিয়ে গঠিত হয় গ্রাম, অন্যদিকে বাঙালি সমাজে গোষ্ঠী সম্প্রসারিত হয়ে গ্রামের সৃষ্টি হয়। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত হয়। এর প্রধান হচ্ছে চাকমা রাজা, যারা বংশ পরস্পরায় নিযুক্ত হন। কিন্তু বাঙালি সমাজ ব্যবস্থায় এরুপ সার্কেল দেখা যায় না। আলোচনার সমাপ্তিতে বলা যায়, একই দেশভুক্ত হওয়া সত্ত্বেও চাকমা এবং বাঙালিদের সামাজিক সংগঠনের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "4",
      "uddipok": "",
      "tag": "All.B 16,BMARPC 24",
      "sub_questions": [
        {
          "label": "ক",
          "question": "অগবার্নের মতে সংস্কৃতির ধরনসমূহ কী কী?",
          "explanation": "আমেরিকান সমাজবিজ্ঞানী অগবার্নের মতানুযায়ী সংস্কৃতির ধরনসমূহ - হচ্ছে, বস্তুগত সংস্কৃতি ও অবস্তুগত সংস্কৃতি।"
        },
        {
          "label": "খ",
          "question": "সংস্কৃতি একটি জীবনপ্রণালি- বুঝিয়ে লেখো।",
          "explanation": "সংস্কৃতি একটি জীবনপ্রণালি কেননা এটি সমাজ জীবনের আচার- অনুষ্ঠান, শিল্পকলা, কাব্য, নিয়মনীতি, ধ্যানধারণা ইত্যাদির সমন্বয়ে গঠিত। আমরা জানি, সংস্কৃতি মানুষের সামাজিক জীবন সংশ্লিষ্ট কার্যপ্রণালিকে পরিচালিত করে। সমাজের সদস্য হিসেবে মানুষের অর্জিত জ্ঞান, বিশ্বাস, কলা, নৈতিকতা, আইন, প্রথা এবং অন্যান্য অভ্যাস ও দক্ষতা সবই সংস্কৃতির অন্তর্ভুক্ত। আর এ জন্যই বলা হয় যে, সংস্কৃতি একটি জীবনপ্রণালি।"
        },
        {
          "label": "গ",
          "question": "উদ্দীপকে '?' চিহ্নিত স্থানের ক্ষেত্রে কোন বিজ্ঞানটি যথাযথ? ব্যাখ্যা করো।",
          "explanation": "ছকে '?' চিহ্নিত স্থানের ক্ষেত্রে সমাজবিজ্ঞান শাস্ত্রটি যথাযথ। উদ্দীপকের ছকে উল্লেখিত ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক অজিত কুমার সেন, অধ্যাপক এ কে নাজমুল করিম, ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস এবং ড. পেরি বেসাইনি বাংলাদেশে সমাজবিজ্ঞান শাস্ত্রের বিকাশে গুরুত্বপূর্ণ ভূমিকা রেখেছিলেন। বাংলাদেশে সমাজবিজ্ঞান শিক্ষাদানের আনুষ্ঠানিক সূচনা হয় ঢাকা বিশ্ববিদ্যালয়ে। ১৯২৫-২৬ শিক্ষাবর্ষে প্রথম ঢাকা বিশ্ববিদ্যালয়ের দর্শন বিভাগের নীতিশাস্ত্র এবং মনোবিজ্ঞানের সাথে সমাজবিজ্ঞানের কিছু বিষয়বস্তু পড়ানো শুরু হয়। পরবর্তীতে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞানের পাঠ দান শুরু করা হয়। এ সময় রাষ্ট্রবিজ্ঞান বিভাগের সমাজবিজ্ঞান কোর্সটির দায়িত্ব অর্পিত হয় বিভাগের রিডার অধ্যাপক অজিত কুমার সেনের হাতে। ১৯৫২ সালে অধ্যাপক, অজিত কুমার সেন কলকাতা চলে যাওয়ায় সমাজবিজ্ঞান কোর্সটি পড়ানোর দায়িত্ব অধ্যাপক ড. এ কে নাজমুল করিমের ওপর ন্যস্ত হয়। ১৯৫৪ সালে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ক্লদ লেভি স্ট্রস বাংলাদেশে সমাজবিজ্ঞান ও নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসলে অধ্যাপক ড. এ কে নাজমুল করিম এবং অধ্যাপক অজিত কুমার সেন তার সাথে দেখা করেন এবং ঢাকা বিশ্ববিদ্যালয়ে স্বতন্ত্র সমাজবিজ্ঞান বিভাগ প্রতিষ্ঠায় ইউনেস্কোর সাহায্য-সহযোগিতা কামনা করেন। এরই ফলশ্রুতিতে ক্লদ লেভি স্ট্রসের সক্রিয় আগ্রহ ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান' নামে স্বতন্ত্র বিভাগ চালু হয়। স্বতন্ত্র বিভাগ প্রতিষ্ঠার পর ১৯৫৭ সালে সমাজবিজ্ঞান বিভাগের প্রথম অধ্যক্ষ হিসেবে ফরাসি সামাজিক নৃবিজ্ঞানী ও ইউনেস্কো বিশেষজ্ঞ অধ্যাপক ড. পেরি বেসাইনিকে নিযুক্ত করা হয়। তিনি ১৯৫৮ সাল পর্যন্ত এ দায়িত্ব পালন করেন। এ সময় তিনি সমাজবিজ্ঞানের কার্যকর একটি সিলেবাস প্রণয়ন করেন। উপরের আলোচনার প্রেক্ষিতে সুস্পষ্ট যে, ছকে উল্লেখিত শিক্ষাবিদরা বাংলাদেশে সমাজবিজ্ঞান শাস্ত্রের প্রতিষ্ঠায় গুরুত্বপূর্ণ অবদান রেখেছেন। সুতরাং নিশ্চিতভাবেই বলা যায় যে, ছকে '?' চিহ্নিত স্থানে সমাজবিজ্ঞান শাস্ত্রটি যথাযথ।"
        },
        {
          "label": "ঘ",
          "question": "বাংলাদেশে উক্ত বিজ্ঞানের বিকাশে উদ্দীপকে বর্ণিত কোন ব্যক্তির অবদান সর্বাধিক? তোমার উত্তরের পক্ষে যুক্তি দাও।",
          "explanation": "প্রশ্নে উক্ত বিজ্ঞান বলতে সমাজবিজ্ঞানকে বোঝানো হয়েছে। বাংলাদেশে সমাজবিজ্ঞানের বিকাশে ছকে বর্ণিত ব্যক্তিদের মধ্যে ঢাকা বিশ্ববিদ্যালয়ের অধ্যাপক এ কে নাজমুল করিমের অবদান সর্বাধিক। বাংলাদেশে সর্বপ্রথম সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে অধ্যাপক ড. এ কে নাজমুল করিমের অবদান অনস্বীকার্য। ১৯৫৪ সালে ফরাসি ইউনেস্কো বিশেষজ্ঞ ও সামাজিক নৃবিজ্ঞানী অধ্যাপক ক্লদ লেভি স্ট্রস বাংলাদেশ সফরে আসার পর অধ্যাপক ড. এ কে নাজমুল করিম এবং অধ্যাপক অজিতকুমার সেন তার সাথে দেখা করে ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার বিষয়ে ইউনেস্কোর সহযোগিতা কামনা করেন। এরই প্রেক্ষিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সর্বপ্রথম 'সমাজবিজ্ঞান' নামে একটি বিভাগ প্রতিষ্ঠিত হয়। ১৯৫৮ সালে অধ্যাপক ড. এ কে নাজমুল করিম সমাজবিজ্ঞান বিভাগের বিভাগীয় প্রধানের দায়িত্ব গ্রহণ করেন। ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র অধ্যাপক ড. এ কে নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম হলেন প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan, Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সমাদৃত। তার লিখিত অন্যান্য গ্রন্থের মধ্যে রয়েছে 'The Dynamics of Bangladesh Society', 'সমাজবিজ্ঞান -সমীক্ষণ' ইত্যাদি। বস্তুত অধ্যাপক ড. এ কে নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন- পাঠন ও আলোচনা বিস্তৃতি লাভ করেছে। সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে আমরা বলতে পারি যে, ছকে উল্লেখিত চারজন শিক্ষাবিদই বাংলাদেশে সমাজবিজ্ঞান পাঠের প্রাতিষ্ঠানিক বিকাশে অবদান রাখলেও অধ্যাপক ড. এ কে নাজমুল করিম সর্বাধিক ভূমিকা রেখেছেন।"
        }
      ]
    },
    {
      "number": "5",
      "uddipok": "'রায়পুর ডিগ্রি কলেজ'-এ সম্প্রতি অনার্স মাস্টার্স কোর্স চালু করা হয়েছে। দর্শন, রাষ্ট্রবিজ্ঞান, অর্থনীতিসহ সামাজিক বিজ্ঞান অনুষদের বিভিন্ন বিভাগের সহায়ক কোর্স হিসেবে একটি বিষয় পাঠদান করা হয়। এটি উচ্চ মাধ্যমিক পর্যায়ে একটি বিষয় হিসেবে থাকলেও স্বতন্ত্র বিজ্ঞান হিসেবে এর অস্তিত্ব এ কলেজে নেই। বিষয়টির গুরুত্ব অনুধাবন করে কর্তৃপক্ষ উক্ত বিষয়ে কলেজে অনার্স পর্যায়ে আলাদা একটি বিভাগ খোলে। সম্পূর্ণ ঘটনাটি উক্ত বিষয়ের কোর্স শিক্ষক জনাব আতিকুর রহমানকে বাংলাদেশের একটি বিশ্ববিদ্যালয়ে এ বিষয়ে অনার্স কোর্স খোলার ঘটনা মনে করিয়ে দেয়। তিনি বলেন, \"নিজ দেশের সমাজ-সংস্কৃতি, ঐতিহ্য ও গতিপ্রকৃতি সম্পর্কে জানার জন্য এ বিষয়ের অধ্যয়ন প্রয়োজন।\"",
      "tag": "BMARPC 24",
      "sub_questions": [
        {
          "label": "ক",
          "question": "কৃষির আবিষ্কার হয় কোন যুগে?",
          "explanation": "কৃষির আবিষ্কার হয় নব্যপ্রস্তর যুগে।"
        },
        {
          "label": "খ",
          "question": "লৌহকে আধুনিক সভ্যতার ভিত্তি বলা হয় কেন?",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব' এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে উল্লেখিত ঘটনাটি বাংলাদেশের কোন বিষয়ের সূচনার কথা মনে করিয়ে দেয়? ব্যাখ্যা করো।",
          "explanation": "উদ্দীপকে উল্লেখিত ঘটনাটি বাংলাদেশে সমাজবিজ্ঞান বিষয়ের সূচনার কথা মনে করিয়ে দেয়। ১৯২৬ সালে ঢাকা বিশ্ববিদ্যালয়ে দর্শন বিভাগের এমএ কোর্সে 'Ethics and Sociology' শিরোনামে সর্বপ্রথম সমাজবিজ্ঞান পড়ানো শুরু হয়। এরপর ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞান শিক্ষাদানের ব্যবস্থা করা হয়। এ পটভূমিতে ১৯৫৪ সালে প্রখ্যাত ফরাসি সামাজিক নৃবিজ্ঞানী ও ইউনেস্কো বিশেষজ্ঞ, ক্লদ লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞান পাঠের প্রাতিষ্ঠানিক ভিত্তি স্থাপনের সম্ভাব্যতা যাচাইয়ের জন্য ঢাকায় আসেন। এ সময় ঢাকা বিশ্ববিদ্যালয়ের রাষ্ট্রবিজ্ঞান বিভাগের অধ্যাপক অজিত কুমার সেন ও অধ্যাপক নাজমুল করিম পৃথক সমাজবিজ্ঞান বিভাগ প্রতিষ্ঠার জন্য অধ্যাপক লেভি স্ট্রসের সাথে দেখা করেন। এরই ফলশ্রুতিতে ঢাকা বিশ্ববিদ্যালয় ও ইউনেস্কোর যৌথ সহযোগিতা ও সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ সর্বপ্রথম একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। উদ্দীপকের 'রায়পুর ডিগ্রি কলেজ'-এর ক্ষেত্রেও দেখা যায়, দর্শন, রাষ্ট্রবিজ্ঞান, অর্থনীতিসহ সামাজিক বিজ্ঞান অনুষদের বিভিন্ন বিভাগের সহায়ক কোর্স হিসেবে যে বিষয়টি পড়ানো হয়, উক্ত কলেজে ঐ বিষয়টির স্বতন্ত্র কোনো বিভাগ নেই। বিষয়টির গুরুত্ব অনুধাবন করে কলেজ কর্তৃপক্ষ উক্ত বিষয়ে অনার্স পর্যায়ে আলাদা একটি বিভাগ খোলেন, যা বাংলাদেশে সমাজবিজ্ঞান বিষয়ের সূচনা সম্পর্কিত ঘটনার অনুরূপ। সুতরাং বলা যায়, রায়পুর ডিগ্রি কলেজে নতুন বিভাগ প্রতিষ্ঠা বাংলাদেশে সমাজবিজ্ঞান বিষয়ের সূচনার কথা মনে করিয়ে দেয়।"
        },
        {
          "label": "ঘ",
          "question": "উদ্দীপকের আতিকুর স্যারের মন্তব্যের সাথে তুমি কি একমত? বিশ্লেষণ করো।",
          "explanation": "নিজ দেশের সমাজ-সংস্কৃতি, ঐতিহ্য ও গতি-প্রকৃতি সম্পর্কে জানার জন্য সমাজবিজ্ঞান বিষয়ের অধ্যয়ন প্রয়োজন- আতিকুর স্যারের এ মন্তব্যের সাথে আমি একমত পোষণ করি। সমাজবিজ্ঞান পাঠের মাধ্যমে যে কোনো কৌতূহলী ব্যক্তি সমাজ সম্পর্কে পূর্ণাঙ্গ জ্ঞানার্জন করতে পারেন। এর ফলে সে ব্যক্তি সমাজের গতি- প্রকৃতি সম্পর্কে উদাসীন থাকতে পারেন না। আবার সমাজের সদস্য হিসেবে প্রত্যেকেরই সমাজের মানুষের আচার-আচরণ, রীতিনীতি, জীবনপ্রণালি ইত্যাদি বিষয়ে জানা আবশ্যক। আর সমাজের মানুষের জীবনপ্রণালি, রীতিনীতি, মূল্যবোধ ও. আদর্শ সম্পর্কে জানতে হলে সমাজবিজ্ঞান পাঠ সবচেয়ে গুরুত্বপূর্ণ ভূমিকা রাখে। বাংলাদেশের সমাজবিজ্ঞান পাঠের মাধ্যমে বাংলাদেশের সমাজের গঠন, উদ্দেশ্য, লক্ষ্য, বিকাশ ও সার্বিক সামাজিক পরিবেশ সম্পর্কে জানা যায়। আমরা জানি, বাংলার সভ্যতা ও সংস্কৃতি, বাংলার প্রাচীন ঐতিহ্য আমাদের জাতি হিসেবে একটি শক্ত ভিত্তি প্রদান করেছে। আর বাংলার সভ্যতা, সংস্কৃতি ও ঐতিহ্যগত পরিচয়ের ধারাবাহিক বিবরণ বাংলাদেশের সমাজবিজ্ঞান পাঠের মাধ্যমেই পাওয়া যায়। এভাবে প্রতিটি দেশের 'সমাজবিজ্ঞান পাঠের মাধ্যমে সে দেশের সমাজ-সংস্কৃতি, ঐতিহ্য ও গতি প্রকৃতি সম্পর্কে জানা যায়। উপর্যুক্ত আলোচনার পরিপ্রেক্ষিতে তাই বলা যায়, বাংলাদেশের সমাজসংস্কৃতি, ঐতিহ্য ও গতি-প্রকৃতি সম্পর্কে জানতে হলে সমাজবিজ্ঞান পাঠের কোনো বিকল্প নেই। আর এ জন্যই আমি উদ্দীপকের আতিকুর স্যারের মন্তব্যের সাথে একমত পোষণ করি।"
        }
      ]
    },
    {
      "number": "6",
      "uddipok": "বুড়িগঙ্গা নদীর তীরে অবস্থিত সেনবাগ গ্রাম। এ এলাকার মানুষের জীবিকা নির্বাহের প্রধান উপায় মাছধরা ও কৃষিকাজ। কিছুকাল আগে এ নদীর তীর ঘেঁষে গড়ে উঠেছে চামড়া শিল্প। এ কারখানার উৎপাদিত বর্জ্যসমূহ পার্শ্ববর্তী নদীতে গিয়ে পড়ছে। বর্তমানে এ নদীতে পূর্বের মতো প্রচুর মাছ পাওয়া যাচ্ছে না। আবার সেচযোগ্য পানির অভাবে ফলন ভালো হচ্ছে না। অধিকাংশ মানুষ তাদের সনাতনী পেশা ছেড়ে শ্রমিক হিসেবে কারখানায় ভীড় করছে।",
      "tag": "BMARPC 24",
      "sub_questions": [
        {
          "label": "ক",
          "question": "প্রাচীন পুণ্ড্রনগর কোথায় অবস্থিত?",
          "explanation": "প্রাচীন পুণ্ডনগর বগুড়া জেলায় অবস্থিত।"
        },
        {
          "label": "খ",
          "question": "যৌতুক কি সামাজিক সমস্যা? বুঝিয়ে লেখো।",
          "explanation": "প্রকৃতিগত দিক থেকে যৌতুক প্রথা বাংলাদেশের অন্যতম সামাজিক সমস্যা। সামাজিক সমস্যার প্রকৃতি পর্যবেক্ষণ করে এর তিনটি বৈশিষ্ট্য পরিলক্ষিত হয়। যথা- ১. সমাজের সাথে সংশ্লিষ্ট বিষয় ২. সমাজের অধিকাংশ মানুষের কাছে অনাকাঙ্ক্ষিত ৩. যৌথ প্রচেষ্টার মাধ্যমে সমাধান সম্ভব। যৌতুক প্রথার প্রকৃতি বিশ্লেষণ করে আমরা সামাজিক সমস্যার এই তিনটি বৈশিষ্ট্যই খুঁজে পাই। সুতরাং নিশ্চিতভাবেই বলা যায় যে, যৌতুক একটি সামাজিক সমস্যা।"
        },
        {
          "label": "গ",
          "question": "উদ্দীপকের সেনবাগ গ্রামে কোন পরিবেশগত সমস্যার চিত্র",
          "explanation": "উদ্দীপকের সেনবাগ গ্রামে অন্যতম পরিবেশগত সমস্যা পানি দূষণের চিত্র ফুটে ওঠেছে। উদ্দীপকে বর্ণিত কারখানার বর্জ্যসমূহ নদীতে ফেলায় বিষয়টি পানি দূষণের কথা স্মরণ করিয়ে দেয়, যা একটি পরিবেশগত সমস্যা। পানি নানা কারণে দূষিত হয়। শিল্পকারখানার অপরিশোধিত বর্জ্য পানি দূষণের অন্যতম কারণ। ট্যানারি, ডাইং, কাগজ, চিনি প্রভৃতি শিল্পের বর্জ্য পানিকে দূষিত করে। পানি দূষণের প্রভাব মারাত্মক। পানি দূষিত হলে জীববৈচিত্র্য নষ্ট হতে থাকে। কৃষি ও মৎস্য উৎপাদনের মূল বাধা পানি দূষণ। মাটি দূষণেরও গুরুত্বপূর্ণ কারণ পানি দূষণ। উদ্দীপকের সেনবাগ গ্রামে নদীর পানি দূষিত হওয়ার চিত্র লক্ষ করা যায়। দূষণের কারণে বর্তমানে উত্ত নদীতে আগের মতো প্রচুর মাছ পাওয়া যাচ্ছে না। আবার সেচযোগ্য পানির অভাবে কৃষি উৎপাদন ব্যাহত হচ্ছে। উপরের আলোচনা শেষে বলা যায় যে, উদ্দীপকে পানি দূষণজনিত পরিবেশগত সমস্যার চিত্রই ফুটে ওঠেছে।"
        },
        {
          "label": "ঘ",
          "question": "সেনবাগ গ্রামের পরিবেশগত সমস্যাসমূহ নিরসনে তুমি কী কী সুপারিশ করবে?",
          "explanation": "সেনবাগ গ্রামের পরিবেশগত সমস্যা তথা পানি দূষণ নিরসনে বেশকিছু পদক্ষেপ নেওয়া যেতে পারে। প্রথমত, পানিতে কোনো শিল্পকারখানার বর্জ্য যাতে না মিশতে পারে সেজন্য আইনি পদক্ষেপ গ্রহণে সংশ্লিষ্ট সংস্থাগুলোকে সচেতন হতে হবে। অর্থাৎ আইন প্রণয়নের মাধ্যমে নদীর পানিতে কারখানার বর্জ্য ফেলতে না দেওয়া। কেউ আইন অমান্য করলে তার বিরুদ্ধে শাস্তিমূলক ব্যবস্থা নেওয়া। দ্বিতীয়ত, শিল্প ও কলকারখানার বর্জ্য পানিতে পড়ার আগে তা পরিশোধন তথা দূষণমুক্ত করার প্রয়োজনীয় ব্যবস্থা গ্রহণ করা উচিত। তৃতীয়ত, নদীর পানির স্বাভাবিক প্রবাহ অব্যাহত রাখা প্রয়োজন। নদীর তলদেশে যাতে পলি জমা না হতে পারে সেজন্যে নিয়মিত ড্রেজিং-এর ব্যবস্থা গ্রহণ করা আবশ্যক। চতুর্থত, কীটনাশক, ছত্রাক নাশক ও রাসায়নিক সারের যথেচ্ছ ব্যবহার বন্ধ করে দেয়া প্রয়োজন। পাশাপাশি তেলবাহী জাহাজ ও ট্যাংকের তেল. যাতে নদীতে না পড়ে সেদিকে দৃষ্টি রাখতে হবে। পণ্যঞ্চমত, পানি দূষণ রোধে পোস্টারিং, সভা-সমাবেশ করে জনসচেতনতা বৃদ্ধি করা যেতে পারে। উপরের পদক্ষেপগুলোর মাধ্যমেই সেনবাগ গ্রামের উল্লিখিত পরিবেশগত সমস্যা নিরসন সম্ভব।"
        }
      ]
    },
    {
      "number": "7",
      "uddipok": "",
      "tag": "BMARPC 24",
      "sub_questions": [
        {
          "label": "ক",
          "question": "ময়নামতি কোথায় অবস্থিত?",
          "explanation": "ময়নামতি কুমিল্লা জেলায় অবস্থিত।"
        },
        {
          "label": "খ",
          "question": "শীলাদেবীর ঘাট কী? বুঝিয়ে লেখো।",
          "explanation": "শীলাদেবীর ঘাট হলো মহাস্থানগড়ে আবিষ্কৃত একটি প্রত্নতাত্ত্বিক নিদর্শন। শীলাদেবীর ঘাট মহাস্থানগড় থেকে ১৮২ মিটার পূর্বে বৈরাগীভিটার বিপরীত দিকে অবস্থিত। ইতিহাস থেকে জানা যায়, মহাস্থানগড়ের হিন্দু নৃপতি পরশুরামের কন্যা ছিলেন (মতান্তরে বোন) পরমা সুন্দরী শীলাদেবী। যখন মুসলমানরা সুলতান বলখী মাহী সওয়ারের নেতৃত্বে রাজা পরশুরামকে পরাজিত ও নিহত করে দুর্গ দখল করে তখন শীলাদেবী মুসলমানদের হাতে বন্দী হন। শীলাদেবী আত্মরক্ষার্থে বিজয়ী শাসককে ছুরিকাঘাতে হত্যা করে করতোয়া নদীতে ঝাপ দিয়ে আত্মবিসর্জন দেন। যে স্থানে তিনি নদীতে ঝাপ দিয়ে আত্মহত্যা করেন তা 'শীলাদেবীর ঘাট' নামে পরিচিত।"
        },
        {
          "label": "গ",
          "question": "ছকে '?' চিহ্নিত স্থান কোন প্রত্নতাত্ত্বিক স্থানকে নির্দেশ করে? ব্যাখ্যা করো।",
          "explanation": "উদ্দীপকে তপুর শিক্ষা সফরে ঘুরতে যাওয়া বাংলাদেশের ঐতিহাসিক স্থানটি হচ্ছে মহাস্থানগড়। বগুড়া শহর থেকে প্রায় দশ কিলোমিটার উত্তরে অবস্থিত এক জনপদের নাম মহাস্থানগড়। এখানেই অবস্থিত ছিল বাংলাদেশের প্রাচীনতম নগর পুণ্ড। এজন্য মহাস্থানগড়কে পুন্ড্রনগর নামে অভিহিত করা হয়। মহাস্থানগড়ের দৈর্ঘ্য ১৫২৪ মিটার, প্রস্থ ১৩৭১ মিটার এবং চারপাশের। সমতল ভূমি থেকে এর উচ্চতা ৫ মিটার। খ্রিষ্টপূর্ব ৩০০ অব্দ থেকে ১৫০০ খ্রিষ্টাব্দের মধ্যে এ নগরী এক সমৃদ্ধ জনপদরূপে গড়ে ওঠে। মহাস্থানগড় খনন করে বৈরাগীর ভিটা, গোবিন্দ ভিটা, খোদাই পাথর ভিটা, শীলা দেবীর ঘাট, লক্ষীন্দরের মেধ ইত্যাদি প্রত্ননিদর্শন পাওয়া যায়। উদ্দীপকে তপু শিক্ষাসফরে ঘুরতে গেলে দেখতে পায় শীলাদেবীর ঘাট, বৈরাগীর ভিটা, গোবিন্দ ভিটা। উক্ত প্রত্ননিদর্শনগুলো বাংলাদেশের অন্যতম প্রত্নস্থান মহাস্থানগড়কে ইঙ্গিত করছে।"
        },
        {
          "label": "ঘ",
          "question": "উদ্দীপকের ছকে উল্লেখিত স্থানের ধ্বংসাবশেষগুলো বাংলাদেশের সমাজ ও সভ্যতার ইতিহাসের উৎস- ব্যাখ্যা করো।",
          "explanation": "উদ্দীপকে উল্লেখিত ধ্বংসাবশেষগুলো বাংলাদেশের সমাজ ও সভ্যতার ইতিহাসের গুরুত্বপূর্ণ উৎস। মহাস্থানগড়ে আবিষ্কৃত সব নিদর্শনের সামাজিক ও ঐতিহাসিক গুরুত্ব অপরিসীম। এগুলো থেকে প্রাচীন বাংলা এবং তৎপরবর্তী সময়ের সব সমাজ ও ধর্মীয় সম্প্রদায়ের আর্থ-সামাজিক, রাজনৈতিক, সাংস্কৃতিক তথা সামগ্রিক জীবনধারা সম্পর্কে মোটামুটি একটা ধারণা পাওয়া যায়। এখানকার স্থাপত্য শিল্প ও প্রাচীরের গায়ে জ্যামিতিক নকশা, সিঁড়ি, পিরামিড, পদ্মের পাঁপড়ি প্রভৃতি প্রাক-মোগল যুগের মুসলিম' স্থাপত্য শিল্পের ইঙ্গিত দেয়। তাছাড়া প্রাক-মোগল আমলের একটি মসজিদের ধ্বংসাবশেষ, আরব পর্যটক মাহীসওয়ারের মাজার এবং মসজিদও আছে।, মহাস্থানগড়ে প্রাপ্ত বাংলার সর্বপ্রাচীন শিলালিপি প্রাকৃত ভাষায় লিখিত। এটাই বাংলায় পাওয়া মৌর্যযুগের একমাত্র সাহিত্যিক নিদর্শন। মহাস্থানগড়ের ধ্বংসাবশেষ থেকে পাওয়া বিভিন্ন সাংস্কৃতিক উপাদান থেকে ধারণা করা হয়, এখানে মৌর্য, গুপ্ত, পাল এবং অন্যান্য হিন্দু সামন্ত রাজাদের রাজধানী ছিল। এখানকার প্রাচীর দুর্গে প্রাপ্ত চিত্র ফলক থেকে হিন্দু, মুসলিম ও বৌদ্ধ ধর্মাবলম্বীদের প্রভাব অনুমিত হয়। এখানে একটি পাথরের মূর্তির মাথায় পদচিহ্ন অঙ্কিত আছে। অনেকে তা থেকে ধারণা করেন যে, এটি হচ্ছে বৌদ্ধ ধর্মের ওপর ব্রাহ্মণ্য ধর্মের বিজয়ের প্রতীক। উপরের আলোচনার প্রেক্ষিতে বলা যায় যে, মহাস্থানগড়ের ধ্বংসাবশেষ বাংলাদেশের সমাজ ও সভ্যতার ইতিহাসের একটি গুরুত্বপূর্ণ উৎস।"
        }
      ]
    },
    {
      "number": "8",
      "uddipok": "জনাব নজরুল উচ্চ মাধ্যমিক শ্রেণির সমাজবিজ্ঞান ক্লাসে একটি অধ্যায় পড়াতে গিয়ে বললেন, \"আজকে আমি কতকগুলো সালের কথা বলব যার সাথে একজন নেতা ও একটি জাতির মুক্তি আন্দোলনের বিভিন্ন ঘটনা জড়িয়ে আছে।\" এ সময় তিনি ১৯৫২, ১৯৬৬, ১৯৬৯, ও ১৯৭১ সালের কথা বলেন এবং সেগুলোকে ব্যাখ্যা করেন। ক্লাস শেষে শিক্ষার্থীরা বলল, \"সত্যি! উক্ত জাতির মুক্তি ও উক্ত সালগুলো পরস্পর জড়িয়ে আছে।\"",
      "tag": "All.B 15,BMARPC 24",
      "sub_questions": [
        {
          "label": "ক",
          "question": "কোনটিকে 'বাঙালি জাতির মুক্তির সনদ' বলে অভিহিত করা হয়?",
          "explanation": "১৯৬৬ সালের ছয় দফাকে 'বাঙালি জাতির মুক্তির সনদ' বলে অভিহিত করা হয়।"
        },
        {
          "label": "খ",
          "question": "বাঙালি জাতীয়তাবাদের ভিত্তি ভাষা আন্দোলনের মাঝে নিহিত ছিল- ব্যাখ্যা করো।",
          "explanation": "বাঙালি জাতীয়তাবাদের ভিত্তি ভাষা আন্দোলনের মধ্যে নিহিত ছিল। মাতৃভাষার মর্যাদা প্রতিষ্ঠার দাবিতে ১৯৪৮ সালে ভাষা আন্দোলনের সূত্রপাত হয়। ১৯৫২ সালের ২১ ফেব্রুয়ারি রাজপথে নেমে পুলিশের গুলিতে প্রাণ দেন কয়েকজন সংগ্রামী বাঙালি। তাদের সেই আত্মত্যাগের ঘটনার মাধ্যমে এ আন্দোলনের সফল পরিসমাপ্তি ঘটে। ভাষা আন্দোলনের ফলেই ১৯৫৬ সালের সংবিধানে পাকিস্তান সরকার উর্দুর পাশাপাশি বাংলাকে রাষ্ট্রভাষা হিসেবে মেনে নিতে বাধ্য হয়। ভাষা আন্দোলন বাঙালির চেতনায় জাগ্রত করে জাতীয়তাবোধের। শুরুর দিকে এ আন্দোলন সাংস্কৃতিক পর্যায়ে সীমিত থাকলেও পরবর্তী সময়ে তা রাজনৈতিক ও অর্থনৈতিক অধিকার আদায়ের শক্তি অর্জন করে। ভাষা আন্দোলনের ফলেই ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের সৃষ্টি হয়। এজন্যই বলা হয়, ভাষা আন্দোলন বাঙালি জাতীয়তাবাদ বিকাশের ভিত্তি ও প্রথম সোপান।"
        },
        {
          "label": "গ",
          "question": "উদ্দীপকে কোন নেতার দিকে ইঙ্গিত দেয়া হয়েছে? ব্যাখ্যা করো।",
          "explanation": "উদ্দীপকে বঙ্গবন্ধু শেখ মুজিবুর রহমানের দিকে ইঙ্গিত দেয়া হয়েছে। ১৯৫২ সালের ভাষা আন্দোলনে বঙ্গবন্ধু শেখ মুজিবুর রহমান ছিলেন প্রথম সারির নেতা। ১৯৫২ সালের ১৬ ফেব্রুয়ারি রাজবন্দির মুক্তি ও রাষ্ট্রভাষা বাংলার দাবিতে বঙ্গবন্ধু ও ছাত্রনেতা মহিউদ্দিন আহমেদ ঢাকা কেন্দ্রীয় কারাগারে আমরণ অনশন শুরু করেন। এর ফলে ভাষা আন্দোলন আরও বেগবান হয়। ১৯৬৬ সালের ফেব্রুয়ারি মাসে লাহোরে বিরোধীদলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান অধিকার বঞ্চিত বাঙালির পক্ষে ঐতিহাসিক ৬ দফা দাবি পেশ করেন। এই ছয় দফা দাবি সমগ্র পশ্চিম পাকিস্তানের শাসকগোষ্ঠীকে কাঁপিয়ে তুলেছিল। বাঙালি জাতীয়তাবাদের বিকাশে ৬ দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ১৯৬৯ সালের গণঅভ্যুত্থানে বঙ্গবন্ধু শেখ মুজিবুর রহমান অন্যতম গুরুত্বপূর্ণ ভূমিকা পালন করেন। উনসত্তরের গণআন্দোলনের মুখে বঙ্গবন্ধুকে কারাগার থেকে মুক্তি দিতে বাধ্য হয় পাকিস্তানের সামরিক জান্তারা। ১৯৭১ সালের মুক্তিযুদ্ধে বঙ্গবন্ধুর নির্দেশে ও আহ্বানে সমগ্র বাঙালি জাতি যুদ্ধে ঝাঁপিয়ে পড়ে। এ যুদ্ধে সফল হয় বাঙালি জাতি। উদ্দীপকে নজরুল স্যারের উল্লিখিত সালগুলো হলো ১৯৫২, ১৯৬৬, ১৯৬৯ ও ১৯৭১। এ সালগুলোর সাথে আমাদের জাতির পিতা বঙ্গবন্ধু শেখ মুজিবুর রহমান এবং স্বাধীনতা সংগ্রামের বিভিন্ন ঐতিহাসিক ঘটনা জড়িয়ে আছে। যার প্রেক্ষিতে বলা যায়, উদ্দীপকে জাতির পিতা বঙ্গবন্ধুর কথা বলা হয়েছে।"
        },
        {
          "label": "ঘ",
          "question": "উদ্দীপকে শিক্ষার্থীদের বক্তব্য, উক্ত জাতির মুক্তি ও উক্ত সালগুলো পরস্পর জড়িয়ে আছে- বক্তব্যটি কতটুকু যৌক্তিক? বিশ্লেষণ করো।",
          "explanation": "উদ্দীপকে শিক্ষার্থীদের বক্তব্য, 'বাঙালি জাতির মুক্তি এবং উক্ত সালগুলো, পরম্পর জড়িয়ে আছে'। বক্তব্যটি সম্পূর্ণ যৌক্তিক বলে আমি মনে করি। ১৯৫২ সালের ২১ ফেব্রুয়ারি ছিল বাংলাদেশের গণচেতনার প্রথম সংগঠিত বহিঃপ্রকাশ এবং পরবর্তীকালে শাসকচক্রের বিরুদ্ধে স্বাধিকার আন্দোলনের প্রথম বলিষ্ঠ পদক্ষেপ। আর এ স্বাধিকার আন্দোলন পরবর্তীতে স্বাধীন বাংলাদেশের ভিত্তি স্থাপনে অপরিসীম ভূমিকা রেখেছে। ১৯৬৬ সালের ছয় দফা আন্দোলনের মাধ্যমে বাঙালিরা পশ্চিম পাকিস্তানের ঔপনিবেশিক শাসন থেকে মুক্তির আকাঙ্ক্ষা ব্যক্ত করে। এই আন্দোলন প্রমাণ করে যে, পূর্ব পাকিস্তান কেবল একটি প্রদেশ নয়; এটি একটি স্বতন্ত্র ভৌগোলিক অঞ্চল। বাংলাদেশের স্বাধীনতা আন্দোলনের পথ সুগমকরণে ৬ দফা কর্মসূচি এবং উক্ত কর্মসূচিভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ১৯৬৯ সালের জানুয়ারি মাসে পূর্ব পাকিস্তানের ছাত্রলীগ ও ছাত্র ইউনিয়নের দুটি দল এবং জাতীয় ছাত্র ফেডারেশনের একাংশ ঐক্যবদ্ধ হয়ে একটি সর্বদলীয় ছাত্র সংগ্রাম পরিষদ গঠন করে। এ পরিষদ ১১ দফা কর্মসূচি ঘোষণা করে এবং ৬ দফা কর্মসূচিকে অন্তর্ভুক্ত করে এবং মওলানা আব্দুল হামিদ খান ভাসানীর নেতৃত্বে ১৯৬৯ সালের ঐতিহাসিক আগরতলা মামলার বিরুদ্ধে এক দুর্বার আন্দোলন গড়ে তোলে। এ গণঅভ্যুত্থানে পূর্ব পাকিস্তানের গণমানুষের বিজয় অর্জিত হয়। পরবর্তীতে এ আন্দোলনের পথ ধরে বীর বাঙালি মুক্তি সংগ্রামে উদ্বুদ্ধ হয়। ১৯৭১ সালের ৭ মার্চ ঢাকার রেসকোর্স ময়দানে বাংলাদেশকে স্বাধীন করার জন্য বঙ্গবন্ধু মুক্তির সংগ্রামের উদাত্ত আহ্বান জানান। ২৬ মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। তার নির্দেশে বাঙালিরা মুক্তির সংগ্রামে ঝাঁপিয়ে পড়ে। শুরু হয় স্বাধীনতা সংগ্রাম। এ যুদ্ধে সফল হয় বাঙালি জাতি। এর ফলে আমরা অর্জন করি স্বাধীন সার্বভৌম বাংলাদেশ। উপরের আলোচনার প্রেক্ষিতে বলা যায়, উদ্দীপকে উল্লেখিত সালগুলো পরস্পর সম্পর্কিত এবং এর মাধ্যমেই বাঙালি জাতি মুক্তি লাভ করে।"
        }
      ]
    },
    {
      "number": "9",
      "uddipok": "",
      "tag": "BMARPC 24",
      "sub_questions": [
        {
          "label": "ক",
          "question": "৬ দফা কর্মসূচি কে উত্থাপন করেন?",
          "explanation": "৬ দফা কর্মসূচি জাতির পিতা বঙ্গবন্ধু শেখ মুজিবুর রহমান উত্থাপন করেন।"
        },
        {
          "label": "খ",
          "question": "তমদ্দুন মজলিস কী?",
          "explanation": "'তমদ্দুন মজলিস' ছিল ভাষা আন্দোলনের প্রথম সংগঠন। ১৯৪৭ সালের ২ সেপ্টেম্বর ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের নেতৃত্বে 'তমদ্দুন মজলিশ' গঠন করা হয়। শুরু থেকেই এ সংগঠনটি রাষ্ট্রভাষার প্রশ্নে বাংলার পক্ষে অবস্থান নেয়। এ সংগঠনের উদ্যোগে 'পাকিস্তানের রাষ্ট্রভাষা বাংলা না উর্দু' শীর্ষক পুস্তিকা প্রকাশ করে বাংলার পক্ষে যুক্তি উপস্থাপন করা হয়। তমদ্দুন মজলিশের উদ্যোগে ১৯৪৭ সালের ডিসেম্বর মাসে গঠিত হয় প্রথম 'রাষ্ট্রভাষা সংগ্রাম পরিষদ'।"
        },
        {
          "label": "গ",
          "question": "উদ্দীপকের সালের ধারাক্রম কিসের ইঙ্গিত বহন করে? ব্যাখ্যা করো।",
          "explanation": "উদ্দীপকের সালের ধারাক্রম বাংলাদেশের স্বাধীনতা লাভের ধারাবাহিক ইতিহাসকে ইঙ্গিত করে। বাঙালি জীবন ও বাংলাদেশের স্বাধীনতা যুদ্ধের প্রেক্ষাপটে ভাষা আন্দোলনের ভূমিকা রেনেসাঁর মতোই তাৎপর্যপূর্ণ ও সুদূরপ্রসারী। বায়ান্নর ভাষা আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস। ১৯৫২ সালের মহান ভাষা আন্দোলনে বাংলা ভাষাভাষী কতিপয় মানুষের প্রাণ উৎসর্গের মধ্য দিয়ে ১৯৫৬ সালের পাকিস্তান সংবিধানে বাংলা রাষ্ট্রীয়ভাষার মর্যাদা লাভ করে। ১৯৫৪ সালের ১০ মার্চ পাকিস্তানের সাধারণ নির্বাচনে পূর্ববাংলায় যুক্তফ্রন্ট সংখ্যাগরিষ্ঠতা অর্জন করে সরকার গঠন করে। কিন্তু পাকিস্তান শাসকগোষ্ঠী বাঙালির এই আধিপত্য মেনে নিতে পারেনি। পরবর্তী সময়ে ১৯৬৬ সালের ছয় দফাভিত্তিক আন্দোলনে জাতীয় জীবনের অধিকার প্রতিষ্ঠার দাবি উচ্চারিত হয়।"
        },
        {
          "label": "ঘ",
          "question": "উদ্দীপকের কোন সালের সংঘটিত ঘটনাটি বাঙালির ম্যাগনাকার্টা বা মুক্তির সনদ নামে পরিচিত? যুক্তি দাও",
          "explanation": "উদ্দীপকে উল্লেখিত ১৯৬৬ সালে বঙ্গবন্ধু শেখ মুজিবুর রহমান কর্তৃক ঘোষিত ছয় দফা দাবি বাঙালির 'ম্যাগনাকার্টা' বা 'মুক্তির সনদ' নামে পরিচিত। ১৯৬৬ সালের ফেব্রুয়ারি মাসে লাহোরে অনুষ্ঠিত বিরোধী দলীয় সম্মেলনে আওয়ামী লীগ নেতা বঙ্গবন্ধু শেখ মুজিবুর রহমান নির্যাতিত বাঙালির পক্ষে যে ঐতিহাসিক ছয় দফা দাবি পেশ করেন তা বাংলার মুক্তির সনদ হিসেবে খ্যাত। ছয় দফায় বলা হয়, লাহোর প্রস্তাবের ভিত্তিতে পাকিস্তানের জন্য সত্যিকার একটি যুক্তরাষ্ট্রীয় শাসনতন্ত্র প্রণয়ন করতে হবে এবং দেশের দুই অঞ্চলের মধ্যে সহজে বিনিময়যোগ্য দুটি পৃথক মুদ্রা থাকবে। উক্ত মুদ্রার পরিচালনার ক্ষমতা থাকবে আঞ্চলিক সরকারের হাতে। আঞ্চলিক সরকারের হাতে সব প্রকার ট্যাক্স ও কর ধার্য ও আদায় করার ক্ষমতা থাকবে। তবে কেন্দ্রের ব্যয় নির্বাহের জন্য নির্দিষ্ট পরিমাণ অর্থ ফেডারেল ব্যাংকে জমা দেওয়া হবে। এতে আরও বলা হয়, সব প্রকার বৈদেশিক চুক্তি ও সহযোগিতার ব্যাপারে আঞ্চলিক সরকার দায়িত্ব পালন করবে। তবে যুক্তরাষ্ট্রীয় সরকারের বৈদেশিক মুদ্রার চাহিদা যুক্তিযুক্ত হারে উভয় আঞ্চলিক সরকার কর্তৃক মেটানো হবে। তাছাড়া নিরাপত্তার জন্য আঞ্চলিক সরকার স্বীয় কর্তৃত্বাধীন আধা সামরিক বাহিনী গঠন ও পরিচালনা করতে পারবে। উপরের আলোচনা থেকে বলা যায়, বাঙালি জাতীয়তাবাদের বিকাশ এবং পরবর্তীকালে বাংলাদেশের স্বাধীনতা আন্দোলনের পথ সুগমকরণে ৬ দফা - কর্মসূচির গুরুত্বের কারণে একে বাংলার 'মুক্তির সনদ' বলা হয়।"
        }
      ]
    },
    {
      "number": "10",
      "uddipok": "১৯২০ সালের ১৭ই মার্চ বাংলাদেশের গোপালগঞ্জ জেলার টুঙ্গিপাড়ায় একটি শিশু জন্মগ্রহণ করে। নেতৃত্বের গুণাবলি এবং ঐশ্বরিক ক্ষমতার কারণে তিনি হয়ে গেলেন বাঙালি জাতির পিতা। বাঙালির মুক্তির সংগ্রাম ও ঐ শিশুটি ওতপ্রোতভাবে জড়িত। স্বাধীন বাংলার লাল-সবুজ পতাকা শিশুটিকে দিয়েছে অনবরতা।",
      "tag": "BMARPC 24",
      "sub_questions": [
        {
          "label": "ক",
          "question": "উর্দু এবং উর্দুই হবে পাকিস্তানের রাষ্ট্রভাষা\"- উক্তিটি কার?",
          "explanation": "\"উর্দু এবং উর্দুই হবে পাকিস্তানের রাষ্ট্রভাষা\"- উক্তিটি মোহাম্মদ আলী জিন্নাহর"
        },
        {
          "label": "খ",
          "question": "ভাষা আন্দোলনের মধ্যে বাঙালি জাতীয়তাবাদের বীজ নিহিত ছিল- বুঝিয়ে লেখো।",
          "explanation": "বাঙালি জাতীয়তাবাদের ভিত্তি ভাষা আন্দোলনের মধ্যে নিহিত ছিল। মাতৃভাষা বাংলার মর্যাদা প্রতিষ্ঠার দাবিতে ১৯৪৮ সালে ভাষা আন্দোলনের সূত্রপাত হয়। এর চূড়ান্ত পর্যায়ে ১৯৫২ সালের ২১ ফেব্রুয়ারি রাজপথে নেমে পুলিশের গুলিতে প্রাণ দেন কয়েকজন সংগ্রামী বাঙালি। তাদের সেই আত্মত্যাগের ফলেই ১৯৫৬ সালের সংবিধানে পাকিস্তান সরকার উর্দুর পাশাপাশি বাংলাকে রাষ্ট্রভাষা হিসেবে মেনে নিতে বাধ্য হয়। ভাষা আন্দোলন বাঙালির চেতনায় জাতীয়তাবোধ জাগ্রত করে। শুরুর দিকে এ আন্দোলন সাংস্কৃতিক পর্যায়ে সীমিত থাকলেও পরবর্তী সময়ে তা রাজনৈতিক ও অর্থনৈতিক অধিকার আদায়ের দাবির দিকে চালিত হয়। ভাষা আন্দোলনের ফলেই পূর্ব বাংলায় পাকিস্তান রাষ্ট্রের ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের সৃষ্টি হয়। এজন্যই বলা হয়, ভাষা আন্দোলন বাঙালি জাতীয়তাবাদ বিকাশের ভিত্তি ও প্রথম সোপান।"
        },
        {
          "label": "গ",
          "question": "উদ্দীপকের শিশুটি পরিচয় বর্ণনা করো।",
          "explanation": "উদ্দীপকের শিশুটি হলেন বাঙালি জাতির পিতা বঙ্গবন্ধু শেখ মুজিবুর রহমান। বঙ্গবন্ধু শেখ মুজিবুর রহমান ১৯২০ সালের ১৭ মার্চ তদানীন্তন ফরিদপুর জেলার গোপালগঞ্জ মহকুমার (বর্তমানে জেলা) পাটগাতি ইউনিয়নের - টুঙ্গিপাড়া গ্রামে জন্মগ্রহণ করেন। বঙ্গবন্ধুর রাজনৈতিক জীবন শুরু হয়েছিল ১৯৩৯ সালে মিশনারি স্কুলে পড়ার সময় থেকেই। বাংলাকে পাকিস্তানের অন্যতম রাষ্ট্রভাষা করার দাবি নিয়ে প্রতিষ্ঠিত আন্দোলনে অংশ নেওয়ার মাধ্যমেই বঙ্গবন্ধুর বৃহত্তর পরিসরে রাজনৈতিক জীবনের সূচনা ঘটে। বঙ্গবন্ধু ১৯৫৪ সালের যুক্তফ্রন্ট সরকারে কৃষি ও বন মন্ত্রণালয়ের মন্ত্রী হিসেবে দায়িত্ব পালন করেন। ১৯৬৬ সালে বঙ্গবন্ধু ছয় দফা দাবি উত্থাপন করেন। ১৯৬৮ সালের প্রথমদিকে পাকিস্তান সরকার বঙ্গবন্ধুসহ ৩৫ জন বিশিষ্ট বাঙালি সামরিক ও বেসামরিক ব্যক্তির বিরুদ্ধে একটি মামলা দায়ের করে, যা ইতিহাসে আগরতলা মামলা নামে সুপরিচিত। বঙ্গবন্ধুর মুক্তির দাবিতে বাঙালি আন্দোলন শুরু করে, যা শেষ পর্যন্ত ঊনসত্তরের গণঅভ্যুত্থানে রূপ নেয়। ১৯৬৯ সালের ২২ ফেব্রুয়ারি আইয়ুব খান ঐতিহাসিক আগরতলা মামলা প্রত্যাহার করে বঙ্গবন্ধুকে মুক্তি প্রদান করে। ২৩ ফেব্রুয়ারি ছাত্র-জনতার সমাবেশে শেখ মুজিবুর রহমানকে 'বঙ্গবন্ধু' উপাধিতে ভূষিত করা হয়। পাকিস্তানের ১৯৭০ সালের সাধারণ নির্বাচনে বঙ্গবন্ধুর নেতৃত্বে আওয়ামী লীগ প্রাদেশিক ও কেন্দ্রীয় উভয় আইনসভায় বিপুল সংখ্যাগরিষ্ঠতা অর্জন করে। ক্ষমতা হস্তান্তর নিয়ে পাকিস্তানি শাসকরা টালবাহানা শুরু করে। এ অবস্থায় ১৯৭১ সালের ৭ মার্চ রেসকোর্স ময়দানের জনসভায় বঙ্গবন্ধু কৌশলে স্বাধীনতার ডাক দেন। ২৫ মার্চ রাতে পাকিস্তানি হানাদার বাহিনী গণহত্যা শুরু করলে ২৬ মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। বঙ্গবন্ধুর স্বাধীনতার ঘোষণা অনুযায়ী শুরু হয় মুক্তিযুদ্ধ। দীর্ঘ ৯ মাস রক্তক্ষয়ী যুদ্ধের পর ১৬ ডিসেম্বর বাঙালি অর্জন করে চূড়ান্ত বিজয়। উদ্দীপকে বলা হয়েছে, একটি শিশু গোপালগঞ্জ জেলার টুঙ্গিপাড়ায় জন্মগ্রহণ করেন। নেতৃত্বের গুণাবলির কারণে তিনি হয়ে গেলেন বাঙালির জাতির পিতা। বাঙালির মুক্তি সংগ্রাম এবং ওই শিশুটি ওতপ্রোতভাবে জড়িত। এসব তথ্য উপরে আলোচিত বঙ্গবন্ধু শেখ মুজিবুর রহমানের জীবনীকেই তুলে ধরে।"
        },
        {
          "label": "ঘ",
          "question": "বাঙালির মুক্তির সংগ্রামে তার অবদান মূল্যায়ন করো।",
          "explanation": "বাঙালির মুক্তি সংগ্রামে উদ্দীপক দ্বারা নির্দেশিত ব্যক্তি তথা জাতির পিতা বঙ্গবন্ধু শেখ মুজিবুর রহমানের অবদান অবিস্মরণীয় এবং অসামান্য। ১৯৭১ সালের মুক্তিযুদ্ধ আমাদের জাতীয় জীবনে এক স্মরণীয় ঘটনা। ঢাকার রেসকোর্স ময়দানে ১৯৭১ সালের ৭ মার্চ তারিখে বাংলাদেশকে স্বাধীন করার জন্য বঙ্গবন্ধু মুক্তি সংগ্রামের উদাত্ত আহ্বান জানান। এই যুদ্ধে বঙ্গবন্ধু সরাসরি যুদ্ধে অংশগ্রহণ না করলেও তার দিক নির্দেশনা ও আহ্বানে সমগ্র বাঙালি জাতি এ যুদ্ধে ঝাঁপিয়ে পড়ে। ২৫ মার্চ মাঝরাতে অর্থাৎ ২৬ মার্চের শুরুতে গ্রেফতার হওয়ার আগে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। তিনি ওয়ারলেসের মাধ্যমে দলের নেতৃবৃন্দকে জানিয়ে দেন যাতে স্বাধীনতার এই ঘোষণাপত্র প্রচার করা হয়। বঙ্গবন্ধুর স্বাধীনতার ঘোষণা ২৬ মার্চ দুপুরে চট্টগ্রামের আওয়ামী লীগ নেতা এম এ হান্নান চট্টগ্রামের বেতার কেন্দ্র থেকে প্রথমবার এবং সন্ধ্যায় কালুরঘাট বেতার কেন্দ্র থেকে দ্বিতীয়বার প্রচার করেন। পরবর্তীতে মেজর জিয়াউর রহমান উক্ত বেতার কেন্দ্র থেকে বঙ্গবন্ধু শেখ মুজিবুর রহমানের পক্ষে স্বাধীনতার ঘোষণা পাঠ করেন। স্বাধীনতার ঘোষণা শোনার সাথে সাথে বাংলাদেশের সামরিক ও বেসামরিক জনতা মুক্তিযুদ্ধে ঝাঁপিয়ে পড়ে। এ যুদ্ধে বাঙালি জাতি সফল হয় এবং বাংলাদেশ স্বাধীনতা অর্জন করে। বঙ্গবন্ধু শেখ মুজিবুর রহমানের কর্মময় জীবন কেটেছে বাংলা ও বাঙালি জাতির মুক্তির জন্য। ফলে তার কর্মকাণ্ড বাঙালিদের পরাধীনতার শৃঙ্খল হতে মুক্ত হতে উজ্জীবিত করেছে এবং মুক্তিযুদ্ধের মাধ্যমে দেশকে স্বাধীন করতে ঐক্যবদ্ধ করেছে। উপরের আলোচনার প্রেক্ষিতে বলা যায়, বাংলাদেশের মুক্তিযুদ্ধে উক্ত নেতা তথা বঙ্গবন্ধু শেখ মুজিবুর রহমানের ভূমিকা ছিল সবচেয়ে গুরুত্বপূর্ণ।"
        }
      ]
    },
    {
      "number": "11",
      "uddipok": "অহন ও সিফাত দুই ভাই একাদশ শ্রেণির ছাত্র। একদিন অহন সিফাতকে বলল, \"সিফাত জানিস পৃথিবীতে এক সময় এমন একটি যুগ ছিল, যে যুগে প্রত্যেকটি গ্রাম বা সংগঠন ছিল স্বয়ংসম্পূর্ণ। অর্থাৎ জীবনধারণের প্রয়োজনীয় সমস্ত খাদ্য ও উপকরণ গ্রামের মানুষজন নিজেরাই উৎপাদন করত। সে যুগের মানুষ কৃষি আবিষ্কারের মধ্যদিয়ে স্থায়ী বসতি স্থাপন করে এবং প্রকৃতিকে বশে আনতে সক্ষম হয়।”",
      "tag": "All.B 15,BMARPC 24",
      "sub_questions": [
        {
          "label": "ক",
          "question": "হাইডেলবার্গ মানব' কোন যুগের প্রতিনিধি?",
          "explanation": "হাইডেলবার্গ মানব' নিম্ন প্রাচীন প্রস্তর যুগের প্রতিনিধি।"
        },
        {
          "label": "খ",
          "question": "লৌহকে কেন আধুনিক যুগের ভিত্তি বলা হয়? ব্যাখ্যা করো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকের অহন কোন যুগের বর্ণনা দিয়েছে? ব্যাখ্যা করো।",
          "explanation": "উদ্দীপকের অহনা নব্যপ্রস্তর যুগের বর্ণনা দিয়েছে। প্লাইস্টোসিন যুগের শেষভাগ বা হলোসিন যুগের প্রারম্ভ থেকে খ্রিষ্টপূর্ব সাড়ে তিন হাজার বছর পর্যন্ত নব্যপ্রস্তর যুগের সময়কাল ব্যপ্ত ছিল। এ যুগের মানুষের প্রধান অবদান কৃষিকাজ ও পশুপালন শুরু করা। এ যুগের মানুষ প্রকৃতিকে সম্পূর্ণভাবে নয়, বরং কিছুটা আয়ত্তে এনে কৃষি কাজের মাধ্যমে নিজের খাদ্য নিজে তৈরি করতে শিখেছিল। মানব সভ্যতার বিকাশে কৃষির মতো আরেকটি গুরুত্বপূর্ণ পদক্ষেপ হচ্ছে পশুপালন। নব্যপ্রস্তর যুগের মানুষ বন্য পশুকে পোষ মানানোর মধ্য দিয়ে প্রকৃতির ওপর আধিপত্য ও কর্তৃত্ব শুরু করেছিল। নব্যপ্রস্তর যুগেই স্বয়ংসম্পূর্ণ অর্থনীতির বিকাশ ঘটেছিল। এ যুগের এক একটি গ্রাম ছিল এক একটি স্বয়ংসম্পূর্ণ পৃথক ইউনিটের মতো। নিজেদের প্রয়োজনীয় দ্রব্যাদি তারা নিজেরাই উৎপাদন করতে পারত। এছাড়া বাসস্থানের নিশ্চয়তা, খাদ্যের নিয়মিত যোগান, বিনিময় ব্যবস্থার প্রবর্তন প্রভৃতির ফলে এ যুগের মানুষ যাযাবর জীবন ত্যাগ করে স্থায়ী বসবাসের জীবন শুরু করেছিল। আর স্থায়ী বসবাসের জীবন শুরু হওয়ায় সমাজে পারিবারিক কাঠামো গড়ে উঠেছিল। উদ্দীপকের অহনা তার ভাই সিফাতকে বলে, পৃথিবীতে এমন একটি যুগ চলে গিয়েছে, যে যুগে প্রত্যেকটি গ্রাম সংগঠন ছিল স্বয়ংসম্পূর্ণ। জীবন ধারণের প্রয়োজনীয় সব খাদ্য ও উপকরণ গ্রামের মানুষজন নিজেরাই উৎপাদন করতো। এ যুগের মানুষ কৃষির আবিষ্কারের মধ্য দিয়ে স্থায়ী বসতি স্থাপন করে এবং প্রকৃতিকে বশে আনতে সক্ষম হয়। অহনের এ বক্তব্য লক্ষ করলে বোঝা যায় যে, অহনা নব্যপ্রস্তর যুগের বর্ণনা দিয়েছে।"
        },
        {
          "label": "ঘ",
          "question": "তুমি কি মনে কর, বর্তমান সমাজ ও সভ্যতা বিকাশে অহনের বর্ণনাকৃত যুগের অবদান রয়েছে? মূল্যায়ন করো।",
          "explanation": "হ্যাঁ, বর্তমান সমাজ ও সভ্যতার বিকাশে অহনের বর্ণনাকৃত যুগ অর্থাৎ নব্যপ্রস্তর যুগের অবদান রয়েছে বলে আমি মনে করি। নব্যপ্রস্তর যুগের মানুষরা খাদ্য সংগ্রহ অর্থনীতির স্থলে খাদ্য উৎপাদন অর্থনীতির সূচনা করে। নব্যপ্রস্তর যুগের মানুষরা বীজবপনের মাধ্যমে উৎপাদিত ফসল কাটা এবং তা প্রক্রিয়াজাত করার মাধ্যমে কৃষিকাজের সূচনা করে। এ যুগেই প্রথম পশুপালন অর্থনীতির উদ্ভব হয়। পশু শিকারের পাশাপাশি পশুপালন করার ফলে খাদ্যের নিশ্চয়তা আসে। নব্যপ্রস্তর যুগে হাতিয়ারেরও উন্নতি সাধিত হয়। এ যুগের মানুষ পাথরকে ঘষে একদিক ধারালো করে ফসল কাটার জন্য চাকু তৈরি করত। এছাড়াও কৃষিকাজের জন্য নিড়ানি, পাথরের কোদাল, আঁচড়া, গর্ত করার জন্য লাঠি প্রভৃতি ব্যবহার করত। এ সব হাতিয়ারের বিভিন্নতা যেমন ছিল, তেমনি এর মধ্যে প্রকৌশলগত দক্ষতার পরিচয়ও মেলে। নব্যপ্রস্তর যুগে সাংস্কৃতিক বিপ্লবের অন্যতম উদাহরণ হচ্ছে বয়ন শিল্প। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। নব্যপ্রস্তর যুগের সবচেয়ে বড় আবিষ্কার হলো চাকা। এর ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম তাৎপর্য বহন করে।"
        }
      ]
    }
  ]
}