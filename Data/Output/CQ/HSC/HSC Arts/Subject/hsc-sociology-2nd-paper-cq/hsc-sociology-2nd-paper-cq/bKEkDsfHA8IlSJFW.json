{
  "title": "ঢাকা কলেজ ২০২৪",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার পেছনে জাতিসংঘের কোন সংস্থার অবদান রয়েছে?",
          "explanation": "ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার পেছনে জাতিসংঘের অঙ্গসংস্থা ইউনেস্কোর অবদান রয়েছে।"
        },
        {
          "label": "খ",
          "question": "পরিকল্পনা প্রণয়ন ও বাস্তবায়নে সমাজবিজ্ঞান পাঠ জরুরি- বুঝিয়ে লেখো",
          "explanation": "পরিকল্পনা প্রণয়ন ও বাস্তবায়নে সমাজবিজ্ঞানের জ্ঞান অত্যাবশ্যক। যেকোনো উন্নয়ন পরিকল্পনা প্রণয়ন ও বাস্তবায়নের ক্ষেত্রে সমাজবিজ্ঞানের জ্ঞান অতীব প্রয়োজন। কেননা, কোনো উন্নয়ন পরিকল্পনা মানবাচরণ ও সামাজিক সম্পর্কের ওপর কী ধরনের প্রভাব ফেলবে, কীভাবে ও কতটা ফলপ্রসূ হবে, সে পরিকল্পনা বাস্তবায়িত হওয়ার পর কীরূপ পরিস্থিতি সৃষ্টি হবে, এসব সম্পর্কে জানতে সমাজবিজ্ঞানের জ্ঞান নিখুঁতভাবে সাহায্য করে।"
        },
        {
          "label": "গ",
          "question": "বাংলাদেশের সমাজবিজ্ঞানের যাত্রায় উদ্দীপকে 'ঙ' চিত্রের",
          "explanation": "বাংলাদেশে সমাজবিজ্ঞানের বিকাশে উদ্দীপকে উল্লেখিত 'সমাজবিজ্ঞান সমীক্ষণ' গ্রন্থের লেখক ড. এ. কে নাজমুল করিমের ভূমিকা অপরিসীম। বাংলাদেশে 'সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ' বিভাগের বিভাগীয় প্রধানের দায়িত্ব গ্রহণ করেন। অধ্যাপক নাজমুল করিমের লিখিত 'সমাজবিজ্ঞান সমীক্ষণ' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। বস্তুত অধ্যাপক ড. এ. কে. নাজমুল করিম ও তার ছাত্র- ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান।"
        },
        {
          "label": "ঘ",
          "question": "উদ্দীপকে উল্লেখিত গ্রন্থগুলো বাংলাদেশের সমাজ চিন্তায় গুরুত্বপূর্ণ অবদান রেখেছে- বিশ্লেষণ করো।",
          "explanation": "উদ্দীপকের চিত্রে কৌটিল্যের 'অর্থশাস্ত্র', আল-বেরুনির 'ভারততত্ত্ব', আবুল ফজলের 'আকবরনামা' ও 'আইন-ই-আকবরি' এবং এ. কে. নাজমুল করিমের 'সমাজবিজ্ঞান সমীক্ষণ' গ্রন্থের উল্লেখ রয়েছে। এসব গ্রন্থ বাংলাদেশের সমাজ চিন্তায় গুরুত্বপূর্ণ অবদান রেখেছে। ভারতীয় উপমহাদেশে সমাজচিন্তার ইতিহাস প্রায় দু'হাজার বছরের পুরোনো। মৌর্য যুগের কূটনীতিবিদ কৌটিল্যের 'অর্থশাস্ত্র' গ্রন্থে সে সময়ের বাংলার আর্থ-সামাজিক চিত্র ফুটে উঠেছে। সুলতান মাহমুদের সভাসদ ও পারস্যের পণ্ডিত আবু রাইহান আল-বেরুনি তার 'ভারততত্ত্ব' গ্রন্থে ভারতবর্ষের একটি বস্তুনিষ্ঠ চিত্র অঙ্কন করেছেন। মুঘল যুগের ইতিহাসবিদ আবুল ফজলের 'আইন-ই-আকবরি' ও 'আকবরনামা' গ্রন্থে মুঘল আমলের বাংলার সমাজকাঠামো সম্পর্কে বিস্তৃত আলোচনা করা হয়েছে। বাংলাদেশের সমাজবিজ্ঞানের জনক এ. কে. নাজমুল করিম তার 'সমাজবিজ্ঞান সমীক্ষণ' গ্রন্থে বাংলাদেশের সমাজের সমাজকাঠামো, সংস্কৃতি, সামাজিক স্তরবিন্যাস প্রভৃতি সম্পর্কে বস্তুনিষ্ঠ আলোচনা করেছেন। যেকোনো দেশের সমাজ চিন্তা কেবলই বর্তমানের বিষয় নয়, বরং এর সাথে অতীতের সমাজ চিন্তার ঘনিষ্ঠ সম্পর্ক থাকে। বাংলাদেশের সমাজ চিন্তার ক্ষেত্রেও অতীতের সমাজচিন্তাবিদদের ধারণা বিশেষ গুরুত্বের দাবিদার। এ দিক থেকে উদ্দীপকে উল্লেখিত গ্রন্থগুলো তাৎপর্যপূর্ণ ভূমিকা রাখে। পরিশেষে বলা যায়, বাংলাদেশের সমাজকে বস্তুনিষ্ঠ এবং পূর্ণাঙ্গ পর্যালোচনা করার ক্ষেত্রে কৌটিল্যের 'অর্থশাস্ত্র', আল-বেরুনির 'ভারততত্ত্ব', আবুল ফজলের 'আকবরনামা' ও 'আইন-ই-আকবরি' এবং এ. কে. নাজমুল করিমের 'সমাজবিজ্ঞান সমীক্ষণ' গ্রন্থ অত্যন্ত গুরুত্বপূর্ণ ভূমিকা পালন করেছে। উদ্দীপকের মমতার বাবা তাকে বললেন, 'সমাজবিজ্ঞান সমীক্ষণ' গ্রন্থের লেখকের অক্লান্ত পরিশ্রমেই বাংলাদেশে সমাজবিজ্ঞানের সরব পথ চলা শুরু হয়েছিল। উক্ত লেখকের সাথে উপরে আলোচিত ড. এ. কে. নাজমুল করিমের সাদৃশ্য রয়েছে, যিনি বাংলাদেশে সমাজবিজ্ঞান বিকাশের অগ্রপথিক।"
        }
      ]
    },
    {
      "number": "2",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "প্রত্নতত্ত্ব কী?",
          "explanation": "প্রত্নতত্ত্ব হচ্ছে নৃবিজ্ঞানের একটি শাখা যা এমন সংস্কৃতির ইতিহাস রচনা করে যার অস্তিত্ব আর নেই।"
        },
        {
          "label": "খ",
          "question": "লৌহ আধুনিক সভ্যতার ভিত্তি- বুঝিয়ে লেখো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে ছক-'ক তে মানব ইতিহাসের কোন যুগের বৈশিষ্ট্য তুলে ধরা হয়েছে? ব্যাখ্যা করো।",
          "explanation": "উদ্দীপকে ছক 'ক' তে মানব ইতিহাসের প্রাচীন প্রস্তর যুগের বৈশিষ্ট্য তুলে ধরা হয়েছে। হল: উদ্দীপকে ছক 'ক' তে যেসব বিষয়গুলো বলা হয়েছে সেগলো আগুনের আবিষ্কার, গুহায় বসবাস এবং পশু শিকার ও ফলমূল সংগ্রহ। এসব বিষয়গুলো প্রাচীন প্রস্তর যুগের বৈশিষ্ট্যকে তুলে ধরা হয়েছে। সভ্যতার সূচনা হয়েছিল প্রাচীন প্রস্তর যুগে। এ যুগের মানুষ আগুনের ব্যবহার, পোশাক পরিধান এবং বেশকিছু শিল্পকর্মের শিক্ষা দিয়েছে। প্রাচীন প্রস্তর যুগের মানুষের প্রধান লক্ষ্য ছিল খাদ্য সংগ্রহ করা। খাদ্য সংগ্রহের কৌশল আয়ত্ত করতে গিয়েই তারা নানা প্রকারের হাতিয়ার উদ্ভাবনে সক্ষম হয়েছিল। প্রাচীন প্রস্তর যুগে মানুষের প্রধান আবিষ্কার আগুন। তারা পাথরে পাথর ঘষে আগুন জ্বালাতে শেখে। এ আবিষ্কার মানব সমাজ ও সভ্যতা বিকাশে গুরুত্বপূর্ণ অবদান রাখে। প্রাচীন প্রস্তর যুগের মানুষেরা যে ধরনের চিত্র অঙ্কন করে তার বৈশিষ্ট্য হচ্ছে শিকারের সাথে জাদুবিদ্যার তুলনা। তাদের শিকার বিষয়ক কর্মকান্ড, পূজা-পার্বণ, রীতিনীতি ইত্যাদি সম্পর্কে যেসব চিত্র পাওয়া যায় তার মধ্যে তাদের যৌন জীবনের নানারকম কার্যকলাপের প্রাধান্যও লক্ষ করা যায়। প্রাচীন প্রস্তর যুগের প্রথম দিকে মানুষ কোনো পোশাক ব্যবহার করত না। পরবর্তী সময়ে বৈরী আবহাওয়া থেকে নিজেদের রক্ষার জন্য গাছের পাতা, ছাল-বাকল, পশুর চামড়া ইত্যাদি দিয়ে শরীর ঢাকতে শেখে।"
        },
        {
          "label": "ঘ",
          "question": "উদ্দীপকে ছক-'খ' এর 'যুগে মানব ইতিহাসের অগ্রযাত্রায় যে বিপ্লব ঘটে গেছে তার গুরুত্ব অপরিসীম- বিশ্লেষণ করো।",
          "explanation": "উদ্দীপকে ছক 'খ' তে নব্যপ্রস্তর যুগের বৈশিষ্ট্যগুলিকে চিহ্নিত করা হয়েছে। এ যুগের উন্নতি লক্ষ করে নৃবিজ্ঞানী গর্ডন চাইল্ড এ যুগকে নবোপলীয় বিপ্লব হিসেবে আখ্যায়িত করেন। নব্যপ্রস্তর যুগের মানুষরা খাদ্য সংগ্রহ অর্থনীতির স্থলে খাদ্য উৎপাদন অর্থনীতির সূচনা করে। নব্যপ্রস্তর যুগের মানুষরা বীজবপনের মাধ্যমে উৎপাদিত ফসল কাটা এবং তা প্রক্রিয়াজাত করার মাধ্যমে কৃষিকাজের সূচনা করে। এ যুগেই প্রথম পশুপালন অর্থনীতির উদ্ভব হয়। পশু শিকারের পাশাপাশি পশুপালন করার ফলে খাদ্যের নিশ্চয়তা আসে। নব্যপ্রস্তর যুগে হাতিয়ারেরও উন্নতি সাধিত হয়। এ যুগের মানুষ পাথরকে ঘষে একদিক ধারালো করে ফসল কাটার জন্য চাকু তৈরি করত। এছাড়াও কৃষিকাজের জন্য নিড়ানি, পাথরের কোদাল, আঁচড়া, গর্ত করার জন্য লাঠি প্রভৃতি ব্যবহার করত। এ সব হাতিয়ারের বিভিন্নতা যেমন ছিল, তেমনি এর মধ্যে প্রকৌশলগত দক্ষতার পরিচয়ও মেলে। নব্যপ্রস্তর যুগে সাংস্কৃতিক বিপ্লবের অন্যতম উদাহরণ হচ্ছে বয়ন শিল্প। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। নব্যপ্রস্তর যুগের সবচেয়ে বড় আবিষ্কার হলো চাকা। এর ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম তাৎপর্য বহন করে।"
        }
      ]
    },
    {
      "number": "3",
      "uddipok": "তপু তার বিশ্ববিদ্যালয় থেকে বাংলাদেশের একটি ঐতিহাসিক গুরুত্বপূর্ণ স্থানে যায়, যেখানে তারা শিলাদেবীর ঘাট, বৈরাগীর ভিটা, গোবিন্দ ভিটা ইত্যাদি দেখে ভীষণ মুগ্ধ হয়। গতবছর তপুর বন্ধু কাজল যে স্থানটিতে গিয়েছিল, সেখানে ছিল সোমপুর বিহার, গন্ধেশরীর মন্দির, সত্যপীর ভিটা ইত্যাদি। সেটিও বাংলাদেশের একটি ঐতিহাসিক গুরুত্বপূর্ণ প্রত্নতাত্ত্বিক স্থান ছিল।",
      "tag": "DC 24",
      "sub_questions": [
        {
          "label": "ক",
          "question": "ময়নামতি বাংলাদেশের কোন জেলায় অবস্থিত?",
          "explanation": "ময়নামতি বাংলাদেশের কুমিল্লা জেলায় অবস্থিত।"
        },
        {
          "label": "খ",
          "question": "প্রত্নতত্ত্ব হলো অতীতের ধ্বংসাবশেষ সম্পর্কিত পাঠ্য- বুঝিয়ে লেখ।",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ), থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।” সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের | অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকে তপু শিক্ষাসফরে বাংলাদেশের কোন ঐতিহাসিক গুরুত্বপূর্ণ স্থানে গিয়েছিল? ব্যাখ্যা করো।",
          "explanation": "উদ্দীপকে তপুর শিক্ষা সফরে ঘুরতে যাওয়া বাংলাদেশের ঐতিহাসিক স্থানটি হচ্ছে মহাস্থানগড়। বগুড়া শহর থেকে প্রায় দশ কিলোমিটার উত্তরে অবস্থিত এক জনপদের নাম মহাস্থানগড়। এখানেই অবস্থিত ছিল বাংলাদেশের প্রাচীনতম নগর পুণ্ড। এজন্য মহাস্থানগড়কে পুন্ড্রনগর নামে অভিহিত করা হয়। মহাস্থানগড়ের দৈর্ঘ্য ১৫২৪ মিটার, প্রস্থ ১৩৭১ মিটার এবং চারপাশের সমতল ভূমি থেকে এর উচ্চতা ৫ মিটার। খ্রিষ্টপূর্ব ৩০০ অব্দ থেকে ১৫০০ খ্রিষ্টাব্দের মধ্যে এ নগরী এক সমৃদ্ধ জনপদরূপে গড়ে ওঠে। মহাস্থানগড় খনন করে বৈরাগীর ভিটা, গোবিন্দ ভিটা, খোদাই পাথর ভিটা, শীলা দেবীর ঘাট, লক্ষীন্দরের মেধ ইত্যাদি প্রত্ননিদর্শন পাওয়া যায়। উদ্দীপকে তপু শিক্ষাসফরে ঘুরতে গেলে দেখতে পায় শীলাদেবীর ঘাট, বৈরাগীর ভিটা, গোবিন্দ ভিটা। উক্ত প্রত্ননিদর্শনগুলো বাংলাদেশের অন্যতম প্রত্নস্থান মহাস্থানগড়কে ইঙ্গিত করছে"
        },
        {
          "label": "ঘ",
          "question": "উদ্দীপকে কাজল যে 'স্থানটিতে শিক্ষাসফরে গিয়েছিল তার সামাজিক' ও ঐতিহাসিক গুরুত্ব বিশ্লেষণ করো।",
          "explanation": "উদ্দীপকে কাজল যে স্থানটিতে শিক্ষাসফরে গিয়েছিল এটি হচ্ছে • পাহাড়পুর। প্রাচীনকাল থেকে মধ্যযুগ পর্যন্ত বাংলাদেশের সমাজকাঠামোর প্রকৃতি নির্ধারণে পাহাড়পুরের প্রত্নতাত্ত্বিক নিদর্শন সহায়ক ভূমিকা রাখে। এখানকার মন্দির, পাথর নির্মিত বিভিন্ন দেব-দেবীর মূর্তি প্রমাণ করে যে, প্রাচীনকালে (মৌর্য, গুপ্ত, পাল ও সেন আমল) এ অঞ্চলে বৌদ্ধ ও হিন্দু ধর্মের বেশ প্রভাব ছিল। সে সময়ের রাজারা কারুকার্য খচিত বিশাল আয়তনের ধর্ম মন্দির স্থাপনে বেশ আগ্রহ দেখিয়েছিলেন। এতে বোঝা যায়, রাষ্ট্রীয় কাজে ধর্ম, বিশেষ গুরুত্বের দাবিদার ছিল। পাহাড়পুরের ধ্বংসাবশেষ আরও প্রমাণ করে যে, ধর্মীয় কাজে ধনী ব্যক্তি কিংবা নৃপতিদের দানের হাত ছিল দরাজ। পাহাড়পুরে আবিষ্কৃত প্রাচীন মুদ্রা থেকে অনুমান করা অযৌক্তিক নয় যে, তখন সমাজে মুদ্রা অর্থনীতির বিকাশ ঘটেছিল। আর মুদ্রা অর্থনীতির বিকাশ সমাজে সামাজিক অসমতা বা স্তরবিন্যাসের অস্তিত্বকে প্রমাণ করে। এ সভ্যতার তাম্রলিপি ও শিলালিপিতে উৎকীর্ণ ভূমি ক্রয়-বিক্রয়, ভূমিদান ইত্যাদির দলিল থেকে মনে করা যেতে • পারে যে, ভূসম্পত্তিতে ব্যক্তিগত মালিকানা ছিল। উদ্দীপকে কাজলের শিক্ষাসফরের স্থানটি হচ্ছে পাহাড়পুর। বাংলাদেশের সামাজিক ইতিহাস জানার ক্ষেত্রে পাহাড়পুরের প্রত্নতাত্ত্বিক নিদর্শনসমূহের সামাজিক ও ঐতিহাস গুরুত্ব অপরিসীম।"
        }
      ]
    },
    {
      "number": "4",
      "uddipok": "দৃশ্যপট-১: সাথী রাঙামাটি জেলার একটি প্রত্যন্ত গ্রামে বাস করেন। তারা বৌদ্ধ ধর্মাবলম্বী। তাদের প্রধান সামাজিক উৎসব বিজুতে তারা খুব আনন্দ করেন। দৃশ্যপট-২: বাংলাদেশের রাজশাহী অঞ্চলের একটি আদিবাসী গ্রামে বাস করেন জুথি সোরে। তারা মূলত জড় উপাসক। তবে তারা বোঙগা দেবতার পূজা করেন।",
      "tag": "DC 24",
      "sub_questions": [
        {
          "label": "ক",
          "question": "গারোরা কোথায় বাস করে?",
          "explanation": "গারোরা বাংলাদেশের শেরপুর, নেত্রকোণা, ময়মনসিংহ ও টাঙ্গাইল জেলায় বসবাস করে।"
        },
        {
          "label": "খ",
          "question": "বাঙালি শংকর জাতি- বুঝিয়ে লেখো।",
          "explanation": "বাংলাদেশে বিভিন্ন সময়ে আসা বিভিন্ন নরগোষ্ঠীর মানুষের বৈশিষ্ট্যের সংমিশ্রণে বাঙ্গালি জনগোষ্ঠীর জাতিগত বৈশিষ্ট্য গড়ে উঠেছে বলে বাঙালিকে শংকর জাতি বলা হয়। বাংলাদেশে বিভিন্ন সময়ে নানা জাতিগোষ্ঠী ও সম্প্রদায়ের লোকের আগমন ঘটেছে। যুগে যুগে তারা এদেশে বসবাস এবং বিবাহ করে পরিবার গঠন করেছে। ফলে বাংলাদেশে বিভিন্ন জাতিগোষ্ঠী ও সম্প্রদায়ের মানুষের সংমিশ্রণ ঘটেছে। - এ মিশ্রিত জাতি থেকেই বাঙালির উদ্ভব হয়েছে। আর এ কারণেই বাঙালিকে মিশ্র বা শংকর জাতি বলা হয়।"
        },
        {
          "label": "গ",
          "question": "দৃশ্যপট-১ এ উল্লেখিত সাথী বাংলাদেশের কোন ক্ষুদ্র নৃগোষ্ঠীর সদস্য? ব্যাখ্যা করো।",
          "explanation": "দৃশ্যপট-১ এ উল্লেখিত সাথী বাংলাদেশের চাকমা ক্ষুদ্র নৃগোষ্ঠীর সদস্য। বাংলাদেশে বসবাসরত ক্ষুদ্র নৃগোষ্ঠীর মধ্যে চাকমারা সংখ্যাগরিষ্ঠ। দেশের বিভিন্ন স্থানে বাস করলেও অধিকাংশ চাকমা বাংলাদেশের দক্ষিণ-পূর্ব পার্বত্য জেলাগুলোতে (রাঙামাটি, বান্দরবান ও খাগড়াছড়ি) বসবাস করে। নরগোষ্ঠীগত দিক থেকে চাকমারা মঙ্গোলীয়। প্রাচীনকাল থেকে চাকমারা তিবেতো বর্মন পরিবারভুক্ত আরাকানি ভাষা ব্যবহার করলেও বর্তমানে তারা ইন্দো-ইউরোপিয়ান বাংলা ব্যবহার করে। তাদের নিজস্ব যে বর্ণলিপি আছে এতে আরাকানি অক্ষরের প্রাধান্যই বেশি। চাকমারা বৌদ্ধ ধর্মের অনুসারী। চাকমাদের প্রধান সামাজিক উৎসব হচ্ছে বিজু। তারা চৈত্র মাসের শেষ দুদিন এবং বৈশাখ মাসের প্রথম দিনটিসহ মোট তিনদিন বিজু উৎসব উদযাপন করে। দৃশ্যপট-১ এ বলা হয়েছে, সাথী রাঙামাটি জেলার একটি প্রত্যন্ত গ্রামে বাস করেন। তারা বৌদ্ধ ধর্মীবলম্বী তাদের প্রধান সামাজিক উৎসব বিজুতে তারা খুব আনন্দ করে। এসব তথ্য উপরের আলোচিত চাকমা জনগোষ্ঠীর সাথে সাদৃর্শপূর্ণ। সুতরাং বোঝা যায় দৃশ্যপট-১ দ্বারা চাকমা জনগোষ্ঠীর কথা বলা হয়েছে।"
        },
        {
          "label": "ঘ",
          "question": "দৃশ্যপট-২ এর সদস্যদের ধর্মীয় বিশ্বাস ও উৎসব মূলধারার জনগোষ্ঠী থেকে ভিন্ন। - বিশ্লেষণ করো।",
          "explanation": "দৃশ্যপট-২ এ সাঁওতাল জনগোষ্ঠীর কথা বলা হয়েছে। তাদের ধর্মীয় বিশ্বাস ও উৎসব সম্পর্কে নিম্নে আলোচনা করা হলো- সাঁওতালদের মধ্যে সনাতন ধর্ম এবং খ্রিষ্টধর্মের সুস্পষ্ট প্রভাব লক্ষ করা যায়। তাদের বিশ্বাস সৃষ্টিকর্তা এবং আত্মা অমর ও অবিনশ্বর। সাঁওতালরা পরজগতে বিশ্বাসী এবং স্বর্গ-নরকের প্রতি আস্থাশীল। সাঁওতালরা বিভিন্ন দেব-দেবীর পূজা করে থাকে। সাঁওতালি ভাষায় তাদের দেবতাকে বলা হয় 'বোঙ্গা' এবং তাদের আদি দেবতা হলো সূর্য। এছাড়াও তারা 'মারাং বুরু' 'আবেগ বোঙ্গা', 'গোঁসাই এরা' প্রমুখ দেবতার পূজা করে থাকে। এ থেকে বোঝা যায়, দৃশ্যপট-২ সাঁওতাল নৃগোষ্ঠীকে নির্দেশ করছে। সাঁওতালদের ধর্মীয় বিশ্বাসের আরেকটি বৈশিষ্ট্য হলো উল্কি চিহ্ন আঁকা। পুরুষরা হাতের কজির ওপর বেজোড় সংখ্যক এবং মেয়েরা হাতে ও বুকে উল্কি চিহ্ন আঁকে। তাদের মতে উল্কিবিহীন অবস্থায় মৃত্যুবরণ করলে পরকালে কঠিন শাস্তি পেতে হবে। সাঁওতালদের নিজস্ব উৎসবের মধ্যে বাহা, সোহরাই উল্লেখযোগ্য উৎসব। সোহরাই তাদের সবচেয়ে বড় উৎসব। সাঁওতাল সমাজে, ঝুমুর নৃত্যগীত বেশ প্রচলিত। কারণ সাঁওতাল সমাজে সংস্কৃতির একটি গুরুত্বপূর্ণ অংশ হচ্ছে নৃত্য। প্রায় সকল পূজা ও অনুষ্ঠানের নৃত্য পরিবেশন করা হয়ে থাকে। সাঁওতালদের বিয়েতে বিভিন্ন ধরনের অনুষ্ঠান হয়ে থাকে। বিয়ে ও অন্যান্য উৎসবে সাঁওতালরা মদ খেয়ে নৃত্য পরিবেশন করে থাকে। উৎসবের সময় সাঁওতাল মেয়েরা হাত-পা ও গলায় পিতল বা নিরেট কাসার গয়না পরে আর পুরুষরা গলায় মালা ও হাতে বালা পরে থাকে। উপরের আলোচনার প্রেক্ষিতে বলা যায়, সাঁওতালদের ধর্মীয় ও সাংস্কৃতিক জীবন একটি নির্দিষ্ট পরিমণ্ডলে আবদ্ধ, কারণ তাদের ধর্মীয় বিশ্বাস এবং সংখ্যাতাতি সাতন এ ভালালে প্রকাভির"
        }
      ]
    },
    {
      "number": "5",
      "uddipok": "দৃশ্যপট-১: তিথির বাড়ি ময়মনসিংহ জেলায়। সে বাড়ির ছোট মেয়ে। তাদের সমাজে তাকে নোকনা বলে। পরিবারের প্রধান তাদের মা। দৃশ্যপট-২: লিপি বিষ্ণুপ্রিয়ার বাড়ি সুনামগঞ্জ জেলায়। তারা বিশ্বাস করে পৃথিবী সৃষ্টির মূলে রয়েছে নৃত্যের অবদান।",
      "tag": "DC 24",
      "sub_questions": [
        {
          "label": "ক",
          "question": "চাকমারা বাংলাদেশের কোথায় বাস করেন?",
          "explanation": "চাকমারা বাংলাদেশের পার্বত্য জেলাগুলোতে (রাঙামাটি, বান্দরবান ও খাগড়াছড়ি) বসবাস করে।"
        },
        {
          "label": "খ",
          "question": "জুম চাষ, কীভাবে হয়?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়, বীরা, পোনম প্রভৃতি নামে পরিচিত। ১৯৫০ সালের সরকারি নিষেধাজ্ঞার ফলে এখন দেশে জুম চাষ বন্ধ।"
        },
        {
          "label": "গ",
          "question": "উদ্দীপকে তিথির নৃগোষ্ঠীর সাংস্কৃতিক আচার-অনুষ্ঠান ব্যাখ্যা করো।",
          "explanation": "উদ্দীপকের তিথি গারো নৃগোষ্ঠীর অন্তর্ভুক্ত। বাংলাদেশে বসবাসরত গারোরা ময়মনসিংহ, শেরপুর, নেত্রকোণা ও টাঙ্গাইল জেলায় বাস করে। গারো' সমাজব্যবস্থা মাতৃতান্ত্রিক। মায়ের মৃত্যুর পর পরিবারের কনিষ্ঠ কন্যা বা নোকণা সম্পত্তি পায়। এ থেকে বোঝা যায়, দৃশ্যপট-১ এর তিথি গারো ক্ষুদ্র নৃগোষ্ঠীর সদস্য। গারো সমাজে বিভিন্ন সাংস্কৃতিক আচার-অনুষ্ঠান পালিত হয়ে থাকে। তাদের সবচেয়ে বড় উৎসব হলো ওয়ানগালা। সাধারণত অক্টোবর বা নভেম্বরে এ উৎসব উদ্যাপিত হয়। শীত আসার আগে তাদের বর্ষ পঞ্জিকার সপ্তম বা দশম মাস মেজাফাং মাসে এ উৎসব অনুষ্ঠিত হয়। ওয়ানগালা উৎসব সম্পর্কে বলা হয়, \"যখন বনের মেগং নামক পাহাড়ি ফুল ফুটতে শুরু করে তখনই ওয়ানগালা আয়োজনের সময় হয় এবং পূর্ণিমা চাঁদের আলো থাকতে থাকতেই ওয়ানগালা শেষ করতে হয়।\" ভালো ফলনের জন্য দেবদেবীর সুদৃষ্টি কামনার উদ্দেশ্যেই তারা এ উৎসব করে। গ্রামের সবার ফসল ঘরে তোলা হলে নকমা সবাইকে ডেকে এনে ভোজের ব্যবস্থা করেন এবং ঐ উৎসবের আনুষ্ঠানিক প্রস্তুতি নেন। এ অনুষ্ঠানটি মূলত তিন পর্বে বিভক্ত। যথা- বুগালা, সা. সাৎ, স. ওয়া এবং 'দামা গগাতা' বা 'জলওয়াতা' বা 'রুদ্রতা'। তাদের অধিকাংশ উৎসব কৃষিকে কেন্দ্র করেই উদ্যাপিত হয়। এর পাশাপাশি খ্রিষ্ট ধর্মাবলম্বী গারোরা বড়দিন এবং খ্রিষ্টানদের পালিত অন্যান্য উৎসবও পালন করে থাকে।"
        },
        {
          "label": "ঘ",
          "question": "উদ্দীপকে তিথি ও লিপি বিষ্ণুপ্রিয়ার সমাজে পরিবার ও সম্পত্তির উত্তরাধিকার ব্যবস্থায় মৌলিক পার্থক্যগুলো বিশ্লেষণ করো।",
          "explanation": "উদ্দীপকের তিথি ও লিপির সমাজে তথা গারো ও মণিপুরিদের পরিবার ও সম্পত্তির উত্তরাধিকার ব্যবস্থায় কতিপয় পার্থক্য বিদ্যমান। গারো পরিবার মাতৃসূত্রীয়। গারোদের মধ্যে সম্পত্তি ও বংশনাম মাতৃধারায় • তথা মা থেকে মেয়েতে বর্তায়। গারো দম্পতি স্ত্রীর বাবার গৃহে বসবাস করে। অর্থাৎ সেখানে মাতৃবাস নীতি অনুসরণ করা হয়। তবে ইদানিং কিছু শিক্ষিত গারো দম্পতি স্বামীর পিতার গৃহে, বাস করে। অর্থাৎ তারা পিতৃতান্ত্রিক মনোভাব পোষণ করে। পরিবারে সম্পত্তির মালিক স্ত্রী হলেও ব্যবস্থাপনার দায়িত্ব স্বামীর। সাধারণত মায়ের মৃত্যুর পর কনিষ্ঠা কন্যা বা নোনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। যারা সম্পত্তি পায় না তাদের এগেট বলে। মণিপুরিদের জীবন পিতৃতান্ত্রিক। এদের সমাজকাঠামোতে পিতাই পরিবারের সর্বেসের্বা। সন্তানসন্তুতির পরিচয় ও সম্পত্তির উত্তরাধিকার পিতার সূত্র ধরে নির্ণীত হয়। ছেলেরা পিতার সম্পত্তির অংশ সমানভাবে পায়; মেয়েরা পিতার সম্পত্তিতে কোনো অংশ পায় না। তবে পিতা ইচ্ছা করলে সম্পত্তির কিছু অংশ মেয়েকে দানস্বরূপ দিতে পারেন। উল্লেখ্য, কোনো ছেলে না থাকলে সম্পূর্ণ সম্পত্তির মালিক/অধিকারী হয় মেয়েরা আর নিঃসন্তান কোনো দম্পত্তির মধ্যে স্বামী আগে মারা গেলে বিধবা স্ত্রী যতদিন বেঁচে থাকবে ততদিন স্বামীর পুরো সম্পত্তি সে ভোগ করবে। তবে তার বিক্রি করার কোনো অধিকার নেই। বিধবা স্ত্রী মারা গেলে ওই সম্পত্তির মালিক হয় মৃত ব্যক্তির ভাইয়েরা। উপরের আলোচিত গারো ও মণিপুরি নৃগোষ্ঠীর তুলনামূলক বিশ্লেষণ বোঝা যায়, এ দুটি সম্প্রদায়ের পরিবার ও সম্পত্তির উত্তরাধিকার ব্যবস্থায় মৌলিক পার্থক্য বিদ্যমান।"
        }
      ]
    },
    {
      "number": "6",
      "uddipok": "মিসেস ফারিয়ার বাবা ১৯৫৫ সালে তৎকালীন পাকিস্তান সেনাবাহিনীর একজন অফিসার হিসেবে নিযুক্ত হয়ে পশ্চিম পাকিস্তান চলে যান। তবে সে বছর বেশ কয়েকজন অফিসার নিয়োগ পেলেও আর কোনো বাঙালি সুযোগ পাননি। ফারিয়ার চাচা পাকিস্তান সিভিল সার্ভিসে অফিসার পদে চাকরির জন্য চেষ্টা করেছিলেন। কিন্তু যথেষ্ট মেধাবী হওয়া সত্ত্বেও তিনি বঞ্চিত হন শুধু বাঙালি হবার কারণে। অতঃপর তিনি চাকরির চেষ্টা না করে পূর্ব পাকিস্তানেই রয়ে যান এবং নিজেদের পারিবারিক ব্যবসায় হাল ধরেন।",
      "tag": "DC 24",
      "sub_questions": [
        {
          "label": "ক",
          "question": "তমদ্দুন মজলিস কার নেতৃত্বে গড়ে ওঠে?",
          "explanation": "তমদ্দুন মজলিস ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের নেতৃত্বে গড়ে ওঠে।"
        },
        {
          "label": "খ",
          "question": "ভাষা আন্দোলন ছিল বাঙালি জাতীয়তাবাদ বিকাশের প্রথম সরব প্রকাশ- বুঝিয়ে লেখো।",
          "explanation": "বাঙালি জাতীয়তাবাদের ভিত্তি ভাষা আন্দোলনের মধ্যে নিহিত ছিল। মাতৃভাষা বাংলার মর্যাদা প্রতিষ্ঠার দাবিতে ১৯৪৮ সালে ভাষা আন্দোলনের সূত্রপাত হয়। এর চূড়ান্ত পর্যায়ে ১৯৫২ সালের ২১ ফেব্রুয়ারি রাজপথে নেমে পুলিশের গুলিতে প্রাণ দেন কয়েকজন সংগ্রামী বাঙালি। তাদের সেই আত্মত্যাগের ফলেই ১৯৫৬ সালের সংবিধানে পাকিস্তান সরকার উর্দুর পাশাপাশি বাংলাকে রাষ্ট্রভাষা হিসেবে মেনে নিতে বাধ্য হয়। ভাষা আন্দোলন বাঙালির চেতনায় জাতীয়তাবোধ জাগ্রত করে। শুরুর দিকে এ আন্দোলন সাংস্কৃতিক পর্যায়ে সীমিত থাকলেও পরবর্তী সময়ে তা রাজনৈতিক ও অর্থনৈতিক অধিকার আদায়ের দাবির দিকে চালিত হয়। ভাষা আন্দোলনের ফলেই পূর্ব বাংলায় পাকিস্তান রাষ্ট্রের ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের সৃষ্টি হয়। এজন্যই বলা হয়, ভাষা আন্দোলন বাঙালি জাতীয়তাবাদ বিকাশের ভিত্তি ও প্রথম সোপান।"
        },
        {
          "label": "গ",
          "question": "উদ্দীপকে ফারিয়ার চাচা যে অঞ্চলে রয়েছেন তার স্বায়ত্বশাসনের দাবি করা হয়েছিল কোন আন্দোলনের মধ্য দিয়ে? ব্যাখ্যা করো",
          "explanation": "উদ্দীপকে ফারিয়ার চাচা যে অঞ্চলে রয়েছে তার স্বায়ত্তশাসনের দাবি করা হয়েছে ছয় দফা আন্দোলনের মধ্যে দিয়ে। পূর্ব পাকিস্তানের মানুষের অর্থনৈতিক ও রাজনৈতিকসহ অন্যান্য অধিকার আদায়ের লক্ষ্যে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ১৯৬৬ সালের ৫ ফেব্রুয়ারি লাহোরে ছয় দফা দাবি পেশ করেন। ছয় দফায় বলা হয়, লাহোর প্রস্তাবের ভিত্তিতে পাকিস্তানের জন্য একটি যুক্তরাষ্ট্রীয় শাসনতন্ত্র প্রণয়ন করতে হবে এবং দেশের দুই অঞ্চলের মধ্যে সহজে বিনিময়যোগ্য দুটি পৃথক মুদ্রা থাকবে। আঞ্চলিক সরকারের হাতে সব ধরনের ট্যাক্স ও কর ধার্য এবং আদায় করার ক্ষমতা থাকবে। তবে কেন্দ্রের ব্যয় নির্বাহের জন্য নির্দিষ্ট পরিমাণ অর্থ ফেডারেল ব্যাংকে জমা দেওয়া হবে। এতে আরও বলা হয়, বৈদেশিক চুক্তি ও সহযোগিতার ব্যাপারে আঞ্চলিক সরকার দায়িত্ব পালন করবে। তাছাড়া নিরাপত্তার জন্য আঞ্চলিক সরকারগুলো স্বীয় কর্তৃত্বাধীন আধা সামরিক বাহিনী গঠন ও পরিচালনা করতে পারবে। ছয় দফার দাবিগুলো বিশ্লেষণ করলে দেখা যায়, এতে প্রত্যক্ষভাবে স্বাধীনতার কথা বলা না হলেও তা বাঙালিকে স্বাধিকার ও স্বতন্ত্রবোধে উজ্জীবিত করে। পরিশেষে বলা যায়, ছয় দফা আন্দোলনের মাধ্যমে একটি স্বাধীন রাষ্ট্রের স্বায়ত্তশাসনের দাবী করা হয়েছিল।"
        },
        {
          "label": "ঘ",
          "question": "উদ্দীপকে উল্লিখিত অঞ্চল দুটির মধ্যকার অর্থনৈতিক ও সামাজিক বৈষম্য ছিল চরম পর্যায়ে- বিশ্লেষণ করো।",
          "explanation": "উদ্দীপকে উল্লিখিত অঞ্চল দুইটি হচ্ছে পূর্ব পাকিস্তান ও পশ্চিম পাকিস্তান। পূর্ব পাকিস্তান পশ্চিম পাকিস্তান কর্তৃক সবচেয়ে বেশি বৈষম্যের শিকার হয় অর্থনৈতিক ক্ষেত্রে। যে কারণে পূর্ব পাকিস্তান কখনও অর্থনৈতিক দিক থেকে স্বয়ংসম্পূর্ণ হতে পারেনি। পাকিস্তানের মোট রপ্তানি থেকে যে অর্থ আসত তাতে পূর্ব পাকিস্তানের অবদান ছিল বেশি। পূর্ব পাকিস্তানের অর্জিত বৈদেশিক মুদ্রার দ্বারা পশ্চিম পাকিস্তানে শিল্প গড়ে উঠেছিল। সামাজিকভাবে পূর্ব পাকিস্তানের জনগণ ব্যাপকভাবে বৈষম্যের 'স্বীকার হতো। উদ্দীপকে উল্লেখিত ফারিয়ার চাচা পাকিস্তান সিভিল সার্ভিসে অফিসার পদে চাকরির জন্য চেষ্টা করেছিলেন। কিন্তু যথেষ্ট মেধাবী হওয়া সত্ত্বেও তিনি বঞ্চিত হন শুধু বাঙালি হবার কারণে। অতঃপর তিনি চাকরির চেষ্টা না করে পূর্ব পাকিস্তানেই রয়ে যান এবং নিজেদের পারিবারিক ব্যবসায় হাল ধরেন। পূর্ব পাকিস্তান ও পশ্চিম পকিস্তান ছিল পাকিস্তান রাষ্ট্রের দুটি অঞ্চল। শুরু থেকেই পশ্চিম পাকিস্তান পূর্ব পাকিস্তানের প্রতি বৈষম্যমূলক আচরণ করে আসছিল। পাকিস্তানের মোট রপ্তানির ফলে যে অর্থ আসতো, তাতে পূর্ব পাকিস্তানের অবদান ছিল অনেক বেশি। কিন্তু পূর্ব পাকিস্তানের অর্জিত এ বৈদেশিক মুদ্রা দ্বারা পশ্চিম পাকিস্তান শিল্প গড়ে উঠত। সব গুরুত্বপূর্ণ আর্থিক প্রতিষ্ঠানগুলো প্রতিষ্ঠিত হতো পশ্চিম পাকিস্তানে। পাকিস্তানের শাসকগোষ্ঠী পশ্চিম পাকিস্তানের উন্নয়নে সব সময় বিভোর থাকত। পূর্ব পাকিস্তানের প্রতি তাদের কোনো খেয়াল ছিল না। চাকরিতে নিয়োগের ক্ষেত্রেও পশ্চিম পাকিস্তানের আধিপত্য বিরাজমান ছিল। পরিশেষে বলা যায়, পূর্ব পাকিস্তানের প্রতি পশ্চিম পাকিস্তানের এ ধরনের অর্থনৈতিক ও সামাজিক বৈষম্য ছিল চরম পর্যায়ে।"
        }
      ]
    },
    {
      "number": "7",
      "uddipok": "মিস্টার 'ক' একজন সরকার দলীয় প্রভাবশালী মন্ত্রী। মিস্টার 'খ' দেশের একটি প্রভাবশালী দৈনিক পত্রিকার সম্পাদক। মিস্টার 'ক' এর মন্ত্রণালয়ের কাজে কোনো রকম ত্রুটি বিচ্যুতি হলে মিস্টার 'খ' তার দৈনিক পত্রিকার - মাধ্যমে তার সমালোচনা করেন এবং ভুলত্রুটি তুলে ধরেন।",
      "tag": "DC 24",
      "sub_questions": [
        {
          "label": "ক",
          "question": "গ্রাম কী?",
          "explanation": "গ্রাম বলতে এমন একটি কৃষিনির্ভর জনপদকে বোঝায়, যেখানে কৃষকরা তাদের চাষাবাদের ভূমিকে কেন্দ্র করে বসবাস করে।"
        },
        {
          "label": "খ",
          "question": "শিল্পায়ন ও নগরায়ণ যৌথ পরিবার ভাঙ্গনের অন্যতম কারণ- বুঝিয়ে লেখো",
          "explanation": "শিল্পায়ন ও নগরায়ণ যৌথ পরিবার ভাঙার পিছনে অন্যতম নিয়ামক হিসেবে কাজ করে। সাধারণত শিল্প প্রতিষ্ঠানগুলো নগরকে কেন্দ্র করেই গড়ে ওঠে। ফলে নতুন কর্মসংস্থানের খোঁজে বহু মানুষ গ্রাম ছেড়ে শহরে আসে। তাছাড়া গ্রামীণ আর্থিক কাঠামো মূলত কৃষিনির্ভর। ফলে পেশাগত জীবনে বৈচিত্র্য আনার পাশাপাশি অর্থনৈতিক সচ্ছলতা অর্জনে অনেক মানুষ শহরে পাড়ি জমায় এবং এর প্রভাব পড়ে যৌথ পরিবার ব্যবস্থার ওপর। ফলে দিন দিন যৌথ পরিবার ব্যবস্থা ভেঙে একক পরিবার গঠনের হার বৃদ্ধি পাচ্ছে।"
        },
        {
          "label": "গ",
          "question": "উদ্দীপকের মিস্টার 'ক' এবং মিস্টার 'খ' এর অবস্থান শহরে সমাজের সামাজিক স্তরবিন্যাসের কোন ভিত্তিকে নির্দেশ করছে?",
          "explanation": "উদ্দীপকে মিস্টার 'ক' এবং মিস্টার 'খ' এর অবস্থান শহরে সামাজিক স্তরবিন্যাসের ক্ষমতা ও মর্যাদা ভিত্তিকে নির্দেশ করেছে। নগর সমাজে সামাজিক স্তরবিন্যাস সামাজিক মর্যাদা ও ক্ষমতার উপর নির্ভর করে। বস্তুত অর্থনৈতিক, সামাজিক এবং রাজনৈতিক এর প্রেক্ষিতে নগর সমাজকে ক্ষমতার ভিত্তিতে সাধারণ তিন ধরনের স্তরায়ন লক্ষ করা যায়। যথা: শাসক এলিট, অশাসক এলিট এবং চাপ সৃষ্টিকারী গোষ্ঠী। শাসক এলিট তারাই যারা শাসন ক্ষমতায় অধিষ্ঠিত থকে। এরা প্রত্যক্ষ বা পরোক্ষভাবে দক্ষতার থাকে রাজিৈনতক ক্ষমতা ব্যবহারে গুরুত্বপূর্ণ ভূমিকা পালন করে। উদ্দীপকে মিস্টার 'ক' শাসক এলিট শ্রেণির অন্তর্ভুক্ত, কেননা তিনি হচ্ছেন সরকার দলীয় প্রভাবশালী মন্ত্রী। অন্যদিকে চাপসৃষ্টিকারী গোষ্ঠী কোনো রাজনৈতিক দল নয়। তারা দেশের আর্থসামাজিক ও রাজনৈতিক অবস্থা পর্যবেক্ষণ করে বিভিন্ন ধরনের মতামত ব্যক্ত করে। বিভিন্ন ধরনের বুদ্ধিজীবী শ্রেণি চাপসৃষ্টিকারী গোষ্ঠী হিসেবে ভূমিকা রাখে। উদ্দীপকের মিস্টার 'খ' হচ্ছেন চাপসৃষ্টিকারী গোষ্ঠীর সদস্য। কেননা তিনি পত্রিকার মাধ্যমে সরকারের মন্ত্রণালয়ের সমালোচনা তুলে ধরেন। পরিশেষে বলা যায়, ক্ষমতা ও মর্যাদার ভিত্তিতে শহুরে সমাজে সামাজিক স্তরবিন্যাসে মিস্টার 'ক' হচ্ছেন এলিট শ্রেণির এবং মিষ্টার 'খ' চাপসৃষ্টিকারী গোষ্ঠীর সদস্য।"
        },
        {
          "label": "ঘ",
          "question": "রাষ্ট্রে গণতন্ত্র ও মানুষের মৌলিক অধিকার নিশ্চিত করতে মিস্টার 'ক' এবং মিস্টার 'খ' উভয়ের ভূমিকা রয়েছে- বিশ্লেষণ • করো।",
          "explanation": "রাষ্ট্রে গণতন্ত্র ও মানুষের মৌলিক অধিকার নিশ্চিত করতে মিস্টার 'ক' এবং মিস্টার 'খ' উভয়ের ভূমিকা রয়েছে। শহুরে সমাজে ক্ষমতার ভিত্তিতে '৩টি শ্রেণি পরিলক্ষিত হয়। যথা- (১) শাসক এলিট (২) অশাসক এলিট (৩) চাপ সৃষ্টিকারী দল। শাসক এলিট বলতে তাদেরকে বোঝায়, যারা শাসন ক্ষমতায় অধিষ্ঠিত থাকে। অর্থাৎ রাজনৈতিক ক্ষমতার পরিপূর্ণ ব্যবহারের মাধ্যমে রাষ্ট্র পরিচালনায় গুরুত্বপূর্ণ ভূমিকা পালন করে। অশাসক এলিট হলো ক্ষমতাসীন রাজনৈতিক দল ব্যতীত অন্যান্য রাজনৈতিক দল ও তার নেতারা, যারা সরকারের সমালোচনা করেন এবং ভবিষ্যতে ক্ষমতায় আসার অপেক্ষায় থাকেন। চাপ সৃষ্টিকারী দল কোনো রাজনৈতিক দল নয়। এ শ্রেণি দেশের আর্থ-সামাজিক ও রাজনৈতিক অবস্থা পর্যবেক্ষণপূর্বক বিভিন্ন বিষয়ের ওপর মন্তব্য, গঠনমূলক সমালোচনা, বিবৃতি প্রদান বা সাক্ষাৎকার দিয়ে থাকে। এ শ্রেণি নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। উপরের আলোচনার পরিসমাপ্তিতে বলা যায়, একটি রাষ্ট্রে গণতন্ত্র ও মানুষের মৌলিক অধিকার নিশ্চিত করার ক্ষেত্রে শাসক এলিটরা মুখ্য ভূমিকা পালন করলেও অশাসক এলিট এবং চাপ সৃষ্টিকারী দলের সদস্যরাও এক্ষেত্রে গুরুত্বপূর্ণ ভূমিকা রাখেন।"
        }
      ]
    },
    {
      "number": "8",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "শহর কী?",
          "explanation": "শহর হলো বিরাট জনগোষ্ঠী, নির্দিষ্ট ভৌগোলিক সীমা, বাসিন্দাদের অভিন্ন স্বার্থ ও সামাজিক প্রতিষ্ঠান এবং রাষ্ট্র অনুমোদিত আঞ্চলিক সরকার নিয়ে গঠিত একটি সম্প্রদায়।"
        },
        {
          "label": "খ",
          "question": "শহরে আসতে বাধ্য করা হলো পুল ফ্যাক্টর- উদাহরণসহ বুঝিয়ে লেখো।",
          "explanation": "পুল ফ্যাক্টর হলো যখন মানুষকে একটি নির্দিষ্ট শহর বা অবস্থানের দিকে আকর্ষিত করে যেতে উৎসাহিত করা হয়। পুল ফ্যাক্টরের কারণগুলো ব্যাপকভাবে প্রভাবিত হয় শহরের বিভিন্ন সুযোগ- সুবিধা, শিক্ষা সাংস্কৃতিক সুযোগ সুবিধা, জীবনযাত্রার মান ইত্যাদির ওপর। উদাহরণস্বরূপ বলা যায়, যুক্তরাজ্যের ক্যামব্রিজ বিশ্ববিদ্যালয় মর্যাদাপূর্ণ ও 'সমৃদ্ধশালী হওয়ায় সারাবিশ্ব থেকে বিভিন্ন ছাত্র-ছাত্রী সেখানে পড়াশুনা করতে যায়। তাই বলা যায়, পুল ফ্যাক্টরের কারণে এক স্থান থেকে অন্য স্থানে যেতে বাধ্য করা হয় না, বরং উৎসাহিত করা হয়।"
        },
        {
          "label": "গ",
          "question": "উদ্দীপকে 'ক' চিত্রটি গ্রামের মানুষের শহরে স্থানান্তরের কোন",
          "explanation": "উদ্দীপকে 'ক' চিত্রটি গ্রামের মানুষের শহরে স্থানান্তরের পুশ ফ্যাক্টরকে নির্দেশ করছে। মানুষ সাধারণত প্রয়োজনের তাগিদে অথবা বাধ্য হয়ে একস্থান থেকে অন্যস্থানে গমন করে। প্রাচীনকাল থেকেই এই গমন প্রক্রিয়া চলমান রয়েছে। তখন মানুষ খাবার ও নিরাপত্তার প্রয়োজনে এক জায়গা থেকে অন্য জায়গায় ছুটে বেড়াতো। স্থানান্তরের কারণগুলোকে দুইভাগে ভাগ করা যায়। যথা- ১. পুশ ফ্যাক্টর, ২. পুল ফ্যাক্টর। সুযোগ-সুবিধার প্রাপ্যতা, অর্থনৈতিক অবস্থার উন্নতি, জীবনযাত্রার মান ইত্যাদি বিষয়ের জন্য মানুষ যখন স্থানান্তরে আগ্রহী হয় তখন তাকে বলে পুল ফ্যাক্টর। অপরদিকে উৎস স্থানের সুযোগ সুবিধার সীমাবদ্ধতা বা অনুপস্থিতি, দুর্যোগজনিক অবস্থাকে বলা হয় পুশ ফ্যাক্টর। কারণ এ ধরনের পরিস্থিতিতে মানুষের স্থানান্তর হওয়া ছাড়া কোনো উপায় থাকে না। উদ্দীপকের 'ক' চিত্রে নদী ভাঙনের ছবি প্রদর্শিত হয়েছে। পূর্বোক্ত আলোচনার প্রেক্ষিতে একে গ্রামের মানুষের শহরে স্থানান্তরের পুশ ফ্যাক্টর হিসেবে নির্দেশ করা যায়। কারণ, নদী ভাঙনের শিকার মানুষরা স্থানান্তরে বাধ্য হয়। তাদের সামনে অধিকাংশ সময়ই আর কোনো বিকল্প থাকে না। এ কারণে দেখা যায়, শহরে আগত গ্রামের মানুষদের বিশাল একটি অংশ নদী ভাঙনের শিকার। অর্থাৎ তারা পুশ ফ্যাক্টরের কারণে স্থানান্তর • করেছে।"
        },
        {
          "label": "ঘ",
          "question": "চিত্র 'ক' কীভাবে শহর অঞ্চলে চিত্র 'খ'-এর সমস্যাটি সৃষ্টি করেছে বলে তুমি মনে কর? যুক্তি দিয়ে বুঝিয়ে দাও।",
          "explanation": "চিত্র 'ক' অর্থাৎ গ্রাম অঞ্চলের মানুষের শহর অঞ্চলে স্থানান্তরের ফলে চিত্র 'খ' তথা শহরে যানজটসহ নানাবিধ সমস্যা সৃষ্টি করছে বলে' আমি মনে করি। প্রতিটি শহরের জনসংখ্যার দিক থেকে একটি নির্দিষ্ট ধারণ ক্ষমতা থাকে। যখন শহরের জনসংখ্যা তার ধারণ ক্ষমতার চেয়ে বেশি হয়ে যায় তখনই সৃষ্টি হয় নানাবিধ সমস্যা। উদাহরণস্বরূপ ঢাকা শহরের কথা বলা যায়। ঢাকা শহরের জনসংখ্যা স্বাভাবিকের চেয়ে কয়েকগুণ বেশি। ফলে এ শহরে যানজট, নাগরিক সুবিধাহীনতা, আবাসনের স্বল্পতা ইত্যাদি সমস্যা বিরাজমান। স্বাভাবিকের চেয়ে শহরের জনসংখ্যা অস্বাভাবিক বৃদ্ধির অন্যতম কারণ গ্রামের মানুষের শহরে স্থায়ীভাবে আগমন বা স্থানান্তর। আর গ্রামের মানুষের শহরে স্থানান্তরের অন্যতম কারণ চিত্র 'ক'-এর নদী ভাঙনের মতো বিভিন্ন প্রাকৃতিক দুর্যোগ। গ্রামের মানুষের শহরে অতিরিক্ত স্থানান্তরের ফলে সৃষ্টি হয় বিভিন্ন সমস্যা। কারণ অতিরিক্ত জনসংখ্যার জন্য যানবাহন এবং কল-কারখানার সংখ্যা বৃদ্ধি পাচ্ছে। এসব যানবাহন ও কারখানার দূষিত ধোঁয়া বায়ু দূষণ ঘটাচ্ছে। জনসংখ্যা বৃদ্ধির কারণে গৃহস্থালির বর্জ্য, মলমূত্র, রান্নাঘরের বর্জ্য, অসুস্থ মানুষের মল-মূত্র থেকে রোগ উৎপাদনকারী ব্যাকটেরিয়ার পরিমাণও বৃদ্ধি পাচ্ছে। আবার বেশি জনসংখ্যার জন্য প্রয়োজন হচ্ছে অতিরিক্ত যানবাহন। এসব যানবাহন শহরে সৃষ্টি করেছে নিত্য দিনের যানজট। যেমনটি চিত্র 'খ'-এ দেখা যাচ্ছে। পরিশেষে বলা যায়, গ্রাম থেকে মানুষের শহরে স্থানান্তরের ফলে শহরাঞ্চলে জনসংখ্যা বৃদ্ধিসহ নানাবিধ সমস্যা সৃষ্টি হচ্ছে।"
        }
      ]
    },
    {
      "number": "9",
      "uddipok": "বিশিষ্ট শিল্পপতি ফরহাদ সাহেব রাজধানীর গুলশানে থাকেন। তার বাল্যবন্ধু লতিফ চৌধুরী থাকেন গ্রামে। সেখানে লতিফ চৌধুরীর দুইশত বিঘা ধানি জমি রয়েছে। পাশাপাশি তিনি তার এলাকার ইউনিয়ন পরিষদের চেয়ারম্যান।",
      "tag": "DC 24",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমিতে চাষাবাদ করে কোনোরকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "সামাজিক সমস্যা হলো সামাজিক সম্পর্কের অস্বাভাবিকতা-",
          "explanation": "সামাজিক সমস্যা হলো সামাজিক সম্পর্কের অস্বাভাবিকতা। সামাজিক সমস্যা হলো এমন একটি নেতিবাচক ঘটনা যা সমাজে বসবাসকারী মানুষের সাধারণ জীবনযাপনকে প্রতিবন্ধকতার সৃষ্টি করে। এর কারণে সমাজে এক ধরনের অনাকাঙ্খিত অবস্থার সৃষ্টি হয়। এটি সমাজের মানুষের স্বাভাবিক জীবনযাত্রাকে ব্যাহত করে।"
        },
        {
          "label": "গ",
          "question": "উদ্দীপকে জনাব ফরহাদ সাহেব বাংলাদেশের কোন সমাজের প্রতিনিধিত্ব করছেন? ব্যাখ্যা করো।",
          "explanation": "উদ্দীপকের জনাব ফরহাদ সাহেব বাংলাদেশের শহুরে সমাজের প্রতিনিধিত্ব করেন। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহুরে সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ, পেশা ও জীবনজীবিকা শহুরে সমাজের অন্যতম বৈশিষ্ট্য। শহরাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে। উদ্দীপকের বিশিষ্ট শিল্পপতি ফরহাদ সাহেব রাজধানীর গুলশানে থাকেন। ফরহাদ সাহেবের যাপিত জীবন উপরে আলোচিত শহুরে সমাজের জীবন ব্যবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে লতিফ চৌধুরীর সামাজিক অবস্থান গ্রামীণ সামাজিক স্তরায়নের যে ভিত্তিগুলোকে নির্দেশ করছে সেগুলো বিশ্লেষণ করো।",
          "explanation": "উদ্দীপকের লতিফ চৌধুরীর সামাজিক অবস্থান গ্রামীণ সামাজিক স্তরায়নের ভূমি, রাজনৈতিক অবস্থান উপাদানকে নির্দেশ করছে। গ্রামীণ সমাজে সামাজিক স্তরবিন্যাসের মূল ভিত্তি হলো ভূমি মালিকানা।. ভূমি মালিকানার ভিত্তিতে গ্রামীণ সমাজের চারটি শ্রেণি দেখা যায়। এসব শ্রেণি হলো- ১. ধনী কৃষক, ২. প্রান্তিক কৃষক, ৩. বর্গাচাষী, ৪. ভূমিহীন কৃষক বা কৃষি শ্রমিক। গ্রাম সমাজে যারা বেশি জমির মালিক তাদেরকে ধনী কৃষক বলা হয়। ধনী কৃষক শ্রেণি ভূমির ওপর নির্ভর করে যথেষ্ট সচ্ছলভাবে দিনযাপন করতে পারে। এদের অনেকেই আরার অন্যদেরকে ভাগে জমি চাষ করতে দেয়। যেমনটি উদ্দীপকের লতিফ চৌধুরীর ক্ষেত্রেও দেখা যায়। এছাড়া গ্রামীণ রাজনৈতিক কাঠামোতে শক্তিশালী অবস্থান সামাজিক স্তরবিন্যাসের অন্যতম প্রভাবশালী উপাদান। আবহমান কাল ধরে গ্রামীণ ক্ষমতা কাঠামোয় উচ্চ বংশের সদস্য, মোড়ল, মাতব্বর, পঞ্চায়েত কমিটি প্রভৃতি অপ্রাতিষ্ঠানিক নেতৃত্ব সক্রিয় ছিল। তবে বর্তমান সময়ে এ ক্ষেত্রে ব্যাপক পরিবর্তন সাধিত হয়েছে। এখন নেতৃত্বের ভার প্রধানত রাজনৈতিক ব্যক্তিদের হাতে চলে গিয়েছে। ক্ষমতাসীন রাজনৈতিক দলের সাথে যোগসূত্র বর্তমানে গ্রামীণ সামাজিক স্তরবিন্যাসের অন্যতম নিয়ামক। বিশেষ করে স্থানীয় সরকারের সদস্যরা গ্রামীণ সামাজিক স্তরবিন্যাসে উচ্চ অবস্থানে অবস্থান করেন। যেমনটি উদ্দীপকের লতিফ চৌধুরীর ক্ষেত্রে লক্ষণীয়। পরিশেষে বলা যায়, গ্রামীণ সামাজিক স্তরবিন্যাসে বিভিন্ন উপাদানের প্রভাব থাকলেও ভূমি এবং রাজনৈতিক ক্ষমতা অন্যতম গুরুত্বপূর্ণ নিয়ামক ভূমিকা পালন করে।"
        }
      ]
    },
    {
      "number": "10",
      "uddipok": "সালেহা বেগমের বিয়ের সময় তার পিতা পাত্রপক্ষকে নগদ পঞ্চাশ হাজার টাকা ও আসবাবপত্র দেওয়ার কথা ছিল। কিন্তু দিতে পারেনি বলে তার স্বামী এবং শ্বশুরবাড়ির লোকজন আজ পাঁচ বছর পরেও তার উপর অমানবিক মানসিক অত্যাচার করছে। সম্প্রতি সালেহা বেগমের ছোট বোন রাবেয়ার বিয়ে হয়েছে। উচ্চশিক্ষিত রাবেয়া একটি প্রাইমারি স্কুলের শিক্ষক। রাবেয়ার বিবাহের সময় পাত্রপক্ষ বাধ্যতামূলকভাবে কোনো উপহার দাবি করেনি।",
      "tag": "DC 24",
      "sub_questions": [
        {
          "label": "ক",
          "question": "প্রবীণ কারা?",
          "explanation": "৬০ বছর বা তার বেশি বয়সের মানুষ হলো প্রবীণ।"
        },
        {
          "label": "খ",
          "question": ". \"বাল্যবিবাহ মাতৃমৃত্যু বৃদ্ধি করে\"- বুঝিয়ে লেখো।",
          "explanation": "বাল্যবিবাহের ফলে মেয়েরা অপ্রাপ্ত বয়সে গর্ভধারণ করায় মাতৃমৃত্যুর সম্ভাবনা বেড়ে যায়। সমাজে বাল্যবিবাহের নানাবিধ নেতিবাচক প্রভাবের অন্যতম হলো মাতৃমৃত্যু। বাল্যবিবাহের ফলে মেয়েরা এমন বয়সে গর্ভধারণ করে যখন তাদের শরীর গর্ভধারণে পূর্ণ সক্ষম হয় না। আর স্বাভাবিকভাবেই অপরিণত বয়সে গর্ভধারণ মাতৃমৃত্যুর ঝুঁকি বৃদ্ধি করে। তাই বলা যায়, বাল্যবিবাহ মাতৃমৃত্যু বৃদ্ধি করে।"
        },
        {
          "label": "গ",
          "question": "উদ্দীপকে সালেহা বেগমের সমস্যাটি কোন সামাজিক সমস্যাকে ইঙ্গিত করছে? ব্যাখ্যা করো।",
          "explanation": "উদ্দীপকে সালেহা বেগমের সমস্যাটি অর্থাৎ যৌতুক প্রথা বোন রাবেয়ার ক্ষেত্রে না ঘটার প্রধান কারণ হচ্ছে নারী শিক্ষা। নারী শিক্ষা যৌতুক প্রথা নিরসনে গুরুত্বপূর্ণ ভূমিকা পালন করে। যৌতুক একটি সামাজিক নির্যাতনমূলক সমস্যা। ফলে এটি প্রতিটি সমাজের জন্যই ক্ষতিকর। তবে যৌতুকের প্রভাবে সবচেয়ে বেশি ক্ষতিগ্রস্থ হয় ভুক্তভোগী পরিবার। যৌতুকের দাবি মেটাতে গিয়ে অনেক সময় কন্যাদায়গ্রস্ত পিতাকে তার সর্বস্ব হারাতে হয়। ফলে পরিবারে আর্থিক সংকট ও নানা রকম অশান্তি দেখা দেয়। যৌতুকের দাবি পূরণ করতে না পারলে নারীরা নানারকম নির্যাতনের শিকার হয়। এমনকি বিবাহ' বিচ্ছেদ ও আত্মহত্যার ঘটনাও ঘটে থাকে। এই যৌতুক প্রথা বিস্তারের একটি অন্যতম কারণ নারীদের অশিক্ষা, অসচেতনতা এবং পরনির্ভরশীলতা। নারীদের এরূপ অবস্থা এবং অসহায়ত্ব দূর করতে নারী শিক্ষার কোনো বিকল্প নেই। সমাজের সর্বস্তরে নারী শিক্ষার বিস্তার ঘটলে নারীরা পূর্বের চেয়ে' সচেতন ও সমমর্যাদা প্রতিষ্ঠা লাভ করে পুরুষের উপর নির্ভরশীল না হয়ে আত্মনির্ভরশীল হবে। নারীরা শিক্ষিত হলে আত্মমর্যাদায় অধিষ্ঠিত হবে। তারা তাদের অধিকার সম্পর্কে সচেতন হবে। তারা যৌতুকের মতো অন্যায়ের বিরুদ্ধে রুখে দাঁড়াবে। বাংলাদেশের নারীসমাজ অপেক্ষাকৃত অবহেলিত। এখন পর্যন্ত বেশিরভাগ ক্ষেত্রেই মেয়েদের ঘরের বাইরে কাজ করা সমাজে গ্রহণীয় নয়। তাই। নারীরা অর্থনৈতিকভাবে পরনির্ভরশীল। বর্তমানে নারীরা শিক্ষিত হয়ে বিভিন্ন কর্মক্ষেত্রে যোগ দিতে পারছে। এতে তাদের এই পরনির্ভরশীলতা দূরীভূত হচ্ছে। ফলে অল্প পরিমাণে হলেও কমেছে যৌতুকের হার। উপরের আলোচনার প্রেক্ষিতে বলা যায়, বর্তমানে যৌতুক প্রথা নিরসনে নারী শিক্ষা অত্যন্ত গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "উদ্দীপকে সালেহা বেগমের সমস্যাটি বোন রাবেয়ার ক্ষেত্রে না ঘটার প্রধান কারণ কোনটি? বিশ্লেষণ করো।",
          "explanation": "উদ্দীপকের মজিদ মিয়ার দাবি করা বিষয়টি যৌতুক সমস্যাকে নির্দেশ করে। যৌতুক বাংলাদেশের আর্থ-সামাজিক সমস্যার অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃক পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকের মালেক মিয়া তার মেয়েকে বিয়ে দিতে গিয়ে পাত্রপক্ষের দাবি অনুযায়ী নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। তার এ পরিস্থিতি উপরে বর্ণিত যৌতুক প্রথার সাথে সাদৃশ্যপূর্ণ। তাই জহির মিয়ার দাবিটি নিঃসন্দেহে যৌতুক নামক সামাজিক সমস্যাকে ইঙ্গিত করে।"
        }
      ]
    },
    {
      "number": "11",
      "uddipok": "বিশ্ববিদ্যালয়ের পাঠ চুকিয়ে সোহেল বিআরডিবিতে অফিসার পদে যোগ দিয়েছেন। সোহেলের বন্ধু টুটুল যোগদান করেছে ব্র্যাকে। তাদের দুই বন্ধুর প্রতিষ্ঠানের গঠনগত ধরন ভিন্ন হলেও তাদের কাজের ধরনে অনেকটাই মিল রয়েছে।",
      "tag": "DC 24",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO-এর পূর্ণরূপ হলো Non-governmental Organization."
        },
        {
          "label": "খ",
          "question": "সামাজিক উন্নয়ন মানুষের সামগ্রিক উন্নয়ন- বুঝিয়ে লেখো।",
          "explanation": "যখন মানুষের জীবনের সবক্ষেত্রে উন্নতি ঘটে তখনই সামাজিক উন্নয়ন সংঘটিত হয়। যখন সমাজের সাধারণ মানুষের শিক্ষা, স্বাস্থ্য, পুষ্টি, অভ্যাস, ধ্যান-ধারণা, আচার-আচরণ সবক্ষেত্রেই ইতিবাচক পরিবর্তন আসে এবং এর সাথে সাথে জনগণের আয়ুষ্কাল, ভোগের পরিমাণ, রাজনৈতিক সচেতনতা, সিদ্ধান্ত গ্রহণ ক্ষমতা বৃদ্ধি পায়, পাশাপাশি শিশু ও মাতৃমৃত্যুর হার, বেকারত্ব হ্রাস পায় তখনই সামাজিক উন্নয়ন হয়েছে বলে মনে করা হয়। অর্থাৎ- মানুষের পুরো জীবনযাপন পদ্ধতিকে কেন্দ্র করেই সামাজিক উন্নয়ন সংঘটিত হয়। এজন্যই বলা হয়, সামাজিক উন্নয়ন অর্থ মানুষের সামগ্রিক উন্নয়ন।"
        },
        {
          "label": "গ",
          "question": "উদ্দীপকে সোহেল যে প্রতিষ্ঠানে চাকরি করেন সেটা কোন ধরনের সংস্থা? ব্যাখ্যা করো।",
          "explanation": "উদ্দীপকে সোহেল যে প্রতিষ্ঠানে চাকরি করেন সেটা হচ্ছে সরকারি সংস্থা। যেসব সংস্থা পুরোপুরি সরকারি ব্যবস্থাপনায় থাকে তা হলো সরকারি সংস্থা। বাংলাদেশে সরকারি যেসব সংস্থা সামাজিক উন্নয়নের কাজে নিয়োজিত সেগুলোর মধ্যে অন্যতম হলো BRDB. এসব সরকারি সংস্থা দেশের সামাজিক উন্নয়নে বিভিন্নমুখী কার্যক্রম পরিচালনা ও বাস্তবায়নের স্বার্থে সেদেশের সরকারই মুখ্য ভূমিকা পালন করে। আমাদের দেশেও এ বিষয়টি সরকারের সরাসরি হস্তক্ষেপ সম্পন্ন হয়। সরকারের বিভিন্ন মন্ত্রণালয়, বিভাগ বা দপ্তরসমূহ সরকারি সংস্থা হিসেবে সামাজিক উন্নয়নে ভূমিকা পালন করে। উদ্দীপকে সোহেল বিআরডিবিতে অফিসার পদে যোগ দিয়েছে। BRDB হচ্ছে হচ্ছে একটি সরকারি সংস্থা যা বাংলাদেশের পল্লি অঞ্চলের উন্নয়ন এবং বিভিন্ন সমস্যাবলি দূর করে পল্লি জনগণের জীবনযাত্রার মান উন্নয়নের জন্য বাংলাদেশ পল্লি উন্নয়ন বোর্ড গঠন করে। 'পল্লি উন্নয়নের জন্য ১৯৭০ সালে সমন্বিত পল্লি উন্নয়ন কর্মসূচি গ্রহণ করা হয়েছিল। সুতরাং বলা যায়, উদ্দীপকে সোহেল যে প্রতিষ্ঠানে চাকরি করে সেটা বেসরকারি সংস্থা।"
        },
        {
          "label": "ঘ",
          "question": "সোহেল ও টুটুলের প্রতিষ্ঠানের মৌলিক সাদৃশ্য এবং বৈসাদৃশ্যগুলো বিশ্লেষণ করো।",
          "explanation": "উদ্দীপকে সোহেলের কর্মরত প্রতিষ্ঠান BRDB এবং তার বন্ধু টুটুলের কর্মরত প্রতিষ্ঠান BRAC. বাংলাদেশের স্বাধীনতার অব্যবহিত করে যুদ্ধবিধ্বস্ত দেশে নিঃস্ব মানুষের জন্য জরুরি, ও তাৎক্ষণিক সাহায্য ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে বেসরকারি সংস্থা BRAC-এর জন্ম হয়। একটি বেসরকারি উন্নয়ন সংস্থা হিসেবে ব্র্যাক একটি সমন্বিত | সেবাদান কর্মসচির মাধ্যমে র‍্যাক গ্রাম ও শহরের মোট জনসমষ্ঠির এক- তৃতীয়াংশ মানুষকে তার আওতায় নিয়ে আসে। ব্র্যাকের লক্ষাধিক কর্মীদের কেউ ক্ষুদ্রঋণ কর্মকর্তা, কেউ শিক্ষক, কেউ স্বাস্থ্যকর্মী, আবার কেউবা বাণিজ্যিক উদ্যোগের ব্যবস্থাপক। তারা দেশের সর্বত্র দরিদ্র জনগোষ্ঠীর প্রতিটি পরিবারের দোরগোড়ায় হাজির হয়ে সেবা পৌঁছে দিচ্ছেন। অপরদিকে, BRDB বা বাংলাদেশ পল্লি উন্নয়ন বোর্ড গ্রামীণ দরিদ্র জনগণের আর্থ-সামাজিক উন্নয়নে কাজ করলেও এটি একটি সরকারি প্রতিষ্ঠান। গ্রামীণ জনগোষ্ঠীর কর্মসংস্থান সৃষ্টি, আয় বৃদ্ধি ও তাদের আর্থসামাজিক জীবনমানের উন্নয়নের প্রতি গুরুত্বারোপ করে দারিদ্র্য বিমোচন কর্মসূচি গ্রহণ করে। বর্তমানে বিআরডিবি সরকারের পল্লি উন্নয়ন নীতি ও কৌশলের সাথে সংগতি রেখে পল্লির ক্ষুদ্র ও সম্পদহীন দরিদ্র জনগোষ্ঠীকে সমবায় সমিতি ও অনানুষ্ঠানিক দলের আওতায় সংগঠিত করে সমন্বিত পল্লি উন্নয়নের লক্ষ্যে কাজ করছে। BRAC ও BRDB প্রতিষ্ঠান দুটো 'সরকারি ও বেসরকারি হওয়ায় এদের মধ্যে মৌলিক এবং গঠনগত বেশকিছু পার্থক্য আছে। সরকারি সংস্থা সরকারের প্রশাসনিক একক হিসেবে সুনির্দিষ্ট কাজের দায়িত্বে নিয়োজিত। বৃহৎ পরিসরে এর কর্ম এলাকা বিদ্যমান। কঠোর ও ক্রমসোপান ভিত্তিক আমলাতান্ত্রিক কাঠামো রয়েছে। অপরদিকে বেসরকারি সংস্থা বৈদেশিক সহায়তা স্বেচ্ছামূলক কার্যক্রম, রেগুলেশন অর্ডিন্যান্স ১৯৭৮ সালের আওতায় সমাজকল্যাণ বিভাগের অধীনে কাজ করে। সরকারি সংস্থা হিসেবে BRDB সরকারি অর্থায়নে কাজ করলেও বেসরকারি সংস্থা হিসেবে BRAC দেশি, বিদেশি দাতা সংস্থার অর্থায়নে কাজ করে এবং তাদের নিকট দায়বদ্ধ থাকে। উপরের আলোচনা প্রেক্ষিতে বলা যায়, সোহেল ও টুটুল কর্মরত প্রতিষ্ঠান - BRDB ও BRAC আর্থিক সেবামূলক প্রতিষ্ঠান হলেও এদের মধ্যে বেশ কিছু মৌলিক পার্থক্য বিদ্যমান।"
        }
      ]
    }
  ]
}