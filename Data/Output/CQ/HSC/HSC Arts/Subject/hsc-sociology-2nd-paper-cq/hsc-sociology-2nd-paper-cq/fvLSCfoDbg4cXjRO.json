{
  "title": "ঢাকা, ময়মনসিংহ, দিনাজপুর, কুমিল্লা, চট্টগ্রাম, সিলেট, বরিশাল ২০২১",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "স্বামী ও দুই সন্তান নিয়ে ভালোই চলছিল পোশাককর্মী রাবেয়ার সংসার। কিন্তু করোনাকালীন লকডাউনে স্বামী-স্ত্রী দুজনেই কর্মচ্যুত হলে গ্রামে ফিরে আসতে বাধ্য হয়। একটি বেসরকারি উন্নয়ন সংস্থার কর্মী রফিক রাবেয়া ও তার মতো বেশ কিছু পরিবারের আয়- উপার্জনে সহায়তার জন্য কাজ করছে।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "ঢাকা বিশ্ববিদ্যালয়ের সমাজবিজ্ঞান বিভাগের প্রথম অধ্যক্ষ কে ছিলেন?",
          "explanation": "ঢাকা বিশ্ববিদ্যালয়ের সমাজবিজ্ঞান বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পিয়েরি বেসাইনি।"
        },
        {
          "label": "খ",
          "question": "অপরাধ নিয়ন্ত্রণে সমাজবিজ্ঞানের ভূমিকা ব্যাখ্যা করো।",
          "explanation": "অপরাধ নিয়ন্ত্রণে সমাজবিজ্ঞানের জ্ঞান অপরিহার্য। দেশের আইনসভা দ্বারা অনুমোদিত শাস্তিযোগ্য কাজকে অপরাধ বলে। অপরাধমূলক কর্মকাণ্ড সমাজকে কেন্দ্র করে হয় বলে এটি একটি সামাজিক ঘটনা, যা সামাজিক নিয়ন্ত্রণের মাধ্যমে নিয়ন্ত্রণ করা সম্ভব। সামাজিক নিয়ন্ত্রণের দ্বারা ব্যক্তিকে পুলিশ, আদালত ও জেলখানা প্রভৃতি রাষ্ট্রীয় প্রতিষ্ঠানের মাধ্যমে সমাজ আকাঙ্ক্ষিত আচরণ করতে বাধ্য করা হয়। এভাবে সামাজিক নিয়ন্ত্রণের মাধ্যমে অপরাধ নিয়ন্ত্রণ করা সম্ভব। - আর সামাজিক নিয়ন্ত্রণ সম্পর্কে জানতে হলে সমাজবিজ্ঞানের জ্ঞানের বিকল্প নেই।"
        },
        {
          "label": "গ",
          "question": "উদ্দীপকের সামাজিক সমস্যাটি চিহ্নিত করো।",
          "explanation": "উদ্দীপকের সামাজিক সমস্যাটি হলো বেকারত্ব। কোনো সমাজে কর্মক্ষম লোক থাকা সত্ত্বেও কর্মসংস্থানের অভাব হচ্ছে বেকারত্ব। অস্ট্রিয়ান তাত্ত্বিক কার্ল এইচ. প্রিব্রামের মতে, \"বেকারত্ব হচ্ছে শ্রমবাজারের, এমন একটি পরিস্থিতি, যেখানে চাকরির সংখ্যা থেকে শ্রমের সরবরাহ বেশি।\" সমাজতাত্ত্বিক বিশ্লেষণে বিভিন্ন ধরনের বেকারত্ব লক্ষ করা যায়। যেমন- মৌসুমি বেকারত্ব, প্রযুক্তিজনিত বেকারত্ব, প্রচ্ছন্ন বেকারত্ব, অদক্ষতাজনিত বেকারত্ব, অর্থনৈতিক মন্দাজনিত বেকারত্ব ইত্যাদি। আকস্মিক বেকারত্ব এসব ধরনের অন্যতম। প্রাকৃতিক দুর্যোগ বা মহামারির প্রত্যক্ষ প্রভাবে কর্মহীনতা সৃষ্টি হলে তাকে বলে আকস্মিক বেকারত্ব। উদ্দীপকের প্রথম অংশে দেখা যায়, পোশাককর্মী রাবেয়া ও তার স্বামী করোনাকালীন লকডাউনে কর্মচ্যুত হয়েছেন। পূর্বোক্ত আলোচনার প্রেক্ষিতে বোঝা যায়, রাবেয়া ও তার স্বামী আকস্মিক বেকারত্বের শিকার হয়েছেন। সুতরাং বলা যায়, উদ্দীপকে অন্যতম সামাজিক সমস্যা বেকারত্বকে নির্দেশ করা হয়েছে।"
        },
        {
          "label": "ঘ",
          "question": "রফিকের পেশাগত দায়িত্ব পালনে সমাজবিজ্ঞানের জ্ঞান সহায়ক- বিশ্লেষণ করো।",
          "explanation": "রফিকের পেশাগত দায়িত্ব পালন অর্থাৎ সামাজিক উন্নয়ন পরিকল্পনা বাস্তবায়নে সমাজবিজ্ঞানের জ্ঞান সহায়ক- উক্তিটি যথার্থ। সমাজবিজ্ঞানের আলোচনায় সামাজিক উন্নয়ন পরিকল্পনার রূপ, ধরন, অধিকারপ্রাপ্ত শ্রেণি প্রভৃতি গুরুত্বপূর্ণ। কোনো উন্নয়ন পরিকল্পনার আওতায় কাদের অগ্রাধিকার দেওয়া প্রয়োজন এবং কী উপায়ে তা বাস্তবায়ন সম্ভব তা সমাজবিজ্ঞানের জ্ঞান দ্বারাই অনুধাবন করা সম্ভব। সরকার বা উন্নয়ন সংস্থা আগে দারিদ্র্য বিমোচন ও বেকারত্ব দূর করতে চেষ্টা করবে নাকি অবকাঠামোগত উন্নয়ন প্রাধান্য দেবে, তা নির্ধারণে সমাজবিজ্ঞানের জ্ঞান সবচেয়ে বেশি সহায়তা করে। এছাড়া উন্নয়ন পরিকল্পনায় কোনো সমাজের সাংস্কৃতিক, সামাজিক মূল্যবোধ, অর্থনৈতিক পরিস্থিতি ইত্যাদির প্রতি কতটা গুরুত্ব দেওয়া প্রয়োজন তা জানতেও সমাজবিজ্ঞানের জ্ঞান সহায়ক ভূমিকা পালন করে। উদ্দীপকের রফিক একটি বেসরকারি উন্নয়ন সংস্থার কর্মী হিসেবে বেকার রাবেয়া এবং তার মতো বেশ কিছু পরিবারকে আয়-উপার্জনে সহায়তার জন্য কাজ করছে। তার এ পেশাগত দায়িত্ব পালনে সামাজিক উন্নয়নের প্রকৃতি, ধরন, অগ্রাধিকারপ্রাপ্ত শ্রেণি প্রভৃতি বিষয়ে জ্ঞান থাকা অত্যাবশ্যক। কারণ উন্নয়ন কাদের জন্য, কীভাবে, কতটা ফলপ্রসূ হবে তা সমাজবিজ্ঞানের জ্ঞান দ্বারাই অনুধাবন করা সম্ভব। উপরের আলোচনার প্রেক্ষিতে বলা যায়, রফিকের পেশাগত দায়িত্ব পালন তথা সামাজিক উন্নয়ন সংঘটনে সমাজবিজ্ঞানের জ্ঞান সহায়ক ভূমিকা পালন করবে।"
        }
      ]
    },
    {
      "number": "2",
      "uddipok": "অঞ্চলটিতে ধান, পাটের মতো অর্থকরী ফসল উৎপন্ন হয়। কিন্তু এসব থেকে আয় চলে যায় শাসকদের অঞ্চলে। বাজেটে বরাদ্দ রাখা হয় খুবই কম। কোনো কলকারখানা এই অঞ্চলে তৈরি করা হয় 'না। এসবের প্রতিবাদ করেন একজন রাজনৈতিক মানবিক নেতা। মানুষকে সংঘবদ্ধ করেন, প্রতিবাদ করেন, জেল খাটেন। অবশেষে ডাক দেন স্বাধীনতার।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "বাংলাদেশের ইতিহাসে ১৯৬৯ সাল গুরুত্বপূর্ণ কেন?",
          "explanation": "গণঅভ্যুত্থানের মাধ্যমে স্বৈরশাসক আইয়ুব খানের পতন ঘটানোর জন্য বাংলাদেশের ইতিহাসে ১৯৬৯ সাল গুরুত্বপূর্ণ।"
        },
        {
          "label": "খ",
          "question": "বাঙালি জাতীয়তাবাদ ধারণাটি ব্যাখ্যা করো।",
          "explanation": "বাঙালি জাতীয়তাবাদ হচ্ছে বাংলা ভাষাভাষী জনগোষ্ঠীর এক বিশেষ ধরনের মানসিকতা, যা দ্বারা তারা নিজেদের অন্যান্য জাতিগোষ্ঠী থেকে আলাদা মনে করে। বাঙালি জাতীয়তাবাদ বলতে বোঝায় নিজেকে বাঙালি জাতির অন্তর্ভুক্ত মনে করা, বাঙালি জাতির ইতিহাস, ঐতিহ্য, সংস্কৃতি, বিকাশ, অগ্রগতি, ভৌগোলিক অবস্থান, আর্থ-সামাজিক, রাজনৈতিক মুক্তির আকাঙ্ক্ষা ইত্যাদির সঙ্গে একাত্মবোধ করা এবং বাঙালি জাতির ঐতিহ্য, মূল্যবোধ, স্বকীয়তা রক্ষা ও বিকাশে বিশ্বাসী হওয়া।"
        },
        {
          "label": "গ",
          "question": "উদ্দীপকে বর্ণিত বৈষম্যের ধরনটি ব্যাখ্যা করো।",
          "explanation": "উদ্দীপকে পূর্ব ও পশ্চিম পাকিস্তানের মধ্যে বিদ্যমান অর্থনৈতিক বৈষম্য ফুটে উঠেছে। পাকিস্তান রাষ্ট্র সৃষ্টির শুরু থেকে পশ্চিম পাকিস্তান পূর্ব পাকিস্তানের প্রতি বিভিন্ন বৈষম্যমূলক নীতি গ্রহণ করে। এসব বৈষম্যের অন্যতম হলো অর্থনৈতিক বৈষম্য। পূর্ব পাকিস্তান রাজস্ব ব্যয়, উন্নয়ন, বৈদেশিক সাহায্য, আমদানি, রফতানি প্রভৃতি ক্ষেত্রে বিভিন্নভাবে বৈষম্যের শিকার হয়। যেমন- পাকিস্তানের মোট রফতানি আয়ের একটা বড় অংশ আসত পূর্ব পাকিস্তানে উৎপাদিত পাট থেকে। কিন্তু এসব অর্থ দ্বারা পশ্চিম পাকিস্তানে শিল্প গড়ে উঠত। আবার পূর্ব পাকিস্তানের উন্নয়নে ব্যয় করা হতো খুবই কম। সরকারি বাজেটের ৭৫% ব্যয় হতো পশ্চিম পাকিস্তানে, ২৫% হতো পূর্ব পাকিস্তানে; যদিও পূর্ব পাকিস্তান থেকে রাজস্ব আয় ছিল প্রায় ৬২ শতাংশ। উদ্দীপকে দেখা যায়, একটি অঞ্চলে ধান ও পাটের মতো অর্থকরী ফসল থেকে প্রাপ্ত আয় চলে যায় শাসকদের অঞ্চলে। আর শাসকদের অঞ্চলে বাজেটের সংখ্যাগরিষ্ঠ অংশ ব্যয়ের মাধ্যমে কলকারখানা গড়ে ওঠে। এসব বৈষম্য পূর্ব ও পশ্চিম পাকিস্তানের মধ্যকার অর্থনৈতিক বৈষম্যের সাথেই সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত নেতা আর আমাদের বঙ্গবন্ধুর ভূমিকা এক ও অভিন্ন- বিশ্লেষণ করো।",
          "explanation": "উদ্দীপকে উল্লেখিত নেতা আর আমাদের বঙ্গবন্ধুর ভূমিকা এক ও অভিন্ন- উক্তিটি যথাযথ। পশ্চিম পাকিস্তান পূর্ব পাকিস্তানের প্রতি অর্থনৈতিক, রাজনৈতিক, প্রশাসনিক, সামাজিক ও সাংস্কৃতিক বৈষম্য শুরু করলে বিভিন্ন সময়ে তাদের বিরুদ্ধে প্রতিবাদ গড়ে ওঠে। আর ১৯৪৮ থেকে ১৯৭১ সাল পর্যন্ত সংঘটিত সকল আন্দোলন-সংগ্রামে বঙ্গবন্ধু শেখ মুজিবুর রহমান গুরুত্বপূর্ণ ভূমিকা পালন করেছেন। ভাষা আন্দোলনে তিনি ছিলেন প্রথম সারির নেতা; ১৯৫৪ সালের যুক্তফ্রন্ট নির্বাচনে তিনি সক্রিয় ভূমিকা রাখেন। বাঙালি জাতীয়তাবাদের বিকাশে ছয় দফার গুরুত্ব অনেক। আর বঙ্গবন্ধুই ঐতিহাসিক ছয় দফা উত্থাপন করেন। এরই ধারাবাহিকতায় তাঁর নেতৃত্বে ১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। বঙ্গবন্ধুর ৭ মার্চের ভাষণ ও ২৬ মার্চের স্বাধীনতা ঘোষণার প্রেক্ষিতে বাঙালি মুক্তিযুদ্ধে ঝাঁপিয়ে পড়ে চূড়ান্ত বিজয় লাভ করে। উদ্দীপকের নেতা শাসকগোষ্ঠীর শোষণের প্রতিবাদ করার পাশাপাশি মানুষকে সংঘবদ্ধ করেন এবং জেল খাটেন। অবশেষে তিনি স্বাধীনতার ডাক দেন। উক্ত নেতার কর্মকাণ্ডের সাথে স্বাধীন বাংলাদেশের স্বাধিকার আন্দোলনে বঙ্গবন্ধুর ভূমিকা সাদৃশ্যপূর্ণ। উপরের আলোচনার প্রেক্ষিতে বলা যায়, একটি স্বাধীন রাষ্ট্রের অভ্যুদয়ে উদ্দীপকের নেতা ও বাঙালি জাতির পিতা বঙ্গবন্ধু শেখ মুজিবুর রহমানের ভূমিকা এক এবং অভিন্ন।।"
        }
      ]
    },
    {
      "number": "3",
      "uddipok": "দৃশ্যপট-১: রহিম শেখ একজন ধনী কৃষক। তার বেশিরভাগ জমি বর্গা নিয়ে চাষাবাদ করেন তারই গ্রামের ফরিদ মিয়া। রহিম শেখের। জমিতে দিনমজুর হিসেবে কাজ করেন আবুল মিয়া। দৃশ্যপট-২: এক সময় রহিম শেখ তার গ্রামের সালিশ বিচার করতেন।। একবার চেয়ারম্যানও নির্বাচিত হয়েছিলেন। বর্তমানে রহিম শেখকে আর গ্রামের সালিশ বিচারে ডাকা হয় না। সরকারদলীয় তরুণ রাজনৈতিক। নেতা আবীরের কাছে রহিম শেখ তার নিজের একটি জমির সমস্যা সমাধানের জন্য অনুরোধ করেন।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "পুশ ফ্যাক্টর কী?",
          "explanation": "যেসব প্রতিকূল করণের প্রেক্ষিতে মানুষ তার বাসস্থান ছেড়ে অন্যত্র যেতে বাধ্য হয় তাকে 'পুশ ফ্যাক্টর' বলে।"
        },
        {
          "label": "খ",
          "question": "শিক্ষা সামাজিক স্তরবিন্যাসের একটি গুরুত্ব উপাদান- ব‍্যাখ্যা। করো।",
          "explanation": "সামাজিক স্তরবিন্যাসের বিভিন্ন গুরুত্বপূর্ণ উপাদানের অন্যতম হলো শিক্ষা। বাংলাদেশের গ্রামীণ ও শহুরে সমাজের সামাজিক স্তরবিন্যাসে শিক্ষার বিশেষ গুরুত্ব বিদ্যমান। গ্রামীণ সমাজে শিক্ষার ক্রম অনুযায়ী বিভিন্ন স্তরবিন্যাস দেখা যায়। এসব স্তরের মধ্যে রয়েছে- সাক্ষরজ্ঞান সম্পন্ন, প্রাথমিক শিক্ষাপ্রাপ্ত, উচ্চ মাধ্যমিক শিক্ষাপ্রাপ্ত, স্নাতক পাস ইত্যাদি। আবার শহুরে সমাজে রয়েছে, দেশি-বিদেশি ডিগ্রি প্রাপ্ত, দেশের বিখ্যাত শিক্ষা প্রতিষ্ঠান থেকে শিক্ষিত, অশিক্ষিত শ্রমিক প্রভৃতি। শিক্ষার ভিত্তিতে সৃষ্ট স্তরবিন্যাস অনুযায়ী তারা ভিন্ন ভিন্ন সামাজিক মর্যাদা ভোগ করে। তাই বলা হয়, শিক্ষা সামাজিক স্তরবিন্যাসের একটি গুরুত্বপূর্ণ উপাদান।"
        },
        {
          "label": "গ",
          "question": "দৃশ্যপট-১-এ গ্রামীণ সামাজিক স্তরবিন্যাসের কোন উপাদানটি। চিত্রিত হয়েছে? ব্যাখ্যা করো।",
          "explanation": "দৃশ্যপট-১-এ গ্রামীণ সামাজিক স্তরবিন্যাসের 'ভূমি মালিকানা' উপাদানটি চিত্রিত হয়েছে। গ্রামীণ সমাজে সামাজিক স্তরবিন্যাসের মূল ভিত্তি হলো ভূমি মালিকানা। বাংলাদেশের গ্রামীণ সমাজের অর্থনীতি কৃষিনির্ভর। আর কৃষিভিত্তিক অর্থনীতির উৎপাদনের প্রধান উপকরণ হচ্ছে ভূমি। ভূমি মালিকানার ভিত্তিতে গ্রামীণ সমাজে চারটি শ্রেণি দেখা যায়, যথা- ধনী কৃষক, প্রান্তিক কৃষক, বর্গাচাষী, ভূমিহীন কৃষক। যেসব কৃষকের ২৫ বিঘার উপরে জমির মালিকানা আছে তারা ধনী কৃষকের অন্তর্ভুক্ত। বর্গাচাষী সাধারণত ধনী কৃষকের কাছ থেকে জমি বর্গা নিয়ে চাষ করে। প্রান্তিক কৃষকরা নিজ জমিতে চাষাবাদ করে কোনোরকমে নিজের ভরণপোষণ চালায়। অপরদিকে ভূমিহীন কৃষক ধনী ও প্রান্তিক কৃষকের জমিতে মজুরির বিনিময়ে শ্রম দেয়। উদ্দীপকে লক্ষ করা যায়, ফরিদ মিয়া রহিম শেখের জমি বর্গা নিয়ে চাষাবাদ করেন। আবার আবুল মিয়া রহিম শেখের জমিতে দিনমজুর হিসেবে কাজ করেন। উদ্দীপক ও পূর্বোক্ত আলোচনার তুলনামূলক পর্যালোচনায় বোঝা যায়, রহিম শেখ ধনী কৃষক, ফরিদ মিয়া বর্গাচাষী এবং আবুল মিয়া একজন ভূমিহীন কৃষক। সুতরাং বলা যায়, দৃশ্যপট-১-এ গ্রামীণ সামাজিক স্তরবিন্যাসের 'ভূমি মালিকানা' উপাদানটি চিত্রিত হয়েছে।"
        },
        {
          "label": "ঘ",
          "question": "দৃশ্যপট-২-এ গ্রামীণ ক্ষমতা কাঠামোর পরিবর্তিত রূপটি নির্দেশ করছে- 'ব্যাখ্যা করো।",
          "explanation": "উদ্দীপকের বর্তমান পরিস্থিতি, অর্থাৎ গ্রামের বিচার-সালিশে উচ্চ বংশীয় চৌধুরী পরিবারের গুরুত্ব কমে যাওয়া গ্রামীণ ক্ষমতা কাঠামোর পরিবর্তনশীলতা নির্দেশ করে। বংশ মর্যাদা গ্রামীণ ক্ষমতা কাঠামোর অন্যতম সনাতন উপাদান। এক সময় গ্রামীণ ক্ষমতা কাঠামোয় উচ্চ বংশের সদস্য, মোড়ল, মাতব্বর, পঞ্চায়েত কমিটি প্রভৃতি অপ্রাতিষ্ঠানিক নেতৃত্ব সক্রিয় ছিল। তবে বর্তমান সময়ে এ ক্ষেত্রে ব্যাপক পরিবর্তন সাধিত হয়েছে। এখন নেতৃত্বের ভার প্রধানত রাজনৈতিক ব্যক্তিদের হাতে চলে গিয়েছে। বিশেষ করে ক্ষমতাসীন রাজনৈতিক দলের সাথে যোগসূত্র বর্তমানে গ্রামীণ ক্ষমতা কাঠামোর অন্যতম নিয়ামক। গ্রামীণ বিচার-সালিশেও এখন রাজনৈতিক নেতাদেরই প্রাধান্য লক্ষ করা যায়। উদ্দীপকের নসু চৌধুরীর পরিবার তাদের বংশ মর্যাদার কারণে তিন প্রজন্ম ধরে শোভনপুর গ্রামের বিচার-সালিশের দায়িত্ব 'পালন করছে। অথচ কিছুদিন আগে নসু চৌধুরীর নিজের ভূমি বিরোধ মীমাংসার জন্য এলাকার ক্ষমতাসীন রাজনৈতিক দলের নেতার শরণাপন্ন হতে হয়েছে। এ পরিস্থিতি গ্রামীণ ক্ষমতা কাঠামোর পরিবর্তনকেই নির্দেশ। করছে। বস্তুত আধুনিকতার প্রসার, রাজনীতির গুরুত্ব বৃদ্ধি ইত্যাদি কারণে গ্রামীণ ক্ষমতা কাঠামোর সনাতন উপাদানগুলোর ভূমিকায় যথেষ্ট পরিবর্তন এসেছে। উপরের আলোচনার পরিপ্রেক্ষিতে বলা যায়, উদ্দীপকের নসু চৌধুরীর বর্তমান পরিস্থিতি গ্রামীণ ক্ষমতা কাঠামোর পরিবর্তনশীলতাকেই নির্দেশ করেছে।"
        }
      ]
    },
    {
      "number": "4",
      "uddipok": "রহিমা ও তার স্বামী একজন ঠিকাদারের অধীনে মাটি কাটার কাজ করে থাকে। একই ধরনের কাজ করলেও রহিমার স্বামী রহিমার থেকে বেশি মজুরি পায়। কাজ শেষে বাড়িতে এসেও রহিমাকে সংসারের রান্নাসহ বাকি কাজকর্ম করতে হয়। এত পরিশ্রম করেও রহিমা কম মজুরি পাওয়ায় প্রায় সময়ই হতাশায় ভোগে।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "মাদকাসক্তির একটি কারণ উল্লেখ করো।",
          "explanation": "মাদকাশক্তির একটি কারণ হলো বেকারত্ব।"
        },
        {
          "label": "খ",
          "question": "বাল্যবিবাহ মাতৃমৃত্যু বৃদ্ধি করে- ব্যাখ্যা করো।",
          "explanation": "বাল্যবিবাহের ফলে মেয়েরা অপ্রাপ্ত বয়সে গর্ভধারণ করায় মাতৃমৃত্যুর সম্ভাবনা বেড়ে যায়। সমাজে বাল্যবিবাহের নানাবিধ নেতিবাচক প্রভাবের অন্যতম মাতৃমৃত্যু। বাল্যবিবাহের ফলে মেয়েরা এমন সময় গর্ভধারণ করে যখন তাদের শরীর গর্ভধারণে পূর্ণ সক্ষম হয় না। আর স্বাভাবিকভাবেই অপরিণত বয়সে গর্ভধারণ মাতৃমৃত্যুর ঝুকি বৃদ্ধি করে। তাই বলা যায় মাতৃমৃত্যুর বৃদ্ধি করে ।"
        },
        {
          "label": "গ",
          "question": "উদ্দীপকে কোন ধরনের বৈষম্য নির্দেশ করে? ব্যাখ্যা করো",
          "explanation": "উদ্দীপকে জেন্ডারের ভিত্তিতে সৃষ্ট সামাজিক বৈষম্য নির্দেশিত হয়েছে। জেন্ডার হচ্ছে সামাজিকভাবে গড়ে ওঠা নারী-পুরুষের পরিচয়। জেন্ডারের ভিত্তিতে সমাজজীবনে বিভিন্ন বৈষম্য সৃষ্টি হয়। এসব বৈষম্যের মধ্যে জিন্মগত, সম্পত্তির উত্তরাধিকারে, শিক্ষা ক্ষেত্রে, শ্রমমূল্যে, চাকরি ক্ষেত্রে ইত্যাদি উল্লেখযোগ্য। পিতৃতান্ত্রিক সমাজে অধিকাংশ পরিবারে একটি পুত্র সন্তানকে যেমন আনন্দের সাথে পরিবারের সদস্য হিসেবে গ্রহণ করা হয় কন্যা সন্তানের ভাগ্যে তেমনটি জোটে না। কন্যা সন্তান জন্মের সাথে সাথে কারিবারের সদস্যরা তার ভবিষ্যৎ নিয়ে দুর্ভাবনায় পড়ে যান। কন্যা সন্তানের সাথে নানা ধরনের আচরণে তাদের এ দুর্ভাবনার বহিঃপ্রকাশ ঘটে। এজন্যই দেখা যায়, পুত্র সন্তানের শিক্ষার জন্য সর্বোচ্চ চেষ্টা করা হলেও পরিবারের খরচ কমাতে মেয়েদের অল্প বয়সে বিয়ে দেওয়া হয়। শ্রমবাজারে নারী ও পুরুষের শ্রমমূল্যে ব্যবধান পরিলক্ষিত হয়। উদাহরণস্বরূপ বলা যায়, জেন্ডারগত কারণেই গার্মেন্টস সেক্টরে একজন নারী কর্মী পুরুষের চেয়ে কম বেতন পান। উদ্দীপকের রহিমা ও তার স্বামী একই ধরনের কাজ করলেও সে তার স্বামীর থেকে কম মজুরি পায়। নারী হওয়ার কারণেই রহিমা এরূপ বৈষম্যের শিকার হয়েছে। সুতরাং বলা যায়, উদ্দীপকে জেন্ডারের ভিত্তিতে সৃষ্ট সামাজিক বৈষম্য ফুটে উঠেছে।"
        },
        {
          "label": "ঘ",
          "question": "উদ্দীপকের পরিস্থিতি সমাজ উন্নয়নে প্রতিবন্ধক- ব্যাখ্যা করো",
          "explanation": "উদ্দীপকের পরিস্থিতি অর্থাৎ জেন্ডার বৈষম্য সমাজ উন্নয়নের পথে অন্যতম প্রতিবন্ধক। দৈহিক পার্থক্যের ওপরে ভিত্তি করে সমাজে নারী ও পুরুষের মধ্যে বিভিন্ন রকম বৈষম্য সৃষ্টি হয়েছে। এ কারণে বিভিন্নভাবে নারীদের মেধা ও মননশীলতাকে গৃহবন্দি করে রাখা হয়েছে। ফলে সমাজের সব ক্ষেত্রে নারীরা এখনও যথেষ্ট পিছিয়ে রয়েছে। এ ধরনের বৈষম্য সমাজের ওপর নেতিবাচক প্রভাব রাখে। বিশেষ করে আর্থ-সামাজিক ও রাজনৈতিক অনুন্নয়নের জন্য লিগভিত্তিক সামাজিক বৈষম্য অনেকাংশে দায়ী। উন্নয়নমূলক কর্মকাণ্ডে নারীদের তেমন অংশগ্রহণ নেই বলে আর্থ-সামাজিক নানা ক্ষেত্রে আমরা এখনও পিছিয়ে আছি। কার্যত জেন্ডারের ভিত্তিতে সৃষ্ট সামাজিক বৈষম্যের কারণে নারীরা সমাজের সকল স্তরেই উপেক্ষিত হচ্ছে। ফলে বাংলাদেশের মতো উন্নয়নশীল দেশগুলো আর্থ-সামাজিক, রাজনৈতিক, সাংস্কৃতিক বিভিন্ন দিক দিয়ে এখনও পিছিয়ে রয়েছে, যা সামাজিক উন্নয়নের প্রতিবন্ধক হিসেবে নেতিবাচক ভূমিকা রাখছে। পরিশেষে বলা যায়, জেন্ডারের ভিত্তিতে নারী ও পুরুষের সামাজিকভাবে নির্ধারিত পরিচয়, ভূমিকা, মর্যাদা এবং সম্পর্কের ক্ষেত্রে বিভিন্ন ধরনের বৈষম্যের সৃষ্টি হচ্ছে। এ বৈষম্য নিঃসন্দেহে সমাজ উন্নয়নের অন্যতম প্রতিবন্ধক।"
        }
      ]
    },
    {
      "number": "5",
      "uddipok": "ছক-১: অর্থশাস্ত্র → আইন-ই-আকবরি → দি ইমপেরিয়াল গেজেটিয়ার → দি ইন্ডিয়ান ওয়ার্কিং ক্লাস→ দি ল্যান্ড প্রোবলেমস্ অব ইন্ডিয়া। ছক-২: অজিত কুমার সেন → এ. কে. নাজমুল করিম → ক্লদ লেভি স্ট্রস।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' গ্রন্থটি কার লেখা?",
          "explanation": "'সমাজবিজ্ঞান সমীক্ষণ' গ্রন্থের লেখক অধ্যাপক এ. কে. নাজমুল করিম।"
        },
        {
          "label": "খ",
          "question": "উন্নয়ন প্রকল্প বাস্তবায়নে সমাজবিজ্ঞানের ভূমিকা বুঝিয়ে লেখো।",
          "explanation": "উন্নয়ন প্রকল্প বাস্তবায়নে সমাজবিজ্ঞানের ভূমিকা অপরিসীম। যেকোনো উন্নয়ন পরিকল্পনা গ্রহণ ও বাস্তবায়নের ক্ষেত্রে সমাজবিজ্ঞানের জ্ঞান অতীব প্রয়োজনীয়। কেননা কোনো উন্নয়ন পরিকল্পনা মানবাচরণ ও সামাজিক সম্পর্কের ওপর কী ধরনের প্রভাব ফেলবে, কীভাবে ও কতটা ফলপ্রসূ হবে; সে পরিকল্পনা বাস্তবায়িত হওয়ার পর কীরূপ পরিস্থিতি সৃষ্টি হবে, এসব সম্পর্কে জানতে সমাজবিজ্ঞানের জ্ঞান নিখুঁতভাবে সাহায্য করে।"
        },
        {
          "label": "গ",
          "question": "উদ্দীপকের ছক-১-এর বিষয়সমূহ বাংলাদেশের সমাজবিজ্ঞানের কোন দিকটি নির্দেশ করেছে? ব্যাখ্যা করো।",
          "explanation": "উদ্দীপকের ছক-১-এর বিষয়সমূহ বাংলাদেশে সমাজবিজ্ঞান চর্চার পটভূমিকে নির্দেশ করছে। ভারতীয় উপমহাদেশে সমাজচিন্তা সম্পর্কিত প্রথম আলোচনা লক্ষ করা যায় মৌর্য যুগের' কূটনীতিবিদ কৌটিল্যের 'অর্থশাস্ত্র' শীর্ষক রচনায়। পরবর্তীকালে মুঘল যুগের ইতিহাসবিদ আবুল ফজলের 'আইন-ই-আকবরি ও 'আকবরনামা' গ্রন্থেও উপমহাদেশের সমাজের চমৎকার বর্ণনা পাওয়া যায়। ব্রিটিশ শাসনামলে বাংলার সাথে অন্যান্য অঞ্চলের পার্থক্য উপস্থাপনের মাধ্যমে সমাজ বিশ্লেষণ করে স্কটিশ ইতিহাসবিদ উইলিয়াম উইলসন হান্টার সম্পাদিত 'দি ইমপেরিয়াল গেজেটিয়ার' গ্রন্থ প্রকাশ হয়। ব্রিটিশ প্রশাসক ও বুদ্ধিজীবীদের পাশাপাশি ভারতীয় সমাজতাত্ত্বিকরাও এ অঞ্চলের সমাজ ব্যবস্থা বিশ্লেষণ করে নানা গ্রন্থ রচনা করেন। ভারতবর্ষে সমাজবিজ্ঞান চর্চার অন্যতম পুরোধা অধ্যাপক রাধাকমল মুখার্জির নাম এ প্রসঙ্গে উল্লেখযোগ্য । তিনি 'দি ল্যান্ড প্রোবলেমস অব ইন্ডিয়া (১৯২৭)', 'দি ইন্ডিয়ান ওয়ার্কিং ক্লাস (১৯৪৫) ইত্যাদি গ্রন্থ রচনা করে ভারতবর্ষ তথা বাংলাদেশে সমাজবিজ্ঞান চর্চার পটভূমি তৈরিতে গুরুত্বপূর্ণ ভূমিকা পালন করেন। পরবর্তী সময়ে বিভিন্ন সমাজচিন্তাবিদের রচিত গ্রন্থ বাংলাদেশে সমাজবিজ্ঞান চর্চার পথকে সুগম করে তোলে । উদ্দীপকের ছক-১-এ অর্থশাস্ত্র, আইন-ই-আকবরি, দি ইমপেরিয়াল গেজেটিয়ার, দি ইন্ডিয়ান ওয়ার্কিং ক্লাস, দি ল্যান্ড প্রোবলেমস্ অব ইন্ডিয়া প্রভৃতি গ্রন্থের উল্লেখ করা হয়েছে। গ্রন্থগুলোর বিষয়বস্তু ও সময়কাল বিবেচনা করে বলা যায়, উদ্দীপকে উল্লেখিত গ্রন্থগুলো দিয়ে বাংলাদেশে সমাজবিজ্ঞান চর্চার পটভূমিকে নির্দেশ করা হয়েছে।"
        },
        {
          "label": "ঘ",
          "question": "বাংলাদেশে সমাজবিজ্ঞানের বিকাশে ছক-২-এর ব্যক্তিবর্গ কীভাবে সম্পৃক্ত? বিশ্লেষণ করো।",
          "explanation": "বাংলাদেশে সমাজবিজ্ঞানের বিকাশে ছক-২-এর ব্যক্তিবর্গ প্রত্যক্ষভাবে সম্পৃক্ত। ১৯৫০ সালে, ফরাসি সামাজিক নৃবিজ্ঞানী ক্লদ লেভি স্ট্রস ইউনেস্কো কমিশনের সদস্য হয়ে বাংলাদেশে সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের জন্য ঢাকায় আসেন। তার সাথে সাক্ষাৎ করে ঢাকা বিশ্ববিদ্যালয়ের রাষ্ট্রবিজ্ঞান বিভাগের শিক্ষক অধ্যাপক অজিত কুমার সেন ও এ. কে. নাজমুল করিম অত্র বিশ্ববিদ্যালয়ে সমাজবিজ্ঞান বিভাগ প্রতিষ্ঠার প্রতিশ্রুতি পান। প্রসঙ্গত: রাষ্ট্রবিজ্ঞান বিভাগের সমাজবিজ্ঞান কোর্সের দায়িত্বপ্রাপ্ত শিক্ষক ছিলেন অধ্যাপক অজিত কুমার সেন। ১৯৫১-৫২ শিক্ষাবর্ষে সমাজবিজ্ঞান বিষয়ে উচ্চতর শিক্ষা গ্রহণ করতে এ. কে. নাজমুল করিম মার্কিন যুক্তরাষ্ট্রের কলাম্বিয়া বিশ্ববিদ্যালয়ে যান। দেশে ফিরে তিনি রাষ্ট্রবিজ্ঞান বিভাগে সমাজবিজ্ঞানের একটি বাধ্যতামূলক কোর্স চালু করেন। এভাবে নানামুখী প্রচেষ্টার পর ১৯৫৭ সালে ঢাকা বিশ্ববিদ্যালয় ও ইউনেস্কোর যৌথ উদ্যোগে সমাজবিজ্ঞান নতুন একটি বিভাগ প্রতিষ্ঠিত হয়। উদ্দীপকের ছক-২-এ অজিত কুমার সেন, এ. কে. নাজমুল করিম ও রুপ লেডি স্টসের নাম উল্লোখ করা হয়েছে। উপরের আলোচনা অনুযায়ী উক্ত ব্যক্তিবর্গ বাংলাদেশে সমাজবিজ্ঞানের বিকাশে প্রত্যক্ষ ভূমিকা রেখেছেন। পরিশেষে বলা যায়, ১৯২৫-২৬ শিক্ষাবর্ষ থেকে ঢাকা বিশ্ববিদ্যালয়ে বিভিন্ন বিভাগের অধীনে সমাজবিজ্ঞানের অধ্যয়ন শুরু হলেও মূলত ছক-২-এর ব্যক্তিবর্গের প্রত্যক্ষ ভূমিকায় স্বতন্ত্র সমাজবিজ্ঞান বিভাগ প্রতিষ্ঠিত হওয়ায় বাংলাদেশে সমাজবিজ্ঞানের চর্চা দ্রুত বিকশিত হয়েছে।"
        }
      ]
    },
    {
      "number": "6",
      "uddipok": "দৃশ্যপট-১: পঁচাশিতম জন্মদিনের শুভেচ্ছা বাণীতে ভরে গেছে স্মার্টফোনের নোটিফিকেশন। কিন্তু হাসান সাহেবের আজ এসবের প্রতি মনোযোগ নেই। তিনি ও তাঁর স্ত্রী দুজনেরই শরীর ভালো নেই। এদিকে তার গৃহকর্মীটি আজ কোনো কারণে আসতে পারেনি। দৃশ্যপট-২: 'এ' লেভেলের ছাত্র জিসানকে মাদক নিরাময় কেন্দ্রে ভর্তি করানো হয়েছে। তার বাবা সরকারি চাকরিজীবী। ঢাকা শহরে নিজস্ব। সুপরিসর ফ্ল্যাটে তাদের বাস। ছোটবেলা থেকে জিসান বাবা-মায়ের সান্নিধ্য ও মনোযোগ খুব কমই পেয়েছে। ভিডিও গেমস্, স্মার্টফোন, বন্ধুবান্ধবের সাথে আড্ডা এসবই তার বেড়ে ওঠার সঙ্গী।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "জঙ্গিবাদ বলতে কী বোঝ?",
          "explanation": "রাজনৈতিক উদ্দেশ্য হাসিলের জন্য সংঘটিত ধ্বংসাত্মক ও মারাত্মক কর্মকাণ্ড হচ্ছে জঙ্গিবাদ।"
        },
        {
          "label": "খ",
          "question": "জেন্ডার বৈষম্য ও নারীর ক্ষমতায়নের মধ্যে সম্পর্ক কী?",
          "explanation": "জেন্ডার বৈষম্য ও নারীর ক্ষমতায়নের মধ্যে সম্পর্ক বিপরীতমুখী। জেন্ডার বৈষম্য হলো নারী-পুরুষের মধ্যে বিদ্যমান সামাজিক, রাজনৈতিক, অর্থনৈতিক প্রভৃতি ক্ষেত্রের অসমতা। এর ফলে নারীরা নিরাপত্তাহীনতায় ভোগে। অপরদিকে নারীর ক্ষমতায়ন বলতে নারী-পুরুষের মধ্যকার অসমতা দূর করে পুরুষের সমকক্ষ ও স্বয়ংসম্পূর্ণতা অর্জনকে বোঝায়। সুতরাং এটি স্পষ্ট যে, জেন্ডার বৈষম্য ও নারীর ক্ষমতায়ন একে অপরের সম্পূর্ণ বিপরীত।"
        },
        {
          "label": "গ",
          "question": "দৃশ্যপট-১-এর সমস্যাটি চিহ্নিত করো।",
          "explanation": "দৃশ্যপট-১ এর সমস্যাটি হলো বার্ধক্য সমস্যা। জীবন চক্রের একটি স্বাভাবিক পরিণতি হলো বার্ধক্য। আর বার্ধক্যের জন্য সৃষ্ট পারিবারিক, সামাজিক, অর্থনৈতিক এবং মনস্তাত্ত্বিক সমস্যাই হচ্ছে বার্ধক্য সমস্যা। জাতিসংঘ ও বাংলাদেশ উভয়ের নীতিমালা অনুযায়ী ৬০ বছর বা তার চেয়ে বেশি বয়সের মানুষ প্রবীণ হিসেবে স্বীকৃত হবেন। বার্ধক্য সমস্যা সৃষ্টির বিভিন্ন কারণ রয়েছে। যথা- শারীরিক ও মানসিক অক্ষমতা, অর্থনৈতিক নির্ভরশীলতা, পরিবেশের সাথে খাপ খাওয়াতে না পারা, সামাজিক দৃষ্টিভঙ্গি প্রভৃতি। প্রবীণ বয়সে মানুষ শারীরিক ও মানসিকভাবে অক্ষম হয়ে পড়ে। তখন স্বাভাবিকভাবেই সামাজিক ও অর্থনৈতিকভাবে অন্যের ওপর নির্ভর করতে হয়। উদ্দীপকের দৃশ্যপট-১-এ দেখা যায়, হাসান সাহেব পঁচাশিতম জন্মদিনের শুভেচ্ছা পেয়েছেন। শারীরিক ও মানসিকভাবে অক্ষম হওয়ায় এসবের প্রতি তার মনোযোগ নেই। তিনি ও তার স্ত্রী বাসার গৃহকর্মীর ওপর নির্ভরশীল। সুতরাং বলা যায়, হাসান সাহেবের বয়স ও সার্বিক অবস্থা উপরে আলোচিত বার্ধক্য সমস্যার সাথে সাদৃশ্যপূর্ণ।"
        },
        {
          "label": "ঘ",
          "question": "পরিবারের কোন ধরনের কার্যের অবহেলা জিসানের পরিণতির জন্য দায়ী? বিশ্লেষণ করো।",
          "explanation": "পরিবারের নৈতিক শিক্ষামূলক কাজের প্রতি অবহেলা উদ্দীপকের জিসানের মাদকাসক্ত হওয়ার জন্য দায়ী।মাদকাসক্তি বলতে এমন ক্ষতিকারক দ্রব্যসামগ্রী ব্যবহারকে বোঝায়, যাব্যক্তির মানসিক ও ব্যবহারিক আচরণকে প্রভাবিত করে এবং সেসব দ্রব্যসামগ্রীর ওপর ব্যক্তি আসক্ত হয়ে পড়ে। মাদকাসক্তির পিছনে পরিবারের যথাযথ ভূমিকার অভাব অন্যতম কারণ হিসেবে কাজ করে। পরিবার তার সদস্যদের বিভিন্ন নৈতিক শিক্ষায় শিক্ষিত করে, যা ব্যক্তিকে মাদকাসক্তির মতো বাজে কাজ থেকে দূরে রাখে। আর পরিবার তার নৈতিক শিক্ষামূলক কাজ পালনে ব্যর্থ হলে সদস্যরা মাদকাসক্তি বা অন্যান্য অসামাজিক কাজে যুক্ত হয়ে পড়ে। উদ্দীপকের দৃশ্যপট-২-এর বর্ণনায় দেখা যায়, জিসান ছোটবেলা থেকে বাবা-মায়ের সান্নিধ্য খুব কম পেয়েছে। ভিডিও গেমস, স্মার্টফোন, বন্ধুবান্ধবের সাথে আড্ডা তার প্রধান সঙ্গী। ফলে একপর্যায়ে সে মাদকাসক্ত হয়ে পড়ে। তার মাদকাসক্ত হওয়ার পিছনে পরিবারের নৈতিক শিক্ষামূলক কার্যের অভাব পরিলক্ষিত হয়। যদি পিতা-মাতা জিসানকে পর্যাপ্ত সময় দিতেন এবং যথার্থ নৈতিক শিক্ষা প্রদান করতেন তাহলে হয়তো সে মাদকাসক্ত হতো না। পরিশেষে বলা যায়, জিসানের মাদকাসক্ত হওয়ার জন্য তার পরিবারের নৈতিক শিক্ষামূলক কর্মকাণ্ডের অভাব প্রত্যক্ষভাবে দায়ী।"
        }
      ]
    },
    {
      "number": "7",
      "uddipok": "বিশ্ববিদ্যালয়ে পড়ার সময় রাঙামাটির মেয়ে উর্মিলার সাথে মিতার সখ্যতা। উর্মিলা গ্রামের হেডম্যানের মেয়ে। গতবছর তাদের বিলু উৎসবে আমন্ত্রিত হয়ে মিতা রাঙামাটি যায়। তিনদিনব্যাপী বৈচিত্র্যময় আচার-অনুষ্ঠানে মিতা স্বতঃস্ফূর্তভাবে অংশগ্রহণ ও উপভোগ করে। পরবর্তীতে এ সম্পর্কিত তার একটি লেখা দৈনিক পত্রিকায় প্রকাশিত হলে বেশ প্রশংসিত হয়।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "মারমাদের আদি নিবাস কোথায়?",
          "explanation": "মারমাদের আদি নিবাস ছিল বার্মার, পেগু শহরে।"
        },
        {
          "label": "খ",
          "question": "শিক্ষার প্রসার ক্ষুদ্র নৃগোষ্ঠীর জীবনধারাকে কীভাবে প্রভাবিত করে? ব্যাখ্যা করো।",
          "explanation": "শিক্ষার প্রসার ক্ষুদ্র নৃগোষ্ঠীর আর্থ-সামাজিক জীবনধারায় ইতিবাচক প্রভাব বিস্তার করছে। বর্তমানে বাংলাদেশের অধিকাংশ ক্ষুদ্র নৃগোষ্ঠী সর্বজনীন আধুনিক শিক্ষার প্রতি মনোযোগ দিচ্ছে। ফলে নৃগোষ্ঠীর সদস্যরা প্রশাসন, শিক্ষকতাসহ বহুবিধ পেশায় যুক্ত হতে পারছে। এছাড়া আধুনিক শিক্ষার প্রসার ক্ষুদ্র নৃগোষ্ঠীর সদস্যদের কৃষিনির্ভরতা কাটিয়ে সমাজকাঠামোয় পরিবর্তন আনতে সাহায্য করছে। শিক্ষার প্রসারের ফলে ক্ষুদ্র নৃগোষ্ঠীর সদস্যদের পোশাক- পরিচ্ছদ, রীতিনীতি, আচার-আচরণেও এসেছে তাৎপর্যপূর্ণ পরিবর্তন।"
        },
        {
          "label": "গ",
          "question": "উদ্দীপকের উর্মিলা কোন ক্ষুদ্র নৃগোষ্ঠীর সদস্য? ব্যাখ্যা করো।",
          "explanation": "উদ্দীপকের উর্মিলা চাকর্মা ক্ষুদ্র নৃগোষ্ঠীর সদস্য। বাংলাদেশে বসবাসরত ক্ষুদ্র নৃগোষ্ঠীর মধ্যে সংখ্যাগরিষ্ঠ হলো চাকমা। বাংলাদেশের রাঙামাটি, খাগড়াছড়ি, বান্দরবানসহ সমগ্র পার্বত্য চট্টগ্রাম অঞ্চলে চাকমারা বসবাস করে। চাকমাদের সমাজ ব্যবস্থা স্তরায়িত। সর্বনিম্ন স্তরে আদাম বা পাড়া, যার প্রধান কারবারি। এরপর মৌজা। মৌজা প্রধান হিসেবে দায়িত্ব পালন করেন হেডম্যান। সবার উপরে চাকমা সার্কেল, যার প্রধান হিসেবে রয়েছেন চাকমা রাজা। চাকমাদের প্রধান সামাজিক উৎসব হলো বিজু। চৈত্র মাসের শেষ দুদিন এবং বৈশাখ মাসের প্রথম দিনসহ মোট তিনদিন এ উৎসব উদযাপিত হয়। উদ্দীপকের উর্মিলা রাঙামাটির মেয়ে। তার বাবা গ্রামের হেডম্যান। তিনদিনব্যাপী বিজু উৎসবে উর্মিলা তার বন্ধুকে আমন্ত্রণ জানায়। উপরের আলোচনা এবং উদ্দীপকের তুলনামূলক পর্যালোচনায় বোঝা যায়, উর্মিলা চাকমা ক্ষুদ্র নৃগোষ্ঠীর সদস্য।"
        },
        {
          "label": "ঘ",
          "question": "উদ্দীপকের মিতার আচরণে ক্ষুদ্র নৃগোষ্ঠীর সংস্কৃতির প্রতি শ্রদ্ধাবোধ প্রকাশ পেয়েছে\"- মূল্যায়ন করো।",
          "explanation": "\"উদ্দীপকের মিতার আচরণে ক্ষুদ্র নৃগোষ্ঠীর সংস্কৃতির প্রতি শ্রদ্ধাবোধ প্রকাশ পেয়েছে\"- উক্তিটি যথার্থ। বাংলাদেশে বাঙালি ছাড়া আরও বহু নৃগোষ্ঠী বসবাস করে। তাদের নিজস্ব প্রথা, ঐতিহ্য, বর্ণাঢ্য সংস্কৃতি ও আর্থ-সামাজিক বৈশিষ্ট্য রয়েছে। সংখ্যালঘু হওয়ায় তাদেরকে ক্ষুদ্র নৃগোষ্ঠী বলা হয়। প্রত্যেক ক্ষুদ্র নৃগোষ্ঠীরই আলাদা সংস্কৃতি, সমাজকাঠামো, অর্থনীতি ও ভাষাগত স্বাতন্ত্র্য রয়েছে। উদ্দীপকের মিতা তার বন্ধু উর্মিলার সাথে রাঙামাটি যায়। তিনদিনব্যাপী বৈচিত্র্যময় বিজু উৎসবে সে স্বতঃস্ফূর্ত অংশগ্রহণ ও উপভোগ করে। বৈচিত্র্যময় এ উৎসব ক্ষুদ্র নৃগোষ্ঠীর স্বতন্ত্র বর্ণাঢ্য সংস্কৃতিকে নির্দেশ করছে। ভিন্ন নরগোষ্ঠীর সংস্কৃতির প্রতি শ্রদ্ধাবোধ না থাকলে তাতে অংশগ্রহণ ও উপভোগ করা সম্ভব নয়। বাঙালি সংস্কৃতি ও ক্ষুদ্র নৃগোষ্ঠীর সংস্কৃতির মধ্যে সুস্পষ্ট পার্থক্য বিদ্যমান। প্রত্যেকেরই আলাদা মর্যাদা ও তাৎপর্য রয়েছে। এ তাৎপর্য অনুধাবন করতে পারলেই অন্যের সংস্কৃতির প্রতি সম্মানবোধ সৃষ্টি হয়। আর সেই সম্মানবোধের জায়গা থেকেই মিতা চাকমাদের বিজু উৎসবে অংশগ্রহণ ও উপভোগ করেছে। পরিশেষে বলা যায়, মিতার চাকমাদের বিজু উৎসবে অংশগ্রহণের মাধ্যমে ক্ষুদ্র নৃগোষ্ঠীর সংস্কৃতির প্রতি শ্রদ্ধাবোধ প্রকাশ পেয়েছে।"
        }
      ]
    },
    {
      "number": "8",
      "uddipok": "মেধাবী প্রভা ৮ম শ্রেণিতে পড়ে। তার বাবা বন্ধুর ছেলের সাথে তার বিয়ে ঠিক করেন। বিয়ের দিন ইউনিয়ন পরিষদের চেয়ারম্যান এ বিয়ে ভেক্তো দেন। গ্রামবাসী চেয়ারম্যান সাহেবের কাছে প্রতিজ্ঞাবদ্ধ হন; তারা তাদের কন্যাদের উচ্চশিক্ষিত করে বিয়ে দিবেন। বিষয়টি পত্রিকায়। প্রকাশিত হয় এবং মানুষের মধ্যে বেশ সাড়া জাগায়।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "জেন্ডার বৈষম্য কী?",
          "explanation": "এজেন্ডারের ভিত্তিতে সৃষ্ট নারী-পুরুষের মধ্যকার বিভিন্ন সামাজিক অসমতা হচ্ছে জেন্ডার বৈষম্য।"
        },
        {
          "label": "খ",
          "question": "কর্মক্ষেত্রের পরিবেশ কর্মদক্ষতা বাড়াতে সাহায্য করে- ব্যাখ্যা করো।",
          "explanation": "সুষ্ঠু কর্মপরিবেশ যেকোনো কর্মীর কর্মদক্ষতা বাড়াতে অনেক সাহায্য করে। একজন কর্মীর কর্মদক্ষতা বেড়ে যাওয়ার পিছনে যেসব উপাদান কাজ করে কর্মক্ষেত্রের পরিবেশ তার অন্যতম। কর্মস্থলে যদি সুষ্ঠু পরিবেশ বিরাজ না করে তাহলে স্বাভাবিকভাবেই কর্মীদের কর্মদক্ষতা কমে যায়। উদাহরণস্বরূপ বলা যায়, কোনো প্রতিষ্ঠানে কর্মীদের সাথে জেন্ডার নিরপেক্ষ আচরণ করা হলে সে প্রতিষ্ঠানের সব কর্মী স্বতঃস্ফূর্ততার সাথে কাজ করেন। যা তাদের কর্মদক্ষতা বাড়িয়ে দেয়।"
        },
        {
          "label": "গ",
          "question": "উদ্দীপকের প্রভার ক্ষেত্রে কোন সামাজিক সমস্যা উপস্থাপিত হয়েছে? ব্যাখ্যা করো।",
          "explanation": "উদ্দীপকের প্রভার ক্ষেত্রে সমাজের অন্যতম সামাজিক সমস্যা বাল্যবিবাহ উপস্থাপিত হয়েছে। অপ্রাপ্ত বয়সে বিবাহ হলো বাল্যবিবাহ। বাংলাদেশের প্রচলিত আইন অনুযায়ী ১৮ বছরের কম বয়সী মেয়ে ও ২১ বছরের কম বয়সী ছেলের বিয়েকে বাল্যবিবাহ বলে। বাল্যবিবাহের ক্ষেত্রে তিন ধরনের বিয়েকে, 'অপরাধ বলে গণ্য করা হয়। যথা- প্রাপ্ত বয়স্কের সাথে অপ্রাপ্ত বয়স্কের বিবাহ, অপ্রাপ্ত বয়স্কদের মধ্যে বিবাহ এবং অপ্রাপ্ত বয়স্কের অভিভাবক কর্তৃক বিবাহ নির্ধারণ বা সম্মতি প্রদান। উদ্দীপকের প্রভা ৮ম শ্রেণিতে পড়ে। তার বাবা বন্ধুর ছেলের সাথে তার বিয়ে ঠিক করেন। পূর্বোক্ত আলোচনা অনুযায়ী প্রভা অপ্রাপ্ত বয়স্ক হওয়ায় এবং তার পিতা বিবাহ নির্ধারণ করায় বিষয়টি অন্যতম সামাজিক সমস্যা বাল্যবিবাহকে নির্দেশ করছে।"
        },
        {
          "label": "ঘ",
          "question": "উদ্দীপকের চেয়ারম্যান সাহেবের ভূমিকা কীভাবে সমস্যা। প্রতিরোধে ভূমিকা রাখবে? বিশ্লেষণ করো।",
          "explanation": "উদ্দীপকের চেয়ারম্যান সাহেবের ভূমিকা বাল্যবিবাহের মতো ভয়াবহ সামাজিক সমস্যা প্রতিরোধে তাৎপর্যপূর্ণ ভূমিকা রাখবে। বাল্যবিবাহ একটি ভয়ংকর সামাজিক ব্যাধি, যা সমাজে নানাবিধ সমস্যা সৃষ্টি করে। এসব সমস্যার মধ্যে মাতৃমৃত্যু, বিবাহ বিচ্ছেদ, যৌন বাহিত রোগ, দরিদ্র জীবন উল্লেখযোগ্য। তাই বাল্যবিবাহ প্রতিরোধে কিছু পদক্ষেপ গ্রহণ করা জরুরি। এসব পদক্ষেপের মধ্যে নারী শিক্ষার বিস্তার ঘটানো, নারীর কর্মসংস্থান বৃদ্ধি, গণমাধ্যমে বাল্যবিবাহের কুফল তুলে ধরা ইতাদি উল্লেখযোগ্য। পাশাপাশি স্থানীয় প্রশাসনও জনসচেতনতা সৃষ্টির জন্য প্রচার-প্রচারণা চালিয়ে ও আইনি ব্যবস্থা গ্রহণের মাধ্যমে বাল্যবিবাহ প্রতিরোধ করতে পারে। কেননা গ্রামের স্বল্প শিক্ষিত জনগণ সহজেই স্থানীয় প্রশাসনের প্রতিনিধি তথা চেয়ারম্যান বা ইউনিয়ন পরিষদ সদস্যের পরামর্শ ও নির্দেশ অনুসরণ করবে। উদ্দীপকে দেখা যায়, ইউনিয়ন পরিষদের চেয়ারম্যান প্রভার বাল্যবিবাহ ভেঙ্গে দেন। গ্রামবাসী তার কাছে তাদের কন্যাদের বাল্যবিবাহ না দেওয়ার প্রতিজ্ঞা করে। বাল্যবিবাহ প্রতিরোধে চেয়ারম্যান সাহেবের এ পদক্ষেপ জনগণের মধ্যে সচেতনতার সৃষ্টি করবে। আর জনসচেতনতা সৃষ্টি হলে বাল্যবিবাহ অনেকাংশে প্রতিরোধ করা সম্ভব হবে। উপরের আলোচনার ভিত্তিতে বলা যায়, উদ্দীপকের চেয়ারম্যান সাহেবের কর্মকাণ্ড জনগণের মধ্যে সচেতনতা সৃষ্টির মাধ্যমে বাল্যবিবাহ প্রতিরোধে-ভূমিকা রাখবে।"
        }
      ]
    },
    {
      "number": "9",
      "uddipok": "উচ্চ বংশের নসু চৌধুরীর পরিবারের তিন প্রজন্ম শোভনপুর গ্রামের বিচার সালিশের দায়িত্ব পালন করে আসছে। তবে এখন এ কাজে চৌধুরী পরিবারের গুরুত্ব হ্রাস পাচ্ছে। কিছুদিন আগে নসু চৌধুরীকে নিজের ভূমি বিরোধ মীমাংসার জন্য ক্ষমতাসীন রাজনৈতিক। দলের তরুণ নেতার সাহায্য নিতে হয়েছে।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমিতে চাষবাস করে কোনো রকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "নগরের গুরুত্বপূর্ণ বৈশিষ্ট্য অকৃষিজ অর্থনৈতিক কর্মকাণ্ড- বুঝিয়ে লেখো।",
          "explanation": "নগর সমাজের মানুষ অকৃষিজ পেশায় নিযুক্ত থাকায় নগরের গুরুত্বপূর্ণ বৈশিষ্ট্য অকৃষিজ অর্থনৈতিক কর্মকাণ্ড। শহর হলো এমন একটি এলাকা, যেখানে উল্লেখযোগ্য জনগোষ্ঠী মোটামুটি স্থায়ীভাবে বসবাস করে এবং কৃষি ব্যতীত অন্যান্য পেশার মাধ্যমে জীবিকা নির্বাহ করে। তাই বলা যায়, অকৃষিজ পেশার প্রাধান্যই নগর বা শহরের অন্যতম বৈশিষ্ট্য।"
        },
        {
          "label": "গ",
          "question": "উদ্দীপকে চৌধুরী পরিবারের ভূমিকা গ্রামীণ ক্ষমতা কাঠামোর কোন উপাদানকে নির্দেশ করে? ব্যাখ্যা করো।",
          "explanation": "উদ্দীপকের চৌধুরী পরিবারের ভূমিকা গ্রামীণ ক্ষমতা কাঠামোর স্বাধীন চলক 'বংশ মর্যাদা' উপাদানকে নির্দেশ করছে। যে প্রক্রিয়ার মধ্য দিয়ে গ্রামে ক্ষমতার বিকাশ ও প্রয়োগ ঘটে তাকে গ্রামীণ . ক্ষমতা কাঠামো বলে। গ্রামীণ ক্ষমতা কাঠামোর স্বাধীন চলকসমূহের অন্যতম হলো বংশ মর্যাদা। গ্রামীণ ক্ষমতা কাঠামোতে একটি বড় বংশের নেতৃত্ব খুবই গুরুত্বপূর্ণ। পিটার জে. বার্টোবিচ বলেন, \"গ্রামবাসীরা নিজেদের উচ্চবংশ, মধ্যবংশ ও নিচু বংশ এই তিন রকম পদমর্যাদাভোগী দলে বিভক্ত করে।\" গ্রামীণ সমাজে যাদের বংশের সকলেই শিক্ষিত এবং ভালো ভালো আত্মীয়-স্বজন আছে, তারা ক্ষমতাবান। গ্রামের বিচার- সালিশেও তারাই মুখ্য ভূমিকা পালন করেন। বিচার-সালিশের এ নেতৃত্ব তারা উত্তরাধিকার সূত্রে ভোগ করেন। উদ্দীপকের উচ্চ বংশের নসু চৌধুরীর পরিবার উত্তরাধিকার সূত্রে তিন • প্রজন্ম ধরে গ্রামের বিচার-সালিশের দায়িত্ব পালন করে। তাদের এ দায়িত্ব পালন উপরে আলোচিত গ্রামীণ ক্ষমতা কাঠামোর বংশ মর্যাদা উপাদানের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের বর্তমান পরিস্থিতি গ্রামীণ ক্ষমতা কাঠামোর পরিবর্তনশীলতা নির্দেশ করে- বিশ্লেষণ করো।",
          "explanation": "উদ্দীপকের বর্তমান পরিস্থিতি, অর্থাৎ গ্রামের বিচার-সালিশে উচ্চ বংশীয় চৌধুরী পরিবারের গুরুত্ব কমে যাওয়া গ্রামীণ ক্ষমতা কাঠামোর পরিবর্তনশীলতা নির্দেশ করে। বংশ মর্যাদা গ্রামীণ ক্ষমতা কাঠামোর অন্যতম সনাতন উপাদান। এক সময় গ্রামীণ ক্ষমতা কাঠামোয় উচ্চ বংশের সদস্য, মোড়ল, মাতব্বর, পঞ্চায়েত কমিটি প্রভৃতি অপ্রাতিষ্ঠানিক নেতৃত্ব সক্রিয় ছিল। তবে বর্তমান সময়ে এ ক্ষেত্রে ব্যাপক পরিবর্তন সাধিত হয়েছে। এখন নেতৃত্বের ভার প্রধানত রাজনৈতিক ব্যক্তিদের হাতে চলে গিয়েছে। বিশেষ করে ক্ষমতাসীন রাজনৈতিক দলের সাথে যোগসূত্র বর্তমানে গ্রামীণ ক্ষমতা কাঠামোর অন্যতম নিয়ামক। গ্রামীণ বিচার-সালিশেও এখন রাজনৈতিক নেতাদেরই প্রাধান্য লক্ষ করা যায়। উদ্দীপকের নসু চৌধুরীর পরিবার তাদের বংশ মর্যাদার কারণে তিন প্রজন্ম ধরে শোভনপুর গ্রামের বিচার-সালিশের দায়িত্ব 'পালন করছে। অথচ কিছুদিন আগে নসু চৌধুরীর নিজের ভূমি বিরোধ মীমাংসার জন্য এলাকার ক্ষমতাসীন রাজনৈতিক দলের নেতার শরণাপন্ন হতে হয়েছে। এ পরিস্থিতি গ্রামীণ ক্ষমতা কাঠামোর পরিবর্তনকেই নির্দেশ। করছে। বস্তুত আধুনিকতার প্রসার, রাজনীতির গুরুত্ব বৃদ্ধি ইত্যাদি কারণে গ্রামীণ ক্ষমতা কাঠামোর সনাতন উপাদানগুলোর ভূমিকায় যথেষ্ট পরিবর্তন এসেছে। উপরের আলোচনার পরিপ্রেক্ষিতে বলা যায়, উদ্দীপকের নসু চৌধুরীর বর্তমান পরিস্থিতি গ্রামীণ ক্ষমতা কাঠামোর পরিবর্তনশীলতাকেই নির্দেশ করেছে।"
        }
      ]
    },
    {
      "number": "10",
      "uddipok": "তামীম দুটি ক্ষুদ্র নৃগোষ্ঠীর জীবনধারা পাঠ করে নিচের ছকটি। তৈরি করে: নৃগোষ্ঠী- ১ রাজশাহী অঞ্চলে বাস বহির্গোত্র বিবাহ প্রচলিত সম্পত্তি পিতা থেকে 'পুত্র পায় প্রধান উৎসব সোহরাই নৃগোষ্ঠী- ২ ময়মনসিংহ অঞ্চলে বাস প্যারালাল কাজিন বিবাহ নিষিদ্ধ সম্পত্তি মাতা থেকে কন্যা পায় প্রধান উৎসব ওয়ানগালা",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "জনসংখ্যার দিক থেকে বৃহত্তম নৃগোষ্ঠী কোনটি?",
          "explanation": "জনসংখ্যার দিক থেকে বৃহত্তম ক্ষুদ্র নৃগোষ্ঠী হচ্ছে চাকমা।"
        },
        {
          "label": "খ",
          "question": "জুম চাষ বলতে কী বোঝায়? ব্যাখ্যা করো।",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি।\" সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত। ১৯৫০ সালের সরকারি নিষেধাজ্ঞার ফলে এখন দেশে জুম চাষ বন্ধ।"
        },
        {
          "label": "গ",
          "question": "উদ্দীপকের নৃগোষ্ঠী-১-এর সংক্ষিপ্ত পরিচয় দাও।",
          "explanation": "উদ্দীপকের নৃগোষ্ঠী-১ হলো সাঁওতাল। সাঁওতাল বাংলাদেশের অন্যতম বৃহৎ ক্ষুদ্র নৃগোষ্ঠী। এ নৃগোষ্ঠীর নিজস্ব ভাষা, ধর্ম, আচার-আচরণ, সমাজ ব্যবস্থা ইত্যাদি বিদ্যমান। বাংলাদেশের রাজশাহী, নওগাঁ, চাঁপাইনবাবগঞ্জ, জয়পুরহাট, গাইবান্ধা, কুড়িগ্রাম, লালমনিরহাট, পঞ্চগড়, নাটোর, দিনাজপুর ইত্যাদি ত্যাদি জেলায় সাঁওতালরা বাস করে। তাদের নিজস্ব ভাষা থাকলেও লিখিত বর্ণমালা নেই। তাদের সমাজে পিতৃতান্ত্রিক ব্যবস্থা প্রচলিত থাকায় সম্পত্তি পিতা থেকে পুত্র পায়। সাঁওতাল সমাজে সাধারণত অন্তর্গোত্রীয় বিবাহ নিষিদ্ধ। অর্থাৎ সাঁওতালদের মধ্যে বহির্গোত্র বিবাহ প্রচলিত। সাঁওতালদের উদযাপিত বিভিন্ন উৎসবের মধ্যে 'সোহরাই' হচ্ছে প্রধান উৎসব। পৌষ-মাঘ মাসে এ উৎসবের আয়োজন করা হয়। উদ্দীপকের ছকে নৃগোষ্ঠী-১-এর বৈশিষ্ট্যে বলা হয়েছে, তারা রাজশাহী অঞ্চলে বাস করে। সমাজে পিতৃতান্ত্রিক ব্যবস্থা ও বহির্বিবাহ প্রচলিত এবং তাদের প্রধান উৎসব সোহরাই। এসব তথ্য উপরে আলোচিত সাঁওতাল নৃগোষ্ঠীর পরিচয়কে তুলে ধরেছে।"
        },
        {
          "label": "ঘ",
          "question": "নৃগোষ্ঠী-২-এর জীবনধারা ও বাঙালি সংস্কৃতির মধ্যে। তাৎপর্যপূর্ণ ভিন্নতা রয়েছে\"- মূল্যায়ন করো।",
          "explanation": "নৃগোষ্ঠী-২ তথা গারোদের জীবনধারা ও বাঙালি সংস্কৃতির মধ্যে তাৎপর্যপূর্ণ ভিন্নতা রয়েছে\"- মন্তব্যটি যুক্তিযুক্ত। বাংলাদেশের বসবাসকারী ক্ষুদ্র নৃগোষ্ঠীর অন্যতম হলো গারো নৃগোষ্ঠী। গারোরা ময়মনসিংহের বিভিন্ন অঞ্চল, টাঙ্গাইল, রংপুর ইত্যাদি জেলায় বাস করে। তাদের পরিবার ব্যবস্থা মাতৃসূত্রীয় হওয়ায় সম্পত্তি ও বংশনাম মা থেকে মেয়েতে বর্তায়। গারোদের অধিকাংশই খ্রিষ্ট ধর্মাবলম্বী। জুম চাষকে কেন্দ্র করে গারোরা বিভিন্ন ঋতুতে নানা উৎসব পালন করে। ওয়ানগালা তাদের সবচেয়ে বড় উৎসব। উদ্দীপকের ছকে নৃগোষ্ঠী-২- এর যেসব বৈশিষ্ট্য উল্লেখ করা হয়েছে, তা উপরোক্ত গারো নৃগোষ্ঠীকেই নির্দেশ করে। গারো নৃগোষ্ঠী ও বাঙালির জীবনধারা এবং সংস্কৃতির মধ্যে নানা ধরনের পার্থক্য বিদ্যমান। প্রথমত, গারো সমাজ ব্যবস্থা মাতৃসূত্রীয়, কিন্তু বাঙালি সমাজ ব্যবস্থা পিতৃসূত্রীয়। গারো সমাজে সম্পত্তি মায়ের মৃত্যুর পর পরিবারের কনিষ্ঠ কন্যা লাভ করে। অন্যদিকে বাঙালি সমাজে পিতার পর সাধারণত পুত্র সন্তানরা সম্পত্তির উত্তরাধিকার লাভ করে। দ্বিতীয়ত, গারোদের নিজস্ব ভাষা রয়েছে, যা মান্দি নামে পরিচিত। এ ভাষার কোনো লিখিত বর্ণমালা নেই। অন্যদিকে বাঙালির বাংলা ভাষার সমৃদ্ধ বর্ণমালা রয়েছে। তৃতীয়ত, বাঙালি সংস্কৃতিতে বিবাহোত্তর পিতৃবাসের প্রাধান্য থাকলেও গারো সমাজে মাতৃবাস নীতি অনুসরণ করা হয়। চতুর্থত, বাংলাদেশের বাঙালিদের সংখ্যাগরিষ্ঠের ধর্ম ইসলাম হলেও গারোদের অধিকাংশই ধর্মান্তরিত খ্রিস্টান। উপরের আলোচনার প্রেক্ষিতে বলা যায়, সমাজ ব্যবস্থা, ধর্ম, ভাষা, সম্পত্তির উত্তরাধিকার প্রভৃতি দিক থেকে গারো ও বাঙালি সমাজের মধ্যে মৌলিক পার্থক্য বিদ্যমান।"
        }
      ]
    },
    {
      "number": "11",
      "uddipok": "অত্যাচারী শাসকরা মানুষের ভাষা, বর্ণের ওপর আঘাত। করে। মানুষ নেমে আসে রাজপথে। হরতাল, ধর্মঘট, মিছিল, মিটিং এর মাধ্যমে চলে প্রতিবাদ। শহিদ হয় অনেক ছাত্রজনতা। প্রতিষ্ঠিত। হয় জনতার দাবি। পরবর্তীতে অনুষ্ঠিত ২টি নির্বাচন মানুষের মধ্যে। জন্ম দেয় স্বাধীনতাবোধের। বিপুল সংখ্যক মানুষ সমর্থন জানায় তাদের প্রিয় দলকে। এরই ধারাবাহিকতায় জনপদটি স্বাধীনতা লাভ করে।",
      "tag": "DB, MB, DIN.B, CB, CTG.B, SB, BB 21",
      "sub_questions": [
        {
          "label": "ক",
          "question": "ছয় দফা কখন উত্থাপন করা হয়?",
          "explanation": "১৯৬৬ সালের ৫ ফেব্রুয়ারি ছয় দফা উত্থাপন করা হয়।"
        },
        {
          "label": "খ",
          "question": "আন্তর্জাতিক মাতৃভাষা দিবস ব্যাখ্যা করো।",
          "explanation": "ভাষার জন্য বাঙালির আত্মত্যাগের স্বীকৃতিস্বরূপ ২১ ফেব্রুয়ারি 'আন্তর্জাতিক মাতৃভাষা দিবস' হিসেবে পালিত হয়। পাকিস্তান সরকার সংখ্যালঘিষ্ঠের ভাষা উর্দুকে রাষ্ট্রভাষা এবং আরবি হরফে বাংলা লেখার ঘোষণা দিলে বাঙালিরা তীব্র প্রতিবাদ জানায়। চূড়ান্ত পর্যায়ে ১৯৫২ সালের ২১ ফেব্রুয়ারি 'রাষ্ট্রভাষা বাংলা চাই' স্লোগান দিয়ে মিছিলরত অবস্থায় শহিদ হন আবদুল জব্বার, আবুল বরকত, রফিকউদ্দিন প্রমুখ। মাতৃভাষার জন্য তাদের এ আত্মত্যাগের স্বীকৃতিস্বরূপ ১৯৯৯ সালে ২১ ফেব্রুয়ারিকে ইউনেস্কো 'আন্তর্জাতিক মাতৃভাষা দিবস' হিসেবে ঘোষণা করে। এর পর থেকে দিনটি সারা বিশ্বে যথাযথ মর্যাদায় পালিত হচ্ছে।"
        },
        {
          "label": "গ",
          "question": "উদ্দীপকে উল্লেখিত আন্দোলনটির গুরুত্ব ব্যাখ্যা করো।",
          "explanation": "উদ্দীপকে উল্লেখিত আন্দোলনটি হলো ভাষা আন্দোলন। বাংলাদেশের জাতীয় জীবনে এর গুরুত্ব অনস্বীকার্য। পশ্চিম পাকিস্তানি শাসকগোষ্ঠী মাত্র ৩.২৭% মানুষের মুখের ভাষা উর্দুকে রাষ্ট্রভাষা হিসেবে ঘোষণা দিলে ছাত্রসমাজ প্রতিবাদ গড়ে তোলে। ধীরে ধীরে এ প্রতিবাদ গণমানুষের আন্দোলনে পরিণত হয় এবং ১৯৫২ সালের ২১ ফেব্রুয়ারি ভাষা শহিদদের রক্তের বিনিময়ে শেষ হয়। ভাষা আন্দোলনকে কেন্দ্র করেই পূর্ব বাংলার জনগণ সর্বপ্রথম অধিকার সচেতন হয়ে ওঠে। পূর্ব পাকিস্তানিরা যে পশ্চিম পাকিস্তানদের থেকে স্বাতন্ত্র্য এবং তাদের দাবি যে স্বাতন্ত্র্য খাতে প্রবাহিত হতে পারে, এ শিক্ষা ভাষা আন্দোলনের মাধ্যমেই অর্জিত হয়। এ আন্দোলন, পূর্ব বাংলার জনগণকে সর্বপ্রথম সংগ্রামের অগ্নিমন্ত্রে দীক্ষিত করে। সংগ্রাম ছাড়া কোনো দাবি আদায় করা সম্ভব না, তা এ আন্দোলনের ফলাফলে স্পষ্ট হয়ে যায়। ভাষা আন্দোলনের মাধ্যমে পূর্ব বাংলার শিক্ষক, শ্রমিক, ছাত্র, জনতা, বুদ্ধিজীবী, কৃষকরা ঐক্যবদ্ধ হন এবং দাবি আদায়ের আন্দোলনে ঝাঁপিয়ে পড়েন। এ আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে রাঙালিরা একই জাতিগোষ্ঠীর অন্তর্ভুক্ত। উদ্দীপকে দেখা যায়, অত্যাচারী শাসকরা মানুষের ভাষা ও বর্ণের ওপর আঘাত করলে মানুষ রাজপথে নেমে আসে। পরিশেষে জনতার দাবি প্রতিষ্ঠিত হয়। যা উপরে বর্ণিত ১৯৫২ সালের ভাষা আন্দোলনের সাথে সাদৃশ্যপূর্ণ। আর বাঙালি জাতীয়তাবাদের বিকাশে ভাষা আন্দোলনের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে বর্ণিত নির্বাচনসমূহ বাংলাদেশ নামক রাষ্ট্রের জন্মের সাথে সাদৃশ্যপূর্ণ\"- তুমি কি একমত? যুক্তিসহ ব্যাখ্যা। করো।",
          "explanation": "\"উদ্দীপকে বর্ণিত নির্বাচনসমূহ তথা ১৯৫৪ ও ১৯৭০ সালের নির্বাচন বাংলাদেশ নামক রাষ্ট্রের জন্মের সাথে সাদৃশ্যপূর্ণ'- উক্তিটির সাথে আমি একমত। ১৯৫৪ সালের প্রাদেশিক নির্বাচনে মুসলিম লীগকে পরাজিত করতে ৫টি রাজনৈতিক দলের সমন্বয়ে 'যুক্তফ্রন্ট' গঠন করা হয়। নির্বাচনে ৩০৯টি আসনের মধ্যে যুক্তফ্রন্ট ২২৩টি আসন পেয়ে নিরঙ্কুশ বিজয় অর্জন করে। মুসলিম লীগ পায় মাত্র ৯টি আসন। এ নির্বাচনকে বাংলাদেশ রাষ্ট্র জন্মের এ প্রথম ধাপ বলা যায়। কারণ এর মাধ্যমে পূর্ব বাংলার জনগণ পশ্চিম পাকিস্তানের কর্তৃত্বমুক্ত হওয়ার বিষয়ে সর্বপ্রথম রায় প্রদান করে। ১৯৭০ সালের সাধারণ নির্বাচন ছিল বাঙালির মুক্তি প্রত্যাশার চূড়ান্ত রায়। এ নির্বাচনে পাকিস্তানের জাতীয় ও প্রাদেশিক পরিষদে আওয়ামী লীগ নিরঙ্কুশ বিজয় লাভ করে। কিন্তু পশ্চিম পাকিস্তানি শাসকগোষ্ঠী ক্ষমতা হস্তান্তরে গড়িমসি শুরু করে। ফলে বঙ্গবন্ধুর আহ্বানে বাঙালিরা মুক্তিযুদ্ধে ঝাঁপিয়ে পড়ে এবং ১৬ ডিসেম্বর চূড়ান্ত বিজয় অর্জন করে। উদ্দীপকের দ্বিতীয় অংশে দুটি নির্বাচনের কথা বলা হয়েছে। এ দুটি নির্বাচন মানুষের মনে স্বাধীনতাবোধের জন্ম দেয়, যার ধারাবাহিকতায় জনপদটি স্বাধীনতা লাভ করে। নির্বাচন দুটি উপরে আলোচিত ১৯৫৪ ও ১৯৭০ সালের নির্বাচনের সাথে সাদৃশ্যপূর্ণ। উপরের আলোচনার প্রেক্ষিতে বলা যায়, ১৯৫৪ সালের নির্বাচনে যুক্তফ্রন্টের বিজয়ের অনুপ্রেরণায় ১৯৭০ সালের সাধারণ নির্বাচনে বাঙালির প্রিয় দল আওয়ামী লীগ নিরঙ্কুশ সংখ্যাগরিষ্ঠতা অর্জন করে। আর নির্বাচন পরবর্তী ঘটনার ধারাবাহিকতায় বাংলাদেশ রাষ্ট্রের জন্ম হয়। এ কারণে প্রশ্নোত্ত উক্তির সাথে আমি একমত পোষণ করি।"
        }
      ]
    }
  ]
}