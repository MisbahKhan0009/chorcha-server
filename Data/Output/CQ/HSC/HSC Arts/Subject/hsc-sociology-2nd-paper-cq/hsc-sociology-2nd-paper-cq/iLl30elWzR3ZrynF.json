{
  "title": "ইস্পাহানী পাবলিক স্কুল এন্ড কলেজ, চট্টগ্রাম ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "প্রাচীনকালে হাম্বুরাবী, কৌটিল্য, হিউয়েন সাঙ, আল বেরুনি, ইবনে বতুতা, আবুল ফজল প্রমুখ এদেশের সমাজজীবন নিয়ে আলোচনা করেন। কিন্তু এদেশে সমাজ সম্পর্কে পঠনপাঠন শুরু হয় ১৯৫৭ সালে ঢাকা বিশ্ববিদ্যালয়ে। এতে এ. কে. নাজমুল করিম, ইউনেস্কো, লেভি স্ট্রস, পিয়েরি বেসাইনি পথিকৃতের ভূমিকা পালন করে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "'Changing Society in India, Pakistan & Bangladesh' বইটি ড. এ. কে. নাজমুল করিম-এর লেখা।"
        },
        {
          "label": "খ",
          "question": "",
          "explanation": "ক্লদ লেভি স্ট্রস ছিলেন ফরাসি সামাজিক নৃবিজ্ঞানী। বাংলাদেশে সমাজবিজ্ঞান বিকাশে যে কয়জন ব্যক্তিত্ব অবদান রাখেন তাদের অন্যতম হলেন ক্লদ লেভি স্ট্রস। বাংলাদেশে সমাজবিজ্ঞানের প্রাতিষ্ঠানিক অধ্যয়ন শুরুর পিছনে ফরাসি সামাজিক নৃবিজ্ঞানী ও ইউনেস্কোর বিশেষজ্ঞ ক্লদ লেভি স্ট্রসের অবদান অপরিসীম। তাঁর ঐকান্তিক প্রচেষ্টায় ইউনেস্কো ঢাকা বিশ্ববিদ্যালয়কে সমাজবিজ্ঞান বিভাগ প্রতিষ্ঠার জন্য প্রয়োজনীয় সহযোগিতা প্রদান করে। তাত্ত্বিক হিসেবেও সামাজিক নৃবিজ্ঞান চর্চার ইতিহাসে লেভি স্ট্রসের বিশেষ অবস্থান রয়েছে। তাঁর রচনাবলি 'কাঠামোবাদী নৃবিজ্ঞানের' মূলসূত্র হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের বিষয়টি হলো সমাজবিজ্ঞান। বাংলাদেশে সমাজবিজ্ঞান বিষয়ের একাডেমিক চর্চার সুদীর্ঘ ইতিহাস রয়েছে। উদ্দীপকে বলা হয়েছে, এদেশে সমাজ সম্পর্কে পঠনপাঠন শুরু হয় ১৯৫৭ সালে, যা সমাজবিজ্ঞান বিষয়কে নির্দেশ করে। বাংলাদেশে সমাজবিজ্ঞান বিষয়ের একাডেমিক চর্চার পটভূমির ক্ষেত্রে দেখা যায়, ১৯২৬ সালে ঢাকা বিশ্ববিদ্যালয়ে দর্শন বিভাগের এমএ কোর্সে 'Ethics and Sociology' শিরোনামে সর্বপ্রথম সমাজবিজ্ঞান পড়ানো শুরু হয়। এরপর ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের অনার্স কোর্সের ৫ম পত্র হিসেবে 'Element of Sociology' শিরোনামে সমাজবিজ্ঞান শিক্ষাদানের ব্যবস্থা করা হয়। এ পটভূমিতে ১৯৫৪ সালে প্রখ্যাত ফরাসি সামাজিক নৃবিজ্ঞানী ও ইউনেস্কো বিশেষজ্ঞ ক্লদ লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞান পাঠের প্রাতিষ্ঠানিক ভিত্তি স্থাপনের সম্ভাব্যতা যাচাইয়ের জন্য ঢাকায় আসেন। এরই ফলশ্রুতিতে ঢাকা বিশ্ববিদ্যালয় ও ইউনেস্কোর যৌথ সহযোগিতা ও সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান বিভাগ সর্বপ্রথম একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লাভের ফলে ত্বরান্বিত হয়। এ ধারাবাহিকতায় ১৯৬৯ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে, সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়।"
        },
        {
          "label": "ঘ",
          "question": "",
          "explanation": "বাংলাদেশে সমাজবিজ্ঞান শাস্ত্রের বিকাশধারার একটি ধারাবাহিক ইতিহাস রয়েছে। একটি স্বতন্ত্র বিভাগ হিসেবে ঢাকা বিশ্ববিদ্যালয়ে সমাজবিজ্ঞানকে প্রতিষ্ঠার পটভূমি প্রস্তুত করতে ১৯২১ সাল থেকে ১৯৫৬ সাল পর্যন্ত এ বিশ্ববিদ্যালয়ের বিভিন্ন বিভাগের বহু জ্ঞানী শিক্ষক ও অন্যান্য বিদ্বান ব্যক্তির। সমাজচিন্তামূলক অনেক মূল্যবান নিবন্ধ ও পুস্তক প্রকাশনা এবং বিভিন্ন সেমিনারে বিভিন্ন মননশীল প্রবন্ধ পাঠ এক গুরুত্বপূর্ণ অবদান রেখেছে। ১৯৫০ সালে প্রখ্যাত ফরাসি প্রফেসর লেভি স্ট্রস বাংলাদেশে সমাজবিজ্ঞান, নৃবিজ্ঞান পঠন-পাঠনের সম্ভাব্যতা যাচাই করার উদ্দেশ্যে ঢাকায় আসেন এবং পার্বত্য চট্টগ্রাম পরিদর্শন করেন। তাঁর সাথে ঢাকা বিশ্ববিদ্যালয়ের অজিত কুমার সেন ও নাজমুল করিম দেখা করেন এবং সমাজবিজ্ঞান। বিভাগ প্রতিষ্ঠার ক্ষেত্রে ইউনেস্কোর সাহায্য সহযোগিতা প্রত্যাশা করেন। এরই ফলশ্রুতিতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। ইউনেস্কো বিশেষজ্ঞ ফরাসি সামাজিক নৃবিজ্ঞানী ড. পিয়েরি বেসাইনি প্রথম বিভাগের অধ্যক্ষ নিযুক্ত হন। পরবর্তীতে ঢাকা বিশ্ববিদ্যালয়ের অভিজ্ঞতাকে ভিত্তি করে ১৯৬৯ সালে রাজশাহী বিশ্ববিদ্যালয়ে সমাজবিজ্ঞান বিভাগ আত্মপ্রকাশ করে এবং ১৯৭০ সালে, সম্মান কোর্স শুরু হয়। ১৯৭০ সালে চট্টগ্রাম বিশ্ববিদ্যালয়ে সমাজতত্ত্ব একটি স্বতন্ত্র বিভাগ হিসেবে স্বীকৃতি লাভ করে। ঢাকা বিশ্ববিদ্যালয়ের শিক্ষকদের মতো রাজশাহী এবং চট্টগ্রাম বিশ্ববিদ্যালয়ের শিক্ষকগণ বাংলাদেশের সমাজবিজ্ঞানের বিকাশে বহু সমাজতাত্ত্বিক গবেষণা ও প্রকাশনার ক্ষেত্রে ভূমিকা পালন করেছেন। সমাজবিজ্ঞানের বিকাশের জন্য বিভিন্ন কলেজ ও অন্যান্য শিক্ষা প্রতিষ্ঠানে এইচএসসি এবং ডিগ্রি কোর্সে সমাজবিজ্ঞান চালু হয়। ১৯৮৬ সালে প্রথম জগন্নাথ কলেজে স্নাতকোত্তর পর্যায়ে সমাজবিজ্ঞান চালু হয়। বর্তমানে বিভিন্ন বিশ্ববিদ্যালয়সহ জাতীয় বিশ্ববিদ্যালয়ের অধীনে কলেজগুলোতে সমাজবিজ্ঞান স্বতন্ত্র বিভাগ হিসেবে স্বীকৃতি পেয়েছে এবং সমাজবিজ্ঞানের পরিচর্যা চলছে। পরিশেষে বলা যায়, একটি ধারাবাহিক প্রক্রিয়ার মাধ্যমে বাংলাদেশে সমাজবিজ্ঞানের বিকাশধারা অব্যাহত রয়েছে।"
        }
      ]
    },
    {
      "number": "2",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সিন্ধু সভ্যতার নির্মাতা হলো দ্রাবিড় জনগোষ্ঠী।"
        },
        {
          "label": "খ",
          "question": "",
          "explanation": "সিন্ধু সভ্যতা ভারতীয় উপমহাদেশের অন্যতম প্রাচীন সভ্যতা। সিন্ধু সভ্যতা শুধু হরপ্পা ও মহেঞ্জোদারো- এ দুটি শহরের মধ্যে সীমাবদ্ধ ছিল না। পাকিস্তানের পাঞ্জাব, সিন্ধুপ্রদেশ, ভারতের পাঞ্জাব, রাজস্থান, গুজরাটের বিভিন্ন অংশে এ সভ্যতার নিদর্শন পাওয়া যায়। ঐতিহাসিকদের ধারণা, পাঞ্জাব থেকে আরব সাগর পর্যন্ত বিস্তীর্ণ- ভৌগোলিক এলাকায় সিন্ধু সভ্যতা গড়ে উঠেছিল।"
        },
        {
          "label": "গ",
          "question": "",
          "explanation": "উদ্দীপকের সভ্যতাটি হলো সিন্ধু সভ্যতা। সিন্ধু সভ্যতা হলো ভারতীয় উপমহাদেশের অন্যতম প্রাচীন সভ্যতা। এ সভ্যতায় আবিষ্কৃত মহেঞ্জোদারো ও হরপ্পা নগরের ধরন, মান ও সমৃদ্ধি অর্থনৈতিক ও সাংস্কৃতিক উৎকর্ষতাকে নির্দেশ করে। এ সভ্যতায় বিভিন্ন প্রাণীর ছবিযুক্ত সীলমোহর পাওয়া গেছে। এছাড়া এখানে বেশকিছু চুনাপাথর ও ব্রোঞ্জের মূর্তি আবিষ্কৃত হয়েছে। তাই বলা যায়, উদ্দীপকের পাথরের মূর্তি, সীলমোহর, ব্রোঞ্জপাত্র, মহেঞ্জোদারো নগর বিষয়গুলো সিন্ধু সভ্যতাকে ইঙ্গিত করে। সিন্ধু সভ্যতার নগর পরিকল্পনা। নিম্নরূপ- এ সভ্যতার নগরের রাস্তাগুলো ছিল বেশ প্রশস্ত, অর্থাৎ ৩ থেকে ১০ মিটার পর্যন্ত বিস্তৃত, যা বেশ দূরের ব্যবধানে পরস্পরকে ছেদ করে আয়তকাররূপ নিয়েছে। এছাড়া ছোটো ছোটো গলি রাস্তা ছিল। রাস্তায় নিয়মিত দূরত্বে ল্যাম্পপোস্টের ব্যবস্থাও চালু ছিল। নগরের ভবনগুলো ছিল পোড়ানো ইটের তৈরি। সিন্ধু সভ্যতায় স্বাস্থ্যকর নাগরিক পরিবেশ সৃষ্টি করতে প্রয়োজনীয় গোসলখানা, পয়ঃপ্রণালি, পৌরসভা, সুশৃঙ্খল প্রশাসন, উন্নত সাংস্কৃতিক প্রতিষ্ঠান, শক্তিশালী কেন্দ্রীয় সরকার, খাজনা আদায় প্রথা তথা নগর জীবনের প্রয়োজনীয় সুযোগ-সুবিধা বিদ্যমান ছিল।. এছাড়া বড়ো, মাঝারি ও ছোটো আকারের প্রাসাদ এবং আবাসিক বাড়িগুলোতে কূপ, নর্দমা ও গোসলখানারও সমাবেশ ছিল। এখানকার সবচেয়ে আকর্ষণীয় নিদর্শন হচ্ছে ৩০ × ৩৩ মিটার আয়তনের 'বৃহৎ স্নানাগার'। এটার অবস্থান ছিল নগর দুর্গের ঠিক মাথায়। স্নানাগারের পাশেই ৪৬ × ২৩ মিটার আয়তনের শস্যাগার 'ছিল। এছাড়া ২৪ বর্গমিটার আয়তনের একটি ভবনের ধ্বংসাবশেষকে প্রত্নতত্ত্বাবিদরা সভাকক্ষ বলে চিহ্নিত করেছেন, যার মধ্যে রয়েছে বহু সংখ্যক নিচু বেদী ও চারিদিকে প্রশস্ত বারান্দা। অর্থাৎ বর্তমান নাগরিক জীবনের সব উপকরণই সেখানে বিদ্যমান ছিল।"
        },
        {
          "label": "ঘ",
          "question": "",
          "explanation": "সিন্ধু সভ্যতার আর্থ-সামাজিক অবস্থা ছিল সমৃদ্ধশালী। সিন্ধু সভ্যতার অর্থনীতি ছিল কৃষি ও ব্যবসা-বাণিজ্যের ওপর নির্ভরশীল। এ সভ্যতার ব্যবসায়ী শ্রেণি মিসর, মেসোপটেমিয়া, পারস্য, এশিয়ার সমগ্র অঞ্চল, চীন প্রভৃতি দেশের সঙ্গে ব্যবসায়িক সম্পর্ক গড়ে তুলেছিল। এ সভ্যতা থেকে হাতির দাঁতের তৈরি জিনিস, মণি-মুক্তা, ময়ূর ইত্যাদি রপ্তানি হতো। অন্যদিকে তামা, রূপা ইত্যাদি আমদানি করা হতো। শিল্পের ক্ষেত্রে তাঁত শিল্পের বিকাশ সিন্ধু সভ্যতায় লক্ষ করা যায়। তামা ও ব্রোঞ্জের সাহায্যে ধাতু শিল্পীরা বিভিন্ন অস্ত্রশস্ত্র, হাতিয়ার এবং নিত্য প্রয়োজনীয় জিনিসপত্র তৈরি করত। অলংকার তৈরিতেও তারা পারদর্শী ছিল। লেনদেনের ক্ষেত্রে মুদ্রার প্রচলন তখনও শুরু হয়নি তবে বিনিময় ব্যবস্থা প্রচলিত ছিল। এ সভ্যতায় ওজন করার নানা সামগ্রী আবিষ্কার হয়েছে। ওজন করার জন্য এ সভ্যতার মানুষ বাটখারা ব্যবহার করত। সিন্ধু সমাজে চার ধরনের বর্ণভিত্তিক শ্রেণি দেখা যায়। যথা: ব্রাহ্মণ, ক্ষত্রিয়, বৈশ্য, শূদ্র। ব্রাহ্মণরা প্রথম শ্রেণির নাগরিক ছিল। পূজা-অর্চনা ছিল তাদের কাজ। সমাজে ক্ষত্রিয়গণ ছিল অভিজাত ও যোদ্ধা শ্রেণি। তারা দেশরক্ষা ও শাসনকাজে নিয়োজিত ছিল। বৈশ্য, শূদ্র ছিল নিচু জাত। ব্যবসায়ী, কৃষক, ভূমিদাস ইত্যাদি পেশার মানুষ এ শ্রেণির প্রতিনিধিত্ব করত।"
        }
      ]
    },
    {
      "number": "3",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "প্রত্নতত্ত্ব বা Archaeology হলো প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন।"
        },
        {
          "label": "খ",
          "question": "",
          "explanation": "পাথরের যুগ ও লৌহ যুগের মধ্যবর্তী প্রযুক্তিগত যুগকে ব্রোঞ্জ রা সংকর ধাতুর যুগ বলা হয়। সম্ভবত সুমেরীয় সভ্যতায় সর্বপ্রথম তামার সাথে টিন মিশিয়ে ব্রোঞ্জ তৈরির প্রক্রিয়া শুরু হয়। ব্রোঞ্জ যুগের অধিকাংশ ধাতব দ্রব্য উক্ত শংকর ধাতু দিয়ে তৈরি বলে একে শংকর ধাতুর যুগও বলা হয়। এ যুগকে প্রথম ধাতুর যুগ। হিসেবে আখ্যায়িত করা হয়। এ যুগে ব্রোঞ্জ, ধাতু দিয়ে নানা ধরনের যন্ত্রপাতি ও অস্ত্র তৈরি করা হয়। খ্রিষ্টপূর্ব ৩০০০ অব্দের কাছাকাছি সময়ে নিকট প্রাচ্যে এ যুগের সূচনা ঘটে। আর খ্রিষ্টপূর্ব ১২০০ অব্দে লৌহ আবিষ্কারের সাথে সাথে এ যুগের অবসান ঘটে।"
        },
        {
          "label": "গ",
          "question": "",
          "explanation": "চিত্র: ১ প্রাচীন প্রস্তর যুগকে নির্দেশ করে, যার কতগুলো সাংস্কৃতিক বৈশিষ্ট্য রয়েছে। আমি প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল। ব্যবহার করত, যা ছিল পাথরের তৈরি ও অপেক্ষাকৃত ভোঁতা। চিত্র-১-এ এ বিষয়টিই তুলে ধরা হয়েছে। প্রাচীন প্রস্তর যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো রলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ: ও আত্মরক্ষার প্রয়োজনে সাময়িকভাবে, তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। এ যুগের মানুষের ভাষা ছিল- অক্ষরহীন। এ যুগের প্রথম দিকে মানুষ কোনো পোশাক ব্যবহার না করলেও পরবর্তী সময়ে গাছের পাতা, ছাল-বাকল, পশুর চামড়া প্রভৃতি দিয়ে শরীর ঢেকে নিজেদের বৈরি আবহাওয়া থেকে রক্ষা করত।"
        },
        {
          "label": "ঘ",
          "question": "",
          "explanation": "চিত্র-২-এ বর্ণিত যুগ তথা নব্যপ্রস্তর যুগের আবিষ্কারসমূহ উক্ত যুগের মানুষের জীবনযাপন পদ্ধতি এবং সামাজিক ও অর্থনৈতিক কাঠামোতে আমূল পরিবর্তন এনে তৎকালীন সাংস্কৃতিক অগ্রগতিতে ভূমিকা রাখে। প্রাচীন প্রস্তর যুগের ভোঁতা ও অমসৃণ হাতিয়ারের পরিবর্তে নব্যপ্রস্তর যুগের মানুষ তুলনামূলক মসৃণ এবং ধারালো হাতিয়ার ব্যবহার শুরু করে। এ যুগেই নারীদের মাধ্যমে কৃষির আবিষ্কার হয়। আর কৃষির আবিষ্কারের প্রত্যক্ষ ফল হিসেবে মানুষ যাযাবর জীবন ছেড়ে স্থায়ী বসতি গড়ে তোলে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত শিল্পকে কেন্দ্র করে গড়ে উঠলো বাজার। ফলে শিকারভিত্তিক ও প্রকৃতিনির্ভর অর্থনীতির পরিবর্তে উৎপাদনভিত্তিক স্বয়ংসম্পূর্ণ অর্থনৈতিক ব্যবস্থা গড়ে ওঠে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে ওঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য পারিবারিক জীবনের সূত্রপাত। ঘটে। আগের যুগের অবাধ যৌনাচার কমে আসে এবং তারা য়াযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে বলা যায়, তৎকালীন সমাজের সাংস্কৃতিক অগ্রগতিতে নব্যপ্রস্তর যুগের বিভিন্ন উদ্ভাবন বৈপ্লবিক ভূমিকা রেখেছিল।"
        }
      ]
    },
    {
      "number": "4",
      "uddipok": "জামাল কুমিল্লার ময়নামতি অঞ্চলে বেড়াতে গিয়ে একটি প্রাচীন বৌদ্ধ: বিহার তথা শালবন বিহার দেখতে পায়। এর ইট কারুকার্য খচিত এবং গড়ন মজবুত। এতে পূজা অর্চনা ও ধর্মসভা আয়োজনের ব্যবস্থা আছে।'",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সোমপুর বিহারের নির্মাতা হলেন রাজা ধর্মপাল।"
        },
        {
          "label": "খ",
          "question": "",
          "explanation": "জ্ঞান চর্চা, নির্মাণ কৌশল ও বিশালত্বের জন্য পাহাড়পুর বিহার বিখ্যাত। বিশাল আকৃতির পাহাড়পুর বিহারকে, সোমপুর বিহার নামেও অভিহিত করা হয়ে থাকে। এটি পৃথিবীর বিশাল আকৃতির বৌদ্ধ বিহারগুলোর অন্যতম। পাল রাজাদের আমলে বিহারটি রাষ্ট্রীয় পৃষ্ঠপোষকতায় পরিচালিত হতো। তখনকার সময়ে বিশ্বের বিভিন্ন দেশ থেকে ছাত্ররা এখানে ভিড় করত। এককালে এ বিশ্ববিদ্যালয়ের খ্যাতি নালন্দাকেও ছাড়িয়ে গিয়েছিল বলে একে 'বাংলাদেশের নালন্দা' বলে অভিহিত করা হতো। প্রাচীনকাল থেকেই বিহারটি জ্ঞান চর্চা, নির্মাণ কৌশল এবং বিশাল আকৃতির জন্য, সবার কাছে পরিচিত ছিল।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রাচীন বৌদ্ধ বিহারটি হলো শালবন বিহার, যা তার স্থাপত্য কীর্তির জন্য অতুলনীয়। ময়নামতিতে খনন করে আবিষ্কৃত প্রত্নস্থানসমূহের মধ্যে শালবন বিহার সবচেয়ে গুরুত্বপূর্ণ। সাত শতকের শেষ বা আট শতকের শুরুতে দেব বংশীয় রাজা শ্রীভবদেব এ বিহারটি নির্মাণ করেছিলেন। বিহারের প্রতিটি দিকের দেয়াল প্রায় ১৬৮ মিটার লম্বা। ১৬ ফুট চওড়া ও ৪-৬ ফুট উঁচু দেয়াল দ্বারা বেষ্টিত। উত্তরদিকে ৫৩ মিটার ফুট দীর্ঘ ইটের রাস্তা আছে। ২২.৫০ মিটার ফুট প্রশস্ত প্রধান তোরণ দিয়ে প্রথমেই ৩৩০২৪ ফুট হলঘরে প্রবেশ করা যায়। বিহারের চারপাশে ১২০১২ ফুট বর্গাকারের সর্বমোট ১১৫ টি কক্ষ আছে। এসব কক্ষে শিক্ষার্থী, ভিক্ষু এবং শ্রমণেরা বাস করতেন। কয়েকটি কক্ষে ইটের তৈরি বেদীর চিহ্ন আছে, যা পূজার কাজে ব্যবহৃত হতো। প্রত্নতাত্ত্বিকগণ কেন্দ্রীয় মন্দিরের দক্ষিণ-পশ্চিমে ৩টি গোলাকার স্তম্ভের ও একটি তিনকোণা মন্দিরের নিদর্শনও খুঁজে পেয়েছেন। উদ্দীপকের বর্ণনানুযায়ী জামাল কুমিল্লার ময়নামতি অঞ্চলে বেড়াতে গিয়ে একটি প্রাচীন বৌদ্ধ বির্যার শালবন বিহার দেখতে পায়। এর ইট কারুকার্য খচিত' এবং গড়ন মজবুত। এতে পূজা অর্চনা ও ধর্মসভা আয়োজনের ব্যবস্থা আছে। এখানে কুমিল্লার ময়নামতিতে অবস্থিত প্রাচীন বাংলার বৌদ্ধ সভ্যতার অন্যতম প্রত্নতাত্ত্বিক নিদর্শন শালবন বিহারকে ইঙ্গিত করা হয়েছে। স্থাপত্যশৈলীর দিক থেকে বিহারটি অনন্য সাধারণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত শালবন বিহার ছাড়াও কুমিল্লার ময়নামতিতে আরও অনেক প্রাচীন নিদর্শন রয়েছে- কথাটি যথার্থ। ময়নামতিতে শালবন বিহার ছাড়াও এখানে আবিষ্কার হয়েছে আনন্দ বিহার, ভোজ বিহার, কৌটিলা মুড়া, রূপবান মুড়া, চারপত্র মুড়া, চুল্লা মুড়া, চণ্ডী মুড়া ইত্যাদি। আনন্দ বিহার প্রত্নস্থানটি ময়নামতি জাদুঘর ও শালবন বিহার থেকে প্রায় তিন কিলোমিটার উত্তরে সেনানিবাস এলাকায় ভোজ বিহারের উত্তর পূর্ব দিকে অবস্থিত। এটি বাংলাদেশের দ্বিতীয় বৃহত্তম বৌদ্ধ বিহার। এ বিহারটি যে ঢিবিতে অবস্থিত তাকে 'আনন্দ রাজার বাড়ি' 'বলা হয়। রাজা আনন্দদেব এ বিহারটি নির্মাণ করেন। শালবন ও আনন্দ বিহারের মতো ভোজ বিহারেও উন্মুক্ত আঙিনায় মাঝখানে একটি ক্রুশ আকৃতির বড়ো মন্দির আছে। শালবন বিহার হতে ৫ কিলোমিটার উত্তরে কৌটিলা মুড়া নামে একটি অনুচ্চ পাহাড়ের তিনটি স্তূপ আবিষ্কৃত হয়েছে। এছাড়া ময়নামতিতে রূপবান মুড়া, চারপাত্র মুড়া নামক সমাধি মন্দির আবিষ্কার হয়েছে। চারপত্র মুড়ার উত্তর দিকে চুল্লা মুড়া নামে একটি ছোট মন্দিরের ধ্বংসাবশেষ পাওয়া গেছে। লালমাই পাহাড়ের দক্ষিণ প্রান্তে পাশাপাশি অবস্থিত ইটের তৈরি দুটি ছোটো মন্দিরের ধ্বংসাবশেষ পাওয়া গেছে। মন্দির দুটি একই ধরন ও মাপের। স্থানীয়ভাবে এগুলো চন্ডী মুড়া নামে পরিচিত। সার্বিক আলোচনার পরিশেষে বলা যায়, ময়নামতি থেকে যেসব প্রত্নতাত্ত্বিক নিদর্শন অবস্থিত হয়েছে তা কেবল এ অঞ্চলের সৌন্দর্যকেই প্রকাশ করে না। সেইসাথে অতীতে যে এ অঞ্চলকে কেন্দ্র করে সমৃদ্ধ সভ্যতা গড়ে উঠেছিল তারও বহিঃপ্রকাশ ঘটায়।"
        }
      ]
    },
    {
      "number": "5",
      "uddipok": "মঙ্গোলীয় নৃগোষ্ঠীভুক্ত পার্বত্য চট্টগ্রামের প্রধান এথনিক সম্প্রদায়। এরা বৌদ্ধ ধর্মাবলম্বী। লৌকিক গল্পে এরা চম্পক নগরের বাসিন্দা। এদের প্রধান উৎসব নববর্ষের অনুষ্ঠান। রাজবন বিহারের কঠিন চীবর দানোৎসবও বৈশিষ্ট্যপূর্ণ।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "বৈসাবি উৎসব হলো পার্বত্য চট্টগ্রামের প্রধান তিনটি ক্ষুদ্র নৃগোষ্ঠী তথা চাকমা, মারমা ও ত্রিপুরাদের বর্ষবরণ উৎসব।."
        },
        {
          "label": "খ",
          "question": "",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের সম্প্রদায়টি হলো বাংলাদেশে বসবাস করা সংখ্যাগরিষ্ঠ নৃগোষ্ঠী চাকমা। উদ্দীপকে বলা হয়েছে,, মঙ্গোলীয় নৃগোষ্ঠীভুক্ত পার্বত্য চট্টগ্রামের প্রধান এথনিক সম্প্রদায়। এরা বৌদ্ধ ধর্মাবলম্বী। লৌকিক গল্পে এরা চম্পক নগরের বাসিন্দা। এদের প্রধান উৎসব নববর্ষের অনুষ্ঠান। রাজবন বিহারের কঠিন চীবর দানোৎসবও বৈশিষ্ট্যপূর্ণ। এ তথ্যগুলো চাকমা ক্ষুদ্র নৃগোষ্ঠীকে ইঙ্গিত করে। চাকমা সামাজিক ব্যবস্থায় সমাজের প্রধান হলেন চাকমা রাজা। যুগ যুগ ধরে রাজাকে কেন্দ্র করেই চাকমা সমাজ আবর্তিত হয়েছে। চাকমা সমাজে রাজার পরে মৌজা প্রধান হেডম্যান এবং তাদের নিচে রয়েছেন পাড়াপ্রধান কারবারিরা। সেখানে রাজনৈতিক, প্রশাসনিক কাঠামোর কিছু আনুষ্ঠানিকতা এখনও বিদ্যমান। তবে সময়ের পরিক্রমায় এসব আনুষ্ঠানিকতা, ক্রমশ কমে যাচ্ছে। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত। এর প্রধান হচ্ছেন চাকমা রাজা। রাজা বংশ পরম্পরায় নিযুক্ত হন। চাকমা রীতি অনুযায়ী রাজা সমাজের শান্তি-শৃঙ্খলা রক্ষা করেন। চাকমা রাজা এই সমাজের সম্মানের প্রতীক। কতকগুলো চাকমা আদাম নিয়ে গঠিত হয় গ্রাম বা মৌজা। এর প্রধানকে বলা হয় হেডম্যান। চাকমা রাজার সুপারিশক্রমে ডেপুটি কমিশনার হেডম্যানকে নিযুক্ত করেন। হেডম্যান মৌজার শান্তি-শৃঙ্খলা রক্ষা করেন। মাঠ পর্যায়ে খাজনা আদায় করার দায়িত্বও তার ওপর অর্পিত থাকে। কতকগুলো চাকমা পরিবার নিয়ে গঠিত হয় আদাম বা পাড়া। আদামের প্রধানকে বলা হয় কারবারি। চাকমা রাজা তাকে নিয়োগ প্রদান করেন। কারবারি আদামের শান্তি-শৃঙ্খলা এবং সালিশ-বিচার কাজে মৌজা প্রধানকে সাহায্য করে থাকেন।"
        },
        {
          "label": "ঘ",
          "question": "",
          "explanation": "চাকমা নৃগোষ্ঠীর পরিবার, বিবাহ ও ধর্মীয় জীবন বৈচিত্র্যপূর্ণ। চাকমা পরিবার পিতৃতান্ত্রিক। এদের পারিবারিক ক্ষমতা, স্বামী বা বয়স্ক পুরুষের হাতে ন্যস্ত থাকে। পিতার বংশ পরিচয়ে ছেলে মেয়েদের পরিচয় এবং সম্পত্তির উত্তরাধিকার নির্ণীত হয়। চাকমাদের নিজ বংশের সাত পুরুষের মধ্যে বৈবাহিক সম্পর্ক গড়া নিষেধ। এদের মাঝে অন্তর্বিবাহ ও বহির্বিবাহু দুটোই প্রচলিত। চাকমা সমাজে বহু ও বিধবা বিবাহ অনুমোদিত। এছাড়া প্যারালাল কাজিন বিবাহ-সীমিত অর্থে প্রচলিত থাকলেও আপন চাচাতো ভাই-বোনের মধ্যে বিবাহ অনুষ্ঠানে সামাজিকভাবে বিধি-নিষেধ রয়েছে। চাকমা বিবাহ রীতিতে সাধারণত বর কনের বাড়িতে যায় না; বরের আত্মীয়-স্বজন গিয়ে কনেকে বরের বাড়িতে নিয়ে আসে। বরের বাড়িতেই বিবাহের নানারকম সামাজিক অনুষ্ঠান পালিত হয়। চাকমারা প্রধানত বৌদ্ধ ধর্মাবলম্বী। সব ক্ষুদ্র নৃগোষ্ঠীর মধ্যে কেবল তাদেরই রয়েছে পবিত্র বৌদ্ধ ধর্মগ্রন্থ, যা পালি এবং চাকমাদের নিজেদের ভাষায় লেখা। চাকমারা বৌদ্ধ ধর্মীয় হলেও তাদের মধ্যে সনাতন ধর্মের বৈশিষ্ট্যও লক্ষ করা যায়। তাদের উদযাপিত 'গাঙ-পূজা', 'থান-মানা' ইত্যাদি পূজায় হিন্দু সংস্কৃতির প্রভাব লক্ষণীয়। চাকমাদের প্রধান ধর্মগ্রন্থ ত্রিপিটক। তার সাথে আরও ১৭টি ধর্মগ্রন্থ রয়েছে। চাকমারা বিশ্বাস করে। যে, বিশ্ব সৃষ্টির মূলে বসুমতি, পরমেশ্বর ও পরমেশ্বরী এ তিন শক্তির অস্তিত্ব বিদ্যমান। এ তিন শক্তির সমন্বয়েই বিশ্বব্রহ্মাণ্ডের সৃষ্টি হয়েছে। উপরের আলোচনায় প্রতীয়মান হয় যে, চাকমা নৃগোষ্ঠীর বৈচিত্র্যপূর্ণ পরিবার, বিবাহ ও ধর্মীয় জীবন বিদ্যমান।"
        }
      ]
    },
    {
      "number": "6",
      "uddipok": "বাঙালি একমাত্র জাতি-মাতৃভাষাকে রাষ্ট্র ভাষায় প্রতিষ্ঠিত করার জন্য জীবন দিয়েছে। এ ভাষা আন্দোলনের পথ বয়ে এদেশ স্বাধীনতা প্রাপ্ত হয়।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "দ্বিজাতি তত্ত্ব হলো ধর্মের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ।"
        },
        {
          "label": "খ",
          "question": "",
          "explanation": "বাঙালি জাতীয়তাবাদ হচ্ছে বাংলা ভাষাভাষী জনগোষ্ঠীর এক বিশেষ ধরনের মানসিকতা, যা দ্বারা তারা নিজেদের অন্যান্য জাতিগোষ্ঠী থেকে আলাদা মনে করে। বাঙালি জাতীয়তাবাদ বলতে বোঝায় নিজেকে বাঙালি জাতির অন্তর্ভুক্ত মনে করা, বাঙালি জাতির ইতিহাস, ঐতিহ্য, সংস্কৃতি, বিকাশ, অগ্রগতি, ভৌগোলিক অবস্থান, আর্থ-সামাজিক, রাজনৈতিক মুক্তির আকাঙ্ক্ষা ইত্যাদির সঙ্গে একাত্মবোধ করা এবং বাঙালি জাতির ঐতিহ্য, মূল্যবোধ, স্বকীয়তা রক্ষা ও বিকাশে বিশ্বাসী হওয়া।"
        },
        {
          "label": "গ",
          "question": "",
          "explanation": "উদ্দীপকে ভাষা আন্দোলনের কথা বলা হয়েছে। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মোহাম্মদ আলী জিন্নাহ ঘোষণা করেন, \"Urdu and only Urdu shall be the State language of Pakistan.\" সাথে সাথে উপস্থিত ছাত্র-জনতা-এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। উদ্দীপকে বলা হয়েছে, বাঙালি একমাত্র জাতি যারা মাতৃভাষাকে রাষ্ট্র ভাষায় প্রতিষ্ঠিত করার জন্য জীবন দিয়েছে। এ ভাষা আন্দোলনের পথ বেয়ে এদেশ স্বাধীনতা প্রাপ্ত হয়। এখানে ১৯৫২ সালের ভাষা আন্দোলনের কথা ইঙ্গিত করা হয়েছে। সুতরাং এটি স্পষ্ট যে, উদ্দীপকে ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের আন্দোলন তথা ভাষা আন্দোলন বাঙালি জাতীয়তাবাদের উন্মেষ ও বিকাশে তাৎপর্যপূর্ণ ভূমিকা পালন করেছিল। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্য দিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। ভাষা আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে ভিন্নতা থাকলেও সাংস্কৃতিক দিক থেকে বাঙালিরা একই 'জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "7",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সীমিত আয়ের শিক্ষিত চাকরিজীবী শ্রেণি হলো মধ্যবিত্ত শ্রেণি।"
        },
        {
          "label": "খ",
          "question": "",
          "explanation": "চাপসৃষ্টিকারী দল বলতে এমন একটি সংগঠিত জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপসৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপ সৃষ্টিকারী দলের উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে-১-এ গ্রামীণ সমাজের প্রকৃতি ফুটে উঠেছে। উদ্দীপকে-১-এ উল্লেখিত বিষয়গুলো হচ্ছে কৃষি উৎপাদন, কৃষিজ পেশা এবং সালিশ। পূর্বোক্ত আলোচনা থেকে এটি প্রতীয়মান হয়, এগুলো গ্রামীণ সমাজের কতিপয় বৈশিষ্ট্য বা প্রকৃতির প্রতিফলন। অর্থাৎ উদ্দীপক-১ গ্রামীণ সমাজকে নির্দেশ করছে। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়, যারা সাধারণত ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে একত্রে বসবাস করে। এ সমাজে অর্থনীতির মূল ভিত্তি হলো ভূমি। আবার ভূমি মালিকানার প্রেক্ষিতেই এখানকার সামাজিক স্তরবিন্যাস ও ক্ষমতা কাঠামো নির্ধারিত হয়। গ্রামীণ সমাজ হলো ক্ষুদ্রায়তন ও কম ঘনবসতিপূর্ণ প্রকৃতির। এখানে সদস্যদের মধ্যে মুখোমুখি ও আন্তঃক্রিয়াশীল সম্পর্ক বিদ্যমান। এ সমাজের সামাজিক গতিশীলতার হার তুলনামূলক কম। গ্রামের আইনশৃঙ্খলা বা বিচার ব্যবস্থা মূলত সালিশ নির্ভর। তবে বর্তমানে ইউনিয়ন পরিষদের আওতায় গ্রাম আদালতের মাধ্যমেও স্থানীয় বিবাদ মীমাংসা হয়ে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপক-২-এ বর্ণিত সমাজ তথা শহুরে সমাজে পেশার বৈচিত্র্য লক্ষণীয়। শহুরে সমাজ বলতে এমন একটি সীমিত এলাকার জনগোষ্ঠীকে বোঝায়, যারা মোটামুটি স্থায়ীভাবে বসবাস এবং কৃষিকাজ ব্যতীত অন্যান্য পেশার মাধ্যমে জীবিকা নির্বাহ করে। শহরের উল্লেখযোগ্য বৈশিষ্ট্য হচ্ছে অকৃষিজ পেশার প্রাধান্য, শিল্পভিত্তিক উৎপাদন, উন্নত যোগাযোগ ব্যবস্থা, নানা পেশাজীবী মানুষের সমাবেশ প্রভৃতি। শহরের আইনশৃঙ্খলা রক্ষা ও নিরাপত্তা বিধানের জন্য পুলিশ, আনসার ইত্যাদি থাকে এবং আদালতের মাধ্যমে আইন ভঙ্গকারীর শাস্তি নিশ্চিত করা হয়। উদ্দীপক-২-এ যেসব বৈশিষ্ট্য উল্লেখ আছে তা উল্লিখিত শহুরে সমাজের বৈশিষ্ট্যের সাথে সাদৃশ্যপূর্ণ। শহর মানেই বিভিন্ন পেশার আধিক্য। শহরে বিভিন্ন প্রকার অফিস-আদালত, শিল্প প্রতিষ্ঠান, কারখানা প্রভৃর্তি গড়ে ওঠে। আর এগুলো পরিচালনার জন্য প্রয়োজন হয় ভিন্ন ভিন্ন দক্ষতা ও পেশার মানুষ। যেমন- অফিস পরিচালনায় বিভিন্ন কর্মকর্তা, আদালতের জন্য বিচারক ও আইনজীবী এবং শিস্লোৎপাদনের জন্য ইঞ্জিনিয়ার ও শ্রমিক প্রয়োজন হয়। শহরে বিদ্যমান অন্যান্য পেশাগুলোর মধ্যে রয়েছে- ডাক্তার, নার্স, রাজনীতিবিদ, আইনশৃঙ্খলা রক্ষাকারী বাহিনীর সদস্য, বিভিন্ন ধরনের গাড়ির চালক, পরিচ্ছন্নতা কর্মী ইত্যাদি। শহুরে সমাজের সদস্যদের বিবিধ চাহিদা পূরণের জন্যই এসব বৈচিত্র্যপূর্ণ পেশার উপস্থিতি লক্ষ করা যায়। উপরের আলোচনার প্রেক্ষিতে বলা যায়, শহরের মানুষের জীবনব্যবস্থা বৈপরীত্যে পরিপূর্ণ হওয়ায় এবং শিল্প উৎপাদনভিত্তিক অর্থনীতি বিরাজমান থাকায় শহুরে সমাজে নানা ধরনের পেশার উদ্ভব ঘটে।"
        }
      ]
    },
    {
      "number": "8",
      "uddipok": "কালীপুর গ্রামের আকতার হোসেন চৌধুরী উত্তরাধিকার সূত্রে জমিদার; ভূ-সম্পত্তি ও বংশ মর্যাদার কারণে খুবই ক্ষমতাবান ও প্রভাবশালী। সাম্প্রতিক সময়ে কৃষক পরিবারের তরুণ নেতা ইউনিয়ন পরিষদের চেয়ারম্যান নির্বাচিত হয়েছে। এতে কালিপুর গ্রামের ক্ষমতা কাঠামোর বড় পরিবর্তন ঘটেছে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "যেসব কৃষক নিজ জমি চাষাবাদ করে কোনো রকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "",
          "explanation": "শাসক ও অশাসক এলিট বলতে শহুরে সমাজে ক্ষমতার ভিত্তিতে সৃষ্ট দুটি স্তরকে বোঝায়। শাসক এলিট বলতে তাদেরকে বোঝায় যারা প্রত্যক্ষভাবে দেশের শাসন ক্ষমতায় অধিষ্ঠিত থাকে। আর অশাসক এলিট হলো তারা যারা সমাজের শীর্ষে অবস্থান করে, কিন্তু তাদের শাসন ক্ষমতা থাকে না।"
        },
        {
          "label": "গ",
          "question": "",
          "explanation": "আকতার হোসেন চৌধুরীর ক্ষমতার উপাদান বা উৎসগুলো হলো ভূমি ও বংশ মর্যাদা। বাংলাদেশের গ্রামীণ সমাজে ক্ষমতা কাঠামোর একটি উল্লেখযোগ্য উপাদান হলো ভূমি মালিকানা। যার সম্পদ বেশি সে তত ক্ষমতাবান। বৃহৎ ভূমির মালিকানা, মানে বর্গাচাষী ও দিনমজুরদের একটি বৃহৎ অংশের ওপর নিয়ন্ত্রণ। বাংলাদেশের জমিদার ও জোতদার শ্রেণি গ্রামীণ ক্ষমতা কাঠামোর অত্যন্ত প্রভাবশালী একটি গোষ্ঠী। আবার বংশ মর্যাদা বাংলাদেশের গ্রামীণ সমাজের ক্ষমতা কাঠামোর একটি গুরুত্বপূর্ণ উপাদান। একটি বৃড় বংশের নেতৃত্ব মানে ব্যাপক জনসমষ্টির ওপর নিয়ন্ত্রণ। এটি অনেকগুলো গোষ্ঠীর সাথে সংযোগ স্থাপনের ক্ষেত্রেও গুরুত্বপূর্ণ ভূমিকা রাখে। উদ্দীপকে লক্ষ করা যায়, কালিপুর গ্রামের আকতার হোসেন চৌধুরী উত্তরাধিকার সূত্রে জমিদার। তিনি সম্পত্তি ও বংশ মর্যাদার কারণে খুবই ক্ষমতাবান ও প্রভাবশালী। এ থেকে বোঝা যায়, আকতার হোসেন চৌধুরীর ক্ষমতার উপাদান বা উৎসগুলো হলো ভূমি মালিকানা এবং বংশ মর্যাদা।"
        },
        {
          "label": "ঘ",
          "question": "",
          "explanation": "উদ্দীপকের বর্তমান পরিস্থিতি অর্থাৎ কালিপুর গ্রামের কৃষক পরিবারের তরুণ নেতার ইউনিয়ন পরিষদের চেয়ারম্যান নির্বাচিত হওয়া গ্রামীণ ক্ষমতা কাঠামোর পরিবর্তনশীলতা নির্দেশ করে। ভূমি, বংশ মর্যাদা গ্রামীণ ক্ষমতা কাঠামোর অন্যতম সনাতন উপাদান। একসময় গ্রামীণ ক্ষমতা কাঠামো ভূসম্পত্তির মালিক এবং উচ্চ বংশের সদস্য, মোড়ল, মাতব্বর, পঞ্চায়েত কমিটি প্রভৃতি অপ্রাতিষ্ঠানিক নেতৃত্ব সক্রিয় ছিল। তবে বর্তমান সময়ে এ ক্ষেত্রে ব্যাপক পরিবর্তন সাধিত হয়েছে। এখন নেতৃত্বের ভার প্রধানত রাজনৈতিক ব্যক্তিদের হাতে চলে গিয়েছে। বিশেষ করে ক্ষমতাসীন রাজনৈতিক দলের সাথে যোগসূত্র বর্তমানে গ্রামীণ ক্ষমতা কাঠামোর অন্যতম নিয়ামক। গ্রামীণ বিচার-সালিশেও এখন রাজনৈতিক নেতাদেরই প্রাধান্য লক্ষ করা যায়। উদ্দীপকের কালিপুর গ্রামের আকতার হোসেন চৌধুরী ভূ-সম্পত্তি ও বংশ মর্যাদার কারণে খুবই ক্ষমতাবান ও প্রভাবশালী। তবে বর্তমানে কৃষক পরিবারের তরুণ নেতার ইউনিয়ন পরিষদের চেয়ারম্যান নির্বাচিত হওয়ায় কালিপুর গ্রামের ক্ষমতা কাঠামোর বড় ধরনের পরিবর্তন এসেছে, যা গ্রামীণ ক্ষমতা কাঠামোর পরিবর্তনকে নির্দেশ করে। পরিশেষে বলা যায়, আধুনিকতার প্রসার, রাজনীতির গুরুত্ব বৃদ্ধি ইত্যাদি কারণে গ্রামীণ ক্ষমতা কাঠামোর সনাতন উপাদানগুলোর ভূমিকায় যথেষ্ট পরিবর্তন, এসেছে।"
        }
      ]
    },
    {
      "number": "9",
      "uddipok": "প্রচারপত্র-১: দুটি সন্তানই যথেষ্ট একটি হলে ভালো হয়। প্রচারপত্র-২: আঠারোর আগে বিয়ে নয় বিশের আগে সন্তান নয়।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যা হলো সমাজের গঠন ও ক্রিয়ায় লক্ষনীয় এমন এক অবস্থা যা ব্যক্তি জীবন এবং সমাজে নেতিবাচক প্রভাব বিস্তার করে।"
        },
        {
          "label": "খ",
          "question": "",
          "explanation": "সমাজে নারী ও পুরুষকে সম্পদের ওপর নিয়ন্ত্রণের অধিকার, শ্রম বিভাজনসহ অনেক বিষয়ে তাদের ভূমিকার পার্থক্য বিবেচনা করাকে জেন্ডার বৈষম্য বলা হয়। জেন্ডার হলো সামাজিকভাবে গড়ে ওঠা নারী-পুরুষের পরিচয়। সমাজ ও নৃবিজ্ঞানীরা প্রমাণ করেছেন যে, নারী ও পুরুষের মধ্যকার পার্থক্য শারীরিক নয়, বরং সামাজিক। কেউ কেউ মনে করেন, জেন্ডার বৈষম্য একটি শ্রেণি সমস্যা যা পিতৃতান্ত্রিক সমাজব্যবস্থার সাথে সম্পর্কিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত স্লোগান-১ বাংলাদেশের জনসংখ্যা সমস্যাকে নির্দেশ করছে। যদি কোনো দেশের জনসংখ্যা প্রয়োজনাতিরিক্ত বা জনসংখ্যার ফলে জনগণের কল্যাণ ব্যাহত কিংবা দেশের অর্থনৈতিক উন্নয়ন বাধাপ্রাপ্ত হয় তখন জনসংখ্যাকে সমস্যা হিসেবে বিবেচনা করা হয়। পৃথিবীর অন্যতম ঘনবসতিপূর্ণ ও জনবহুল দেশ হচ্ছে বাংলাদেশ। ১৯৫১ সাল থেকে ১৯৮০ সাল পর্যন্ত ৩০ বছরে এদেশের জনসংখ্যা দ্বিগুণ হয়েছে। বাংলাদেশের আয়তন ১,৪৭,৫৭০ বর্গ কি.মি.। আয়তন একই থাকছে অথচ জনসংখ্যা ক্রমাগত বেড়ে যাচ্ছে। যার ফলে বাংলাদেশের জনসংখ্যার ঘনত্ব দিন দিন বৃদ্ধি পাচ্ছে। 'অর্থনৈতিক সমীক্ষা-২০২৪' অনুযায়ী বাংলাদেশের জনসংখ্যার ঘনত্ব প্রতি বর্গকিলোমিটারে ১১৭১ জন। ক্ষুদ্র আয়তনবিশিষ্ট এদেশের জনসংখ্যার ঘনত্ব বৃদ্ধি পাওয়ায় সামাজিক সমস্যা দিন দিন বেড়েই চলছে। এ কারণে বাংলাদেশে জনসংখ্যা বৃদ্ধিকে এক নম্বর সমস্যা হিসেবে চিহ্নিত করে এর সমাধানে সরকারি-বেসরকারি পর্যায়ে বিভিন্ন কর্মসূচি গ্রহণ করা হয়েছে। সচেতনতামূলক, কার্যক্রম তার অন্যতম। এ সচেতনতামূলক কাজের অন্যতম স্লোগান হলো, 'ছেলে হোক মেয়ে হোক দু'টি সন্তানই যথেষ্ট।' যা উদ্দীপকের ১নং স্লোগানে উল্লেখ করা হয়েছে। সুতরাং বলা যায় যে, উদ্দীপকে বর্ণিত ১নং স্লোগান বাংলাদেশের জনসংখ্যা সমস্যাকে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের শ্লোগান-২-এ বলা হয়েছে 'আঠারোর আগে বিয়ে নয়', যা বাল্যবিবাহজনিত সমস্যা এবং 'বিশের আগে সন্তান নয়', যা জনসংখ্যা সমস্যাকে নির্দেশ করে। নিচে এ দুটি সামাজিক সমস্যার সমাধানে করণীয় সম্পর্কে আমার মতামত উপস্থাপন করা হলো- বাল্যবিবাহ একটি মারাত্মক সামাজিক ব্যাধি। এ ব্যাধি থেকে উত্তরণের উপায় হলো- জন্মনিবন্ধীকরণ আইনের যথাযথ বাস্তবায়ন করে শিশুর সঠিক বয়স নির্ধারণ, বাল্যবিবাহের নেতিবাচক দিক সম্পর্কে পোস্টারিং লিফলেটসহ বহুমুখী কার্যক্রম গ্রহণ করে পরিবারকেন্দ্রিক সচেতনতা ও উদ্বুদ্ধকরণ কার্যক্রম গ্রহণ। সব শ্রেণি-পেশার মানুষকে বাল্যবিবাহের কুফল, বাল্যবিবাহ নিরোধ আইন এবং শাস্তি সম্পর্কে অবহিতকরণ এবং বাল্যবিবাহ নিরোধ আইনের যথাযথ বাস্তবায়নে সুদৃঢ় পদক্ষেপ গ্রহণ করা। অন্যদিকে জনসংখ্যা সমস্যা প্রতিরোধে সবচেয়ে গুরুত্বপূর্ণ কাজ হলো বাল্যবিবাহ প্রতিরোধ। জনসংখ্যা সমস্যা প্রতিরোধের আরেকটি গুরুত্বপূর্ণ পদক্ষেপ হলো সামাজিক নিরাপত্তামূলক কর্মসূচি গ্রহণ। জনসংখ্যা সমস্যা সমাধানে জন্মনিয়ন্ত্রণ ও পরিবার পরিকল্পনাও ফলপ্রসু। এছাড়া দুয়ের অধিক সন্তানের জন্য বিভিন্ন ধরনের কর নির্ধারণ এবং একটি বা দুটি সন্তানের জন্য বিভিন্ন ধরনের সুযোগ-সুবিধা প্রদানের পদক্ষেপ গ্রহণ জনসংখ্যা বৃদ্ধি রোধে সহায়ক ভূমিকা পালন করতে পারে। সর্বোপরি সব জনগণের মধ্যে শিক্ষার আলো এমনভাবে ছড়িয়ে দিতে হবে, যাতে তারা জনসংখ্যা সমস্যার স্বরূপ অনুধাবন করে সঠিক পদক্ষেপ নিতে পারে। উপরের আলোচনা শেষে বলা যায়, বাল্যবিবাহ এবং জনসংখ্যা সমস্যা সমাধানে মানুষের সচেতনতার কোনো বিকল্প নেই। সেইসাথে এসব সমস্যা সমাধানে সরকার ও আইন প্রয়োগকারী সংস্থার কঠোর অবস্থান নেওয়াও। একান্ত প্রয়োজন।"
        }
      ]
    },
    {
      "number": "10",
      "uddipok": "ঘটনা-১: জনাব 'ক' লেখাপড়া শেষ করার পাঁচ বছর পরেও কোনো কাজের ব্যবস্থা করতে পারেনি। ঘটনা-২: জনাব 'খ' সঙ্গদোষে মাদকাসক্ত হয়ে পড়েছে। মাদকের টাকা সংগ্রহ করার জন্য চুরি, ছিনতাই, খুন করতেও দ্বিধাগ্রস্ত হয় না।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "বিয়ের সময় বরপক্ষকে কন্যাপক্ষ ইচ্ছাকৃত বা অনিচ্ছাকৃতভাবে উপঢৌকন দেওয়ার যে নীতি তাকে যৌতুক প্রথা বলে।"
        },
        {
          "label": "খ",
          "question": "",
          "explanation": "রাজনৈতিক উদ্দেশ্য হাসিলের জন্য সংগঠিত ধ্বংসাত্মক ও মারাত্মক কর্মকাণ্ড হলো জঙ্গিবাদ। বর্তমান বিশ্বে জঙ্গিবাদ অন্যতম সামাজিক, রাষ্ট্রীয় ও রাজনৈতিক সমস্যা হিসেবে চিহ্নিত। যারা কোনো আদর্শকে সামনে রেখে সন্ত্রাসী কর্মকাণ্ড পরিচালনা করে তাদের জঙ্গি বলা হয়। আর জঙ্গিদের দ্বারা রচিত ও প্রচারকৃত ধ্যান-ধারণা এবং কর্মকাণ্ডই হচ্ছে জঙ্গিবাদ। যারা কোনো না কোনো প্রভাবে জঙ্গিবাদী কর্মকান্ডের সাথে জড়িত হয় তারা হত্যা, খুন, মানুষের নিরাপত্তা হরণ, জাতীয় সম্পদ ধ্বংস, বোমা হামলা প্রভৃতি কর্মকান্ড করে থাকে। অনেক সময় আইন-শৃঙ্খলা রক্ষাকারী বাহিনীর সাথে সম্মুখ যুদ্ধ বা সংঘর্ষের মাধ্যমে জঙ্গিরা নিহত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: হ্যাঁ, উদ্দীপকের রাজিবের বর্তমান অবস্থানকে বেকারত্ব হিসেবে দেখা যায়। বেকারত্ব হলো কোনো সমাজে কর্মক্ষম লোক থাকা সত্ত্বেও কর্মসংস্থানের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার বলা হয়ে থাকে। দেশের স্বাভাবিক শ্রমশক্তির অঙ্গ হয়েও যারা কর্মহীন থাকে তারাই বেকার। বেকার সমস্যার সমাজতাত্ত্বিক তাৎপর্য সম্পর্কে লর্ড বেভারিজ বলেছেন, বেকারত্নের ফলে সমাজ ও ব্যক্তি উভয়ই ক্ষতিগ্রস্ত হয়। বেকারত্বের প্রত্যক্ষ ফল দারিদ্র্য এবং দারিদ্র্য থেকে আসে নৈরাশ্য ও হাতাশা। উদ্দীপকে দেখা যায়, রাজিব দেশের নামকরা বিশ্ববিদ্যালয় থেকে এমএ পাশ করে পাঁচ বছর পরও চাকরি পায়নি। তার ইচ্ছা ছিল সরকারি উচ্চপদে চাকরি করার। সুযোগ থাকার পরও সে বেসরকারি চাকরিতে যোগদান করেনি। অনেকদিন চেষ্টার পরও সে যখন চাকরি পায়নি, তার জীবনে নেমে আসে হতাশা। এক সময় দেখা যায়, হতাশা ও নৈরাশ্যে নিমজ্জিত রাজীব মাদকাসক্ত হয়ে পড়ে। তাই বলা যায়, উল্লিখিত চিত্রটি বর্তমান বাংলাদেশে বেকারত্বের ধারণা ও অবস্থাকে স্পষ্ট করেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সমস্যাটি তথা মাদকাসক্তি নামক সামাজিক সমস্যা সমাধানে প্রতিকার, প্রতিরোধ ও সচেতনতামূলক পদক্ষেপ নেওয়া যেতে পারে বলে আমি মনে করি। মাদকাসক্তি মোকাবিলায় নানামুখী প্রতিরোধ ও প্রতিকারমূলক ব্যবস্থা গ্রহণ করতে হবে। পরিবার এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে হৃদ্যতাপূর্ণ সম্পর্ক থাকলে ব্যক্তি অসৎ সঙ্গ বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে মাদকদ্রব্যের কুফল সম্পর্কে শিশু-কিশোরদের প্রয়োজনীয় জ্ঞান-দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে, বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরো দক্ষ এবং প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে।"
        }
      ]
    },
    {
      "number": "11",
      "uddipok": "দৃশ্যপট-১: রতনপুর গ্রামটি, বর্ষাকালে পাহাড়ি ঢলে প্লাবিত হয়ে যায়,. অন্যদিকে শীতকালে পানির অভাবে চাষাবাদ হয় না। বর্তমানে গ্রামবাসী সমিতিবদ্ধ হয়েছে; সরকারি উন্নয়ন সংস্থা BRDB-এর উদ্যোগে গভীর নলকূপ বসানো হয়েছে। গ্রামবাসী তাদের অবস্থা পরিবর্তনের স্বপ্ন দেখছে। দৃশ্যপট-২: ধর্মপুর গ্রামের হতদরিদ্র নারী রাবেয়া ও সখিনা, বেসরকারি সংস্থা NGO ব্র্যাক থেকে ক্ষুদ্র ঋণ নিয়ে কাঁথা সেলাই, বাঁশ বেতের বিভিন্ন কুটির শিল্প পণ্য তৈরি করছে। এ কাজে তারা অনেককে কাজের স্বাবলম্বী করতে পেরেছে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "NGO এর পূর্ণরূপ হলো- Non Governmental Organization."
        },
        {
          "label": "খ",
          "question": "",
          "explanation": "যেসব সংস্থা পুরোপুরি সরকারি ব্যবস্থাপনায় থাকে তা হলো সরকারি সংস্থা। সরকারি সংস্থা হলো সরকারের প্রশাসনিক একক। সাধারণ ভাষায় সরকার দ্বারা, সরকার কর্তৃক পরিচালিত সংস্থাকে সরকারি সংস্থা বলা হয়। সুতরাং সরকারি সংস্থা হলো সরকারের স্থায়ী বা আধা-স্থায়ী অঙ্গ যা প্রশাসনিক সুনির্দিষ্ট কাজের দায়িত্বে নিয়োজিত থাকে।"
        },
        {
          "label": "গ",
          "question": "",
          "explanation": "দৃশ্যপট ১-এ যে সরকারি প্রতিষ্ঠানের কথা বলা হয়েছে তা হলো বাংলাদেশ পল্লি উন্নয়ন বোর্ড (BRDB)। বাংলাদেশের পল্লি অঞ্চলের উন্নয়ন এবং বিভিন্ন সমস্যা দূর করে পরি জনগণের জীবনযাত্রার মান উন্নয়নের জন্য 'বাংলাদেশ পল্লি উন্নয়ন বোর্ড' (BRDB) গঠন করা হয়। বর্তমানে বাংলাদেশের সকল উপজেলায় সমন্বিত পল্লি উন্নয়ন কর্মসূচির মাধ্যমে পল্লি উন্নয়ন বোর্ড পল্লি উন্নয়নে কাজ করে যাচ্ছে। BRDB পঞ্জি উন্নয়নের জন্য পল্লি সম্পদের ওপর ভিত্তি করে প্রয়োজনীয় প্রাতিষ্ঠানিক কাঠামো গঠন করে। এটি কৃষকদের কৃষি পদ্ধতি শিক্ষাদানের মাধ্যমে কৃষি উৎপাদন বৃদ্ধি, প্রয়োজনীয় ঋণ ও কৃষি উপকরণ বিতরণ করে। কৃষকদের নিয়ে সমবায় সমিতি গঠন এবং গ্রামীণ সমবায় সমিতিগুলোকে সর্বাত্মক সাহায্য করে। উদ্দীপকের দৃশ্যপট-১-এ বলা হয়েছে, রতনপুর গ্রামটি বর্ষাকালে পাহাড়ির ঢলে প্লাবিত হয়ে যায়। অন্যদিকে শীতকালে পানির অভাবে চাষাবাদ হয় না। বর্তমানে গ্রামবাসী সমিতিবদ্ধ হয়েছে। সরকারি উন্নয়ন সংস্থা BRDB-এর উদ্যোগে গভীর নলকূপ বসানো হয়েছে। গ্রামবাসী তাদের অবস্থা পরিবর্তনের স্বপ্ন দেখছে। এখানে উপরে আলোচিত সরকারি সংস্থা বাংলাদেশ পরি উন্নয়ন বোর্ডকে ইঙ্গিত করা হয়েছে"
        },
        {
          "label": "ঘ",
          "question": "",
          "explanation": "দৃশ্যাপট-২ সংস্থার অর্থাৎ বেসরকারি উন্নয়ন সংস্থা ব্র্যাকের কার্যক্রম বাংলাদেশের গ্রামীণ আর্থ-সামাজিক উন্নয়নকে তরান্বিত করবে- উক্তিটি যথার্থ। ব্র্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ এবং বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি সামাজিক উন্নয়নমূলক কার্যক্রমের মাধ্যমে দারিদ্র্য মোচনে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অজানেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। উদ্দীপকে ব্র্যাকের ক্ষুদ্রঋণ কর্মসূচির উল্লেখ করা হয়েছে। দরিদ্র জনগোষ্ঠীর আর্থ-সামাজিক উন্নয়নে এটি অত্যন্ত ফলপ্রসূ একটি উদ্যোগ। কেননা গ্রামীণ জনগোষ্ঠীর দরিদ্র হওয়ার পেছনে উল্লেখযোগ্য কারণ হচ্ছে পুঁজির অভাব ও পর্যাপ্ত আয়মূলক উৎস না থাকা। আর ব্র্যাকের স্বল্প সুদে ক্ষুদ্রঋণ কর্মসূচির মাধ্যমে একজন দরিদ্র ব্যক্তি আয়মূলক কাজে বিনিয়োগের জন্য অর্থসংস্থান করতে পারেন, যা তার দারিদ্র্য বিমোচন ও আর্থিক উন্নতিতে ভূমিকা রাখে। একইভাবে উদ্দীপকের হতদরিদ্র নারী রাবেয়া ও সখিনাও ক্ষুদ্রঋণ গ্রহণের মাধ্যমে নিজের আর্থসামাজিক অবস্থার পরিবর্তন ঘটিয়েছেন। উপরের আলোচনা থেকে বোঝা যায়, ব্র্যাকের ক্ষুদ্রঋণ কর্মসূচি গ্রামীণ আর্থ-সামাজিক উন্নয়নকে ত্বরান্বিত করবে।"
        }
      ]
    }
  ]
}