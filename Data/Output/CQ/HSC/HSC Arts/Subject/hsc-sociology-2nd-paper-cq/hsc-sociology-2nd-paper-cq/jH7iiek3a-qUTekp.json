{
  "title": "বিএফ শাহীন কলেজ, কুর্মিটোলা ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মনির যে বিষয়টিতে পড়ছে তা শ্রেণিকাঠামো, সামাজিক সমস্যা, রাজনৈতিক অস্থিরতা দূরীকরণে আমাদের সহায়তা করে। উন্নয়নমূলক পরিকল্পনা বাস্তবায়নের জন্য এই বিজ্ঞানের জ্ঞান অপরিহার্য।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয়ে সমাজবিজ্ঞান বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পিয়েরি বেসাইনি।"
        },
        {
          "label": "খ",
          "question": "",
          "explanation": "বাংলাদেশে সমাজবিজ্ঞানের পঠন-পাঠনের ক্ষেত্রে অধ্যাপক নাজমুল করিমের অসামান্য অবদানের জন্যই তাকে বাংলাদেশের সমাজবিজ্ঞানের জনক বলা হয়। অধ্যাপক নাজমুল করিমের ঐকান্তিক প্রচেষ্টা ও সাধনার ফলেই বাংলাদেশে সমাজবিজ্ঞানের পঠন-পাঠন ও আলোচনা বিস্তৃতি লাভকরেছে। বিশেষ করে, বাংলাদেশে প্রাতিষ্ঠানিকভাবে সমাজবিজ্ঞানের যাত্রা শুরু হওয়ার ক্ষেত্রে নাজমুল করিমই সর্বাধিক ভূমিকা রেখেছেন। তাই তাকে বাংলাদেশের সমাজবিজ্ঞানের জনক বলে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে মনিরের অধ্যয়নরত বিষয়টি হলো সমাজবিজ্ঞান। বাংলাদেশে বিষয়টির চর্চা একটি ধারাবাহিক প্রক্রিয়ার মাধ্যমে বিকাশ লাভ করেছে। সমাজবিজ্ঞান বিষয়ের জ্ঞান শ্রেণিকাঠামো, সামাজিক সমস্যা, রাজনৈতিক অস্থিরতা প্রভৃতি দূরীকরণে আমাদের সহায়তা করে। আর উন্নয়নমূলক পরিকল্পনা বাস্তবায়নের জন্য সমাজবিজ্ঞান বিষয়ের জ্ঞান অপরিহার্য। এ তথ্যগুলো উদ্দীপকে উল্লেখিত মনিরের অধ্যয়নরত বিষয়ের সাথে সাদৃশ্যপূর্ণ। বাংলাদেশে সমাজবিজ্ঞান বিষয়টি বিকাশের সুদীর্ঘ ইতিহাস রয়েছে। ১৯১৭ সালে কলকাতা বিশ্ববিদ্যালয়ে তৎকালীন ভারতীয় উপমহাদেশ সমাজবিজ্ঞানের শিক্ষা ও গবেষণা শুরু হয় স্বতন্ত্র বিষয় হিসেবে নয়, বরং অর্থনীতি বিভাগের এমএ কোর্সের একটি পত্র হিসেবে। পরবর্তী সময়ে ১৯২১ সালে ঢাকা বিশ্ববিদ্যালয় প্রতিষ্ঠিত হলে বর্তমান বাংলাদেশে সমাজবিজ্ঞান চর্চার নতুন দ্বার উন্মোচিত হয়। প্রাথমিক পর্যায়ে ১৯২৫-২৬ শিক্ষাবর্ষ থেকে দর্শন বিভাগে এমএ কোর্সে 'Ethics and Sociology' নামে সমাজবিজ্ঞানের পঠন-পাঠন শুরু হয়। পরবর্তীকালে ১৯৩৯-৪০ শিক্ষাবর্ষে রাষ্ট্রবিজ্ঞান বিভাগের আওতায় 'Elements of Sociology' শিরোনামে সমাজবিজ্ঞানের কিছু বিষয় পড়ানো হতো। অবশেষে ইউনেস্কো ও ঢাকা বিশ্ববিদ্যালয়ের সহযোগিতায় ১৯৫৭-৫৮ শিক্ষাবর্ষ থেকে ঢাকা বিশ্ববিদ্যালয়ে সমাজবিজ্ঞান সর্বপ্রথম একটি স্বতন্ত্র বিভাগ হিসেবে যাত্রা শুরু করে। ঢাকা বিশ্ববিদ্যালয়ের পর ধারাবাহিকভাবে বাংলাদেশের অন্যান্য বিশ্ববিদ্যালয়ে সমাজবিজ্ঞানের প্রাতিষ্ঠানিক পঠন-পাঠন শুরু হয়।"
        },
        {
          "label": "ঘ",
          "question": "",
          "explanation": "সমাজ সম্পর্কিত সব ধরনের জ্ঞান অর্জন করার জন্য উক্ত বিষয়টি তথা সমাজবিজ্ঞান পাঠ করা অত্যন্ত গুরুত্বপূর্ণ। উদ্দীপকে সমাজবিজ্ঞান বিষয়ের কথা বলা হয়েছে। আধুনিককালে জনসংখ্যা বৃদ্ধি, অপরাধপ্রবণতা সম্পর্কে জানতে এ বিষয়টি তথা সমাজবিজ্ঞান কার্যকরী ভূমিকা পালন করছে। এছাড়া সমাজবিজ্ঞানের জ্ঞান দ্বারা যেকোনো সামাজিক পরিকল্পনা প্রণয়ন করা সম্ভব। এগুলো সমাজবিজ্ঞান পাঠের কতিপয় গুরুত্ব তুলে ধরলেও তা বিষয়টির সামগ্রিক প্রয়োজনীয়তার বহিঃপ্রকাশ নয়। বস্তুত সমাজবিজ্ঞান পাঠের সবচেয়ে গুরুত্বপূর্ণ প্রয়োজনীয়তা হলো সামাজিক জীবনের কার্যাবলি ও তার কারণ সম্পর্কে যথাযথ এবং পূর্ণাঙ্গ ধারণা লাভ করা। সমাজের মানুষের আচার-অনুষ্ঠান, রীতিনীতি, মূল্যবোধ, প্রথা-প্রতিষ্ঠান সম্পর্কে গভীর অনুসন্ধানের জন্য সমাজবিজ্ঞানের জ্ঞান প্রয়োজন। পরিবার, বিবাহ ও জ্ঞাতিসম্পর্কের ভূমিকা অনুধাবনেও সমাজবিজ্ঞানের জ্ঞান একান্ত প্রয়োজন। সমাজবিজ্ঞান অধ্যয়নের মাধ্যমে সামাজিক পরিবেশ সম্পর্কে পুঙ্খানুপুঙ্খভাবে জানা যায়। সমাজের বিভিন্ন শ্রেণি-পেশার মানুষ, তাদের সম্পর্ক, গোষ্ঠী আচরণ প্রভৃতি সম্পর্কে জানতেও সমাজবিজ্ঞানের জ্ঞান অপরিহার্য। পাশাপাশি যেকোনো সামাজিক সমস্যার স্বরূপ উদ্‌ঘাটন ও - সমাধানের পথ রচনায় সমাজবিজ্ঞানের জ্ঞান সহায়ক ভূমিকা পালন করে। সমাজবিজ্ঞান অধ্যয়নের মাধ্যমে সামাজিক পরিবর্তনের গতি-প্রকৃতি অনুধাবন ও স্বরূপ উদ্‌ঘাটন করা সম্ভব। এছাড়া দারিদ্র্য দূরীকরণ এবং এ সম্পর্কে বিভিন্ন পরিকল্পনা গ্রহণ ও বাস্তবায়নেও সমাজবিজ্ঞান সহায়ক ভূমিকা রাখে। সর্বোপরি সামাজিক মানুষকে অধিকার ও দায়িত্ববোধে সচেতন করার পাশাপাশি সুনাগরিকের গুণাবলি অর্জনে সমাজবিজ্ঞান সহায়ক ভূমিকা পালন করে। পরিশেষে বলা যায়, সমাজবিজ্ঞান যেহেতু সমাজের পূর্ণাঙ্গ জ্ঞান সেহেতু সমাজকাঠামো ও মানুষের সমাজজীবন সম্পর্কে পুঙ্খানুপুঙ্খ জ্ঞান অর্জনের জন্য সমাজবিজ্ঞানের প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "খ্রিষ্টপূর্ব ৫০০০ বছর পূর্বে পাকিস্তানের উত্তর-পশ্চিম সীমান্তে এমন এক নগরের ধ্বংসাবশেষ পাওয়া যায় যেখানে সারি সারি ছোটো বড়ো ভগ্ন প্রায় অট্টালিকা, সুপ্রশস্ত রাস্তা, সড়ক বাতি, স্নানাগার, সদৃশ্য প্রাসাদ ইত্যাদি নিদর্শন পাওয়া যায়।",
      "tag": "BAFSCK 25",
      "sub_questions": [
        {
          "label": "ক",
          "question": "পিকিং মানব কোন যুগের অধিবাসী?",
          "explanation": "পিকিং মানব নিম্ন প্রাচীন প্রস্তর যুগের অধিবাসী।"
        },
        {
          "label": "খ",
          "question": "",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা'। ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।\" সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সে সময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সিন্ধু সভ্যতার প্রতি ইঙ্গিত করা হয়েছে। সিন্ধু সভ্যতা ভারতীয় উপমহাদেশের প্রাচীনতম নগর সভ্যতা। সিন্ধু নদের তীরে গড়ে ওঠা এ সভ্যতাকে মহেঞ্জোদারো বা হরপ্পা সভ্যতাও বলা হয়। এ সভ্যতায় সুশৃঙ্খল নগর জীবন গড়ে উঠেছিল। সিন্ধু সভ্যতার পরিকল্পিত নগরে চলাচলের জন্য প্রশস্ত রাস্তা, রাস্তার পাশে সারিবদ্ধ ল্যাম্পপোস্ট, পয়ঃনালা, স্নানাগার, শস্যাগার, কূপ, সাংস্কৃতিক প্রতিষ্ঠান প্রভৃতির ধ্বংসাবশেষ আবিষ্কৃত হয়েছে। অর্থাৎ এখানে উন্নত নাগরিক জীবনের জন্য প্রয়োজনীয় প্রায় সকল ব্যবস্থা উপস্থিত ছিল। উদ্দীপকে উল্লেখ করা হয়েছে, ভারতীয় উপমহাদেশে অতীতে নদী তীরবর্তী এলাকায় যে নগরগুলো গড়ে উঠেছিল তা ছিল অত্যন্ত পরিকল্পনা নির্ভর। নগরগুলোতে নাগরিক জীবনের জন্য প্রয়োজনীয় সকল সুযোগ-সুবিধা বিদ্যমান ছিল। এসব তথ্য উপরে আলোচিত সিন্ধু সভ্যতার বৈশিষ্ট্যের সাথে সংগতিপূর্ণ। তাই বলা যায়, উদ্দীপকে সিন্ধু সভ্যতাকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "সিন্ধু সভ্যতার আর্থ-সামাজিক অবস্থা ছিল সমৃদ্ধশালী। সিন্ধু সভ্যতার অর্থনীতি ছিল কৃমি ও ব্যবসা-বাণিজ্যের ওপর নির্ভরশীল। এ সভ্যতার ব্যবসায়ী শ্রেণি মিসর, মেসোপটেমিয়া, পারস্য, এশিয়ার সমগ্র অঞ্চল, চীন প্রভৃতি দেশের সঙ্গে ব্যবসায়িক সম্পর্ক গড়ে তুলেছিল। এ সভ্যতা থেকে হাতির দাঁতের তৈরি জিনিস, মণি-মুক্তা, ময়ূর ইত্যাদি রপ্তানি হতো। অন্যদিকে তামা, রূপা ইত্যাদি আমদানি করা হতো। শিল্পের ক্ষেত্রে তাঁত শিল্পের বিকাশ সিন্ধু সভ্যতায় লক্ষ করা যায়। তামা ও ব্রোঞ্জের সাহায্যে ধাতু শিল্পীরা বিভিন্ন অস্ত্রশস্ত্র, হাতিয়ার এবং নিত্য প্রয়োজনীয় জিনিসপত্র তৈরি করত। অলংকার তৈরিতেও তারা পারদর্শী ছিল। লেনদেনের ক্ষেত্রে মুদ্রার প্রচলন তখনও শুরু হয়নি তবে বিনিময় ব্যবস্থা প্রচলিত ছিল। এ সভ্যতায় ওজন করার নানা সামগ্রী আবিষ্কার হয়েছে। ওজন করার জন্য এ সভ্যতার মানুষ বাটখারা ব্যবহার করত। সিন্ধু সমাজে চার ধরনের বর্ণভিত্তিক শ্রেণি দেখা যায়। যথা: ব্রাহ্মণ, ক্ষত্রিয়, বৈশ্য, শূদ্র। ব্রাহ্মণরা প্রথম শ্রেণির নাগরিক ছিল। পূজা-অর্চনা ছিল তাদের কাজ। সমাজে ক্ষত্রিয়গণ ছিল অভিজাত ও যোদ্ধা শ্রেণি। তারা দেশরক্ষা ও শাসনকাজে নিয়োজিত ছিল। বৈশ্য ও শুদ্র ছিল নিচু জাত। ব্যবসায়ী, কৃষক, ভূমিদাস ইত্যাদি পেশার মানুষ এ শ্রেণির প্রতিনিধিত্ব করত। উপরের আলোচনার ভিত্তিতে বলা যায়, সিন্ধু সভ্যতায় সমৃদ্ধশালী আর্থ-সামাজিক অবস্থা বিদ্যমান ছিল।"
        }
      ]
    },
    {
      "number": "3",
      "uddipok": "এই যুগকে বলা হয় দ্রব্য বিনিময়ের যুগ। এই যুগে দ্রব্য বিনিময় একটা বা দুটো দ্রব্যের মধ্যে সীমাবদ্ধ ছিল। তখন যার যা প্রয়োজন তিনি বিনিময়ের জন্য অন্য ব্যক্তি খুঁজে নিতেন। উদ্বৃত্ত ফসল যতই বেড়েছে বিনিময় সামগ্রী ততই বৃদ্ধি পেয়েছে। বিনিময়ের অসুবিধা দূর করার জন্য ব্যবসায়ী শ্রেণির উদ্ভব ঘটে।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "পাহাড়পুর নওগাঁ জেলায় অবস্থিত।"
        },
        {
          "label": "খ",
          "question": "",
          "explanation": "ময়নামতি প্রাচীন বাংলার বৌদ্ধ সভ্যতার অন্যতম প্রত্নতাত্ত্বিক নিদর্শন। ময়নামতিতে অবস্থিত প্রত্নতাত্ত্বিক নিদর্শন বিশ্লেষণে জানা যায়, কুমিল্লা অঞ্চলে কয়েকশত বছরব্যাপী বৌদ্ধ ধর্ম, সমাজ সংস্কৃতি তথা বৌদ্ধ সভ্যতার এক স্বর্ণযুগ কেটেছে। বৌদ্ধ সভ্যতার ইতিহাসে ময়নামতির ধ্বংসাবশেষ এক গুরুত্বপূর্ণ প্রামাণ্য চিত্র হিসেবে স্বীকৃত। ময়নামতিতে স্বর্ণ, রৌপ্য ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তর ভাস্কর্য, তামার পাত্র এবং দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজের জীবন ও সভ্যতার এক জীবন্ত চিত্র তুলে ধরে।"
        },
        {
          "label": "গ",
          "question": "",
          "explanation": "নিম্নের অনুরূপ: দৃশ্যপট-১-এ নব্যপ্রস্তর যুগের কথা বলা হয়েছে। নব্যপ্রস্তর যুগের প্রধান আবিষ্কার কৃষিকাজ। এ যুগের মানুষ প্রকৃতিকে কিছুটা আয়ত্তে এনে নিজেদের খাদ্য নিজেরাই উৎপাদন করতে শেখে। ফলে যাযাবর জীবনের অবসান ঘটে এবং মানুষ কৃষিজমি কেন্দ্রিক স্থায়ী বসবাস শুরু করে। কৃষি অর্থনীতি উদ্ভবের ফলে খাদ্যের নিশ্চয়তা আরও বৃদ্ধি পায় এবং কৃষিতে উদ্বৃত্ত খাদ্য উৎপাদনও সম্ভব হয়। অর্থাৎ কৃমিতে উৎপাদিত ফসল নিজেদের প্রয়োজন মেটানোর পরও অবশিষ্ট থাকে। এ যুগের মানুষ পাথরের তৈরি হাতিয়ার ও অস্ত্রশস্ত্র ব্যবহার করে কৃষিকাজ এবং আত্মরক্ষা করত। নব্যপ্রস্তর যুগের মানুষ মসৃণ, ধারালো ও উন্নত ধরনের হাতিয়ার তৈরি করে। যেমন- চাকু, কুঠার, গাঁইতি, নিড়ানি প্রভৃতি ছিল তাদের নিত্য ব্যবহার্য। যেমনটি উদ্দীপকেও বলা হয়েছে। উদ্দীপকের দৃশ্যপট-১-এ দেখা যায়, জালাল সাহেব মানব সভ্যতার অন্যতম যুগ সম্পর্কে একটি ডকুমেন্টারি দেখেন। যে যুগে মানুষ কৃষি উৎপাদন করতে শেখে ও যাযাবর জীবনের অবসান ঘটায়। ধারালো ও মসৃণ পাথরের হাতিয়ার ছিল তাদের প্রাত্যহিক জীবনের অংশ। এ বিষয়গুলো উপরে আলোচিত নব্যপ্রস্তর যুগের বৈশিষ্ট্যের সাথে সাদৃশ্যপূর্ণ। তাই বলা যায়, দৃশ্যপট-১-এ নব্যপ্রস্তর যুগের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের যুগ তথা নব্যপ্রস্তর যুগকে নবোপলীয় বিপ্লবের যুগ বলা হয়। উদ্দীপকে নব্যপ্রস্তর যুগের কথা বলা হয়েছে। এ যুগে সমাজ ও সভ্যতার বৈপ্লবিক পরিবর্তন সাধিত হয়। নবোপল্লীয় বিপ্লব' বলতে নব্য প্রস্তর যুগে সংঘটিত সমাজ ও সভ্যতার এ বৈপ্লবিক অগ্রগতিকেই বোঝানো হয়। নবোপলীয় বিপ্লব বলতে নব্যপ্রস্তর যুগে সংঘটিত সমাজ ও সভ্যতার বৈপ্লবিক অগ্রগতিকে বোঝায়। নব্যপ্রস্তর যুগে মানুষ প্রকৃতিকে আয়ত্তে এনে কৃষিকার্জ ও পশুপালন শুরু করে। এ যুগের মানুষ তাঁতের কাজ, ঘরবাড়ি নির্মাণ শুরু করে, সেইসাথে নৌকা, কৃষি যন্ত্রপাতি ইত্যাদি তৈরি করতে সক্ষম হয়। পাশাপশি কৃষিতে তে প্রয়োজনের অতিরিক্ত ফল ফলায় সমাজের অনেকেই ব্যবসায়-বাণিজ্য আরম্ভ করে। ফলে এ সময় বাজার ও শহর গড়ে উঠে। নব্যপ্রস্তর যুগে সাংস্কৃতিক বিপ্লবের অন্যতম উদাহরণ হচ্ছে বয়ন শিল্প। রয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। সেইসাথে বাসস্থানের নিশ্চয়তা, খাদ্যের সঠিক যোগান এবং প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। নব্যপ্রস্তর যুগের সবচেয়ে বড় আবিষ্কার হলো চাকা। এর ফলে যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয়' দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। এসব উন্নতি লক্ষ করে অস্ট্রেলিয়ান প্রত্নতাত্ত্বিক ও ভাষাতত্ত্ববিদ গর্ডন চাইন্ড নব্যপ্রস্তর যুগের সমাজ ও সভ্যতার অগ্রগতিকে নবোপলীয় বিপ্লব হিসেবে আখ্যায়িত করেন। উপরের আলোচনার ভিত্তিতে তাই বলা যায়, নব্যপ্রস্তর যুগ হলো নবোপলীয় বিপ্লবের যুগ।"
        }
      ]
    },
    {
      "number": "4",
      "uddipok": "এদের ভাষার নাম মান্দি। এই ভাষা প্রায় পনেরোশো বছরের পুরোনো এবং সিনে-টিবেটান ভাষা গোষ্ঠীর অন্তর্গত। এদের কোন লিপি বা অক্ষর নেই। এদের অধিকাংশ আবেং ভাষায় কথা বলে।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "হেডম্যান চাকমা নৃগোষ্ঠীর মৌজা প্রধান।"
        },
        {
          "label": "খ",
          "question": "",
          "explanation": "চাকমা সমাজে নানা ধরনের উৎসব-অনুষ্ঠান উদযাপিত হয়। চাকমাদের প্রধান সামাজিক উৎসব হচ্ছে বিজু। তারা চৈত্র মাসের শেষ দুদ্ধি এবং বৈশাখ মাসের প্রথম দিনটিসহ মোট তিনদিন বিজু উৎসব উদযাপন করে। তারা বিভিন্ন ধরনের পূজার আয়োজনও করে থাকে। চাকমারা গৌতম বুদ্ধের মৃত্যু ও নির্বাণ লাভের দিনটিকে স্মরণ করে সাড়ম্বরে 'বুদ্ধপূর্ণিমা' পালন করে। মাঘী পূর্ণিমাও তাদের অন্যতম উৎসবের দিন, যা তারা খুবই জাঁকজমকভাবে পালন, করে। এছাড়া চাকমারা মহাসমারোহে 'কঠিন চীবর দান' অনুষ্ঠান পালন করে।"
        },
        {
          "label": "গ",
          "question": "",
          "explanation": "উদ্দীপকে গারো নৃগোষ্ঠীর কথা বলা হয়েছে। বাংলাদেশের অন্যতম নৃগোষ্ঠী হলো গারো। গারোদের ভাষার স্থানীয় নাম 'মান্দি'। এ ভাষা আবার দু'ভাগে বিভক্ত; যথা- আচিক কুসিক ও মান্দি কুসিক। ভাষাতাত্ত্বিক বিশ্লেষণে দেখা যায়, গারোদের ভাষা প্রায় ১৫০০ বছরের পুরোনো এবং সিনো-টিবেটান ভাষা গোষ্ঠীর অন্তর্গত, যা টিবেটো-বার্মান উপ-পরিবারের আসাম-বার্মা শাখার বোড়ো বা বরা ভাষা, উপগোষ্ঠীর পর্যায়ভুক্ত। গারোদের ভাষায় কোনো লিপি বা অক্ষর নেই। তবে বর্তমানে বাংলাদেশের গারোরা বাংলা হরফে গারো ভাষা লিখছে। আচিক কুসিকের পাশাপাশি গারোরা তিনটি প্রধান কথ্যভাষাও ব্যবহার করে। এগুলো হচ্ছে-আবেং, আভং ও মেগাম। উদ্দীপকে বর্ণিত ক্ষুদ্র নৃগোষ্ঠীর ভাষার নাম মান্দি। তাদের এ ভাষা প্রায় পনেরোশ বছরের পুরোনো এবং সিনো-টিবেটান ভাষা গোষ্ঠীর অন্তর্গত। এছাড়া এ ভাষায় কোনো লিপি বা অক্ষর নেই। এ ক্ষুদ্র নৃগোষ্ঠীর অধিকাংশ জনগণ আবেং ভাষায় কথা বলে। উদ্দীপকের এসব' তথ্যের সাথে গারো ক্ষুদ্র নৃগোষ্ঠীর সাদৃশ্য রয়েছে। তাই বলা যায়, উদ্দীপকে গারো ক্ষুদ্র নৃগোষ্ঠীর কথাই বিবৃত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে গারো ক্ষুদ্র নৃগোষ্ঠীর কথা বলা হয়েছে। গারোদের উৎসব ও পারিবারিক জীবন বৈচিত্র্যময়। জুম চাষকে কেন্দ্র করে গারোরা বিভিন্ন ঋতুতে নানারকম উৎসব উদযাপন করে। 'আগাল মাক্কা', 'রঙ্কু গাল্লা', 'জামে গাপ্‌পা-আহাওয়া',. 'ওয়ানগালা' এসব উৎসবের অন্যতম। ওয়ানগালা তাদের সবচেয়ে বড়ো উৎসব। এ উৎসবে তারা নাচের পাশাপাশি দরুআ, রে-রে, আজিয়া প্রভৃতি লোকগীতি পরিবেশন করেন। বর্তমানে খ্রিষ্ট ধর্মের প্রভাবে বড়দিন, ইংরেজি নববর্ষ ইত্যাদি গারোদের প্রধান উৎসবে পরিণত হয়েছে। গারো পরিবার মাতৃসূত্রীয়। গারোদের মধ্যে সম্পত্তি ও বংশনাম মাতৃধারায় তথা মা থেকে মেয়েতে বর্তায়। গারো দম্পতি স্ত্রীর বাবার গৃহে বসবাস করে। অর্থাৎ সেখানে মাতৃবাস নীতি অনুসরণ করা হয়। তবে ইদানিং কিছু শিক্ষিত গারো দম্পতি স্বামীর পিতার গৃহে বাস করে। অর্থাৎ তারা পিতৃতান্ত্রিক মনোভাব পোষণ করে। পরিবারে সম্পত্তির মালিক স্ত্রী হলেও ব্যবস্থাপনার দায়িত্ব স্বামীর। সাধারণত মায়ের মৃত্যুর পর কনিষ্ঠ কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। যারা সম্পত্তি পায় না তাদের এগেট বলে। উপরের আলোচনার ভিত্তিতে বলা যায়, গারো ক্ষুদ্র নৃগোষ্ঠী বৈচিত্র্যপূর্ণ পারিবারিক জীবনযাপন করে ও নানা ধরনের উৎসব পালন করে।"
        }
      ]
    },
    {
      "number": "5",
      "uddipok": "এই ক্ষুদ্র নৃগোষ্ঠীর কাছে নৃত্য খুবই পবিত্র একটি বিষয়। তাদের মতে, নৃত্য শুদ্ধতা ও স্বর্গসুখ বয়ে আনে। তাদের জনপ্রিয় একটি নৃত্য হচ্ছে লাইহারাউবা। এই নৃত্যটি দেবতাদের মনোরঞ্জনের জন্য চৈত্র বৈশাখ মাসে ১৫ দিনব্যাপী অনুষ্ঠিত হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "বাংলাদেশের ভূখণ্ডে প্রায় ৫৭টি ক্ষুদ্র নৃগোষ্ঠী বসবাস করে।"
        },
        {
          "label": "খ",
          "question": "সাঁওতালদের জীবনব্যবস্থা কৃষিভিত্তিক বুঝিয়ে লেখো।",
          "explanation": "সাঁওতালরা একসময় শিকার করে জীবিকা নির্বাহ করলেও বর্তমানে তাদের জীবনধারণের প্রধান উপায় কৃষিকাজ। সাঁওতাল নারী-পুরুষ সকলেই কর্মঠ এবং মাঠে-ময়দানে তারা বেশ পরিশ্রম করে। তাদের মধ্যে শতকরা ৯০ ভাগ ভূমিহীন। এ কারণে তাদের অধিকাংশ কৃষি শ্রমিক হিসেবে: দৈনিক মজুরির ভিত্তিতে কাজ করে। হাল কর্ষণের কাজ পুরুষরা করলেও বীজ বোনা ও ফসল তোলার কাজ মেয়েরা করে। সাঁওতালদের চাষ পদ্ধতি আদিম ধরনের। জীবিকার প্রধান উপায় কৃষি হওয়ায় সাঁওতালদের বিভিন্ন ধর্মীয় উৎসবও (সোহরাই, মাঘ সিম, এরবাং সিম ইত্যাদি) কৃষিভিত্তিক।"
        },
        {
          "label": "গ",
          "question": "",
          "explanation": "উদ্দীপকে মণিপুরি ক্ষুদ্র নৃগোষ্ঠীর কথা বলা হয়েছে। বাংলাদেশের অন্যতম একটি ক্ষুদ্র নৃগোষ্ঠী হলো মণিপুরি। মণিপুরিদের কাছে নৃত্য খুবই পবিত্র বিষয়। তাদের মতে নৃত্য শুদ্ধতা ও স্বর্গসুখ বয়ে আনে। তারা মনে করে, সকল বিষয়ের মধ্যে নৃত্যের নির্যাস রয়েছে। মণিপুরিদের বিশ্বাস যে, নৃত্য সৃষ্টিকর্তাকে সন্তুষ্ট করে এবং তা সাফল্য বয়ে আনে। মণিপুরি নৃত্যের মধ্যে 'লাইহারাউবা' খুব জনপ্রিয়। নৃত্যষ্ঠি দেবতাদের মনোরঞ্জনের জন্য চৈত্র-বৈশাখ মাসে ১৫ দিন ব্যাপী অনুষ্ঠিত হয়। উদ্দীপকে নির্দেশিত ক্ষুদ্র নৃগোষ্ঠীর কাছে নৃত্য খুবই পবিত্র' একটি বিষয় এবং নৃত্য শূদ্ধতা ও স্বর্গসুখ বয়ে আনে বলে তারা মনে করে। তাদের জনপ্রিয় একটি নৃত্য হচ্ছে সাইহারাউবা। এই নৃত্যটি দেবতাদের মনোরঞ্জনের জন্য চৈত্র বৈশাখ মাসে ১৫ দিনব্যাপী অনুষ্ঠিত হয়। উদ্দীপকে নির্দেশিত ক্ষুদ্র নৃগোষ্ঠীর এই সংস্কৃতির সাথে মণিপুরি ক্ষুদ্র মৃগোষ্ঠীর সংস্কৃতির মিল রয়েছে। তাই বলা যায়, উদ্দীপকে মণিপুরি ক্ষুদ্র নৃগোষ্ঠীর কথাই বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত নৃগোষ্ঠী, তথা মণিপুরি নৃগোষ্ঠীর। সামাজিক ও সাংস্কৃতিক জীবনধারা বৈচিত্র্যপূর্ণ মণিপুরি ক্ষুদ্র নৃগোষ্ঠীর সামাজিক ব্যবস্থা-পিতৃতান্ত্রিকণ সুমনের পরিচয় ও সম্পত্তির উত্তরাধিকার পিতার সূত্রে নির্ধারণ হয় ৮ উছালারা সম্পত্তির অংশ সমানভাবে পেলেও মেয়েরা পিতার, সম্পত্তি পায় না। তাদের মধ্যে বহির্বিবাহ ব্যবস্থা প্রচলিত। মণিপুরিদের জীবিকা নির্বাহেরু প্রধান উৎস কৃষি এবং তারা বৈষ্ণব ধর্মের অনুসারী। মণিপুরি নৃগোষ্ঠীর লোকজন তাদের সাংস্কৃতিক কর্মকান্ডের কারণে সমধিক পরিচিতি লাভ করেছে। সকল পূজা-পার্বণ ও আচার অনুষ্ঠানে তারা নৃত্যগীতের আয়োজন করে। নৃত্যগীতের সাথে তাদের ধর্মীয় বিশ্বাস জড়িত। নৃত্য মণিপুরিদের কাছে খুবই পবিত্র বিষয়। মণিপুরিরা 'নাগ পোশাক' নামক বিশেষ ধরনের পোশাক পরে উৎসবে নৃত্য পরিবেশন করে। তাদের নৃত্যের মধ্যে লাইহারাউবা খুব জনপ্রিয়। এছাড়া রাসনৃত্য তাদের আরেকটি জনপ্রিয় নৃত্য, যা রাধা-কৃষ্ণের উদ্দেশ্যে করা হয়। মণিপুরি সমাজে প্রচলিত বয় কাহিনি, লোকগীতি, ধাঁধা, রূপকথার মধ্যে তাদের নিজস্ব সংস্কৃতির একটি সুন্দর ও চমৎকার পরিচয় পাওয়া যায়। উপরের আলোচনার ভিত্তিতে বলা যায়, মণিপুরি ক্ষুদ্র নৃগোষ্ঠীর সদস্যরা বৈচিত্র্যপূর্ণ ও ঐতিহ্যবাহী সামাজিক ও সাংস্কৃতিক জীবনধারার অধিকারী।"
        }
      ]
    },
    {
      "number": "6",
      "uddipok": "১৯৫২-১৯৬৬-১৯৭০-১৯৭১",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "১৯৫৪ সালে প্রাদেশিক নির্বাচন হয়েছিল।"
        },
        {
          "label": "খ",
          "question": "",
          "explanation": "পূর্ব ও পশ্চিম পাকিস্তানের মধ্যকার অর্থনৈতিক বৈষম্য ছিল প্রকট। ২৪ বছরের পাকিস্তানি শাসনামলে অর্থনৈতিক দিক থেকে পূর্ব পাকিস্তান সবচেয়ে বেশি বৈষম্যের শিকার হয়। পশ্চিম পাকিস্তানের জিডিপি পূর্বাংশের তুলনায় লক্ষণীয়ভাবে এবং দ্রুতগতিতে বৃদ্ধি পায়। ষাটের দশকে পূর্ব ও পশ্চিম পাকিস্তানের প্রবৃদ্ধির হার ছিল যথাক্রমে পূর্বাংশে ৪৩% এর পশ্চিমাংশে ৬৪%। ১৯৫৫-৬০ সালে পশ্চিম পাকিস্তানের রফতানির অংশ ছিল ৩৮.৬০% এবং পূর্ব পাকিস্তানের রফতানির অংশ ছিল ৬১.৪১%। বাজেটের ৭৫% ব্যয় হতো পশ্চিম পাকিস্তানে, ২৫% ব্যয় হতো পূর্ব পাকিস্তানে, যদিও পূর্ব পাকিস্তান থেকে রাজস্ব আয় ছিল বেশি, শতকরা ৬২ ভাগ।"
        },
        {
          "label": "গ",
          "question": "",
          "explanation": "উদ্দীপকের ১৯৫২ সালের ভাষা আন্দোলন বাঙালি জাতীয়তাবাদের উন্মেষ ঘটায় বলে এটি আমাদের কাছে অত্যন্ত গুরুত্বপূর্ণ। ভাষা আন্দোলনকে ঘিরেই বাঙালি জাতি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলা ভাষ্যকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে বুখে দাঁড়ানোর পস্থি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভালা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেচনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। এসব কারণে ভাষ্য আন্দোলন আমাদের কাছে গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের সালের ধারাক্রম বাংলাদেশের স্বাধীনতা লাভের ধারাবাহিক ইতিহাসকে ইঙ্গিত করে। উদ্দীপকে ১৯৫২, ১৯৬৬, ১৯৭০ ও ১৯৭১ সালের কথা উল্লেখ করা হয়েছে। ঐ সালগুলোর ঘটনা প্রবাহের মাধ্যমেই ধাপে ধাপে বাঙালি জাতীয়তাবাদী চেতনা বিকাশ করে। বাঙালি জীবন ও বাংলাদেশের স্বাধীনতা যুদ্ধের প্রেক্ষাপটে ভাষা আন্দোলনের ভূমিকা রেনেসাঁর মতোই তাৎপর্যপূর্ণ ও সুদূরপ্রসারী। বায়ান্নর ভাষা আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস। ১৯৫২ সালের মহান ভাষ্য আন্দোলনে বাংলা ভাষাভাষী কতিপয় মানুষের প্রাণ উৎসর্গের মধ্য দিয়ে ১৯৫৬ সালের পাকিস্তান সংবিধানে বাংলা রাষ্ট্রীয়ভাষার মর্যাদা লাভকরে। ১৯৫৪ সালের ১০ মার্চ পাকিস্তানের সাধারণ নির্বাচনে পূর্ববাংলায় যুক্তফ্রন্ট সংখ্যাগরিষ্ঠতা অর্জন করে সরকার গঠন করে। কিন্তু পাকিস্তান শাসকগোষ্ঠী বাঙালির এই আধিপত্য মেনে নিতে পারেনি। পরবর্তী সময়ে ১৯৬৬ সালের ছয় দফাভিত্তিক আন্দোলনে জাতীয় জীবনের অধিকার প্রতিষ্ঠার দাবি উচ্চারিত হয়। ১৯৬৯ সালের গণঅভ্যুত্থানের মধ্য দিয়ে আইয়ুব খানের পতনের মাধ্যমে যে বিজয় অর্জিত হয়েছিল তা বাঙালি জাতিকে অনেক বেশি আত্মবিশ্বাসী করে তোলে। ১৯৭০ সালের নির্বাচনে অভূতপূর্ব সাফল্য লাভ করে আওয়ামী লীগ। কিন্তু পাকিস্তান শাসকগোষ্ঠী ক্ষমতা হস্তান্তরে টালবাহানা শুরু করে। অবশেষে ১৯৭১ সালের ২৬ মার্চ মেজর জিয়াউর রহমান স্বাধীনতা ঘোষণা করেন। শুরু হয় মুক্তিযুদ্ধ। দীর্ঘ নয় মাস রক্তক্ষয়ী যুদ্ধের ফলে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। উপরের আলোচনার প্রেক্ষিতে নিঃসন্দেহে বলা যায় যে, উদ্দীপকের সালের ধারাক্রম বাংলাদেশের স্বাধীনতা লাভের ইতিহাসকে ইঙ্গিত করে।"
        }
      ]
    },
    {
      "number": "7",
      "uddipok": "রহিম যেখানে বসবাস করে সেখানে প্রতিবেশীদের সাথে আন্তরিকতার সম্পর্কে খুবই কম। আবার সে কিছুদিন আগে এমন একটি স্থানে বেড়াতে গিয়েছিল যেখানে প্রাকৃতিক পরিবেশ উন্নত ও আকর্ষণীয়। সেখানকার মানুষ অধিকাংশই কৃষিজীবী।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "যেসব প্রতিকূল কারণের প্রেক্ষিতে মানুষ তার বাসস্থান ছেড়ে অন্যত্র যেতে বাধ্য হয় তাকে পুশ ফ্যাক্টর বলে।"
        },
        {
          "label": "খ",
          "question": "",
          "explanation": "চাপ সৃষ্টিকারী দল বলতে এমন একটি সংগঠিত জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপ সৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপ সৃষ্টিকারী দলের উদাহরণ।"
        },
        {
          "label": "গ",
          "question": "",
          "explanation": "উদ্দীপকের রহিমের বসবাস করা শহুরে সমাজের মানুষের জীবনযাত্রা অত্যন্ত গতিময় ও বৈচিত্র্যপূর্ণ। উদ্দীপকের বলা হয়েছে, রহিম যেখানে বসবাস করছে সেখানে প্রতিবেশীদের সাথে আন্তরিকতা খুবই কম। এ থেকে বোঝা যায়, রহিম শহুরে সমাজে বসবাস করছে। কেননা শহুরে সমাজের সামাজিক সম্পর্ক তেমন অন্তরক্ষা হয় না। ফলে পাশাপাশি বসবাস করেও প্রতিবেশীদের সাথে তেমন যোগাযোগ থাকে না। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহুরে সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ পেশা ও জীবনজীবিকা শহুরে সমাজের অন্যতম বৈশিষ্ট্য। শহরাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে।"
        },
        {
          "label": "ঘ",
          "question": "",
          "explanation": "উদ্দীপকের রহিমের বেড়াতে যাওয়া স্থান গ্রামীণ সমাজকে এবং বসবাসের স্থান শহরে সমাজকে নির্দেশ করে। এ দুটি স্থানের ক্ষমতা কাঠামোর মধ্যে সুস্পষ্ট পার্থক্য বিদ্যমান। উদ্দীপকের রহিমের বেড়াতে যাওয়ার স্থানের অধিকাংশ জনগণ কৃষিজীবী, যা গ্রামীণ সমাজকে নির্দেশ করে। বাংলাদেশের গ্রামীণ সমাজে ক্ষমতা ও নেতৃত্ব অনেকাংশে ঐতিহ্য, মর্যাদাসম্পন্ন জ্ঞাতিগোষ্ঠী এবং ভূমি মালিকানার সাথে সম্পর্কযুক্ত। বর্তমানে কৃষিতে ক্রমাগত আধুনিকায়ন এবং ক্রমবর্ধমান সম্পদ প্রবাহের ফলে ক্ষমতা কাঠামোর এই ঐতিহাসিক ধরনের ক্ষেত্রে কিছুটা পরিবর্তন দেখা গেলেও এখনও গ্রামীণ সমাজে উচ্চ বংশীয় লোক, বৃহৎ জ্ঞাতিগোষ্ঠীর নেতৃত্বদানকারী ব্যক্তি এবং অনেক জমির মালিকরা মূল ক্ষমতাশালী হিসেবে বিবেচিত হন। উদ্দীপকের রহিমের বসবাসরত স্থানের প্রতিবেশীদের মধ্যে আন্তরিক সম্পর্ক খুবই কম, যা শহুরে সমাজের নির্দেশক। শহরে সাধারণত বিভিন্ন রাজনৈতিক দলের নেতা, শিল্প-কারখানা, মালিক, গুরুত্বপূর্ণ পেশাজীবী, উচ্চপদস্থ সরকারি আমলারা ক্ষমতার ধারক ও বাহক হিসেবে স্বীকৃত। শহুরে সমাজে ভূমি অত্যন্ত মূল্যবান সম্পত্তি হিসেবে বিবেচিত হলেও কেবল ভূমির মালিক হলেই নগর ক্ষমতা কাঠামোর অংশ হওয়া যায় না। এছাড়া শহুরে সমাজের জীবনযাপন যেহেতু অনেকটাই নৈর্ব্যক্তিক বা আত্মকেন্দ্রিক সেহেতু ক্ষমতা কাঠামোর মূল অংশ হওয়ার জন্য গ্রামীণ সমাজে মতো জাতিগোষ্ঠীর নেতৃত্ব এখানে তেমন গুরুত্ব পায় না। উপরের আলোচনার পরিসমাপ্তিতে বলা যায়, শহুরে সমাজের জীবন আধুনিক ও আনুষ্ঠানিক হওয়ায় ক্ষমতা কাঠামোর প্রকৃতি নির্ধারণে সম্পত্তি, শিক্ষা, রাজনৈতিক দলের নেতৃত্ব, পেশা প্রভৃতি উপাদান মূল ভূমিকা রাখে। আর গ্রামীণ সমাজ ঐতিহ্যবাহী ও অনানুষ্ঠানিক হওয়ায় সনাতন উপাদানগুলো (ভূমির মালিকানা, জ্ঞাতিসম্পর্ক, উচ্চ বংশ ইত্যাদি) ক্ষমতা কাঠামোতে মুখ্য ভূমিকা পালন করে।"
        }
      ]
    },
    {
      "number": "8",
      "uddipok": "মঞ্জু ও মনির সাহেব বাল্যবন্ধু। মন্ত্র এখনো তার বাবার ভিটায় বসবাস করে। পেশায় তিনি কৃষক। মনির সাহেব ঢাকায় ব্যবসা করেন। বহুদিন পর মনির সাহেব গ্রামে এসে দেখেন এখন গ্রামে ঘরে ঘরে ইন্টারনেট, রেফ্রিজারেটর, বিদ্যুৎসহ আধুনিক সুযোগ-সুবিধা বিদ্যমান।",
      "tag": "BAFSCK 25",
      "sub_questions": [
        {
          "label": "ক",
          "question": "Changing Society in India, Pakistan & Bangladesh বইটি কার লেখা?'",
          "explanation": "Changing Society in India, Pakistan & Bangladesh বইটি অধ্যাপক ড. এ. কে. নাজমুল করিমের লেখা।"
        },
        {
          "label": "খ",
          "question": "গ্রামীণ সমাজে গতিশীলতা তুলনামূলক কম কেন?",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "উদ্দীপকে মঞ্জু ও মনির সাহেব যে সমাজের প্রতিনিধিত্ব করেন উভয় সমাজের পার্থক্য নির্দেশ কর।",
          "explanation": "নিম্নের অনুরূপ: উদ্দীপকের কবির মিঞা ও ফারুক সাহেব যথাক্রমে গ্রামীণ ও সমাজের প্রতিনিধিত্ব করেন। উক্ত সমাজদ্বয়ের মধ্যে জীবনধারা, ক্ষা ও কর্তৃত্ব, শিক্ষা, সম্পত্তি মালিকানা, প্রযুক্তির সুবিধাপ্রাপ্তিসহ নানা ক্ষেত্রে পার্থক্য বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়,। সাধারণ ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে এব বসবাস করে। উদ্দীপকের কবির মিঞা যেহেতু পিতৃভিটায় মাটির। বসবাস করেন এবং পেশায় একজন কৃষক সেহেতু তিনি গ্রামীণ সমাজ প্রতিনিধিত্ব করছেন। পক্ষান্তরে শহুরে সমাজ বলতে এমন এক সী এলাকার জনগোষ্ঠীকে বোঝায় যারা কৃষি ব্যতীত অন্যান্য পেশার মাধ জীবিকা নির্বাহ করে। উদ্দীপকের ফারুক সাহেব সচিবালয়ে চাকরি করে এটি যেহেতু একটি অকৃষিজ পেশা সেহেতু বলা যায় তিনি শহুরে সমায় সদস্য। তাদের সমাজদ্বয়ের মধ্যে পার্থক্য নিম্নরূপ- অর্থনৈতিক জীবনধারাগত পার্থক্য হলো গ্রামীণ ও শহুরে সমাজের। বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনি শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযো দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনাম শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠ অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যান শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্প প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকর হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ও শহরে আধুনিক, শিক্ষিত ও সচেতন জনগোষ্ঠীর বাস এবং তাদের। সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃি ঐতিহ্যের প্রভাব বেশি এবং সামাজিক গতিশীলতা অনেক কম।"
        },
        {
          "label": "ঘ",
          "question": "আধুনিকতার ছোঁয়ায় বর্তমানে মঞ্জু মিয়াদের জীবন যাত্রায় কী ধরনের পরিবর্তন লক্ষণীয় তা বিশ্লেষণ করো।",
          "explanation": "নিম্নের অনুরূপ: তোমাদের জীবন-যাত্রায় আধুনিকতার ছোঁয়া 'লেগেছে\"- উদ্দীপা ফারুক সাহেবের এ উক্তি কবির মিঞার সমাজ তথা গ্রামীণ সমা নানা ক্ষেত্রে পরিবর্তনকে নির্দেশ করছে। অনাদিকাল থেকে গ্রামীণ সমাজের মানুষ ঐতিহ্যবাহী এবং সুনির্দিষ্ট ধারার। জীবনযাপন করে আসছে। তবে বর্তমানে শিক্ষা, প্রযুক্তি ইত্যাদির কল্যারে গ্রামীণ জীবনধারায় আধুনিকতার ছোঁয়া লেগেছে। ফলে গ্রামীণ সমাজের প্রায় পরিবর্তন এসেছে। উদাহরণস্বরূপ মানুষ শিক্ষার প্রয়োজনীয়তা তেমন একটা উপলব্ধি করত না। ফরে মানুনিদের উচ্চশিক্ষিত করার বিষয়ে তাদের তেমন একটা আগ্রহ ছিল না। কিন্তু বর্তমানে রেডিও, টেলিভিশন কিংবা, ইন্টারনেটের কল্যাণে প্রত্যন্ত গ্রামের একজন মানুষও শিক্ষার অপরিসীম গুরুত্ব বুঝতে পেরেছে। তারা এখন যেকোনোভাবেই হোক সন্তানদের শিক্ষিত করে তুলতে চায়। আবার গ্রামীণ অর্থনীতিতেও আধুনিকতার ছোঁয়ায় বৈপ্লবিক পরিবর্তন এসেছে। গ্রামের মানুষ এখন কৃষিভিত্তিক পেশার বাইরে প্রযুক্তিনির্ভর অনেক পেশা গ্রহণ করছে। কৃষি উপকরণেও লেগেছে আধুনিকতার ছোঁয়া। লাঙল, হালের। মতো সনাতন উপকরণের বদলে মানুষ এখন ব্যবহার করছে ট্রাক্টর, শ্যালো মেশিন ইত্যাদি। আধুনিক মানসিকতার বিকাশের ফল গ্রামের চিকিৎসা ক্ষেত্রেও লক্ষ করা যায়। অসুস্থ হলে গ্রামের মানুষ এখন আর কবিরাজি চিকিৎসা গ্রহণ করে না বললেই চলে। তারা ছুটে যায় হাসপাতালে। উপরের আলোচনার পরিসমাপ্তিতে বলা যায়, আধুনিকতার সংস্পর্শে এসে গ্রামের মানুষ এখন সনাতন ঐতিহ্যবাহী জীবনযাপন থেকে আধুনিক ধারার জীবনযাপনের দিকে ছুটছে। আর এভাবেই, সংঘটিত হচ্ছে গ্রামীণ সামাজিক কাঠামোর পরিবর্তন।"
        }
      ]
    },
    {
      "number": "9",
      "uddipok": "রহিম দৈনন্দিন জীবনের ক্ষুদ্র ও সাধারণ বক্তব্যকে উপলব্ধি সহকারে লিখতে ও পড়তে অক্ষম। এ জন্য তাকে নানান ধরনের সমস্যায় পড়তে হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "জলবায়ু হচ্ছে কোনো ভৌগোলিক অঞ্চলের দীর্ঘদিনের তথা ৩০-৩৫ বছরের গড় আবহাওয়া।"
        },
        {
          "label": "খ",
          "question": "",
          "explanation": "বাল্যবিবাহের ফলে মেয়েরা অপ্রাপ্ত বয়সে গর্ভধারণ করায় মাতৃমৃত্যুর সম্ভাবনা বেড়ে যায়। সমাজে বাল্যবিবাহের নানাবিধ নেতিবাচক প্রভাবের অন্যতম মাতৃমৃত্যু। বাল্যবিবাহের ফলে মেয়েরা এমন বয়সে গর্ভধারণ করে যখন তাদের শরীর গর্ভধারণে পূর্ণ সক্ষম হয় না। আর স্বাভাবিকভাবেই অপরিণত বয়সে গর্ভধারণ মাতৃমৃত্যুর ঝুঁকি বৃদ্ধি করে। তাই বলা যায়, বাল্যবিবাহ মাতৃমৃত্যু বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের অন্যতম সামাজিক সমস্যা নিরক্ষরতাকে নির্দেশ করা হয়েছে। নিরক্ষরতা কথাটির উদ্ভব ঘটেছে 'নিরক্ষর' শব্দ থেকে। 'নিরক্ষর' এর শাব্দিক অর্থ হলো সাক্ষরজ্ঞানের অভাব। সাক্ষরতার আধুনিক ধারণা অনুযায়ী মাতৃভাষায় পড়তে, লিখতে পারা, দৈনন্দিন হিসাব করতে পারা এবং লিখে রাখার ক্ষমতাই হলো সাক্ষরতা। যিনি উল্লিখিত তিনটি যোগ্যতার অধিকারী নন তিনি নিরক্ষর। মূলত নিরক্ষর হলো সেই ব্যক্তি যে লিখতে ও পড়তে পারে না। আর অক্ষরজ্ঞানের অভাবই হলো নিরক্ষরতা। ইউনেস্কোর মতে, \"দৈনন্দিন জীবনের ক্ষুদ্র ও সাধারণ বক্তব্যকে উপলব্ধি সহকারে লিখতে এবং পড়তে অক্ষম ব্যক্তিই নিরক্ষর।\" উদ্দীপকে বলা হয়েছে, রহিম দৈনন্দিন জীবনের ক্ষুদ্র ও সাধারণ বক্তব্যকে উপলব্ধিসহকারে লিখতে ও পড়তে অক্ষম। রহিমের এ অবস্থা ইউনেস্কোর সংজ্ঞা অনুযায়ী নিরক্ষরতা ধারণার সাথে সাদৃশ্যপূর্ণ। তাই বলা যায়, উদ্দীপকে বাংলাদেশের অন্যতম সামাজিক সমস্যা নিরক্ষরতার প্রতিফলন ঘটেছে।"
        },
        {
          "label": "ঘ",
          "question": "",
          "explanation": "নিরক্ষরতা সমস্যা সমাধানে, বেশকিছু পদক্ষেপ নেওয়া যেতে পারে বলে আমি মনে করি। উদ্দীপকে নিরক্ষরতা সমস্যার কথা বলা হয়েছে। নিরক্ষরতা সমস্যা সমাধানের জন্য জনগণের জীবনমানের উন্নয়ন ঘটাতে হবে। স্কুলে পাঠানো এবং পড়া লেখার ব্যয়ভার বহন করার মতো আর্থিক যোগ্যতা যাতে জনগণের হয়, তার নিশ্চয়তা থাকতে হবে। নিরক্ষরতা দূরীকরণের জন্য বয়স্ক শিক্ষাদান কর্মসূচি গ্রহণ করা প্রয়োজন। কারণ বয়স্ক শিক্ষার হার বাড়লে তারা তাদের সন্তানদের শিক্ষার ব্যাপারে আগ্রহী হয়ে উঠবেন। এছাড়া শিক্ষা সহায়ক বিভিন্ন উপকরণের সহজলভ্যতা সৃষ্টি করা প্রয়োজন। পর্যাপ্ত শিক্ষা ঋণ ও শিক্ষা সহায়ক প্রকল্প চালু করা প্রয়োজন। এতে দরিদ্র পরিবারগুলো শিক্ষার প্রতি আগ্রহী হয়ে উঠবে। নিরক্ষরতা একটি সামাজিক সমস্যা। তাই এটি দূরীকরণ সমাজের দায়িত্ব। প্রতিটি সচেতন সাক্ষর ব্যক্তির উচিত নিরক্ষরতা দূরীকরণে এগিয়ে আসা। এছাড়া নিরক্ষরতা দূরীকরণের জন্য কর্মমুখী শিক্ষার প্রসার ঘটাতে হবে। আবার নৈশ বিদ্যালয় স্থাপন নিরক্ষরতা দূরীকরণে ভূমিকা রাখতে পারে। সুবিধাবঞ্চিত শিশু, বস্তি ও রাস্তার শিশু এবং কর্মজীবী শিশুদের শিক্ষার আওতায় আনতে নৈশ বিদ্যালয়ের ভূমিকা অনেক কার্যকর। পাশাপাশি নিরক্ষরতা দূরীকরণের জন্য পেশার সাথে সঙ্গতিপূর্ণ শিক্ষার প্রসার, নারী শিক্ষা ও কর্মসংস্থান সৃষ্টি, উন্নত যোগাযোগ ব্যবস্থা এবং গবেষণা ও পরিকল্পনা প্রণয়ন করা আবশ্যক। পরিশেষে বলা যায়, উল্লিখিত পদক্ষেপগুলো গ্রহণ ও কার্যকর করার মধ্যে নিরক্ষরতা সমস্যা সমাধান করা যেতে পারে বলে আমি মনে করি।"
        }
      ]
    },
    {
      "number": "10",
      "uddipok": "",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যা হলো সমাজের গঠন ও ক্রিয়ায় লক্ষণীয় এমন এক অবস্থা যা ব্যক্তি এবং সমাজে নেতিবাচক প্রভাব বিস্তার করে।"
        },
        {
          "label": "খ",
          "question": "",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভূত ও বিকশিত একটি গ্রামোন্নয়ন উদ্যোগ হলো কুমিল্লা মডেল। কুমিল্লা মডেল হলো কুমিল্লা জেলা শহরে অবস্থিত এমন একটি প্রশিক্ষণ গবেষণা প্রতিষ্ঠান যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি ও পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজ জীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "",
          "explanation": "উদ্দীপকে চিত্র-১ মাদকাসক্তি সামাজিক সমস্যাকে ইঙ্গিত করে। শাব্দিক অর্থে মাদকাসক্তি বলতে মাদকদ্রব্যের প্রতি এক প্রবল আকর্ষণকে বোঝায়। অষ্টাদশ শতকে অবাধ ড্রাগ বলতে চিকিৎসা, রসায়ন ও শিল্পকারখানায় ব্যয়হৃত পদার্থকে বুঝাতো। ধীরে ধীরে এর অর্থগত ও ব্যবহারগত ব্যাপকতা বৃদ্ধি পায়। পারিভাষিক দিক থেকে মাদকাসক্তি হচ্ছে এমন একটি অভ্যাস বা অবস্থা যখন একজন মানুষ বিভিন্ন রকম মাদকের (আফিম, মরফিন, হেরোইন, গাঁজা প্রভৃতি) নিয়মিত ব্যবহারে মাধ্যমে তার শরীর ও মনকে ওই সমস্ত মাদকের ওপর পুরোপুরি নির্ভরশীল করে তোলে, যার ফলশ্রুতিতে সমাজে শান্তি এবং ভারসাম্যের প্রতি হুমকির সৃষ্টি হয়। বিশ্ব স্বাস্থ্য সংস্থা (WHO)-এর মতে, \"নেশা এমন একটি মানসিক এবং শারীরিক অবস্থা, যার সৃষ্টি হয়েছে জীবিত প্রাণী ও মাদক ঔষধের মিথস্ক্রিয়ার মাধ্যমে।\" উদ্দীপকে চিত্র-১ এ বিভিন্ন ধরনের মাদকের চিত্র তুলে ধরা হয়েছে। যেহেতু বিভিন্ন ধরনের মাদকের ব্যবহারে মাধ্যমে মাদকাসক্তি সামাজিক সমস্যার সৃষ্টি হয়, সেহেতু বলা যায়, উদ্দীপকে চিত্র-১ মাদকাসক্তি নামক সামাজিক সমস্যার ইঙ্গিত বহন করে।"
        },
        {
          "label": "ঘ",
          "question": "",
          "explanation": "উদ্দীপকে চিহ্নিত সমস্যা তথা জলবায়ু পরিবর্তনজনিত সমস্যা সমাধানে বেশকিছু পদক্ষেপ গ্রহণ করা যেতে পারে বলে আমি মনে করি। কোনো অঞ্চলের দীর্ঘদিনের, সাধারণত ৩০ বছর বা তার বেশি আবহাওয়ার তারতম্যকে জলবায়ু পরিবর্তন বলে। আর জলবায়ু পরিবর্তনের ফলে মানবজীবনে যে নেতিবাচক প্রভাব পড়ে তাই জলবায়ু পরিবর্তনজনিত সমস্যা হিসেবে বিবেচিত। উদ্দীপকে চিত্র-২ খরার ছবি চিত্রিত হয়েছে। আর খরার অন্যতম গুরুত্বপূর্ণ একটি কারণ হলো জলবায়ু পরিবর্তনজনিত সমস্যা। উক্ত সমস্যা মোকাবিলায় বেশকিছু পদক্ষেপ গ্রহণ করা যেতে পারে। জলবায়ু পরিবর্তন থেকে সৃষ্ট সমস্যা মোকাবিলা করার জন্য সরকারি ও বেসরকারি পরিবেশবাদী সংস্থাগুলোর কার্যক্ষমতা বৃদ্ধির মাধ্যমে জলবায়ু পরিবর্তন মোকাবিলা করার কার্যকরী পদক্ষেপ গ্রহণ ও বাস্তবায়ন করা দরকার। নির্বিচারে বৃক্ষ নিধন বন্ধ করে বনায়ন কর্মসূচির ব্যবস্থা করতে হবে। সমাজের সকল স্তরের মানুষকে এর বিরূপ প্রভাব সম্পর্কে জানাতে হবে। এতে করে জনসচেতনতা বৃদ্ধি পাবে। অপরিকল্পিত নগরায়ণ, শিল্পায়ন ও কল-কারখানা স্থাপনে সচেতন হতে হবে। কৃষিক্ষেত্রে রাসায়নিক সারের পরিবর্তে জৈব সার এর ব্যবস্থর, যানবাহনে প্রযুক্তিগত যন্ত্রাংশের ব্যবহারে সচেতনতা বাড়াতে হবে। দুর্যোগ ব্যবস্থাপনা ও পুনর্বাসনের ব্যাপারে সংশ্লিষ্ট সবাইকে একসাথে কাজ করতে হবে। উপরে আলোচিত সামাজিক প্রতিরোধসমূহ গ্রহণ করা সম্ভব হলে জলবায়ু পরিবর্তন ও প্রাকৃতিক দুর্যোগ মোকাবিলা করা সম্ভব হবে।"
        }
      ]
    },
    {
      "number": "11",
      "uddipok": "বাইজিদ ঢাকা বিশ্ববিদ্যালয়ের সমাজবিজ্ঞান বিভাগ থেকে এমএসএস পাস করে একটি স্বেচ্ছাসেবী সংস্থা গড়ে তোলে। এই সংগঠনটি দরিদ্রদের কর্মমুখী প্রশিক্ষণ প্রদান, ক্ষুদ্রঋণ ও শিক্ষা নিয়ে কাজ করে। বর্তমানে সংস্থাটি সমাজে গুরুত্বপূর্ণ অবদান রেখে চলেছে।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "গ্রামীণ অঞ্চলের জীবনমান ও অবকাঠামোগত উন্নয়নই হচ্ছে পল্লি উন্নয়ন।"
        },
        {
          "label": "খ",
          "question": "",
          "explanation": "নারীর ক্ষমতায়নে সরকারি ও বেসরকারি সংস্থাসমূহ গুরুত্বপূর্ণ ভূমিকা রাখছে। সরকারি ও বেসরকারি সংস্থাসমূহ দরিদ্র নারী সমাজকে সহজ শর্তে ঋণদান ও নানামুখী প্রশিক্ষণ কর্মসূচির মাধ্যমে সচেতন ও স্বাবলম্বী করে তুলছে। ফলে এই নারীরা সচেতন ও অর্থনৈতিকভাবে স্বাবলম্বী হওয়ায় পরিবার এবং সমাজে সিদ্ধান্ত গ্রহণ প্রক্রিয়ায় উল্লেখযোগ্য ভূমিকা রাখতে পারছে। এর ফলে দেশে নারীর ক্ষমতায়ন ঘটছে।"
        },
        {
          "label": "গ",
          "question": "",
          "explanation": "উদ্দীপকে বাইজিদের গড়ে তোলা সংস্থাটি বেসরকারি সংস্থা। মানব সমাজের বিভিন্নমুখী চাহিদা পূরণ ও সমস্যা সমাধানে জনগণের উদ্যোগ ও অর্থানুকূল্যে বেসরকারি সংস্থার উদ্ভব। বেসরকারি সংস্থা বলতে সেসব সংস্থাকে বোঝানো হয়, যেগুলো উন্নয়ন বা সেবামূলক কর্মকাণ্ডে কোনো না কোনোভাবে জড়িত। অর্থাৎ, সহজভাবে বলতে গেলে, জনগণের বহুমুখী চাহিদা ও প্রয়োজন পূরণের মাধ্যমে সার্বিক উন্নয়নের লক্ষ্যে জনগণ কর্তৃক স্বতঃস্ফূর্তভাবে প্রতিষ্ঠিত অলাভজনক প্রতিষ্ঠানই বেসরকারি সংস্থা। উদাহরণস্বরূপ: BRAC, ASA, Grameen Bank, Proshika প্রভৃতি বেসরকারি সংস্থা। বেসরকারি সংস্থাসমূহের তহবিলের উৎস হলো বিভিন্ন পুঁজিবাদী রাষ্ট্রীয় প্রতিষ্ঠান যেমন- USAID, CIDA, NORAD। এছাড়াও বিভিন্ন আন্তর্জাতিক ত্রাণ সংস্থা যেমন-Oxfam, Vivid, Kusso প্রভৃতি। শিক্ষাবিস্তার, ক্ষুদ্র ঋণদান, কৃষি উন্নয়ন, নারীর ক্ষমতায়ন, প্রভৃতি উন্নয়নমূলক কার্যক্রম বেসরকারি সংস্থা পরিচালনা করে থাকে। উদ্দীপকের তথ্যানুযায়ী, ঢাকা বিশ্ববিদ্যালয়ের সমাজবিজ্ঞান বিভাগ থেকে এমএসএস পাস করে বাইজিদ একটি স্বেচ্ছাসেবী সংস্থা গড়ে তোলে। সংস্থাটি দরিদ্রদের কর্মমুখী প্রশিক্ষণ প্রদান, ক্ষুদ্রঋণ ও শিক্ষা নিয়ে কাজ করে। বাইজিদের সংস্থাটির গঠনগত প্রক্রিয়া ও কার্যক্রমের সাথে বেসরকারি সংস্থার সাদৃশ্য রয়েছে। তাই বলা যায়, বাইজিদের প্রতিষ্ঠিত সংস্থাটি একটি বেসরকারি সংস্থা।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংস্থাটি তথা বেসরকারি সংস্থা সরকারের সাথে সমন্বয়ের মাধ্যমে সমাজে অধিক উন্নয়ন সম্ভব- কথাটি তাৎপর্যপূর্ণ। কোনো দেশের আর্থ-সামাজিক ক্ষেত্রে সর্বাধিক সাফল্য অর্জন করতে হলে সরকারি ও বেসরকারি উভয় সংস্থার একসাথে কাজ করা উচিত। বাংলাদেশের মতো উন্নয়নশীল দেশে বিদ্যমান আর্থ-সামাজিক সমস্যা দূরীকরণে সরকারি ও বেসরকারি সংস্থার সমন্বয় খুবই গুরুত্বপূর্ণ। আর্থ-সামাজিক উন্নয়নে দরিদ্রতা অন্যতম প্রতিবন্ধক। এক্ষেত্রে সরকারি ও বেসরকারি সংস্থা পাশাপাশি কাজ করার মাধ্যমে প্রচুর কর্মসংস্থান সৃষ্টি করে দারিদ্র্য বিমোচনে ভূমিকা রাখতে পারে। বর্তমানে সরকার শিক্ষার প্রসারে ব্যাপক গুরুত্বারোপ করেছে। প্রাথমিক শিক্ষাকে বাধ্যতামূলক, সর্বজনীন ও অবৈতনিক করেছে, বিনামূল্যে মাধ্যমিক শ্রেণি পর্যন্ত বই বিতরণ করছে, মেয়েদের জন্য উপবৃত্তির ব্যবস্থা করেছে। এক্ষেত্রে বেসরকারি সংস্থা বৃত্তির ব্যবস্থা, খাদ্যবিতরণ, কারিগরি শিক্ষা প্রভৃতির মাধ্যমে সরকারের পরিপূরক ও সহায়ক শক্তি হিসেবে ভূমিকা পালন করছে যা শিক্ষার প্রসারকে গতিশীল করে তুলেছে। জনসংখ্যা সমস্যা বাংলাদেশের অন্যতম সমস্যা। এই বিরাট জনসংখ্যাকে জনশক্তিতে রূপান্তর করতে পারলে দেশের অর্থনৈতিক ক্ষেত্রে বিশাল সাফল্য অর্জিত হবে। এক্ষেত্রে সরকারি ও বেসরকারি সংস্থা প্রয়োজনীয় শিক্ষা ও প্রশিক্ষণ প্রদানের মাধ্যমে দক্ষ মানব সম্পদ সৃষ্টিতে সহায়ক ভূমিকা পালন করবে। এছাড়াও কৃষি ও শিল্পের সমন্বিত উন্নয়ন সাধন, প্রাকৃতিক দুর্যোগ মোকাবিলা প্রভৃতি ক্ষেত্রে সরকারি ও বেসরকারি সংস্থা একত্রে কাজ করলে আর্থ-সামাজিক ক্ষেত্রে সর্বাধিক সাফল্য অর্জন করা সম্ভব। উপরের আলোচনা শেষে বলা যায় যে, আর্থ-সামাজিক ক্ষেত্রে সর্বাধিক সাফল্য লাডে সরকারি ও বেসরকারি সংস্থার একত্রে কাজ করা এখন সময়ের দাবি মাত্র।"
        }
      ]
    }
  ]
}