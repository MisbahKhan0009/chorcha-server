{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "পায়রা নদীর পাড়ের রতন মিয়া নদীর করালগ্রাসে সর্বস্ব হারিয়ে স্ত্রী-সন্তানকে নিয়ে ঢাকায় এসে রিকশা চালায়, আর তার স্ত্রী গার্মেন্টেসে চাকরি নেয়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ঘর-বাড়ি সংস্কৃতির কোন ধরনের উপাদান?",
          "explanation": "ঘর-বাড়ি সংস্কৃতির বস্তুগর্ত উপাদান।"
        },
        {
          "label": "খ",
          "question": "বাংলাদেশের শহরে জনসংখ্যার ঘনত্ব বেশি- কথাটি বুঝিয়ে দাও।",
          "explanation": "বাংলাদেশের শহুরে সমাজের সাম্প্রতিক প্রবণতা এবং সমস্যা হচ্ছে মাত্রাতিরিক্ত জনসংখ্যা বৃদ্ধি। জাতিসংঘের এক জরিপ অনুযায়ী, বাংলাদেশে শহুরে জনসংখ্যা প্রতিবছর গড়ে শতকরা ৫ ভাগ হারে বাড়ছে। বর্তমানে এ দেশে শহুরে জনসংখ্যা হচ্ছে ২৩ মিলিয়ন, যা দেশের মোট জনসংখ্যার ২০ ভাগ। জনসংখ্যাতাত্ত্বিকরা অনুমান করেন, ২০৩৫ সালে এ হার ৫০ শতাংশেরও বেশি হবে। উল্লিখিত তথ্যই প্রমাণ করে যে, বাংলাদেশের শহরে জনসংখ্যার ঘনত্ব বেশি।"
        },
        {
          "label": "গ",
          "question": "উদ্দীপকে রতন মিয়ার ঢাকা আসার কারণ ব্যাখ্যা করো",
          "explanation": "উদ্দীপকের রতন মিয়ার ঢাকা আসার পিছনে সামাজিক পরিবর্তনের প্রাকৃতিক কারণকে দায়ী করা যায়। অনেক সময় প্রাকৃতিক কারণে সামাজিক পরিবর্তন সংঘটিত হয়। বিশেষ করে বৈশ্বিক উন্নয়ন, নদীভাঙন, বন্যা, ভূমিকম্প, ঘূর্ণিঝড়, নির্দিষ্ট এলাকার আবহাওয়ার পরিবর্তন ইত্যাদি কারণে মানুষের জীবনব্যবস্থায়ও পরিবর্তন আসে। উদাহরণ হিসেবে বলা যায়, নদী ভাঙন, ভূমিকম্প, বন্যা ইত্যাদি প্রাকৃতিক দুর্যোগ পরিবেশের ভারসাম্য নষ্ট করে। অনেক মানুষই ভারসাম্যহীন এ পরিবেশে জীবনযাপন করতে পারে না। বাধ্য হয়ে তাদের অনেকেই জীবনধারণের জন্য নতুন কোনো স্থানে যায়। সাধারণত প্রাকৃতিক দুর্যোগের ফলে ক্ষতিগ্রস্ত মানুষের বড় একটি অংশ শহরে পাড়ি জমায়। যেমনটি উদ্দীপকের রতন মিয়ার ক্ষেত্রে ঘটেছে। সে নদীর করালগ্রাসে সর্বস্ব হারিয়ে স্ত্রী-সন্তান নিয়ে ঢাকায় আসে। রতন মিয়ার ঢাকায় আসার পিছনে সামাজিক পরিবর্তনের প্রাকৃতিক কারণকে দায়ী করা যায়, যা উপরের আলোচনায় ফুটে উঠেছে। সুতরাং এটা নিশ্চিতভাবেই বলা যায়, রতন মিয়া প্রাকৃতিক কারণে ঢাকায় এসেছে।"
        },
        {
          "label": "ঘ",
          "question": "তুমি কি মনে কর, বিভিন্ন সুযোগ-সুবিধার জন্যেই মানুষ গ্রাম থেকে শহরমুখী হয়? তোমার মতামতের পক্ষে যুক্তি দাও।",
          "explanation": "আমি মনে করি, কেবল বিভিন্ন সুযোগ-সুবিধা লাভের জন্যই মানুষ গ্রাম থেকে শহরমুখী হয় না। বাধ্য হয়েও অনেক সময় মানুষ শহরমুখী হয়। গ্রামীণ মানুষের শহরমুখী হওয়ার অন্যতম কারণ প্রাকৃতিক দুর্যোগ। বিভিন্ন প্রাকৃতিক দুর্যোগের (বন্যা, নদী ভাঙন, ভূমিকম্প, ঘূর্ণিঝড় ইত্যাদি) কারণে মানুষ যখন নিম্নে হয়ে পড়ে তখন জীবিকা নির্বাহের জন্য বাধ্য হয়ে শহরে পাড়ি জমায়। যেমনটি আমরা উদ্দীপকের রতন মিয়ার ক্ষেত্রে দেখতে পাই। সে কিন্তু শুধুমাত্র সুযোগ-সুবিধা লাভের জন্য গ্রাম থেকে ঢাকা আসেনি, বরং প্রাকৃতিক দুর্যোগের কারণে নিঃস্ব হয়ে পড়ায় বাধ্য হয়েই তাকে শহরে আসতে হয়েছে। অনেক সময় দেখা যায়, গ্রামীণ পরিবেশ অনিরাপদ হয়ে পড়ায় ব্যক্তি শহরমুখী হয়েছে। উদাহরণস্বরূপ বলা যায়, রাজনৈতিক ৰা গোষ্ঠীগত দ্বন্দ্ব-সংঘাতের কারণে ব্যক্তি যদি গ্রামীণ পরিবেশ অনিরাপদ মনে করে তাহলে সে নিরাপত্তার জন্য শহরে চলে যেতে পারে। এছাড়া আমাদের দেশের গ্রামীণ শিক্ষার্থীদের উন্নত ও উচ্চ শিক্ষা লাভের জন্যও শহরে যাওয়ার প্রবণতা রয়েছে। কারণ আমাদের দেশের ভালো ভালো শিক্ষা প্রতিষ্ঠানগুলো শহরকেন্দ্রিক। ফলে শিক্ষার্থীরা অনেকটা বাধ্য হয়ে উচ্চ ও উন্নত শিক্ষা গ্রহণ করার জন্য শহরে পাড়ি জমায়। উপরের আলোচনা শেষে বলা যায়, গ্রামীণ মানুষ শুধুমাত্র সুযোগ- সুবিধার জন্যই শহরে আসে না, বরং অনেক সময় বাধ্য হয়েও নগরে আসে, যা উল্লিখিত আলোচনায় প্রমাণিত।"
        }
      ]
    },
    {
      "number": "2",
      "uddipok": "বাংলাদেশকে উন্নয়নশীল দেশ থেকে মধ্যম আয়ের দেশে উন্নীত করার যে প্রচেষ্টা চলছে সে প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ। এ বেসরকারি সংস্থাগুলোর মধ্যে একটি ২০০৬ সালে শান্তিতে নোবেল পুরস্কার লাভ করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "NGO'র পূর্ণরূপ কী?",
          "explanation": "NGO-এর পূর্ণরূপ হলো- Non Government Organization."
        },
        {
          "label": "খ",
          "question": "সামাজিক উন্নয়ন অর্থ মানুষের সামগ্রিক উন্নয়ন- ব্যাখ্যা করো।",
          "explanation": "যখন মানুষের জীবনের সবক্ষেত্রে উন্নতি ঘটে তখনই সামাজিক উন্নয়ন সংঘটিত হয়। যখন সমাজের সাধারণ মানুষের শিক্ষা, স্বাস্থ্য, পুষ্টি, অভ্যাস, ধ্যান-ধারণা, আচার-আচরণ সব ক্ষেত্রেই ইতিবাচক পরিবর্তন আসে এবং এর সাথে সাথে জনগণের আয়ুষ্কাল, ভোগের পরিমাণ, রাজনৈতিক সচেতনতা, সিদ্ধান্ত গ্রহণ ক্ষমতা বৃদ্ধি পায়, পাশাপাশি শিশু ও মাতৃমৃত্যুর হার, বেকারত্ব হ্রাস পায় তখনই সামাজিক উন্নয়ন হয়েছে বলে মনে করা হয়। অর্থাৎ মানুষের পুরো জীবনযাপন পদ্ধতিকে কেন্দ্র করেই সামাজিক উন্নয়ন সংঘটিত হয় এজন্যই বলা হয়, সামাজিক উন্নয়ন অর্থ মানুষের সামগ্রিক উন্নয়ন।"
        },
        {
          "label": "গ",
          "question": "উদ্দীপকে উল্লেখিত নোবেলজয়ী সংস্থা কোনটি? ব্যাখ্যা করো।",
          "explanation": "উদ্দীপকে উল্লেখিত নোবেলজয়ী সংস্থা হলো গ্রামীণ ব্যাংক। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ ইউনুসের নেতৃত্বে যাত্রা শুরু করে। সংস্থাটি গঠনের প্রধান উদ্দেশ্য ছিল- গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিস্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকান্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করেছে। উদ্দীপকে বলা হয়েছে, বাংলাদেশে কর্মরত বেসরকারি সংস্থার মধ্যে একটি ২০০৬ সালে শান্তিতে নোবেল পুরস্কার লাভ করে। উপরের আলোচনায় সুস্পষ্ট যে, পুরস্কারপ্রাপ্ত সংস্থাটি গ্রামীণ ব্যাংক।"
        },
        {
          "label": "ঘ",
          "question": "বাংলাদেশকে মধ্যম আয়ের দেশে উন্নীত করার প্রচেষ্টায়। বেসরকারি সংস্থাগুলোর ভূমিকা খুবই গুরুত্বপূর্ণ\"- তুমি কি এ বক্তব্যের সাথে একমত? উত্তরের সপক্ষে যুক্তি দাও।",
          "explanation": "হ্যাঁ, আমি এ বিষয়ে একমত যে, বাংলাদেশকে মধ্যম আয়ের দেশে উন্নীত করার প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ। বর্তমানে বাংলাদেশ উন্নয়নশীল দেশের স্তরে অবস্থান করছে। এ স্তর থেকে মধ্যম আয়ের দেশে উত্তরণে সরকারি সংস্থার পাশাপাশি বেসরকারি সংস্থা উল্লেখযোগ্য ভূমিকা রাখছে। এ সংস্থাগুলো দেশের উন্নয়নে সরকারের পাশাপাশি নানামুখী পদক্ষেপ গ্রহণ করে। যেমন- একটি দেশের উন্নয়নে সবচেয়ে গুরুত্বপূর্ণ ভূমিকা রাখে দক্ষ ও যোগ্য মানবসম্পদ। দক্ষ মানবসম্পদ তৈরিতে বেসরকারি সংস্থাগুলো বিভিন্নভাবে ভূমিকা রাখে। এ লক্ষ্যে সংস্থাগুলো পুরুষ ও মহিলাদের সংগঠিত করে তাদের নিয়ে দল গঠন, সচেতনতা বৃদ্ধি কার্যক্রম, ব্যক্তিগত ও পারিবারিক স্বাস্থ্য উন্নয়ন, প্রশিক্ষণ দানসহ বহুবিধ কার্যক্রম পরিচালনা করে। দারিদ্রদ্র্য দূরীকরণেও বেসরকারি সংস্থার কার্যক্রম বিশেষ গুরুত্বের দাবিদার। এ জন্য সংস্থাগুলো গ্রামাঞ্চলে ভূমিহীন ও গরীব কৃষকদের মধ্যে গ্রুপ অথবা সমবায় ধরনের সংগঠন গড়ে তুলে তাদেরকে ঋণ প্রদান ও তাদের জন্য কর্মসংস্থানের ব্যবস্থা করছে। এছাড়াও সংস্থাগুলো দেশের উন্নয়নে কৃষি উন্নয়ন কার্যক্রম, গ্রাম ও শহর উন্নয়ন, নারীর ক্ষমতায়নসহ নানাবিধ ■ কর্মকাণ্ড পরিচালনা করে উন্নয়নশীল থেকে মধ্যম আয়ের দেশে পরিণত হওয়ার বিষয়ে গুরুত্বপূর্ণ ভূমিকা পালন করছে। উপরের আলোচনা শেষে এ কথা নিঃসন্দেহে বলা যায় যে, বাংলাদেশকে মধ্যম আয়ের দেশে পরিণত করতে বেসরকারি সংস্থার ভূমিকা অস্বীকার করা যাবে না। কারণ এ সংস্থাগুলো সরকারের পাশাপাশি দেশের সার্বিক উন্নয়নে নিরলস কাজ করে যাচ্ছে।"
        }
      ]
    },
    {
      "number": "3",
      "uddipok": "বহু বছর পর আসিফ সাহেব যুক্তরাষ্ট্র থেকে দেশে ফিরে অবাক হয়ে লক্ষ করলেন যে, দেশে শিক্ষা ব্যবস্থাপনায় ব্যাপক পরিবর্তন হয়েছে। কৃষিক্ষেত্রে আধুনিক যন্ত্রপাতির ব্যবহার শুরু হয়েছে। পেশায় বৈচিত্র্য বেড়েছে। এছাড়া নারীরাও গৃহকর্মের পাশাপাশি, উপার্জনমূলক কর্মকান্ডে নিজেদেরকে নিয়োজিত করছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "Globalization শব্দের অর্থ কী?",
          "explanation": "Globalization শব্দের অর্থ বিশ্বায়ন।"
        },
        {
          "label": "খ",
          "question": "গণমাধ্যম বাংলাদেশের সামাজিক পরিবর্তনে ব্যাপক ভূমিকা পালন করছে- বুঝিয়ে দাও।",
          "explanation": "গণমাধ্যমের ভূমিকা সমকালীন বাংলাদেশের সামাজিক পরিবর্তনে বিশেষ ভূমিকা রাখছে। গণমাধ্যমের বিকাশের ফলে মানুষের চিন্তা-ভাবনা ও কর্মকৌশলে দ্রুত পরিবর্তন হতে শুরু করেছে। বিশেষত বিশ্বব্যাপী যুব জনশক্তির সামাজিক গণমাধ্যমে যুক্ত হওয়া এবং চিন্তা আদান-প্রদানের প্রবণতা প্রতিদিনই বৃদ্ধি পাচ্ছে। শুধুমাত্র চিন্তা আদান-প্রদানই নয়, চিন্তাকে কাজে পরিণত করার উদ্যোগও পরিলক্ষিত হচ্ছে। ফলে গণমাধ্যম ক্রমাগতভাবে সামাজিক পরিবর্তনে কার্যকর ভূমিকা রাখছে। উদাহ্রণস্বরূপ বাংলাদেশের কোটা সংস্কার আন্দোলনের কথা উল্লেখ করা যেতে পারে, যা মূলত গণমাধ্যমের সুবাদেই সারা দেশে ছড়িয়ে পড়েছে। ফলে সরকারের পক্ষ থেকে এই কাঠামোর পরিবর্তনের ঘোষণা এসেছে।"
        },
        {
          "label": "গ",
          "question": "উদ্দীপকে আসিফ সাহেবের দেখা বিষয়গুলো সামাজিক পরিবর্তনের কোন উপাদানটি দ্বারা বেশি প্রভাবিত? ব্যাখ্যা করো।",
          "explanation": "উদ্দীপকের আসিফ সাহেবের দেখা বিষয়গুলো সামাজিক পরিবর্তনের প্রযুক্তিগত উপাদানটি দ্বারা বেশি প্রভাবিত। বর্তমান পৃথিবী হচ্ছে তথ্য প্রযুক্তিনির্ভর আধুনিক বিশ্ব। উন্নত ও অনুন্নত সব সমাজ ব্যবস্থাতেই তথ্য প্রযুক্তি আজ অভাবনীয় পরিবর্তন এনেছে। তথ্য প্রযুক্তি বাংলাদেশের সমাজকাঠামো তথা সার্বিক ব্যবস্থার পরিবর্তনে গুরুত্বপূর্ণ ভূমিকা পালন করছে। বিশেষ করে অর্থনীতি, রাজনীতি, কৃষি, শিক্ষা প্রভৃতি সেক্টরে এর অবদান অভাবনীয়। উদ্দীপকের আসিফ সাহেব দেশের শিক্ষাব্যবস্থায় ব্যাপক পরিবর্তন ও কৃষি ক্ষেত্রে আধুনিক যন্ত্রপাতির ব্যবহার লক্ষ করেছেন, যা মূলত প্রযুক্তিগত উপাদানের ফল। এমনকি নারীদের গৃহকর্মের পাশাপাশি উপার্জনমূলক কর্মকান্ডে লিপ্ত হওয়ার পিছনেও তথ্য প্রযুক্তির প্রভাবকে অস্বীকার করা যায় না। কারণ তথ্য প্রযুক্তির প্রসারেই নারীরা তাদের অধিকার এবং জীবনযাপনের ধরন সম্পর্কে সচেতন হয়ে উপার্জনমূলক কর্মকাণ্ডে জড়িত হচ্ছে। তাই বলা যায়, উদ্দীপকের বিষয়গুলো প্রযুক্তিগত উপাদান দ্বারা বেশি প্রভাবিত।"
        },
        {
          "label": "ঘ",
          "question": "উদ্দীপকে উল্লিখিত সামাজিক পরিবর্তনগুলো আমাদের সমাজ ব্যবস্থাকে সমৃদ্ধ করছে- তোমার উত্তরের সপক্ষে যুক্তি দাও",
          "explanation": "উদ্দীপকে উল্লিখিত পরিবর্তনগুলো অর্থাৎ শিক্ষা, কৃষি, পেশার বৈচিত্র্যতা ও নারীর উপার্জনমূলক কর্মকাণ্ডে লিপ্ত হওয়া আমাদের সমাজব্যবস্থাকে সমৃদ্ধ করছে। যৌক্তিক কারণেই আমি এ বক্তব্যের পক্ষে। নিচে আমার যুক্তি উপস্থাপন করা হলো- বর্তমানে আমাদের দেশের শিক্ষাক্ষেত্রে ব্যাপক পরিবর্তন এসেছে। বিশেষ করে তথ্য প্রযুক্তির প্রভাবেই সংশ্লিষ্ট কর্তৃপক্ষ বিভিন্ন স্তরের শিক্ষাক্ষেত্রে যুগোপযোগী সিলেবাস প্রণয়ন করেছে। এসব সিলেবাস অনুসরণ করে সফলভাবে ছাত্রজীবন শেষ করার পর শিক্ষার্থীরা দেশ ও জনগণের কল্যাণে আগের তুলনায় অনেক বেশি ভূমিকা রাখতে পারছে, যা একইসাথে আমাদের সমাজব্যবস্থাকেও সমৃদ্ধ করছে। তথ্য প্রযুক্তির প্রভাবে বাংলাদেশের কৃষিতেও ব্যাপক পরিবর্তনের ছোঁয়া লেগেছে। বর্তমানে রেডিও ও টেলিভিশনে কৃষি সম্পর্কিত বিভিন্ন অনুষ্ঠান প্রচার করা হচ্ছে। এছাড়া কৃষকরা উন্নত বীজ, সার, কীটনাশক ব্যবহার করছে। বর্তমানে ট্রাক্টর, বীজ বপনের মেশিন প্রভৃতির সাহায্যে কৃষকরা সময় ও অর্থ সাশ্রয় করছে। উৎপাদনের পাশাপাশি বিপননেও তথ্য প্রযুক্তির সহায়তা নেওয়ায় কৃষকরা আগের তুলনায় আর্থিকভাবে বেশি লাভবান হচ্ছে। বাংলাদেশের মানুষের, একসময় প্রধান পেশা বৃদ্ধি হলেও বর্তমানে এ ক্ষেত্রে বৈচিত্র্য লক্ষ করা যায়। মানুষ এখন কল কারখানা, শিল্প প্রতিষ্ঠানে বিভিন্ন পেশায় কাজ করছে, সমাজে পেশার ক্ষেত্রে বৈচিত্র বাড়ায় সামাজিক গতিশীলতা ও অনেকগুন বেড়ে গেছে। আর সামাজিক গতিশীলতা সবসময়ই সমাজকাঠামোর উপর ইতিবাচক প্রভাব ফেলে। আমরা জানি, স্মাজে বসবাসকারী প্রায় অর্ধেক জনসমষ্টি হচ্ছে নারী। তথ্য প্রযুক্তি ও আধুনিক ধ্যান ধারণার প্রসারের ফলে বাংলাদেশের নারীরা বর্তমানে কেবল গৃহস্থালী কাজে সীমাবদ্ধ নয়। তারা প্রুষের সাথে সমান তালে বিভিন্ন উপার্জন্মূলক কর্মকান্ডে অংশগ্রহণ করছে। নারীদের জীবনে এ পরিবর্তন নিঃসন্দেহে সমাজব্যবস্থাকে সমৃদ্ধ করছে। উপরের আলোচনা শেষে বলা যায়, উদ্দীপকে যে পরিবর্তনগুলো উল্লেখ করা হয়েছে তার সবগুলোই ইতিবাচক হওয়ায় স্বাভাবিক ভাবেই তা আমাদের সমাজব্যবস্থাকে সমৃদ্ধ করছে।"
        }
      ]
    },
    {
      "number": "4",
      "uddipok": "১৮৩৯ সালে ফ্রান্সে একটি সামাজিক বিজ্ঞানের জন্ম হলেও বাংলাদেশে ১৯৫৭ সালে বিকাশ লাভ করে। ঢাকা বিশ্ববিদ্যালয়ের একজন অধ্যাপকের পরিশ্রমের ফলে এটি সম্ভব হয়। আর সেজন্য তাঁকে এ বিজ্ঞানটির বাংলাদেশের জনক বলে অভিহিত করা হয়। একটি সুখী ও সমৃদ্ধশালী বাংলাদেশ গড়ার জন্য এ সামাজিক বিজ্ঞানটির অধ্যয়ন অত্যন্ত জরুরি।",
      "tag": "MB, RB, DIN.B, CTG.B, SB, BB 22,RB, CB, CTG.B, BB 18",
      "sub_questions": [
        {
          "label": "ক",
          "question": "\"The Positive Philosophy' গ্রন্থটি কার লেখা?",
          "explanation": "'The Positive Philosophy' গ্রন্থটি সমাজবিজ্ঞানের জনক ফরাসি দার্শনিক অগাস্ট কোঁতের লেখা।"
        },
        {
          "label": "খ",
          "question": "নবান্ন উৎসব কী? বুঝিয়ে লেখো।",
          "explanation": "বাংলাদেশে বছরের প্রধান শস্য সংগ্রহকে কেন্দ্র করে যে উৎসব পালন করা হয় তাকে নবান্ন উৎসব বলা হয়। নবান্ন শব্দের অর্থ 'নতুন অন্ন'। নতুন আমন ধান কাটার পর সে ধান থেকে প্রস্তুত চালের প্রথম রান্না উপলক্ষ্যে এ উৎসবের আয়োজন করা হয়। সাধারণত অগ্রহায়ণ মাসে এ উৎসব উদযাপিত হয়। তবে কোনো কোনো অন্যলে পৌষ ও মাঘ মাসেও নবান্ন উৎসবের আয়োজন করা হয়। এ সময় নতুন ফসল কৃষিজীবী মানুষের মনে আনন্দ এনে দেয়। এ আনন্দের প্রতিফলন ঘটে পৌষ পিঠে, দুধ পিঠে, পিঠাপুলি প্রভৃতির অকৃপণ বিতরণের মধ্য দিয়ে।"
        },
        {
          "label": "গ",
          "question": "উদ্দীপকে কোন অধ্যাপকের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বাংলাদেশের সমাজবিজ্ঞানের জনক ড. এ. কে. নাজমুল করিমের কথা বলা হয়েছে। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। উল্লেখ্য যে, ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে The Dynamics of Bangladesh Society', সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উদ্দীপকে বলা হয়েছে, ঢাকা বিশ্ববিদ্যালয়ের একজন অধ্যাপকের পরিশ্রমের ফলে ১৯৫৭ সালে বাংলাদেশে সমাজবিজ্ঞান বিকাশ লাভ করে। এ কারণে তাকে বাংলাদেশের সমাজবিজ্ঞানের জনক বলা হয়। আলোচিত এ ব্যক্তির সঙ্গে ড. এ. কে. নাজমুল করিমের সাদৃশ্য রয়েছে, যা উল্লিখিত আলোচনায় ফুটে উঠেছে। তাই বলা যায়, উদ্দীপকে অধ্যাপক ড. এ. কে. নাজমুল করিমের কথা বলা হয়েছে।"
        },
        {
          "label": "ঘ",
          "question": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞানটির পঠন-পাঠন অত্যন্ত জরুরি— মতামত দাও।",
          "explanation": "একটি সুখী ও সমৃদ্ধশালী বাংলাদেশ গড়ার ক্ষেত্রে উদ্দীপকে নির্দেশিত বিজ্ঞান তথা সমাজবিজ্ঞানের পঠন-পাঠন অত্যন্ত জরুরি। বাংলাদেশ তৃতীয় বিশ্বের একটি উন্নয়নশীল দেশ। এখনও এদেশে সমাজের নানা স্তরে বিভিন্ন সামাজিক সমস্যা লক্ষ করা যায়। এ সমস্যাগুলোর মধ্যে জনসংখ্যাস্ফীতি, বাল্যবিবাহ, বেকারত্ব, মাদকাসক্তি ইত্যাদি উল্লেখযোগ্য। এ সব সমস্যার সমাধান ছাড়া সুখী ও সমৃদ্ধশালী সমাজ গঠন কল্পনা ছাড়া আর কিছুই নয়। যদিও এসব সমস্যা সমূলে ধ্বংস করা যাবে না, তবুও যথোপযুক্ত পদক্ষেপ গ্রহণের মধ্য দিয়ে এর মাত্রা অনেকাংশে কমিয়ে আনা সম্ভব। আর এ ক্ষেত্রে সমাজবিজ্ঞানের জ্ঞান সবচেয়ে বেশি সহায়তা করতে পারে। কারণ একটি তাত্ত্বিক বিষয় হিসেবে সমাজবিজ্ঞান সামাজিক সমস্যাগুলোকে সঠিকভাবে চিহ্নিত করে এবং এর সমাধানে বিজ্ঞানভিত্তিক গবেষণা চালায়। বিশেষ করে সমস্যার উৎস কোথায়, সমাজের ওপর এর প্রভাব কীরূপ, সমাধানের জন্য কোন ব্যবস্থা অধিকতর উপযোগী ইত্যাদি বিষয় মাথায় রেখে সমাজবিজ্ঞান গবেষণা করে। ফলে দেখা যায়, সামাজিক সমস্যা সমাধানে সমাজবিজ্ঞানীর পরিচালিত গবেষণা বেশি ফলপ্রসু হয়। সামাজিক সমস্যা সমাধানের পাশাপাশি বাংলাদেশের সমাজজীবনকে সুখী ও সমৃদ্ধশালী করতে বহুমুখী উন্নয়ন পরিকল্পনা প্রণয়ন এবং বাস্তবায়নের জন্য বিভিন্ন ধরনের কার্যক্রম গ্রহণ করতে হয়। সমাজবিজ্ঞানের জ্ঞান ছাড়া এসব কার্যক্রম সম্পন্ন করা সম্ভব নয়। কার্যত বাংলাদেশকে সুখী ও সমৃদ্ধশালী করতে যেসব পরিকল্পনা গ্রহণ করা হয়, সমাজবিজ্ঞানের জ্ঞান না থাকলে তার বাস্তব রূপ দেওয়া সম্ভব না । উপরের আলোচনার প্রেক্ষিতে বলা যায়, বাংলাদেশের সমাজজীবনে যেসব সমস্যা লক্ষ করা যায় সেগুলোর সমাধানে ব্যবস্থা গ্রহণ এবং সুষ্ঠু উন্নয়ন পরিকল্পনার মাধ্যমে সুখী ও সমৃদ্ধশালী বাংলাদেশ গঠন করতে হলে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "5",
      "uddipok": "বিয়ের দু'বছরের মাথায় রশিদ মিয়ার একটি কন্যা সন্তান জন্ম নেয়। সে মনে মনে খুবই অখুশি হয়। সে মনেপ্রাণে পুত্র সন্তান কামনা করেছিল। বিয়ের পাঁচ বছর পর যখন তার একটি পুত্র সন্তান জন্ম নিল, তখন তার কি আনন্দ! আনন্দে গ্রামের সবাইকে ডেকে- 'ডেকে মিষ্টি মুখ করালো।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ইভটিজিং-এর বাংলা প্রতিশব্দ কী?",
          "explanation": "ইভটিজিং-এর বাংলা প্রতিশব্দ 'নারীকে উত্যক্ত করা'।"
        },
        {
          "label": "খ",
          "question": "বেকারত্ব মাদকাসক্তির অন্যতম প্রধান কারণ। ব্যাখ্যা করো",
          "explanation": "সীমিত কর্মসংস্থানের কারণে কাজ করার ইচ্ছা থাকা সত্ত্বেও এ দেশের লক্ষ লক্ষ মানুষ বেকার জীবনযাপন করছে। বেকারত্ব তাদের মনেদগের। করছে হতাশা ও নৈরাশ্য। এ হতাশা ও নৈরাশ্য ভুলে থাকার জন্য অনেকেই। মাদকাসক্ত হয়ে পড়ে। এছাড়া অনেক বেকার যুবক বেকারত্ব ঘুচাতে মাদক। ম্যাবসায় জড়িয়ে পড়ার পাশাপাশি নিজেও মাদকাসক্ত হয়ে পড়ে। বস্তুত কিছু। ব্যতিক্রম ছাড়া এটা দেখা যায় না যে, উপার্জনমূলক কাজে জড়িত মাদক গ্রহণ করছে। এজন্য সমাজবিজ্ঞানীরা মাদকাসক্তির অন্যতম কারণ। হিসেবে বেকারত্বকে চিহ্নিত করেন।"
        },
        {
          "label": "গ",
          "question": "রশিদ মিয়ার মনোভাব, বাংলাদেশের কোন সামাজিক সমস্যার পরিচয় বহন করে? ব্যাখ্যা করো।",
          "explanation": "উদ্দীপকের রশিদ মিয়ার মনোভাব বাংলাদেশের অন্যতম সামাজিক সমস্যা জেন্ডার বৈষম্যের পরিচয় বহন করে। নারী-পুরুষের সামাজিক সম্পর্ককে বোঝানোর জন্য 'জেন্ডার' শব্দটি ব্যবহার করা হয়। প্রাকৃতিকভাবে কোনো সীমাবদ্ধতা না থাকলেও সমাজ নারী ও পুরুষের কাজের লক্ষ্যে পার্থক্য সৃষ্টি করে রেখেছে। যেমন- নারী ঘর গৃহস্থালির কাজ করবে আর' পুরুষেরা অফিস-আদালতে চাকরি করবে। এ ধরনের পার্থক্যের কারণে সমাজে নারী-পুরুষের মধ্যে তৈরি হয়েছে নানা বৈষম্য, অধিকাংশ সময়ই যার শিকার হচ্ছে নারীরা। এ বৈষম্যের কারণে নারীরা সমাজে সব ক্ষেত্রেই পিছিয়ে রয়েছে। এমনকি পুরুষ সমাজকে প্রধান্য দিতে গিয়ে কখনো কখনো নারীর জন্মকেই অভিশাপ মনে করা হয়। যে কারণে একটি ছেলে সন্তান জন্ম নিলে বাবা-মা যতো খুশি হয়, মেয়ে সন্তান জন্ম নিলে ততো খুশি তো হয়ই না, বরং কখনো কখনো মেয়ে শিশুটিকে পরিবারের জন্য বোঝা মনে করে। যেমনটি উদ্দীপকের রশিদ মিয়ার ক্ষেত্রেও দেখা যায়। বিয়ের দুবছর পর রশিদ মিয়ার স্ত্রী একটি কন্যা সন্তান জন্ম দিলে সে খুবই অখুশি হয়। আবার পাঁচ বছর পর একটি পুত্র সন্তান জন্ম নিলে সে খুবই খুশি হয়। রশিদ মিয়ার এমন মনোভাব সমাজে প্রচলিত নারী-পুরুষের জেন্ডার বৈষম্যকেই নির্দেশ করে।"
        },
        {
          "label": "ঘ",
          "question": "\"পিতৃতান্ত্রিক পরিবার ব্যবস্থাই উক্ত মনোভাবের প্রধান কারণ।\"- বিশ্লেষণ করো।",
          "explanation": "পিতৃতান্ত্রিক পরিবার ব্যবস্থাই উদ্দীপক দ্বারা ইঙ্গিতকৃত বৈষম্য তথা জেন্ডার বৈষম্যের প্রধান কারণ। জেন্ডার বৈষম্য হলো নারী ও পুরুষের মাঝখানে একটি সামাজিক প্রভেদ। এ প্রভেদের মাধ্যমে নির্ধারণ করা হয় যে, সমাজে নারী এবং পুরুষ কে কোন কাজ করবে। মূলত পিতৃতান্ত্রিক পরিবার ব্যবস্থার কারণেই এই পার্থক্যের সূচনা হয়। কার্যত সমাজে পিতৃতান্ত্রিক মনোভাবের প্রধান্য থাকায় সামাজিকভাবেই নারী ও পুরুষের কাজের মধ্যে একটি সীমারেখা টেনে দেওয়া হয়। \"বন্যেরা বনে সুন্দর, নারীরা গৃহকোণে\"- এ ধরনের প্রবাদের সৃষ্টি এ সীমারেখার ভিত্তিতেই। পিতৃতান্ত্রিক মনোভাবসম্পন্ন মানুষরা মনে করে, নারীরা গৃহস্থালির কাজ করবে আর পুরুষেরা অফিস-আদালতে চাকরি করবে। এ ধরনের মনোভাব থেকেই নারীদের বোঝানো হয় যে, উচ্চশিক্ষা জরুরি নয় বরং ঘর-সংসার করাই তার একমাত্র কাজ। বস্তুত পিতৃতান্ত্রিক মনোভাবের কারণে নারীরা প্রায় সব ক্ষেত্রেই অবমূল্যায়িত হয়। যেমন- ঘরের বাইরে অর্থনৈতিক কাজে তাদেরকে নিরুৎসাহিত করা হয়। তার পরেও বাইরে কাজ করলে পুরুষের সমান পরিশ্রম করেও তারা পুরুষের তুলনায় কম মজুি মজুরি পায়। শুধু তাই নয়, পুরুষতান্ত্রিক মানসিকতার কারণে নারীরা সম্পত্তির অধিকার থেকে বঞ্চিত হয় এবং নিজ জীবন বা পারিবারিক কোনো সিদ্ধান্ত গ্রহণে তাদের মতামত জানতে চাওয়া হয় না। এমনকি অনেক পুরুষ মনে করে, নারী সবক্ষেত্রে তার কথা মেনে চলবে। এর অন্যথা হলেই নারীর ওপর নেমে আসে চরম শারীরিক নির্যাতন। উপরের আলোচনা শেষে বলা যায়, জেন্ডার বৈষম্যের পিছনে, পিতৃতান্ত্রিক পরিবার ব্যবস্থাই মূল উপাদান হিসেবে কাজ করে।"
        }
      ]
    },
    {
      "number": "6",
      "uddipok": "গণসূর্যের মঞ্চ কাঁপিয়ে, কবি শোনালেন তার অমর কবিতাখানি, এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম সেই থেকে স্বাধীনতা শব্দটি আমাদের।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ছয় দফা কত সালে উত্থাপন করা হয়?",
          "explanation": "ছয় দফা ১৯৬৬ সালে লাহোরে বিরোধীদলের এক সম্মেলনে উত্থাপন করা হয়।"
        },
        {
          "label": "খ",
          "question": "\"বাঙালি জাতীয়তাবাদের ভিত্তি ভাষা আন্দোলনের মাঝে নিহিত ছিল।\"- ব্যাখ্যা করো।",
          "explanation": "বাঙালি জাতীয়তাবাদের ভিত্তি ভাষা আন্দোলনের মধ্যে নিহিত ছিল'। মাতৃভাষার মর্যাদা প্রতিষ্ঠার দাবিতে ১৯৪৮ সালে ভাষা আন্দোলনের সূত্রপাত হয়। ১৯৫২ সালের ২১ ফেব্রুয়ারি রাজপথে নেমে পুলিশের গুলিতে প্রাণ দেন কয়েকজন সংগ্রামী বাঙালি। তাদের সেই আত্মত্যাগের ঘটনার মাধ্যমে এ আন্দোলনের সফল পরিসমাপ্তি ঘটে। ভাষা আন্দোলনের ফলেই ১৯৫৬ সালের সংবিধানে পাকিস্তান সরকার উর্দুর পাশাপাশি বাংলাকে রাষ্ট্রভাষা হিসেবে মেনে নিতে বাধ্য হয়। ভাষা আন্দোলন বাঙালির চেতনায় জাগ্রত করে জাতীয়তাবোধের। শুরুর দিকে' এ আন্দোলন সাংস্কৃতিক পর্যায়ে সীমিত থাকলেও পরবর্তী সময়ে তা রাজনৈতিক ও অর্থনৈতিক অধিকার আদায়ের শক্তি অর্জন করে। ভাষা আন্দোলনের ফলেই ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের সৃষ্টি হয়। এজন্যই বলা হয়, ভাষা আন্দোলন বাঙালি জাতীয়তাবাদ বিকাশের ভিত্তি ও প্রথম সোপান।"
        },
        {
          "label": "গ",
          "question": "উদ্দীপকে কোন ভাষণের কথা বলা হয়েছে? ব্যাখ্যা করো।",
          "explanation": "উদ্দীপকে বঙ্গবন্ধু শেখ মুজিবুর রহমান প্রদত্ত ১৯৭১ সালের ৭. মার্চের ঐতিহাসিক ভাষণের কথা বলা হয়েছে। বঙ্গবন্ধু শেখ মুজিবুর রহমান মুক্তিযুদ্ধ শুরুর প্রাক্কালে ৭ মার্চ ঢাকার রেসকোর্স ময়দানে (বর্তমান সোহরাওয়াদী উদ্যানে) এক ঐতিহাসিক ভাষণ দেন। এ ভাষণে তিনি পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ও বাঙালির রাজনৈতিক ইতিহাসের পটভূমি তুলে ধরেন। বঙ্গবন্ধুর বক্তব্যের মূল বিষয়। ছিল চারটি। যথা- ১. চলমান সামরিক আইন প্রত্যাহার, ২. সৈন্যদের ব্যারাকে ফিরিয়ে নেওয়া, ৩. গণহত্যার তদন্ত করা ও ৪. নির্বাচিত প্রতিনিধিদের কাছে ক্ষমতা হস্তান্তর করা। এর বাইরে আরও বেশকিছু দাবি বঙ্গবন্ধু তার ভাষণের মাধ্যমে উত্থাপন করেন। এ ভাষণের চূড়ান্ত পর্যায়ে তিনি স্বাধীনতাযুদ্ধের প্রস্তুতির ইঙ্গিত দিয়ে ঘোষণা করেন, “এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" বঙ্গবন্ধুর ঐ ভাষণ সময়োপযোগিতা, একটি জাতির ওপর প্রভাব, বক্তব্যের ভাষা ইত্যাদি কারণে সমকালীন বিশ্বের ইতিহাসে বিশেষ গুরুত্বের দাবিদার। সম্প্রতি তা বিশ্বের ইতিহাসের অন্যতম গুরুত্বপূর্ণ দলিল হিসেবে জাতিসংঘের তালিকায়ও স্থান পেয়েছে। উপরের আলোচনার পরিপ্রেক্ষিতে বলা যায়, উদ্দীপকে উল্লেখিত পংক্তিগুলো দিয়ে ঐতিহাসিক ৭ মার্চের ভাষণের কথাই বলা হয়েছে।"
        },
        {
          "label": "ঘ",
          "question": "বাংলাদেশের অভ্যুদয়ের ক্ষেত্রে উদ্দীপকে উল্লিখিত ভাষণটির তাৎপর্য বিশ্লেষণ করো।",
          "explanation": "বাংলাদেশের অভ্যুদয়ের ক্ষেত্রে উদ্দীপকে নির্দেশিত ভাষণ তথা ৭ মার্চের ঐতিহাসিক ভাষণ গুরুত্বপূর্ণ ভূমিকা রাখে। ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) বঙ্গবন্ধু এক ঐতিহাসিক ভাষণে স্বাধীনতার ডাক দেন। পাকিস্তানি শাসকদের আচরণে হতাশ হয়ে তিনি অসহযোগ আন্দোলনের আহ্বান জানান। বঙ্গবন্ধুর ভাষণের পরদিন থেকেই সারা দেশে স্বাধীনতাকামী মানুষের আন্দোলন শুরু হয়ে যায়। বঙ্গবন্ধুর নির্দেশ অনুসারে স্কুল-কলেজ, অফিস-আদালত, কলকারখানা সব বন্ধ হয়ে যায়। জনগণ সরকারকে খাজনা-ট্যাক্স দেওয়া বন্ধ করে দেয়। স্পষ্টতই মুক্তিযুদ্ধের প্রস্তুতির আহ্বান জানিয়ে বঙ্গবন্ধু তার ভাষণে বলেন, প্রত্যেক মহল্লায়, ইউনিয়নে আওয়ামী লীগের নেতৃত্বে সংগ্রাম কমিটি গড়ে তুলুন। যার হাতে যা আছে তাই নিয়ে প্রস্তুত থাকুন। মনে রাখবেন, রক্ত যখন দিয়েছি রক্ত আরো দেব, এদেশের মানুষকে মুক্ত করে, ছাড়ব ইনশাআল্লাহ।\" এ ভাষণে উদ্বুদ্ধ হয়েই ২৬ মার্চ পরবর্তী সময়ে আপামর বাঙালি মুক্তিযুদ্ধে ঝাঁপিয়ে পড়ে। মুক্তিযুদ্ধ চলাকালে 'স্বাধীন বাংলা বেতার কেন্দ্র' থেকে নিয়মিতভাবে 'বজ্রকণ্ঠ' শিরোনামে ৭ মার্চের ভাষণ প্রচার করা হতো, যা মুক্তিযোদ্ধাদের জন্য অপরিসীম অনুপ্রেরণার উৎস ছিল। এ ভাষণের মূলমন্ত্রে উজ্জীবিত. হয়ে বাঙালি দীর্ঘ ৯ মাস রক্তক্ষয়ী লড়াই, ৩০ লক্ষ শহীদের রক্ত ও দুই লক্ষ মা-বোনের সম্ভ্রমের বিনিময়ে ১৯৭১ সালের ১৬ ডিসেম্বর পায় কাঙ্ক্ষিত স্বাধীনতা। উপরের আলোচনার পরিসমাপ্তিতে বলা যায়, বঙ্গবন্ধুর ৭ মার্চের ভাষণ ছিল বাঙালি জাতির মুক্তির আলোকদিশারি স্বরূপ। কার্যত এ ভাষণের চেতনায় উদ্বুদ্ধ হয়েই লড়াইয়ে ঝাঁপিয়ে পড়ে বাঙালিরা। অভ্যুদয় ঘটে স্বাধীন বাংলাদেশের।"
        }
      ]
    },
    {
      "number": "7",
      "uddipok": "সবুজ তার চাচার একমাত্র মেয়ে জেসমিনকে বিয়ে করে তার কর্মস্থলে বসবাস করে। একদিন কর্মস্থল থেকে ফিরে তার স্ত্রীকে জানায় যে, গত বছর সড়ক দুর্ঘটনায় তার বন্ধু হাবিব নিহত হয়েছিল। আজ তার বিধবা স্ত্রী হাবিবের ছোট ভাই হাসিবের সাথে বিবাহ বন্ধনে আবদ্ধ হয়েছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সমাজের ক্ষুদ্রতম সংগঠন কোনটি?",
          "explanation": "সমাজের ক্ষুদ্রতম সংগঠন পরিবার।"
        },
        {
          "label": "খ",
          "question": "সামাজিক নিয়ন্ত্রণে শিক্ষা গুরুত্বপূর্ণ ভূমিকা পালন করে- 'বুঝিয়ে লেখো।",
          "explanation": "সামাজিক নিয়ন্ত্রণের মাধ্যমগুলোর মধ্যে শিক্ষা অন্যতম। শিক্ষা মানুষকে ন্যায়-অন্যায়, ভালো-মন্দের ভেদাভেদ শেখায় এবং ব্যক্তিকে তার পারিবারিক ও সামাজিক আদর্শ, মূল্যবোধ ইত্যাদি সম্পর্কে সচেতন করে তোলে। ফলশ্রুতিতে মানুষের সামাজিক আচার-আচরণ, রীতি-নীতি সমাজ কাঙ্ক্ষিত পন্থায় গড়ে ওঠে। এভাবেই শিক্ষা সামাজিক নিয়ন্ত্রণে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে সবুজ ও জেসমিনের পরিবারটি কোন ধরনের পরিবার ব্যবস্থাকে নির্দেশ করে? ব্যাখ্যা করো।",
          "explanation": "নিম্নের অনুরূপ…. উদ্দীপকে বর্ণিত পরিবারটি একই সাথে একক এবং নয়াবাস পরিবার। বর্তমান সময়ে সমগ্র বিশ্বে সর্বাধিক জনপ্রিয় পরিবার ব্যবস্থা হচ্ছে একক বা অণু পরিবার। একজন স্বামী এবং একজন স্ত্রী নিয়ে এ পরিবার গঠিত হয়। একক পরিবারে স্বামী-স্ত্রীর সন্তানাদি থাকতে পারে, আবার নাও থাকতে পারে। শিল্পায়ন, নগরায়ণ ও আধুনিকায়নের ফলে একক পরিবার ক্রমশ সর্বব্যাপী বিস্তার লাভ করেছে। গ্রামীণ সমাজের তুলনায় নগর সমাজে এ ধরনের পরিবারের সংখ্যা বেশি। যৌথ পরিবার ব্যবস্থা ভেঙে একক পরিবারের সৃষ্টি হয়ে থাকে। আবার বিয়ের পর যদি স্বামী-স্ত্রী নতুন কোনো জায়গায় গিয়ে আলাদা বসবাস করে তবে তাকে নয়াবাস পরিবার বলে। এক্ষেত্রে নবদম্পতি স্বামীর কিংবা স্ত্রীর বাবার বাড়িতে থাকে না। উদ্দীপকের বাবর সাহেব তার স্ত্রী ও দুই সন্তান নিয়ে সিলেট শহরে বাস করেন। গঠন রীতি অনুযায়ী এটি একক পরিবারকে নির্দেশ করে। আবার বাবর সাহেব যেহেতু গ্রাম ছেড়ে শহরে গিয়ে বাস করেন অর্থাৎ নতুন জায়গায় বাস করেন সেহেতু এটি নয়াবাস পরিবারকে নির্দেশ করে। তাই বলা যায়, উদ্দীপকে একই সাথে একক এবং নয়াবাস পরিবারের চিত্র ফুটে উঠেছে।"
        },
        {
          "label": "ঘ",
          "question": "উদ্দীপকে হাসিবের বিবাহ রীতিটির সামাজিক গুরুত্ব বিশ্লেষণ করো।",
          "explanation": "উদ্দীপকের হাসিরের বিবাহ লেভিরেট বিবাহ রীতি অনুযায়ী সম্পন্ন হয়েছে। পারিবারিক সম্পত্তি রক্ষা, নারীর বৈধব্যের সমাপ্তি এবং সন্তানদের নিরাপত্তা নিশ্চিতের দিক থেকে এ ধরনের বিবাহ রীতি সমাজে বিশেষ গুরুত্বের দাবিদার। লেভিরেট বিবাহ রীতি বলতে ভ্রাতৃবধু বিবাহ রীতিকে বোঝায়। অর্থাৎ-কোনো ব্যক্তি যদি তার মৃত ভাইয়ের স্ত্রীকে বিবাহ করে, তখন তাকে লেভিরেট বিবাহ বলে। এ বিবাহের ফলে জ্ঞাতিসম্পর্ক সুদৃঢ় হয়। ইতোপূর্বে যে সম্পর্ক বিদ্যমান ছিল তা লোপ পায় না, বরং আরো স্থায়ী হয়। এবিবাহের ফলে স্বামীর মৃত্যুর পর স্ত্রী চাইলেও তার স্বামীর সম্পত্তি নিয়ে চলে যেতে পারে না। ফলে সম্পত্তির উত্তরাধিকার সংক্রান্ত ঝামেলা থেকে মুক্ত থাকা যায়। এছাড়া ব্যক্তির যদি সন্তান-সন্ততি থাকে তাহলে তার মৃত্যুর পর সন্তানরা সামাজিক নিরাপত্তাহীনতা ও আর্থিক অনিশ্চয়তার মধ্যে পড়ে যায়। লেভিরেট বিবাহের ফলে বিধবা স্ত্রীকে যেহেতু অন্যত্র যেতে হয় না বরং আগের পরিবারের মধ্যেই থাকার সুযোগ হয়, তাই সন্তানের সামাজিক এবং আর্থিক নিরাপত্তাও বজায় থাকে। সর্বোপরি স্বামীর মৃত্যুর মধ্য দিয়ে একজন নারী বিধবা হলেও লেভিরেট বিবাহের ফলে তার বৈধব্যের পরিসমাপ্তি ঘটে এবং সামাজিক মর্যাদা ও নিরাপত্তা বহাল থাকে। উপরের আলোচনা শেষে বলা যায়, নারীর সামাজিক মর্যাদা রক্ষা, সন্তানদের নিরাপত্তা নিশ্চিতকরণ ইত্যাদি কারণে লেভিরেট বিবাহের সামাজিক গুরুত্ব ব্যাপক।"
        }
      ]
    },
    {
      "number": "8",
      "uddipok": "গ্রীষ্মের ছুটিতে কল্পনা চাকমা তার বান্ধবী সোমা আপাংদের ময়মনসিংহের বাড়িতে বেড়াতে গিয়ে অবাক হয়ে দেখলো যে, পরিবারের সবকিছুই সোমা আপাং-এর মায়ের ইচ্ছায় হচ্ছে। আপাংদের সমাজে বিয়েতে পণ বা যৌতুক দেওয়া হয় না।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "রাখাইনরা কোন ধর্মাবলম্বী?",
          "explanation": "রাখাইনরা বৌদ্ধ ধর্মাবলম্বী।"
        },
        {
          "label": "খ",
          "question": "সাঁওতালদের জীবিকার প্রধান উপায় কৃষি।\"- বুঝিয়ে লেখো।",
          "explanation": "সাঁওতালরা এক সময় শিকার করে জীবিকা নির্বাহ করলেও বর্তমানে তাদের জীবন ধারণের প্রধান উপায় কৃষিকাজ। সাঁওতাল নারী-পুরুষ সকলেই কর্মঠ এবং মাঠে-ময়দানে তারা বেশ পরিশ্রম করে। তাদের মধ্যে শতকরা ৯০ ভাগ ভূমিহীন। এ কারণে তাদের অধিকাংশ কৃষি শ্রমিক হিসেবে দৈনিক মজুরির ভিত্তিতে কাজ করে। হাল কর্ষণের কাজ পুরুষরা করলেও বীজ বোনা ও ফসল তোলার কাজ মেয়েরা করে। সাঁওতালদের চাষ পদ্ধতি আদিম ধরনের। জীবিকার প্রধান উপায় কৃষি হওয়ায় সাঁওতালদের বিভিন্ন ধর্মীয় উৎসবও (সোহরাই, মাঘ সিম, এরবাং সিম ইত্যাদি) কৃষিভিত্তিক।"
        },
        {
          "label": "গ",
          "question": "উদ্দীপকের সোমা আপাং কোন ক্ষুদ্র নৃগোষ্ঠীর অন্তর্ভুক্ত? ব্যাখ্যা করো।",
          "explanation": "উদ্দীপকের সোমা আপাং গারো ক্ষুদ্র নৃগোষ্ঠীর অন্তর্ভুক্ত। গারো ক্ষুদ্র নৃগোষ্ঠী বাংলাদেশের ময়মনসিংহ, জামালপুর, শেরপুর, - নেত্রকোনা, টাঙ্গাইল জেলা এবং বৃহত্তর সিলেট অঞ্চলের কোনো কোনো অংশে বাস করে। গারো সমাজ প্রধানত মাতৃসূত্রীয়। এ ব্যবস্থায় বংশ নাম ও সম্পত্তি মাতৃধারায় মাতা থেকে মেয়েতে বর্তায়। গারো পরিবারে মাতাই সব সম্পত্তির মালিক। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। রীতি অনুযায়ী নোকনার বোনেরা তাদের মাতা থেকে সম্পত্তি পায় না। যারা সম্পত্তি পায় না তাদের বলা হয় 'এগেট'। গারো সমাজ মনোগামী বা যুগল বিবাহ বেশি প্রচলিত। বহু স্ত্রী বিবাহও দেখা যায়। গারো বিয়েতে কন্যাকে কোনো পণ দিতে হয় না। অর্থাৎ- এ-বিয়েতে কোনো যৌতুক বা লেনদেন নেই। উদ্দীপকে দেখা যায়, সোমা আপাং ময়মনসিংহে বাস করে। তার মায়ের ইচ্ছায় পরিবারে সবকিছু পরিচালিত হয় এবং তাদের বিয়েতে যৌতুকের প্রচলন নেই। সোমা আপাং-এর পরিবারের এ দিকগুলো এবং গারো সমাজের তুলনামূলক আলোচনায় সহজেই অনুমেয় যে, সোমা আপাং গারো ক্ষুদ্র নৃগোষ্ঠীর সদস্য।"
        },
        {
          "label": "ঘ",
          "question": "কল্পনা চাকমা ও সোমা আপাংদের সমাজকাঠামো ভিন্ন ধরনের।\" তুমি কি এ বক্তব্যের সাথে একমত? তোমার উত্তরের সপক্ষে যুক্তি দাও।",
          "explanation": "কল্পনা চাকমা চাকমা নৃগোষ্ঠীর এবং সোমা আপাং গারো নৃগোষ্ঠীর সদস্য। স্বাভাবিকভাবেই এ দুই নৃগোষ্ঠীর সমাজকাঠামো ভিন্ন ধরনের। এ কারণে প্রশ্নোক্ত বক্তব্যের সাথে আমি সহমত পোষণ করি। সুপ্রাচীন কাল থেকেই চাকমা সমাজের প্রধান হলেন চাকমা রাজা। চাকমা সমাজের যেকোনো বিষয়ে তার মতামতই চূড়ান্ত বলে গণ্য। চাকমা পরিবার পিতৃতান্ত্রিক। অর্থাৎ- পরিবারের সব বিষয়ে পিতার সিদ্ধান্তই চূড়ান্ত বলে গণ্য। চাকমারা সাধারণত জুম চাষের ওপর নির্ভরশীল। তবে বর্তমানে তারা হালচাষ পদ্ধতি শিখেছে। দুই পাহাড়ের সমতল অংশে তারা ধান চাষ করে থাকে। চাকমা সমাজে প্রাপ্ত বয়স্কদের মধ্যে একক বিবাহ প্রথা বিদ্যমান। বহু বিবাহ যদিও অনুমোদিত তবে তা দিন দিন কমে আসছে। চাকমা বিয়েতে যৌতুক দেওয়া-নেওয়ার প্রচলন রয়েছে। চাকমারা বৌদ্ধ ধর্মাবলম্বী হলেও তাদের ধর্মীয় উৎসবে সনাতন ধর্মের প্রভাবও লক্ষ করা যায়। অন্যদিকে গারো ক্ষুদ্র নৃগোষ্ঠীর সমাজব্যবস্থা মাতৃসূত্রীয়। এ সমাজ ব্যবস্থায় সম্পত্তির উত্তরাধিকার মাতৃসূত্রে মেয়েতে বর্তায়। গারোরা সাধারণত কৃষির ওপর নির্ভরশীল। গারো সমাজ ব্যবস্থায় যুগল বিবাহ রীতি বেশি লক্ষ করা যায়। তবে বহু স্ত্রী বিবাহও পরিলক্ষিত হয়। গারো বিয়েতে কোনো যৌতুকের প্রচলন নেই। বাংলাদেশে বসবাসরত গারোদের ৯০% ধর্মান্তরিত খ্রিষ্টান। বাকিরা ঐতিহ্যবাহী 'সাংসারেক' ধর্মের অনুসারী। উপরের তুলনামূলক আলোচনায় সহজেই বোঝা যায় যে, চাকমা ও গারো সমাজব্যবস্থার মধ্যে বিস্তর পার্থক্য রয়েছে। অর্থাৎ এই দুই নৃগোষ্ঠীর সমাজকাঠামো ভিন্ন ধরনের। সুতরাং প্রশ্নোক্ত বক্তব্যকে আমি সমর্থন করি।"
        }
      ]
    },
    {
      "number": "9",
      "uddipok": "জামালের মামা মো. আশরাফ আলী ইউনিয়ন পরিষদের চেয়ারম্যান পদে প্রতিদ্বন্দ্বিতা করলে জামাল তার মামাকে নির্বাচিত করার জন্য খুবই পরিশ্রম করে। কিন্তু সে অবাক হয়ে লক্ষ করলো যে, তার দোস্ত নাফিসও তার পাশাপাশি যতটুকু সম্ভব ততটুকু শ্রম দিয়েছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "বর্ধিত পরিবারে কয় পুরুষের বাস থাকে?",
          "explanation": "বর্ধিত পরিবারে তিন পুরুষের বাস থাকে।"
        },
        {
          "label": "খ",
          "question": "বিবাহ হলো এক ধরনের চুক্তি- ব্যাখ্যা করো।",
          "explanation": "বিবাহ হলো সমাজ, সংস্কৃতি ও ধর্ম দিয়ে অনুমোদিত এমন একটি চুক্তি যার মাধ্যমে একজন পুরুষ এবং একজন মহিলা একত্রে বসবাস করার চূড়ান্ত ক্ষমতা অর্জন, করে। একইসাথে অর্জন করে পরিবার গঠনের যোগ্যতা, যা সৃষ্টি করে কিছু অধিকার ও কর্তব্যের সম্পর্ক। এর মাধ্যমে স্বামী-স্ত্রীর যৌন সম্পর্ক স্থাপন, সন্তান উৎপাদন ও একই পরিবারে বসবাস করার সামাজিক, ধর্মীয় এবং আইনগত স্বীকৃতি লাভ করে। এ স্বীকৃতির পুরো বিষয়টি লিখিত বা অলিখিত চুক্তির মাধ্যমে সম্পাদিত হয়। এ কারণে বিবাহকে এক ধরনের চুক্তি হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে জামাল ও নাফিস কোন ধরনের জ্ঞাতিসম্পর্কে সম্পর্কিত? ব্যাখ্যা করো।",
          "explanation": "উদ্দীপকের জামাল ও নাফিস প্রথাগত জ্ঞাতিসম্পর্কে সম্পর্কিত। জ্ঞাতিসম্পর্ক বলতে সাধারণত রক্ত কিংবা বৈবাহিকসূত্রে সম্পর্কিত আত্মীয়স্বজন বা জ্ঞাতিজনের মধ্যকার সম্পর্ককেই বোঝায়। কিন্তু এ ধরনের আত্মীয়স্বজন ছাড়াও মানুষ অনেকের সাথে সামাজিক বন্ধনে আবদ্ধ হয় এবং তাদের সঙ্গেও জ্ঞাতির মতোই সম্পর্ক গড়ে তোলে। প্রথাগত বন্ধন হচ্ছে এরকম একটি জ্ঞাতিসম্পর্ক। এ ধরনের সম্পর্কে স্থানীয় প্রথাগত সূত্রে কাউকে আত্মীয় করে নেওয়া হয়। উদাহরণ হিসেবে বলা যায়, আমরা আমাদের সমবয়সী বা সমমনা অনেকের সঙ্গে নানা ধরনের (দোস্ত, মিতা ইত্যাদি) বন্ধুত্ব গড়ে তুলি। আবার একই পাড়ায় বসবাসকারী বাবার বয়সী কোনো ব্যক্তিকে চাচা বলে সম্বোধন করি। এর সবই প্রথাগত জ্ঞাতিসম্পর্কের অন্তর্ভুক্ত। উদ্দীপকের জামাল এবং নাফিস পরস্পরের দোস্ত। এখানে জামাল ও নাফিসের মধ্যকার যে বন্ধুত্বের সম্পর্ক, তা জ্ঞাতিসম্পর্কের প্রথাগত বন্ধনকেই নির্দেশ করে।"
        },
        {
          "label": "ঘ",
          "question": "\"বাংলাদেশের গ্রামাঞ্চলে প্রয়োজনে আত্মীয়তা অত্যন্ত গুরুত্বপূর্ণ ভূমিকা রাখে\"- উদ্দীপকের আলোকে উক্তিটি বিশ্লেষণ করো।",
          "explanation": "বাংলাদেশের গ্রামাঞ্চলে প্রয়োজনে আত্মীয়তা বা জ্ঞাতিসম্পর্ক অত্যন্ত গুরুত্বপূর্ণ ভূমিকা রাখে। উদ্দীপকের মোঃ আশরাফ আলী ইউনিয়ন পরিষদে চেয়ারম্যান নির্বাচন করলে তার ভাগ্নে ও ভাগ্নের দোস্ত তাকে নির্বাচিত করার জন্য কঠোর পরিশ্রম করে। এর মাধ্যমে মূলত রাজনৈতিক কর্মকাণ্ডে জ্ঞাতিসম্পর্কের ভূমিকার প্রতি ইঙ্গিত করা হয়েছে। আমাদের দেশের গ্রামীণ রাজনীতির প্রকৃতি পর্যবেক্ষণ করলে আমরা দেখি, ব্যক্তি কিংবা গোষ্ঠী যাই হোক না কেন জ্ঞাতিদের সাহায্য ও সহযোগিতা ছাড়া গ্রামীণ রাজনীতিতে প্রতিষ্ঠা লাভ করা কষ্টসাধ্য। কেননা গ্রামীণ রাজনৈতিক কর্মকাণ্ড প্রধানত গোষ্ঠীসমূহের মধ্যকার ঐক্য এবং অনৈক্যের ফলশ্রুতি। গ্রামের প্রত্যেকটি গোষ্ঠী বিশেষ করে বড় গোষ্ঠীগুলো চায় ইউনিয়ন পরিষদ, উপজেলা পরিষদ, সংসদ সদস্য ইত্যাদি তাদের কর্তৃত্বাধীনে থাক। এসব প্রতিষ্ঠান তাদের নিয়ন্ত্রণে থাকলে সুনাম ও মর্যাদা বৃদ্ধির পাশাপাশি ক্ষমতাও অনেকগুণ বেড়ে যায়। এজন্য তারা নিজ গোষ্ঠীর লোক বা আত্মীয়স্বজনদের ক্ষমতাসীন করার লক্ষ্যে জোরালোভাবে কাজ করে। যেমনটা আমরা উদ্দীপকে দেখি। উপরের আলোচনার পরিসমাপ্তিতে বলা যায়, বাংলাদেশের গ্রামাঞ্চলে রাজনৈতিক কর্মকাণ্ডের পাশাপাশি সামাজিক, অর্থনৈতিক, ধর্মীয় ইত্যাদি ক্ষেত্রেও আত্মীয়তা বা জাতিসম্পর্ক গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "প্রতিষ্ঠিত প্রকৌশলী ইসতিয়াক আহমেদ গ্রামের ছেলে হলেও ঢাকায় বসবাস করেছেন। নিজ গ্রামের ছাত্রদের মাল্টিমিডিয়ার মাধ্যমে উন্নততর শিক্ষাদানের জন্য তিনি নিজের নকশায় নিজ খরচে একটি স্কুল নির্মাণ করেন এবং প্রয়োজনীয় সরঞ্জামাদি সরবরাহ করেন। কিন্তু শিক্ষকবৃন্দ এসব সরঞ্জামাদি ব্যবহারে প্রশিক্ষিত না হওয়ার কারণে শিক্ষার মান নিম্নমুখীই রয়ে গেল।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সংস্কৃতি কত প্রকার?",
          "explanation": "সংস্কৃতি দুই প্রকার। যথা- বস্তুগত ও অবস্তুগত সংস্কৃতি।"
        },
        {
          "label": "খ",
          "question": "\"বাংলাদেশে একটি মিশ্র সংস্কৃতি বিদ্যমান।\"- ব্যাখ্যা কর।",
          "explanation": "প্রাচীনকাল থেকে বিভিন্ন জাতিগোষ্ঠীর মিশ্রণের ফলে বাংলাদেশে একটি মিশ্র সংস্কৃতি বিদ্যমান। আর্যদের আসার আগে এ দেশে অনার্য, ভোটচীনা, অস্ট্রিক, নিষাদ জাতি তাদের নিজস্ব সংস্কৃতি নিয়ে বাস করত। পরবর্তী সময়ে আর্যরা আসগেও এসব সংস্কৃতি পুরোপুরি বিলীন হয়ে যায়নি, বরং উভয় সংস্কৃতির মিশ্রণ ঘটেছিল। এরপর কালের বিবর্তনে এ দেশের সমাজের ওপর বিভিন্ন ধর্মীয় (বৌদ্ধ, জৈন, হিন্দু, ইসলাম, খ্রিষ্টান ইত্যাদি) সংস্কৃতি প্রভাব বিস্তার করে। তবে লক্ষণীয় যে, বিভিন্ন ধর্ম প্রাচীন সংস্কৃতিকে পুরোপুরি বিলোপ করে দেয়নি, বরং প্রাচীন সংস্কৃতির অনেক কিছুই গ্রহণ করেছে। এ কারণে বলা হয় যে, বাংলাদেশে একটি মিশ্র সংস্কৃতি প্রচলিত।"
        },
        {
          "label": "গ",
          "question": "ইসতিয়াক সাহেবের স্কুলের নকশা কোন সংস্কৃতিকে নির্দেশ করে? ব্যাখ্যা কর।",
          "explanation": "ইসতিয়াক সাহেবের স্কুলের নকশা অবস্তুগত সংস্কৃতিকে নির্দেশ করে। মানুষের সংস্কৃতি যখন বাস্তব আকারে প্রকাশিত হয় তখন তাকে বস্তুগত সংস্কৃতি বলে। যেমন- ঘরবাড়ি, আসবাবপত্র, যন্ত্রপাতি ইত্যাদি। আর বস্তুগত সংস্কৃতির পেছনে ক্রিয়াশীল চিন্তা-ভাবনা, জ্ঞান এবং কলাকৌশলকে অবস্তুগত সংস্কৃতি বলে। কার্যত অবস্তুগত সংস্কৃতি বলতে মানুষের ধ্যান- ধারণা, চিন্তা-ভাবনা, চাল-চলন, রীতিনীতি, মূল্যবোধ, আবেগ-উচ্ছ্বাস ইত্যাদিকে বোঝায়। এছাড়া মানুষের সব বিমূর্ত সৃষ্টি যেমন- ভাষা, সাহিত্য, বিজ্ঞান, আইন, নীতি, আদর্শ ইত্যাদিও অবস্তুগত সংস্কৃতির অন্তর্ভুক্ত। কোনো দেশের সামাজিক, রাজনৈতিক, অর্থনৈতিক ইত্যাদি ব্যবস্থাবলিও অবস্তুগত সংস্কৃতির মধ্যে পড়ে। উদ্দীপকের ইসতিয়াক সাহেব একজন প্রকৌশলী। তিনি তার গ্রামে একটি স্কুল তৈরি করার সিদ্ধান্ত নেন। এজন্য স্কুল ভবনের নকশা তিনি নিজেই তৈরি করেন। তার এ স্কুল ভবনের নকশা তৈরি অবস্তুগত সংস্কৃতিকে নির্দেশ করে। কারণ স্কুল হচ্ছে বস্তুগত সংস্কৃতি। আর স্কুলের জন্য নকশা তৈরি হচ্ছে মানুষের ক্রিয়াশীল চিন্তা-ভাবনা; যা অবস্তুগত সংস্কৃতির অংশ। সুতরাং বলা যায়, ইসতিয়াক সাহেবের স্কুলের নকশা অবস্তুগত সংস্কৃতিকে নির্দেশ করছে।"
        },
        {
          "label": "ঘ",
          "question": "উদ্দীপকে উল্লিখিত স্কুলটির নিম্নমুখী শিক্ষা সংস্কৃতির কোন তত্ত্বের সাথে সামাঞ্জস্যপূর্ণ? বিশ্লেষণ কর।",
          "explanation": "ইসতিয়াক সাহেবের প্রতিষ্ঠিত স্কুলের নিম্নমুখী শিক্ষা সাংস্কৃতিক ব্যবধান তত্ত্বের সাথে সামঞ্জস্যপূর্ণ। আমেরিকান সমাজবিজ্ঞানী উইলিয়াম ফিন্ডিং অগবার্ন তার 'Social Change গ্রন্থে সংস্কৃতির ব্যবধান তত্ত্ব প্রদান করেছেন। অগবার্নের মতে, নানা ধরনের যান্ত্রিক আবিষ্কারের ফলে দ্রুতগতিতে সমাজ পরিবর্তিত হয়। এই দ্রুত পরিবর্তনটি ঘটে বস্তুগত সংস্কৃতি যেমন- ঘর-বাড়ি, হাতিয়ার, যন্ত্রপাতি, তৈজসপত্র, কল-কারখানার পণ্য, যোগাযোগ ব্যবস্থা ইত্যাদির ক্ষেত্রে। অন্যদিকে অবস্তুগত সংস্কৃতি যেমন- ধর্ম, সরকার, পরিবার, শিক্ষা ইত্যাদি ক্ষেত্রে পরিবর্তনটি বস্তুগত সংস্কৃতির তুলনায় খুবই মন্থর। ফলে উভয় সংস্কৃতির মধ্যে ব্যবধানের সৃষ্টি হয়। এই তত্ত্বের মূল কথা হলো, সংস্কৃতির দুটি অংশের মধ্যে একটি কোনো এক সময়ে অন্যটি থেকে দ্রুত পরিবর্তিত হওয়ার ফলে অসামঞ্জস্যতা দেখা দেয়। এক্ষেত্রে পিছিয়ে পড়া অংশটিকে অগ্রসর অংশটির সাথে খাপ খাওয়ানোর চেষ্টা চালিয়ে যেতে হয়। সংস্কৃতির এক অংশের এই পিছিয়ে পড়া এবং সেই অংশের তা কাটিয়ে ওঠার প্রবণতাই হচ্ছে সাংস্কৃতিক ব্যবধান। উদ্দীপকের প্রকৌশলী ইসতিয়াক সাহেব নিজের তৈরি করা নকশা দিয়ে গ্রামে একটি স্কুল প্রতিষ্ঠা করেন। কিন্তু স্কুলে ভালো শিক্ষক না থাকায় লেখাপড়ার মান নিম্নমুখী। এখানে সাংস্কৃতিক ব্যবধান তত্ত্বের প্রয়োগ সুস্পষ্ট। কারণ স্কুল হচ্ছে বস্তুগত সংস্কৃতি যা অতি সহজেই তৈরি করা যায়। কিন্তু স্কুলে পড়ালেখার মান, ভালো শিক্ষক ইত্যাদি অবস্তুগত সংস্কৃতির অন্তর্ভুক্ত, যা বস্তুগত সংস্কৃতির মতো দ্রুত তৈরি করা যায় না। ফলে দুই ধরনের সংস্কৃতির মধ্যে দেখা দেয় অসামঞ্জস্যতা। উপরের আলোচনার প্রেক্ষিতে বলা যায় যে, ইসতিয়াক সাহেবের স্কুল। তৈরি এবং স্কুলের লেখাপড়ার নিম্নমান সাংস্কৃতিক ব্যবধান তত্ত্বের।"
        }
      ]
    },
    {
      "number": "11",
      "uddipok": "শফিক গত ঈদের ছুটিতে নরসিংদীতে বেড়াতে গিয়ে বেলাব থানা সদর থেকে প্রায় চার কিলোমিটার দক্ষিণ-পশ্চিমে বাংলাদেশের প্রাচীনতম প্রত্নতাত্ত্বিক নিদর্শন পরিদর্শন করেছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মহাস্থানগড় কোন জেলায় অবস্থিত?",
          "explanation": "মহাস্থানগড় বগুড়া জেলায় অবস্থিত।"
        },
        {
          "label": "খ",
          "question": "লৌহকে কেন আধুনিক যুগের ভিত্তি বলা হয়? বুঝিয়ে দাও।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকে শফিকের পরিদর্শনকৃত প্রত্নতাত্ত্বিক নিদর্শন কোনটি? ব্যাখ্যা কর।",
          "explanation": "জাউদ্দীপকে শফিকের পরিদর্শনকৃত প্রত্নতাত্ত্বিক নিদর্শন উয়ারী-বটেশ্বর। উয়ারী-বটেশ্বর সাম্প্রতিককালে বাংলাদেশের সবচেয়ে আলোচিত প্রত্নস্থান। এটি বাংলাদেশের উত্তর-পূর্বাঞ্চলের জেলা নরসিংদীর বেলাব উপজেলার প্রায় চার কিলোমিটার দক্ষিণ-পশ্চিমে উয়ারী ও বটেশ্বর গ্রামে অবস্থিত। ১৯৩৩ সালে মুহম্মদ হানিফ পাঠান নামে একজন স্কুল শিক্ষক সর্বপ্রথম উয়ারী-বটেশ্বরের প্রত্নতাত্ত্বিক গুরুত্ব তুলে ধরেন। পরবর্তীকালে তিনি তার পুত্র মুহম্মদ হাবিবুল্লাহ পাঠানকে নিয়ে উয়ারী-বটেশ্বর থেকে প্রত্নবস্তু সংগ্রহ -ও গবেষণা আরম্ভ করেন। বিভিন্ন সময়ে অনুসন্ধানের ফলে আবিষ্কৃত হয়েছে যে, প্রায় আড়াই হাজার বছর পূর্বে উয়ারী-বটেশ্বর গ্রাম দুটির অধিকাংশ স্থানজুড়ে প্রাচীন বসতি ছিল, যা সময়কাল অনুযায়ী বাংলাদেশে আবিষ্কৃত সবচেয়ে প্রাচীন প্রত্নস্থান। দীর্ঘ অনুসন্ধানের ফলে এখান থেকে প্রচুর পরিমাণে পাথরের পুঁতি, অচের পুঁতি, সৌধ নির্মিত কুমার, হাপাচিকত রৌপ্যমুদ্রাসহ আরও অনেক ধরনের প্রত্নবস্তু পাওয়া যায়। উদ্দীপকের শফিক নরসিংদীতে বেড়াতে গিয়ে বেনাৰ থানা সদর থেকে প্রায় চার কিলোমিটার দক্ষিণ-পশ্চিমে বাংলাদেশের প্রচীনতম প্রত্নতাত্ত্বিক স্থান পরিদর্শন করেন। শফিকের পরিদর্শন করা প্রত্নতাত্ত্বিক স্থানটি উয়ারী- বটেশ্বর, যা উপরের আলোচনার মাধ্যমে সুস্পষ্ট। তাই বলা যায়, শফিকের পরিদর্শন করা স্প্যানটি উয়ারী-বটেশ্বর প্রত্নতাত্ত্বিক স্থানকে ইঙ্গিত করে।"
        },
        {
          "label": "ঘ",
          "question": "বাংলাদেশের সামাজিক ইতিহাস রচনায় উক্ত প্রত্নতাত্ত্বিক নিদর্শনটির গুরুত্ব বিশ্লেষণ কর।",
          "explanation": "বাংলাদের্শের সামাজিক ইতিহাস রচনায় উত্ত প্রত্নতাত্ত্বিক নিদর্শন তথা উয়ারী-বটেশ্বর বিশেষ গুরুত্ব বহন করে। উয়ারী-বটেশ্বরে প্রাপ্ত প্রশ্নতাত্ত্বিক নিদর্শনসমূহ বিশ্লেষণ করে নিশ্চিত হওয়া যায় যে, প্রায় আড়াই হাজার বছর আগে এখানে নগর সভ্যতার বিকাশ ঘটেছিল। নগর সভ্যতা সুশৃঙ্খল প্রশাসনিক ব্যবস্থা ও নাগরিক সুযোগ- সুবিধার অস্তিত্বকে প্রমাণ করে। অর্থাৎ- আড়াই হাজার বছর আগেই এ অঞ্চলের মানুষ জীবন-যাপনের দিক থেকে নাগরিক উৎকর্ষের পরিচয় রেখেছিল। আমরা জানি, বাংলাদেশের কৃষিনির্ভর জীবন-জীবিকার সঙ্গে গভীরভাবে জড়িয়ে আছে লাঙল। উয়ারী-বটেশ্বরে প্রাপ্ত সবুজ কাচের গুটিকায় লাঙল প্রতীক উৎকীর্ণ থাকায় বোঝা যায় যে, সে সময়ের কৃষিজীবী সমাজের জীবনাচরণ ও ধর্মাচরণ একই সেতুবন্ধে আবন্ধ ছিল। কেননা দেবতা শীব বা বলরামের প্রধান প্রতীক হচ্ছে 'ফল' বা 'লাঙল'। এখানে প্রাপ্ত - ছাপাঙ্কিত রৌপ্যমুদ্রা ও মুদ্রাভান্ডার প্রমাণ করে যে, এ অঞ্চলে মুদ্রানির্ভর অর্থনীতির বিকাশ ঘটেছিল। বিভিন্ন ধরনের মুদ্রা পাওয়ায় এটাও বোঝা যায় যে, উয়ারী-বটেশ্বর অঞ্চলে আন্তঃবাণিজ্য ও বহিবাণিজ্যের প্রচলন ছিল। উয়ারী-বটেশ্বরে প্রাপ্ত পাথর ও পোড়ামাটির তৈরি বিভিন্ন ধরনের পুঁতি দেখে ধারণা করা হয়, সমাজের উচ্চ শ্রেণির মানুষ পাথরের এবং নিম্ন শ্রেণির লোকেরা পোড়ামাটির পুঁতি অলঙ্কার হিসেবে ব্যবহার করত। অর্থাৎ- সমাজে সামাজিক স্তরবিন্যাসের অস্তিত্ব ছিল। এখানে প্রাপ্ত আশ্রাফপুর তাম্রশাসনের মাধ্যমে জানা যায়, জমিতে ব্যক্তি মালিকানা ছিল। এছাড়া উয়ারী-বটেশ্বরে বাটখারা পাওয়ায় বোঝা যায়, এ অঞ্চলের মানুষের পরিমাপ বিষয়ে জ্ঞান ছিল। উপরের আলোচনার পরিসমাপ্তিতে বলা যায়, উয়ারী-বটেশ্বরে আবিষ্কৃত বিভিন্ন ধরনের প্রত্নতাত্ত্বিক নিদর্শনের সহায়তায় যেমন সে সময়ের মানুষের সামাজিক জীবন সম্পর্কে ধারণা করা যায় তেমনি বর্তমান বাংলাদেশের সমাজজীবন কীভাবে গড়ে উঠেছে সে বিষয়েও জ্ঞান অর্জন হয়। বস্তুত বাংলাদেশের সামাজিক ইতিহাস রচনায় উয়ারী-বটেশ্বর একটি মাইলফলক।"
        }
      ]
    }
  ]
}