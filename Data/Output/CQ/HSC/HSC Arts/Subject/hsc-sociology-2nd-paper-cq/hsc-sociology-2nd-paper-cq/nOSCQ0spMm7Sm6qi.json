{
  "title": "ভিকারুননিসা কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "ঢাকা বিশ্ববিদ্যালয় প্রতিষ্ঠিত হয় ১৯২১ সালে। ঢাকা বিশ্ববিদ্যালয় ও ইউনেস্কোর যৌথ সহযোগিতা ও সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'A' একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "১৮৫৭ সালে কলকাতা বিশ্ববিদ্যালয় প্রতিষ্ঠিত হয়।"
        },
        {
          "label": "খ",
          "question": "",
          "explanation": "সামাজিক স্তরবিন্যাসের স্বরূপ সম্পর্কে জানতে হলে সমাজবিজ্ঞানের জ্ঞান থাকা খুবই প্রয়োজন। পৃথিবীর প্রত্যেক সমাজেই স্তরবিন্যাস রয়েছে। এসব স্তরবিন্যাসের ধরন সম্পর্কে জানতে হলে সমাজবিজ্ঞানের জ্ঞান থাকা একান্ত প্রয়োজনীয়। কারণ, সমাজবিজ্ঞান সমাজের শ্রেণিবিন্যাস, শ্রেণিগুলোর মধ্যকার সম্পর্ক, সমাজের উৎপাদন যন্ত্রের সাথে শ্রেণির সম্পর্ক প্রভৃতি বিষয়ে বিস্তারিত আলোচনা করে। আর শ্রেণি সম্পর্কিত আলোচনাই মূলত সামাজিক স্তরবিন্যাসকে স্পষ্ট করে তোলে। আর এ জন্যই সামাজিক স্তরবিন্যাস সম্পর্কে জানতে হলে সমাজবিজ্ঞানের জ্ঞান থাকা একান্ত প্রয়োজন।"
        },
        {
          "label": "গ",
          "question": "",
          "explanation": "উদ্দীপকের 'A'তে সমাজবিজ্ঞানের কথা বলা হয়েছে। এ বিষয়টির স্বতন্ত্র প্রকৃতি বিদ্যমান'। উদ্দীপকে বলা হয়েছে, ঢাকা বিশ্ববিদ্যালয় ও ইউনেস্কোর যৌথ সহযোগিতা ও সাহায্যে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'A' একটি স্বতন্ত্র বিভাগ হিসেবে আনুষ্ঠানিকভাবে আত্মপ্রকাশ করে। এখানে সমাজবিজ্ঞান বিষয়ের প্রতিই ইঙ্গিত করা হয়েছে। কেননা সমাজবিজ্ঞান বিষয়টি ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে একটি স্বতন্ত্র বিভাগ হিসেবে প্রতিষ্ঠা লাভ করে।সমাজবিজ্ঞানের কিছু স্বতন্ত্র প্রকৃতি ও বৈশিষ্ট্য বিদ্যমান। সমাজবিজ্ঞান হলো সমাজের বিজ্ঞানভিত্তিক পূর্ণাংগ পাঠ। এটি সমাজস্থ মানুষের আচার-আচরণ, আদর্শ-মূল্যবোধ, ব্যক্তি ও সামাজিক প্রতিষ্ঠানের পারস্পরিক সম্পর্কসহ গোটা সমাজকে বিজ্ঞানভিত্তিক উপায়ে বিশ্লেষণ ও গবেষণা করে। এক্ষেত্রে সমাজবিজ্ঞান তার বৈজ্ঞানিক চরিত্র বজায় রাখতে গিয়ে গবেষণার সিদ্ধান্ত গ্রহণের ক্ষেত্রে নিরপেক্ষ থাকে। তাই সমাজবিজ্ঞানকে মূল্যবোধ নিরপেক্ষ বিজ্ঞান হিসেবে গণ্য করা হয়। প্রকৃতিগতভাবে এটি একটি তাত্ত্বিক বিজ্ঞান; ব্যবহারিক বিজ্ঞান নয়। এছাড়াও সমাজবিজ্ঞান একই সাথে স্থিতিশীলতা ও গতিশীলতার বিজ্ঞান। এটি যেমন পরিবার, ধর্ম, বিবাহ, শিক্ষা, রাজনৈতিক প্রভৃতি স্থায়ী প্রতিষ্ঠানের আলোচনা করে; তেমনিভাবে এসব সামাজিক প্রতিষ্ঠান কালের পরিক্রমায় কীভাবে পরিবর্তিত হচ্ছে তা নিয়েও আলোচনা করে।"
        },
        {
          "label": "ঘ",
          "question": "",
          "explanation": "উদ্দীপক দ্বারা নির্দেশিত বিষয় তথা সমাজবিজ্ঞান বিষয়ের উৎপত্তির একটি ধারাবাহিক পটভূমি বা ইতিহাস রয়েছে। সমাজ সম্পর্কিত এসব চিন্তাভাবনা সমাজের মতোই প্রাচীন। তবে শুরুর দিকে মুখ্য নয় বরং আনুষঙ্গিক বিষয় হিসেবে সমাজচিন্তার সূত্রপাত ঘটে। আর একটি স্বতন্ত্র শাস্ত্র হিসেবে সমাজবিজ্ঞান মূলত উনবিংশ শতাব্দীর মাঝামাঝি সময়ে পাশ্চাত্যের শিল্প বিপ্লব ও রাজনৈতিক সামাজিক বিপ্লবের যুগে জন্মলাভ করে। এমিল ডুর্খেইমের মতে, সমাজবিজ্ঞান রাষ্ট্রীয় দর্শন, ইতিহাসের দর্শন, জীববিজ্ঞানের বিবর্তনবাদ এবং সামাজিক জরিপ থেকে উৎপত্তি লাভ করেছে। গ্রিক দার্শনিক প্লেটো ও এরিস্টটল পাশ্চাত্য সমাজে সর্বপ্রথম সমাজ সম্পর্কিত ধারাবাহিক চিন্তা-ভাবনা ও বিজ্ঞানভিত্তিক ব্যাখ্যার সূত্রপাত ঘটান। দার্শনিক প্লেটো যেমন তার 'The Republic' গ্রন্থে আদর্শ সমাজ ও রাষ্ট্র প্রতিষ্ঠার প্রয়াস পান, তেমনি তার ছাত্র এরিস্টটল 'The Politics' গ্রন্থে সামাজিক সমস্যার ক্ষেত্রে অধিকতর বাস্তবতার নিরিখে যুক্তিতর্কের মাধ্যমে আদর্শ সমাজ ব্যবস্থা রূপায়নে চেষ্টা করেন। মুসলিম দার্শনিক ইবনে খালদুন তার বিখ্যাত 'আল-মুকাদ্দিমা' গ্রন্থে সামাজিক ঘটনাবলি 'Limran' প্রত্যয় দ্বারা ব্যাখ্যা করেন। সমাজবিষয়ক চিন্তাভাবনার কারণে অনেকেই তাকে সমাজবিজ্ঞানের আদি জনক হিসেবে অভিহিত করেন। এছাড়া ইতালির দার্শনিক ভিকো তার 'The New Science' গ্রন্থে সমাজ বিকাশের সূত্র আবিষ্কারে বস্তুনিষ্ঠ পর্যবেক্ষণে গুরুত্ব দেন। 'The Spirit of Laws' গ্রন্থে মন্টেল্ফ সামাজিক সমস্যার বিজ্ঞানভিত্তিক গবেষণায় গুরুত্বারোপ করেন। উল্লিখিত চিন্তাবিদদের ধ্যান-ধারণা ও লেখনিতে সমাজ বিশ্লেষণের যেসব প্রয়াস দেখা যায়, তা সমাজবিজ্ঞানকে আলাদা বিজ্ঞান হিসেবে প্রতিষ্ঠার ক্ষেত্রে গুরুত্বপূর্ণ প্রভাব বিস্তার করে। পরিশেষে বলা যায়, সমাজবিজ্ঞানের উৎপত্তিতে বিভিন্ন সময়ের দার্শনিক, সমাজ ও রাষ্ট্রচিন্তাবিদ প্রমুখের চিন্তাভাবনা এবং লেখনি অন্যতম প্রভাবক হিসেবে ভূমিকা পালন করেছে।"
        }
      ]
    },
    {
      "number": "2",
      "uddipok": "A = সমাজের বৈশিষ্ট্য = i. যাযাবর জীবন যাপন করতো ii. হস্তকুঠার, তীরধনুক ব্যবহার iii. আগুনের আবিষ্কার B = সমাজের বৈশিষ্ট্য = i. স্থায়ী বসতি ii. পশু পালনের সূত্রপাত iii. আগুনের ব্যবহার",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "লিখন পদ্ধতি আবিষ্কারের পূর্বের সময়কে প্রাগৈতিহাসিক যুগ বলে।"
        },
        {
          "label": "খ",
          "question": "",
          "explanation": "সোমপুর বিহার ভারতীয় উপমহাদেশে অবস্থিত সবচেয়ে বড় বৌদ্ধবিহার। সোমপুর বিহারের আয়তন ২৭ একর। চার কোণা এ স্থানটির প্রতিটি দিক তিনশ গজ দীর্ঘ ছিল। স্থানটি উচ্চ প্রাচীরে ঘেরা ছিল এবং চারদিকেই এ প্রাচীরের গায়ে ভিক্ষুদের বসবাসের জন্য ছোট ছোট কক্ষ নির্মাণ করা হয়েছিল। মোট কক্ষের সংখ্যা ১৭৭টি। প্রতিটি কক্ষের সাথেই চওড়া বড় বারান্দা ছিল। পাহাড়পুর বিহারের ঠিক কেন্দ্রস্থলে ত্রিতল বিশিষ্ট বিশাল মন্দিরের ধ্বংসাবশেষ আবিষ্কৃত হয়েছে।"
        },
        {
          "label": "গ",
          "question": "",
          "explanation": "উদ্দীপকের '' সমাজটি প্রাচীন প্রস্তর যুগকে চিহ্নিত করে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতি নির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল ব্যবহার করত, যা ছিল পাথরের তৈরি ও- অপেক্ষাকত ভোঁতা। খাদ্যের নিশ্চয়তা না থাকায় প্রাচীন প্রস্তর যুগের মানুষ জীবনধারণের প্রয়োজনে যাযাবর জীবন কাটাতো। এ যুগের মানুষের প্রধান আবিষ্কার আগুন। তারা পাথরে পাথর ঘষে আগুন জ্বালাতে শেখে। উদ্দীপকের 'A' সমাজের ক্ষেত্রে দেখা যায়, সেখানে মানুষ যাযাবর জীবনযাপন করতো এবং হস্তকুঠার ও তীর-ধনুক ব্যবহার করতো। এছাড়া তারা আগুন আবিষ্কার করেছিল। 'A' সমাজের এসব বৈশিষ্ট্য প্রাচীন প্রস্তর যুগের বৈশিষ্ট্যের সাথে সামঞ্জস্যপূর্ণ। তাই বলা যায়, উদ্দীপকের 'A' সমাজ প্রাচীন প্রস্তর যুগের নির্দেশক।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, 'ছক-খ' তথা নব্যপ্রস্তর যুগ সমাজ ও সভ্যতার বিকাশে বিশেষ অবদান রেখেছে- এ মন্তব্যের সাথে আমি একমত। নব্যপ্রস্তর যুগের সূচনা মধ্যপ্রাচ্যে খ্রিস্টপূর্ব ৭০০০ অব্দে এবং ব্রিটেনে ২৫০০ খ্রিষ্টপূর্বে। এ যুগের প্রধান আবিষ্কার হলো কৃষিকাজ ও পশুপালন। অর্থাৎ এ যুগের মানুষ খাদ্য সংগ্রহ নির্ভর অর্থনীতির পরিবর্তে উৎপাদন নির্ভর অর্থনীতির সূচনা করে। এছাড়া তারা চাকা ও কৃষি যন্ত্রপাতি আবিষ্কার, ভাষা, শিল্পকলা চর্চা প্রভৃতি ক্ষেত্রে অভাবনীয় সাফল্য অর্জন করেছিল। উদ্দীপকের 'ছক-খ'-এ উল্লেখিত বৈশিষ্ট্যগুলো পর্যালোচনা করলে বোঝা যায়, এগুলো নব্যপ্রস্তর যুগকে নির্দেশ করছে। নব্যপ্রস্তর যুগে কৃষিকাজ ও পশুপালন অর্থনীতির উদ্ভব হলে সর্বপ্রথম খাদ্যের নিশ্চয়তা আসে। সেইসাথে বাসস্থানের নিশ্চয়তা, খাদ্যের সঠিক যোগান, প্রাকৃতিক পরিবেশের অনুকূল অবস্থা নব্যপ্রস্তর যুগের মানুষকে সভ্য জীবন গঠনের সুযোগ করে দিয়েছিল। এ যুগেই মানুষ যাযাবর জীবন ত্যাগ করে স্থায়ী বসবাসের জীবন শুরু করে এবং সমাজে পারিবারিক কাঠামো গড়ে ওঠে। বয়ন শিল্পের সাহায্যে এ যুগের মানুষ পোশাক-পরিচ্ছদ ব্যবহার করে সুসভ্য হতে সক্ষম হয়েছিল। চাকার আবিষ্কারের ফলে এ যুগের যোগাযোগ ব্যবস্থায় আসে যুগান্তকারী পরিবর্তন। নব্যপ্রস্তর যুগে মানুষ আগুন জ্বালানো, আগুন দিয়ে খাবার সিদ্ধ করা, আগুন জ্বেলে বন্য পশুকে ভয় দেখানো এবং অস্ত্র তৈরিতে আগুনের ব্যবহারের সক্ষমতা অর্জন করে। অর্থনৈতিক, সামাজিক, ধর্মীয় ও অন্যান্য আবিষ্কারের মাধ্যমে সমাজ ও সভ্যতার বিকাশে অভাবনীয় অবদানের জন্য এ যুগকে 'নবোপলীয় বিপ্লব' হিসেবেও আখ্যায়িত করা হয়। পরিশেষে বলা যায়, নব্যপ্রস্তর যুগ মানবসমাজের ইতিহাসে পরিবর্তনের দিক থেকে একটি বৈপ্লবিক যুগ হিসেবে বিবেচিত হয়। এ যুগের কৃষি, পশুপালন, ঘরবাড়ি তৈরি, মৃৎশিল্প, বয়ন শিল্প এবং বিভিন্ন ধরনের আবিষ্কার বর্তমান সমাজ ও সভ্যতার বিকাশের ক্ষেত্রে অপরিসীম অবদান রেখেছে।"
        }
      ]
    },
    {
      "number": "3",
      "uddipok": "A → স্রষ্টা -দ্রাবিড় প্রশাসনিক প্রধান পুরোহিত সুপরিকল্পিত নগর B → সময়কাল-৮ম-১২ শতাব্দী বৌদ্ধধর্মের সফলতা পাহাড়ের উচ্চতা ৬০-১০০ ফুট",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "নব্য প্রস্তর যুগে পরিবার ব্যবসার উদ্ভব ও বিকাশ হয়েছে।"
        },
        {
          "label": "খ",
          "question": "",
          "explanation": "ব্রোঞ্জ যুগ হলো মিশ্রধাতুর যুগ। ব্রোঞ্জ এক প্রকারের সংকর ধাতু। সাধারণত তামার সাথে বিভিন্ন অনুপাতে টিন মিশিয়ে ব্রোঞ্জ তৈরি করা হয়। তবে অনেক সময় টিন ছাড়াও এতে দস্তা, ম্যাঙ্গানিজ, অ্যালুমিনিয়াম, নিকেল প্রভৃতি ধাতুও মেশানো হয়। এ জন্য ব্রোঞ্জ যুগকে মিশ্রধাতুর যুগ বলা হয়।"
        },
        {
          "label": "গ",
          "question": "",
          "explanation": "উদ্দীপকে 'B' প্রত্নতাত্ত্বিক স্থান পাহাড়পুরকে নির্দেশ করে। পাহাড়পুরে নানা ধরনের প্রত্ননিদর্শন পাওয়া গেছে। উদ্দীপকের '13' তে উল্লেখিত বিষয়গুলো হলো- সময়কাল ৮ম-১২ শতাব্দী, বৌদ্ধ ধর্মের সফলতা, পাহাড়ের উচ্চতা ৬০-১০০ ফুট। এ বিষয়গুলো মূলত প্রত্নতাত্ত্বিক স্থান পাহাড়পুরের সাথে সম্পর্কিত। এ কারণে উদ্দীপকে 'B' প্রত্নস্থান পাহাড়পুরকে প্রতিনিধিত্ব করে। পাহাড়পুর বিহারে প্রাপ্ত ঐতিহাসিক নিদর্শনসমূহ বাংলাদেশের সমাজ ও সভ্যতার ইতিহাসের একটি গুরুত্বপূর্ণ উৎস। পাহাড়পুরে উদ্ধারকৃত প্রাচীন সম্পদের মধ্যে প্রস্তর মূর্তি অন্যতম। এখানে বৌদ্ধমূর্তি ছাড়াও হিন্দুদের অনেক দেবীর মূর্তি পাওয়া গিয়েছে। প্রস্তর মূর্তি ছাড়াও পাহাড়পুরে অনেকগুলো পোড়ামাটির ফলক পাওয়া গিয়েছে। কিছু পোড়ামাটির ফলকে বৌদ্ধ ও ব্রাহ্মণ দেব-দেবীর চিহ্ন দেখা যায়। একদিকে যেমন পদ্মপাণি, মঞ্জুশ্রী ইত্যাদি মহাযানপন্থি বৌদ্ধ দেব-দেবীর মূর্তি পাওয়া গিয়েছে অন্যদিকে শিব, ব্রহ্ম, বিষ্ণু, গণেশ, সূর্য প্রভৃতি ব্রাহ্মণ দেবতার মূর্তিও স্থান পেয়েছে। পাহাড়পুরে অসংখ্য মুদ্রাও আবিষ্কৃত হয়েছে, যার প্রায় অধিকাংশ মুদ্রাই মুসলিম আমলের। এখানে বাগদাদের প্রসিদ্ধ খলিফা হারুন-অর রশীদের একটি রৌপ্যমুদ্রাও পাওয়া গিয়েছে। বাংলার সঙ্গে বাগদাদের যে বাণিজ্যিক সম্পর্ক ছিল এ মুদ্য 'তাই প্রমাণ করে। পাহাড়পুরের বেশির ভাগ মুদ্রাই ষোড়শ শতাব্দীর।"
        },
        {
          "label": "ঘ",
          "question": "",
          "explanation": "উদ্দীপকে 'A' সিন্ধু সভ্যতাকে নির্দেশ করে। সিন্ধু সভ্যতার নগর পরিকল্পনা ছিল চমৎকার এবং বিভিন্ন কারণে এ সভ্যতার পতন হয়েছিল। দ্রাবিড় জনগোষ্ঠী সিন্ধু সভ্যতা গড়ে তুলেছিল। সিন্ধু সভ্যতার প্রশাসনিক প্রধান ছিলেন পুরোহিত এবং এর নগরগুলো সুপরিকল্পিতভাবে গড়ে উঠেছিল। এ বিষয়গুলোই উদ্দীপকের A অংশে উল্লেখ করা হয়েছে। তাই বলা যায়, উদ্দীপকে A সিন্ধু সভ্যতার নির্দেশক। সিন্ধু সভ্যতার সবচেয়ে বড় কৃতিত্ব হলো এখানে পরিকল্পিত নগর গড়ে উঠেছিল। সিন্ধু সভ্যতার নগরের রাস্তাগুলো ছিল বেশ প্রশস্ত অর্থাৎ ৩ থেকে ১০ মিটার পর্যন্ত বিস্তৃত, যা বেশ দূরের ব্যবধানে পরস্পরকে ছেদ করে আয়তকার রূপ নিয়েছে। এছাড়া ছোট ছোট গলি রাস্তা ছিল। রাস্তায় নিয়মিত ব্যবধানে ল্যামপোস্টের ব্যবস্থাও চালু ছিল। নগরের ভবনগুলো ছিলো পোড়ানো ইটের তৈরি। সিন্ধু সভ্যতায় স্বাস্থ্যকর নাগরিক পরিবেশ সৃষ্টি করতে প্রয়োজনীয় গোসলখানা, পয়ঃপ্রণালি, পৌরসভা, সুশৃঙ্খল প্রশাসন, উন্নত সাংস্কৃতিক প্রতিষ্ঠান, শক্তিশালী কেন্দ্রীয় সরকার, খাজনা আদায় প্রথা তথা নগর জীবনের প্রয়োজনীয় সুযোগ সুবিধা বিদ্যমান ছিল। বড়, মাঝারি ও ছোট আকারের প্রাসাদ এবং আবাসিক ভবনগুলোর ধ্বংসাবশেষ থেকে সমাজে বিদ্যমান সামাজিক স্তরবিন্যাসের অস্তিত্ব সম্পর্কে নিশ্চিত হওয়া যায়। ভবনগুলো উন্নত শিল্পমানের না হলেও আরামে বসবাসযোগ্য ছিল। প্রতিটি বাড়ির ছিল প্রশস্ত বারান্দা-জানালা। বাড়িগুলোতে কূপ, নর্দমা ও গোসলখানারও সমাবেশ ছিল। সিন্ধু সভ্যতার পতনের সুনির্দিষ্ট কারণ এখনো অস্পষ্ট। এ সময়ের কোনো দলিল-দস্তাবেজ পাওয়া যায় না। এজন্য ইতিহাসবিদরা কেবল অনুমান করতে পারেন। প্রকৃতপক্ষে সিন্ধু সভ্যতার ধ্বংসের জন্য একাধিক কারণ দায়ী। এসব কারণের মধ্যে রয়েছে- মহামারি, বন্যা, প্লাবন ও ভূমিকম্প, বহিঃশত্রুর আক্রমণ, মাটির উর্বরতা হ্রাস ও অবক্ষয়, আবহাওয়া ও জলবায়ুর পরিবর্তন, গড় বৃষ্টিপাতের পরিমাণ কমে যাওয়া, বন উজাড় ও মরুকরণ ইত্যাদি। পরিশেষে বলা যায়, সুপরিকল্পিতভাবে গড়ে ওঠা সিন্ধু সভ্যতার নানা কারণে পতন ঘটেছিল ।"
        }
      ]
    },
    {
      "number": "4",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "পাথাংবা' মণিপুরিদের পূর্বপুরুষের নাম।"
        },
        {
          "label": "খ",
          "question": "",
          "explanation": "কৃষি জমির উর্বরতা রক্ষা ও পরিবেশগত কারণে সরকার জুম চাষকে নিরুৎসাহিত করে। পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এসব বিষয় বিবেচনা করে বাংলাদেশ সরকার ১৯৫০ সালে জুম চাষে নিষেধাজ্ঞা আরোপ করে।"
        },
        {
          "label": "গ",
          "question": "",
          "explanation": "উদ্দীপকে 'A' সাঁওতাল নৃগোষ্ঠী বলে চিহ্নিত করা হচ্ছে। সাঁওতালদের অর্থনৈতিক জীবন প্রধানত কৃষিনির্ভর। বাংলাদেশের অন্যতম একটি ক্ষুদ্র নৃগোষ্ঠী হলো সাঁওতাল। সাঁওতালরা নিজেদের 'হোড়' বলে পরিচয় দিতে পছন্দ করে, যা উদ্দীপকের 'A' নৃগোষ্ঠীর সাথে সাদৃশ্যপূর্ণ। এ থেকে বোঝা যায়, উদ্দীপকে 'A' নৃগোষ্ঠী হলো সাঁওতাল ক্ষুদ্র নৃগোষ্ঠী। সাঁওতালদের অর্থনীতির ক্ষেত্রে দেখা যায়, একসময় তারা শিকার করে জীবনযাপন করলেও বর্তমানে তাদের জীবিকার প্রধান উপায় কৃষিকাজ। এরা কৃষিকাজে খুবই পারদর্শী। সাঁওতাল নারী-পুরুষ সকলেই কর্মঠ এবং মাঠে-ময়দানে কাজ করে। কোনো কোনো সাঁওতাল মাছ ধরা, কুলি, চা বাগানে মাটি কাটার কাজও করে থাকে। অনেকে ঘরে বসে শালপাতা, বাঁশ ও বেত দ্বারা মাদুর, ছাতা ইত্যাদি কুটির শিল্পজাত দ্রব্য তৈরি করে জীবিকা নির্বাহ করে।"
        },
        {
          "label": "ঘ",
          "question": "",
          "explanation": "উদ্দীপকে 'B' গারো নৃগোষ্ঠী বলে চিহ্নিত করা হচ্ছে। গারোদের ধর্মীয় জীবন অন্য নৃগোষ্ঠী থেকে ভিন্ন। বাংলাদেশের অন্যতম একটি ক্ষুদ্র নৃগোষ্ঠী হলো গারো। গারোরা নিজেদের 'মান্দি' বলে পরিচয় দিতে পছন্দ করে। উদ্দীপকের 'B' চিহ্নিত নৃগোষ্ঠীও নিজেদের 'মান্দি' বলে পরিচয় দিতে পছন্দ করে। অর্থাৎ উদ্দীপকে 'B' চিহ্নিত নৃগোষ্ঠী হলো গারো ক্ষুদ্র নৃগোষ্ঠী। বাংলাদেশে বসবাসরত গারোদের ৯০% ধর্মান্তরিত খ্রিষ্টান। প্রায় ২% মুসলিম ও হিন্দু। বাকি প্রায় ৮% গারো জনগোষ্ঠী তাদের ঐতিহ্যবাহী ধর্ম পালন করেন। গারোদের ঐতিহ্যবাহী ধর্মের নাম সাংসারেক। গারোরা নিজেদের এই প্রাচীন ধর্মকে 'দকবিওয়ান' নামেও অভিহিত করে। সাংসারেক ধর্মে গারোদের নানা দেব-দেবতা রয়েছে। গারোদের বিশ্বাস অনুযায়ী তাদের সৃষ্টিকর্তার নাম 'টাটারা রাবুগা'। গারোদের অন্য একজন দেবতা হচ্ছেন 'সালজং' অর্থাৎ সূর্য। গারোদের এরূপ ধর্মীয় বিশ্বাসের সাথে অন্য কোনো ক্ষুদ্র নৃগোষ্ঠীর ধর্মীয় বিশ্বাসের সাদৃশ্য নেই। পরিশেষে বলা যায়, গারোদের ধর্মীয় বিশ্বাস অন্য ক্ষুদ্র নৃগোষ্ঠীর ধর্মীয় বিশ্বাস থেকে আলাদা। তাই তাদের ধর্মীয় জীবনও অন্য ক্ষুদ্র নৃগোষ্ঠী থেকে ভিন্ন।"
        }
      ]
    },
    {
      "number": "5",
      "uddipok": "A = বাংলাদেশের দক্ষিণ-পূর্বদিকে তিনটি জেলায় মূলত এরা বসবাস করে। এদের সাথে চীনা মঙ্গোলয়েডের সাদৃশ্য পরিলক্ষিত হয়। B = অষ্টাদশ শতাব্দীতে এক রাজপুত্র পালিয়ে বাংলাদেশে আসে। এরা কুকি-চীন গোত্রভুক্ত বলে বিবেচনা করা হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের বিস্তৃতি বঙ্গোপসাগরের উপকূলের বেজলাইন থেকে দক্ষিণে ১২ নটিকল্যাল মাইল পর্যন্ত।"
        },
        {
          "label": "খ",
          "question": "",
          "explanation": "সোমপুর বিহার ভারতীয় উপমহাদেশে অবস্থিত সবচেয়ে বড় বৌদ্ধবিহার। সোমপুর বিহারের আয়তন ২৭ একর। চার কোণা এ স্থানটির প্রতিটি দিক তিনশ গজ দীর্ঘ ছিল। স্থানটি উচ্চ প্রাচীরে ঘেরা ছিল এবং আগই চারদিকেই এ প্রাচীরের গায়ে ভিক্ষুদের বসবাসের জন্য ছোট ছোট কক্ষ নির্মাণ করা হয়েছিল। মোট কক্ষের সংখ্যা ১৭৭। প্রতিটি কক্ষের সথেই চওড়া বড় বারান্দা ছিল। পাহাড়পুর বিহারের ঠিক কেন্দ্রস্থলে রিতল বিশিষ্ট বিশাল মন্দিরের ধ্বংসাবশেষ আবিষ্কৃত হয়েছে।"
        },
        {
          "label": "গ",
          "question": "",
          "explanation": "উদ্দীপকে 'B' তে রাখাইন নৃগোষ্ঠীর কথ্য বলা হয়েছে। রাখাইনদের সাংস্কৃতিক জীবনধারা বৈচিত্র্যময়। উদ্দীপকে 'B' তে বলা হয়েছে, অস্টাদশ শতাব্দীতে এক রাজপুত্র পালিয়ে বাংলাদেশে আসে। এরা কুকি-চীন গোত্রভুক্ত বলে বিবেচনা করা হয়। উদ্দীপকে 'B' তে বর্ণিত এসব তথ্য রাখাইন ক্ষুদ্র নৃগোষ্ঠীকে নির্দেশ করে। রাখাইনদের সাংস্কৃতিক জীবনধারা অনন্য বৈশিষ্ট্যমন্ডিত। রাখাইনরা বিভিন্ন সাংস্কৃতিক ও ধর্মীয় অনুষ্ঠান উদযাপন করে থাকে। বৌদ্ধ ধর্মাবলম্বী রাখাইনরা গৌতম বুদ্ধের জন্মদিন প্রধান ধর্মীয় উৎসব হিসেবে পালন করে। এছাড়াও তারা বসন্ত উৎসব, বৈশাখি পূর্ণিমা, মাঘী পূর্ণিমা ইত্যাদি উৎসব পালন করে থাকে। তাদের বাৎসরিক শ্রেষ্ঠ উৎসব হলো সাংগ্রাই। রাখাইনদের প্রধান খাবার ভাত। এর পাশাপশি তারা মাছ, মাংস, ডাল এবং শাকসবজি খেয়ে থাকে। রাখাইনদের পোশাক-পরিচ্ছদে যথেষ্ট বৈচিত্র্য পরিলক্ষিত হয়। রাখাইনদের ভাষা অত্যন্ত প্রাচীন ও সমৃদ্ধ একটি ভাষা। তাদের নিজস্ব বর্ণমালা রয়েছে। রাখাইন সমাজে কেউ মারা গেলে তাকে স্নান করানোর পর নতুন কাপড় পড়িয়ে তারপর বিভিন্ন আনুষ্ঠানিকতা পালন করা হয়। মৃত্যুর সাত দিন পর তারা শ্রাদ্ধ অনুষ্ঠান সম্পন্ন করে।"
        },
        {
          "label": "ঘ",
          "question": "",
          "explanation": "উদ্দীপকে 'A' তে চাকমা নৃগোষ্ঠীর কথা বলা হয়েছে, যারা অন্য নৃগোষ্ঠী থেকে উন্নত। বাংলাদেশের দক্ষিণ-পূর্বদিকের পার্বত্য অঞ্চলের তিনটি জেলা-খাগড়াছড়ি, রাঙামাটি ও বান্দরবান জুড়েই চাকমারা বসবাস করে। চাকমাদের মধ্যে নৃতাত্ত্বিকভাবে মঙ্গোলীয় প্রভাব লক্ষ করা যায়। তাদের উচ্চতা লম্বা, মাঝারি ও খাটো তিন ধরনেরই হয়। তাদের গায়ের রং ফর্সা, নাক চ্যাপ্টা এবং চোখ ছোট। এসব বৈশিষ্ট্যের বিচারে তাদের সাথে চীনা মঙ্গোলয়েডের সাদৃশ্য পরিলক্ষিত হয়। উদ্দীপকে 'A' তে উল্লিখিত নৃগোষ্ঠীও মূলত বাংলাদেশের দক্ষিণ-পূর্ব দিকে তিনটি জেলায় বসবাস করে এবং এদের সাথে চীনা মঙ্গোলয়েডের মিল রয়েছে। অর্থাৎ উদ্দীপকে 'A' তে চাকমা ক্ষুদ্র নৃগোষ্ঠীর কথাই বলা হয়েছে। এ দেশের ক্ষুদ্র নৃগোষ্ঠীগুলোর মধ্যে চাকমারা শিক্ষা, সংস্কৃতি ও ধন-সম্পদে যথেষ্ট এগিয়ে আছে। প্রচলিত বাংলা ও ইংরেজি ভাষা অদের জানা। উচ্চ শিক্ষা গ্রহণের ক্ষেত্রে ক্ষুদ্র নৃগোষ্ঠী কোটায় চাকমারা যথেষ্ট সুযোগ-সুবিধা পেয়ে থাকে। বৈদেশিক ডিগ্রি নেওয়ার ক্ষেত্রে বৃত্তি পাওয়ার সুযোগও তাদের রয়েছে। তারা এ দেশের সংখ্যাগরিষ্ঠ মানুষের মতোই সরকারি-বেসরকারি বিভিন্ন প্রতিষ্ঠানে নিয়োজিত রয়েছে। রাঙামাটির বিভিন্ন অফিস-আদালতে অন্য ক্ষুদ্র নৃগোষ্ঠীর চেয়ে চাকমা মহিলা ও পুরুষের সংখ্যা বেশি। উপরের আলোচনার ভিত্তিতে বলা যায়, বাংলাদেশের চাকমা নৃগোষ্ঠী অন্য নৃগোষ্ঠীর তুলনায় উন্নত।"
        }
      ]
    },
    {
      "number": "6",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "১৯৫৩ সালের ৪ ডিসেম্বর যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "'দ্বিজাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তাঁর মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তাঁর এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "",
          "explanation": "১৯৬৬ সালে ছয় দফা দাবি উত্থাপিত হয়। এর সামাজিক গুরুত্ব ব্যাপক। ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলের সম্মেলনে বাগবন্ধু শেখ মুজিবুর রহমান 'ছয় দফা দাবি' উত্থাপন করেন। উদ্দীপকে ১৯৬৬ সালের কথা উল্লেখ করা হয়েছে, যা ছয় দফাকেই নির্দেশ করে। ছয় দফা দাবির সামাজিক গুরুত্ব ব্যাপক। কেননা বাঙালি জাতির স্বাধিকার আন্দোলনের ইতিহাসে ছয় দফা দাবি হলো পূর্ব পাকিস্তানের মুক্তির সনদ। ছয় দফা দাবির মধ্যদিয়ে পূর্ব পাকিস্তান পশ্চিম পাকিস্তানের শোষণ থেকে মুক্তি পাওয়ার প্রত্যাশায় স্বায়ত্তশাসনের দাবিকে লালন করে। এ আন্দোলনের মধ্যদিয়ে বাঙালিরা নতুন করে স্বাধীনতার স্বাদ উপভোগ করে। ছয় দফা কর্মসূচি বাঙালির জাতীয়তাবাদী চেতনার উন্মেষ ঘটায়। এ আন্দোলনের ফলে পূর্ব পাকিস্তানের জনসাধারণ পাঞ্জাবিদের শাসন ও শোষণের বিরুদ্ধে সোচ্চার হয়ে ওঠে। ছয় দফা আন্দোলন স্বাধীনতাকামী জনসাধারণের মনে উৎসাহ-উদ্দীপনা সৃষ্টি করে। ফলে স্বাধীনতা আন্দোলনে সর্বস্থরের মানুষ অংশগ্রহণ করে বাংলাদেশকে স্বাধীন করেছে। ছয় দফা কর্মসূচি বাঙালির আশা-আকাঙ্ক্ষার প্রতীক। বাঙালির মুক্তির সনদ নামে পরিচিত এ আন্দোলন পশ্চিম পাকিস্তানের শোষণ ও শাসন থেকে বাঙালিকে স্বায়ত্তশাসনের অধিকার প্রদান করে।"
        },
        {
          "label": "ঘ",
          "question": "",
          "explanation": "১৯৫২ সালের আন্দোলনের সফলতা বাঙালি জাতির জাতীয়তাবাদের বীজ বপন করে। উদ্দীপকে ১৯৫২ সালের কথা উল্লেখ করা হয়েছে, যা ভাষা আন্দোলনকে নির্দেশ করে। কেননা ১৯৫২ সালেই ভাষা আন্দোরন সংঘটিত হয়েছিল। আর এ আন্দোলনের মধ্যদিয়েই বাঙালি জাতীয়তাবাদের উন্মেষ ঘটে। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্যদিয়ে বাংলা ভাষা রাষ্ট্রভাষার স্বীকৃতি পায়। ফলে ব্যঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙলি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "7",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সামাজিক স্তরবিন্যাস দ্বারা সমাজের শ্রেণি সম্পর্কিত বিষয়কে স্পষ্ট করা হয়।"
        },
        {
          "label": "খ",
          "question": "",
          "explanation": "পুশ ফ্যাক্টরের দুইটি উদাহরণ হলো- যুদ্ধবিগ্রহ ও নদী, ভাঙন। কোনো দেশে বা এলাকায় যুদ্ধ শুরু হলে সেখানকার জনগণ তাদের জীবনের নিরাপত্তার জন্য অন্যত্র চলে যেতে বাধ্য হয়। যেমন-মিয়ানমারের রোহিঙ্গারা যুদ্ধের কারণে বাংলাদেশে আশ্রয় গ্রহণ করেছে। আবার নদী ভাঙনের কারণে সংশ্লিষ্ট এলাকার জনগণ অন্য কোনো এলাকা বা শহরের বস্তিতে এসে আশ্রয় নেয়।"
        },
        {
          "label": "গ",
          "question": "",
          "explanation": "উদ্দীপকে 'A' গ্রামীণ সমাজে দেখা যায়। বাংলাদেশে গ্রামীণ সমাজের মানুষ তিন বেলা খাবার (ভাত) গ্রহণ করে থাকে। তাদের প্রধান খাদ্য তালিকায় রয়েছে ভাত, মাছ, মাংস ও ভাল। তবে এসব খাবারের পাশাপাশি তারা পিঠা-পুলি, চিড়া, মুড়ি, বাতাসা ইত্যাদি খাবারও গ্রহণ করে থাকে। উদ্দীপকে 'A' সমাজেও পিঠা-পুলি, চিড়া মুড়ি, বাতাসা ইত্যাদি খাবার গ্রহণ করা হয়। অর্থাৎ 'A' সমাজ গ্রামীণ সমাজকে নির্দেশ করে। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়, যারা সাধারণত ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে একত্রে বসবাস করে। ।। এ সমাজে অর্থনীতির মূল ভিত্তি হলো ভূমি। আবার ভূমি মালিকানার প্রেক্ষিতেই এখানকার সামাজিক স্তরবিন্যাস ও ক্ষমতা কাঠামো নির্ধারিত হয়। গ্রামীণ সমাজ হলো ক্ষুদ্রায়তন ও কম ঘনবসতিপূর্ণ প্রকৃতির। এখানে সদস্যদের মধ্যে মুখোমুখি ও আন্তঃক্রিয়াশীল সম্পর্ক বিদ্যমান। এ সমাজের সামাজিক গতিশীলতার যার তুলনামূলক কম। গ্রামের আইনশৃঙ্খলা বা বিচার ব্যবস্থা মূলত সালিশ নির্ভর। তবে বর্তমানে ইউনিয়ন পরিষদের আওতায় গ্রাম আদালতের মাধ্যমেও স্থানীয় বিবাদ মীমাংসা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে 'B' শহুরে সমাজে দেখা যায়। শহুরে সমাজের বৈশিষ্ট। গ্রামীণ সমাজ থেকে পৃথক। বাংলাদেশে শহুরে সমাজের লোকেরা সকালে হালকা নাস্তাসহ দু'বেলা ভারি খাবার গ্রহণ করে থাকে। এছাড়া তারা বার্গার, পিজা, চাইনিজ, কাচ্চি ইত্যাদি খাবারও খেয়ে থাকে। বার্গার, পিজা, চাইনিজ, কাচ্চি ইত্যাদি খাবার উদ্দীপকের সমাজেও দেখা যায়। অর্থাৎ 'B' সমাজ হলো শহুরে সমাজ। গ্রামীণ সমাজ ও শহুরে সমাজের বৈশিষ্ট্যের সুস্পষ্ট পার্থক্য বিদ্যমান। অর্থনৈতিক জীবনধারাগত পার্থক্য হলো গ্রামীণ ও শহুরে সমাজের মধ্যে বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনির্ভর আর শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযোগের দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনামধন্য শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠামো অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যদিকে শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্পপতি প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকতা ও হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ওঠে। শহরে আধুনিক, শিক্ষিত ও সচেতন জনগোষ্ঠীর বাস এবং তাদের মধ্যে সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃতি ও ঐতিহ্যের প্রভাব বেশি এবং সামাজিক গতিশীলতা অনেক কম। উপরের আলোচনা থেকে সুস্পষ্টভাবে প্রতীয়মান হয় যে, শহুরে সমাজের বৈশিষ্ট্য গ্রামীণ সমাজ থেকে পৃথক।"
        }
      ]
    },
    {
      "number": "8",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'তমদ্দুন মজলিশ' রাষ্ট্রভাষা বাংলার দাবিতে সৃষ্ট প্রথম সাংস্কৃতিক সংগঠন।"
        },
        {
          "label": "খ",
          "question": "",
          "explanation": "শিক্ষার হার কম হওয়ার কারণে গ্রাম্য সমাজের মানুষদের অনেক ক্ষেত্রে পিছিয়ে থাকতে হয়। শিক্ষা মানুষকে সচেতন করে। এছাড়া শিক্ষার মাধ্যমে মানুষ অজ্ঞতা ও কুসংস্কার থেকে মুক্ত থাকতে পারে। শিক্ষা মানুষকে দক্ষ এবং দায়িত্ব ও কর্তব্য সচেতন করে। কিন্তু বাংলাদেশের গ্রামীণ সমাজে শিক্ষিত লোকের সংখ্যা তুলনামূলকভাবে কম। এছাড়া গ্রামে শিক্ষা প্রতিষ্ঠানের সংখ্যাও অত্যন্ত অপ্রতুল। এর ফলে গ্রাম্য সমাজের জনগণ অনেক ক্ষেত্রে পিছিয়ে থাকে।"
        },
        {
          "label": "গ",
          "question": "",
          "explanation": "উদ্দীপকে 'B' শহুরে সমাজকে চিহ্নিত করছে। অর্থনীতির ভিত্তিতে শহুরে সমাজে পাঁচটি শ্রেণি লক্ষ করা যায়। শহুরে সমাজ বলতে এমন একটি সীমিত এলাকার জনগাষ্ঠীকে বোঝায়, যারা মোটামুটি স্থায়ীভাবে বসবাস এবং কৃষিকাজ ব্যতীত অন্যান্য পেশার মাধ্যমে জীবিকা নির্বাহ করে। শহুরে সমাজে বড় বড় দালানকোঠা ও শিল্প কারখানা গড়ে ওঠে। উদ্দীপক 'B' এ শহুরে - সমাজকেই নির্দেশ করছে।সম্পত্তি শহর সামাজিক স্তরবিন্যাসের একটি মুখ্য উপাদান হিসেবে বিদ্যমান। সম্পত্তির তারতম্যের কারণে শহুরে সমাজে ব্যক্তির স্তরভেদ বিভিন্ন হয়ে থাকে। সম্পত্তির পরিমাণ তথা আয়ভেদে নগরসমূহে পাঁচটি শ্রেণি লক্ষ করা যায়। আমলা, শিল্পপতি ও নানা ধরনের বৃহৎ ব্যবসা প্রতিষ্ঠানের মালিকদেরকে উচ্চবিত্ত শ্রেণিতে রাখা হয়। বিশেষজ্ঞ ডাক্তার প্রকৌশলী, বিভিন্ন ফার্মের মালিক, উচ্চপদে কর্মরত কর্মকর্তা, মাঝারি পুঁজির ব্যবসায়ীরা উচ্চ মধ্যবিত্ত শ্রেণির অন্তর্গত। মধ্যবিত্ত শ্রেণি হলো সীমিত আয়ের শিক্ষিত চাকরিজীবী শ্রেণি। নিম্ন মধ্যবিত্ত বলতে স্বল্প আয়ের চাকরিজীবী কেরানি, গাড়িচালক কিংবা ছোটখাটো ব্যবসায়ীদের বোঝানো হয়। বিভিন্ন শ্রমজীবী যেমন- শ্রমিক, মজুর, রিকশা বা ভ্যানচালক, দারোয়ান, পিয়ন ইত্যাদি নিম্নবিত্ত শ্রেণির অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে 'A' গ্রামীণ সমাজকে চিহ্নিত করেছে। ভূমির উপর ভিত্তি করে গ্রামীণ সমাজে চারটি শ্রেণি বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়, যারা সাধারণত ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে একত্রে বসবাস করে। এ সমাজে অর্থনীতির মূল ভিত্তি হলো ভূমি। আবার ভূমি মালিকানার প্রেক্ষিতেই এখানকার সামাজিক স্তরবিন্যাস ও ক্ষমতা কাঠামো নির্ধারিত হয়। উদ্দীপক 'A' তে এ গ্রামীণ সমাজের চিত্রই প্রতিফলিত হয়েছে। গ্রামীণ সমাজে সামাজিক স্তরবিন্যাসের মূল ভিত্তি হলো ভূমি মালিকানা। বাংলাদেশের গ্রামীণ সমাজের অর্থনীতি কৃষিনির্ভর। আর কৃষিভিত্তিক অর্থনীতির উৎপাদনের প্রধান উপকরণ হচ্ছে ভূমি। ভূমি মালিকানার ভিত্তিতে গ্রামীণ সমাজে চারটি শ্রেণি দেখা যায়, যথা- ধনী কৃষক, প্রান্তিক কৃষক, বর্গাচাষী, ভূমিহীন কৃষক। যেসব কৃষকের ২৫ বিঘার উপরে জমির মালিকানা আছে তারা ধনী কৃষকের অন্তর্ভুক্ত। বর্গাচাষী সাধারণত ধনী কৃষকের কাছ থেকে জমি বর্গা নিয়ে চাষ করে। প্রান্তিক কৃষকরা নিজ জমিতে চাষাবাদ করে কোনোরকমে নিজের ভরণপোষণ চালায়। অপরদিকে ভূমিহীন কৃষক ধনী ও প্রান্তিক কৃষকের জমিতে মজুরির বিনিময়ে শ্রম দেয়। উপরের আলোচনার ভিত্তিতে বলা যায়, গ্রামীণ সমাজে ভূমি মালিকানার ভিত্তিতে চারটি স্তর বা শ্রেণির উপস্থিতি রয়েছে।"
        }
      ]
    },
    {
      "number": "9",
      "uddipok": "A → মাইকের শব্দ, গাড়ির হর্ন, ভবন নির্মাণের আনুষঙ্গিক শব্দ B → ঢাকার বাতাসে প্রতিদিন যে দূষণ হয় তা ২৩টি সিগারেট খাওয়ার সমান",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "পরিবেশগত সমস্যা ইকোসিস্টেমকে নষ্ট করে দেয়।"
        },
        {
          "label": "খ",
          "question": "",
          "explanation": "বাংলাদেশের জনসংখ্যাকে সম্পদ না বলার কারণ হলো দেশের সম্পদের তুলনায় অধিক জনসংখ্যা। দেশের জনসংখ্যা যদি সম্পদের সাথে সামঞ্জস্যপূর্ণ হয় তাহলে জনসংখ্যা দেশের সম্পদ হিসেবে বিবেচিত হয়। আর জনসংখ্যা যদি সম্পদের সাথে সামঞ্জস্যপূর্ণ না হয় অর্থাৎ অধিক হয়, তাহলে সে দেশের জনসংখ্যাকে সম্পদ বলা যায় না। বাংলাদেশের জনসংখ্যা সম্পদের তুলনায় অনেক বেশি। এ কারণে বাংলাদেশের জনসংখ্যা সম্পদ হিসেবে বিবেচিত হয় না।"
        },
        {
          "label": "গ",
          "question": "",
          "explanation": "উদ্দীপকে 'A' পরিবেশগত সমস্যা শব্দ দূষণকে নির্দেশ করে। শব্দদূষণের নানা নেতিবাচক প্রভাব রয়েছে। উদ্দীপকে 'A' তে উল্লেখিত বিষয়গুলো হলো- মাইকের শব্দ, গাড়ির হণ ও ভবন নির্মাণের আনুষঙ্গিক শব্দ। এখানে শব্দ দূষণের প্রতি ইঙ্গিত করা হয়েছে। কারণ এগুলো গ্রহণযোগ্য মাত্রার চেয়ে অধিক শব্দ সৃষ্টি করে। আমাদের চারপাশে সব সময় যে শব্দ হচ্ছে তার তীক্ষ্ণতা অনেক সময় সহ্যের মাত্রা ছাড়িয়ে যায়। এই মাত্রাতিরিক্ত ও অনিয়ন্ত্রিত শব্দ, যা মানুষের শরীরবৃত্তীয় কাজকর্মকে প্রভাবিত এবং বিরূপ প্রতিক্রিয়া সৃষ্টি করে তাকে শব্দ দূষণ বলে। শব্দের গ্রহণযোগ্য মাত্রা ৬০ ডেসিবেলের চেয়ে উচ্চমাত্রার শব্দ সৃষ্টি হলেই তা শব্দ দূষণ। শব্দ দূষণের প্রভাবে সর্বস্তরের মানুষ সাময়িক বা স্থায়ীভাবে ক্ষতিগ্রস্ত হচ্ছে। তবে ছাত্র-ছাত্রী, শিশু, হাসপাতালের রোগী, ট্রাফিক পুলিশ, পথচারী ও গাড়িচালকরা শব্দ দূষণের কারণে বেশি ক্ষতিগ্রস্ত হয়। উচ্চ শব্দ বিরক্তির উদ্রেক করে। কিন্তু ক্রমাগত শব্দাধিক্য মানুষের শরীরতন্ত্রের ওপর বিরূপ প্রভাব ফেলে। শব্দ দূষণের প্রভাবে মানুষের নানা প্রকার অস্থায়ী বা স্থায়ী শারীরিক ও মানসিক রোগ দেখা দেয়। শব্দ দূষণের কারণে ব্লাড প্রেসার, শ্বাসজনিত সমস্যা এমনকি হজমজনিত সমস্যা সৃষ্টি হতে পারে।"
        },
        {
          "label": "ঘ",
          "question": "",
          "explanation": "উদ্দীপকে B' পরিবেশগত সমস্যা বায়ু দূষণের ইজিতদহ। বায় দূষণ দূরীকরণে বেশকিছু করণীয় রয়েছে। যখন বাতাসে দূষিত পদার্থের পরিমাণ এমন পর্যায়ে পৌছায়, যা মানুষের শরীরের জন্য ক্ষতিকর হয়ে ওঠে সেই বাতাসকে দূষিত বায়ু বলে বায়ুতে ভাসমান ধূলি-বালি, কার্বন ডাইঅক্সাইড, কার্বন মনোঅক্সাইড, সালফার অক্সাইডসমূহ ইত্যাদি দ্রব্যগুলোকে বায়ুর দূষিত পদার্থ হিসেবে বিবেচনা করা হয়। স্বাভাবিক বায়ুমণ্ডলে যদি এমন কোনো উপাদানের অনুপ্রবেশ ঘটে যার ফলে উদ্ভিদ, প্রাণী বা মানুষের ক্ষতি হয় বা ক্ষতির সম্ভাবনা দেখা দেয়, তখন তাকে বায়ু দূষণ বলে। বায়ু দূষণ প্রতিকারের জন্য বিভিন্ন সরকারি, বেসরকারি সংস্থা এবং জনগণকে উদ্যোগী ও সচেতন হতে হবে। এজন্য বেশি করে গাছ লাগাতে হবে এবং অপ্রয়োজনে বৃক্ষ নিধন বন্ধ করতে হবে। ত্রুটিপূর্ণ ও কালো ধোঁয়া নিঃসরণকারী যানবাহন নিষিদ্ধ করতে হবে। কলকারখানার ধোঁয়া যাতে বায়ু দূষণ করতে না পারে সেজন্য উন্নত প্রযুক্তি ব্যবহার করতে হবে। বায়ু দূষণ নিরোধের জন্য নতুন আইন প্রণয়ন ও বিদ্যমান আইনের যথাযথ বাস্তবায়ন নিশ্চিত করতে হবে। সর্বোপরি, সরকার ও জনগণের সদিচ্ছা ও সচেতন আচরণের মাধ্যমে বায়ু দূষণের প্রতিকার সম্ভব বলে আমি মনে করি। পরিশেষে বলা যায়, উল্লিখিত পদক্ষেপগুলো যথাযথভাবে বাস্তবায়ন করতে পারলে বায়ু দূষণ অনেকাংশে রোধ করা সম্ভব।"
        }
      ]
    },
    {
      "number": "10",
      "uddipok": "A → শারীরিক, মানসিক ও মেধা নিয়ে কাজের জন্য যোগ্য কিন্তু কাজ পায় না। B → এক কথায় অক্ষর জ্ঞানের অভাব।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "দুর্যোগ ইকোসিস্টেমের ক্ষতি সাধন করে।"
        },
        {
          "label": "খ",
          "question": "",
          "explanation": "বেশকিছু পদক্ষেপ গ্রহণের মাধ্যমে মাদকাসক্তি নিয়ন্ত্রণ ও সমাধান করা যায়। মাদকাসক্তি মোকাবিলার দুটি উপায় হলো- ১. মাদকদ্রব্যের উৎপাদন ও আমদানি নিষিদ্ধ করা এবং ২. মাদকদ্রব্য নিয়ন্ত্রণে আইন প্রয়োগকারী সংস্থাসমূহকে সক্রিয় করা।"
        },
        {
          "label": "গ",
          "question": "",
          "explanation": "উদ্দীপকে 'A' তে বেকারত্ব সমস্যার কথা বলা হয়েছে। বেকারত্ব সৃষ্টির বিভিন্ন কারণ রয়েছে। বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। উদ্দীপকে 'A' তে বলা হয়েছে, শারীরিক, মানসিক ও মেধা দিয়ে কাজের জন্য যোগ্য কিন্তু কাজ পায় না, যা বেকারত্বকে নির্দেশ করে। কেননা শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডখালীন কাজ করতে ইচ্ছুক থাকে কিন্তু কোনো কাজ পায় না তখন তাকে বেকার বলে। বাংলাদেশে বেকারত্বের বিভিন্ন কারণ রয়েছে। যেমন- জনসংখ্যার আধিক্য বেকারত্বের অন্যতম প্রধান কারণ। বাংলাদেশে অপরিকল্পিত জনসংখ্যা বৃদ্ধির ফলে বেকারত্ব প্রকট আকার ধারণ করছে। এছাড়া বাংলাদেশ একটি কৃষিপ্রধান দেশ। কৃষির ওপর অধিক নির্ভরতার কারণে প্রচ্ছন্ন ও মৌসুমি বেকারত্ব সৃষ্টি হয়। কর্মসংস্থানের সুযোগের সীমাবদ্ধতা বাংলাদেশে বেকারত্বের আরেকটি বহুল আলোচিত কারণ। বাংলাদেশে প্রচলিত শিক্ষাব্যবস্থাও শিক্ষিত বেকার সৃষ্টির জন্য দায়ী। এক্ষেত্রে বৃত্তিমূলক শিক্ষার অভাব বেকার সমস্যার প্রধান কারণ। কারিগরি জ্ঞানের অভাবও বেকারত্ব সমস্যার কারণ। দেশে কারিগরি শিক্ষাব্যবস্থার অপর্যাপ্ততার জন্য মানুষ বেকার থেকে যায়। এছাড়া রাজনৈতিক অস্থিতিশীলতা, শিল্পায়নের অভাব, কুটির শিল্পের বিলুপ্তি প্রভৃতি কারণেও বাংলাদেশে বেকারত্নের সংখ্যা বৃদ্ধি পায়।"
        },
        {
          "label": "ঘ",
          "question": "",
          "explanation": "উদ্দীপকে 'B' তে নিরক্ষরতা সমস্যার কথা বলা হয়েছে। নিরক্ষরতা অনেক সমস্যা সৃষ্টি করে। অক্ষরজ্ঞানের অভাবকে নিরক্ষরতা বলে। উদ্দীপকে 'B' তে অক্ষরজ্ঞানের অভাবের কথাই বলা হয়েছে। অর্থাৎ উদ্দীপকে 'B' তে নিরক্ষরতা সমস্যাই প্রতিফলিত হয়েছে। আর নিরক্ষরতা সমাজে নানাবিধ সমস্যার জন্ম দেয়। যেকোনো সমাজেই নিরক্ষরতা সামাজিক উন্নয়ন ও প্রগতির পথে প্রতিবন্ধক। নিরক্ষরতা সমাজজীবনে বিভিন্ন অস্বস্তিকর সমস্যা ও জটিলতা সৃষ্টি করে। নিরক্ষর লোকেরা কম উৎপাদন ক্ষমতার কারণে অর্থনৈতিক অগ্রগতিতে সবচেয়ে কম অবদান রাখে। বাংলাদেশের ক্ষেত্রে নিরক্ষরতা শুধু মানব সম্পদকে দক্ষ জনশক্তি হিসেবে গড়ে তুলতে অন্তরায় নয়, এর সাথে সাথে উৎপাদনের আধুনিক প্রযুক্তির সাথে পরিচিত হতে এবং অগ্রসর ধ্যান-ধারণা ও যোগ্যতা অর্জনেও বাধা দেয়। নিরক্ষরতার ফলে অজ্ঞতাপ্রসূত গতানুগতিকতা, অদৃষ্টবাদিতা, স্বচ্ছ জীবনবোধের অভাব সৃষ্টি হওয়ায় তা জনগণকে কর্মোদ্যোগী না করে শ্রম ও সম্পদের অপচয় ঘটায়। বিশেষ করে নিরক্ষরতার প্রভাবে মানুষ কর্মের সাথে উৎপাদন কৌশলের কোনো সম্পর্ক নির্ণয় করতে পারে না। নিরক্ষর মানুষ সম্পদ অর্জনেও অজ্ঞ থাকে। নিরক্ষরতার প্রভাবে সমাজে অদৃষ্টবাদিতা, ভাগ্যে বিশ্বাসী ও নির্ভরশীলতার পরিমাণ বৃদ্ধি পায়। নিরক্ষরতার কারণে মানুষের মধ্যে রক্ষণশীলতা ও গতানুগতিকতা বৃদ্ধি পায় যা উন্নয়নের পথে প্রধান প্রতিবন্ধক। এমনকি নিরক্ষতার প্রভাবেই বাংলাদেশের জনগণ নিজের সমস্যা মোকাবিলায় নিজেরা উদাসীন হয়ে পড়ে। উপরের আলোচনা থেকে এ কথা নিঃসন্দেহে বলা যায় যে, নিরক্ষরতা বাংলাদেশের আর্থ-সামাজিক উন্নয়নে প্রবল বাধা হিসেবে কাজ করে।"
        }
      ]
    },
    {
      "number": "11",
      "uddipok": "A → চালু হয়-১৯৬০ সালে বৈশিষ্ট্য: ⅰ) রূপিণ্যের তদারকি ii) সাপ্তাহিক বৈঠক iii) মূলধন গঠন ও ঋণদান, প্রভৃতি B → চালু হয়-১৯৭২ সালে উদ্দেশ্য: ⅰ) দরিদ্রদের জন্য কার্যকর সংগঠন গড়ে তোলা ii) সহজলভ্য ঋণ সহায়তা iii) প্রশিক্ষণ ব্যবস্থা",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কৃষক' দশ টাকার বিনিময়ে ব্যাংক হিসাব খুলতে পারে।"
        },
        {
          "label": "খ",
          "question": "",
          "explanation": "শিল্পায়ন মানেই সভ্যতার অগ্রগতি বা সমাজের উন্নয়ন। শিল্পায়ন এমন একটি প্রক্রিয়া যেখানে যান্ত্রিক পন্যতিতে পণ্য উৎপাদিত হয়। আধুনিক সমাজ বলতে সাধারণত শিল্পায়িত সমাজকেই বোঝায়। শিল্পায়ন মানেই সভ্যতার অগ্রগতি বা সমাজের উন্নয়ন। কেননা শিল্পায়নের মাধ্যমেই মানুষের অর্থনৈতিক জীবনমাত্রার মান বেড়ে যায় এবং সমাজের উন্নয়ন ঘটে। এছাড়া সমাজে ব্যাপক শিল্পায়ন ঘটলে মানুষ কৃষিভিত্তিক কিংবা অনুন্নত জীবনযাপন করতে পারে না। অর্থাৎ ব্যক্তির জীবনে পেশা, আয়, মূল্যবোধ ইত্যাদি উন্নয়ন ঘটে। এছাড়াও শিল্পায়ন ব্যবস্থা সমাজকে আধুনিকতার সাথে পরিচয় করে দেয় এবং সমাজের জনগণের সাবিক উন্নয়নের চেষ্টা চালায়।"
        },
        {
          "label": "গ",
          "question": "",
          "explanation": "উদ্দীপকে 'B' বেসরকারি সংস্থা ব্র্যাককে চিহ্নিত করে, যা একটি বিশেষ প্রেক্ষাপটে সৃষ্টি হয়। উদ্দীপকে 'B' চিহ্নিত সংস্থাটি ১৯৭২ সালে প্রতিষ্ঠিত হয়। সংস্থাটির উদ্দেশ্য হলো দরিদ্রদের জন্য কার্যকর সংগঠন গড়ে তোলা এবং সহজলভ্য ঋণ সহায়তা প্রদান। এছাড়া সংস্থাটি বিভিন্ন ধরনের প্রশিক্ষণও প্রদান করে থাকে, যা বেসরকারি সংস্থা ব্র্যাককে নির্দেশ করে। বর্তমানে বাংলাদেশে যেসব স্বেচ্ছাসেবী বা বেসরকারি সংস্থা কাজ করছে সেগুলোর মধ্যে ব্র্যাক সর্ববৃহৎ। এর প্রতিষ্ঠাতা হলেন স্যার ফজলে হাসান আবেদ। ১৯৭০ সালে সংঘটিত প্রলয়ঙ্করী ঘূর্ণিঝড় ও জলোচ্ছ্বাসে ক্ষতিগ্রস্ত লোকজনের দুঃখ-দুর্দশা দেখে তিনি বিচলিত হন এবং তার মধ্যে জনকল্যাণে কিছু করার তাগিদ অনুভূত হয়। তাছাড়া ১৯৭১ সালে বাংলাদেশের স্বাধীনতা যুদ্ধের সময় এদেশ থেকে হাজার হাজার শরনার্থী ভারতে আশ্রয় নেয়। তাদের দুঃখ-দুর্দশা দেগে ত্রাণ কার্যক্রম চালানোর উদ্দেশ্যে তিনি Save Bangladesh নামে একটি সংস্থা গড়ে তোলেন। এ সংস্থার মাধ্যমে তিনি অর্থ সংগ্রহ করে শরণার্থীদের মাঝে ত্রাণ হিসেবে বিতরণ করতেন। ১৯৭১ সালে পরিচালিত ত্রাণকাজের বাস্তব অভিজ্ঞতা এবং শরণার্থীদের সাহায্যের জন্য সংগৃহীত অর্থের উদ্বৃত্ত অংশের মাধ্যমে ১৯৭২ সালে সিলেট জেলার শালা গ্রামে বাংলাদেশ পুনর্বাসন সহায়তা কমিটি বা 'Bangladesh Rehabilitaiton Assistance Committee' নামে একটি সংস্থা গড়ে তোলেন। পরবর্তীতে এর নামকরণ করা হয় BRAC (Bangladesh Rural Advancement Committee)"
        },
        {
          "label": "ঘ",
          "question": "",
          "explanation": "উদ্দীপকের 'A' সরকারি সংস্থা কুমিল্লা সমবায় পদ্ধতি। সামাজিক উন্নয়নে 'A' ও 'B' তথা সরকারি ও বেসরকারি সংস্থা গুরুত্বপূর্ণ ভূমিকা পালন করে। 'A' সংস্থাটি ১৯৬০ সালে প্রতিষ্ঠিত হয়। সংস্থাটির বৈশিষ্ট্য হলো মূলধন গঠন ও ঋণদান, কৃষিপণ্যের তদারকি, সাপ্তাহিক বৈঠক প্রভৃতি, যা সরকারি সংস্থা কুমিল্লা সমবায় পদ্ধতিকে নির্দেশ করে। বাংলাদেশের সরকারি সংস্থাগুলোর মধ্যে সমবায় বোর্ড গ্রামবাংলার কৃষক, ক্ষুদ্র ও প্রান্তিক চাষি, বিত্তহীন পুরুষ ও মহিলাদেরকে সমবায়ের মাধ্যমে সংগঠিত করে তাদের আর্থ-সামাজিক অবস্থার উন্নতির জন্য বহুমুখী চেষ্টা চালিয়ে যাচ্ছে। সমবায়ের পাশাপাশি সরকারি সংস্থা পল্লী উন্নয়ন বোর্ড এর সমিতি ও সদস্যদেরকে স্বল্প ও মধ্যমেয়াদি ঋণ প্রদান করে। এ ঋণের সাহায্যে সমবায় কৃষকরা বীজ, সার, কীটনাশক ও অন্যান্য কৃষি উপকরণ ক্রয় করে। পাশাপাশি কৃষকদের উৎপাদিত পণ্য বাজারজাতকরণেও এ সংস্থা সহায়তা করে। তাছাড়া পল্লী উন্নয়ন বোর্ডের গৃহীত সেচ কার্যক্রম বিএডিসিও কৃষি সম্প্রসারণ বিভাগের উদ্যোগে পরিচালিত। এ কার্যক্রমের ফলে সেচের আওতায় কৃষি জমি ও একক প্রতি উৎপাদন বেড়েছে ও উৎপাদন ব্যয় কমেছে। উপরোক্ত কার্যক্রমের পাশাপাশি সুদূরপ্রসারী উন্নয়ন পরিকল্পনা গ্রহণ ও বাস্তবায়নের মাধ্যমে বিভিন্ন সরকারি সংস্থা বাংলাদেশের আর্থ-সামাজিক উন্নয়নে কার্যকর ভূমিকা পালন করছে। বেসরকারি সংস্থা অলাভজনক, মানবহিতৈষী, মানবকল্যাণে নিহিত এবং গ্রামীণ উন্নয়নে নানামুখী কার্যক্রম পরিচালনা করে থাকে। দারিদ্রদ্র্য বিমোচনে সহজশর্তে ঋণ প্রদান করে থাকে। এ ধরনের সংস্থা বৃত্তিমূলক প্রশিক্ষণ প্রদান করে বিনা জামানতে ঋণ প্রদান করে থাকে। কৃষির উন্নয়নে উন্নত বীজ, সার, কীটনাশক বিতরণ করে থাকে। জনগণকে শিক্ষিত করতে প্রাথমিক শিক্ষা, বয়স্ক শিক্ষা, নারী শিক্ষাসহ নানামুখী কার্যক্রমও তারা গ্রহণ করে থাকে। বেসরকারি সংস্থাসমূহ গ্রামীণ জনগোষ্ঠীর আর্থিক উন্নয়নের পাশাপাশি তাদের দৈহিক, মানসিক, পারিবারিক, রাজনৈতিক, সাংস্কৃতিক বিভিন্ন ক্ষেত্রে উন্নয়নের প্রচেষ্টা চালায়। পাশাপাশি এসব সংস্থা গ্রামীণ অবকাঠামোগত উন্নয়নেও প্রচুর অর্থ ব্যয় করে। বিশেষ করে শিক্ষা, স্বাস্থ্য, পরিবেশ সংরক্ষণ, দুর্যোগ মোকাবিলা, দারিদ্র্য বিমোচন প্রতিটি ক্ষেত্রে বেসরকারি সংস্থাসমূহের কার্যক্রম পরিচালিত হচ্ছে, যা বাংলাদেশের সামাজিক উন্নয়নে গুরুত্বপূর্ণ ভূমিকা রাখবে। পরিশেষে বলা যায়, সরকারি ও বেসরকারি সংস্থা জনগণের জীবনমান ও আর্থসামাজিক উন্নয়ন সাধন করার মাধ্যমে সামাজিক উন্নয়ন নিশ্চিতকরণে গুরুত্বপূর্ণ ভূমিকা পালন করে।"
        }
      ]
    }
  ]
}