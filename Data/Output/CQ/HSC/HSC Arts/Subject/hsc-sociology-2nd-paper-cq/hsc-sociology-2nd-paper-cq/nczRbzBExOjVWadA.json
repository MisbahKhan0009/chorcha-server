{
  "title": "ঢাকা ইমপিরিয়াল কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মাসুদ স্যার একাদশ শ্রেণির ক্লাস নিতে গিয়ে বললেন, আমি যে বিষয়টির ক্লাস নিব, সে বিষয়টির নাম ল্যাটিন ও গ্রিক শব্দ থেকে উদ্ভুত হয়েছে। কোনো মনীষী এ বিষয়টির সর্বজনগ্রাহ্য সংজ্ঞা দিতে না পারলেও একে সংজ্ঞায়িত করতে গিয়ে সমাজবদ্ধ মানুষের পারস্পরিক সম্পর্কের ওপর গুরুত্বারোপ করেছেন।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয় প্রতিষ্ঠিত হয় ১৯২১ সালে।"
        },
        {
          "label": "খ",
          "question": "",
          "explanation": "সামাজিক উন্নয়ন বলতে সমাজের সার্বিক কাঠামোগত ও প্রাতিষ্ঠানিক ইতিবাচক পরিবর্তনকে বোঝায়। সামাজিক উন্নয়ন এমন সামাজিক পরিবর্তন প্রক্রিয়া, যা সমাজের সদস্যদের কাছে প্রত্যাশিত। ব্রিটিশ সমাজবিজ্ঞানী টি. বি. বটোমোর সামাজিক উন্নয়ন বলতে জ্ঞানের উন্নয়ন এবং প্রযুক্তি ও অর্থনৈতিক দক্ষতার মাধ্যমে প্রাকৃতিক নিয়ন্ত্রণের ক্ষমতা বৃদ্ধিকে বুঝিয়েছেন। এটি মূলত সমাজের বিদ্যমান অবস্থার চেয়ে উন্নততর অবস্থার নির্দেশক।"
        },
        {
          "label": "গ",
          "question": "",
          "explanation": "মাসুদ স্যার শ্রেণিকক্ষে সমাজবিজ্ঞান বিষয়টি সম্পর্কে আলোচনা করছিলেন। সমাজবিজ্ঞান শব্দটির ইংরেজি প্রতিশব্দ 'Sociology' শব্দটির উৎপত্তি হয়েছে ল্যাটিন শব্দ 'Socius' এবং গ্রিক শব্দ 'Logos' এর সমন্বয়ে। উদ্দীপকে উল্লেখিত মাসুদ স্যার যে বিষয়টির ক্লাস নিতে চেয়েছেন সেটির নামও ল্যাটিন ও গ্রিক শব্দ থেকে উদ্ভূত হয়েছে। এ থেকে বোঝা যায়, মাসুদ স্যার শ্রেণিকক্ষে সমাজবিজ্ঞান বিষয়টি সম্পর্কে আলোচনা করছিলেন। ১৯৫৭ সালে ঢাকা বিশ্ববিদ্যালয়ে 'সমাজবিজ্ঞান বিভাগ' প্রতিষ্ঠার মাধ্যমে বাংলাদেশে সমাজবিজ্ঞান চর্চার আনুষ্ঠানিক সূত্রপাত হয়। এ ধারাবাহিকতায় ১৯৬৯ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়ে ২০০২ সালে, বেগম রোকেয়া বিশ্ববিদ্যালয়ে ২০১০ সালে, বরিশাল বিশ্ববিদ্যালয়ে ২০১২ সালে সমাজবিজ্ঞান চর্চা শুরু হয়। এছাড়া পরবর্তীকালে দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়, নোয়াখালী বিজ্ঞান ও প্রযুক্তি বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বিষয় তথা সমাজবিজ্ঞান পাঠের গুরুত্ব অপরিসীম। সমাজবিজ্ঞান সমাজের পূর্ণাঙ্গ বিজ্ঞানভিত্তিক পাঠ। এ বিজ্ঞানের আলোচনার বিষয় হলো, সমাজবদ্ধ মানুষের বিচিত্র ধরনের সামাজিক সম্পর্ক। সমাজে বসবাসরত মানুষের সাথে কীভাবে চলতে হবে, সম্পর্ক গড়ে তুলতে হবে এবং একতাবদ্ধভাবে থাকতে হবে তা এ বিষয় পাঠ করলে জানা যায়। এছাড়া সমাজের বিভিন্ন প্রতিষ্ঠান যেমন- পরিবার, বিবাহ, রাষ্ট্র ইত্যাদির কার্যাবলি সম্পর্কেও এ বিষয় গবেষণা ও পর্যালোচনা করে। এসব প্রতিষ্ঠানের সাথে মানুষের সম্পর্ক গড়ে তোলার ক্ষেত্রে সমাজবিজ্ঞানের জান সহায়ক ভূমিকা পালন করে। মানুষ পরিবারে জন্মগ্রহণ করে এবং সেখানেই তার প্রাথমিক সামাজিকীকরণ সম্পন্ন হয়। পরিবারের সদস্যদের সাথে তার সম্পর্ক এবং আচার-আচরণ নির্ধারণের ক্ষেত্রেও সমাজবিজ্ঞানের জ্ঞান অপরিহার্য। মূল্যবোধ চর্চার ক্ষেত্রেও এটি গুরুত্বপূর্ণ ভূমিকা পালন করে। কারণ এ শাস্ত্রে মূল্যবোধ, আবেগ, অনুভূতি ও স্বার্থ সম্পর্কে বিস্তারিত পাঠ করা হয়। পাশাপাশি সমাজবিজ্ঞান জ্ঞাতিসম্পর্ক, অর্থনৈতিক অবস্থা, রাজনৈতিক পরিস্থিতি, ধর্মীয় আচরণ, শিক্ষা প্রভৃতির সামাজিক প্রক্ষিত সম্পর্কেও বিস্তারিত ধারণা প্রদান করে। ব্যক্তি জীবনে এসব বিষয়ের প্রয়োগ করতে হলে সমাজবিজ্ঞানের জানের প্রয়োজনীয়তা অনস্বীকার্য। উপরের আলোচনা থেকে প্রতীয়মান হয় যে, সমাজজীবনে টিকে থাকার জন্য মানবজীবনের প্রতিটি ক্ষেত্রে সমাজবিজ্ঞানের জ্ঞান অপরিহার্য।"
        }
      ]
    },
    {
      "number": "2",
      "uddipok": "",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "প্রাচীন বা বিলুপ্ত সংস্কৃতির অধ্যয়নই হচ্ছে প্রত্নতত্ত্ব।"
        },
        {
          "label": "খ",
          "question": "",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার 'মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের 'ক' ছকে 'পাহাড়পুর' নামক প্রত্নস্থানের প্রতিচ্ছবি রয়েছে। পাহাড়পুর বিহার বাংলাদেশে বৌদ্ধ ও হিন্দু সংস্কৃতির এক আকর্ষণীয় নিদর্শন। অষ্টম শতাব্দীতে বরেন্দ্রভূমির সোমপুর নামক স্থানে পাল বংশের দ্বিতীয় শাসক রাজা ধর্মপাল এই মহাবিহার প্রতিষ্ঠা করেন। এটি বর্তমান বাংলাদেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুর নামক স্থানে অবস্থিত। উদ্দীপকের \"ক\" ছকের তথ্যমতে অষ্টম শতাব্দীতে বরেন্দ্রভূমিতে রাজা ধর্মপাল একটি মহাবিহার প্রতিষ্ঠা করেন। পূর্বোক্ত আলোচনা থেকে বোঝা যায় এটি পাহাড়পুর বিহারকেই নির্দেশ করে। যা তৎকালীন মানুষের পুরকৌশল ও স্থপতি বিদ্যার উৎকর্ষ ফুটিয়ে তোলে।"
        },
        {
          "label": "ঘ",
          "question": "",
          "explanation": "উদ্পকের 'খ' ছকে ময়নামতিতে প্রাপ্ত 'শালবন বিহার' নামক প্রত্নতাতি ও নিদর্শনকে ইঙ্গিত করা হয়েছে। বাংলাদেশে যার সামাজিক ও ঐতি। সিক গুরুত্ব অপরিসীম। শালবন বিহার বাংলাদেশের কুমিল্লা শহর হতে ৮ কিলোমিটার পশ্চিমে ময়নামতি-লালমাই পাহাড়ের মধ্যবর্তী স্থানে অবস্থিত প্রত্নতাত্ত্বিক নিদর্শন সাত শতকের শেষ বা আট শতকের শুরুতে দেব বংশীয় রাজা শ্রী ভবদেব এটি নির্মাণ করেছিলেন। উদ্দীপকের 'খ' ছকে যে প্রত্নতাত্ত্বিক নিদর্শনে। কথা বলা হয়েছে সেটিও রাজা ভবদেব নির্মাণ করেছিলেন। এ দেকে থোকা যায়, ছক 'খ' শালবন বিহারকে নির্দেশ করছে। শাজবন বিহারে প্রাপ্ত প্রত্ননিদর্শনসমূহের মধ্যে আছে ইটের তৈরি বেদী, জাকে কাহিনী অবলম্বনে গঠিত পোড়ামাটির ফলক, বিভিন্ন প্রাণীর চিত্রখচিত ফলক, এছাড়া ৫টি তাম্রফলক, ৩টি স্বর্ণমুদ্রা, ২২৪টি রূপার মুদ্রা বহু বুদ্ধ ও বৌদ্ধ দেব-দেবীর মূর্তি প্রভৃতিও সেখানে পাওয়া গেছে। এসব প্রত্নবস্তু বিশ্লেষণে জানা যায়, সেখানে বৌদ্ধ ধর্ম ও সমাজব্যবস্থার বিকাশ ঘটেছিল। মুদ্রার আবিষ্কার প্রমাণ করে সেখানে সুদক্ষ প্রশাসন ব্যবস্থা ছিল। সর্বোপরি এগুলো উক্ত এলাকার একটি নির্দিষ্ট সময়ের সামাজিক সাংস্কৃতিক ইতিহাসের বাস্তব রূপ অনুধাবনে সহায়তা করে। আলোচনার প্রেক্ষিতে বলা যায়, শালবন বিহারে প্রাপ্ত প্রত্নতাত্ত্বিক নিদর্শনসমূহে বাংলার সামাজিক, সাংস্কৃতিক, রাজনৈতিক ও ধর্মীয় জীবনের চিত্র ফুটে ওঠে। এ জন্য উক্ত স্থানের ঐতিহাসিক গুরুত্ব অপরিসীম।"
        }
      ]
    },
    {
      "number": "3",
      "uddipok": "প্রায় ত্রিশ লক্ষ বছর আগে এমনই এক যুগের মানুষ শিকারি এবং ক্ষুদ্র ক্ষুদ্র গোষ্ঠীতে সংগঠিত ছিল। তারা তীরধনুকের পাশাপাশি পাথরের হাতিয়ারকে আরও উন্নত করেছিল। তারা আগুনের ব্যবহার শিখেছিল।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "সোমপুর বিহার প্রতিষ্ঠা করেন পাল বংশের দ্বিতীয় রাজা ধর্মপাল।"
        },
        {
          "label": "খ",
          "question": "",
          "explanation": "প্রত্নতাত্ত্বিক যুগবিভাগ বলতে মূলত এক একটি অর্থনৈতিক, সামাজিক ও রাজনৈতিক যুগকে বোঝায়। উৎপাদন কৌশল পরিবর্তনের ফলে বিভিন্ন সময় মানুষের অর্থনৈতিক ব্যবস্থা বদলেছে। ফলে সেসব সমাজের সামাজিক এবং রাজনৈতিক সংগঠনেও পরিবর্তন এসেছে। এর প্রেক্ষিতে প্রত্নতাত্ত্বিক সময়কালকে কয়েকটি শ্রেণিতে ভাগ করা যায়। যথা- প্রস্তুর, প্রাচীন প্রস্তর, মধ্য প্রস্তর, নব্যপ্রস্তর, তাম্র, ব্রোঞ্জ এবং লৌহ যুগ।"
        },
        {
          "label": "গ",
          "question": "",
          "explanation": "নিম্নের অনুরূপ: ছক-১ দ্বারা প্রাচীন প্রস্তর যুগকে নির্দেশ করা হয়েছে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল ব্যবহার করত, যা ছিল পাথরের তৈরি ও অপেক্ষাকৃত ভোঁতা। খাদ্যের নিশ্চয়তা না থাকায় প্রাচীন প্রস্তর যুগের মানুষ জীবনধারণের প্রয়োজনে যাযাবর জীবন কাটাতো। উদ্দীপকের ছক-১-এ ভোঁতা ও অমসৃণ হাতিয়ার, খাদ্যের জন্য প্রকৃতির উপর নির্ভরশীল ও যাযাবর জীবন উল্লেখ করা হয়েছে। এসব বিষয় পূর্বে আলোচিত প্রাচীন প্রস্তর যুগের সমাজজীবনের বৈশিষ্ট্যের সাথে সাদৃশ্যপূর্ণ। A প্রাচীন প্রস্তর যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। এ যুগের মানুষের ভাষা ছিল অক্ষরহীন। এ যুগের প্রথম দিকে মানুষ কোনো পোশাক ব্যবহার না করলেও পরবর্তী সময়ে গাছের পাতা, ছাল-বাকল, পশুর চামড়া প্রভৃতি দিয়ে শরীর ঢেকে নিজেদের বৈরি আবহাওয়া থেকে রক্ষা করত।"
        },
        {
          "label": "ঘ",
          "question": "উদ্দীপকে উল্লেখিত যুগের সাথে নব্যপ্রস্তর যুগের পার্থক্য বিশ্লেষণ করো।",
          "explanation": "উদ্দীপকে উল্লেখিত যুগ তথা প্রাচীন প্রস্তর যুগের সাথে নব্যপ্রস্তর যুগের অনেকগুলো বৈশিষ্ট্যগত পার্থক্য রয়েছে। প্রাচীন প্রস্তর যুগের মূল বৈশিষ্ট্য ছিল খাদ্য সংগ্রহনির্ভর অর্থনীতি। এ জন্য এ যুগের মানুষ যাযাবর জীবন নির্বাহ করতো। অন্যদিকে নব্য প্রস্তর যুগের অর্থনীতি ছিল কৃষি উৎপার্শনভিত্তিক। আর কৃষিকে কেন্দ্র করে এ যুগের মানুষই সর্বপ্রথম স্থায়ী বসতি গড়ে তুলেছিল। এ যুগে যেকোনো ধরনেরই হোক কিছু সামাজিক সংগঠন ছিল, যা গোষ্ঠীবদ্ধ জীবনের শৃঙ্খলা ও সংহতি বজায় রাখতো। তবে প্রাচীন প্রস্তর যুগের মানুষের মধ্যে সামাজিক বন্ধন বা সংহতি সৃষ্টি হয়নি। প্রাচীন প্রস্তর যুগের মানুষের ধর্মীয় রীতিনীতি, পূজা-পার্বণ, শিকার বিষয়ক কর্মকাণ্ড প্রভৃতিতে তাদের যৌন জীবনের বিভিন্ন কার্যকলাপের প্রাধান্য লক্ষ করা যায়। পক্ষান্তরে, নব্যপ্রস্তর যুগের মানুষ আত্মার ধারণায় বিশ্বাস করতো এবং গাছপালা, পাহাড়-পর্বত, জীব-জন্তু প্রভৃতিকে টোটেম হিসেবে পূজা করতো। এ যুগে পরিবার ব্যবস্থা বিকাশ লাভ করেছিল; ছিল ব্যক্তিমালিকানার অস্তিত্ব। প্রাচীন প্রস্তর যুগে এগুলোর উপস্থিতির উল্লেখ পাওয়া যায় না। উপরের আলোচনা থেকে প্রতীয়মান হয়, প্রাচীন প্রস্তর এবং নব্যপ্রস্তর যুগের মধ্যে অর্থনৈতিক ব্যবস্থাসামাজিক জীবন প্রভৃতির ক্ষেত্রে উল্লেখযোগ্য পার্থক্য ছিল।"
        }
      ]
    },
    {
      "number": "4",
      "uddipok": "বরেন্দ্র অঞ্চলে সীমাদের অনেক কৃষিজমি আছে। সেসব জমিতে মজুরের ভিত্তিতে কাজ করা বেশিরভাগ শ্রমিকই একটি এথনিক সম্প্রদায়ের। তাদের গায়ের রং কালো এবং নাকের গড়ন নিগ্রোদের মতো খ্যাঁদা ও ভোঁতা। বিশ শতকের প্রথম ভাগে তাদের দ্বারা সংঘটিত বিদ্রোহ বাংলার ইতিহাসে একটি আলোচিত রাজনৈতিক ঘটনা।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "হায়ারোগ্লিফিক লিখন পদ্ধতির আবিষ্কার হয় ব্রোঞ্জ যুগে।"
        },
        {
          "label": "খ",
          "question": "",
          "explanation": "চাকমাদের প্রশাসনিক ব্যবস্থা মূলত রাজতান্ত্রিক। যুগ যুগ ধরে রাজাকে কেন্দ্র করেই চাকমা সমাজ আবর্তিত হয়ে আসছে। তাদের প্রশাসনিক ব্যবস্থায় কতকগুলো চাকমা পরিবার নিয়ে গড়ে ওঠে আসাম, যার প্রধান হন কারবারি। কতকগুলো আদাম নিয়ে গঠিত হয়। চাকমা মৌজা, যার প্রধান হন হেডম্যান। আর চাকমা সমাজের কয়েকশ মৌজা মিলে চাকমা সার্কেল গড়ে ওঠে। এর নেতৃত্ব দেন বংশ পরম্পরায় দিযুস্থ চাকমা রাজা।"
        },
        {
          "label": "গ",
          "question": "",
          "explanation": "উদ্দীপকে বর্ণিত সম্প্রদায়টি হলো বাংলাদেশে বসবাসকারী সাঁওতাল নৃগোষ্ঠী। 1 বাংলাদেশের অন্যতম বৃহৎ ক্ষুদ্র নৃগোষ্ঠী হচ্ছে সাঁওতাল। সাঁওতালরা রাজশাহী, নওগাঁ, চাপাইনবাবগঞ্জ, কুড়িগ্রাম, লালমনিরহাট, পঞ্চগড়, নাটোর ইত্যাদি জেলায় বাস করে। দৈহিক বৈশিষ্ট্যে সাঁওতালদেরকে বিশুদ্ধ প্রাক-প্রাবিড়ীয় গোষ্ঠীর প্রতিনিধি বলা হয়। তাদের দেহের উচ্চতা মাঝারি, মুখগজায় বড়, গায়ের রং গাঢ় বাদামি, মাথার খুলি গোল, নাক চ্যান্টা, ঠোঁট পুরু ও চোখ ছোট। একসময় সাঁওতালরা তীর-ধনুক দিয়ে শিকার করে জীবিকা নির্বাহ করলেও বর্তমানে তারা কৃষিজীবী। সাঁওতালদের, ব্রিটিশ বিরোধী বিদ্রোষ বাংলার ইতিহাসে একটি আলোচিত রাজনৈতিক ঘটনা। ১৮৫৫ সালে বহিরাগত মহাজন ও ব্যবসায়ীদের নির্যাতনের প্রতিবাদে এ বিদ্রোহ সংঘটিত হয়। উদ্দীপকে উল্লেখিত এথনিক সম্প্রদায়ের নরগোষ্ঠীগত বৈশিষ্ট্য, অর্থনৈতিক জীবন এবং রাজনৈতিক ইতিহাস সাঁওতালদের উল্লেখিত বৈশিষ্ট্যাবলির সাথে মিলে যায়। সাঁওতালদের পরিবার ব্যবস্থা পিতৃতান্ত্রিক। তাই পিতার মাধ্যমেই সন্তানের পরিচিতি ও, উত্তরাধিকারিত্ব নির্ণয় করা হয়। পিতার সম্পত্তিতে পুত্রদের সমান অধিকার থাকে কিন্তু কন্যাদের কোনো অধিকার নেই। সম্পত্তি বণ্টনের সময় পিতা কন্যাকে একটি গাভী প্রদান করে। সাঁওতাল সমাজে অন্তঃগোত্রীয় বিবাহ নিষিদ্ধ। তাদের সমাজে চার ধরনের বিবাহ প্রচলিত। যথা- ডাঙ্গুয়া বাপলা, আঙ্গির বাগলা, অ-র বাপলা ও ইত যাপলা। তাদের মধ্যে পুনর্বিবাহ ও বিবাহ বিচ্ছেদও প্রচলিত রয়েছে।"
        },
        {
          "label": "ঘ",
          "question": "",
          "explanation": "উদ্ভ সম্প্রদায় তথ্য সাঁওতালদের আর্থ-সামাজিক ও সাংস্কৃতিক জীবন অনন্য বৈশিষ্ট্যমণ্ডিত। সাঁওতালরা একসময় শিকারের ওপর নির্ভর করে জীবনযাপন করলেও বর্তমানে তাদের অর্থনীতি প্রধানত কৃষিনির্ভর। নারী-পুরুষ উভয়ই জীবিকা নির্বাহের জন্য কাজ করে। কৃষির পাশাপাশি অনেকে শালপাতা, বাঁশ ও বেত দ্বারা স্কুটির শিল্পজাত পণ্য তৈরি করে জীবিকা নির্বাহ করে। তাদের সমাজে বিভিন্ন সময়ে নানা ধরনের সামাজিক উৎসব পালিত হয়। ফসল ঘরে তোলার পর তারা দেবতাকে ধন্যবাদ জানানোর জন্য 'সোহরাই' উৎসব পালন করে, যা তাদের সবচেয়ে বড় উৎসব। সাঁওতালরা একটি বৈচিত্র্যপূর্ণ সাংস্কৃতিক জীবনধারা অতিবাহিত করে। সাঁওতালদের প্রধান খাদ্য ভাত। এর পাশাপাশি তারা মাছ-মাংসও খেয়ে থাকে। গরিবেরা আলুসি করে খায় যাকে 'সাং' বলে। তারা চাল থেকে 'হারিয়া' নামক পানীয় তৈরি করে অতিথি আপ্যায়নে ব্যবহার করে। তারা সাধারণত মাটির দেয়ালের ওপর শন বা খড়ের ছাউনি দিয়ে চারচালা ঘর তৈরি করে বসবাস করে। বিত্তবানরা ঘরের টিনের ছাউনি দেয়। সাঁওতাল মেয়েয়া কাঁধের উপর জড়িয়ে শাড়ি পরে এবং হাত-পা ও গলায় পিতলের বা নিরেট কাঁসার গয়না পরে। তারা কখনো মাথায় গোমটা দেয় না। অপরদিকে, সাঁওতাল পুরুষরা লুঙ্গি পরে। তাদের কেউ কেউ গলায় মালা এবং হাতে বালা পরে থাকে। উপরের আলোচনার পরিসমাপ্তিতে বলা যায়, আধুনিকতা এবং ভিন্ন সংস্কৃতির আগ্রাসনের মধ্যেও সাঁওতাল জনগোষ্ঠী তাদের জীবনধারায় নিজস্ব সংস্কৃতি এবং ঐতিহ্য ধরে রেখেছে।"
        }
      ]
    },
    {
      "number": "5",
      "uddipok": "শীতের ছুটিতে লুসি চাকমা তার বান্ধবী রোযা আপাংদের ময়মনসিংহের বাড়িতে অবাক হয়ে দেখলো যে, পরিবারের সবকিছুই রোযা আপাং-এর মায়ের ইচ্ছায় হচ্ছে। আপাংসের সমাজে বিয়েতে পণ বা যৌতুক দেওয়া হয় না ।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ঢাকা আবিষ্কার হয় নব্যপ্রস্তর যুগে।"
        },
        {
          "label": "খ",
          "question": "",
          "explanation": "বেসরকারি সংস্থা বলতে সাধারণত মানবতাবাদী ব্যক্তিগত সংগঠন বা সংস্থাকে বোঝানো হয়। বৃহত্তর দৃষ্টিকোণ থেকে বেসরকারি সংস্থা বলতে কার্যত সব ব্যক্তিগত ও স্বেচ্ছাসেবী মুনাফাহীন সংগঠনকে বোঝায়, যা মানবতার পক্ষে কাজ করে। বাংলাদেশের প্রেক্ষিতে বেসরকারি সংস্থা বলতে কার্যত ব্যক্তিগত স্বেচ্ছাসেবী উন্নয়ন সংস্থা এবং বেসরকারি উন্নয়ন সংস্থাকে বোঝানো হয়। এসব সংস্থা সরকারি কাঠামোর বাইরে নির্দিষ্ট দেশের আইনগত কাঠামোর মধ্যে কাজ করে থাকে।"
        },
        {
          "label": "গ",
          "question": "",
          "explanation": "উদ্দীপকের রোযা আপাং গারো ক্ষুদ্র নৃগোষ্ঠীর অন্তর্ভুক্ত। গারো ক্ষুদ্র নৃগোষ্ঠী বাংলাদেশের ময়মনসিংহ, জামালপুর, শেরপুর, নেত্রকোণা, টাঙ্গাইল জেলা এবং বৃহত্তর সিলেট অঞ্চলের কোনো কোনো অংশে বাস করে। গারো সমাজ প্রধানত মাতৃসূত্রীয়। এ ব্যবস্থায় বংশ নাম ও সম্পত্তি মাতৃধারায় মাতা থেকে মেয়েতে বর্তায়। গারো পরিবারে মাতাই সব সম্পত্তির মালিক। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। রীতি অনুযায়ী নোকনার বোনেরা তাদের মাতা থেকে সম্পত্তি পায় না। যারা সম্পত্তি পায় না তাদের বলা হয় 'এগেট'। গারো সমাজ মনোগামী বা যুগল বিবাহ বেশি প্রচলিত। বহু স্ত্রী বিবাহও দেখা যায়। গারো বিয়েতে কন্যাকে কোনো পণ দিতে হয় না। অর্থাৎ- এ বিয়েতে কোনো যৌতুক বা লেনদেন নেই। উদ্দীপকে দেখা যায়, রোযা আপাং ময়মনসিংহে বাস করে। তার মায়ের ইচ্ছায় পরিবারে সবকিছু পরিচালিত হয় এবং তাদের বিয়েতে যৌতুকের প্রচলন নেই। রোযা আপাং-এর পরিবারের এ দিকগুলো এবং গারো সমাজের তুলনামূলক আলোচনায় সহজেই অনুমেয় যে, রোযা আপাং গারো ক্ষুদ্র নৃগোষ্ঠীর সদস্য।"
        },
        {
          "label": "ঘ",
          "question": "",
          "explanation": "উদ্দীপকের লুসি চাকমা নৃগোষ্ঠীর এবং রোযা আপাং গারো নৃগোষ্ঠীর সদস্য। স্বাভাবিকভাবেই এ দুই নৃগোষ্ঠীর সমাজকাঠামো ভিন্ন ধরনের। এ কারণে প্রশ্নোক্ত বক্তব্যের সাথে আমি সহমত পোষণ করি। সুপ্রাচীন কাল থেকেই চাকমা সমাজের প্রধান হলেন চাকমা রাজা। চাকমা সমাজের যেকোনো বিষয়ে তার মতামতই চূড়ান্ত বলে গণ্য। চাকমা পরিবার পিতৃতান্ত্রিক। অর্থাৎ, পরিবারের সব বিষয়ে পিত্রার সিদ্ধান্তই চূড়ান্ত বলে গণ্য। চাকমারা সাধারণত জুম চাষের ওপর নির্ভরশীল। তবে বর্তমানে তারা হালচাষ পদ্ধতি শিয়েছে। দুই পাহাড়ের সমতল অংশে তারা ধান চাষ করে থাকে। চাকমা সমাজে প্রাপ্ত বয়স্কদের মধ্যে একক বিবাহ প্রথা বিদ্যমান। বহু বিবাহ যদিও অনুমোদিত তবে তা দিন দিন কমে আসছে। চাকমা বিয়েতে যৌতুক দেওয়া-নেওয়ার প্রচলন রয়েছে। চাকমারা বৌদ্ধ ধর্মাবলম্বী হলেও তাদের ধর্মীয় উৎসবে সনাতন ধর্মের প্রভাবও লক্ষ করা যায়। অন্যদিকে গারো ক্ষুদ্র নৃগোষ্ঠীর সমাজব্যবস্থা মাতৃসূত্রীয়। এ সমাজব্যবস্থায় সম্পত্তির উত্তরাধিকার মাতৃসূত্রে মেয়েতে বর্তায়। গারোরা সাধারণত কৃষির ওপর নির্ভরশীল। গারো সমাজ ব্যবস্থায় যুগল বিবাহ রীতি বেশি লক্ষ করা যায়। তবে বহু স্ত্রী বিবাহও পরিলক্ষিত হয়। গারো বিয়েতে কোনো যৌতুকের প্রচলন নেই। বাংলাদেশে বসবাসরত গারোদের ৯০% ধর্মান্তরিত খ্রিস্টান। বাকিরা ঐতিহ্যবাহী 'সাংসারেক' ধর্মের অনুসারী। উপরের তুলনামূলক আলোচনায় সহজেই বোঝা যায় যে, চাকমা ও গারো সমাজব্যবস্থার মধ্যে বিস্তর পার্থক্য রয়েছে। অর্থাৎ এই দুই নৃগোষ্ঠীর সমাজকাঠামো ভিন্ন ধরনের।"
        }
      ]
    },
    {
      "number": "6",
      "uddipok": "১৯৪৭--১৯৫২--১৯৫৪--১৯৬৬--১৯৬৯--১৯৭১",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "তমদ্দুন মজলিশ হলো ভাষা আন্দোলনের প্রেক্ষাপটে প্রতিষ্ঠিত একটি সাংস্কৃতিক সংগঠন।"
        },
        {
          "label": "খ",
          "question": "",
          "explanation": "যুক্তফ্রন্ট বলতে ১৯৫৪ সালের পূর্ব পাকিস্তানের প্রাদেশিক নির্বাচনের লক্ষ্যে গঠিত রাজনৈতিক জোটকে বোঝায়। পাকিস্তানের প্রথম প্রাদেশিক নির্বাচনে মুসলিম লীগকে পরাজিত করতে ৫টি রাজনৈতিক দলের সমন্বয়ে 'যুক্তফ্রন্ট' গঠন করা হয়। দল ৫টি হলো- আওয়ামী মুসলিম লীগ, কৃষক-শ্রমিক পার্টি; নেজাম-ই-ইসলামি পার্টি, বামপন্থী গণতন্ত্রী দল ও খিলাফত-ই-রাব্বানি। নির্বাচনে যুক্তফ্রন্টের প্রতীক ছিল নৌকা।"
        },
        {
          "label": "গ",
          "question": "",
          "explanation": "বাঙালি জাতীয়তাবাদ বিকাশে ১৯৫২ সাল তথা 'ভাষা আন্দোলন' বাংলাদেশের ইতিহাসে অত্যন্ত গুরুত্বপূর্ণ। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালিরা ১৯৪৭ থেকে ১৯৫২ পর্যন্ত বিভিন্নভাবে প্রতিবাদ করে। পরবর্তী সময়ে ১৯৫২ সালে তীব্র আন্দোলনের মধ্যদিয়ে ১৯৫৬ সালে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। ভাষা আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়।"
        },
        {
          "label": "ঘ",
          "question": "",
          "explanation": "বাংলাদেশের অভ্যুদয়ের ক্ষেত্রে উদ্দীপকে উল্লেখিত ১৯৪৭, ১৯৫২, ১৯৬৬, ১৯৬৯ এবং ১৯৭১ সালের বিভিন্ন রাজনৈতিক ঘটনা গুরুত্বপূর্ণ ভূমিকা রেখেছে। বাঙালি জীবন ও বাংলাদেশের স্বাধীনতা যুদ্ধের প্রেক্ষাপটে ভাষা আন্দোলনের ভূমিকা রেনেসাঁর মতোই তাৎপর্যপূর্ণ ও সুদূরপ্রসারী। ১৯৪৭সালে শুরু হয়ে ১৯৫২ সালে চূড়ান্ত রূপ লাভ করা ভাষা আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস। এ আন্দোলনে বাংলা ভাষাভাষী কতিপয় মানুষের প্রাণ উৎসর্গের মধ্য দিয়ে ১৯৫৬ সালের পাকিস্তান, সংবিধানে বাংলা রাষ্ট্রভাষার মর্যাদা লাভ করে। ১৯৫৪ সালের ১০ মার্চ পাকিস্তানের সাধারণ নির্বাচনে পূর্ববাংলায় যুক্তফ্রন্ট সংখ্যাগরিষ্ঠতা অর্জন করে সরকার গঠন করে। কিন্তু পাকিস্তান শাসকগোষ্ঠী বাঙালির এই আধিপত্য মেনে নিতে পারেনি। পরবর্তী সময়ে ১৯৬৬ সালের ছয় দফাভিত্তিক আন্দোলনে পূর্ব পাকিস্তানের স্বায়ত্তশাসন চাওয়ার মাধ্যমে জাতীয় জীবনের অধিকার প্রতিষ্ঠার দাবি উচ্চারিত হয়। হয় দফাভিত্তিক আন্দোলনের ধারাবাহিকতায় ১৯৬৯ সালের গণঅভ্যুত্থানের মধ্যদিয়ে আইয়ুব খানের পতনের মাধ্যমে যে বিজয় অর্জিত হয়েছিল তা বাঙালি জাতিকে অনেক বেশি আত্মবিশ্বাসী করে তোলে। ১৯৭০ সালের নির্বাচনে পূর্ব বাংলার অধিকাংশ মানুষের সমর্থনে অভতপূর্ব সাফল্য লাভকরে আওয়ামী লীগ। কিন্তু পাকিস্তান শাসকগোষ্ঠী ক্ষমতা হস্তান্তরে টালবাহানা শুরু করে। অবশেষে ১৯৭১ সালের ২৬ মার্চ শুরু হয় মুক্তিযুদ্ধ। দীর্ঘ নয় মাস রক্তক্ষয়ী যুদ্ধের ফলে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। উপরের আলোচনার প্রেক্ষিতে নিঃসন্দেহে বলা যায় যে, উদ্দীপকের সালের ধারাক্রম বাংলাদেশের স্বাধীনতা লাভের ইতিহাসকে ইঙ্গিত করে।"
        }
      ]
    },
    {
      "number": "7",
      "uddipok": "'ক' নামক রাষ্ট্রের অধিবাসীগণ তাদের ভাষা, কৃষ্টি, ঐতিহ্য নিয়ে গর্বিত। কারণ একদিন দ্বৈশাসক গোষ্ঠী তাদের মুখের ভাষা কেড়ে নিয়েছিল, বলেছিল এটি মুসলমানের ভাষা নয়। কিন্তু ঐ রাষ্ট্রের ছাত্র, শিক্ষক, সাধারণ মানুষ সবাই মিলে বুকের রক্ত দিয়ে তাদের প্রিয় ভাষাকে প্রতিষ্ঠিত করেছিল।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "ধীরেন্দ্রনাথ দত্ত ছিলেন পাকিস্তান গণপরিষদের সদস্য যিনি ১৯৪৮ সালে উক্ত পরিষদে বাংলা ভাষার পক্ষে প্রস্তাব উত্থাপন করেছিলেন।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে আওয়ামী লীগ জয় লাভ করেছিল। ১৯৭০ সালের নির্বাচনি ফলাফলে দেখা যায়, আওয়ামী লীগ সংরক্ষিত ৭টি মহিলা আসনসহ সর্বমোট ৩১৩ সদস্যবিশিষ্ট জাতীয় পরিষদে ১৬৭টি আসন পায়। পূর্ব বাংলার প্রাদেশিক পরিষদের সংরক্ষিত ১০টি আসনসহ মোট ৩১০টি আসনের মধ্যে আওয়ামী লীগ ২৯৮টি আসন লাভ করে। অন্য ১২টি আসনের ৯টি স্বতন্ত্র প্রার্থী, ২টিতে পাকিস্তান ডেমোক্রেটিক পার্টি এবং একটিতে জামায়াত-ই-ইসলামী জয়লাভ করে। অপরদিকে, জাতীয় পরিষনে পশ্চিম পাকিস্তানের জন্যে বরাদ্দকৃত ১৩৮টি আসনের মধ্যে পিপিদি সংরক্ষিত মহিলা আসনের ৫টি আসনসহ ৮৮টি আসন লাভ করে। বাড়ি ৫৫টি আসন অন্য দলগুলো লাভ করে।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে বাংলাদেশের ভাষা আন্দোলনের ঘটনার সম্পৃক্ততা লক্ষণীয়। পাকিস্তানের শতকরা ৫৬ জন অধিবাসীর মাতৃভাষা ছিল বাংলা। অথচ পশ্চিম পাকিস্তানকেন্দ্রিক শাসকগোষ্ঠী সম্পূর্ণ অগণতান্ত্রিকভাবে উর্দুকে একমাত্র রাষ্ট্রভাষা হিসেবে চাপিয়ে দেওয়ার চেষ্টা করে। এর প্রতিবাদে পূর্ব পাকিস্তানের বাঙালিরা যে আন্দোলন শুরু করে, তাই ইতিহাসে ভাষা আন্দোলন নামে পরিচিত। ১৯৪৮ সালে শুরু হওয়া এ আন্দোলন চূড়ান্ত পর্যায়ে পৌছায় ১৯৫২ সালের ২১শে ফেব্রুয়ারি। এদিন ঢাকায় ছাত্ররা ১৪৪ ধারা ভেঙে বাংলাকে অন্যতম রাষ্ট্রভাষা করার দাবিতে সমাবেশ ও মিছিল করে। পুলিশ মিছিলে গুলি চালালে সালাম, বরকত, জব্বারসহ অনেকে শহিদ হন। অতঃপর পাকিস্তানি শাসকগোষ্ঠী বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। উদ্দীপকেও বলা হয়েছে, 'ক' রাষ্ট্রের দ্বৈরশাসক এর অধিবাসীদের মুখের ভাষা কেড়ে নিতে চেয়েছিল। কিন্তু ঐ রাষ্ট্রের ছাত্র-শিক্ষক, সাধারণ মানুষ মিলে বুকের রক্ত দিয়ে তাদের প্রিয় ভাষাকে প্রতিষ্ঠিত করেছিল। যা পূর্বোক্ত বাংলাদেশের ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উল্লেখিত রাষ্ট্রের ঐতিহাসিক ঘটনাটির তথা আন্দোলনের সামাজিক ও রাজনৈতিক গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শস্ত্রি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনে পথ প্রদর্শন করে। ভাষা আন্দোলনের মধ্যদিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। আর এ চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালির ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। যা বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "8",
      "uddipok": "",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "যারা শাসন ক্ষমতায় অধিষ্ঠিত থাকে তাদের শাসক এলিট বলা হয়।"
        },
        {
          "label": "খ",
          "question": "",
          "explanation": "চাপসৃষ্টিকারী দল বলতে এমন একটি সংগঠিত জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপসৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপসৃষ্টিকারী দলের উদাহরণ।"
        },
        {
          "label": "গ",
          "question": "",
          "explanation": "উদ্দীপকে গ্রামীণ সমাজের বৈশিষ্ট্য প্রতিফলিত হয়েছে। গ্রামীণ সমাজ হলো এমন ক্ষুদ্রায়তনের কম বসতিপূর্ণ এলাকা যেখানকার অর্থনীতি প্রধানত কৃষিনির্ভর। কৃষিকাজের প্রেক্ষিতে এ সমাজে বিভিন্ন শ্রেণিবিভাজন দেখা যায়, যেমন- ধনী কৃষক, প্রান্তিক কৃষক, বর্গাচাষী এবং কৃষি শ্রমিক। ধনী কৃষকরা অনেক ভূসম্পত্তির মালিক হন। ফলে তারা নিজেদের জমি বর্গাচাষীদেরকে বর্গা দেয়। প্রান্তিক কৃষকরা নিজের জমি চাষ করেই কেবল ভরণপোষণ মেটায়। আর কৃষি শ্রমিকরা ধনী ও প্রান্তিক কৃষকদের জমিতে মজুরির বিনিময়ে কাজ করে। উদ্দীপকের চিত্রে দেখা যায়, কৃষিজমির পাশে তিনজন ব্যক্তি দাঁড়িয়ে আছেন। তন্মধ্যে বাম দিকের ব্যক্তিটি করজোড়ে ছাতার নিচে দাঁড়ানো ব্যক্তির কাছে কোনো মিনতি জানাচ্ছেন। এর মাধ্যমে গ্রামীণ সমাজের কৃষকদের শ্রেণিবিভাজন প্রতিফলিত হয়েছে। কেননা উদ্দীপকের মতোই ধনী কৃষকদের কাছ থেকে ঋণ গ্রহণ, জমি বন্ধক বা বর্গাচাষের জমির জন্য বর্গাচাষী ও ভূমিহীন কৃষকরা বিভিন অনুরোধ নিয়ে হাজির হয়। সুতরাং বলা যায়, উদ্দীপকের চিত্রটিতে গ্রামীণ সমাজের চিত্র প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উক্ত সমাজ তথা গ্রামীণ সমাজে ভূমি, শিক্ষা, ক্ষমতা, বংশ মর্যাদা প্রভৃতির প্রেক্ষিতে সামাজিক স্তরবিন্যাস লক্ষ করা যায়। গ্রামীণ সমাজে সামাজিক স্তরবিন্যাসের ক্ষেত্রে ভূমি মালিকানা, শিক্ষা, ক্ষমতা ও কর্তৃত্ব, বংশ মর্যাদা প্রভৃতি উপাদান মূল ভিত্তি হিসেবে কাজ করে। ভূমি মালিকানার ভিত্তিতে সমাজে চারটি শ্রেণি দেখা যায়। যথা-ধনী কৃষক, প্রান্তিক কৃষক, বর্গাচাষী ও ভূমিহীন কৃষক বা কৃষি শ্রমিক। আবার শিক্ষাগত যোগ্যতার ভিত্তিতে সেখানে কতকগুলো শ্রেণি বিদ্যমান। যেমন-সাক্ষরজ্ঞানসম্পন্ন, প্রাথমিক শিক্ষাপ্রাপ্ত, মাধ্যমিক শিক্ষাপ্রাপ্ত, উচ্চ মাধ্যমিক শিক্ষায় শিক্ষিত প্রভৃতি। অন্যদিকে ক্ষমতা ও কর্তৃত্বের ভিত্তিতে স্তরায়ন হলো- ইউনিয়ন পরিষদের চেয়ারম্যান ও মেম্বার, মাতব্বর, নেতৃস্থানীয় ব্যক্তি, সচেতন ব্যক্তি প্রমুখ। উল্লিখিত উপাদানগুলোর পাশাপাশি কোনো কোনো গ্রামীণ সমাজে নির্দিষ্ট বংশ যেমন- সৈয়দ, শেখ, তালুকদার প্রমুখ বংশের প্রেক্ষিতেও স্তরায়ন দেখা যায়। পরিশেষে বলা যায়, গ্রামীণ সমাজে বিভিন্ন উপাদানের ভিত্তিতে সামাজিক স্তরবিন্যাস করা হয়।"
        }
      ]
    },
    {
      "number": "9",
      "uddipok": "সোহেল একটি নামি কলেজে পড়ছে। কিন্তু সে পরিবারের সবার সাথে খারাপ ব্যবহার করে। ইদানিং সে বাবার পকেট থেকে টাকা চুরি করছে। অসময়ে ঘুমায়, কলেজেও নিয়মিত যাচ্ছে না। পাড়ার বখাটে ছেলেদের সাথেও মিশছে।",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "কোনো একটি সামাজিক অবস্থা যখন সমাজের স্বাভাবিক জীবনযাত্রা ব্যাহত করে এবং অগ্রগতিতে বাধা সৃষ্টি করে তখন তাকে সামাজিক সমস্যা বলে।"
        },
        {
          "label": "খ",
          "question": "",
          "explanation": "ঋতুকালীন বৈশিষ্ট্যের কারণে কর্মসংস্থানের অভাবকে মৌসুমি বেকারত্ব বলে।গ্রামীণ বাংলাদেশে কোনো বিশেষ ঋতুকালীন ফসল বোনা বা ফসল কাটার পর কিছুদিন কাজ না থাকায় সাময়িক বেকারত্ব দেখা দেয়। অর্থাৎ বিশেষ বিশেষ ঋতুতে কাজ না থাকায় কিছু মানুষ সাময়িককালের জন্য বেকার হয়ে পড়ে। শুধু গ্রাম নয়, শিল্প এলাকায়ও মাঝে মাঝে এমনটি দেখা যায়। এরূপ বেকারত্বকে মৌসুমি বেকারত্ব বলে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের মাদকাসক্তি নামক সামাজিক সমস্যার উল্লেখ রয়েছে। মাদকদ্রব্যে আসক্ত ব্যক্তির অবস্থাকে মাদকাসক্তি বলে। এ অবস্থায় ব্যক্তি কোনো মাদকের প্রতি নির্ভরশীল হয়ে পড়ে, যা তার শরীর ও মনে বিভিন্ন ক্ষতিকর প্রভাব ফেলে এবং আচরণে পরিবর্তন আনে। যেমন- কোনো কোনো মাদকের প্রভাবে আসক্ত ব্যক্তির মেজাজ খিটখিটে হয়ে যায়, আবার কোনো ক্ষেত্রে মানসিক উদ্যমহীনতা দেখা দেয়। মাদক কেনার টাকা জোগাড় করতে গিয়ে তারা অনেক সময় পরিবারের সদস্যদের মারধর করে; আবার চুরি-ছিনতাইয়ের মতো অপরাধমূলক কর্মকাণ্ডেও জড়িয়ে পড়ে। উদ্দীপকে বলা হয়েছে, নামি কলেজে অধ্যয়নরত সোহেল পরিবারের সবার সাথে খারাপ ব্যবহার করে। ইদানিং সে বাবার পকেটে থেকে টাকা চুরি করছে। পূর্বোক্ত আলোচনার সাথে তুলনা করলে বোঝা যায়, সোহেলের আচরণে মাদকাসক্তির প্রভাব ফুটে উঠেছে। অর্থাৎ পরিবারের সাথে খারাপ ব্যবহার এবং বাবার পকেট থেকে টাকা চুরি করা মাদকাসক্তির কারণেই ঘটেছে। মাদকাসক্তি বহুবিধ কারণ রয়েছে। যেমন- ভৌগোলিক অবস্থানগত কারণে মাদকের সহজলভ্যতা মাদকাসক্তি বৃদ্ধিতে ভূমিকা রাখে। দারিদ্র্য ও বেকারত্বের ফলে সৃষ্ট হতাশা থেকে মুক্তি পেতেও ব্যক্তি অনেক সময় মাদকাসক্ত হয়ে পড়ে। এছাড়া মাদকাসক্ত বন্ধুদের প্রলোভনে কৌতূহলবশবর্তী হয়েও ব্যক্তি মাদকে জড়িয়ে পড়তে পারে। এছাড়া ধর্মীয় মূল্যবোধের অবক্ষয়, পারিবারিক নিয়ন্ত্রণহীনতা, বেকারত্ব প্রভৃতি মাদকাসক্তির উল্লেখযোগ্য কারণ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত, সমস্যাটির তথা মাদকাসক্তির নানাবিধ নেতিবাচক সামাজিক প্রভাব রয়েছে। উক্ত সমস্যা সমাধানে প্রতিকার ও প্রতিরোধমূলক ব্যবস্থা গ্রহণ করতে হবে। মাদকাসক্ত ব্যক্তির ব্যক্তিত্ব মাদকের প্রভাবে বিপন্নের সম্মুখীন হয়। ব্যক্তি কর্মদক্ষতা হারায় এবং তার মধ্যে মানসিক ভারসাম্যহীনতা পরিলক্ষিত হয়। মাদকাসক্ত ব্যক্তি মাদক কিনতে নিয়মিত অর্থ ব্যয় করে বলে পরিবারে আর্থিক অনটন এবং অশান্তি সৃষ্টি হয়। এছাড়া অর্থের অভাব দেখা দিলে মাদকাসক্তদের মধ্যে বিভিন্ন অপরাধপ্রবণতা দেখা দেয়। মাদকাসক্তির চূড়ান্ত পরিণতি হিসেবে মাদকাসক্ত ব্যক্তির বিভিন্ন শারীরিক বৈকল্য এবং ক্যান্সারের মতো দুরারোগ্য ব্যধিও সৃষ্টি হয়। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরও কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরো দক্ষ এবং প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। পরিশেষে বলা যায়, মাদকাসক্তির নেতিবাচক প্রভাব থেকে মুক্তি পেতে এটি নির্মূলের জন্য স্থানীয়, জাতীয় ও আন্তর্জাতিক সমন্বিত উদ্যোগ নিতে হবে।"
        }
      ]
    },
    {
      "number": "10",
      "uddipok": "একটি দৈনিক পত্রিকার শিরোনাম ছিল এরকম-",
      "tag": "DIC 25",
      "sub_questions": [
        {
          "label": "ক",
          "question": "",
          "explanation": "মাটি দূষণ হলো মাটির প্রয়োজনীয় উপাদানের হ্রাস এবং অবাঞ্ছিত পদার্থসমূহের সঞ্চয়, যা বর্তমান জীব ও উদ্ভিদ জগতের জন্য ক্ষতিকর।"
        },
        {
          "label": "খ",
          "question": "",
          "explanation": "কর্মবিমুখ শিক্ষাব্যবস্থা বলতে এমন শিক্ষা পদ্ধতিকে বোঝায় যা থেকে অর্জিত জ্ঞান কর্মজীবনের সাথে সামঞ্জস্যপূর্ণ নয়। যে শিক্ষার হাতে কলমে প্রয়োগ ঘটানো সম্ভব তাকে যেমন কর্মমুখী শিক্ষা বলে; ঠিক এর বিপরীতভাবে শিক্ষা কেবল পুঁথিগত জ্ঞানে আবদ্ধ থাকলে তা কর্মবিমুখ শিক্ষা হিসেবে বিবেচিত হয়। যেমন- আমাদের দেশের প্রচলিত শিক্ষা ব্যবস্থার মাধ্যমে অর্জিত জ্ঞান প্রয়োগের তেমন সুযোগ না থাকায় তা কোনো উৎপাদনমুখী কাজে আসে না।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'A' তে বেকারত্ব সমস্যার কথা বলা হয়েছে। বেকারত্ব সৃষ্টির বিভিন্ন কারণ রয়েছে। বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। উদ্দীপকে 'A' তে বলা হয়েছে, শারীরিক, মানসিক ও মেধা দিয়ে কাজের জন্য যোগ্য কিন্তু কাজ পায় না, যা বেকারত্বকে নির্দেশ করে। কেননা শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডখালীন কাজ করতে ইচ্ছুক থাকে কিন্তু কোনো কাজ পায় না তখন তাকে বেকার বলে। বাংলাদেশে বেকারত্বের বিভিন্ন কারণ রয়েছে। যেমন- জনসংখ্যার আধিক্য বেকারত্বের অন্যতম প্রধান কারণ। বাংলাদেশে অপরিকল্পিত জনসংখ্যা বৃদ্ধির ফলে বেকারত্ব প্রকট আকার ধারণ করছে। এছাড়া বাংলাদেশ একটি কৃষিপ্রধান দেশ। কৃষির ওপর অধিক নির্ভরতার কারণে প্রচ্ছন্ন ও মৌসুমি বেকারত্ব সৃষ্টি হয়। কর্মসংস্থানের সুযোগের সীমাবদ্ধতা বাংলাদেশে বেকারত্বের আরেকটি বহুল আলোচিত কারণ। বাংলাদেশে প্রচলিত শিক্ষাব্যবস্থাও শিক্ষিত বেকার সৃষ্টির জন্য দায়ী। এক্ষেত্রে বৃত্তিমূলক শিক্ষার অভাব বেকার সমস্যার প্রধান কারণ। কারিগরি জ্ঞানের অভাবও বেকারত্ব সমস্যার কারণ। দেশে কারিগরি শিক্ষাব্যবস্থার অপর্যাপ্ততার জন্য মানুষ বেকার থেকে যায়। এছাড়া রাজনৈতিক অস্থিতিশীলতা, শিল্পায়নের অভাব, কুটির শিল্পের বিলুপ্তি প্রভৃতি কারণেও বাংলাদেশে বেকারত্বের সংখ্যা বৃদ্ধি পায়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যাটি তথা বেকারত্ব সমাজে বিভিন্ন নেতিবাচক প্রভাব ফেলে। এ সমস্যা সমাধানের জন্য তাই সুপরিকল্পিত পদক্ষেপ গ্রহণ করতে হবে। কোনো দেশে বেকারত্বের হার বৃদ্ধি পেলে জাতীয় আয়ের ওপর নেতিবাচক প্রভাব পড়ে। কারণ উৎপাদন বৃদ্ধি পেলে জাতীয় আয় বাড়ে, কিন্তু বেকাররা হন অনুৎপাদনশীল। দীর্ঘদিন বেকার থাকার ফলে ব্যক্তি দারিদ্র্যসীমার নিচে চলে যেতে পারেন। এতে দেশে দারিদ্র্য বৃদ্ধি পায়। বেকারত্ব থেকে মুক্তি পেতে অনেকে অপরাধমূলক কর্মকাণ্ডে জড়িয়ে পড়ে। আবার অনেক পরিবারে ভাঙন দেখা দেয়। এভাবে বেকারত্ব সমাজের ওপর নেতিবাচক প্রভাব বিস্তার করে। বেকারত্ব সমস্যা সমাধানের জন্য শিক্ষাব্যবস্থায় পরিবর্তন, বিশেষ করে কর্মমুখী ও কারিগরি শিক্ষার প্রতি অধিক গুরুত্ব দিতে হবে। শিক্ষাব্যবস্থাকে অবশ্যই উৎপাদনশীল এবং বাস্তব সমস্যা সমাধানের উপযোগী হতে হবে। এর পাশাপাশি অর্থনীতিকে সর্বোচ্চ দক্ষতার সাথে পরিচালনা করতে হবে। কৃষি ও শিল্পক্ষেত্রে উন্নয়ন ছাড়া বেকার সমস্যা সমাধান সম্ভব নয়। প্রযুক্তিগত পরিবর্তন, ভূমি-মালিকানার কাঠামোগত পরিবর্তন, পরিকল্পিতভাবে শিল্প-কারখানা স্থাপনের মাধ্যমে কৃষি ও শিল্প উভয় ক্ষেত্রে কর্মসংস্থানের সুযোগ সৃষ্টি করতে হবে। এছাড়া বেকারদের যুব উন্নয়ন কর্মসূচির অধীনে বিভিন্ন প্রশিক্ষণ দানের ব্যবস্থা করতে হবে। কর্মসংস্থান সৃষ্টিতে সরকারি সংস্থাসমূহের পাশাপাশি বেসরকারি সংস্থাসমূহের কার্যক্রমও জোরদার করতে হবে। দেশের ক্রমবর্ধমান জনসংখ্যাকে বিভিন্ন প্রশিক্ষণ, প্রদান করে দক্ষ জনশক্তিতে পরিণত করো বিদেশে রপ্তানির মাধ্যমে বিপুল সংখ্যক বেকারের কর্মসংস্থান সম্ভব। পরিশেষে বলা যায়, বেকারত্বের নেতিবাচক প্রভাব থেকে মুক্তি পেতে হলো আর্থ-সামাজিক কাঠামো যুগোপযোগী করতে সুদূরপ্রসারী পরিকল্পনা গ্রহণা ও বাস্তবায়ন করতে হবে।"
        }
      ]
    },
    {
      "number": "11",
      "uddipok": "তাসলিমা একটি বস্তিতে রুম নিয়ে বসবাস করে। পোশাক, তৈরির কারখানায় কাজ করে কোনো রকমে তার দিন চলে যায়। তার ছোট ভাইকেও তার কাছে এনে রাখতে চেয়েছিল। কিন্তু সে রাজি নয়।। মাঠে ফসল ফলানোই সে বেশি পছন্দ করে।",
      "tag": "DIC 25",
      "sub_questions": [
        {
          "label": "ক",
          "question": "গ্রাম কাকে বলে?",
          "explanation": "গ্রাম বলতে এমন একটি কৃষিনির্ভর জনপদকে বোঝায়, 'যেখানে কৃষকরা তাদের চাষাবাদের ভূমিকে কেন্দ্র করে বসবাস করে।"
        },
        {
          "label": "খ",
          "question": "প্রান্তিক চাষী বলতে কী বোঝ?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরণ-পোষণ করে তারাই, প্রান্তিক চাষী। প্রান্তিক শ্রেণির চাষী বা কৃষকদের জমির পরিমাণ ১ একরের নিচে হয়, যার উৎপাদন থেকে তারা শুধু ভরণ-পোষণ চালিয়ে যেতে পারে। প্রান্তিক কৃষকরা কঠোর পরিশ্রমের মাধ্যমে নিজ অবস্থা উন্নয়নের চেষ্টা করে। ভূমিহীন দিনমজুরদের সাথে এদের সম্পর্ক মোটামুটি নিবিড়। কেননা প্রান্তিক কৃষক ও ভূমিহীনদের আর্থিক ব্যবধান খুব কম।"
        },
        {
          "label": "গ",
          "question": "তাসলিমা যে সমাজে বসবাস করছে সেই সমাজের জীবন- জীবিকা ব্যাখ্যা করো।",
          "explanation": "উদ্দীপকের তাসলিমা যে সমাজে বাস করে সেটি শহুরে সমাজকে নির্দেশ করে। শহুরে সমাজের জীবনজীবিকা অত্যন্ত গতিময় ও বৈচিত্র্যপূর্ণ। শহুরে সমাজ প্রাকৃতিক পরিবেশের পরিবর্তে কৃত্রিম পরিবেশে গড়ে ওঠে। শহুরে সমাজজীবন আধুনিক বিজ্ঞান ও প্রযুক্তির আশীর্বাদপুষ্ট হওয়ায় এখানকার জীবন-জীবিকা অত্যন্ত গতিশীল ও অগ্রসরমান। শহুরে সমাজে মাত্রাতিরিক্ত জনসংখ্যা বসবাস করায় জনসংখ্যার ঘনত্ব বেশি। ফলে বাসগৃহজনিত সংকট অতি প্রকট। শহুরে সমাজে মধ্য ও নিম্ন আয়ের জনগণ বেশি এবং এদের বৃহৎ একটা অংশ বস্তিতে বসবাস করে। বৈচিত্র্যময় অকৃষিজ পেশা ও জীবনজীবিকা শহুরে সমাজের অন্যতম বৈশিষ্ট্য। শত্রাঞ্চলের মানুষ জীবিকা নির্বাহের জন্য সরকারি, বেসরকারি প্রতিষ্ঠান ও শিল্পকারখানাতে কাজ করে। উদ্দীপকের তাসলিমা একটি বস্তিতে রুম নিয়ে বসবাস করে। জীবিকার্জনের জন্য সে একটি পোশাক কারখানায় কাজ করে, যার মাধ্যমে তার দিন কোনো রকমে চলে যায়। তাসলিমার জীবন ব্যবস্থা উপরে আলোচিত শহুরে সমাজের জীবনব্যবস্থার সাথে সাদৃশ্যপূর্ণ। উপরের আলোচনার প্রেক্ষিতে বলা যায়, শহুরে জীবনব্যবস্থা স্বাধীন, সংগ্রামী ও প্রতিযোগিতামূলক।"
        },
        {
          "label": "ঘ",
          "question": "তাসলিমার ছোট ভাই যে সমাজে বসবাস করছে সেই সমাজের গতিশীল অর্থনৈতিক ব্যবস্থার চিত্র বিশ্লেষণ করো।",
          "explanation": "উদ্দীপকের তাসলিমার ছোট ভাই গ্রামীণ সমাজে বসবাস করছে। প্রযুক্তির উন্নয়ন, শিক্ষার প্রসার প্রভৃতি কারণে গ্রামীণ সমাজের অর্থনীতিতে বর্তমানে গতিশীলতা বৃদ্ধি পেয়েছে। গ্রামীণ সমাজ হলো কৃষি নির্ভর, ক্ষুদ্রায়তনের ও কম বসতিপূর্ণ অঞ্চল; যেখানে শক্তিশালী পারস্পরিক মিথস্ক্রিয়া বিদ্যমান। বাংলাদেশের গ্রামীণ জনগোষ্ঠী বিভিন্ন পেশায় নিয়োজিত থাকলেও কৃষিই তাদের প্রধান পেশা। উদ্দীপকে দেখা যায়, তাসলিমার ছোট ভাই মাঠে ফসল ফলানোই বেশি পছন্দ করে। অর্থাৎ সে কৃষিকাজের সাথে সম্পৃক্ত। উপরের বর্ণনার সাথে তুলনা করলে বোঝা যায়, সে গ্রামীণ সমাজে বাস করে। গ্রামীণ অর্থনীতির মূল ভিত্তি হলো কৃষি। বর্তমানে কৃষিতে সনাতন পদ্ধতির পরিবর্তে বিভিন্ন প্রযুক্তির ব্যবহারের ফলে কৃষকরা অধিক মাত্রায় ফসল উৎপাদন করতে পারছে। এতে তাদের জীবনযাত্রার মান পরিবর্তিত হচ্ছে। এছাড়া যোগাযোগ ব্যবস্থার অভূতপূর্ব উন্নয়নের ফলে গ্রামীণ সমাজ জীবনে এসেছে আধুনিকতার ছোঁয়া। গ্রামের মানুষ এখন সহজে একস্থান থেকে - আরেক স্থানে, যেতে পারছে, যা শ্রমের গতিশীলতা বৃদ্ধি করেছে। ফলাফলস্বরূপ গ্রামের মানুষ কেবল ভূমির ওপর নির্ভর না করে অন্য পেশার সাথেও সম্পৃক্ত হচ্ছে। আবার শিক্ষার হার বৃদ্ধির ফলে মানুষ আত্মসচেতন হয়ে উঠছে। বিশেষ করে গ্রামীণ শিক্ষিত জনগোষ্ঠী সরকারি, বেসরকারি প্রতিষ্ঠানসহ অকৃষিজ পেশায় বেশি আগ্রহী হয়ে উঠেছে,। তাছাড়া দেশে আগের তুলনায় বর্তমানে কর্মসংস্থানের বহুবিধ খাত সৃষ্টি হওয়ায় গ্রামীণ মানুষ চাষাবাদের তুলনায় অন্যান্য পেশার প্রতি বেশি আকৃষ্ট হচ্ছে। উপরের আলোচনার প্রেক্ষিতে বলা যায়, বর্তমানে বিভিন্ন প্রভাবকের ফলে গ্রামীণ সামাজিক অর্থনীতিতে গতিশীলতা এসেছে। তবে এ গতিশীলতার হার শহরের তুলনায় অনেক কম।"
        }
      ]
    }
  ]
}