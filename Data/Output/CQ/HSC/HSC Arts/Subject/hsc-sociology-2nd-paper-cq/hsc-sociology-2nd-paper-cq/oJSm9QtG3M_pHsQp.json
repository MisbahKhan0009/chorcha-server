{
  "title": "মুন্সী আব্দুর রউফ কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "জগন্নাথ বিশ্ববিদ্যালয়ের ইতিহাস বিভাগের উদ্যোগে প্রথম বর্ষের শিক্ষার্থীরা একটি পিকনিকের আয়োজন করে। পিকনিকের স্থান সম্পর্কে জানতে চাইলে রাতুল বললো, এটি বাংলাদেশের একটি ঐতিহাসিক স্থান যা বৌদ্ধ সভ্যতার অন্যতম প্রত্নতাত্ত্বিক নিদর্শন। পাহাড় ঘেরা এই নিদর্শনে প্রধানত বৌদ্ধ ধর্ম তথা বৌদ্ধ সংস্কৃতি ও সভ্যতার বিকাশ ঘটেছিল।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "'পরশুরাম' ছিলেন মহাস্থানগড়ের হিন্দু নৃপতি।"
        },
        {
          "label": "খ",
          "question": "",
          "explanation": "কুমিল্লার ময়নামতি এ অঞ্চলের বৌদ্ধ সভ্যতার অন্যতম প্রত্নতাত্ত্বিক নিদর্শন। ময়নামতিতে প্রাপ্ত বৌদ্ধ সভ্যতার নিদর্শনের প্রধান বৈশিষ্ট্যগুলো হলো-পরিকল্পিত ও কারুকার্য খচিত বৌদ্ধ মন্দির ও বিহার; বৌদ্ধ ভিক্ষুদের জন্যে সুপরিকল্পিত আবাসিক ব্যবস্থা; সরকারি বা স্থানীয় রাজা কর্তৃক বৌদ্ধ ধর্মের পৃষ্ঠপোষকতা তথা বৌদ্ধ ধর্মের প্রসারে রাজ উদ্যোগ: ধর্মমনা রাজাদের প্রচুর ক্ষমতা বিশেষ করে ভূমি দান ক্ষমতা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রত্নতাত্ত্বিক স্থানটি হলো 'ময়নামতি'। ময়নামতিতে আবিষ্কৃত ধ্বংসাবশেষের মধ্যে আনন্দ বিহার সর্ববৃহৎ। এই বিহারটি যে ঢিবিতে অবস্থিত তাকে স্থায়ীভাবে আনন্দ বিহার বলা হয়। এটি আনন্দ রাজার বাড়ি ছিলো। আনন্দ বিহার লালমাই ময়নামতি পাহাড়ের উপত্যকার সমতল ভূমিতে অবস্থিত। আনন্দ বিহার শালবন বিহার থেকে ৩২ কিলোমিটার উত্তরে এবং কৌটিলা মুড়া থেকে ১ কিলোমিটার দক্ষিণে অবস্থিত। এটি বাংলাদেশের দ্বিতীয় বৃহত্তম বৌদ্ধ বিহার। উদ্দীপকের জগন্নাথ বিশ্ববিদ্যালয়ের ইতিহাস বিভাগের প্রথম বর্ষের শিক্ষার্থীরা একটি পিকনিকের আয়োজন করে যেটি ছিলো একটি ঐতিহাসিক স্থান যা বৌদ্ধ সভ্যতার অন্যতম প্রত্নতাত্ত্বিক নিদর্শন। পাহাড় ঘেরা এই নিদর্শনে প্রধানত বৌদ্ধ ধর্ম তথা বৌদ্ধ সংস্কৃতির প্রসার ঘটেছিল। উপরের আলোচনার প্রেক্ষিতে বলা যায় যে, উদ্দীপকের প্রত্নতাত্ত্বিক নিদর্শনটি হলো ময়নামতি যেটি পাহাড় দিয়ে ঘেরা এবং এখানেই বৌদ্ধ সভ্যতার সূচনা হয়েছিল। ময়নামতির একটি প্রধান ধ্বংসাবশেষ হলো আনন্দ বিহার।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত নিদর্শনগুলো তথা ময়নামতিতে আবিষ্কৃত বিভিন্না প্রত্নতাত্ত্বিক নিদর্শন বাংলাদেশের সামাজিক ইতিহাসকে ধারণ করে-মন্তব্যটি যথার্থ বলে আমি মনে করি। ময়নামতিতে আবিষ্কৃত নানা প্রত্নতাত্ত্বিক নিদর্শন থেকে প্রাচীন বাংলার ধর্মীয় ও সামাজিক জীবনের চিত্র ফুটে ওঠে। এখানে আবিষ্কৃত নিদর্শনগুলো থেকে। সহজেই অনুমেয় যে, অতীতে এ অন্যলকে কেন্দ্র করে একটি সমৃদ্ধ সভ্যতা গড়ে উঠেছিল। ময়নামতির শালবন বিহার, আনন্দ বিহার ও কৌটিলা মুড়া প্রত্নস্থল থেকে প্রাপ্ত নিদর্শন থেকে আমরা জানতে পেরেছি, এ অন্যলে কয়েকশত বছর যাবত বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার এক স্বর্ণযুগ কেটেছে। ময়নামতির বৌদ্ধ সভ্যতার যুগে সমাজ ও সংস্কৃতি ছিল প্রধানত ধর্ম প্রভাবিত। এখানে প্রাপ্ত স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তর ভাস্কর্য, তামার পাত্র ও দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজজীবন ও সভ্যতার এক জীবন্ত চিত্র তুলে ধরে। তখনকার সমাজে মুদ্রা অর্থনীতির প্রচলন শুরু হয়েছিল। ভূমিতে ব্যক্তি মালিকানার নিদর্শন পাওয়া গিয়েছে। অর্থাৎ সমাজে একটি সুদক্ষ প্রশাসন ব্যবস্থা চালু ছিল। মুদ্রার প্রচলন এবং ব্যক্তিগত ভূমি মালিকানা থাকার অর্থ সমাজে অসমতার অস্তিত্ব ছিল। বস্তুত এ দেশে সামাজিক ইতিহাস রচনায় ময়নামতিতে আবিষ্কৃত নানা নিদর্শন বিশেষ অবদান রেখেছে। উপরের আলোচনার প্রেক্ষিতে বলা যায়, কোনো দেশের প্রাচীন সামাজিক-সাংস্কৃতিক ইতিহাস সেদেশের প্রত্নতাত্ত্বিক নিদর্শনের মাধ্যমে সহজেই অনুধাবন করা যায়। এমনিভাবে ময়নামতিতে প্রাপ্ত নিদর্শনগুলোও বাংলাদেশের সামাজিক ইতিহাসকে ধারণ করে।"
        }
      ]
    },
    {
      "number": "2",
      "uddipok": "এসএসসি পরীক্ষার পর দুই বান্ধবী শোভা ও নোভা বাংলাদেশের প্রাচীন একটি প্রত্নস্থানে বেড়াতে গেল। স্থানটি কুমিল্লা শহরের পশ্চিমে অবস্থিত। সেখানে তারা শালবন বিহার ও কৌটিলা মুড়া প্রভৃতি স্থান পরিদর্শন করলো এবং উক্ত স্থানে প্রাপ্ত তাম্রলিপি, স্বর্ণ, রৌপ্যমুদ্রা, ধর্মচক্র ইত্যাদি দেখে তারা প্রাচীন সভ্যতা সম্পর্কে ধারণা পেল।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "উয়ারী-বটেশ্বর নরসিংদী জেলায় অবস্থিত।"
        },
        {
          "label": "খ",
          "question": "",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা'। ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।\" সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সে সময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশের অন্যতম প্রত্নতাত্ত্বিক স্থান ময়নামতিকে নির্দেশ করা হয়েছে। প্রাচীন বাংলার সমতট অঞ্চলের বৌদ্ধ সভ্যতার অন্যতম প্রত্নতাত্ত্বিক নিদর্শন কুমিল্লার ময়নামতি। বাংলাদেশের প্রাচীন বৌদ্ধ ধ্বংসাবশেষের সবচেয়ে বেশি সংগ্রহ এখানেই পাওয়া গেছে। কুমিল্লা শহর থেকে প্রায় ৮ কি.মি দক্ষিণ-পশ্চিমে ময়নামতি অবস্থিত। ময়নামতি মূলত কতকগুলো ছোট পাহাড়ের সমন্বিত রূপ। এখানে আবিষ্কৃত প্রত্নস্থলের মধ্যে উল্লেখযোগ্য হলো- শালবন বিহার, আনন্দ বিহার, ভোজ বিষার, কৌটিলা মুড়া, রূপবান মুড়া, চারপত্র মুড়া, চন্ডী মুড়া প্রভৃতি। উদ্দীপকের ছকে শালবন বিহার, আনন্দ বিহার ও কৌটিলা মুড়া উল্লেখ করা হয়েছে। পূর্বোক্ত আলোচনা হতে বোঝা যায়, এগুলো ময়নামতি নামক প্রত্নতাত্ত্বিক স্থানে আবিষ্কৃত বিভিন্ন প্রত্নস্থল। তাই বলা যায়, উদ্দীপক দ্বারা ময়নামতি প্রত্নতাত্ত্বিক স্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সভ্যতা তথা প্রাচীন বাংলার বৌদ্ধ সভ্যতার অন্যতম নিদর্শন হিসেবে ময়নামতির ঐতিহাসিক ও সমাজতাত্ত্বিক গুরুত্ব অপরিসীম। ময়নামতিতে আবিষ্কৃত নানা প্রত্নতাত্ত্বিক নিদর্শন থেকে প্রাচীন বাংলার ধর্মীয় ও সামাজিক জীবনের চিত্র ফুটে ওঠে। এখানে আবিষ্কৃত নিদর্শনগুলো থেকে সহজেই অনুমেয় যে, অতীতে এ অঞ্চলকে কেন্দ্র করে একটি সমৃদ্ধ সভ্যতা গড়ে উঠেছিল। ময়নামতির শালবন বিহার, আনন্দ বিহার ও কৌটিলা মুড়া প্রত্নস্থল থেকে প্রাপ্ত নিদর্শন থেকে আমরা জানতে পেরেছি, এ অঞ্চলে কয়েকশত বছর যাবত বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার এক স্বর্ণযুগ কেটেছে। ময়নামতির বৌদ্ধ সভ্যতার যুগে সমাজ ও সংস্কৃতি ছিল প্রধানত ধর্ম প্রভাবিত। এখানে প্রাপ্ত স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তুর ভাস্কর্য, তামারপাত্র ও দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজজীবন ও সভ্যতার এক জীবন্ত চিত্র তুলে ধরে। তখনকার সমাজে মুদ্রা অর্থনীতির প্রচলন শুরু হয়েছিল। ভূমিতে ব্যক্তি মালিকানার নিদর্শন পাওয়া গিয়েছে। অর্থাৎ সমাজে একটি সুদক্ষ প্রশাসন ব্যবস্থা চালু ছিল। মুদ্রার প্রচলন এবং ব্যক্তিগত ভূমি মালিকানা থাকার অর্থ সমাজে অসমতার অস্তিত্ব ছিল। বস্তুত এ দেশে সামাজিক ইতিহাস রচনায় ময়নামতিতে আবিষ্কৃত নানা নিদর্শন বিশেষ অবদান রেখেছে। উপরের আলোচনার প্রেক্ষিতে বলা যায়, কোনো দেশের প্রাচীন সামাজিক-সাংস্কৃতিক ইতিহাস সেদেশের প্রত্নতাত্ত্বিক নিদর্শনের মাধ্যমে সহজেই অনুধাবন করা যায়। এমনিভাবে ময়নামতিতে প্রাপ্ত নিদর্শনগুলোও বাংলাদেশের সামাজিক ইতিহাসকে ধারণ করে।"
        }
      ]
    },
    {
      "number": "3",
      "uddipok": "দৃশ্যপট-১: রাতুল বাংলাদেশের নৃগোষ্ঠীর সদস্য। রাতুলের বাবা তাদের সমাজ ব্যবস্থায় একজন সম্মানিত ব্যক্তি। সমাজে শান্তি শৃঙ্খলা বজায় রাখা, বিচারকার্য পরিচালনা এবং সরকারকে খাজনা প্রদান করা তার অন্যতম দায়িত্ব। বংশ পরম্পরায় তিনি এই পদ লাভ করেন। দৃশ্যপট-২: লীন্ডা বাংলাদেশের আরেকজন ক্ষুদ্র নৃগোষ্ঠীর সদস্য। তার সমাজ ব্যবস্থার নিয়মে সে তার মায়ের সকল সম্পত্তির মালিক। তাদের ঐতিহ্যবাহী ধর্ম সাংসারেক হলেও তারা খ্রিষ্টান ধর্মের, অনুসারী।",
      "tag": "BMARPC 25",
      "sub_questions": [
        {
          "label": "ক",
          "question": "সাঁওতালরা প্রধানত কোথায় বসবাস করে?",
          "explanation": "সাঁওতালরা প্রধানত রাজশাহী, নওগাঁ, চাঁপাইনবাবগঞ্জ, জয়পুরহাট প্রভৃতি এলাকায় বসবাস করেন।"
        },
        {
          "label": "খ",
          "question": "সরকার জুম চাষকে নিরুৎসাহিত করে কেন? ব্যাখ্যা করো।",
          "explanation": "কৃষি জমির উর্বরতা রক্ষা ও পরিবেশগত কারণে সরকার জুম চাষকে নিরুৎসাহিত করে। পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এসব বিষয় বিবেচনা করে বাংলাদেশ সরকার ১৯৫০ সালে জুম চাষে নিষেধাজ্ঞা আরোপ করে।"
        },
        {
          "label": "গ",
          "question": "দৃশ্যপট-১ এ-বাংলাদেশের কোন নৃগোষ্ঠীর কথা বলা হয়েছে? ব্যাখ্যা করো।",
          "explanation": "দৃশ্যপট-১ এ বাংলাদেশের চাকমা নৃগোষ্ঠীর কথা বলা হয়েছে। বাংলাদেশে বসবাসরত নৃগোষ্ঠীর মধ্যে সংখ্যাগরিষ্ঠ হলো চাকমা। চাকমাদের গ্রাম বা মৌজার চেয়ে বৃহৎ সংগঠন হলো চাকমা সার্কেল। চাকমা সমাজের কয়েক শ গ্রাম বা মৌজার সমন্বয়ে চাকমা সার্কেল গড়ে ওঠে। চাকমা সার্কেলের প্রধান হলেন চাকমা রাজা।' তিনি বংশানুক্রমে নিযুক্ত হন। চাকমা সার্কেলের শান্তি-শৃঙ্খলা বজায় রাখা, চাকমা রীতি - অনুসরণপূর্বক সামাজিক বিচার-সালিস পরিচালনা করা, হেমম্যানদের কাছ থেকে প্রাপ্ত খাজনার নির্দিষ্ট অংশ সরকারকে প্রধান করা ইত্যাদি কার্যাবলি পরিচালনা করা চাকমা সার্কেলের প্রধান তথা চাকমা রাজার দায়িত্বভুক্ত। আবার তিনি একজন হেডম্যানও হন। একাধিক গ্রাম বা মৌজার হেডম্যান হিসেবে তিনি মৌজার খাজনা আদায় ও সামাজিক বিচারকার্য পরিচালনা করেন। তিনি চাকমা সমাজ ও চাকমা সার্কেল সম্পর্কে ডেপুটি কমিশনারের একজন গুরুত্বপূর্ণ পরামর্শদাতা হিসেবেও ভূমিকা পালন করেন। চাকমা সার্কেলের প্রধান তথা চাকমা রাজা চাকমা সমাজের আদর্শ। তিনি চাকমা সমাজের ঐক্য ও সংহতি রক্ষা করেন। তাই চাকমা সম্প্রদায়ের কাছে তিনি শ্রদ্ধা ও সম্মানের পাত্র। উদ্দীপকের রাতুল এমন একটি নৃগোষ্ঠীর সদস্য যেখানে তার বাবা সমাজ ব্যবস্থার একজন সম্মানিত ব্যক্তি। সমাজে শান্তি-শৃঙ্খলা বজায় রাখা, বিচারকার্য পরিচালনা এবং সরকারকে খাজনা প্রদান করা তার অন্যতম কাজ। যার সাথে চাকমা রাজার সাদৃশ্য রয়েছে। উপরের আলোচনার প্রেক্ষিতে বলা যায় যে, উদ্দাপকে বাংলাদেশের চাকমা নৃগোষ্ঠীর কথা বলা হয়েছে।"
        },
        {
          "label": "ঘ",
          "question": "রাতুল ও লীন্ডা যে দুটি নৃগোষ্ঠীর প্রতিনিধিত্ব করেছে সে দুটি নৃগোষ্ঠীর ধর্ম, পরিবার ও বিবাহ ব্যবস্থার তুলনামূলক আলোচনা করো।",
          "explanation": "রাতুল ও লীন্ডা যথাক্রমে 'চাকমা' ও 'গারো' নৃগোষ্ঠীর প্রতিনিধিত্ব করেছে। 'চাকমা' ও 'গারো' নৃগোষ্ঠীর ধর্ম, পরিবার ও বিবাহ ব্যবস্থার মধ্যে পার্থক্য বিরাজমান রয়েছে। বাংলাদেশের অন্যতম নৃগোষ্ঠী হলো চাকমা। এরা সংখ্যায় পার্বত্য চট্টগ্রামের ক্ষুদ্র নৃগোষ্ঠীর জনগণের অর্ধেকের বেশি। ময়মনসিংহ জেলার বিভিন্ন অঞ্চলে ও টাঙ্গাইল জেলার মধুপুর অঞ্চলে গারোরা বাস করে। এই দুটি নৃগোষ্ঠীর ধর্ম, পরিবার ও বিবাহ ব্যবস্থা এক নয়। রাতুলের নৃগোষ্ঠী বৌদ্ধ ধর্মাবলম্বী। সব ক্ষুদ্র নৃগোষ্ঠীর মধ্যে কেবল তাদেরই আছে পবিত্র বৌদ্ধ ধর্মগ্রন্থ যা তাদের নিজেদের ভাষায় এবং পালি অর্থাৎ বৌদ্ধ লিপির ভাষায় লেখা। তাদের মধ্যে সনাতন ধর্মের বৈশিষ্ট্যও লক্ষ্য করা যায়। অন্যদিকে লীন্ডাদের নৃগোষ্ঠীর ৯০% ধর্মান্তরিত খ্রিষ্টান, প্রায় ২% মুসলিম ও হিন্দু। বাকী প্রায় ৮৯% এর মধ্যে ঐতিহ্যবাহী ধর্মই প্রাধান্য পাচ্ছে যার নাম সাংসারেক। রাতুলের পরিবার পিতৃতান্ত্রিক। তাই পরিবারে ক্ষমতা স্বামীর বা 'বয়স্ক পুরুষের হাতে ন্যস্ত। পিতার বংশ পরিচয়ে ছেলে মেয়েদের পরিচয় এবং সম্পত্তির উত্তরাধিকারিত্ব নির্ণীত হয়। এদের নিজ বংশের সাত পুরুষের মধ্যে বিবাহ সমৃদ্ধ স্থাপন নিষিদ্ধ। চাকমাদের বিবাহ রীতিতে সাধারণত বর কনের বাড়িতে যায় না। বরং বর পক্ষের লোকেরা গিয়ে কনেকে তুলে নিয়ে আসে। অন্যদিকে লীন্ডার পরিবার মাতৃতান্ত্রিক। তাদের বংশপরিচয় এবং সম্পত্তি বণ্টন মায়ের মাধ্যমে হয়ে থাকে। তাদের নৃগোষ্ঠীর মধ্যে যুগল বিবাহ রীতি বেশি লক্ষ করা যায়। প্যারালাল কাজিন বিবাহ নিষিদ্ধ এবং বিবাহের পর স্ত্রীর গৃহে স্বামী বসবাস করে। তাই বলা যায় যে, রাতুল ও লীন্ডা যথাক্রমে চাকমা ও গারো নৃগোষ্ঠীর প্রতিনিধিত্ব করেছে যাদের ধর্ম, পরিবার ও বিবাহ ব্যবস্থার মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "4",
      "uddipok": "মিনু একজন পেশাদার খ্যাতিমান নৃত্যশিল্পী। তার প্রিয় নাচের মধ্যে অন্যতম হলো 'লাইহারাউবা'। কিছুদিন পূর্বে সে 'নোংগক্রেম' নামে নতুন একটি নাচ শিখেছে, যা সে সিলেট গিয়ে 'বেহদিয়েং খুলাম' নামক - উৎসবে নেচেছিল।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "নৃগোষ্ঠী হলো এমন একটি মানব সম্প্রদায় যারা বংশ, পরম্পরায় কিছু সাধারণ ও অভিন্ন বৈশিষ্ট্য ধারণ করে থাকে।"
        },
        {
          "label": "খ",
          "question": "",
          "explanation": "গারোদের অর্থনৈতিক ব্যবস্থা মূলত জুম চাষ ও বনজ সম্পদ আহরণের উপর নির্ভরশীল ছিল। বর্তমানে বাংলাদেশের গারোদের মধ্যে জুমচাষের প্রচলন নেই। ১৯৫০ সালে তৎকালীন সরকার জুমচাষের উপর নিষেধাজ্ঞা আরোপ করে। এতে তাদের অর্থনৈতিক ব্যবস্থায় পরিবর্তন সাধিত হয়। তারা জুমচাষের পরিবর্তে হালচাষে অভ্যস্ত হয়ে পড়ে। এছাড়াও তারা বন থেকে কাঠ কেটে স্থানীয় বাজারে বিক্রি করে। নারী-পুরুষ উভয়ই হাটবাজারে পণ্য ক্রয়-বিক্রয় করে। তবে বর্তমানে শিক্ষিত অনেক গারো জনগোষ্ঠী শহরাঞ্চলে বিভিন্ন পেশায় নিয়োজিত আছে।"
        },
        {
          "label": "গ",
          "question": "",
          "explanation": "উদ্দীপকের মিনুর নতুন করে শেখা নাচ 'নোংগক্রেম' বাংলাদেশের খাসিয়া ক্ষুদ্র নৃগোষ্ঠীর সাথে সম্পর্কিত। বাংলাদেশে খাসিয়ারা বৃহত্তর সিলেট জেলার পাহাড়ি এলাকায় বাস করে। খাসিয়ারা আদি মঙ্গোলীয় নৃগোষ্ঠীর অন্তর্ভুক্ত। খাসিয়াদের সমাজ ব্যবস্থা অন্যান্য নৃগোষ্ঠীর তুলনায় ভিন্ন। তারা সর্বপ্রাণবাদে বিশ্বাসী। তাদের সমাজ প্রধানত ৬টি গোত্রে বিভক্ত। মাতৃপ্রধান সমাজ ব্যবস্থা হওয়ায় ছেলেমেয়েরা মায়ের পরিচয়ে বড়ো হয়। খাসিয়াদের অর্থনেতিক ব্যবস্থা মূলত কৃষি নির্ভর। তাদের সমাজ-জীবনের অন্যতম বৈশিষ্ট্য হলো তারা বিভিন্ন উৎসব অনুষ্ঠানে নৃত্য পরিবেশন করে থাকে। তাদের ঐতিহ্যবাহী নৃত্যসমূহ হলো- নোংগক্রেম নৃত্য, যুদ্ধ নৃত্য, কুমারী নৃত্য প্রভৃতি। 'বেহদিয়েং-খুলাম' নামক উৎসবকে কেন্দ্র করে তাদের ঐতিহ্যবাহী নোংগক্রেম নৃত্য আয়োজন করা হয়। উদ্দীপকে মিনুর নতুন করে শেখা 'নোংগক্রেম' নাচ, যা সে সিলেট গিয়ে 'বেহদিয়েং খৃলাম' নামক একটি উৎসবে নেচেছিল, যা মূলত উপরে আলোচিত খাসিয়া নৃগোষ্ঠীর সাথে সামঞ্জস্যপূর্ণ। সুতরাং, বলা যায়, উক্ত নাচটি বাংলাদেশের খাসিয়া ক্ষুদ্র নৃগোষ্ঠীর সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকের মিনুর প্রিয় নাচটি বাংলাদেশের অন্যতম ক্ষুদ্র নৃগোষ্ঠী মণিপুরির সাথে সম্পর্কিত। বাংলাদেশে বসবাসরত নানা ক্ষুদ্র নৃগোষ্ঠীর মধ্যে মণিপুরিরা সাংস্কৃতিক ঐতিহ্যে সমৃদ্ধ এক অনন্য জনগোষ্ঠী হিসেবে পরিচিত। তারা আদি-মঙ্গোলীয় নৃগোষ্ঠীর অন্তর্ভুক্ত এবং বৌদ্ধ ধর্মাবলম্বী। তাদের সংস্কৃতির অন্যতম বৈশিষ্ট্য হলো নৃত্যগীত পরিবেশনা। নৃত্য তাদের কাছে খুবই পবিত্র বিষয়। তারা বিশ্বাস করে, নৃত্যের গুণেই সংসারে সব কাজে সফলতা আসে। মণিপুরি নৃত্যের অন্যতম হলো লাইহারাউবা, যা দেবতার সন্তুষ্টি সাধনের জন্য পরিবেশিত হয়। এ নৃত্য চৈত্র মাসের শেষে ও বৈশাখের শুরুতে পক্ষকালব্যাপী অনুষ্ঠিত হয়। এছাড়াও তাদের সমাজে রাসনৃত্য, চোংবী নৃত্যসহ আরো অনেক নৃত্য পরিবেশিত হয়ে থাকে। নৃত্যে ব্যবহৃত পোশাক অত্যন্ত বুচিশীল ও দৃষ্টিনন্দন। উদ্দীপকের মিনুর প্রিয় নাচ 'লাইহারাউবা' বাংলাদেশের অন্যতম ক্ষুদ্র নৃগোষ্ঠী মণিপুরিদের নৃত্য সংস্কৃতির মধ্যে উল্লেখযোগ্য নৃত্য যা মণিপুরিদের বাংলাদেশসহ বিশ্বব্যাপী বিশেষভাবে পরিচিতি দান করেছে।"
        }
      ]
    },
    {
      "number": "5",
      "uddipok": "২১শে ফেব্রুয়ারি প্রভাতফেরিতে সহপাঠীদের সাথে শহিদ মিনারে ফুল দিতে যায় সালমান। এরপর এ দিনটি উপলক্ষ্যে কলেজে আলোচনা সভায় বক্তব্য দিতে গিয়ে একজন স্যার বলেন, আজ বাঙালি জাতির ইতিহাসে এক গৌরবময় দিন। এই দিনটিতে বুকের তাজা রক্ত ঝরিয়েছেন ছাত্র-শিক্ষকসহ বাংলার জনতা।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "যুক্তফ্রন্ট নির্বাচন হয় ১৯৫৪ সালে।"
        },
        {
          "label": "খ",
          "question": "",
          "explanation": "ছয় দফা কর্মসূচি বলতে পূর্ব পাকিস্তানের স্বায়ত্তশাসনের দাবিতে ১৯৬৬ সালে বঙ্গবন্ধু শেখ মুজিবুর রহমান কর্তৃক উত্থাপিত ছয়টি দাবিকে বোঝায়। ১৯৪৭ সালের দেশভাগের পর থেকেই পশ্চিম পাকিস্তানের শাসকগোষ্ঠী কর্তৃক পূর্ব পাকিস্তানের জনগণ নানাভাবে নির্যাতিত ও নিপীড়িত হতে থাকে। এ অবস্থার অবসান এবং পূর্ববাংলার জনগণের অধিকার আদায়ের লক্ষ্যে ১৯৬৬ সালের ৫-৬ ফেব্রুয়ারি পাকিস্তানের লাহোরে অনুষ্ঠিত বিরোধী দলগুলোর এক সম্মেলনে বঙ্গবন্ধু শেখ মুজিবুর রহমান যে দাবিসমূহ পেশ করেন, তা বাংলাদেশের ইতিহাসে ছয় দফা কর্মসূচি হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে ১৯৫২ সালের ভাষা আন্দোলনের কথা বলা হয়েছে। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মোহাম্মদ আলী জিন্নাহ ঘোষণা করেন, \"Urdu and only Urdu shall be the State language of Pakistan.\" সাথে সাথে উপস্থিত ছাত্র-জনতা এ উত্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রপ্রভাত ফেরিতে অংশ নিয়ে শহিদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। উদ্দীপকের বর্ণনায় দেখা যায়, সালমান ১৯৫২ সালের ভাষা শহিদদের স্মরণ করে ২১শে ফেব্রুয়ারি ভোরে সহপাঠীদের সাথে শহিদ মিনারে ফুল দিতে যাচ্ছিল। সুতরাং এটি স্পষ্ট যে, উদ্দীপকে ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উস্ত্র আন্দোলনটির তথা ভাষা আন্দোলনের সফলতায় বাঙালিদের জাতীয়তাবাদের বীজ রোপিত হয়েছে- উক্তিটি যথার্থ। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীর আন্দোলনের মধ্যদিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন ব্যঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবন্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়। উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "6",
      "uddipok": "বাংলাদেশের জাতীয়তাবাদ বিকাশ ও স্বাধীন সার্বভৌম রাষ্ট্র গঠনে একটি নির্বাচন বিশেষ গুরুত্ব বহন করছে। নির্বাচনটি ছিল সবচেয়ে অবাধ নিরপেক্ষ। উক্ত নির্বাচনে জাতীয় পরিষদে আওয়ামী লীগের নিরঙ্কুশ সংখ্যাগরিষ্ঠতা লাভ পাকিস্তানের মৃত্যুঘণ্টা বাজায় এবং সংগ্রামের সংকেত দেয়।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব গৃহীত হয় ১৯৪০ সালের ২৩ মার্চ।"
        },
        {
          "label": "খ",
          "question": "",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানবসমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথ্য মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে।"
        },
        {
          "label": "গ",
          "question": "",
          "explanation": "হাউদ্দীপকে উল্লেখিত নির্বাচনটি ১৯৭০ সালের নির্বাচনকে নির্দেশ করেছে যার ফলাফল ছিলো অবাধ এবং নিরপেক্ষ। উদ্দীপকে বলা হয়েছে, বাংলাদেশের জাতীয়তাবাদ বিকাশ ও স্বাধীন সার্বভৌম রাষ্ট্র গঠনে নির্বাচনটি বিশেষ গুরুত্ব বহন করেছে যাতে জাতীয় পরিষদে আওয়ামী লীগের নিরককুশ সংখ্যাগরিষ্ঠতা লাভ এবং পাকিস্তানের মৃত্যুঘণ্টা বাজায় যা সংগ্রামের ডাক দেয়। এ তথ্য থেকে বোঝা যায় যে, উত্ত নির্বাচনটি ১৯৭০ সালের নির্বাচনকে নির্দেশ করছে। ১৯৭০ সালের সাধারণ নির্বাচন অবাধ, সুষ্ঠু ও শান্তিপূর্ণ পরিবেশে অনুষ্ঠিত হয়। নির্বাচনি ফলাফলে দেখা যায়, আওয়ামী লীগ পূর্ব পাকিস্তানে জাতীয় পরিষদের ১৬২টি এলাকাভিত্তিক আসনের মধ্যে ১৬০টি আসনে জয়লাভকরে। জাতীয় পরিষদের পূর্ব পাকিস্তানের জন্য সংরক্ষিত ৭টি মহিলা আসনের সব কটিতে আওয়ামী লীগ জয়লাভ করে। সর্বমোট ৩১৩ সদস্য বিশিষ্ট জাতীয় পরিষদে আওয়ামী লীগের আসন সংখ্যা দাঁড়ায় ১৬৭টি। পূর্ব পাকিস্তানের প্রাদেশিক পরিষদের নির্বাচনেও আওয়ামী লীগ নিরঙ্কুশ সংখ্যাগরিষ্ঠতা অর্জন করে। প্রদেশিক পরিষদের মোট ৩১৩টি এলাকাভিত্তিক আসনের মধ্যে আওয়ামী লীগ ২৯৮টি আসন লাভ করে।"
        },
        {
          "label": "ঘ",
          "question": "",
          "explanation": "উক্ত নির্বাচনটি তথা ১৯৭০ সালের নির্বাচন ছিল বাঙালি জাতির আত্মপ্রত্যয়ের উদ্দীপ্ত চেতনা- উক্তিটি যথার্থ। পাকিস্তানের সাধারণ নির্বাচনের ফলাফল ছিল অভূতপূর্ব। এ ফলাফল পাকিস্তানের রাজনীতিতে বৈপ্লবিক পরিবর্তন সূচিত করে। নির্বাচনের ফলাফল বিশ্লেষণে দেখা যায়, জাতীয় পরিষদে পূর্ব পাকিস্তানে ১৬৯টি আসনের মধ্যে ১৬৭টি আসন পায় বঙ্গবন্ধুর আওয়ামী লীগ। কিন্তু পশ্চিম পাকিস্তানে এ দল কোনো আসন পায়নি। আবার জুলফিকার আলী ভুট্টোর নেতৃত্বে পিপিপি পশ্চিম পাকিস্তানে বেশি আসন লাভ করলেও পূর্ব পাকিস্তানে তারা কোনো আসন পায়নি। জাতীয় ও প্রাদেশিক পরিষদের নির্বাচনের এই ফলাফল বাঙালিদের স্বাধিকারের দাবি এবং রাজনৈতিক ঐক্যকে সুদৃঢ় ভিত্তির উপর দাঁড় করায়। বাঙালিরা আত্মপ্রত্যয়ে উদ্দীপ্ত হয়ে ওঠে এবং পরবর্তী পরিস্থিতি মোকাবিলা করার জন্য নিজেদেরকে আত্মবলীয়ান করে তোলে। পশ্চিম পাকিস্তানভিত্তিক বৃহৎ পুঁজি ও সামরিক আমলাতন্ত্রের দৌরাত্ম্যকে বাঙালি জনগণ প্রত্যাখ্যান করে। নির্বাচনের ফলাফলে দেখা যায়, পাকিস্তানের এক অংশ আরেক. অংশকে সমর্থন করে না। ফলে উভয় অঞ্চলের জনগণের মধ্যে একটি অসহযোগিতামূলক মনোভাবের সৃষ্টি হয়, যা পরবর্তীতে বাংলাদেশ সৃষ্টিতে মন্ত্রের ন্যায় কাজ করে। এ নির্বাচনের মাধ্যমে প্রমাণ হয়ে যায়, পূর্ব ও পশ্চিম পাকিস্তানের জনগণ কেবল ভৌগোলিক নয়, সেই সাথে আদর্শিক ও চেতনাগত দিক থেকেও সম্পূর্ণ ভিন্ন প্রকৃতির। সার্বিক আলোচনায় দেখা যায়, উদ্দীপকে নির্দেশিত ১৯৭০ সালের নির্বাচনের ফলাফলে প্রমাণিত হয় যে, পাকিস্তানি জাতীয়তাবাদের কোনো ভিত্তি নেই। দুই অংশের মানুষের আশা-আকাঙ্খা ও মানসিকতা ভিন্ন।"
        }
      ]
    },
    {
      "number": "7",
      "uddipok": "ইউপি চেয়ারম্যান → মোড়ল/মাতব্বর → নেতৃস্থানীয় ব্যক্তিবর্গ",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "অক্ষর জ্ঞানের অভাবই হলো নিরক্ষরতা।"
        },
        {
          "label": "খ",
          "question": "",
          "explanation": "Push Factor হলো সেই কারণ বা উপাদান যা মানুষকে একটি নির্দিষ্ট স্থান বা দেশ থেকে অন্যত্র যেতে বাধ্য করে। এটি সাধারণত নেতিবাচক বা প্রতিকূল পরিস্থিতির কারণে ঘটে। যেমন অর্থনৈতিক মন্দা, যুদ্ধ, প্রাকৃতিক দুর্যোগ, রাজনৈতিক অস্থিরতা ইত্যদি। বাংলাদেশের উপকূলীয় অঞ্চলের মানুষ জলবায়ু পরিবর্তনের কারণে বাসস্থান হারিয়ে ঢাকার মতো শহরে অভিবাসন করছে। এখানে জলবায়ু পরিবর্তন ও নদী ভাঙ্গন হলো একটি Push Factor যা মানুষকে গ্রাম ছেড়ে শহরে যেতে বাধ্য করেছে।"
        },
        {
          "label": "গ",
          "question": "",
          "explanation": "উদ্দীপকে ক্ষমতা ও কর্তৃত্বের ভিত্তিতে গ্রাম সমাজের স্তরসমূহকে ভাগ করা হয়েছে। সাধারণত অপরের আচরণকে প্রভাবিত করার সামর্থ্য অথবা অপরের কার্যসমূহকে নিয়ন্ত্রণ করার প্রভাব অর্জন করাই হলো ক্ষমতা। আর বৈধ ক্ষমতায় হলো কর্তৃত্ব। ক্ষমতা ও কর্তৃত্ব গ্রামীণ সামাজিক স্তরায়নের অন্যতম প্রধান ভিত্তি। বাংলাদেশের গ্রামাঞ্চলে ক্ষমতা ও কর্তৃত্বের ভিত্তিতে স্তরায়ন হলো- ইউনিয়ন পরিষদের চেয়ারম্যান ও মেম্বার, মাতব্বর, নেতৃস্থানীয় ব্যক্তি, মতামত প্রকাশকারী সদস্য ও সচেতন সদস্য। উদ্দীপকের গ্রাম সমাজের স্তরসমূহের বিভাজনের ক্ষেত্রে দেখা গেছে, ইউপি চেয়ারম্যান-মোড়ল/মাতব্বর-নেতৃস্থানীয় ব্যক্তি। যা পাঠ্য বইয়ের সামাজিক স্তরায়নকেই নির্দেশ করেছে। পাঠ্য বইয়েও সামাজিক স্তরায়নের একটি হুবহু পর্যায় বিন্যাস লক্ষ করা গেছে। যার বিভাজন মূলত ক্ষমতা ও কর্তৃত্বের ভিত্তি অনুসরণ করেছে। তাই উপরের আলোচনার প্রেক্ষিতে বলা যায় যে, উদ্দীপকে গ্রাম সমাজের স্তরসমূহকে ক্ষমতা ও কর্তৃত্বের ভিত্তিতে করা হয়েছে।"
        },
        {
          "label": "ঘ",
          "question": "",
          "explanation": "গ্রাম, সমাজের স্তরবিন্যাসে ক্ষমতা ও কর্তৃত্বই মুখ্য উপাদান নয়। আরো গুরুত্বপূর্ণ উপাদানের অভাব রয়েছে। উদ্দীপকে ক্ষমতা ও কর্তৃত্বের ভিত্তিতে গ্রাম সমাজের স্তরভুক্ত করা হয়েছে। এছাড়াও বিভিন্ন উপাদান রয়েছে যার মাধ্যমেও গ্রাম সমাজের স্তর বিন্যাস করা হচ্ছে। ক্ষমতা ও কর্তৃত্ব ছাড়াও ভূমির মালিকানা, অর্থনৈতিক ক্ষমতা, সামাজিক নেতৃত্ব, জাতিগোষ্ঠীর নেতৃত্ব, ব্যক্তিগত গুণাবলি, রাষ্ট্রের সাথে যোগসূত্র, ইউনিয়ন পরিষদের নেতৃত্ব, শহরের সাথে যোগসূত্র, শিক্ষা, কর্মসংস্থান পরিষদগুলের নেতৃত্ব, আধুনিক প্রযুক্তির ওপর নিয়ন্ত্রণ, জনগণের সংগঠিত অংশের নেতৃত্ব মহাজনী ব্যবস্থা, সমবায় সমিতি সমূহের নেতৃত্ব, চাকরি, জনগণের গোষ্ঠীবদ্ধতা, বংশমর্যাদা প্রভৃতির ভিত্তিতে গ্রাম সমাজের স্তর বিন্যাস হয়। যাদের প্রত্যেকটি ধরন আলাদা। শুধুমাত্র একটি উপাদানের উপরেই গ্রাম সমাজের স্তর বিন্যাস নির্ভর করে না। উপরোক্ত প্রতিটি উপাদানই গুরুত্বপূর্ণ ভূমিকা পালন করে। উদ্দীপকে সমাজের স্তর বিন্যাসের ক্ষমতা ও কর্তৃত্ব বিষয়টির কথা বলা হয়েছে। তাই উপরের আলোচনার প্রেক্ষিতে বলা যায় যে, উদ্দীপকের গ্রাম ও সমাজের স্তরবিন্যাসে ক্ষমতা ও কর্তৃত্বই মুখ্য উপাদান নয়।"
        }
      ]
    },
    {
      "number": "8",
      "uddipok": "একদিন সকালে ঘুম থেকে উঠে সেফালি প্রতিবেশির বাড়ি থেকে কান্নার শব্দ শুনতে পায়। সেখানে গিয়ে দেখতে পায় প্রতিবেশির একমাত্র মেয়েকে শ্বশুর বাড়িতে প্রায়ই নির্যাতন করায় সে আত্মহত্যা করেছে। সেফালির মনে পড়ে গেল, বিয়ের সময় পাত্রপক্ষ অনেক দামি জিনিসের দাবি করেছিল। যদিও পাত্র কোনকিছু করতো না।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "মাদকদ্রব্যে আসক্ত ব্যক্তির অবস্থাকে মাদকাসক্তি বলে।"
        },
        {
          "label": "খ",
          "question": "",
          "explanation": "রাজনৈতিক উদ্দেশ্য হাসিলের জন্য সংগঠিত ধ্বংসাত্মক ও মারাত্মক কর্মকাণ্ড হলো জঙ্গিবাদ। বর্তমান বিশ্বে জঙ্গিবাদ অন্যতম সামাজিক, রাষ্ট্রীয় ও রাজনৈতিক সমস্যা হিসেবে চিহ্নিত। যারা কোনো আদর্শকে সামনে রেখে সন্ত্রাসী কর্মকাণ্ড পরিচালনা করে তাদের জঙ্গি বলা হয়। আর জঙ্গিদের দ্বারা রচিত ও প্রচারকৃত ধ্যান-ধারণা এবং কর্মকাণ্ডই হচ্ছে জঙ্গিবাদ। যারা কোনো না কোনো প্রভাবে জঙ্গিবাদী কর্মকান্ডের সাথে জড়িত হয় তারা হত্যা, খুন, মানুষের নিরাপত্তা হরণ, জাতীয় সম্পদ ধ্বংস, বোমা হামলা প্রভৃতি কর্মকাণ্ড করে থাকে। অনেক সময় আইন-শৃঙ্খলা রক্ষাকারী বাহিনীর সাথে সম্মুখ যুদ্ধ বা সংঘর্ষের মাধ্যমে জঙ্গিরা নিহত হয়।"
        },
        {
          "label": "গ",
          "question": "",
          "explanation": "উদ্দীপকে সেফালির প্রতিবেশির মেয়ের আত্মহত্যা যৌতুকজনিত সামাজিক সমস্যা। যৌতুক বাংলাদেশের আর্থ-সামাজিক সমস্যার মধ্যে অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃত পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকে দেখা যায়, সেফালির প্রতিবেশির একমাত্র মেয়ে আত্মহত্যা করেছে, যা দেখে তার মনে পড়ে যায় বিয়ের সময় সেফালির প্রতিবেশির কাছে পাত্র পক্ষ অনেক দামি জিনিস দাবি করেছিলো। যা উপরে আলোচিত যৌতুক প্রথার সাথে সাদৃশ্যপূর্ণ। তাই বলা যায় সেফালি প্রতিবেশির আত্মহত্যা যৌতুক নামক সামাজিক সমস্যাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে সেফালির প্রতিবেশির মেয়ের বিয়ের পাত্র কিছুই না করায় আত্মহত্যার ফলশ্রুতি। এখানে বেকারত্বকে নির্দেশ করেছে। বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি। উদ্দীপকে দেখা যায়, সেফালির প্রতিবেশির মেয়ের পাত্র ছিলো বেকার অর্থাৎ কিছু করতো না। যা পারিবারিক জীবনে অশান্তি আনে। এ থেকে ঝগড়া বিবাদ এমনকি পরিবারে ভাঙনও দেখা দিতে পারে। বেকারত্বের কারণে ব্যক্তি অর্থনৈতিকভাবে আত্মনির্ভরশীল হতে পারে না। তাকে অন্যের উপর নির্ভর করতে হয়। সেফালির প্রতিবেশির মেয়ের জামাই কিছু না করার কারণে তাকে পরিবারের অন্য সদস্যদের উপর নির্ভর করে চলতে হতো। ফলে সে পরিবারের বিরুদ্ধে গিয়ে কোনো সিদ্ধান্ত নিতে পারতো না। এমনকি স্ত্রীর উপরে নির্যাতনেরও কোনো প্রতিবাদ। করতে পারেনি। এছাড়াও একজন বেকার মানুষ নানা রকম পাপ কাজে লিপ্ত হতে পারে, লোভ লালসা তাকে গ্রাস করতে পারে। ফলস্বরূপ সে নিজেও তার স্ত্রীর উপর যৌতুকের দাবিতে নির্যাতন চালাতে পারে। আর এসব কিছুই মেয়েটি কে আত্মহত্যার দিকে ধাবিত করেছে। উপরের আলোচনার প্রেক্ষিতে বলা যায় যে, সেফান্সির মেয়ের জামাইয়ের কিছু না করায় এই আত্মহত্যার ফলশ্রুতি।"
        }
      ]
    },
    {
      "number": "9",
      "uddipok": "বাংলাদেশের গ্রাম নিয়ে গবেষণা করতে যায় লিমা। জরিপ পরিচালনা করতে গিয়ে সে দেখে ৩০ বছরের একটি মেয়ের ঘরে ৫টি সন্তান এবং তার বড়ো সন্তানের বয়স ৭ বছর। এ দৃশ্য দেখে লিমা খুব অবাক হয় এবং মেয়েটিকে স্বাবলম্বী হওয়ার পরামর্শ দেন।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "বর্তমানে জনসংখ্যার হার ১.৩৭%।"
        },
        {
          "label": "খ",
          "question": "",
          "explanation": "বেকারত্ব বলতে কোনো সমাজে কর্মক্ষম লোক থাকা সত্ত্বেও কর্মসংস্থানের অভাবকে বোঝায়। শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক অথচ কাজ পায় না তখন তাকে বেকার বলে। অর্থাৎ বেকারত্ব হচ্ছে শ্রম বাজারের এমন একটি পরিস্থিতি যেখানে চাকরির সংখ্যা থেকে শ্রমের সরবরাহ বেশি।"
        },
        {
          "label": "গ",
          "question": "উদ্দীপক লিমার দেখা দৃশ্যপট কোন সামাজিক সমস্যার সৃষ্টির জন্য দায়ী হবে? ব্যাখ্যা করো।",
          "explanation": "উদ্দীপকে লিমার দেখা দৃশ্যপট 'জনসংখ্যাজনিত' সামাজিক সমস্যা সৃষ্টির জন্য দায়ী হবে। যদি কোনো দেশের জনসংখ্যা প্রয়োজনাতিরিক্ত বা জনসংখ্যার ফলে জনগণের কল্যাণ ব্যাহত কিংবা দেশের অর্থনৈতিক উন্নয়ন বাধাপ্রাপ্ত হয় তখন জনসংখ্যাকে সমস্যা হিসেবে বিবেচনা করা হয়। পৃথিবীর অন্যতম ঘনবসতিপূর্ণ ও জনবহুল দেশ হচ্ছে বাংলাদেশ। ১৯৫১ সাল থেকে ১৯৮০ সাল পর্যন্ত ৩০ বছরে এদেশের জনসংখ্যা দ্বিগুণ হয়েছে। বাংলাদেশের আয়তন এক থাকলেও জনসংখ্যা ক্রমাগত বেড়ে যাচ্ছে। যার ফলে বাংলাদেশের জনসংখ্যার ঘনত্ব দিন দিন বৃদ্ধি পাচ্ছে। 'বাংলাদেশ অর্থনৈতিক সমীক্ষা-২০২১' অনুযায়ী বাংলাদেশের জনসংখ্যার ঘনত্ব প্রতি বর্গকিলোমিটারে ১১৪০ জন। ক্ষুদ্র আয়তনবিশিষ্ট এদেশে জনসংখ্যার ঘনত্ব বৃদ্ধি পাওয়ায় বিভিন্ন সামাজিক সমস্যা দিনদিন বেড়েই চলছে। এসব সমস্যার মধ্যে খাদ্যাভাব, দারিদ্র্য, শিক্ষার অভাব, বাসস্থানের স্বল্পতা, যানবাহনে উপচে পড়া ভীড়, পরিবেশগত সমস্যা প্রভৃতি উল্লেখযোগ্য। উদ্দীপকের লিমা একটি জরিপ পরিচালনা করতে গিয়ে দেখে ৩০ বছরের একটি মেয়ের ঘরে ৫টি সন্ধন এবং তার বড়ো সন্তানের বয়স ৭ বছর। এটি দেখে লিমা অনেক অবাক হয়। যা মূলত অতিরিক্ত জনসংখ্যা বৃদ্ধিকে নির্দেশ করেছে। এটি একটি সামাজিক সমস্যা। অতিরিক্ত সন্তান জন্মদান সন্তানের জীবনমান নিম্ন করে ফেলে, খাদ্য, বস্ত্র ও বাসস্থান প্রভৃতির সংকট সৃষ্টি করে। এছাড়াও নানা ধরনের সমস্যার সৃষ্টি হয়। এসব কারণে উপরের আলোচনার প্রেক্ষিতে বলা যায় যে, লিমার দেখা দৃশ্যপট জনসংখ্যাজনিত সামাজিক সমস্যা সৃষ্টির জন্য দায়ী হবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয়ের আলোকে উক্ত সামাজিক সমস্যা অর্থাৎ জনসংখ্যাজনিত সমস্যা নিরসনে কার্যকর ভূমিকা রাখতে হবে। উদ্দীপকের লিমা জরিপ করতে গিয়ে ৩০ বছরের একটি মেয়ের ঘরে ৫টি সন্তান দেখতে পায় যার বড়ো সন্তানের বয়স ৭ বছর। পরে সে মেয়েটিকে স্বাবলম্বী হওয়ার পরামর্শ দেয়। যা তার মধ্যে পরিবার পরিকল্পনা ব্যবস্থা সম্পর্কে সচেতনতা বৃদ্ধি করবে। পাশাপাশি সামাজিক, ধর্মীয় ও সংস্কৃতিগত কারণে তার মধ্যে যে অসচেতনতা সৃষ্টি হয়েছে তা দূর করবে। জনসংখ্যা সমস্যা সমাধান বেশ কিছু পদক্ষেপ নেওয়া যেতে পারে যেমন-শিক্ষার বিস্তার যা মানুষকে জনসংখ্যা বৃদ্ধির প্রভাব সম্পর্কে সচেতন করবে। এছাড়া মানসিক অবস্থার পরিবর্তন করাতে হবে যা মানুষকে কুসংস্কারাচ্ছন্ন হতে, দূরে রাখবে। কর্মসংস্থান সৃষ্টি করতে হবে এতে করে মানুষ কর্মে অধিক ব্যস্ত থাকবে। ফলে জনসংখ্যা বৃদ্ধির চাপ কমে আসবে। এসব পদক্ষেপের মাধ্যমে এই সমস্যা প্রতিরোধ করা যায়। আর যদি উদ্দীপকের লিমার কথা শুনে মেয়েটি সাবলম্বী হয় তাহলে সে পরিবার পরিকল্পনা কর্মসূচি গ্রহণ করবে এবং সচেতন হবে। সুতরাং বলা যায় যে, উদ্দীপকের বর্ণিত বিষয়ের আলোকে জনসংখ্যাজনিত সামাজিক সমস্যা দূরীকরণে উপরে আলোচিত পদক্ষেপ গ্রহণ করলে জনসংখ্যাজনিত সমস্যা অনেকাংশে সমাধান করা যায়।"
        }
      ]
    },
    {
      "number": "10",
      "uddipok": "মিসেস আমিনা এবং মুনির সাহেব 'দুটি আলাদা প্রতিষ্ঠানের প্রধান ব্যক্তি। দেশি বিদেশি বিভিন্ন উৎস থেকে টাকা সংগ্রহ করে মিসেস আমিনা গ্রামীণ দরিদ্র নারীদের আরথ-সামাজিক উন্নয়নে ব্যবহার করেন। অন্যদিকে মুনির সাহেব গরিব, অশিক্ষিত ও অসহায় মানুষের কল্যাণে, যা বিভিন্ন মন্ত্রণালয় থেকে সরাসরি মনিটরিং করা হয়।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "গ্রামীণ ব্যাংক হলো জামানতবিহীন ক্ষুদ্র ঋণ প্রদানকারী বেসরকারি সংস্থা।"
        },
        {
          "label": "খ",
          "question": "",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভূত ও বিকশিত একটি গ্রামোন্নয়ন উদ্যোগ হলো কুমিল্লা মডেল। কুমিল্লা মডেল হলো কুমিল্লা জেলা শহরে অবস্থিত এমন একটি প্রশিক্ষণ গবেষণা প্রতিষ্ঠান যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি ও পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজ জীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "",
          "explanation": "উদ্দীপকের মিসেস আমিনা বেসরকারি প্রতিষ্ঠানে কাজ করেন। মানব সমাজের বিভিন্নমুখী চাহিদা পূরণ ও সমস্যা সমাধানে জনগণের উদ্যোগ ও অর্থানুকূল্যে বেসরকারি সংস্থার উদ্ভব। বেসরকারি সংস্থা বলতে সেসব সংস্থাকে বোঝানো হয় যেগুলো উন্নয়ন বা সেবামূলক কর্মকান্ডে কোনো না কোনোভাবে জড়িত। অর্থাৎ, সহজভাবে বলতে গেলে, জনগণের বহুমুখী চাহিদা ও প্রয়োজন পূরণের মাধ্যমে সার্বিক উন্নয়নের লক্ষ্যে জনগণ কর্তৃক স্বতঃস্ফূর্তভাবে প্রতিষ্ঠিত অলাভজনক প্রতিষ্ঠানই বেসরকারি সংস্থা। উদাহরণস্বরূপ: BRAC, ASA, Grameen Bank, Proshika প্রভৃতি বেসরকারি সংস্থা। বেসরকারি সংস্থাসমূহের তহবিলের উৎস হলো বিভিন্ন পুঁজিবাদী রাষ্ট্রীয় প্রতিষ্ঠান যেমন- USAID, CIDA, NORAD। এছাড়াও বিভিন্ন আন্তর্জাতিক ত্রাণ সংস্থা যেমন- Oxfam, Vivid, Kusso প্রভৃতি। শিক্ষাবিস্তার, ক্ষুদ্র ঋণদান, কৃষি উন্নয়ন, নারীর ক্ষমতায়ন প্রভৃতি উন্নয়নমূলক কার্যক্রম বেসরকারি সংস্থা পরিচালনা করে থাকে। উদ্দীপকের মিসেস আমিনা যে প্রতিষ্ঠানে কাজ করেন, সেই প্রতিষ্ঠানের আর্থিক উৎস হলো বিভিন্ন দেশি-বিদেশি আর্থিক ও ত্রাণ সহায়তাকারী প্রতিষ্ঠান। উক্ত প্রতিষ্ঠানের অন্যতম কাজ হলো দরিদ্র নারীদের আর্থ-সামাজিক উন্নয়নে সাহায্য করা। সুতরাং, উপরের আলোচনার প্রেক্ষিতে বলা যায় যে, মিসেস আমিনা যে প্রতিষ্ঠানে কাজ করেন তার সাথে বেসরকারি সংস্থার সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের মিসেস আমিনা বেসরকারি প্রতিষ্ঠান এবং মুনির সাহেব সরকারি প্রতিষ্ঠানে কাজ করেন। বাংলাদেশের আর্থ-সামাজিক উন্নয়নে উক্ত প্রতিষ্ঠানসমূহ একসাথে কাজ করলে সর্বাধিক সাফল্য অর্জিত হবে-এ বিষয়ের সাথে আমি একমত। কোনো দেশের আর্থ-সামাজিক ক্ষেত্রে সর্বাধিক সাফল্য অর্জন করতে হলে সরকারি ও বেসরকারি উভয় সংস্থার একসাথে কাজ করা উচিত। বাংলাদেশের মতো উন্নয়নশীল দেশে বিদ্যমান আর্থ-সামাজিক সমস্যা দূরীকরণে সরকারি ও বেসরকারি সংস্থার সমন্বয় খুবই গুরুত্বপূর্ণ। আর্থ-সামাজিক উন্নয়নে দরিদ্রতা অন্যতম প্রতিবন্ধক। এক্ষেত্রে সরকারি ও বেসরকারি সংস্থা পাশাপাশি কাজ করার মাধ্যমে প্রচুর কর্মসংস্থান সৃষ্টি করে দারিদ্র্য বিমোচনে ভূমিকা রাখতে পারে। বর্তমানে সরকার শিক্ষার প্রসারে ব্যাপক গুরুত্বারোপ করেছে। প্রাথমিক শিক্ষাকে বাধ্যতামূলক, সর্বজনীন ও অবৈতনিক করেছে, বিনামূল্যে মাধ্যমিক শ্রেণি পর্যন্ত বই বিতরণ করছে, মেয়েদের জন্য উপবৃত্তির ব্যবস্থা করেছে। এক্ষেত্রে বেসরকারি সংস্থা বৃত্তির ব্যবস্থা, খাদ্যবিতরণ, কারিগরি শিক্ষা প্রভৃতির মাধ্যমে সরকারের পরিপূরক ও সহায়ক শক্তি হিসেবে ভূমিকা পালন করছে যা শিক্ষার প্রসারকে গতিশীল করে তুলেছে। জনসংখ্যা সমস্যা বাংলাদেশের অন্যতম সমস্যা। এই বিরাট জনসংখ্যাকে জনশক্তিতে রূপান্তর করতে পারলে দেশের অর্থনৈতিক ক্ষেত্রে বিশাল সাফল্য অর্জিত হবে। এক্ষেত্রে সরকারি ও বেসরকারি সংস্থা প্রয়োজনীয় শিক্ষা ও প্রশিক্ষণ প্রদানের মাধ্যমে দক্ষ মানব সম্পদ সৃষ্টিতে সহায়ক ভূমিকা পালন করবে। এছাড়াও কৃষি ও শিল্পের সমন্বিত উন্নয়ন সাধন, প্রাকৃতিক দুর্যোগ মোকাবিলা প্রভৃতি ক্ষেত্রে সরকারি ও বেসরকারি সংস্থা একত্রে কাজ করলে আর্থ-সামাজিক ক্ষেত্রে সর্বাধিক সাফল্য অর্জন করা সম্ভব। উপরের আলোচনা শেষে বলা যায় যে, আর্থ-সামাজিক ক্ষেত্রে সর্বাধিক সাফল্য লাভে সরকারি ও বেসরকারি সংস্থার একত্রে কাজ করা এখন সময়ের দাবি মাত্র।"
        }
      ]
    },
    {
      "number": "11",
      "uddipok": "সুমাইয়া অষ্টম শ্রেণিতে পড়া অবস্থায় তার পিতা জাহিদ মিয়া তাকে বিয়ে দেন। বিয়ের সময় পাত্রের বাবা মজিদ মিয়ার দাবী অনুযায়ী নগদ পঞ্চাশ হাজার টাকা ও টেলিভিশন দিতে জাহিদ মিয়া বাধ্য হন। বছর খানেক পরে জাহিদ মিয়া খবর পান তার মেয়ে প্রথম সন্তান জন্ম দিতে গিয়ে মৃত্যুবরণ করেছে।",
      "tag": "BMARPC 25",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO-এর পূর্ণরূপ হলো Non-Government Organisation."
        },
        {
          "label": "খ",
          "question": "জঙ্গীবাদ কী? ব্যাখ্যা কর।",
          "explanation": "জঙ্গিবাদ হলো এক ধরনের নেতিবাচক আদর্শ যা একটি রাষ্ট্রের আর্থ-সামাজিক ও রাজনৈতিক ক্ষেত্রের জন্য হুমকিস্বরূপ। সাধারণত জত্যি বলতে তাদেরকে বোঝায় যার রাজনৈতিক কোনো উদ্দেশ্য হাসিলের লক্ষ্যে ধর্মীয় আদর্শ বা ধর্মকে ঢাল হিসেবে ব্যবহার করে আক্রমণাত্মক বা ধ্বংসাত্মক কার্যক্রম পরিচালনা করে থাকে। আর এ জঙ্গিদের রচিত ও প্রচারকৃত ধ্যান-ধারণাই জঙ্গিবাদ হিসেবে অভিহিত।"
        },
        {
          "label": "গ",
          "question": "উদ্দীপকের মজিদ মিয়ার দাবী করা বিষয়টি কোন ধরনের সামাজিক সমস্যা? ব্যাখ্যা কর।",
          "explanation": "উদ্দীপকের মজিদ মিয়ার দাবি করা বিষয়টি যৌতুক সমস্যাকে নির্দেশ করে। যৌতুক বাংলাদেশের আর্থ-সামাজিক সমস্যার অন্যতম। আমাদের দেশে বিবাহের সময় উভয় পক্ষের মধ্যে উপহার সামগ্রী লেনদেন হয়ে থাকে। এ প্রথা ঐতিহ্যগতভাবে দীর্ঘদিন চলে আসছে, যা সময়ের পরিক্রমায় এবং মানুষের দৃষ্টিভঙ্গি, মূল্যবোধ, আদর্শ, রীতিনীতির পরিবর্তন তথা সামাজিক পরিবর্তনের ফল হিসেবে যৌতুক প্রথায় পরিণত হয়েছে। সাধারণত বৈবাহিক লেনদেন সম্পর্কিত আলোচনায় পাত্রপক্ষ কর্তৃক পাত্রীপক্ষের কাছে দাবি করা নগদ অর্থ, টিভি, ফ্রিজ, মোটর সাইকেল, সোনা-রূপার অলংকার প্রভৃতি যৌতুক নামে পরিচিত। আর এ যৌতুককে কেন্দ্র করে বিবাহ বিচ্ছেদ, নারী নির্যাতন এমনকি হত্যার মতো জঘন্য কার্যক্রম সংঘটিত হয়ে থাকে। উদ্দীপকের মালেক মিয়া তার মেয়েকে বিয়ে দিতে গিয়ে পাত্রপক্ষের দাবি অনুযায়ী নগদ দুই লক্ষ টাকা, টিভি, ফ্রিজ ও আসবাবপত্র দিতে বাধ্য হয়। তার এ পরিস্থিতি উপরে বর্ণিত যৌতুক প্রথার সাথে সাদৃশ্যপূর্ণ। তাই জহির মিয়ার দাবিটি নিঃসন্দেহে যৌতুক নামক সামাজিক সমস্যাকে ইঙ্গিত করে।"
        },
        {
          "label": "ঘ",
          "question": "সুমাইয়ার মৃত্যুর 'কারণ' মূলত একটি সামাজিক ব্যাধি। তুমি কি একমত? উত্তরের সপক্ষে যুক্তি দাও।",
          "explanation": "রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ একটি সামাজিক ব্যাধি- এ বক্তব্যের সাথে আমি একমত। বাল্যবিবাহ এমন একটি সামাজিক ব্যাধি, যা ঐতিহ্যগতভাবে সমাজে চলে আসছে। বাংলাদেশে বিবাহের ক্ষেত্রে মেয়েদের ১৮ বছর ও ছেলেদের ২১ বছর সর্বনিম্ন বয়সসীমা নির্ধারণ করা হয়েছে। এর চেয়ে কম বয়সে ছেলে- মেয়েরা বিবাহ বন্ধনে আবদ্ধ হলে তাকে বাল্যবিবাহ বলে। সমাজজীবনে বাল্যবিবাহের নেতিবাচক প্রভাব ভয়াবহ। বাল্যবিবাহের ফলে আমাদের দেশের নারীরা অতিদ্রুত গর্ভবতী হয়ে পড়ে। ফলে অল্প বয়সে মা হতে গিয়ে তাদের স্বাস্থ্যহানি ঘটে এবং অনেক ক্ষেত্রে মৃত্যুবরণ করে। উদ্দীপকের রোকাইয়ার অষ্টম শ্রেণিতে থাকা অবস্থায় অর্থাৎ অপ্রাপ্ত বয়সে বিয়ে হয়। বছর খানেক পর সন্তান জন্ম দিতে গিয়ে সে মৃত্যুবরণ করে। তার বিবাহটি উপরে বর্ণিত বাল্যবিবাহ এবং মৃত্যুবরণ; এর কুফলের সাথে সাদৃশ্যপূর্ণ। তাই বলা যায়, রোকাইয়ার মৃত্যুর পরোক্ষ কারণ হলো বাল্যবিবাহ। বাল্যবিবাহ নিঃসন্দেহে একটি সামাজিক ব্যাধি। কেননা সমাজে এর ভয়াবহ কিছু প্রভাব বিদ্যমান। উদাহরণস্বরূপ বলা যায়, বাল্যবিবাহের ফলে মাতৃমৃত্যুর ঝুঁকি বৃদ্ধি পায়, পারিবারিক সহিংসতা, নারী নির্যাতন ও বিবাহ বিচ্ছেদ সংঘটিত হয়। সর্বোপরি বাল্যবিবাহ কিশোরীর ব্যন্ত্রিসভার স্বাভাবিক বিকাশ ব্যাহত করে, যা তার মনো-সামাজিক অবস্থার ওপর নেতিবাচক প্রভাব ফেরে। অপরিণত বয়সে গর্ভধারণের ফলে জন্মগ্রহণকৃত শিশু এবং মা দুজনই অপুষ্টিজনিত সমস্যায় ভোগে। উপরের আলোচনার প্রেক্ষিতে বলা যায়, বাল্যবিবাহ নিঃসন্দেহে একটি সামাজিক ব্যাধি।"
        }
      ]
    }
  ]
}