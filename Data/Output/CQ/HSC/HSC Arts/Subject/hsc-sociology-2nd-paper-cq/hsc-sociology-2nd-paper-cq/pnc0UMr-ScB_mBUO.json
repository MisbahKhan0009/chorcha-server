{
  "title": "ঢাকা কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "বাবলু ঢাকা বিশ্ববিদ্যালয়ে 'খ' ইউনিটে ভর্তি পরীক্ষায় খুব ভালো করেছে। মামা জিজ্ঞেস করলেন, বাবলু তুমি এখন কোন বিষয়ে অনার্স পড়তে চাও? বাবলু বলল, মামা, আমি এমন একটা বিষয়কে আমার পছন্দের শীর্ষে রেখেছি, যা নিয়ে পড়লে আমাদের সমাজ, সমাজের ব্যক্তি, গোষ্ঠী ও বিভিন্ন প্রতিষ্ঠানের পারস্পরিক সম্পর্ক জানতে পারব। এটা আমার অনেক দিনের স্বপ্ন মামা। শুনে মামা খুব খুশি হলেন।",
      "tag": "DC 23",
      "sub_questions": [
        {
          "label": "ক",
          "question": "সমাজবিজ্ঞানের জনক কে?",
          "explanation": "সমাজবিজ্ঞানের জনক ফরাসি সমাজবিজ্ঞানী অগাস্ট কোঁৎ।"
        },
        {
          "label": "খ",
          "question": "\"সমাজ গবেষণায় নিরপেক্ষতা আবশ্যক\"- ব্যাখ্যা করো।",
          "explanation": "পক্ষপাতমুক্ত থেকে সমাজের বাস্তব চিত্র ফুটিয়ে তোলার জন্য সমাজ গবেষণায় ও বিশ্লেষণে নিরপেক্ষতা আবশ্যক। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার বিশ্লেষণ এবং সিদ্ধান্ত গ্রহণে। নিরপেক্ষ ও বস্তুনিষ্ঠ ভূমিকা পালন করে। বাস্তবতা তুলে ধরতে গিয়ে সমাজের কোনটি ভালো, কোনটি মন্দ, কী হওয়া উচিৎ কী অনুচিত, কোনটি ঠিক কোনটি ঠিক নয় প্রভৃতি প্রশ্নে সমাজবিজ্ঞান নিরপেক্ষতা অবলম্বন করে। কারণ সমাজবিজ্ঞানী যদি নিরপেক্ষতা বজায় না রেখে পক্ষপাতমূলক গবেষণা করেন, তাহলে সমাজের বাস্তব চিত্র ফুটে উঠবে না। সেজন্যই বলা হয়েছে সমাজ গবেষণায় নিরপেক্ষতা আবশ্যক।"
        },
        {
          "label": "গ",
          "question": "বাবলু যে বিভাগে ভর্তি হতে চায় সেই বিভাগটি কত সালে কীভাবে প্রতিষ্ঠিত হয়েছিল? ব্যাখ্যা করো।",
          "explanation": "উদ্দীপকের বাবলু ঢাকা বিশ্ববিদ্যালয়ের সমাজবিজ্ঞান বিভাগে ভর্তি হতে চায়। ব্রিটিশ শাসকদের প্রশাসনিক প্রয়োজন মেটানোর জন্য ঢাকা বিশ্ববিদ্যালয়ে সমাজবিজ্ঞান শিক্ষাদানের আনুষ্ঠানিক সূচনা হয়। ব্রিটিশরা ভারতীয় উপমহাদেশে প্রশাসন পরিচালনা করতে গিয়ে এ অঞ্চলের জনগোষ্ঠীর আর্থ-সামাজিক ও ধর্মীয় অবস্থা সম্পর্কিত তথ্যের প্রয়োজন অনুভব করেন। সমাজবিজ্ঞান চর্চার মাধ্যমেই এ ধরনের তথ্য সংগ্রহ করা যায় বলে ১৯২৪ সালের ২৩ জুন তৎকালীন শিক্ষা কমিশনার জেমস আলেকজান্ডার রিচে আইসিএস পরীক্ষায় সমাজবিজ্ঞানকে একশ নম্বরের একটি পত্র হিসেবে অন্তর্ভুক্ত করার বিষয়ে ঢাকা বিশ্ববিদ্যালয়ের তৎকালীন উপাচার্য স্যার ফিলিপ জোসেফ হার্টগের অভিমত জানতে চেয়ে চিঠি দেন। উপাচার্য হার্টগ এতে সম্মতি দেন। এরই সূত্র ধরে ১৯২৫-২৬ শিক্ষাবর্ষে ঢাকা বিশ্ববিদ্যালয়ের দর্শন বিভাগে Ethics and Sociology শিরোনামে সমাজবিজ্ঞানের পাঠদান শুরু হয়। পরবর্তী সময়ে ১৯২৬ সালে রাষ্ট্রবিজ্ঞান বিভাগে সমাজবিজ্ঞানের স্বতন্ত্র সভা স্বীকৃতি পায়। এর পরে ১৯৫৭ সালে ঢাকা বিশ্ববিদ্যালয়ে সমাজবিজ্ঞান একটি স্বতন্ত্র বিভাগ হিসেবে স্বীকৃতি পায়। এর পটভূমি তৈরি করতে ১৯২১- ১৯৫৬ সাল পর্যন্ত বিশ্ববিদ্যালয়ের বিভিন্ন বিভাগের শিক্ষক ও অন্যান্য বিদ্বান ব্যক্তির লেখা সমাজচিন্তামূলক নিবন্ধ, গ্রন্থ এবং বিভাগীয় সেমিনারগুলোতে পাঠ করা মননশীল প্রবন্ধ ও বক্তৃতা গুরুত্বপূর্ণ ভূমিকা রেখেছে। বাংলাদেশে সমাজবিজ্ঞান চর্চার ক্ষেত্রে অগ্রপথিক হিসেবে ড. এ. কে. নাজমুল করিম এবং অজিত কুমার সেনকে স্থান দেওয়া হয়। উদ্দীপকের বাবলু ঢাকা বিশ্ববিদ্যালয়ের এমন একটা বিষয়ে পড়তে চায় যার দ্বারা সে সমাজ, ব্যক্তি ও গোষ্ঠী সম্পর্কে জানতে পারবে; যা সমাজবিজ্ঞান বিষয়টিকে ইঙ্গিত করে। উপরোক্ত সময় ও উপায়েই ঢাকা বিশ্ববিদ্যালয়ে বিভাগটি প্রতিষ্ঠিত হয়।"
        },
        {
          "label": "ঘ",
          "question": "উদ্দীপকে নির্দেশিত দিকগুলো ছাড়াও উত্ত বিষয়ে অধ্যয়ন করলে বাবলু আর কী কী জ্ঞান অর্জন করতে পারবে বলে তুমি মনে কর?",
          "explanation": "উদ্দীপকে নির্দেশিত দিকগুলো ছাড়াও সমাজবিজ্ঞান বিষয়ে অধ্যয়ন করলে বাবলু সামাজিক জীবনের কার্যাবলি ও কারণ সম্পর্কে যথাযথ এবং পূর্ণাঙ্গ জ্ঞান অর্জন করতে পারবে বলে আমি মনে করি। সমাজবিজ্ঞান অধ্যয়নের মাধ্যমে বাবলু সমাজের মানুষের আচার-অনুষ্ঠান, রীতিনীতি, মূল্যবোধ, প্রথা-প্রতিষ্ঠান সম্পর্কে গভীর অনুসন্ধান করতে পারবে। সে পরিবার, বিবাহ ও জাতিসম্পর্কের ভূমিকা সম্পর্কে জানতে পারবে। সমাজবিজ্ঞান অধ্যয়নের মাধ্যমে সামাজিক পরিবেশ সম্পর্কে পুঙ্খানুপুঙ্খভাবে জানা যায়। সমাজের বিভিন্ন শ্রেণি পেশার মানুষ তাদের সম্পর্ক, গোষ্ঠী আচরণ প্রভৃতি সম্পর্কে জানতেও সমাজবিজ্ঞানের জ্ঞান অপরিহার্য। পাশাপাশি যেকোনো সামাজিক সমস্যার স্বরূপ উদঘাটন ও সমাধানের পথ রচনায় সমাজবিজ্ঞানের জ্ঞান সহায়ক ভূমিকা রাখে। বাবলু এসব জ্ঞান অর্জনের পাশাপাশি সামাজিক পরিবর্তনের গতি-প্রকৃতি অনুধাবন ও এর স্বরূপ উদঘাটনে সক্ষম হবে। তাছাড়াও দারিদ্র্য দূরীকরণ এবং এ সম্পর্কে বিভিন্ন পরিকল্পনা গ্রহণ ও বাস্তবায়নেও সমাজবিজ্ঞানের জ্ঞান অর্জন অপরিহার্য। উদ্দীপকে দেখা যায়, বাবলু তার ইঙ্গিতকৃত বিষয় সমাজবিজ্ঞান অধ্যয়ন করে সমাজের ব্যক্তি, গোষ্ঠী ও প্রতিষ্ঠান সম্পর্কে জানার কথা বলেছে। সমাজবিজ্ঞান পাঠ করলে বাবলু এসব ছাড়াও বাংলাদেশের সার্বিক সমাজকাঠামো উন্নয়ন, সমস্যা চিহ্নিতকরণ ও তার সমাধান সম্পর্কিত যাবতীয় বিষয় সম্পর্কে জ্ঞান অর্জন করতে পারবে।"
        }
      ]
    },
    {
      "number": "2",
      "uddipok": "বাবলু এখন ঢাকা বিশ্ববিদ্যালয়ের প্রথম বর্ষের ছাত্র। ডিপার্টমেন্ট থেকে তারা শিক্ষা সফরে কুমিল্লা জেলার একটি ঐতিহাসিক গুরুত্বপূর্ণ প্রত্নতাত্ত্বিক স্থান পরিদর্শনে এসেছে। বাবলুদের সাথে তাদের বিভাগের একজন অধ্যাপকও রয়েছেন। তিনি ছাত্রদের বলছিলেন, এই প্রত্নতাত্ত্বিক নিদর্শন এতটাই সমৃদ্ধ যেখানে বাংলাদেশের প্রাচীন বৌদ্ধ ধ্বংসাবশেষ সমূহের সবচেয়ে বেশি সংগ্রহ পাওয়া গেছে।",
      "tag": "DC 23",
      "sub_questions": [
        {
          "label": "ক",
          "question": "বিলুপ্ত সংস্কৃতির অধ্যয়নকে কী বলে?",
          "explanation": "বিলুপ্ত সংস্কৃতির অধ্যয়নকে প্রত্নতত্ত্ব বলে।"
        },
        {
          "label": "খ",
          "question": "আগুনের আবিষ্কার জীবনকে সহজ করে- ব্যাখ্যা করো।",
          "explanation": "আগুনের আবিষ্কার মানুষের দৈনন্দিন জীবনের অনেক সহজ করে দেয়। প্রাচীন প্রস্তর যুগের প্রধান আবিষ্কার আগুন যা মানব সমাজ ও সভ্যতার বিকাশে গুরুত্বপূর্ণ অবদান রাখে। প্রাথমিক পর্যায়ে মানুষ আগুন জ্বালাতে জানত না বলে কাঁচা মাংস খেত। কিন্তু যখন থেকে মানুষ পাথরে পাথর ঠুকে বা কাঠে কাঠ ঘষে আগুন জ্বালানোর কৌশল আয়ত্ত করতে শিখল তখনই তারা প্রকৃতির এক বিরাট শক্তিকে নিয়ন্ত্রণে আনতে সক্ষম হলো। তারা খাবার সিদ্ধ করে খাওয়া, অন্ধকার দূরীভূত করাসহ দৈনন্দিন নানা কাজে আগুনের ব্যবহার শুরু করে। এভাবেই আগুনের আবিষ্কার মানুষের জীবনকে সহজ করে এবং তারা প্রকৃতির উপর আধিপত্য বিস্তার করে নিজেই নিজের ভাগ্যকে নিয়ন্ত্রণ করার পথে অগ্রসর হয়।"
        },
        {
          "label": "গ",
          "question": "উদ্দীপকে বাবলু শিক্ষা সফরে যে প্রত্নতাত্ত্বিক নিদর্শনটি পরিদর্শনে গিয়েছিল তার অবস্থান উল্লেখ করো।",
          "explanation": "উদ্দীপকের বাবলু শিক্ষা সফরে কুমিল্লার ময়নামতি নামক প্রত্নতাত্ত্বিক নিদর্শনটি পরিদর্শনে গিয়েছিল। প্রাচীন বাংলার বৌদ্ধ সভ্যতার অন্যতম প্রত্নতাত্ত্বিক নিদর্শন ময়নামতি। ময়নামতি একটি বিশাল এলাকা নিয়ে কতকগুলো ছোট পাহাড়ের সমন্বিত রূপ। কুমিল্লা শহর হতে প্রায় ৮ কিলোমিটার পশ্চিমে ময়নামতি লালমাই পাহাড়ের মধ্যবতী স্থানে ঐতিহাসিক ময়নামতি শালবন বিহারের ধ্বংসাবশেষ অবস্থিত। ধ্বংসাবশেষ সংলগ্ন দক্ষিণ পাশে ময়নামতি জাদুঘর নির্মাণ করা হয়েছে। এখানে উত্তর দক্ষিণে ১১ মাইলব্যাপী ময়নামতি লালমাই পাহাড়ি অঞ্চল থেকে আবিষ্কৃত হয়েছে অসংখ্যা প্রত্নতাত্ত্বিক নিদর্শন। ১১ মাইলব্যাপী এ পাহাড়শ্রেণিতে বেশ কয়েকটি বৌদ্ধ বিহার এবং মুড়া রয়েছে। উদ্দীপকের বাবলু শিক্ষা সফরে যে প্রত্নতাত্ত্বিক নিদর্শন পরিদর্শন করে সেখানে বাংলাদেশের প্রাচীন বৌদ্ধ ধ্বংসাবশেষ সমূহের সবচেয়ে বেশি সংগ্রহ পাওয়া যায় ঠিক যেমনটি পাওয়া যায় কুমিল্লার ময়নামতিতে। সুতরাং বলা যায়, বাবলু কুমিল্লায় অবস্থিত ময়নামতি পরিদর্শন করেছিল।"
        },
        {
          "label": "ঘ",
          "question": "উদ্দীপকে নির্দেশিত প্রত্নতাত্ত্বিক নিদর্শনের সামাজিক ও ঐতিহাসিক গুরুত্ব বিশ্লেষণ করো।",
          "explanation": "উদ্দীপকের বাবলু শিক্ষা সফরে কুমিল্লার ময়নামতি পরিদর্শন করে, যার সামাজিক ও ঐতিহাসিক গুরুত্ব অত্যন্ত তাৎপর্যপূর্ণ। ময়নামতিতে প্রত্নতাত্ত্বিক খনন কাজ থেকে যেসব প্রাচীন সম্পদ আবিষ্কৃত হয়েছে তাতে প্রাচীন বাংলার সামাজিক, রাজনৈতিক, সাংস্কৃতিক ও ধর্মীয় জীবনের একটি চিত্র ফুটে ওঠে। এসব ধ্বংসাবশেষ থেকে সে যুগের সংস্কৃতির যে উপাদান পাওয়া গেছে, তাতে সহজেই বলা যায় ময়নামতি অশাল কেবল অপরূপ প্রাকৃতিক সৌন্দর্যে সৌন্দর্যমন্ডিত ছিল না অতীতেও এ অঞ্চলকে কেন্দ্র করে সমৃদ্ধ সভ্যতা গড়ে উঠেছিল। এদেশের সামাজিক ইতিহাস রচনায় ময়নামতির ধ্বংসাবশেষ বিশেষ অবদান রেখেছে। ময়নামতিতে অবস্থিত প্রত্নতাত্ত্বিক নিদর্শন বিশ্লেষণে জানা যায়, কুমিল্লা অঞ্চলে কয়েকশত বছরব্যাপী বৌদ্ধ ধর্ম, সমাজ, সংস্কৃতি তথা বৌদ্ধ সভ্যতার স্বর্ণযুগ কেটেছে। ইতোমধ্যে আবিষ্কৃত তথ্য বৌদ্ধ সভ্যতার ইতিহাসে ময়নামতির ধ্বংসাবশেষ এক গুরুত্বপূর্ণ প্রামাণ্য চিত্র হিসেবে স্বীকৃত থাকবে। ময়নামতিতে স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎপাত্রাদি, অলংকৃত ইট, প্রস্তর ভাস্কর্য, তামার পাত্র এবং দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজের জীবন ও সভ্যতার এক জীবন্ত চিত্র তুলে ধরে। প্রাচুর্যে বৈচিত্রে ও বর্ণনা সৌষ্ঠবে তৎকালীন শিল্পীরা অপূর্ব দক্ষতা অর্জন করেছিল বলে আবিষ্কৃত প্রত্নসম্পদগুলো সাক্ষ্য দেয়। মুদ্রা আবিষ্কার হওয়ায় বোঝা যায় যে, এখানে একটি সুদক্ষ প্রশাসন ব্যবস্থা চালু ছিল। এখানে প্রাপ্ত তাম্রশাসনে রাজার জমি দানের বিষয়টি লিপিবদ্ধ আছে। এর মানে ভূমিতে ব্যক্তি মালিকানা ছিল। আর ব্যক্তিমালিকানা সামাজিক স্তরবিন্যাসের অস্তিত্বকে চিহ্নিত করে। সার্বিক আলোচনার প্রেক্ষিতে বলা যায়, কুমিল্লার ময়নামতির সামাজিক ও ঐতিহাসিক গুরুত্ব অপরিসীম এবং বাংলাদেশে মানবসভ্যতার বিকাশের ক্ষেত্রে এ এলাকার অবদানকে আমরা কোনোভাবেই অস্বীকার করতে পারি না।"
        }
      ]
    },
    {
      "number": "3",
      "uddipok": "বাবলুদের ক্লাসে দু'জন উপজাতি বন্ধু আছে। একজনের নাম বিভাস, যার বাড়ি রাঙামাটি জেলায়। বিভাসের বাবা তাদের গ্রামের হেডম্যান। তাদের সমাজব্যবস্থা অনুযায়ী সম্পত্তির উত্তরাধিকার হবে বিভাস এবং তার ভাইয়েরা। আরেক বন্ধুর নাম মালতী গোমেজ। তার বাড়ি ময়মনসিংহে। মালতীদের সমাজব্যবস্থা অনুযায়ী উত্তরাধিকার সূত্রে সকল সম্পত্তির মালিকানা পাবে মালতী। কারণ সে বাড়ির ছোট মেয়ে। বাবলুরা সবাই তাদের এই দুই বন্ধুকে খুব ভালোবাসে।",
      "tag": "DC 23",
      "sub_questions": [
        {
          "label": "ক",
          "question": "এগেট কী?",
          "explanation": "গারো পরিবারে ছোটো কন্যা ছাড়া অন্য কন্যারা মায়ের সম্পত্তি পায় না, এদেরকে এগেট বলে।"
        },
        {
          "label": "খ",
          "question": "\"বাঙালি মিশ্র বা সংকর জাতি\"- বুঝিয়ে লেখো।",
          "explanation": "বিভিন্ন জাতিগোষ্ঠীর মিশ্রণে উদ্ভব হওয়ায় বাঙালিকে মিশ্র বা সংকর জাতি বলা হয়। বাংলাদেশে বিভিন্ন সময়ে নানা জাতিগোষ্ঠী ও সম্প্রদায়ের লোকের আগমণ ঘটেছে। যুগে যুগে তারা এদেশে এসে বসবাস এবং স্থানীয়দের বিবাহ করে পরিবার গঠন করেছে। ফলে বাংলাদেশে বিভিন্ন জাতিগোষ্ঠী ও সম্প্রদায়ের মানুষের সংমিশ্রণ ঘটেছে। আর এ কারণে বাঙালিকে মিশ্র বা সংকর জাতি বলা হয়।"
        },
        {
          "label": "গ",
          "question": "উদ্দীপকে উল্লেখিত বিভাসের নরগোষ্ঠীগত পরিচয় ব্যাখ্যা করো।",
          "explanation": "উদ্দীপকে উল্লেখিত বিভাস চাকমা নৃগোষ্ঠীর। নরগোষ্ঠীগত দিক থেকে চাকমারা মঙ্গোলীয়। বাংলাদেশের রাঙামাটি, খাগড়াছড়ি, বান্দরবানসহ সমগ্র পার্বত্য চট্টগ্রামে চাকমা ক্ষুদ্র নৃগোষ্ঠীর সদস্যরা বাস করে। তাদের সমাজের প্রধান হলেন চাকমা রাজা। রাজার পরে আছেন মৌজার প্রধান হেডম্যান এবং পাড়ার প্রধান কারবারিরা। চাকমাদের পরিবার ব্যবস্থা পিতৃতান্ত্রিক। ফলে পিতার মৃত্যুর পর পুত্র সন্তানরা সম্পত্তিতে সমান হারে মালিকানা পায়। উদ্দীপকের বাবলুর বন্ধু বিভাস রাঙামাটি জেলায় বসবাসকারী এবং হেডম্যানের পুত্র। বিভাস ও তার ভাইয়েরা সম্পত্তির উত্তরাধিকারী। এসব বৈশিষ্ট্য চাকমা নৃগোষ্ঠীর সাথে সাদৃশ্যপূর্ণ। বাংলাদেশের রাঙামাটি, খাগড়াছড়ি, বান্দরবানসহ সমগ্র পার্বত্য চট্টগ্রামে চাকমা ক্ষুদ্র নৃগোষ্ঠীর সদস্যরা বাস করে। তাদের সমাজের প্রধান হলেন চাকমা রাজা। রাজার পরে আছেন মৌজার প্রধান হেডম্যান এবং পাড়ার প্রধান কারবারিরা। চাকমাদের পরিবার ব্যবস্থা পিতৃতান্ত্রিক। ফলে পিতার মৃত্যুর পর পুত্র সন্তানরা সম্পত্তিতে সমান হারে মালিকানা পায়। উদ্দীপকের বাবলুর বন্ধু বিভাস রাঙামাটি জেলায় বসবাসকারী এবং হেডম্যানের পুত্র। বিভাস ও তার ভাইয়েরা সম্পত্তির উত্তরাধিকারী। এসব বৈশিষ্ট্য চাকমা নৃগোষ্ঠীর সাথে সাদৃশ্যপূর্ণ। চাকমাদের দেহে ৮৪.৫ ভাগ মঙ্গোলীয় বৈশিষ্ট্য বিদ্যমান। সমতলের বাঙালিদের চেয়ে এ প্রভাব অনেক বেশি। পাহাড়ি অঞ্চলের চাকমারা সুঠাম দেহের অধিকারী। তাদের গায়ের রং ফর্সা, মুখমণ্ডল গোলাকার, ওষ্ঠাধর পাতলা, চোখের মণি ও চুলের রং কালো, নাক চ্যাপ্টা, চুলগুলো অনেকটা সোজা, দেহের রং হলুদ, দেহ প্রায় কেশহীন, দাড়ি-গোঁফ কম, পুরুষদের উচ্চতা গড়ে ৫-৬; আর মহিলাদের উচ্চতা গড়ে ৫-৪ প্রায়। এসব বৈশিষ্ট্যের বিচারে চাকমাদের সাথে চীনা মঙ্গোলয়েডদের সাদৃশ্য পরিলক্ষিত হয়।"
        },
        {
          "label": "ঘ",
          "question": "উদ্দীপকে নির্দেশিত দুটো নৃগোষ্ঠীর পারিবারিক ব্যবস্থায় বিদ্যমান পার্থক্যগুলো বিশ্লেষণ করো।",
          "explanation": "উদ্দীপকের বিভাস চাকমা নৃগোষ্ঠীর এবং মালতী গোমেজ গারো নৃগোষ্ঠীর অন্তর্ভুক্ত। এ দুটি নৃগোষ্ঠীর পারিবারিক ব্যবস্থায় রয়েছে বিস্তর পার্থক্য। চাকমা পরিবার পিতৃতান্ত্রিক। সমাজে পিতার সূত্র ধরে সন্তানদের দল এবং গোষ্ঠী নির্ণয় করা হয়। এদের পারিবারিক ক্ষমতা স্বামীর বা বয়স্ক পুরুষের হাতে ন্যাস্ত থাকে এবং পিতার বংশপরিচয়ে সন্তানদের পরিচয় এবং উত্তরাধিকার নির্ণীত হয়। বিয়ের পর নারী তার স্বামীর গোষ্ঠীর অন্তর্ভুক্ত হয়ে যায়। অপরদিকে মালতীর গারো পরিবার মাতৃতান্ত্রিক। গারোদের মধ্যে সম্পত্তি ও বংশ নাম মাতৃধারায় তথা মা থেকে মেয়েতে বর্তায়। গারো দম্পতি স্ত্রীর মায়ের গৃহে বসবাস করে। চাকমা সমাজে পিতার মৃত্যুর পর পুত্র সন্তানেরা সম্পত্তিতে সমান হারে মালিকানা পেয়ে থাকে। কিন্তু কন্যা সন্তানেরা পিতার সম্পত্তির কোনো অংশ পায় না। তবে পুত্র না থাকলে মেয়েরা সম্পত্তি পেয়ে থাকে। অপরদিকে গারো সমাজে মায়ের মৃত্যুর পর কনিষ্ঠ কন্যা বা নোকনা সম্পত্তির উত্তরাধিকার লাভ করে। রীতি অনুযায়ী নোকনার অন্যান্য বোনেরা মায়ের কাছ থেকে কোনো সম্পত্তি পায় না। চাকমারা একক বিবাহভিত্তিক অণুপরিবারে বসবাস করে আর গারো সমাজে যুগল বিবাহ রীতি লক্ষণীয়। উদ্দীপকের আলোচনায় স্পষ্টতই প্রতীয়মান হয় যে, চাকমা নৃগোষ্ঠীর বিভাস ও গারো নৃগোষ্ঠীর মালতীর পরিবার ব্যবস্থায় ব্যাপক পার্থক্য রয়েছে।"
        }
      ]
    },
    {
      "number": "4",
      "uddipok": "কিরণ চন্দ্রের বাড়ি খাগড়াছড়ি। তিনি তাদের আদমের কারবারি। হঠাৎ অসুস্থ হয়ে তিনি ঢাকার একটি নামকরা বেসরকারি হাসপাতালে ভর্তি হয়েছেন। তার পাশের বেডে আরেকজন রোগী আছেন যার নাম অরুণ বিষ্ণুপ্রিয়া। বাড়ি মৌলভীবাজার। কিরণ চন্দ্র ধর্মে বৌদ্ধ হলেও অরুণ বিষ্ণুপ্রিয়া হিন্দু ধর্মাবলম্বী, যিনি মনে করেন পৃথিবী সৃষ্টির মূলে রয়েছে নৃত্য। পাশাপাশি বেডে থাকায় দুজনের মধ্যে নিজেদের নৃগোষ্ঠীর রীতিনীতি নিয়ে বেশ গল্প জমেছে। সেই সূত্রে তারা ভালো বন্ধুও হয়ে গেল।",
      "tag": "DC 23",
      "sub_questions": [
        {
          "label": "ক",
          "question": "নৃগোষ্ঠী কী?",
          "explanation": "'নৃগোষ্ঠী' হলো একই বংশজাত মানবগোষ্ঠী যারা উত্তরাধিকার সূত্রে একই দৈহিক আকৃতি ও বৈশিষ্ট্য ধারণ করে থাকে।"
        },
        {
          "label": "খ",
          "question": "\"গারো পরিবার মূলত মাতৃতান্ত্রিক\"- বুঝিয়ে লেখো।",
          "explanation": "গারোদের পরিবার মাতৃধারায় প্রবাহিত হয় বলে তাদের পরিবার মাতৃতান্ত্রিক। মাতৃবাস পরিবার হওয়ায় গারো বিবাহিত ছেলেরা স্ত্রীর বাড়িতে গিয়ে ওঠে এবং স্ত্রীর পরিবারের সদস্যদের সাথে অর্থনৈতিক কাজে অংশগ্রহণ করে। গারো পরিবারে সন্তানরা মায়ের পরিচয়ে সমাজে পরিচিত হয়। এসব পরিবারে বা সমাজে মহিলারাই হয় সর্বক্ষমতার অধিকারী। সন্তানরা মায়ের বংশধারার সদস্য বলেই বিবেচিত হয় এবং বংশানুক্রমে মায়ের সম্পত্তিতে অধিকার পায়। কোনো কারণে স্ত্রীর মৃত্যু হলে গারো ছেলেরা তার মা বা বোনদের পরিবারে ফিরে আসে এবং তাদের সাথে বসবাস করে।"
        },
        {
          "label": "গ",
          "question": "উদ্দীপকে উল্লেখিত অরুণ বিষ্ণুপ্রিয়া কোন নৃগোষ্ঠীর সদস্য? ব্যাখ্যা করো।",
          "explanation": "উদ্দীপকে উল্লেখিত অরুণ বিষ্ণুপ্রিয়া মণিপুরি নৃগোষ্ঠীর সদস্য। মণিপুরিরা প্রধানত বাংলাদেশের মৌলভীবাজারে বসবাস করে। মণিপুরিরা দুটো গোত্রে বিভক্ত যথা (ক) বিষ্ণুপ্রিয়া মণিপুরি ও (খ) মৈতৈ মণিপুরি। বিষ্ণুপ্রিয়া বৈষ্ণব ধর্মের অনুসারী। একসময় মণিপুর অন্যলে বার্ত্য ধর্ম (প্রাকৃতিক শক্তির ধর্ম) প্রচলিত ছিল। পরবর্তী সময়ে আর্যদের প্রভাব বলয়ে এসে মণিপুরিরা বৈষ্ণবীয় মতবাদের সাথে একাত্মতা প্রকাশ করে। মণিপুরিরা হিন্দু ধর্মের আচার-অনুষ্ঠানাদি পালন করে। পূজা-পার্বণে ব্রাহ্মণ অনুষ্ঠানাদি পরিচালনা করে থাকেন। এদের মন্দিরে রাধাকৃষ্ণ, বিষ্ণু, শিব, গৌরাঙ্গ ইত্যাদি মূর্তি শোভা পায়। তারা ফিন্দু রীতি অনুযায়ী তর্পণ, ধর্মীয় পুঁথি পাঠ, মাঘি স্নান ইত্যাদি পালন করে। মণিপুরিদের উদ্যাপিত পূজার মধ্যে শিবপূজা, দুর্গাপূজা, লক্ষীপূজা, সরস্বতীপূজা ইত্যাদি উল্লেখযোগ্য। তাদের অনুসরণীয় ধর্মীয় গ্রন্থের মধ্যে মহাভারত, রামায়ণ, গীতা, পুরাণ, ভাগবত ইত্যাদি প্রধান। উদ্দীপকে উল্লিখিত অরুণ বিষ্ণুপ্রিয়া মৌলভীবাজারে বসবাস করেন। তিনি হিন্দু ধর্মাবলম্বী এবং তিনি মনে করেন, পৃথিবী সৃষ্টির মূলে রয়েছে নৃত্য। এই বিষয়গুলোর সাথে উপরোক্ত আলোচনার তুলনা করলে সহজেই প্রতীয়মান হয় যে, অরুণ বিষ্ণুপ্রিয়া মণিপুরি নৃগোষ্ঠীর সদস্য।"
        },
        {
          "label": "ঘ",
          "question": "উদ্দীপকে উল্লেখিত কিরণ চন্দ্রের ধর্মীয় বিশ্বাস ও রীতিনীতি বিশ্লেষণ করো।",
          "explanation": "উদ্দীপকে উল্লেখিত কিরণ চন্দ্র চাকমা নৃগোষ্ঠীর সদস্য, যারা মূলত বৌদ্ধ ধর্মের অনুসারী। উদ্দীপকের খাগড়াছড়িতে বসবাসকারী কিরণচন্দ্র আদামের কারবারি। তিনি বৌদ্ধ ধর্মাবলম্বী। এসব তথ্য চাকমা নৃগোষ্ঠীর সাথে সাদৃশ্যপূর্ণ। পার্বত্য জেলাগুলোতে বসবাসকারী চাকমারা প্রধানত বৌদ্ধ ধর্মাবলম্বী। সব ক্ষুদ্র নৃগোষ্ঠীর মধ্যে কেবল তাদেরই রয়েছে পবিত্র বৌদ্ধ ধর্মগ্রন্থ, যা পালি এবং চাকমাদের নিজেদের ভাষায় লেখা। পার্বত্য চট্টগ্রামের প্রায় প্রতিটি চাকমা গ্রামে ধর্মীয় আচার-অনুষ্ঠান পালনের জন্য ক্যং বা বৌদ্ধ মন্দির রয়েছে। বৌদ্ধ ধর্মীয় হলেও তাদের মধ্যে সনাতন ধর্মের বৈশিষ্ট্যও লক্ষ করা যায়। তাদের উদ্যাপিত 'পাঙ-পূজা' 'থান-মানা' ইত্যাদি পূজায় হিন্দু সংস্কৃতির প্রভাব লক্ষণীয়। চাকমাদের প্রধান ধর্মগ্রন্থ ত্রিপিটক। তার সাথে আরও ১৭টি ধর্মগ্রন্থ রয়েছে। এর মধ্যে ১৬টি গ্রন্থ পালি ভাষায় রচিত। বিভিন্ন পূজার অনুষ্ঠান আয়োজনের সময় বৌদ্ধ ভিক্ষু এগুলো পাঠ করেন। চাকমারা বিশ্বাস করে যে, বিশ্ব সৃষ্টির মূলে বসুমতি, পরমেশ্বর ও পরমেশ্বরী এ তিন শক্তির অস্তিত্ব বিদ্যমান। এ তিন শক্তির সমন্বয়েই বিশ্বব্রহ্মাণ্ডের সৃষ্টি হয়েছে। কতকগুলো চাকমা পরিবার নিয়ে গড়ে ওঠে আদাম। আদামের প্রধানকে বলা হয় কারবারি। উপরের আলোচনায় পরিসমাপ্তিতে বলা যায়, চাকমাদের ধর্মীয় বিশ্বাস ও রীতিনীতি ঐতিহ্যবাহী এবং বৈচিত্র্যপূর্ণ।"
        }
      ]
    },
    {
      "number": "5",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "ছয় দফা কত সালে পেশ করা হয়?",
          "explanation": "ছয় দফা ১৯৬৬ সালে পেশ করা হয়।"
        },
        {
          "label": "খ",
          "question": "জাতীয়তাবাদ বলতে কী বোঝ?",
          "explanation": "জাতীয়তাবাদ একটি মানসিক চেতনা যার দ্বারা কোনো জাতি বা গোষ্ঠী নিজেদের অন্যান্য জাতিসত্তা থেকে স্বতন্ত্র মনে করে। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতিরঅন্তরে যে উল্লাস, স্বতঃস্ফুর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে। এক্ষেত্রে ভৌগোলিক একতা, বংশগত ঐক্য, ভাষাগত দিল, ধর্মীয় বন্ধন, আর্থিক ঐক্য, রাষ্ট্রীয় ঐক্য, রাষ্ট্রীয় সংগঠন, অভিন্ন আশা-আকাঙ্ক্ষা, ভাবগত ঐক্য ইত্যাদি জাতীয়তাবাদের উপাদান হিসেবে কাজ করে।"
        },
        {
          "label": "গ",
          "question": "উদ্দীপকে নির্দেশিত পুস্তিকাটি বাংলাদেশের কোন ঐতিহাসিক আন্দোলনকে স্মরণ করিয়ে দেয়? ব্যাখ্যা করো।",
          "explanation": "উদ্দীপকে নির্দেশিত পুস্তিকাটি বাংলাদেশের ঐতিহাসিক ভাষা আন্দোলনকে স্মরণ করিয়ে দেয়। বাঙালির স্বাধিকার আন্দোলনের প্রথম পদক্ষেপ ভাষা আন্দোলনের পটভূমি রচিত হয় পাকিস্তানের স্বাধীনতার অব্যবহিত পরেই ১৯৪৭ সালে। ১৯৪৮ সালে পাকিস্তানের গভর্নর জেনারেল মোহাম্মদ আলী জিন্নাহ উর্দুকে পাকিস্তানের রাষ্ট্রভাষা ঘোষণা করেন, 'উর্দুই হবে পাকিস্তানের একমাত্র রাষ্ট্রভাষা।\" তার এই ঘোষণার তীব্র প্রতিবাদ জানায় ছাত্র-জনতা। এরপরে বারবার একই ঘোষণা এবং প্রতিবাদ-বিক্ষোভ চলতে থাকে। এরই ধারাবাহিকতায় 'সর্বদলীয় রাষ্ট্রভাষা সংগ্রাম পরিষদ' ১৯৫২ সালের ২১ ফেব্রুয়ারি বাংলা ভাষার পক্ষে সারাদেশে বিক্ষোভ মিছিল ও সভার সিদ্ধান্ত নিলে সরকার ১৪৪ ধারা জারি করে। ছাত্ররা ১৪৪ ধারা ভঙ্গ করে মিছিল করলে পুলিশ তাতে বাধা দেয় এবং গুলিবর্ষণ করে। এতে সালাম, বরকত, জব্বার, রফিকসহ নাম না জানা আরও অনেকে শহিদ হন। এই আন্দোলনের প্রেক্ষিতে ১৯৫৬ সালে পাকিস্তান সংবিধানে বাংলাকে উর্দুর পাশাপাশি পাকিস্তানের রাষ্ট্রভাষা হিসেবে স্বীকৃতি দেয়া হয়। প্রতিবছর ২১ ফেব্রুয়ারিতে বাঙালি জাতি শহিদদের প্রতি বিনম্র শ্রদ্ধা জানিয়ে মাতৃভাষা দিবস হিসেবে পালন করে। উদ্দীপকে নির্দেশিত পুস্তিকাটি ভাষা আন্দোলনের সমসাময়িক কালের পূর্ব পাকিস্তানের সাংস্কৃতিক সংগঠন 'তমদ্দুন মজলিস' কর্তৃক প্রকাশিত একটি পুস্তিকা। 'পাকিস্তানের রাষ্ট্রভাষা বাংলা না উর্দু' শীর্ষক এ পুস্তিকায় বাংলা ভাষার পক্ষে নানা যুক্তি উপস্থাপন করা হয়। এর মাধ্যমে তমদ্দুন মজলিস ভাষা আন্দোলনের পটভূমি রচনা করে। সুতরাং এ বিষয়টি স্পষ্ট যে, উদ্দীপকে নির্দেশিত পুস্তিকাটি ভাষা আন্দোলনকে স্মরণ করিয়ে দেয়।"
        },
        {
          "label": "ঘ",
          "question": "বাঙালি জাতীয়তাবাদের বিকাশে উদ্দীপকে নির্দেশিত আন্দোলনটির গুরুত্ব বিশ্লেষণ করো।",
          "explanation": "বাঙালি জাতীয়তাবাদের বিকাশে উদ্দীপকে নির্দেশিত ভাষা আন্দোলনের গুরুত্ব অপরিসীম। বাঙালি জীবন ও বাংলাদেশের সামগ্রিক প্রেক্ষাপটে বায়ান্নর ভাষা আন্দোলনের ভূমিকা ইউরোপের রেনেসাঁর মতোই তাৎপর্যপূর্ণ ও সুদূরপ্রসারী। এই আন্দোলন ছিল অন্যায়ের বিরুদ্ধে প্রতিবাদ, দাসত্ব থেকে মুক্তির প্রয়াস এবং রাজনৈতিক নেতৃবৃন্দের হঠকারিতা থেকে মুক্তির জন্য অঙ্গুলি নির্দেশ করা। ভাষা আন্দোলন বাঙালি জাতিকে একক রাজনৈতিক মঞ্চে নিয়ে আসে এবং নিজেদের অধিকার প্রতিষ্ঠায় সচেতন করে তোলে। তারা বুঝতে পারে যে, অধিকার আদায়ের জন্য এক্যবন্ধ হওয়ার কোনো বিকল্প নেই। আর তাদের উপলব্ধিই বাঙালি জাতীয়তাবাদের বিকাশে মুখ্য ভূমিকা রাখে। অসাম্প্রদায়িক বাঙালি জাতীয়তাবাদী চেতনার উন্মষ, নতুন নেতৃত্ব সৃষ্টি, উদার দৃষ্টিভঙ্গির সূচনা, সামাজিক পরিবর্তনের মাধ্যমে ভাষা আন্দোলন বাঙালিকে নতুন পরিমণ্ডলে নিয়ে যায়। এ আন্দোলন থেকে বাঙালি জাতি পরবর্তীকালে সংঘটিত প্রতিটি আন্দোলনে প্রেরণা লাভ করে। বাঙালি সমাজের আর্থসামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে এ আন্দোলন। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন এবং স্বায়ত্তশাসন থেকে স্বাধীনতার দিকে অগ্রসর হয়। '৫৪-এর যুক্তফ্রন্ট নির্বাচন, '৫৬-এর শাসনতন্ত্র বিরোধী আন্দোলন, '৬২-এর শিক্ষা আন্দোলন, '৬৬-এর ছয় দফা আন্দোলন, '৬৯-এর গণ-আন্দোলন, '৭০-এর নির্বাচন এবং '৭১- এর স্বাধীনতা সংগ্রাম সবই '৫২-এর ভাষা আন্দোলনের অনুপ্রেরণার ফসল। বস্তুত ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বতন্ত্র সত্তা সম্পর্কে সচেতন করে তোলে। সার্বিক আলোচনার প্রেক্ষিতে বলা যায়, উদ্দীপকে নির্দেশিত ভাষা আন্দোলন বাঙালি জাতীয়তাবাদ বিকাশের মূলভিত্তি হিসেবে কাজ করে।"
        }
      ]
    },
    {
      "number": "6",
      "uddipok": "বাবলু একটি ঐতিহাসিক নির্বাচনের ওপর প্রবন্ধ পড়ছিল। নির্বাচনটি ছিল অবিভক্ত পাকিস্তান রাষ্ট্রের প্রথম ও শেষ সাধারণ নির্বাচন। যে নির্বাচনের ফলাফল ছিল অভূতপূর্ব। যে ফলাফলের মধ্য দিয়ে প্রমাণিত হয় পাকিস্তানের দুই অংশের মানুষের আশা, আকাঙ্ক্ষা ও জাতীয়তাবোধ সম্পূর্ণ বিপরীত।",
      "tag": "DC 23",
      "sub_questions": [
        {
          "label": "ক",
          "question": "\"উর্দুই হবে পাকিস্তানের একমাত্র রাষ্ট্রভাষা\" কে কখন প্রথম এই ঘোষণাটি দিয়েছেন?",
          "explanation": "পাকিস্তানের গভর্নর জেনারেল মুহাম্মদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দানে অনুষ্ঠিত জনসভায় সর্বপ্রথম ঘোষণা করেন, \"উর্দুই হবে পাকিস্তানের একমাত্র রাষ্ট্রভাষা।\""
        },
        {
          "label": "খ",
          "question": "\"নিরক্ষরতা দূরীকরণে নারী শিক্ষার বিকল্প নেই\"- বুঝিয়ে লেখো।",
          "explanation": "নিরক্ষরতা দূরীকরণে নারী শিক্ষার ভূমিকা সর্বাধিক। নারী শিক্ষার সম্প্রসারণ ঘটলে মা শিক্ষিত হবে, আর একজন মা শিক্ষিত হলে তার সন্তান নিরক্ষর হতে পারে না। বাংলাদেশে মোট জনসংখ্যার শতকরা প্রায় ৪৯ ভাগ নারী। যাদের উপেক্ষা করে নিরক্ষরতা সমস্যা দূর করা সম্ভব নয়। উন্নত দেশগুলোতে সর্বাগ্রে নারী শিক্ষার প্রতি গুরুত্ব দেওয়া হয়েছে। সে তুলনায় বাংলাদেশের নারীরা অনেক পিছিয়ে। তাই নারী শিক্ষা প্রসারের জন্য যথাযথ ব্যবস্থা গ্রহণ করে এদেশের নিরক্ষরতা দূর করতে হবে।"
        },
        {
          "label": "গ",
          "question": "উদ্দীপকে নির্দেশিত নির্বাচনে আওয়ামী লীগের প্রাপ্ত ফলাফল ব্যাখ্যা করো।",
          "explanation": "উদ্দীপকে নির্দেশিত বাবলু কর্তৃক পঠিত ১৯৭০ সালের নির্বাচনে বঙ্গবন্ধুর নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। উদ্দীপকের বাবলুর পঠিত নির্বাচনটি ছিল অবিভক্ত পাকিস্তান রাষ্ট্রের প্রথম ও শেষ সাধারণ নির্বাচন। আর ১৯৭০ সালের নির্বাচনও তেমনি অবিভক্ত পাকিস্তানের প্রথম ও শেষ সাধারণ নির্বাচন। আর এই নির্বাচনের ফলাফল ছিল পূর্ব ও পশ্চিম উভয় উভয় অঞ্চলের মানুষের আশা-আকাঙ্ক্ষার প্রতিফলন। সুতরাং রলা যায়, বাবলু ১৯৭০ সালের নির্বাচন সংক্রান্ত লেখা পড়ছিল। ১৯৭০ সালের সাধারণ নির্বাচন অবাধ, সুষ্ঠু ও শান্তিপূর্ণ পরিবেশে অনুষ্ঠিত হয়। নির্বাচনি ফলাফলে দেখা যায়, আওয়ামী লীগ পূর্ব পাকিস্তানে জাতীয় পরিষদের ১৬২টি এলাকাভিত্তিক আসনের মধ্যে ১৬০টি আসনে জয়লাভ করে। জাতীয় পরিষদের পূর্ব পাকিস্তানের জন্য সংরক্ষিত ৭টি মহিলা আসনের সব কটিতে আওয়ামী লীগ জয়লাভ করে। সর্বমোট ৩১৩ সদস্য বিশিষ্ট জাতীয় পরিষদে আওয়ামী লীগের আসন সংখ্যা দাঁড়ায় ১৬৭টি। পূর্ব পাকিস্তানের প্রাদেশিক পরিষদের নির্বাচনেও আওয়ামী লীগ নিরঙ্কুশ সংখ্যাগরিষ্ঠতা অর্জন করে। প্রদেশিক পরিষদের মোট ৩১৩টি এলাকাভিত্তিক আসনের মধ্যে আওয়ামী লীগ ২৯৮টি আসন লাভ করে।"
        },
        {
          "label": "ঘ",
          "question": "\"উদ্দীপকে নির্দেশিত নির্বাচনের রায়ই যুক্ত পাকিস্তানের আনুষ্ঠানিক মৃত্যু বার্তা ঘোষণা করে\"- বিশ্লেষণ করো।",
          "explanation": "উদ্দীপকে নির্দেশিত ১৯৭০ সালের নির্বাচনের রায় পূর্ব ও পশ্চিম পাকিস্তানের আনুষ্ঠানিক মৃত্যুবার্তা ঘোষণা করে- উক্তিটি যথার্থ। পাকিস্তানের সাধারণ নির্বাচনের ফলাফল ছিল অভূতপূর্ব। এ ফলাফল পাকিস্তানের রাজনীতিতে বৈপ্লবিক পরিবর্তন সূচিত করে। নির্বাচনের ফলাফল বিশ্লেষণে দেখা যায়, জাতীয় পরিষদে পূর্ব পাকিস্তানে ১৬৯টি আসনের মধ্যে ১৬৭টি আসন পায় বঙ্গবন্ধুর আওয়ামী লীগ। কিন্তু পশ্চিম পাকিস্তানে এ দল কোনো আসন পায়নি। আবার জুলফিকার আলী ভুট্টোর নেতৃত্বে পিপিপি পশ্চিম পাকিস্তানে বেশি আসন লাভ করলেও পূর্ব পাকিস্তানে তারা কোনো আসন পায়নি। জাতীয় ও প্রাদেশিক পরিষদের নির্বাচনের এই ফলাফল বাঙালিদের স্বাধিকারের দাবি এবং রাজনৈতিক ঐক্যকে সুদৃঢ় ভিত্তির উপর দাঁড় করায়। বাঙালিরা আত্মপ্রত্যয়ে উদ্দীপ্ত হয়ে ওঠে এবং পরবর্তী পরিস্থিতি মোকাবিলা"
        }
      ]
    },
    {
      "number": "7",
      "uddipok": "বাবলুর বাবা রাসেল সাহেব এই শহরের একজন বিখ্যাত বিশেষজ্ঞ চিকিৎসক। তাঁর একটি নামকরা ক্লিনিকও রয়েছে। রাসেল সাহেবের বাড়ির দারোয়ান রহমত মিয়ার ছেলেটা খুব ভালো ছাত্র। তাই রহমত মিয়া স্বপ্ন দেখেন তার ছেলেও একদিন রাসেল সাহেবের মতো বড় মানুষ হয়ে সে পর্যায়ে পৌছাতে পারবে।",
      "tag": "DC 23",
      "sub_questions": [
        {
          "label": "ক",
          "question": "বেকারত্ব বলতে কী বোঝ?",
          "explanation": "কোনো ব্যক্তি যখন কাজ করার জন্য শারীরিক, মানসিক ও মেধাগত দিক দিয়ে প্রস্তুত থাকার পরও কোনো কাজ পায় না তখন সে পরিস্থিতিকে বেকারত্ব বলে।"
        },
        {
          "label": "খ",
          "question": "\"শহুরে সমাজের সামাজিক মিথস্ক্রিয়ার প্রকৃতি শিথিল\" ব্যাখ্যা করো।",
          "explanation": "শহুরে সমাজে সামাজিক মিথস্ক্রিয়ার সুযোগ তুলনামূলক কম। বাংলাদেশের শহুরে সমাজ সাধারণত বৃহৎ এবং অধিক জনসংখ্যাবিশিষ্ট। ফলে সামাজিক মিথস্ক্রিয়ার সুযোগ কম। শহরের মানুষেরা অত্যন্ত যান্ত্রিক ও কৃত্রিম প্রকৃতির হওয়ায় পারস্পরিক আলাপ তেমন হয় না। ফলে তাদের মধ্যে এক ধরনের সামাজিক দূরত্ব লক্ষ করা যায়।"
        },
        {
          "label": "গ",
          "question": "সম্পত্তির মালিকানা তথা আয় ভেদে উদ্দীপকে উল্লেখিত রাসেল সাহেব ও রহমত মিয়ার সামাজিক শ্রেণি কী কী? ব্যাখ্যা করো।",
          "explanation": "সম্পত্তির মালিকানা তথা আয় ভেদে উদ্দীপকের রাসেল সাহেব উচ্চ মধ্যবিত্ত শ্রেণির এবং রহমত মিয়া নিম্নবিত্ত শ্রেণির। সম্পত্তির মালিকানা কিংবা আয় শহরের সামাজিক স্তরবিন্যাসের একটি মুখ্য উপাদান। সম্পত্তি কিংবা আয় কম-বেশির কারণে সমাজে ব্যক্তির স্তরভেদ ভিন্ন ভিন্ন হয়ে থাকে। উচ্চ মধ্যবিত্ত শ্রেণির অন্তর্ভুক্ত হলো রাসেল সাহেবের মতো অধিক উপার্জনকারী পেশাজীবীগণ; যেমন- সরকারি আমলা, বিশেষজ্ঞ ডাক্তার, প্রকৌশলী, উকিল, স্থাপত্য ফার্মের মালিক, বহুজাতিক কোম্পানির উচ্চপদস্থ কর্মকর্তা, মাঝারি পুঁজির ব্যবসায়ী ইত্যাদি। অন্যদিকে নিম্নবিত্ত বলতে প্রধানত রহমত মিয়ার মতো শ্রমজীবীদের বোঝায়; যেমন- শ্রমিক, মজুর, রিকশা বা ভ্যানচালক, ট্যাক্সিচালক, গাড়িচালক, দারোয়ান, পিয়ন ইত্যাদি শ্রেণি। এদেশের শহুরে সমাজে এদের সংখ্যাই বেশি। উদ্দীপকের রাসেল সাহেব বিশেষজ্ঞ চিকিৎসক এবং নামকরা ক্লিনিকের মালিক, যা উপরোক্ত উচ্চ মধ্যবিত্ত শ্রেণিকে নির্দেশ করে। অপরদিকে দারোয়ান রহমত মিয়া বাংলাদেশের শহরে বসবাসরত দরিদ্র শ্রেণির প্রতিনিধি, যা শহুরে সমাজের নিম্নবিত্ত শ্রেণিকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত রহমত মিয়ার স্বপ্ন পূরণের উপায় বিশ্লেষণ করো।",
          "explanation": "উদ্দীপকে উল্লিখিত দারোয়ান রহমত মিয়া তার ছেলেকে যথাযথ শিক্ষায় শিক্ষিত করার মাধ্যমে নিজের স্বপ্ন পূরণ করতে পারবেন। রহমত মিয়া স্বপ্ন দেখেন তার ছেলেও একদিন রাসেল সাহেবের মত বড় মাপের মানুষ হবেন। রাসেল সাহেব একজন বিশেষজ্ঞ ডাক্তার এবং তার একটি নামকরা ক্লিনিক রয়েছে। এটা সহজেই অনুমেয় যে তিনি শহুরে সমাজের উচ্চ মধ্যবিত্ত শ্রেণির সদস্য। কেননা এ শ্রেণির অন্তর্ভুক্ত হলো অধিক আয় করেন এমন পেশাদার শ্রেণি। এ শ্রেণির অন্তর্গত মাঝারি শিল্পপতি, ব্যবসায়ী এবং বিভিন্ন দক্ষ পেশাজীবী ও উচ্চপদস্থ প্রশাসনিক কর্মকর্তাগণ। এ শ্রেণির প্রতিটি পেশার জন্যই প্রয়োজন মেধা ও মননশীলতার এবং উচ্চতর শিক্ষার। রহমত মিয়ার ছেলে খুব ভালো ছাত্র এবং তার ছেলেকে সমাজের উঁচু অবস্থানে দেখার সদিচ্ছাও রয়েছে। তাই রহমত মিয়ার করণীয় হলো উচ্চ মধ্যবিত্ত শ্রেণির পেশার উপযুক্ত শিক্ষায় শিক্ষিত করে ছেলেকে গড়ে তোলা।"
        }
      ]
    },
    {
      "number": "8",
      "uddipok": "বাবলুদের বাসার সাহায্যকারী রাহেলা বেগমেরা এক ভাই, চার বোন ছিলেন। অভাবের সংসার ছিল, তাই রাহেলা বেগমের বাবা শুধু ভাইটিকেই স্কুলে পাঠিয়েছিলেন। বোনদের আর লেখাপড়া শেখা হয়নি। লেখাপড়া জানা নেই বলে পেটের দায়ে রাহেলা বেগম আজ বাবলুদের বাসায় গৃহপরিচারিকার কাজ করছেন।",
      "tag": "DC 23",
      "sub_questions": [
        {
          "label": "ক",
          "question": "প্রান্তিক কৃষক কারা?",
          "explanation": "যেসব কৃষক নিজ জমিতে চাষবাস করে কোনোরকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "গ্রামীণ সমাজে বিনোদনের ক্ষেত্র পরিবর্তিত হচ্ছে- ব্যাখ্যা করো।",
          "explanation": "আধুনিকায়ন ও তথ্য প্রযুক্তির উন্নতির জন্য গ্রামীণ সমাজে বিনোদনের ক্ষেত্র পরিবর্তিত হচ্ছে। বর্তমানে গ্রামীণ সমাজে চিত্তবিনোদনের মধ্যেও এসেছে বৈপ্লবিক পরিবর্তন। পূর্বে যেমন চিত্তবিনোদনের জন্য জারিগান, কবিগান, যাত্রাভিনয় ইত্যাদির মাধ্যমে জনগণের চিত্তবিনোদন হতো, বর্তমানে গ্রামীণ বিনোদনের সীমা অনেক বৃদ্ধি পেয়েছে। শিল্পায়ন ও নগরায়ণের প্রভাবে দেশের জনগণ দেশের আধুনিক গান-বাজনার পাশাপাশি বিভিন্ন দেশের শিল্প সংস্কৃতি দেখার মাধ্যমেও আনন্দ উপভোগ করছে। বর্তমানে গ্রামীণ সমাজেও টিভি, এফএম রেডিও, কম্পিউটার ল্যাপটপ স্মার্টফোন ইত্যাদি বিষয় বিনোদনের অন্যতম মাধ্যম। গ্রামীণ যুব সম্প্রদায় এসব মাধ্যমে ঘরে বসেই বিনোদন লাভ করে। এভাবেই গ্রামীণ সমাজে বিনোদনের ক্ষেত্র পরিবর্তিত হচ্ছে।"
        },
        {
          "label": "গ",
          "question": "উদ্দীপকের রাহেলা বেগম ও তার বোনেরা কোন ক্ষেত্রে বৈষম্যের শিকার হয়েছেন? ব্যাখ্যা করো।",
          "explanation": "উদ্দীপকের রাহেলা বেগম ও তার বোনেরা জেন্ডার বৈষম্যের শিকার হয়েছেন। জেন্ডার হলো সামাজিকভাবে গড়ে ওঠা নারীপুরুষের পরিচয় আর জেন্ডার বৈষম্য হলো এদের কোনো একজনের প্রতি পক্ষপাতমূলক আচরণ বা বৈষম্যমূলক নীতি অবলম্বন করা। এতে সৃষ্টি হয় নানাবিধ সামাজিক বৈষম্য। এসব বৈষম্য পারিবারিক স্তরে, শিক্ষা গ্রহণ পর্যায়ে, সামাজিক আচরণে, চলাফেরা এবং শ্রমমূল্য ইত্যাদি ক্ষেত্রে চোখে পড়ে। উদ্দীপকের রাহেলা বেগম ও তার বোনেরা পারিবারিক এবং শিক্ষা ক্ষেত্রে বৈষম্যের শিকার হয়েছেন। পিতৃতান্ত্রিক সমাজে জন্ম নেয়া সন্তানের ক্ষেত্রে জেন্ডার বৈষম্য চোখে পড়ে। একটি পুত্রসন্তানকে নিয়ে পরিবারের সদস্যরা। রঙিন স্বপ্ন দেখে কন্যার তুলনায় অধিক ভালোবাসা ও সুযোগ সুবিধা প্রদান করে। এ ধরনের সমাজ ব্যবস্থায় কন্যাসন্তান অপেক্ষা পুত্রসন্তান অধিক আকাঙ্ক্ষিত। অনেক পরিবারেই পুত্রসন্তানের জন্য যথাসাধ্য শিক্ষার ব্যবস্থা করা হলেও কন্যাসন্তানদের জন্য ততখানি করা হয় না। এসব পরিবারে কন্যাসন্তানদের শিক্ষার অধিকার থেকে বঞ্চিত করে অল্প বয়সেই বিয়ের ব্যবস্থা করা হয় যাতে তার পড়াশোনার ও অন্যান্য খরচ কমানো যায়। উদ্দীপকের রাখেলা বেগম ও তার বোনেরা পড়াশোনার সুযোগ না পেলেও তাদের বারা তাদের ভাইটিকে ঠিকই স্কুলে পাঠিয়েছেন। আর পড়াশোনা জানেন না বলে রাহেলা বেগমকে বাবলুদের বাসায় গৃহপরিচারিকার কাজ করতে হচ্ছে। এ আলোচনায় স্পষ্ট প্রতীয়মান হয় যে, রাহেলা বেগম ও তার বোনেরা জেন্ডার বৈষম্যের শিকার হয়েছেন।"
        },
        {
          "label": "ঘ",
          "question": "তুমি কি মনে কর, উক্ত ক্ষেত্রে বর্তমানে বাংলাদেশে মেয়েদের অবস্থান রাহেলা বেগমের তুলনায় অনেকটাই উন্নত? মতের সপক্ষে যুক্তি দাও।",
          "explanation": "আমি মনে করি, জেন্ডার বৈষম্যের ক্ষেত্রে বর্তমানে বাংলাদেশে মেয়েদের অবস্থান রাহেলা বেগমের তুলনায় অনেকটাই উন্নত। পিতৃতান্ত্রিক আদর্শ এখনও বাংলাদেশের জেন্ডার সম্পর্ককে উল্লেখযোগ্য হারে প্রভাবিত করে। তবে কিছুটা হলেও বর্তমানে বাংলাদেশে পিতৃতন্ত্রভিত্তিক জেন্ডার সম্পর্কের পরিবর্তন ঘটেছে। পূর্বের ন্যায় এখনো পুরুষেরাই সমাজের মতো পরিবারকে নিয়ন্ত্রণ করে থাকে। তবে আগে সমাজে ছেলে শিশুর গুরুত্ব যতোখানি ছিল, বর্তমানে মেয়ে শিশু অতোটা না পেলেও তার গুরুত্ব নেহায়েতই কম নয়। বর্তমানে নারীরা সমঅধিকার সম্পর্কে সচেতন হয়ে উঠেছে। ফলে পরিবারে এখন আর পুরুষের একক কর্তৃত্ব নেই। পরিবারের উপার্জনক্ষম নারীটিও পরিবারের সিদ্ধান্ত নির্বাচনে গুরুত্বপূর্ণ ভূমিকা পালন করছে। ফলে পরিবারের নেতৃত্বেও পরিবর্তন এসেছে। নারীকে এখন আর পরিবারে নিগৃহীত হতে হয় না। বরং অনেক ক্ষেত্রে পুরুষরাই নারীদের সিদ্ধান্তকে মেনে নিয়ে তার অধীনে কাজ করছে। বর্তমানে দেশের প্রধানমন্ত্রী, সংসদের স্পিকার, বিরোধী দলীয় নেতা থেকে শুরু করে প্রশাসনিক কাজের পাশাপাশি ব্যবসা-বাণিজ্য সকল ক্ষেত্রে নারীর অংশগ্রহণ উল্লেখেযোগ্য হারে বৃদ্ধি পেয়েছে। পূর্বে জেন্ডার বৈষম্যের কারণে নারীরা শিক্ষার অধিকার থেকে বঞ্চিত হলেও বর্তমানে নারী শিক্ষার হার অনেকগুণ বৃদ্ধি পেয়েছে। কর্মক্ষেত্রে নারীর অংশগ্রহণও প্রশংসনীয়। বর্তমানে নারীরা সমাজ বিনির্মাণে নানাভাবে অংশ নিচ্ছে, যদিও তার সংখ্যা প্রয়োজনের তুলনায় অনেক কম। উদ্দীপকের রাহেলা বেগমের ভাই শিক্ষার অধিকার লাভ করলেও বঞ্চিত হন রাহেলা ও তার বোনেরা। উপরের আলোচনায় এটা সুস্পষ্ট যে, বাংলাদেশে বর্তমানে মেয়েদের অবস্থান রাহেলা বেগমের তুলনায় অনেকটাই ভালো।"
        }
      ]
    },
    {
      "number": "9",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "NGO এর পূর্ণরূপ লেখো।",
          "explanation": "NGO এর পূর্ণরূপ হলো Non-Government Organization."
        },
        {
          "label": "খ",
          "question": "গ্রামে মাথাপিছু জমি কমছে কেন?",
          "explanation": "জনসংখ্যা বৃদ্ধিজনিত কারণে গ্রামে মাথাপিছু জমি কমছে। আমাদের দেশে জনসংখ্যা ছিল ১৯৭১ সালে ৭ কোটির উপরে ২০০০ সালে ১৩ কোটি এবং বর্তমানে প্রায় ১৮ কোটি। এই জনসংখ্যা বৃদ্ধির হার গ্রামে বেশি। বাড়তি জনসংখ্যার জন্য ক্রমাগত কমছে মাথাপিছু জমির পরিমাণ। কারণ জনসংখ্যা বৃদ্ধি পেলেও জমি বাড়ছে না তাই বাড়তি জনসংখ্যার জন্য প্রতিটি পরিবারের জমি ভাগ হয়ে যাচ্ছে এবং কমছে মাথাপিছু জমির পরিমাণ।"
        },
        {
          "label": "গ",
          "question": "উদ্দীপকে চিত্র 'ক' যে সামাজিক সমস্যাটি নির্দেশ করছে সেটি ব্যাখ্যা করো।",
          "explanation": "উদ্দীপকে চিত্র 'ক' যে সামাজিক সমস্যাটিকে নির্দেশ করছে তা হলো যৌতুক প্রথা। যৌতুক হলো এক ধরনের দাবি। সাধারণত পাত্র বা পাত্রীপক্ষ কর্তৃক পাত্রীকে বা পাত্রকে প্রদেয় অর্থ-সম্পত্তি বা অন্যান্য দ্রব্যসামগ্রীকে যৌতুক বলা হয়। আমাদের দেশের প্রেক্ষাপটে যৌতুক হলো মেয়ের বাবা-মা কর্তৃক পাত্রপক্ষকে অর্থ বা কোনো মূল্যবান দ্রব্যাদি প্রদানের অঙ্গীকার করা। যৌতুকের দ্রব্যাদির মধ্যে নগদ অর্থ থেকে শুরু করে গহনা, টিভি, ফ্রিজ, ঘড়ি, সাইকেল, বাড়ি, গাড়ি, আসবাবপত্র, মোটর সাইকেল, বিদেশে যাবার অর্থ, চাকরি, মোবাইল ফোন, ট্যাব, ল্যাপটপ ইত্যাদি প্রদান করা হয়। সমাজের সব শ্রেণির মানুষের মধ্যেই যৌতুক প্রথা প্রচলিত। তবে যৌতুকের ধরনে পার্থক্য পরিলক্ষিত হয়। উচ্চবিত্ত শ্রেণিরা বিয়েতে গর্বসহকারে যৌতুক প্রদান করে এবং একে উপঢৌকন বলে চালিয়ে দেয়। মধ্যবিত্ত ও নিম্নবিত্ত শ্রেণিরা যৌতুক শব্দটিকে বরপক্ষের দাবি হিসেবে আখ্যায়িত করে এবং শত কষ্ট হলেও সেই দাবি মেটাতে চেষ্টা করে। যৌতুকের কারণে বিবাহ বিচ্ছেদ, মানসিক ও শারীরিক নির্যাতন এমনকি আত্মহত্যার ঘটনা ঘটা একটি সাধারণ চিত্র হয়ে দাঁড়িয়েছে। উদ্দীপকের চিত্রে বিয়ের কনে এবং দাড়িপাল্লায় বিভিন্ন মূল্যবান জিনিসপত্র দেখা যায়। অনেক জায়গায় দেখা যায় কনের ওজনের সমান মূল্যবান দ্রব্যাদি যৌতুক হিসেবে দেয়া হয়।। তাই নিঃসন্দেহে বলা যায় উদ্দীপকের চিত্র-ক দ্বারা যৌতুক নামক সামাজিক সমস্যার প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্তমানে বাংলাদেশে চিত্র 'খ' কীভাবে চিত্র 'ক'-এর সমস্যাটি সমাধানে ভূমিকা রাখছে বলে তুমি মনে কর?",
          "explanation": "উদ্দীপকে চিত্র 'ক'-এ সামাজিক সমস্যা যৌতুক প্রথা এবং চিত্র 'খ'- এ নারী শিক্ষার বিষয়টি নির্দেশ করছে। নারী শিক্ষা যৌতুক প্রথা নিরসনে গুরুত্বপূর্ণ ভূমিকা রাখবে বলে আমি মনে করি। যৌতুক একটি সামাজিক নির্যাতনমূলক সমস্যা। ফলে এটি প্রতিটি সমাজের জন্যই ক্ষতিকর। তবে যৌতুকের প্রভাবে সবচেয়ে বেশি ক্ষতিগ্রস্থ হয় পরিবার। যৌতুকের দাবি মেটাতে গিয়ে অনেক সময় কন্যাদায়গ্রস্ত পিতাকে তার সর্বস্ব হারাতে হয়। ফলে পরিবারে আর্থিক সংকট ও নানা রকম অশান্তি দেখা দেয়। যৌতুকের দাবি পূরণ করতে না পারলে নারীরা নানারকম নির্যাতনের শিকার হয়। এমনকি বিবাহ বিচ্ছেদ ও আত্মহত্যার ঘটনাও ঘটে। এই যৌতুক প্রথা বিস্তারের একটি অন্যতম কারণ নারীদের অশিক্ষা, অসচেতনতা এবং পরনির্ভরশীলতা নারীদের এরূপ অবস্থা এবং অসহায়ত্ব দূর করতে নারীশিক্ষার কোনো বিকল্প নেই। সমাজের সর্বস্তরে নারীশিক্ষার বিস্তার ঘটলে নারীরা পূর্বের চেয়ে সচেতন ও সমমর্যাদা প্রতিষ্ঠা লাভ করে পুরুষের উপর নির্ভরশীল না হয়ে আত্মনির্ভরশীল হবে। নারীরা শিক্ষিত হলে আত্মমর্যাদায় অধিষ্ঠিত হবে। তারা তাদের অধিকার সম্পর্কে সচেতন হবে। তরা যৌতুকের মতো অন্যায়ের বিরুদ্ধে রুখে দাঁড়িয়ে প্রতিবাদ করবে। বাংলাদেশের নারীসমাজ অপেক্ষাকৃত অবহেলিত। এখন পর্যন্ত বেশিরভাগ ক্ষেত্রেই মেয়েদের ঘরের বাইরে কাজ করা সমাজে গ্রহণীয় নয়। তাই নারীরা অর্থনৈতিকভাবে পরনির্ভরশীল। বর্তমানে নারীরা শিক্ষিত হয়ে বিভিন্ন কর্মক্ষেত্রে যোগ দিতে পারছে। এতে তাদের এই পরনির্ভরশীলতা দূরীভূত হচ্ছে। ফলে অল্প পরিমাণে হলেও কমে যাচ্ছে যৌতুকের হার। উপরের আলোচনার প্রেক্ষিতে বলা যায়, বর্তমানে যৌতুক প্রথা নিরসনে নারী শিক্ষা অত্যন্ত গুরুত্বপূর্ণ ভূমিকা পালন রাখছে।"
        }
      ]
    },
    {
      "number": "10",
      "uddipok": "দৃশ্যপট-১: বাবলুর ফুফু মিসেস জাহানারা খুব ভোরে ঘুম থেকে ওঠে পরিবারের সবার সকালের নাস্তা, দুপুরের খাবার, বাচ্চাদের স্কুলের টিফিন এসব গুছিয়ে দিয়ে খেয়ে না খেয়ে অফিসে যান। অফিস থেকে ফিরে আবার বিকেলের নাস্তা, রাতের খাবার- এসব প্রস্তুত করেন, বাচ্চাকে পড়াতে বসেন, শাশুড়ির সেবা করেন। দিন শেষে তিনি প্রচুর ক্লান্ত থাকেন। এতো কিছুর পরও পরিবারের সদস্যদের তিনি তৃপ্ত করতে পারেন না। দৃশ্যপট-২: তিন দিন হয় মিসেস রেবেকার ঢাকায় পোস্টিং হয়েছে। ঢাকায় তাদের অফিসের কোনো আবাসন ব্যবস্থা নেই। এখানে তাঁর কোনো আত্মীয়-স্বজনও নেই। আপাতত তিনি একটি আবাসিক হোটেলে উঠেছেন।",
      "tag": "DC 23",
      "sub_questions": [
        {
          "label": "ক",
          "question": "গ্রামীণ সমাজের স্তরবিন্যাসের প্রধান উপাদান কোনটি?",
          "explanation": "গ্রামীণ সমাজের স্তরবিন্যাসের প্রধান উপাদান হলো ভূমি মালিকানা।"
        },
        {
          "label": "খ",
          "question": "জঙ্গিবাদের সাথে দারিদ্র্যের সম্পর্ক রয়েছে- ব্যাখ্যা করো।",
          "explanation": "কোনো ব্যক্তির জঙ্গিবাদের সাথে যুক্ত হওয়ার পিছনে অন্যতম প্রধান কারণ হলো দারিদ্র্য। দারিদ্র্য ব্যক্তির বিবেচনাবোধ বা বিবেক অনেকাংশে নষ্ট করে দেয়। আবার অনেকসময় বিবেক নষ্ট না হলেও দারিদ্র্যজনিত পরিস্থিতির কারণে ব্যক্তি বিবেচনাবোধ অনুসারে কাজ করতে পারে না। এজন্যই দেখা যায়, জঙ্গি নেতারা বেশিরভাগ ক্ষেত্রে দারিদ্র্য মানুষদেরকেই তাদের সংগঠনের কর্মী হওয়ার জন্য বিভিন্ন প্রলোভন দেখায়। দারিদ্র্যের কারণে সে প্রলোভন উপেক্ষা করা দরিদ্র মানুষের পক্ষে সম্ভব হয় না। এভাবেই দারিদ্র্য ও জঙ্গিবাদ একে অপরের সাথে গভীরভাবে সম্পর্কযুক্ত।"
        },
        {
          "label": "গ",
          "question": "উদ্দীপকে দৃশ্যপট-২-এ কর্মজীবী নারীর কোন সমস্যাটিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে দৃশ্যপট-২ এ কর্মজীবী নারীর আবাসন সমস্যাটিকে ইঙ্গিত করা হয়েছে। যেসব নারী বিভিন্ন ধরনের পেশায় নিয়োজিত তাদেরকে কর্মজীবী নারী বলা হয়। প্রায় প্রতিটি কর্মজীবী নারীকে নানাবিধ প্রতিকূল পরিবেশের মাঝে তাদের কর্মজীবন চালিয়ে যেতে হয়। আর এসব প্রতিকূলতার জন্য তিনি কর্মক্ষেত্রে ক্ষতিগ্রস্ত হন। কর্মজীবী নারীর এমনই একটি সমস্যা বা প্রতিকূলতা হলো আবাসন সমস্যা। যেসকল নারী কর্মসূত্রে নিজে এলাকার বাইরে যান তাদের ক্ষেত্রে সবচেয়ে বড় সমস্যা হলো আবাসন। বিশেষ করে অবিবাহিত নারীদের ক্ষেত্রে এ সমস্যা আরও প্রকট। দেশে সরকারি বা বেসরকারি পর্যায়ে কর্মজীবী মহিলা হোস্টেলের সংখ্যা একেবারেই অপ্রতুল। আবার আমাদের সামাজিক ও সাংস্কৃতিক প্রেক্ষাপটে বাড়ির মালিকরা বেশিরভাগ ক্ষেত্রেই অবিবাহিত কর্মজীবী নারীদের বাড়ি ভাড়া দিতে নারাজ। ফলে নিজের আবাসনের ব্যয় বহনে সক্ষম হলেও অনেক নারীকে বসবাসের জন্য আত্মীয়স্বজন বা পরিচিতজনের দারস্থ হতে হয়। আর এক্ষেত্রেও তারা আশানুরূপ ফল পায় না। এভাবে অপর্যাপ্ত, অনিরাপদ আবাসন সমস্যার সাথে যুক্ত হয় পানি সমস্যা, খাদ্য সমস্যা ইত্যাদি। এ ধরনের আবাসনজনিত সমস্যায় জর্জরিত হওয়ার কারণে কর্মজীবী নারীদের কাজ ও দক্ষতায় ঘাটতি দেখা দেয়। ফলে কর্মজগতে প্রত্যাশা অনুযায়ী সাফল্য অর্জন সম্ভব হয়ে ওঠে না। উদ্দীপকের মিসেস রেবেকার ঢাকায় পোস্টিং হয়। অফিসের আবাসন সুবিধা না থাকায় এবং কোনো আত্মীয় স্বজনও না থাকায় তিনি একটি আবাসিক হোটেলে ওঠেন। এটা একদিকে যেমন ব্যয়বহুল অন্যদিকে তেমনি অনিরাপদ। উপরোক্ত বিষয় পর্যালোচনা করে দেখা যায়, মিসেস রেবেকা তার কর্মক্ষেত্রে আবাসন সমস্যার মুখোমুখি হয়েছেন।"
        },
        {
          "label": "ঘ",
          "question": "দৃশ্যপট-১-এর জাহানারা বেগমের সমস্যাটি সমাধানের জন্য কী কী পদক্ষেপ নেওয়া যেতে পারে বলে তুমি মনে কর?",
          "explanation": "উদ্দীপকে দৃশ্যপট-২-এ কর্মজীবী নারীর পারিবারিক সমস্যাটিকে ইঙ্গিত করা হয়েছে। বাংলাদেশের প্রায় প্রতিটি ক্ষেত্রে নারী সমাজ অবহেলিত ও নির্যাতিত হচ্ছে। বিশেষ করে কর্মক্ষেত্রে নারীরা নানাভাবে সমস্যার শিকার হচ্ছে। যার ফলে নারীরা তাদের কর্মস্থলের ব্যাপারে হতাশা ও মানসিকভাবে সমস্যায় ভুগছে। কর্মজীবী নারীদের এরূপ একটি সমস্যা হলো পারিবারিক সমস্যা। এ সমস্যার মূলে রয়েছে পরিবারের অন্যান্য সদস্যদের অসহযোগিতা ও নানারূপ প্রতিবন্ধকতা সৃষ্টি করা। এমন অনেক পরিবার রয়েছে যাদের পুরো পরিবারেই নারীর উপার্জনের দ্বারা পরিচালিত হলেও উক্ত কর্মজীবী নারীর জন্য তারা কোনোরূপ সহানুভূতি বা সহযোগিতামূলক মনোভাব প্রদর্শন করেন না। তিনি চাকরির পাশাপাশি সংসারের যাবতীয় কাজ করলেও তারা তাকে কোনোরূপ সাহায্য করে না। সামান্য কারণেও তাদের মনে জুগিয়ে চলতে না পারলে হতে হয় নির্যাতিত। এসব কারণে নারীরা মানসিকভাবে বিপর্যস্ত হয়ে পড়েন। কর্মজীবী নারীদের এরূপ পারিবারিক সমস্যা সমাধানকল্পে নানারূপ পদক্ষেপ নেওয়া যেতে পারে। কর্মজীবী নারীর পারিবারিক সমস্যা সমাধানের জন্য সবাইকে সচেতন হতে হবে। কর্মজীবী নারীর সমস্যা সৃষ্টিকারীর বিরুদ্ধে আইন প্রণয়ন করতে হবে। আর সমস্যা সৃষ্টিকারীকে যথোপযুক্ত শাস্তির বিধান করতে হবে। বাংলাদেশের নারী জাতির উন্নয়নের জন্য নারীর ক্ষমতায়ন নিশ্চিত করতে হবে। যাতে তারা সকল প্রতিকূলতা মোকাবিলা করতে ও নিজেকে নিরাপদ রাখতে পারে। পারিবারিক পর্যায়ে ও শ্রমের মূল্য অনুধাবন ও কর্মক্ষেত্রে সাফল্য অর্জনের স্বার্থে নারীকে যথোপযুক্ত সাহায্য এবং সহায়তা প্রদান করতে হবে। সার্বিক আলোচনার প্রেক্ষিতে বলা যায়, উদ্দীপকে দৃশ্যপট-১-এ বর্ণিত জাহানারা বেগমের পারিবারিক সমস্যা সমাধানকরে যথাযথ ও সুষ্ঠু পরিকল্পনার মাধ্যমে সুনির্দিষ্ট পদক্ষেপ নিতে হবে এবং তাদের কোনোভাবেই হেয় না করে তাদের প্রতি সহানুভূতিশীল হতে হবে।"
        }
      ]
    },
    {
      "number": "11",
      "uddipok": "বিশ্ববিদ্যালয়ের পাঠ চুকিয়ে বাবলু এখন BRAC এর একজন বড় কর্মকর্তা। বাবলুর বন্ধু রিমন অফিসার হিসেবে যোগদান করেছে BRDBতে। দুটো প্রতিষ্ঠানই প্রতিষ্ঠাকাল থেকে বাংলাদেশের জনগণের আর্থসামাজিক উন্নয়নে গুরুত্বপূর্ণ ভূমিকা রাখছে।",
      "tag": "DC 23",
      "sub_questions": [
        {
          "label": "ক",
          "question": "BARD-এর পূর্ণরূপ কী?",
          "explanation": "BARD-এর পূর্ণরূপ হলো- 'Bangladesh Academy for Rural Development'."
        },
        {
          "label": "খ",
          "question": "কুমিল্লা মডেল বলতে কী বোঝায়?",
          "explanation": "বাংলাদেশ পরি উন্নয়ন প্রধাতোন (যাত) থেকে উদ্ভূত ও বিকাশত একটি গ্রামোন্নয়ন, উদ্যোগ হলো 'কুমিল্লা মডেল'। \"কুমিল্লা মডেল' হলো কুমিল্লা জেলায় প্রয়োগকৃত এমন একটি কার্যক্রম, যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিভিতে কৃষি এবং পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজজীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "উদ্দীপকে বাবলুর প্রতিষ্ঠানটি কোন ধরনের সংস্থার কার্যক্রমকে নির্দেশ করে? ব্যাখ্যা করো।",
          "explanation": "উদ্দীপকে বাবলুর প্রতিষ্ঠানটি BRAC বেসরকারি উন্নয়ন সংস্থার কার্যক্রমকে নির্দেশ করে। ব্র্যাক একটি বেসরকারি উন্নয়ন সংস্থা। সংস্থাটি স্যার ফজলে হাসান আবেদ কর্তৃক ১৯৭২ সালে প্রতিষ্ঠিত হয়। ব্র্যাকের প্রধান কার্যক্রম হলো গ্রামের ভূমিহীন দরিদ্রদের মধ্যে বিভিন্ন উপার্জনমূলক কাজের জন্য স্বল্প সুদে ঋণদান করা। ব্র্যাকের সব উদ্যোগের মূলে রয়েছে গ্রাম সংগঠন। গ্রাম সংগঠনগুলো সদস্যদের সামাজিক সহায়তা এবং ক্ষুদ্র ঋণ সেবা প্রদান করে থাকে। ব্র্যাক পরিচালিত দরিদ্র শিশুদের জন্য উপ- আনুষ্ঠানিক শিক্ষা একটি অত্যন্ত গুরুত্বপূর্ণ কর্মসূচি। যারা কোনোদিন বিদ্যালয়ের চৌকাঠ মাড়াতে পারত না, ব্র্যাক সেসব দরিদ্র শিশুদের জন্য বিনা বেতনে এবং বিনামূল্যে বই-খাতা, শ্লেট, পেন্সিল সরবরাহ করে শিক্ষাদানের ব্যবস্থা করছে। এছাড়া খাবার স্যালাইন তৈরি, শিশুদের টিকাদান ও ভিটামিন 'এ' বিতরণ, পরিবার পরিকল্পনা, পুষ্টি ও পয়ঃনিষ্কাশন প্রভৃতি কর্মসূচি গ্রহণ করে ব্র্যাক গ্রামীণ মানুষের স্বাস্থ্য ও পরিবেশের উন্নয়নের ক্ষেত্রেও গুরুত্বপূর্ণ ভূমিকা পালন করে চলেছে। উদ্দীপকের বাবলু একটি বেসরকারি সংস্থার কর্মী, যে সংস্থাটি ১৯৭২ সালে প্রতিষ্ঠিত হয়। এর মূল কার্যক্রম হলো দরিদ্র নারী-পুরুষকে ক্ষুদ্র ব্যবসা, গরু-ছাগল, হাঁস-মুরগি পালন, কুটির শিল্প ও হস্তশিল্প ইত্যাদি আয়-বৃদ্ধিমূলক প্রকল্পে ঋণ সহায়তা করা। বাবলুর এ সংস্থার কার্যক্রম এবং উপরে আলোচিত ব্র্যাকের কার্যক্রমের সাথে তুলনা করলে সহজেই প্রতীয়মান হয় যে, বাবলুর সংস্থাটি ব্র্যাকের সাথে সাদৃশ্যপূর্ণ। তাই বলা যায়, উদ্দীপকে বেসরকারি সংস্থা ব্র্যাকের কথা বলা হয়েছে।"
        },
        {
          "label": "ঘ",
          "question": "বাবলু এবং রিমনের কর্মরত প্রতিষ্ঠান দু'টোর মধ্যে মৌলিক পার্থক্যগুলো বিশ্লেষণ করো।",
          "explanation": "উদ্দীপকে বাবলুর কর্মরত প্রতিষ্ঠান BRAC এবং তার বন্ধু রিমনের কর্মরত প্রতিষ্ঠান BRDB এর মধ্যে কিছু মৌলিক পার্থক্য রয়েছে। বাংলাদেশের স্বাধীনতার অব্যবহিত করে যুদ্ধবিধ্বস্ত দেশে নিঃস্ব মানুষের জন্য জরুরি ও তাৎক্ষণিক সাহায্য ও পুনর্বাসনের লক্ষ্যে ১৯৭২ সালে স্যার ফজলে হাসান আবেদের উদ্যোগে বেসরকারি সংস্থা BRAC-এর জন্ম হয়। একটি বেসরকারি উন্নয়ন সংস্থা হিসেবে ব্র্যাক একটি সমন্বিত সেবাদান কর্মসূচির মাধ্যমে ব্র্যাক গ্রাম ও শহরের মোট জনসমষ্টির এক- তৃতীয়াংশ মানুষকে তার আওতায় নিয়ে আসে। ব্র্যাকের লক্ষাধিক কর্মীদের কেউ ক্ষুদ্রঋণ কর্মকর্তা, কেউ শিক্ষক, কেউ স্বাস্থ্যকর্মী, আবার কেউবা বাণিজ্যিক উদ্যোগের ব্যবস্থাপক। তারা দেশের সর্বত্র দরিদ্র জনগোষ্ঠীর প্রতিটি পরিবারের দোরগোড়ায় হাজির হয়ে সেবা পৌছে দিচ্ছেন। অপরদিকে BRDB বা বাংলাদেশ পল্লি উন্নয়ন বোর্ড গ্রামীণ দরিদ্র জনগণের আর্থ-সামাজিক উন্নয়নে কাজ করলেও এটি একটি সরকারি প্রতিষ্ঠান।' গ্রামীণ জনগোষ্ঠীর কর্মসংস্থান সৃষ্টি, আয় বৃদ্ধি ও তাদের আর্থসামাজিক জীবনমানের উন্নয়নের প্রতি গুরুত্বারোপ করে দারিদ্র্য বিমোচন কর্মসূচি গ্রহণ করে। বর্তমানে বিআরডিবি সরকারের পল্লি উন্নয়ন নীতি ও কৌশলের সাথে সংগতি রেখে পল্লির ক্ষুদ্র ও সম্পদহীন দরিদ্র জনগোষ্ঠীকে সমবায় সমিতি ও অনানুষ্ঠানিক দলের আওতায় সংগঠিত করে সমন্বিত পল্লি উন্নয়নের লক্ষ্যে কাজ করছে। BRAC ও BRDB প্রতিষ্ঠান দুটো সরকারি ও বেসরকারি হওয়ায় এদের মধ্যে মৌলিক এবং গঠনগত বেশকিছু পার্থক্য আছে। সরকারি সংস্থা সরকারের প্রশাসনিক একক হিসেবে সুনির্দিষ্ট কাজের দায়িত্বে নিয়োজিত। বৃহৎ পরিসরে এর কর্ম এলাকা বিদ্যমান। কঠোর ও ক্রমসোপান ভিত্তিক আমলাতান্ত্রিক কাঠামো রয়েছে। অপরদিকে বেসরকারি সংস্থা বৈদেশিক সহায়তা স্বেচ্ছামূলক কার্যক্রম, রেগুলেশন অর্ডিন্যান্স ১৯৭৮ সালের আওতায় সমাজকল্যাণ বিভাগের অধীনে কাজ করে। সরকারি সংস্থা হিসেবে BRDB সরকারি অর্থায়নে কাজ করলেও বেসরকারি সংস্থা হিসেবে BRAC দেশি, বিদেশি দাতা সংস্থার অর্থায়নে কাজ করে এবং তাদের নিকট দায়বদ্ধ থাকে। উপরের আলোচনা প্রেক্ষিতে বলা যায়, বাবলু ও রিমনের কর্মরত প্রতিষ্ঠান BRDB ও BRAC আর্থিক সেবামূলক প্রতিষ্ঠান হলেও এদের মধ্যে বেশ কিছু মৌলিক পার্থক্য বিদ্যমান।"
        }
      ]
    }
  ]
}