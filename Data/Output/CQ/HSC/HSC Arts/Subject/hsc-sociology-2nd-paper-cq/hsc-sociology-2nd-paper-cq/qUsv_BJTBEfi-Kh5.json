{
  "title": "দিনাজপুর সরকারি কলেজ ২০২৫",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মমতাকে 'সমাজবিজ্ঞান সমীক্ষণ' গ্রন্থটি পড়তে দেখে তার পিতা বললেন, \"তুমি কি জানো, এই গ্রন্থের লেখকের অক্লান্ত পরিশ্রমেই - বাংলাদেশে সমাজবিজ্ঞানের সরব পথ চলা শুরু হয়েছিল?\" মমতা বলল, \"বাবা, একথাও মনে রাখতে হবে যে, বাংলাদেশের বিভিন্ন পর্যায়ের 'বিদ্বান ব্যক্তি ও প্রতিষ্ঠানের প্রচেষ্টায় সমাজবিজ্ঞান সমৃদ্ধ হয়েছে।\"।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "ঢাকা বিশ্ববিদ্যালয়ের সমাজবিজ্ঞান বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পিয়েরি বেসাইনি।"
        },
        {
          "label": "খ",
          "question": "",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিন্ধান্ত গ্রহণে নিরপেক্ষ ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "",
          "explanation": "বাংলাদেশে সমাজবিজ্ঞানের বিকাশে উদ্দীপকে উল্লেখিত 'সমাজবিজ্ঞান সমীক্ষণ' গ্রন্থের লেখক ড. এ. কে নাজমুল করিমের ভূমিকা অপরিসীম। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। 'অধ্যাপক নাজমুল করিমের লিখিত 'সমাজবিজ্ঞান সমীক্ষণ' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম-সবই তার অবদান। উদ্দীপকের মমতার বাবা তাকে বললেন, 'সমাজবিজ্ঞান সমীক্ষণ' গ্রন্থের লেখকের অক্লান্ত পরিশ্রমেই বাংলাদেশে সমাজবিজ্ঞানের সরব পথ চলা শুরু হয়েছিল। উত্ত লেখকের সাথে উপরে আলোচিত ড. এ. কে. নাজমুল করিমের সাদৃশ্য রয়েছে, যিনি বাংলাদেশে সমাজবিজ্ঞান বিকাশের অগ্রপথিক।"
        },
        {
          "label": "ঘ",
          "question": "",
          "explanation": "বাংলাদেশের বিভিন্ন পর্যায়ের বিদ্বান ব্যক্তি ও প্রতিষ্ঠানের প্রচেষ্টায় সমাজবিজ্ঞান সমৃদ্ধ হয়েছে'- উদ্দীপকের মমতার এ মতামতের সাথে আমি একমত। ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার মধ্য দিয়ে বাংলাদেশে প্রাতিষ্ঠানিকভাবে সমাজবিজ্ঞানের পঠন-পাঠন শুরু হয়। এর পটভূমিতে বিভিন্ন বিশ্ববিদ্যালয়ের নানা বিভাগের শিক্ষক ও অন্যান্য বিদ্বান ব্যপ্তির লেখা, সমাজচিন্তামূলক নিবন্ধ, গ্রন্থ এবং বিভাগীয় সেমিনারগুলোতে পাঠ করা মননশীল প্রবন্ধ ও বক্তৃতা গুরুত্বপূর্ণ ভূমিকা রেখেছে। বাংলাদেশে সমাজবিজ্ঞানের বিকাশধারা ১৯৫৭ সালে প্রাতিষ্ঠানিক রূপ লোভের ফলে ত্বরান্বিত হয়। এর ধারাবাহিকতায় ১৯৬৯ সালে রাজশাহী বিশ্ববিদ্যালয় ও ১৯৭০ সালে চট্টগ্রাম বিশ্ববিদ্যালয়ে সমাজবিজ্ঞান বিভাগ। প্রতিষ্ঠিত হলে এ শাস্ত্রটি চর্চার পথ আরও প্রশস্ত হয়। ধীরে ধীরে খুলনা বিশ্ববিদ্যালয়, বেগম রোকেয়া বিশ্ববিদ্যালয়, বরিশাল বিশ্ববিদ্যালয়সহ অন্যান্য বিশ্ববিদ্যালয়ে সমাজবিজ্ঞান চর্চা বিকাশ লাভ করে। বর্তমানে এনসিটিবি'র অধীনে উচ্চ মাধ্যমিক স্তরের শিক্ষার্থীদেরও সমাজবিজ্ঞান পড়ানো হয়। সমাজবিজ্ঞানের এ 'সাবলীল বিকাশধারায় বিভিন্ন - বিশ্ববিদ্যালয়ের শিক্ষকবৃন্দের গবেষণা ও অন্যান্য পেশায় নিয়োজিত বিদ্বান ব্যক্তির রচনা প্রত্যক্ষ ভূমিকা রেখেছে। উপরের আলোচনার প্রেক্ষিতে বলা যায়, বাংলাদেশে সমাজবিজ্ঞান প্রতিষ্ঠা ও বিকাশে বিভিন্ন প্রতিষ্ঠান এবং বিদ্বান ব্যপ্তির প্রচেষ্টা নিঃসন্দেহে তাৎপর্যপূর্ণ ভূমিকা রেখেছে।"
        }
      ]
    },
    {
      "number": "2",
      "uddipok": "রোদেলা গত ঈদের ছুটিতে নরসিংদীতে গিয়ে বেলাব থানা সদর হতে প্রায় চার কিলোমিটার দক্ষিণ-পশ্চিমে বাংলাদেশের প্রাচীনতম প্রত্নতাত্ত্বিক নিদর্শন পরিদর্শন করেছে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "উয়ারী বটেশ্বর শব্দের অর্থ- পরিখাবেষ্টিত বটবৃক্ষ কেন্দ্রিক পূজাস্থল।"
        },
        {
          "label": "খ",
          "question": "",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়।- খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগকে নির্দেশ করছে। প্রাচীন প্রস্তর যুগ মানব ইতিহাসের সব থেকে দীর্ঘতম যুগ। খ্রিস্টপূর্ব পাঁচ-ছয় লক্ষ বছর থেকে শুরু হয়ে খ্রিষ্টপূর্ব ১০ হাজার বছর পর্যন্ত এ যুগ স্থায়ী হয়। সাধারণ অর্থে প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। যেমনটি উদ্দীপকে বলা হয়েছে। উদ্দীপকের শিক্ষক বলেছেন, মানুষ প্রথম পর্যায়ে ফলমূল সংগ্রহ ও পশু শিকার করে জীবনধারণ করত। এ কারণে সে এক স্থান থেকে অন্য স্থানে ঘুরে বেড়াতো। যা উপরে বর্ণিত প্রাচীন প্রস্তর যুগকেই নির্দেশ করে। এ যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন' গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। উপরের আলোচনার পরিপ্রেক্ষিতে তাই বলা যায়, উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগের ইঙ্গিতবহ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বিশেষ উদ্ভাবন দ্বারা কৃষির উদ্ভাবনকে বোঝানো হয়েছে, যা মানবসভ্যতার বিকাশে বিশেষ ভূমিকা রেখেছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা হাতের তৈরি কিংবা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত শিল্পকে কেন্দ্র করে গড়ে উঠলো বাজার। কৃষির পাশাপাশি তারা অকৃষিজ পেশায় নিয়োজিত হতে শুরু করলো যা এক সময় নগর সভ্যতার বিকাশ ঘটাতে থাকে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে উঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য জীবনের সূত্রপাত ঘটে। আগের যুগের অবাধ যৌনাচার কর্মে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে তাই বলা যায়, মানব সভ্যতার বিকাশে নব্যপ্রস্তর যুগের এই কৃষি উদ্ভাবনের ভূমিকাকে কোনোভাবেই অস্বীকার করার উপায় নেই।"
        }
      ]
    },
    {
      "number": "3",
      "uddipok": "ছক-১ ছক-২ ভোঁতা ও অমসৃণ হাতিয়ার ধারালো ও সম্পূণ হাতিয়ার খাদ্যের জন্য প্রকৃতির উপর নির্ভরশীল কৃষি উৎপাদনের সচনা যাযাবর জীবন স্থায়ী বসতি",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি অন্য কোনো ব্যক্তির যেকোনো কাজের উপর প্রভাব বিস্তার করলে তাকে ক্ষমতা বলে।"
        },
        {
          "label": "খ",
          "question": "",
          "explanation": "নিরক্ষরতা জনসংখ্যা বৃদ্ধিতে প্রভাব বিস্তার করে। নিরক্ষরতা বলতে অক্ষর জ্ঞানের অভাবকে বোঝায়। অর্থাৎ নিরক্ষর ব্যক্তি পড়তে বা লিখতে পারে না। নিরক্ষর জনগোষ্ঠী দেশের জনসংখ্যা সমস্যা সম্পর্কে সচেতন নয়। ফলে তাদের মধ্যে সন্তান জন্মদানের হার অধিক। এছাড়া তারা বাল্যবিবাহ, বহুবিবাহ, কুসংস্কার, ধর্মীয় গোঁড়ামি প্রভৃতির ফলে অনিয়ন্ত্রিত হারে সন্তান জন্ম দেয়, যা জনসংখ্যা বৃদ্ধিতে ভূমিকা রাখে।"
        },
        {
          "label": "গ",
          "question": "",
          "explanation": "ছক-১ দ্বারা প্রাচীন প্রস্তর যুগকে নির্দেশ করা হয়েছে। প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। এজন্য তারা বিভিন্ন হাতিয়ার যেমন- দা বা হাত কুড়াল ব্যবহার করত, যা ছিল পাথরের তৈরি ও অপেক্ষাকৃত ভোঁতা। খাদ্যের নিশ্চয়তা না থাকায় প্রাচীন প্রস্তর যুগের মানুষ জীবনধারণের প্রয়োজনে যাযাবর জীবন কাটাতো। উদ্দীপকের ছক-১-এ ভোঁতা ও অমসৃণ হাতিয়ার, খাদ্যের জন্য প্রকৃতির উপর নির্ভরশীল ও যাযাবর জীবন উল্লেখ করা হয়েছে। এসব বিষয় পূর্বে আলোচিত প্রাচীন প্রস্তর যুগের সমাজজীবনের বৈশিষ্ট্যের সাথে সাদৃশ্যপূর্ণ। প্রাচীন প্রস্তর যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যন্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। এ যুগের মানুষের ভাষা ছিল অক্ষরহীন। এ যুগের প্রথম দিকে মানুষ কোনো পোশাক ব্যবহার না করলেও পরবর্তী সময়ে গাছের পাতা, ছাল-বাকল, পশুর চামড়া প্রভৃতি দিয়ে শরীর ঢেকে নিজেদের বৈরি আবহাওয়া থেকে রক্ষা করত।"
        },
        {
          "label": "ঘ",
          "question": "",
          "explanation": "ছক-২-এ বর্ণিত যুগ তথা নব্যপ্রস্তর যুগের আবিষ্কারসমূহ সামাজিক ও অর্থনৈতিক কাঠামোতে আমূল পরিবর্তন এনে তৎকালীন সমাজ পরিবর্তনে ভূমিকা রাখে। প্রাচীন প্রস্তর যুগের ভোঁতা ও অমসৃণ হাতিয়ারের পরিবর্তে নব্যপ্রস্তর যুগের মানুষ তুলনামূলক মসৃণ এবং ধারালো হাতিয়ার ব্যবহার শুরু করে। এ যুগেই নারীদের মাধ্যমে কৃষির আবিষ্কার হয়। আর কৃষির আবিষ্কারের প্রত্যক্ষ ফল হিসেবে মানুষ যাযাবর জীবন ছেড়ে স্থায়ী বসতি গড়ে তোলে। এসব বৈশিষ্ট্যই উদ্দীপকের ছক-২-এ উল্লেখ করা হয়েছে। অর্থাৎ ছক-২ দ্বারা নব্যপ্রস্তর যুগকে নির্দেশ করা হয়েছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হস্ত শিল্পকে কেন্দ্র করে গড়ে উঠলো বাজার। ফলে শিকারভিত্তিক ও প্রকৃতিনির্ভর অর্থনীতির পরিবর্তে উৎপাদনভিত্তিক স্বয়ংসম্পূর্ণ অর্থনৈতিক ব্যবস্থা গড়ে ওঠে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে ওঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক একটি কাঠামো তৈরি হয়। এ যুগেই কৃষিকে কেন্দ্র করে সভ্য পারিবারিক জীবনের সূত্রপাত ঘটে। আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে বলা যায়, তৎকালীন সমাজের আমূল পরিবর্তনে নব্যপ্রস্তর যুগের বিভিন্ন উদ্ভাবন বৈপ্লবিক ভূমিকা রেখেছিল।"
        }
      ]
    },
    {
      "number": "4",
      "uddipok": "শীতের শিশিরভেজা ভোরে ফারহানা খালি পায়ে ফুল নিয়ে তার স্কুলে যাওয়ার জন্য বাসা থেকে বের হয়ে দেখতে পায় রাস্তায় অনেক মানুষ তার মতো ফুল নিয়ে শ্রদ্ধা জানানোর জন্য শহিদ মিনারের দিকে যাচ্ছে। এ দৃশ্য দেখে ফারহানার মন ভরে যায়। সে শ্রদ্ধায় স্মরণ করে যারা ভাষার জন্য রক্ত ঝরিয়েছিল।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "যুক্তফ্রন্ট তথা পূর্ব পাকিস্তানের প্রাদেশিক পরিষদ নির্বাচন অনুষ্ঠিত হয় ১৯৫৪ সালে।"
        },
        {
          "label": "খ",
          "question": "",
          "explanation": "১৯৭১ সালের ২৫শে মার্চ রাতে পাকিস্তানি সেনাবাহিনী নিরস্ত্র বাঙালির ওপর যে নৃশংস হত্যাকাণ্ড চালায়, তা 'অপারেশন সার্চলাইট' নামে পরিচিত। বাঙালির স্বাধিকার আন্দোলনকে চিরতরে স্তব্ধ করার জন্য ইয়াহিয়ার নির্দেশে পাকিস্তানি সেনাবাহিনী ১৯৭১ সালের ২৫শে মার্চ রাতে বাঙালির ওপর নির্মম হত্যাযজ্ঞ চালায়। বহু ছাত্র-শিক্ষকসহ কয়েক হাজার মানুষকে তারা ঘুমন্ত অবস্থায় হত্যা করে। বাংলাদেশের ইতিহাসে ভয়াবহ এ রাত 'কালরাত্রি' নামে পরিচিত। পাকিস্তান সেনাবাহিনী এ হত্যা পরিকল্পনার নাম দিয়েছিল 'অপারেশন সার্চলাইট'।"
        },
        {
          "label": "গ",
          "question": "",
          "explanation": "উদ্দীপকে ১৯৫২ সালের ভাষা আন্দোলনের কথা বলা হয়েছে। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খান উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে। পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক ঘোষিত কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে আপামর বাঙালি প্রভাতফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। উদ্দীপকের বর্ণনায় দেখা যায়, ফারহানা শীতের শিশির ভেজা ভোরে খালি পায়ে ফুল নিয়ে তার স্কুলে যাওয়ার জন্য বের হয়। তখন সে দেখতে পায় তার মতো অনেকেই ফুল নিয়ে শহিদ মিনারের দিকে যাচ্ছে। ভাষার জন্য যারা রক্ত ঝরিয়েছিল তাদেরকে সে শ্রদ্ধায় স্মরণ করে। উপরের আলোচনা থেকে বোঝা যায়, ফারহানা ১৯৫২ সালের ভাষা শহিদদের স্মরণ করে ২১ ফেব্রুয়ারি ভোরে শহিদ মিনারে ফুল দিতে যাচ্ছিল। সুতরাং এটি স্পষ্ট যে, উদ্দীপকে ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের আন্দোলন তথা ভাষা আন্দোলন বাঙালি জাতীয়তাবাদের উন্মেষ ও বিকাশে তাৎপর্যপূর্ণ ভূমিকা পালন করেছিল। ভাষা আন্দোলনকে কেন্দ্র করে পূর্ব বাংলার জনগণ সর্বপ্রথম অধিকার সচেতন হয়ে ওঠে। বাংলা ভাষাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে না চাওয়ায় ভাষাগত ঐক্যের ভিত্তিতে বাঙালি প্রতিবাদ করে। পরবর্তী সময়ে তীব্র আন্দোলনের মধ্য দিয়ে বাংলা ভাষা রাষ্ট্রভাষার স্বীকৃতি পায়। ফলে বাঙালিরা নিজেদের অধিকার প্রতিষ্ঠায় সচেতন হয় এবং অসাম্প্রদায়িক বাঙালি জাতীয়তাবাদের বীজ বপিত হয়। এ আন্দোলন বাঙালির সামাজিক, রাজনৈতিক ও সাংস্কৃতিক জীবনে বৈপ্লবিক পরিবর্তন বয়ে আনে। এ আন্দোলনের চেতনায় বাঙালি বুঝতে পারে ন্যায্য অধিকার আদায়ের জন্য ঐক্যবদ্ধ হওয়ার কোনো বিকল্প নেই। সর্বোপরি ভাষা আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। এ চেতনা ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবাদের জন্ম দেয়াস উপরের আলোচনার পরিসমাপ্তিতে বলা যায়, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের উন্মেষ ঘটেছিল।"
        }
      ]
    },
    {
      "number": "5",
      "uddipok": "গ্রীষ্মের ছুটিতে কল্পনা চাকমা তার বান্ধবী সোমা আপাংদের ময়মনসিংহের বাড়িতে বেড়াতে গিয়ে অবাক হয়ে দেখল যে, পরিবারের সবকিছুই সোমা আপাংয়ের মায়ের ইচ্ছায় হচ্ছে। আপাংদের সমাজে বিয়েতে পণ বা যৌতুক দেওয়া হয় না।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "রাখাইনরা বৌদ্ধ ধর্মাবলম্বী।"
        },
        {
          "label": "খ",
          "question": "",
          "explanation": "সাঁওতালরা একসময় শিকার করে জীবিকা নির্বাহ করলেও বর্তমানে তাদের জীবনধারণের প্রধান উপায় কৃষিকাজ। সাঁওতাল নারী-পুরুষ সকলেই কর্মঠ এবং মাঠে-ময়দানে তারা বেশ পরিশ্রম করে। তাদের মধ্যে শতকরা ৯০ ভাগ ভূমিহীন। এ কারণে তাদের অধিকাংশ কৃষি শ্রমিক হিসেবে: দৈনিক মজুরির ভিত্তিতে কাজ করে। হাল কর্ষণের কাজ পুরুষরা করলেও বীজ বোনা ও ফসল তোলার কাজ মেয়েরা করে। সাঁওতালদের চাষ পদ্ধতি আদিম ধরনের। জীবিকার প্রধান উপায় কৃষি হওয়ায় সাঁওতালদের বিভিন্ন ধর্মীয় উৎসবও (সোহরাই, মাঘ সিম, এরবাং সিম ইত্যাদি) কৃষিভিত্তিক।'"
        },
        {
          "label": "গ",
          "question": "",
          "explanation": "উদ্দীপকের সোমা আপাং গারো ক্ষুদ্র নৃগোষ্ঠীর অন্তর্ভুক্ত। গারো ক্ষুদ্র নৃগোষ্ঠী বাংলাদেশের, ময়মনসিংহ, জামালপুর, শেরপুর, নেত্রকোণা, টাঙ্গাইল জেলা এবং বৃহত্তর সিলেট অঞ্চলের কোনো কোনো অংশে বাস করে। গারো সমাজ প্রধানত মাতৃসূত্রীয়। এ ব্যবস্থায় বংশ নাম ও সম্পত্তি মাতৃধারায় মাতা থেকে মেয়েতে বর্তায়। গারো পরিবারে মাতাই, সর্ব সম্পত্তির মালিক। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। রীতি অনুযায়ী নোকনার বোনেরা তাদের মাতা থেকে সম্পত্তি পায় না। যারা সম্পত্তি পায় না তাদের বলা হয় 'এগেট'। গারো সমাজ মনোগামী বা যুগল বিবাহ বেশি প্রচলিত। বহু স্ত্রী বিবাহও দেখা যায়। গারো বিয়েতে কন্যাকে কোনো পণ দিতে হয় না। অর্থাৎ- এ বিয়েতে কোনো যৌতুক বা লেনদেন নেই।' উদ্দীপকে দেখা যায়, সোমা আপাং ময়মনসিংহে বাস করে। তার মায়ের ইচ্ছায় পরিবারে সবকিছু পরিচালিত হয় এবং তাদের বিয়েতে যৌতুকের প্রচলন নেই। সোমা আপাং-এর পরিবারের এ দিকগুলো এবং গারো সমাজের তুলনামূলক আলোচনায় সহজেই অনুমেয় যে, সোমা আপাং গারো ক্ষুদ্র নৃগোষ্ঠীর সদস্য।"
        },
        {
          "label": "ঘ",
          "question": "",
          "explanation": "উদ্দীপকের কল্পনা চাকমা নৃগোষ্ঠীর এবং সোমা আপাং গারো নৃগোষ্ঠীর সদস্য। স্বাভাবিকভাবেই এ দুই নৃগোষ্ঠীর সমাজকাঠামো ভিন্ন ধরনের। এ কারণে প্রশ্নোক্ত বক্তব্যের সাথে আমি সহমত পোষণ করি। সুপ্রাচীন কাল থেকেই চাকমা সমাজের প্রধান হলেন চাকমা রাজা। চাকমা সমাজের যেকোনো বিষয়ে তার মতামতই চূড়ান্ত বলে গণ্য। চাকমা পরিবার পিতৃতান্ত্রিক। অর্থাৎ- পরিবারের সব বিষয়ে পিতার সিদ্ধান্তই চূড়ান্ত বলে গণ্য। চাকমারা সাধারণত জুম চাষের ওপর নির্ভরশীল। তবে বর্তমানে তারা হালচাষ পদ্ধতি শিখেছে। দুই পাহাড়ের সমতল অংশে তারা ধান চাষ করে থাকে। চাকমা সমাজে প্রাপ্ত বয়স্কদের মধ্যে একক বিবাহ প্রথা বিদ্যমান। বহু বিবাহ যদিও অনুমোদিত তবে তা দিন দিন কমে আসছে। চাকমা বিয়েতে যৌতুক দেওয়া-নেওয়ার প্রচলন রয়েছে। চাকমারা বৌদ্ধ ধর্মাবলম্বী হলেও তাদের ধর্মীয় উৎসবে সনাতন ধর্মের প্রভাবও লক্ষ করা যায়। অন্যদিকে গারো ক্ষুদ্র নৃগোষ্ঠীর সমাজব্যবস্থা মাতৃসূত্রীয়। এ সমাজব্যবস্থায় সম্পত্তির উত্তরাধিকার মাতৃসূত্রে মেয়েতে বর্তায়। গারোরা সাধারণত কৃষির ওপর নির্ভরশীল। গারো সমাজ ব্যবস্থায় যুগল বিবাহ রীতি। বেশি লক্ষ করা যায়। তবে বহু স্ত্রী বিবাহও পরিলক্ষিত হয়। গারো বিয়েতে কোনো যৌতুকের প্রচলন নেই। বাংলাদেশে বসবাসরত গারোদের ৯০% ধর্মান্তরিত খ্রিষ্টান। বাকিরা ঐতিহ্যবাহী 'সাংসারেক' ধর্মের অনুসারী। উপরের তুলনামূলক আলোচনায় সহজেই বোঝা যায় যে, চাকমা ও গারো সমাজব্যবস্থার মধ্যে বিস্তর পার্থক্য রয়েছে। অর্থাৎ এই দুই নৃগোষ্ঠীর সমাজকাঠামো ভিন্ন ধরনের। সুতরাং প্রশ্নোক্ত বক্তব্যকে আমি সমর্থন করি।"
        }
      ]
    },
    {
      "number": "6",
      "uddipok": "শফিক সাহেব একজন ধনী কৃষক এবং দুই দশক যাবৎ ইউনিয়ন পরিষদের সদস্য। গ্রামের বিচার-সালিশ করার জন্য তৃণমূল পর্যায়ের মানুষের সাথে তাকে সম্পর্ক রাখতে হয়। তার বড় ছেলে শামীম ঢাকায় পড়ালেখার জন্য যেত। বর্তমানে সে লেখাপড়া শেষ করে একজন আইনজীবী এবং একটি 'ল' ফার্মের মালিক।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "যেসব কৃষক নিজ জমি চাষাবাদ করে কোনো রকমে নিজেদের ভরণপোষণ করে তারাই প্রান্তিক কৃষক।"
        },
        {
          "label": "খ",
          "question": "",
          "explanation": "চাপসৃষ্টিকারী দল বলতে এমন একটি সংগঠিত জনগোষ্ঠীকে বোঝায়, যারা কোনো রাজনৈতিক দলের সদস্য নয় তবে দেশের আর্থ-সামাজিক ও রাজনৈতিক অবস্থায় প্রভাবশালী ভূমিকা পালন করে। চাপসৃষ্টিকারী দল সাধারণত বিভিন্ন সময়ে দেশের নানা বিষয়ের ওপর মন্তব্য, বিবৃতি বা সাক্ষাৎকার দেয়। এরা নগর সমাজের ক্ষমতা কাঠামো বিন্যাস তথা নেতৃত্বের গতি-প্রকৃতি নির্ধারণে গুরুত্বপূর্ণ ভূমিকা পালন করে। বাংলাদেশের বুদ্ধিজীবী সমাজ চাপসৃষ্টিকারী দলের উদাহরণ।"
        },
        {
          "label": "গ",
          "question": "",
          "explanation": "শফিক সাহেবের অবস্থানের ভিত্তিতে গ্রামীণ সমাজের সামাজিক স্তরবিন্যাসের রূপ ফুটে উঠেছে। বাংলাদেশের গ্রামীণ সমাজের সামাজিক স্তরবিন্যাসে বিভিন্ন উপাদানের উপস্থিতি লক্ষ করা যায়। এসব উপাদানের মধ্যে ভূমি মালিকানা, শিক্ষা, ক্ষমতা ও কর্তৃত্ব, বংশমর্যাদা প্রভৃতি উল্লেখযোগ্য। গ্রামীণ সামাজিক স্তরবিন্যাসের মূলভিত্তি হলো ভূমি মালিকানা। এর ভিত্তিতে গ্রামীণ সমাজে। ধনী কৃষক, প্রান্তিক কৃষক, বর্গাচাষী, ভূমিহীন কৃষক প্রভৃতি শ্রেণি বিদ্যমান। ক্ষমতা ও কর্তৃত্ব হচ্ছে গ্রামীণ সামাজিক স্তরবিন্যাসের আরেকটি প্রধান উপাদান। এ উপাদানের প্রেক্ষিতে গ্রামীণ সামাজিক স্তরবিন্যাসে ইউনিয়ন পরিষদের চেয়ারম্যান, মেম্বার, মাতব্বর, নেতৃস্থানীয় ব্যক্তি প্রভৃতি শ্রেণি -লক্ষ করা যায়। উদ্দীপকের শফিক সাহেব একজন ধনী, কৃষক এবং দুই দশক যাবৎ ইউনিয়ন পরিষদের সদস্য। গ্রামে তার অবস্থান নির্ধারণে ভূমি মালিকানা এবং ক্ষমতা ও কর্তৃত্ব দুটোই ভূমিকা রেখেছে। তাই বলা যায়, শফিক সাহেবের অবস্থানে গ্রামীণ সামাজিক স্তরবিন্যাসের রূপ ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের শামীম ও তার বাবার মধ্যে গ্রামীণ এবং শহুরে সমাজের স্তরবিন্যাস অনুযায়ী সামাজিক মর্যাদায় পার্থক্য বিদ্যমান। গ্রামীণ সমাজে সামাজিক মর্যাদার অন্যতম ভিত্তি হলো ভূমি মালিকানা। অর্থাৎ ভূমি মালিকানা একজন ব্যক্তির সামাজিক মর্যাদা নির্ধারণ করতে পারে। এ কারণেই দেখা যায়, গ্রামীণ সমাজের নেতৃত্বে থাকে সাধারণত ধনী কৃষকরা। আবার কর্তৃত্বের ভিত্তিতে সৃষ্ট স্তরবিন্যাসের কারণে ইউনিয়ন পরিষদের চেয়ারম্যান এবং মেম্বাররা সামাজিক মর্যাদায় শীর্ষে অবস্থান করেন। গ্রামের মানুষ তাদেরকে অনেক সম্মান করেন। উদ্দীপকের শফিক সাহেবের সামাজিক অবস্থান নির্ধারণে উপরে বর্ণিত উপাদানগুলো ভূমিকা রাখে। অর্থাৎ তিনি ধনী কৃষক ও ইউনিয়ন পরিষদ 'ওয়ায় উচ্চ সামাজিক মর্যাদা ভোগ করেন। অন্য 'হুরে সমাজে সামাজিক মর্যাদা নির্ধারণের অন্যতম উপাদান হলো পেশা। শহুরে সমাজে উচ্চ পেশায় নিয়োজিত ব্যক্তিকে বেশি মর্যাদা দেওয়া হয়। শহুরে সমাজে উচ্চ মর্যাদা অর্জনকারী পেশাসমূহ হলো ডাক্তার, আইনজীবী, প্রকৌশলী, আমলা, আমলা, কলেজ-বিশ্ববিদ্যালয়ের শিক্ষক প্রভৃতি। উদ্দীপকের শামীম একজন আইনজীবী এবং একটি 'ল' ফার্মের মালিক। তার পেশার কারণে শহুরে সমাজের সামাজিক স্তরবিন্যাসে সে উচ্চ সামাজিক মর্যাদা ভোগ করে। উপরের আলোচনার প্রেক্ষিতে বলা যায়, শফিক সাহেব এবং তার ছেলে শামীম দুজনেই যার যার সমাজে উচ্চ স্তরে অবস্থান করলেও উভয়ের অবস্থান নির্ধারণের উপাদান ভিন্ন।"
        }
      ]
    },
    {
      "number": "7",
      "uddipok": "সুরমা নবম শ্রেণিতে পড়ে। স্কুলে যাওয়া-আসার পথে এলাকার কিছু বখাটে তরুণ তার প্রতি অশোভন আচরণ করে। এ ধরনের পরিস্থিতিতে সে লেখাপড়া বন্ধ করে দেওয়ার সিদ্ধান্ত নেয়। পরবর্তীতে তার বান্ধবী এবং সহপাঠীরা এলাকার মুরুব্বিদের সাথে যোগাযোগ করে এবং বখাটেদের বিরুদ্ধে সামাজিক প্রতিরোধ গড়ে তোলে। বখাটেরা বাধ্য হয় এলাকা ছেড়ে পালাতে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "সামাজিক সমস্যা হচ্ছে এমন একটি অবস্থা, যা সমাজের স্বাভাবিক জীবনযাত্রা ব্যাহত করার পাশাপাশি এর অগ্রগতিতে বাধা সৃষ্টি করে।"
        },
        {
          "label": "খ",
          "question": "",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যৌন নিপীড়ন সমস্যাকে তুলে ধরা হয়েছে। বর্তমান সময়ের আলোচিত একটি সমস্যা হলো যৌন নিপীড়ন। সাধারণত কোনো পুরুষের আচার-আচরণে যখন কোনো নারী শারীরিক ও মানসিক যন্ত্রণার মুখোমুখি হয় তখন তাকে যৌন নিপীড়ন বলে। যৌন নিপীড়নের ধরনগুলোর মধ্যে উল্লেখযোগ্য হচ্ছে- অশ্লীল গান বাজানো বা গাওয়া, অশ্লীল বা উদ্দেশ্যমূলক কথা বলা; অশ্লীল অঙ্গভঙ্গি করা, পিছু নেওয়া, পথরোধ করে দাঁড়ানো, শিষ দেওয়া, প্রেম নিবেদন বা বিয়ের প্রস্তাব দেওয়া, প্রস্তাবে সাড়া না দিলে হুমকি দেওয়া ইত্যাদি। উদ্দীপকে দেখা যায়, রীমা অষ্টম শ্রেণির ছাত্রী। স্কুলে আসা-যাওয়ার পথে এলাকার কিছু বখাটে তরুণ রীমার সাথে অশোভন আচরণ করে। এ ধরনের পরিস্থিতিতে রীমা লেখাপড়া বন্ধ করে দেওয়ার সিদ্ধান্ত নেয়। পূর্বোক্ত আলোচনার প্রেক্ষিতে বলা যায়, উদ্দীপকে বর্ণিত সমস্যাটি যৌন নিপীড়ন সমস্যাকে ফুটিয়ে তুলেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: \"সামাজিক প্রতিরোধ ছাড়া নারীর সামাজিক নিরাপত্তা সম্ভব নয়\"- উক্তিটি যথার্থ বলে মনে করি। নারীর সামাজিক নিরাপত্তা বিধানে সামাজিক প্রতিরোধ গুরুত্বপূর্ণ নিয়ামক হিসেবে কাজ করে। সমাজের মানুষই যেহেতু যেকোনো সামাজিক সমস্যার ভুক্তভোগী সেহেতু সম্মিলিত সামাজিক প্রতিরোধই নির্দিষ্ট সামাজিক সমস্যা নির্মূল করার মূল হাতিয়ার। আমাদের সমাজে নারীরা যেসব সামাজিক নিরাপত্তাহীনতাজনিত সমস্যার মুখোমুখি হন, সেগুলো দূর করতে হলেও সামাজিক প্রতিরোধের কোনো বিকল্প নাই।রাষ্ট্র যতোই নারীর নিরাপত্তা নিশ্চিত করার জন্য আইন প্রণয়ন করুক না কেন, সমাজের মানুষ যদি সচেতন না হয় তাহলে কোনোভাবেই এ গুরুতর সমস্যা দূর করা সম্ভব হবে না। উদাহরণস্বরূপ বলা যায়, এমন অনেক সমাজ আছে যেখানে নারীর প্রতি নানা ধরনের অশোভনীয় আচরণের জন্য আচরণকারীকে দোষী না ভেবে প্রকারান্তরে ওই নারীকেই দোষী সাব্যস্ত করা হয়। এমনকি অনেক সময় অশোভনীয় আচরণকারীর বিষয়ে বলা হয়, এটা বয়সের দোষ। বয়স বাড়লে ঠিক হয়ে যাবে। এমনকি অনেক সময় আইনশৃঙ্খলা রক্ষাকারী বাহিনীর হাত থেকেও অপরাধীকে বাঁচিয়ে দেওয়ার চেষ্টা করা হয়। এ ধরনের সামাজিক অবস্থান সমাজে নারীর নিরাপত্তাহীনতাকে অনেক গুণ বাড়িয়ে দেয়। বিপরীত দিকে কোনো সমাজের মানুষ সিদ্ধান্ত নেয় যে, নারীর নিরাপত্তা লঙ্ঘিত হয় এমন ধরনের আচরণ কেউ করলে তার বিরুদ্ধে সামাজিকভাবে কঠোর ব্যবস্থা গ্রহণ করা হবে তাহলে নিশ্চিতভাবেই সে সমাজে নারীর নিরাপত্তা নিশ্চিত করা সম্ভব হয়। ইতোপূর্বে বাংলাদেশে সংঘটিত বিভিন্ন ঘটনায় এর নজির পাওয়া গেছে। উদ্দীপকেও দেখা যায় যে, রীমার বান্ধবী ও সহপাঠীরা এলাকার মুরুব্বীদের সাথে যোগাযোগ করে বখাটের বিরুদ্ধে সামাজিকভাবে প্রতিরোধ আন্দোলন গড়ে তুলে। ফলে বখাটেরা এলাকা ছেড়ে পালিয়ে যেতে বাধ্য হয়। উপরের আলোচনার প্রেক্ষিতে বলা যায়, নারীর সামাজিক নিরাপত্তা নিশ্চিত করতে হলে সামাজিক প্রতিরোধের কোনো বিকল্প নেই।"
        }
      ]
    },
    {
      "number": "8",
      "uddipok": "বুড়িগঙ্গা নদীর তীরে অবস্থিত রায়েরবাগ গ্রাম। এ এলাকায় মানুষের জীবিকা নির্বাহের প্রধান উপায় মাছ ধরা ও কৃষিকাজ। কিছুকাল আগে এ নদীর তীর ঘেঁষে গড়ে উঠেছে চামড়া শিল্প। এ কারখানার উৎপাদিত বর্জ্যসমূহ পার্শ্ববর্তী নদীতে গিয়ে পড়েছে। বর্তমানে এ নদীতে পূর্বের মতো মাছ পাওয়া যাচ্ছে না। আবার সেচযোগ্য পানির অভাবে ফসল ভালো হচ্ছে না। অধিকাংশ মানুষ তাদের সনাতনী পেশা ছেড়ে শ্রমিক হিসেবে কারখানায় ভিড় করছে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "বার্ধক্য জীবনে পারিবারিক, সামাজিক, অর্থনৈতিক এবং মনস্তাত্ত্বিক সমস্যায় হলো বার্ধক্যজনিত সমস্যা।"
        },
        {
          "label": "খ",
          "question": "",
          "explanation": "বিশ্বের অন্যান্য দেশের তুলনায় বাংলাদেশে জ্ঞাতিসম্পর্ক অনেক মজবুত ও দৃঢ়। বাংলাদেশের গ্রামীণ জীবনে জ্ঞাতিসম্পর্কের বন্ধন খুবই শক্ত। গ্রামীণ জীবনে আত্মীয়রা তাদের অন্যান্য আত্মীয়দের ব্যাপারে খুবই সহানুভূতিশীল। তারা একে অন্যের বিপদে আপদে সদা তৎপর থাকে। অনেক, নৃবিজ্ঞানীই তাই মনে করেন, জ্ঞাতিসম্পর্ক যত বেশি দৃঢ় হবে মানুষ তথা সমাজ তত বেশি উন্নতি লাভ করতে পারবে।"
        },
        {
          "label": "গ",
          "question": "",
          "explanation": "উদ্দীপকের রায়েরবাগ গ্রামে অন্যতম পরিবেশগত সমস্যা পানি দূষণের চিত্র ফুটে ওঠেছে। উদ্দীপকে বর্ণিত কারখানার বর্জ্যসমূহ নদীতে ফেলায় বিষয়টি পানি, দূষণের কথা স্মরণ করিয়ে দেয়, যা একটি পরিবেশগত সমস্যা। পানি। নানা কারণে দূষিত হয়। শিল্পকারখানার অপরিশোধিত বর্জ্য, পানি দূষণের অন্যতম কারণ। ট্যানারি, ডাইং, কাগজ, চিনি প্রভৃতি শিল্পের বর্জ্য পানিকে দূষিত করে। পানি দূষণের প্রভাব মারাত্মক। পানি দূষিত হলে জীববৈচিত্র্য নষ্ট হতে থাকে। কৃষি ও মৎস্য উৎপাদনের মূল বাধা পানি দূষণ। মাটি দূষণেরও গুরুত্বপূর্ণ কারণ পানি দূষণ। উদ্দীপকে রায়েরবাগ গ্রামে নদীর পানি দূষিত হওয়ার চিত্র লক্ষ করা যায়। দূষণের কারণে বর্তমানে উক্ত নদীতে আগের মতো প্রচুর মাছ পাওয়া যাচ্ছে না। আবার সেচযোগ্য পানির অভাবে কৃষি উৎপাদন ব্যাহত হচ্ছে। উপরের আলোচনা শেষে বলা যায় যে, উদ্দীপকে পানি দূষণজনিত পরিবেশগত সমস্যার চিত্রই ফুটে ওঠেছে।"
        },
        {
          "label": "ঘ",
          "question": "",
          "explanation": "রায়েরবাগ গ্রামের পরিবেশগত সমস্যা তথা পানি দূষণ নিরসনে বেশকিছু পদক্ষেপ নেওয়া যেতে পারে। প্রথমত, পানিতে কোনো শিল্পকারখানার বর্জ্য যাতে না মিশতে পারে সেজন্য আইনি পদক্ষেপ গ্রহণে সংশ্লিষ্ট সংস্থাগুলোকে সচেতন হতে হবে। অর্থাৎ আইন প্রণয়নের মাধ্যমে নদীর পানিতে কারখানার বর্জ্য ফেলতে না দেওয়া। কেউ আইন অমান্য করলে তার বিরুদ্ধে শাস্তিমূলক ব্যবস্থা নেওয়া। দ্বিতীয়ত, শিল্প ও কলকারখানার বর্জ্য পানিতে পড়ার আগে তা পরিশোধন তথা দূষণমুক্ত করার প্রয়োজনীয় ব্যবস্থা গ্রহণ করা উচিত। তৃতীয়ত, নদীর পানির স্বাভাবিক প্রবাহ অব্যাহত রাখা প্রয়োজন। নদীর তলদেশে যাতে পলি জমা না হতে পারে সেজন্যে নিয়মিত ড্রেজিং-এর ব্যবস্থা গ্রহণ করা আবশ্যক। চতুর্থত, কীটনাশক, ছত্রাক নাশক ও রাসায়নিক সারের যথেচ্ছ ব্যবহার বন্ধ করে দেয়া প্রয়োজন। পাশাপাশি তেলবাহী জাহাজ ও ট্যাংকের তেল যাতে নদীতে না পড়ে সেদিকে দৃষ্টি রাখতে হবে। পঞ্চমত, পানি দূষণ রোধে পোস্টারিং, সভা-সমাবেশ করে জনসচেতনতা বৃদ্ধি করা যেতে পারে। উপরের পদক্ষেপগুলোর মাধ্যমেই রায়েরবাগ গ্রামের উল্লিখিত পরিবেশগত সমস্যা নিরসন সম্ভব।"
        }
      ]
    },
    {
      "number": "9",
      "uddipok": "বাংলাদেশকে উন্নয়নশীল দেশ থেকে মধ্যম আয়ের দেশে উন্নীত করার যে প্রচেষ্টা চলছে সে প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ। এ বেসরকারি সংস্থাগুলোর মধ্যে একটি ২০০৬ সালে শান্তিতে নোবেল পুরস্কার লাভ করে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "NGO এর পূর্ণরূপ Non Governmental Organization."
        },
        {
          "label": "খ",
          "question": "",
          "explanation": "বস্তুগত ও অবস্তুগত সংস্কৃতির দুটি পার্থক্য হলো- ১. বস্তুগত সংস্কৃতি বলতে সংস্কৃতির দৃশ্যমান অংশকে বোঝায় অন্যদিকে অবস্তুগত সংস্কৃতি বলতে সংস্কৃতির অদৃশ্যমান অংশকে বোঝায়।' ২. বস্তুগত সংস্কৃতি হলো মানুষের তৈরিকৃত ও ব্যবহার্য জিনিসপত্র যেমন-ঘরবাড়ি, খাতা, কলম অন্যদিকে অবস্তুগত সংস্কৃতি হলো ধ্যানধারণা, চিন্তাভাবনা, রীতিনীতিকে নির্দেশ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত নোবেলজয়ী সংস্থা হলো গ্রামীণ ব্যাংক। গ্রামীণ ব্যাংক একটি বেসরকারি সংস্থা। এটি ১৯৭৬ সালে ড. মুহাম্মদ ইউনুসের নেতৃত্বে যাত্রা শুরু করে। সংস্থাটি গঠনের প্রধান উদ্দেশ্য ছিল-গ্রামের দুস্থ, অসহায়, পুঁজিহীন মহিলা ও দরিদ্র জনগোষ্ঠীর ভাগ্যের পরিবর্তন করা। এ লক্ষ্যে সংস্থাটি দরিদ্র জনগোষ্ঠীকে নির্দিষ্ট গ্রুপে অন্তর্ভুক্ত করে তাদের সংগঠিত করার মাধ্যমে সমস্যা সমাধানে প্রত্যয়ী করে তোলে। দরিদ্র জনগোষ্ঠীকে দারিদ্র্যের বিরুদ্ধে সংগ্রামে অবতীর্ণ হওয়ার জন্য সচেতন করে তোলে। এজন্য সংস্থাটি মহিলাদের মধ্যে বিনা জামানতে এবং সহজ শর্তে ক্ষুদ্র ঋণ বিতরণ করে। এছাড়া গ্রামীণ ব্যাংক বিভিন্ন ধরনের বৃত্তিমূলক ও কারিগরি প্রশিক্ষণ প্রদান করে বেকারদের কর্মসংস্থানের ব্যবস্থা করে। এসব উন্নয়নমূলক কর্মকাণ্ডের কারণে সংস্থাটি ২০০৬ সালে শান্তিতে নোবেল পুরস্কার লাভ করেছে। উদ্দীপকে বলা হয়েছে, বাংলাদেশে কর্মরত বেসরকারি সংস্থার মধ্যে একটি ২০০৬ সালে শান্তিতে নোবেল পুরস্কার লাভ করে। উপরের আলোচনায় সুস্পষ্ট যে, পুরস্কারপ্রাপ্ত সংস্থাটি গ্রামীণ ব্যাংক।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি এ বিষয়ে একমত যে, বাংলাদেশকে মধ্যম আয়ের দেশে উন্নীত করার প্রচেষ্টায় বেসরকারি সংস্থাগুলোর ভূমিকা খুবই গুরুত্বপূর্ণ। বর্তমানে বাংলাদেশ উন্নয়নশীল দেশের স্তরে অবস্থান করছে। এ স্তর থেকে মধ্যম আয়ের দেশে উত্তরণে সরকারি সংস্থার পাশাপাশি বেসরকারি সংস্থা উল্লেখযোগ্য ভূমিকা রাখছে। এ সংস্থাগুলো দেশের উন্নয়নে সরকারের পাশাপাশি নানামুখী পদক্ষেপ গ্রহণ করে। যেমন-একটি দেশের উন্নয়নে সবচেয়ে গুরুত্বপূর্ণ ভূমিকা রাখে দক্ষ ও যোগ্য মানবসম্পদ। দক্ষ মানবসম্পদ তৈরিতে বেসরকারি সংস্থাগুলো বিভিন্নভাবে ভূমিকা রাখে। এ লক্ষ্যে সংস্থাগুলো পুরুষ ও মহিলাদের সংগঠিত করে - তাদের নিয়ে দল গঠন, সচেতনতা বৃদ্ধি কার্যক্রম, ব্যক্তিগত ও পারিবারিক স্বাস্থ্য উন্নয়ন, প্রশিক্ষণ দানসহ বহুবিধ কার্যক্রম পরিচালনা করে। দারিদ্র্য দূরীকরণেও বেসরকারি সংস্থার কার্যক্রম বিশেষ গুরুত্বের দাবিদার। এ জন্য সংস্থাগুলো গ্রামাঞ্চলে ভূমিহীন ও গরীব কৃষকদের মধ্যে গ্রুপ অথবা সমবায় ধরনের সংগঠন গড়ে তুলে তাদেরকে ঋণ প্রদান ও তাদের জন্য কর্মসংস্থানের ব্যবস্থা করছে। এছাড়াও সংস্থাগুলো দেশের উন্নয়নে কৃষি উন্নয়ন কার্যক্রম, গ্রাম ও শহর উন্নয়ন, নারীর ক্ষমতায়নসহ নানাবিধ কর্মকাণ্ড পরিচালনা করে উন্নয়নশীল থেকে মধ্যম আয়ের দেশে পরিণত হওয়ার বিষয়ে গুরুত্বপূর্ণ ভূমিকা পালন করছে।। উপরের আলোচনা শেষে এ কথা নিঃসন্দেহে বলা যায় যে, বাংলাদেশকে মধ্যম আয়ের দেশে পরিণত করতে বেসরকারি সংস্থার ভূমিকা অস্বীকার করা যাবে না। কারণ এ সংস্থাগুলো সরকারের পাশাপাশি দেশের সার্বিক উন্নয়নে নিরলস কাজ করে যাচ্ছে।"
        }
      ]
    },
    {
      "number": "10",
      "uddipok": "মঞ্জু ও মনির সাহেব বাল্যবন্ধু। মন্ত্র এখনো তার বাবার ভিটায় বসবাস করে। পেশায় তিনি কৃষক। মনির সাহেব ঢাকায় ব্যবসা করেন। বহুদিন পর মনির সাহেব গ্রামে এসে দেখেন এখন গ্রামে ঘরে ঘরে ইন্টারনেট, রেফ্রিজারেটর, বিদ্যুৎসহ আধুনিক সুযোগ-সুবিধা বিদ্যমান।",
      "tag": "DGC 25",
      "sub_questions": [
        {
          "label": "ক",
          "question": "Changing Society in India, Pakistan & Bangladesh বইটি কার লেখা?'",
          "explanation": "Changing Society in India, Pakistan & Bangladesh বইটি অধ্যাপক ড. এ. কে. নাজমুল করিমের লেখা।"
        },
        {
          "label": "খ",
          "question": "গ্রামীণ সমাজে গতিশীলতা তুলনামূলক কম কেন?",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "উদ্দীপকে মঞ্জু ও মনির সাহেব যে সমাজের প্রতিনিধিত্ব করেন উভয় সমাজের পার্থক্য নির্দেশ কর।",
          "explanation": "নিম্নের অনুরূপ: উদ্দীপকের কবির মিঞা ও ফারুক সাহেব যথাক্রমে গ্রামীণ ও সমাজের প্রতিনিধিত্ব করেন। উক্ত সমাজদ্বয়ের মধ্যে জীবনধারা, ক্ষা ও কর্তৃত্ব, শিক্ষা, সম্পত্তি মালিকানা, প্রযুক্তির সুবিধাপ্রাপ্তিসহ নানা ক্ষেত্রে পার্থক্য বিদ্যমান। গ্রামীণ সমাজ বলতে কৃষিনির্ভর পেশাভিত্তিক জনসমষ্টিকে বোঝায়,। সাধারণ ঐতিহ্য, প্রথা, রীতিনীতি ও সংস্কৃতির দ্বারা উদ্বুদ্ধ হয়ে এব বসবাস করে। উদ্দীপকের কবির মিঞা যেহেতু পিতৃভিটায় মাটির। বসবাস করেন এবং পেশায় একজন কৃষক সেহেতু তিনি গ্রামীণ সমাজ প্রতিনিধিত্ব করছেন। পক্ষান্তরে শহুরে সমাজ বলতে এমন এক সী এলাকার জনগোষ্ঠীকে বোঝায় যারা কৃষি ব্যতীত অন্যান্য পেশার মাধ জীবিকা নির্বাহ করে। উদ্দীপকের ফারুক সাহেব সচিবালয়ে চাকরি করে এটি যেহেতু একটি অকৃষিজ পেশা সেহেতু বলা যায় তিনি শহুরে সমায় সদস্য। তাদের সমাজদ্বয়ের মধ্যে পার্থক্য নিম্নরূপ- অর্থনৈতিক জীবনধারাগত পার্থক্য হলো গ্রামীণ ও শহুরে সমাজের। বিদ্যমান প্রধান বৈসাদৃশ্য। গ্রামীণ সমাজের অর্থনীতি মূলত কৃষিনি শহুরে সমাজে অকৃষিভিত্তিক অর্থনীতি লক্ষ করা যায়। শিক্ষার সুযো দিক দিয়ে গ্রাম শহরের থেকে বহুগুণ পিছিয়ে। কেননা দেশের স্বনাম শিক্ষা প্রতিষ্ঠানসমূহ শহরে অবস্থিত। গ্রামীণ সমাজের ক্ষমতা কাঠ অনেকাংশ ঐতিহ্যনির্ভর এবং ভূমি মালিকানার সাথে সম্পৃক্ত। অন্যান শহরে বিভিন্ন সংগঠনের নির্বাচিত বা মনোনীত সদস্য, আমলা, শিল্প প্রভৃতি শ্রেণি ক্ষমতা ও মর্যাদার ধারক-বাহক। গ্রামীণ সমাজে আন্তরিকর হৃদ্যতার সম্পর্কের প্রাধান্য থাকলেও শহরে নৈর্ব্যক্তিক সম্পর্ক গড়ে ও শহরে আধুনিক, শিক্ষিত ও সচেতন জনগোষ্ঠীর বাস এবং তাদের। সামাজিক গতিশীলতা বেশি। পক্ষান্তরে গ্রামীণ জীবনে প্রথাগত সংস্কৃি ঐতিহ্যের প্রভাব বেশি এবং সামাজিক গতিশীলতা অনেক কম।"
        },
        {
          "label": "ঘ",
          "question": "আধুনিকতার ছোঁয়ায় বর্তমানে মঞ্জু মিয়াদের জীবন যাত্রায় কী ধরনের পরিবর্তন লক্ষণীয় তা বিশ্লেষণ করো।",
          "explanation": "নিম্নের অনুরূপ: তোমাদের জীবন-যাত্রায় আধুনিকতার ছোঁয়া 'লেগেছে\"- উদ্দীপা ফারুক সাহেবের এ উক্তি কবির মিঞার সমাজ তথা গ্রামীণ সমা নানা ক্ষেত্রে পরিবর্তনকে নির্দেশ করছে। অনাদিকাল থেকে গ্রামীণ সমাজের মানুষ ঐতিহ্যবাহী এবং সুনির্দিষ্ট ধারার। জীবনযাপন করে আসছে। তবে বর্তমানে শিক্ষা, প্রযুক্তি ইত্যাদির কল্যারে গ্রামীণ জীবনধারায় আধুনিকতার ছোঁয়া লেগেছে। ফলে গ্রামীণ সমাজের প্রায় পরিবর্তন এসেছে। উদাহরণস্বরূপ মানুষ শিক্ষার প্রয়োজনীয়তা তেমন একটা উপলব্ধি করত না। ফরে মানুনিদের উচ্চশিক্ষিত করার বিষয়ে তাদের তেমন একটা আগ্রহ ছিল না। কিন্তু বর্তমানে রেডিও, টেলিভিশন কিংবা, ইন্টারনেটের কল্যাণে প্রত্যন্ত গ্রামের একজন মানুষও শিক্ষার অপরিসীম গুরুত্ব বুঝতে পেরেছে। তারা এখন যেকোনোভাবেই হোক সন্তানদের শিক্ষিত করে তুলতে চায়। আবার গ্রামীণ অর্থনীতিতেও আধুনিকতার ছোঁয়ায় বৈপ্লবিক পরিবর্তন এসেছে। গ্রামের মানুষ এখন কৃষিভিত্তিক পেশার বাইরে প্রযুক্তিনির্ভর অনেক পেশা গ্রহণ করছে। কৃষি উপকরণেও লেগেছে আধুনিকতার ছোঁয়া। লাঙল, হালের। মতো সনাতন উপকরণের বদলে মানুষ এখন ব্যবহার করছে ট্রাক্টর, শ্যালো মেশিন ইত্যাদি। আধুনিক মানসিকতার বিকাশের ফল গ্রামের চিকিৎসা ক্ষেত্রেও লক্ষ করা যায়। অসুস্থ হলে গ্রামের মানুষ এখন আর কবিরাজি চিকিৎসা গ্রহণ করে না বললেই চলে। তারা ছুটে যায় হাসপাতালে। উপরের আলোচনার পরিসমাপ্তিতে বলা যায়, আধুনিকতার সংস্পর্শে এসে গ্রামের মানুষ এখন সনাতন ঐতিহ্যবাহী জীবনযাপন থেকে আধুনিক ধারার জীবনযাপনের দিকে ছুটছে। আর এভাবেই, সংঘটিত হচ্ছে গ্রামীণ সামাজিক কাঠামোর পরিবর্তন।"
        }
      ]
    },
    {
      "number": "11",
      "uddipok": "সুখেন দাস তার জীবিকার প্রয়োজনে হাস-মুরগি, গরু-ছাগল। লালন পালন করে। এর পাশাপাশি তার নিজস্ব জমিতে ধান, গম, ভুট্টাসহ বিভিন্ন ফসল উৎপাদন করে থাকে। এটাই তার পেশা। তার স্ত্রী সংসারের কাজের ফাঁকে স্বামী ও সন্তানের মজাল কামনায় বিভিন্ন দেবতার উপাসনা। করে থাকে যা তার কাছে খুবই পছন্দের কাজ।",
      "tag": "DGC 25",
      "sub_questions": [
        {
          "label": "ক",
          "question": "চাকার আবিষ্কার হয় কোন যুগে?",
          "explanation": "নব্যপ্রস্তর যুগে চাকার আবিষ্কার হয়।"
        },
        {
          "label": "খ",
          "question": "ময়নামতি প্রত্নতাত্ত্বিক নিদর্শনে কোন ধর্মের প্রভাব পরিলক্ষিত হয়? বুঝিয়ে বলো।",
          "explanation": "ময়নামতির প্রত্নতাত্ত্বিক নিদর্শনে বৌদ্ধ ধর্মের প্রভাব পরিলক্ষিত হয়। ময়নামতিতে খনন কাজের ফলে প্রাপ্ত নিদর্শনসমূহের মধ্যে শালবন বিহার অন্যতম। মূলত এটি একটি বৌদ্ধ বিহার যেখানে ১১৫টি কক্ষের সন্ধান পাওয়া যায় যা পূজা অর্চনার ক্ষেত্রে ব্যবহূত হতো। এছাড়াও প্রাপ্ত অন্যান্য ধ্বংসাবশেষ যেমন- কোটিলা মুড়া, আনন্দ বিহার থেকে প্রাপ্ত নিদর্শনসমূহের ধর্মীয় তাৎপর্য দেখে মনে হয় তৎকালীন সময়ে এ অঞ্চলে বৌদ্ধধর্মের শক্তিশালী পৃষ্ঠপোষক ছিল এবং বৌদ্ধ ধর্মের ব্যাপ্তি ও প্রসারে সমাজপতিরা কাজ করেছিল।"
        },
        {
          "label": "গ",
          "question": "উদ্দীপকে সুখেন দাসের স্ত্রীর পছন্দের কাজটির সাথে সিন্ধু সভ্যতার সমাজজীবনের কোন দিকটির মিল লক্ষ করা যায়? ব্যাখ্যা করো।",
          "explanation": "উদ্দীপকে সুখেন দাসের স্ত্রীর পছন্দের কাজটির সাথে সিন্ধু সভ্যতার সমাজজীবনের ধর্মীয় দিকটির মিল লক্ষ করা যায়। সিন্ধু সমাজে ধর্মবিশ্বাস সম্পর্কে সুস্পষ্ট ধারণা পাওয়া যায় না। কেননা, এখানে কোনো মন্দির বা মঠের চিহ্ন পাওয়া যায়নি। তবে তাদের মধ্যে যে ধর্মবিশ্বাস ছিল সে বিষয়ে কোনো সন্দেহ নেই। সিন্ধু সভ্যতার বিভিন্ন স্থান থেকে প্রাপ্ত পোড়ামাটির মূর্তি থেকে বোঝা যায়, তাদের ধর্মীয় জীবনে মূর্তি পূজার প্রভাব ছিল। প্রাপ্ত মূর্তিসমূহ ছিল মূলত নারী মূর্তি যা থেকে ধারণা করা হয় তাদের মধ্যে মাতৃপূজার প্রচলন ছিল। এছাড়াও প্রাপ্ত সিলমোহর থেকে বোঝা যায় তারা বিভিন্ন দেবতার পূজা করে থাকত। উদ্দীপকে দেখা যায়, সুখেন দাসের স্ত্রী তার স্বামী ও সন্তানের মঙ্গল কামনায় বিভিন্ন দেবতার উপাসনা করে থাকে যা উপরে আলোচিত সিন্ধু সভ্যতার ধর্মীয় জীবনের সাথে সামঞ্জস্যপূর্ণ।"
        },
        {
          "label": "ঘ",
          "question": "সুখেন দাসের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি- তুমি কি একমত? উত্তরের সপক্ষে যুক্তি তুলে ধরো।",
          "explanation": "'সুখেন দাসের পেশা সিন্ধু সভ্যতার অর্থনৈতিক ব্যবস্থারই প্রতিচ্ছবি'- বক্তব্যটির সাথে আমি একমত। সিন্ধু সভ্যতা নগরকেন্দ্রিক হলেও অধিকাংশ মানুষ গ্রামে থাকত। কৃষিই ছিল তাদের প্রধান পেশা। অর্থাৎ সিন্ধু' সভ্যতার অর্থনীতির ভিত্তি হলো কৃষি। বৃহৎ শস্যাগার সভ্যতার কৃষি সমৃদ্ধির সাক্ষ্য দেয়। সিন্ধু নদের বন্যার জল জমিকে উর্বর করত, সেই উর্বর জমিতে তারা গম, যব, মুগ, মসুর, তিল প্রভৃতি শস্য চাষ করত। কৃষিকাজের পাশাপাশি সিন্ধু সভ্যতার জনগণ পশুপালন করত। তারা মেষ, গরু, ছাগল, প্রভৃতি গৃহপালিত পশু লালন-পালন করত। মূলত সিন্ধু সভ্যতার অর্থনৈতিক ব্যবস্থা ছিল কৃষি ও পশুপালন নির্ভর। উদ্দীপকে উল্লিখিত সুখেন দাস জীবিকার প্রয়োজনে বিভিন্ন ধরণের গৃহপালিত পশুপালন করেন। পাশাপাশি, নিজস্ব জমিতে ধান, গম, ভুট্টাসহ প্রভৃতি চাষ করে থাকেন যা উপরে আলোচিত সিন্ধু সভ্যতার অর্থনৈতিক ব্যবস্থার সাথে সাদৃশ্যপূর্ণ। পরিশেষে বলা যায়, সুখেন দাসের পেশা সিন্ধু সভ্যতার অর্থনৈতিক ব্যবস্থার প্রতিচ্ছবি-এ বক্তব্যটি যথার্থ।"
        }
      ]
    }
  ]
}