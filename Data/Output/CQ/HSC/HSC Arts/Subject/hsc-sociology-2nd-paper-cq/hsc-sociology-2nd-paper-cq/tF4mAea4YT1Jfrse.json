{
  "title": "ঢাকা, রাজশাহী, কুমিল্লা, সিলেট, যশোর ২০১৭",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "বার্ষিক বনভোজনে কুয়াকাটা যায় রাইসা। সেখানে সে একটি ক্ষুদ্র নৃগোষ্ঠীর জনগণকে দেখতে পায়, যারা পটুয়াখালী জেলায় অধিক সংখ্যায় বাস করছে। তাদের সমাজব্যবস্থা পূর্ণ গণতান্ত্রিক। তাদের নেতা নির্বাচিত হয় পুরুষদের ভোটের মাধ্যমে। নির্বাচনে নারীরা অংশগ্রহণ করতে পারে না।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "নৃগোষ্ঠী কী?",
          "explanation": "নৃগোষ্ঠী হচ্ছে এমন একটি মানব সম্প্রদায় যারা বংশ পরম্পরায় কিছু সাধারণ ও অভিন্ন দৈহিক বৈশিষ্ট্য ধারণ করে থাকে।"
        },
        {
          "label": "খ",
          "question": "জুম চাষ বলতে কী বোঝ?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি।\" সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়ু, বীরা, পোনম প্রভৃতি নামে পরিচিত। ১৯৫০ সালের সরকারি নিষেধাজ্ঞার ফলে এখন দেশে জুম চাষ বন্ধ।"
        },
        {
          "label": "গ",
          "question": "উদ্দীপকে রাইসা কোন ক্ষুদ্র নৃগোষ্ঠীর জনগণকে দেখতে পায়? ব্যাখ্যা করো।",
          "explanation": "উদ্দীপকে উল্লেখিত তথ্যানুসারে রাইসা রাখাইন ক্ষুদ্র নৃগোষ্ঠীর জনগণকে দেখতে পায়। বাংলাদেশের উপকূলীয় অঞ্চলে বসবাসরত অন্যতম ক্ষুদ্র নৃগোষ্ঠী হচ্ছে রাখাইন। রাখাইনদের আদিনিবাস ছিল বর্তমান মিয়ানমারের অন্তর্ভুক্ত আরাকান রাজ্যে। অষ্টাদশ শতকে (আনুমানিক ১৭৪০-১৭৯৯ সাল) আরাকান রাজ্যের রাজনৈতিক অস্থিরতার কারণে রাখাইনদের অনেকেই স্বদেশ ত্যাগ করে বাংলাদেশের উপকূলীয় অঞ্চলে (যেমন- বরিশাল, বরগুনা, পটুয়াখালী, কক্সবাজার) বসতি স্থাপন করে। ঐতিহ্যবাহী ও স্বকীয় জীবনধারার অধিকারী রাখাইনদের জীবনপ্রণালি বৈচিত্র্যপূর্ণ। | রাখাইনরা প্রধানত মঙ্গোলীয় নৃগোষ্ঠীভুক্ত। তাদের পরিবার ব্যবস্থা পিতৃতান্ত্রিক এবং অর্থনীতি মূলত কৃষি নির্ভর। রাখাইনদের সমাজব্যবস্থা পূর্ণ গণতান্ত্রিক। তারা তাদের নেতা নির্বাচনের ক্ষেত্রে গণতান্ত্রিক প্রক্রিয়া অনুসরণ করে। প্রাপ্তবয়স্ক পুরষ সদস্যদের ভোটে রাখাইনদের নেতা নির্বাচিত হন। তবে এক্ষেত্রে মহিঙ্গারা ভোট দিতে পারেন না। উদ্দীপকের রাইসা বনভোজনে পটুয়াখালীর কুয়াকাটা গিয়ে যে ক্ষুদ্র- নৃগোষ্ঠীর সমাজব্যবস্থা সম্পর্কে জানতে পারে তা উপরে আলোচিত রাখাইন নৃগোষ্ঠীর সাথে সাদৃশ্যপূর্ণ। সুতরাং এ কথা নিঃসন্দেহে বলা যায় যে, রাইসা রাখাইন নামক ক্ষুদ্র নৃগোষ্ঠীর জনগণকে দেখতে পেয়েছে।"
        },
        {
          "label": "ঘ",
          "question": "উক্ত নৃগোষ্ঠীর বিবাহ ব্যবস্থার সাথে কি আধুনিক সমাজের বিবাহ ব্যবস্থার সাদৃশ্য বিদ্যমান রয়েছে? বিশ্লেষণ করো।",
          "explanation": "হ্যাঁ, আমি মনে করি, উদ্দীপক দ্বারা নির্দেশকৃত নৃগোষ্ঠী তথা রাখাইন এবং আধুনিক সমাজ বা বাঙালিদের বিবাহ ব্যবস্থার মধ্যে সামান্য ব্যতিক্রম ছাড়া অধিকাংশ ক্ষেত্রেই সাদৃশ্য বিদ্যমান। রাখাইনদের মতে, বিয়ে হচ্ছে ধর্ম পালনের অনিবার্য শর্ত। রাখাইনদের মধ্যে চাচাতো, ফুফাতো, খালাতো ভাই-বোনের বিয়ে নিষিদ্ধ হলেও মামাতো ভাই-বোনের বিয়ে বৈধ। তবে সাধারণত এ ধরনের বিয়ে করার বিষয়ে নিরুৎসাহিত করা হয়। অতীতে রাখাইন ছেলে-মেয়েরা পরিবারের পছন্দের পাত্রী বা পাত্রকেই বিবাহ করত। কিন্তু ইদানীং শিক্ষার প্রসার এবং যুগের দাবির প্রেক্ষিতে বয়ঃপ্রাপ্ত রাখাইন ছেলে-মেয়েরা অভিভাবকদের সম্মতি নিয়ে নিজেদের পছন্দমতো পাত্র বা পাত্রীকে বিয়ে করছে। রাখাইন সমাজে সাধারণত মেয়ের বাড়িতে বিবাহ অনুষ্ঠান সম্পন্ন হয়। বিয়ের আগে বর ও কনের বাড়িতে বিয়েকে কেন্দ্র করে তৈরি হয় পিঠা ও মজাদার খাবার। বর আসার পথে সুন্দর করে গেট সাজানো হয়। বসার জন্য প্যান্ডেল নির্মিত হয়ে থাকে। দূর থেকে আত্মীয়-পরিজনের আগমনে আনন্দঘন হয়ে ওঠে বাড়ির পরিবেশ। বর আসার পর বরের কাছ থেকে দক্ষিণা আদায়সহ বিভিন্ন রীতি-রেওয়াজ পালন করা হয়। আহার পর্ব শেষে কনেকে সাজিয়ে আনা হয়। এরপর একজন বৌদ্ধ ভিক্ষু বা ঠাকুর বর- কনের সুখী জীবন কামনা করে 'মঙ্গলসূত্র' পাঠ করেন। সবশেষে একজন বয়স্ক মহিলা বর ও কনের হাতে হাত মিলিয়ে দেন। অন্যদিকে বাঙালি মুসলিম বা হিন্দু সমাজে পিতৃসূত্রীয় কিংবা মাতৃসূত্রীয় কাজিনদের সাথে বিবাহে কোনো নিষেধাজ্ঞা নেই, যেমনটা রাখাইন সমাজে দেখা যায়। বর্তমানে আধুনিক বা বাঙালি সমাজেও ছেলে-মেয়েরা অভিভাবকদের সম্মতিক্রমে নিজেদের পছন্দমতো পাত্রী বা পাত্রের সাথে বিবাহ বন্ধনে আবদ্ধ হয়। বাঙালিদের বিবাহ অনুষ্ঠানও কনের বাড়িতেই সম্পন্ন হয়ে থাকে। তবে বাঙালিদের মতো রাখাইন সমাজে বিবাহ পরবর্তী ভোজের আয়োজন করা হয় না। এ ধরনের দু'একটি ব্যতিক্রম ছাড়া বিবাহের প্রস্তাব, বিয়ের বাড়ি সজ্জিতকরণ, বরের আগমন প্রভৃতি ক্ষেত্রে আধুনিক সমাজে যে ধরনের আচার-অনুষ্ঠান পালিত হয়, তার সাথে রাখাইনদের বিবাহব্যবস্থার অনেকাংশেই মিল পাওয়া যায়।"
        }
      ]
    },
    {
      "number": "2",
      "uddipok": "রহিমার গায়ের রং কালো। তাই বিয়ে দেয়ার সময় তার বাবা পাত্রপক্ষকে স্বর্ণালংকার, গৃহস্থালি সামগ্রী, মোটর সাইকেল ও। আরো অনেক কিছু দাবি করে এবং রহিমাকে নানান কটূক্তি করে। নগদ অর্থসহ অনেক উপহার প্রদান করেন। কিছুদিন পরে, পাত্রপক্ষ পাঠিয়ে দেয়। অবশেষে সে আত্মহত্যার পথ বেছে নেয়।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "জাতিসম্পর্ক কয় প্রকার?",
          "explanation": "জ্ঞাতিসম্পর্ক ৪ প্রকার। যথা- রক্তসম্পর্কিত, বৈবাহিক, কাল্পনিক এবং প্রথাগত।"
        },
        {
          "label": "খ",
          "question": "কর্মজীবী নারীরা নিরাপত্তাহীনতায় ভোগে কেন?",
          "explanation": "কর্মজীবী নারীরা সামাজিক ও পরিবেশগত কারণে নিরাপত্তাহীনতায় ভোগে। বর্তমানে 'সমাজে প্রতিটি ক্ষেত্রেই নারীরা অবহেলিত ও নির্যাতিত হচ্ছে। বিশেষ করে কর্মক্ষেত্রে নারীরা নানাভাবে সমস্যার শিকার হচ্ছে। যেমন- যৌন নির্যাতন, অধিক কাজে বাধ্য করা, মানসিকভাবে চাপে রাখা, পারিশ্রমিক কম দেওয়া, আসা-যাওয়ার রাস্তায় নিরাপত্তাহীনতা ইত্যাদি। আর এসব সমস্যার ফলেই কর্মজীবী নারীরা নিরাপত্তাহীনতায় ভোগে।"
        },
        {
          "label": "গ",
          "question": "উদ্দীপকে রহিমার বিয়েতে উপঢৌকন ছাড়া অন্যান্য কিছু দাবি করা কোন ধরনের সমস্যাকে নির্দেশ করে? ব্যাখ্যা করো।",
          "explanation": "উদ্দীপকে রহিমার বিয়েতে উপঢৌকন ছাড়া অন্যান্য কিছু দাবি করা 'যৌতুক' নামক ভয়াবহ সামাজিক সমস্যাকে নির্দেশ করে। যৌতুক হলো এক ধরনের অর্থনৈতিক দাবি। সামাজিকভাবে এ প্রথাকে উপহার, উপঢৌকন, নজরানা প্রদান প্রভৃতি হিসেবে আখ্যায়িত করা হয়ে থাকে। সাধারণত পাত্র বা পাত্রীপক্ষ কর্তৃক পাত্রী বা পাত্রকে প্রদেয় অর্থ- সম্পত্তি বা অন্যান্য দ্রব্যসামগ্রী যৌতুক হিসেবে গণ্য হয়ে থাকে। তবে বাংলাদেশের সামাজিক প্রেক্ষাপটে যৌতুক মূলত পাত্রীপক্ষ কর্তৃক পাত্রপক্ষকে দেওয়া হয়ে থাকে। যৌতুকের দ্রব্যাদির মধ্যে নগদ অর্থ থেকে শুরু করে গহনা, টিভি, ফ্রিজ, মোবাইল, আসবাবপত্র প্রভৃতি দাবি করা হয়। যৌতুকের সাধারণ ব্যাখ্যায় ফরাসি সমাজবিজ্ঞানী ম্যাক্স র‍্যাডিন বলেন, \"যৌতুক হলো সে সম্পদ যা বিবাহের সময় ব্যক্তি তার স্ত্রী বা স্ত্রীর পরিবার থেকে পেয়ে থাকে।\" উদ্দীপকে দেখা যায়, রহিমার বিয়ের সময় তার বাবা পাত্রপক্ষকে স্বর্ণালংকার, গৃহস্থালী সামগ্রী, মোটর সাইকেল ও নগদ অর্থসহ অনেক উপহার প্রদান করেন। পাত্রপক্ষ বিয়ের কিছুদিন পর আরো অনেক কিছু দাবি করে। উপরে আলোচিত যৌতুকের সংজ্ঞা এবং উদাহরণের প্রেক্ষিতে সহজেই বোঝা যায় যে, উপঢৌকন ব্যতীত পাত্রপক্ষ অন্যান্য যা কিছু দাবি করেছে তা যৌতুক সমস্যাকেই নির্দেশ করে।"
        },
        {
          "label": "ঘ",
          "question": "তুমি কি মনে কর, উক্ত সমস্যাটির কারণে বেশির ভাগ নারী সমাজে আত্মহত্যা করে? বিশ্লেষণ করো।",
          "explanation": "হ্যাঁ, আমি মনে করি, উদ্দীপক দ্বারা নির্দেশকৃত সমস্যা তথা যৌতুক প্রথার কারণে বেশিরভাগ নারী সমাজে আত্মহত্যা করে। এ কথা সর্বজনস্বীকৃত যে, যৌতুক একটি অমানবিক সামাজিক অনাচার। এ অনাচার বিবাহকে ঘিরে ঘটে থাকে। আমাদের দেশে অধিকাংশ ক্ষেত্রেই বিবাহের সময় কনেপক্ষকেই যৌতুক প্রদান করতে বাধ্য করা হয়। অর্থাৎ যৌতুকের প্রভাবে সবচেয়ে ক্ষতিগ্রস্ত হয় কন্যার পরিবার। যৌতুকের দাবি মেটাতে গিয়ে নিম্নবিত্ত পরিবারের কন্যাদায়গ্রস্ত পিতাকে সর্বস্ব হারাতে হয়। ফলে পারিবারিকভাবে আর্থিক সংকট দেখা দেয়। এছাড়াও পরিবারে নানা ধরনের অশান্তি ও ভাঙনও দেখা দেয়। অনেক সময় যৌতুকের অর্থ না পাওয়ার কারণে স্বামী ও তার পরিবারের সদস্যরা স্ত্রীর ওপর অমানবিক অত্যাচার করে। ফলে মৃত্যুর মতো অনাকাঙ্ক্ষিত ঘটনাও ঘটে থাকে। আবার অনেকক্ষেত্রে যৌতুকের দাবি পূরণে ব্যর্থ হলে স্বামী তার স্ত্রীকে বাবার বাড়িতে পাঠিয়ে দেয়, সেখানে সে মানসিক ভোগান্তির শিকার হয়ে আত্মহত্যার মতো জঘন্য পথ বেছে নিতে বাধ্য হয়। উদ্দীপকে লক্ষণীয় যে, যৌতুকের দাবি মেটাতে না পারায় রহিমাকে তার স্বামী বাবার বাড়ি পাঠিয়ে দেয়, যেখানে সে বিভিন্ন ধরনের মানসিক নির্যাতনের শিকার হয় এবং আত্মহত্যা করতে বাধ্য হয়। উক্ত ঘটনাটি রহিমার মতো সমাজে আরো অনেক নারীর ক্ষেত্রেও প্রযোজ্য যারা যৌতুকের দাবি মেটাতে না পারায় আত্মহত্যার পথ বেছে নেয়। বস্তুত বাংলাদেশে পারিবারিক কারণে যতো নারী আত্মহত্যা করে, তাদের মধ্যে সিংহভাগই যৌতুকের শিকার হয়ে মৃত্যুর মতো চরম পথ বেছে নেয়।"
        }
      ]
    },
    {
      "number": "3",
      "uddipok": "",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "মাতৃসূত্রীয় পরিবার কী?",
          "explanation": "যে পরিবারের সন্তান-সন্তুতি মাতৃধারায় সম্পত্তি, বংশনাম ও মর্যাদা উত্তরাধিকার সূত্রে লাভ করে এবং মা, মামা ও নানাকে পিতা, চাচা ও দাদার চেয়ে বেশি গুরুত্ব দেয়, তাকে মাতৃসূত্রীয় পরিবার বলে।"
        },
        {
          "label": "খ",
          "question": "লেভিরেট ও সরোরেট বিবাহ বলতে কী বোঝ?",
          "explanation": "লেভিরেট ও সরোরেট বিবাহ বাংলাদেশের সমাজব্যবস্থায় পারিবারিক সংহতি রক্ষায় বিদ্যমান দুই ধরনের বিবাহ ব্যবস্থা। লেভিরেট বা দেবর বিবাহ বলতে কোনো ব্যক্তি কর্তৃক তার মৃত ভাইয়ের বিধবা স্ত্রীর সাথে বিবাহ বন্ধনে আবদ্ধ হওয়াকে বোঝায়। পক্ষান্তরে, সরোরেট বা শ্যালিকা বিবাহ লেভিরেট বিবাহের সম্পূর্ণ বিপরীত। অর্থাৎ, কোনো ব্যক্তি তার মৃত স্ত্রীর ছোট বোনকে বিবাহের মাধ্যমে যে বন্ধনে আবদ্ধ হয়, তাকে সরোরেট বিবাহ বলে। প্রধানত, মৃত ব্যক্তির সন্তান- সন্ততির ভবিষ্যৎ চিন্তা, আত্মীয়তার বন্ধন অটুট রাখা, নিজ বংশের মধ্যে সম্পত্তির বণ্টন নিশ্চিত করার জন্য এ দুই ধরনের বিবাহ সংঘটিত হয়।"
        },
        {
          "label": "গ",
          "question": "উদ্দীপকে '?' চিহ্নিত স্থানের জন্য কোন প্রত্যয়টি প্রযোজ্য? ব্যাখ্যা করো।",
          "explanation": "উদ্দীপকে\"? চিহ্নিত স্থানে 'জ্ঞাতিসম্পর্ক' প্রত্যয়টি প্রযোজ্য। সমাজবিজ্ঞানীদের মতানুসারে, আত্মীয়-স্বজন, জ্ঞাতি-গোষ্ঠীর সদস্য এবং ঘনিষ্ঠ নিকটজনের মধ্যে পারস্পরিক সম্পর্কই হলো জ্ঞাতিসম্পর্ক। অর্থাৎ, জ্ঞাতির সাথে সম্পর্কই জ্ঞাতিসম্পর্ক। বাংলাদেশের সমাজজীবনে জ্ঞাতিসম্পর্ক অত্যন্ত মজবুত ও দৃঢ়। অর্থনৈতিক, রাজনৈতিক, সামাজিক ও সাংস্কৃতিক কর্মকাণ্ডে জ্ঞাতিরা গুরুত্বপূর্ণ ভূমিকা পালন করে থাকে। বিশেষ করে, আর্থিক সংকটে সহযোগিতা যেমন- সম্পত্তি ক্রয়-বিক্রয়, জমি বর্গা নেওয়া- দেওয়া, ঋণ আদান-প্রদান প্রভৃতি ক্ষেত্রে জ্ঞাতিরা সাহায্য করে থাকে। আবার বিভিন্ন রাজনৈতিক কর্মকাণ্ড যেমন- নির্বাচন বা জনকল্যাণমূলক কাজে জ্ঞাতিরাই প্রথমে এগিয়ে আসে। নেতৃত্ব সৃষ্টিতেও জ্ঞাতিসম্পর্ক গুরুত্বপূর্ণ ভূমিকা পালন করে থাকে। যেমন- নির্বাচনের সময় যে প্রার্থীর জ্ঞাতি গোষ্ঠীর সংখ্যা বেশি সে সহজেই নির্বাচনে জয়লাভ করে। এছাড়াও স্বজনপ্রীতি, জাতীয়তাবোধ সৃষ্টির ক্ষেত্রেও জ্ঞাতিরা অনবদ্য অবদান রাখে। উদ্দীপকে \"? চিহ্নিত স্থানের চারপাশে যেসব নির্দেশকসমূহ উল্লেখ আছে তা উপরে আলোচিত জ্ঞাতিসম্পর্কের বিভিন্ন, কাজের সাথে সাদৃশ্যপূর্ণ। সুতরাং নিঃসন্দেহে বলা যায় যে, \"? চিহ্নিত স্থানে জ্ঞাতিসম্পর্ক প্রত্যয়টি প্রযোজ্য।"
        },
        {
          "label": "ঘ",
          "question": "'?' চিহ্নিত প্রত্যয়ের কোন কাজটি আমলাতন্ত্রকে প্রভাবিত করতে। পারে? বাংলাদেশের সমাজের প্রেক্ষিতে আলোচনা করো।",
          "explanation": "কাজ উল্লেখ করা হয়েছে তার মধ্যে স্বজনপ্রীতি আমলাতন্ত্রকে প্রভাবিত করতে পারে। নিচে বাংলাদেশের সমাজের প্রেক্ষাপটে বিষয়টি আলোচনা করা হলো- বাংলাদেশে জ্ঞাতিসম্পর্ক অত্যন্ত মজবুত ও দৃঢ়। বিশেষ করে গ্রামীণ জীবনে জাতিসম্পর্কের বন্ধন খুবই শক্ত। জ্ঞাতিরা অর্থনৈতিক, রাজনৈতিক, সামাজিক ও সাংস্কৃতিক। ক্ষেত্রে গুরুত্বপূর্ণ ভূমিকা পালন করে থাকে। বিশেষ করে জ্ঞাতিতে জ্ঞাতিতে যে স্বজনপ্রীতি সৃষ্টি হয় তা আর্থ-সামাজিকসহ সব ক্ষেত্রে প্রভাব বিস্তার করে। আইন, বিচার ও প্রশাসনিক ক্ষেত্রে জ্ঞাতিসম্পর্ক এক অঘোষিত বাধার সৃষ্টি করে। উদাহরণস্বরূপ বলা যায়- বিচারক যদি কোনো আসামীর আত্মীয় হন তাহলে তিনি বিচারের ক্ষেত্রে যে কোনো ধরনের আইনের ফাঁক খুজতে থাকেন, যাতে তার জ্ঞাতি সম্ভাব্য শান্তি থেকে রক্ষা পায়। আবার সরকারি চাকরি লাভের ক্ষেত্রে প্রশ্ন ফাঁস, যোগ্য প্রার্থীকে বাদ দিয়ে অযোগ্য জ্ঞাতিকে নিয়োগ দান, স্রেফ জ্ঞাতি হওয়ার কারণে অযোগ্য প্রার্থীকে নির্বাচনে মনোয়ন দান, আত্মীয়তার ওপর ভিত্তি করে রাজনৈতিক দলের গুরুত্বপূর্ণ পদে বসানো ইত্যাদি হচ্ছে বাংলাদেশের প্রেক্ষাপটে স্বজনপ্রীতির মাধ্যমে আমলাতন্ত্রকে প্রভাবিত করার কিছু উদাহরণ। উপরের আলোচনার প্রেক্ষিতে একথা নিঃসন্দেহে বলা যায় যে, জ্ঞাতিসম্পর্কের অন্যতম কাজ বা উপাদান স্বজনপ্রীতি আমলাতন্ত্রকে অনেকাংশেই প্রভাবিত করে।"
        }
      ]
    },
    {
      "number": "4",
      "uddipok": "রাজশাহী বিভাগের জেলা শহরের একটি প্রাইভেট কোম্পানিতে চাকুরি করেন জামান সাহেব। সম্প্রতি এই জেলা শহরে অনেক কলকারখানা গড়ে উঠেছে। শহরের বাইরের মানুষ এখন আর চাষাবাদে আগের মতো আগ্রহী নয়। ইটের তৈরি বাড়িঘরে প্রায় মানুষ বসবাস করছে। বিগত দশ বছরের তুলনায় মানুষের জীবনযাত্রার মান বৃদ্ধি পেয়েছে।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "Ageism শব্দের অর্থ কী?",
          "explanation": "Ageism একটি সমাজতাত্ত্বিক প্রত্যয় বা ধারণা যার অর্থ হলো \"বয়স বৈষম্যবাদ\"।"
        },
        {
          "label": "খ",
          "question": "টেকসই উন্নয়ন বলতে কী বোঝ?",
          "explanation": "টেকসই উন্নয়ন বলতে দীর্ঘমেয়াদি উন্নয়নকে বোঝায়। ১৯৯২ সালে ব্রাজিলের রিও-ড়ি-জেনেরোতে (রিও-তে) যে ধরিত্রী সম্মেলন (Earth Summit) অনুষ্ঠিত হয় সেখানে গৃহীত Agenda-21-এ টেকসই উন্নয়নের সংজ্ঞায় বলা হয়- 'টেকসই উন্নয়ন হচ্ছে অর্থনৈতিক অগ্রগতি, সামাজিক বিকাশ এবং পরিবেশ সংরক্ষণে সমন্বিত ব্যবস্থা এবং এটি বাস্তবায়িত হবে মানুষকে কেন্দ্র করে।' ২০১২ সালে রিও-তে অনুষ্ঠিত রিও+২০ সম্মেলনে গৃহীত 'The Future We Want'-এ এই সংজ্ঞা পুনর্ব্যক্ত করা হয় এবং এর মানবকেন্দ্রিকতাকে গুরুত্ব দেওয়া হয়।"
        },
        {
          "label": "গ",
          "question": "উদ্দীপকে শহরের সামাজিক পরিবর্তনে যে উপাদানটি লক্ষ করা যায় তার ব্যাখ্যা দাও।",
          "explanation": "উদ্দীপকে রাজশাহী বিভাগের জেলা শহরের সামাজিক পরিবর্তনের ক্ষেত্রে 'শিল্পায়ন ও নগরায়ণ' উপাদানটির ভূমিকা লক্ষ করা যায়। সাধারণ অর্থে, শিল্পায়ন বলতে এমন একটি প্রক্রিয়াকে বোঝায়, 'যে প্রক্রিয়ায় যান্ত্রিক পদ্ধতিতে অকৃষিজ পণ্য উৎপাদিত হয়। অর্থাৎ, বিজ্ঞান ও প্রযুক্তি প্রয়োগের মাধ্যমে বৃহৎ ও ব্যাপকহারে উৎপাদন করার প্রক্রিয়াই হচ্ছে শিল্পায়ন। শিল্পায়নের ফলে কৃষিভিত্তিক অর্থনীতির পরিবর্তে শিল্পভিত্তিক অর্থনীতির প্রচলন শুরু হয়। এর পাশাপাশি জীবনের সবক্ষেত্রে যন্ত্রের ব্যাপক ব্যবহার পরিলক্ষিত হয়। অন্যদিকে, নগরায়ণ হলো শিল্পায়নের ফল। সাধারণভাবে নগরায়ণ বলতে এমন একটি প্রক্রিয়াকে বোঝায়, যাতে কোনো একটি এলাকার মানুষ কৃষিজ পেশার পরিবর্তে অকৃষিজ পেশায়, জীবিকা নির্বাহ করে এবং আধুনিক সুযোগ-সুবিধার কারণে সেখানে অনেক লোকের ঘনবসতি গড়ে ওঠে। উদ্দীপকে লক্ষণীয় যে, রাজশাহী বিভাগের জেলা শহরে কলকারখানা গড়ে ওঠায় মানুষ এখন আর আগের মতো চাষাবাদে আগ্রহী নয়। এছাড়া বাসস্থানের প্রকৃতিতে পরিবর্তন সাধিত হওয়ার পাশাপাশি জীবনযাত্রার মানও বৃদ্ধি পেয়েছে, যা নিঃসন্দেহে শিল্পায়ন ও 'নগরায়ণের প্রত্যক্ষ ফলাফলের সাথে সম্পৃক্ত। উপরের আলোচনা শেষে বলা যায় যে, উদ্দীপকের শহরের সামাজিক পরিবর্তনে শিল্পায়ন ও নগরায়ণের ভূমিকা পরিলক্ষিত হয়।"
        },
        {
          "label": "ঘ",
          "question": "উদ্দীপকে কলকারখানার ব্যাপক বিস্তার কৃষিক্ষেত্র ছাড়াও আর কোন কোন ক্ষেত্রে প্রভাব বিস্তার করছে বলে তুমি মনে কর? মতামত দাও।",
          "explanation": "বাসস্থান ও জীবনযাত্রার মানের ওপর প্রভাব বিস্তার করেছে বলে আমি মনে করি। শিল্পায়ন ও নগরায়ণ উভয়ই অকৃষিজ পেশার সাথে সম্পৃক্ত। যে অঞ্চলে শিল্পায়ন তথা কলকারখানা গড়ে ওঠে, সেখানে নতুন কর্মসংস্থানের সুযোগ সৃষ্টি হওয়ায় মানুষ কৃষিকাজে আগ্রহ হারিয়ে ফেলে এবং অকৃষিজ পেশায় নিজেকে নিয়োজিত করে। আবার শিল্পায়নের অত্যাবশ্যকীয় ফল হলো নগরায়ণ। এর ফলে বাসস্থানের প্রকৃতিতেও পরিবর্তন সাধিত হয়। মানুষ মাটি, ছন বা কাঠের তৈরি ঘরবাড়ির পরিবর্তে ইট দ্বারা নির্মিত বাড়িঘরে বসবাস করতে আরম্ভ করে। এছাড়া শিল্পায়ন তথা কলকারখানা গড়ে ওঠায় মানুষের আয়ের পরিমাণও বৃদ্ধি পায়। ফলে স্বাভাবিকভাবেই তাদের সঞ্চয়ের পরিমাণও বৃদ্ধি পায়, যা তাদের জীবনযাত্রার মানোন্নয়নে গুরুত্বপূর্ণ ভূমিকা রাখে। উদ্দীপকে লক্ষণীয় যে, রাজশাহী বিভাগ্নে জেলা শহরে কলকারখানা গড়ে ওঠার ফলে মানুষ অকৃষিজ পেশার সাথে জড়িত হচ্ছে, তাদের বাসস্থানের প্রকৃতিতেও পরিবর্তন সাধিত হয়েছে। পাশাপাশি তাদের জীবনযাত্রার মানও বৃদ্ধি পেয়েছে যা মূলত শিল্পায়ন ও নগরায়ণের কারণেই সম্ভবপর হয়েছে। পরিশেষে বলা যায় যে, শিল্পায়ন তথা কলকারখানার ব্যাপক বিস্তার রাজশাহী বিভাগের জেলা শহরের কৃষিক্ষেত্র ছাড়াও কর্মসংস্থান, বাসস্থান ও জীবনযাত্রার ওপর প্রভাব বিস্তার করেছে।"
        }
      ]
    },
    {
      "number": "5",
      "uddipok": "রবিন ছোটবেলা থেকেই শহরে বসবাস করছে। বাবার সাথে গ্রামে দাদার বাড়ি বেড়াতে গিয়ে সে দেখল, গ্রামের মানুষেরা সহজ-সরল, মিতব্যয়ী, আন্তরিক, বিনোদনপ্রিয়, শান্তিপ্রিয় ও ধার্মিক। অথচ শহরের মানুষের মধ্যে এর ভিন্নতা লক্ষ করা যায়।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "সংস্কৃতির ইংরেজি প্রতিশব্দ 'Culture' শব্দটি প্রথম কে ব্যবহার করেন?",
          "explanation": "সংস্কৃতির ইংরেজি প্রতিশব্দ 'Culture' শব্দটি প্রথম ব্যবহার করেন ব্রিটিশ দার্শনিক ফ্রান্সিস বেকন।"
        },
        {
          "label": "খ",
          "question": "সাংস্কৃতিক ব্যবধান বলতে কী বোঝ ?",
          "explanation": "বিশিষ্ট আমেরিকান সমাজবিজ্ঞানী উইলিয়াম এফ অগবার্ন তার 'Social \"Change' গ্রন্থে সংস্কৃতির পশ্চাৎপদতা সম্পর্কিত যে তত্ত্ব সম্পর্কে ব্যাখ্যা প্রদান করেন, তাই মূলত 'সাংস্কৃতিক ব্যবধান তত্ত্ব' হিসেবে পরিচিত। সাংস্কৃতিক ব্যবধান বলতে সাধারণত সংস্কৃতির দুটি অংশের মধ্যে বিদ্যমান পার্থক্যকে বোঝায়। অর্থাৎ, বিজ্ঞান ও প্রযুক্তির ব্যাপক অগ্রগতির ফলে বস্তুগত সংস্কৃতি (Material Culture) দ্রুতগতিতে পরিবর্তিত হচ্ছে, যার সাথে অবস্তুগত সংস্কৃতি (Non-material Culture) খাপ খাইয়ে বা তাল মিলিয়ে চলতে পারছে না। ফলে সৃষ্টি হচ্ছে সাংস্কৃতিক পশ্চাৎপদতা বা পিছিয়ে পড়া। সংক্ষেপে এটাই হলো সাংস্কৃতিক ব্যবধান ।"
        },
        {
          "label": "গ",
          "question": "উদ্দীপকে বাংলাদেশের গ্রামীণ সংস্কৃতির ধরন ব্যাখ্যা করো।",
          "explanation": "সংস্কৃতি হলো একটি জাতি বা সমাজের জীবনধারণ পদ্ধতি। আর বাংলাদেশের প্রায় শতকরা ৭৬ ভাগ মানুষ গ্রামে বসবাস করে । সুতরাং বাংলাদেশের সংস্কৃতি বলতে প্রধানত গ্রামীণ সংস্কৃতিকেই বোঝায়। এ সংস্কৃতির ধরন নিচে ব্যাখ্যা করা হলো- বাংলাদেশের গ্রামীণ সমাজ মূলত সনাতন জীবনধারায় পরিচালিত হয়। অর্থাৎ- গ্রামীণ সমাজে বসবাসকারী মানুষ সুদীর্ঘকাল যাবৎ কোনোরকম পরিবর্তন ছাড়াই একই ধরনের জীবনযাপন করে। গ্রামীণ অর্থনীতির মূলভিত্তি হলো কৃষি। অধিকাংশ গ্রামবাসী প্রত্যক্ষ বা পরোক্ষভাবে কৃষির সাথে জড়িত। তাদের মধ্যে অধিকাংশরাই এখনও গরু ও লাঙলের সাহায্যে কৃষিকাজ করে। তবে ইদানিং পাওয়ার টিলার এবং অন্যান্য প্রযুক্তি নির্ভর কৃষি যন্ত্রের ব্যবহারও বৃদ্ধি পাচ্ছে। গ্রামের মানুষেরা সাধারণত সহজ-সরল- হয়ে থাকে। তাদের পোশাক-পরিচ্ছদও সাধারণ। ভাত, মাছ, ডাল শাক- সবজি গ্রামের মানুষের প্রধান খাদ্য হলেও বিভিন্ন উৎসব অনুষ্ঠানে পিঠা, পোলাও, মাংস ও পায়েসের আয়োজন করা হয়ে থাকে। গ্রামীণ সমাজ জীবনের অন্যতম বৈশিষ্ট্য হলো, শহরাঞ্চল থেকে পৃথক প্রকৃতির ঘরবাড়ির ধরন। সাধারণত গ্রামাঞ্চলে বাঁশ ও বেতের তৈরি বেড়া, বাঁশের খুটি এবং ছন বা খড়ের ছাউনি দেওয়া ঘরের আধিক্য লক্ষ করা যায়। বাংলাদেশের গ্রামীণ সমাজজীবনে বিভিন্ন ধর্মের প্রভাব বহুলাংশে বিদ্যমান। আবহমানকাল ধরেই গ্রামে বিভিন্ন ধর্মের লোকেরা একত্রে শান্তিতে বসবাস করছে, যা ধর্মীয় সহনশীলতা ও শান্তিপ্রিয়তার সাক্ষ্য বহন করে। উদ্দীপকে দেখা যায়, রবিন তার বাবার সাথে গ্রামে দাদার বাড়ি বেড়াতে গিয়ে গ্রামের মানুষের সহজ-সরলতা, মিতব্যয়ীতা, আন্তরিকতা, বিনোদনপ্রিয়তা, শান্তিপ্রিয়তা ও ধার্মিকতা পর্যবেক্ষণ করলো, পূর্বোক্ত আলোচনা অনুযায়ী যা গ্রামীণ সংস্কৃতির প্রকৃতিকে তুলে ধরে। উপরের আলোচনার প্রেক্ষিতে বলা যায়, বাংলাদেশের গ্রামীণ সংস্কৃতি একইসাথে সনাতন এবং আধুনিক বৈশিষ্ট্য ধারণ করছে, যা পরিলক্ষিত হয় গ্রামবাসীদের জীবন-জীবিকার সব ক্ষেত্রে।"
        },
        {
          "label": "ঘ",
          "question": "নগর সংস্কৃতি গ্রামীণ সংস্কৃতি থেকে ভিন্ন” – উক্তিটি বিশ্লেষণ করো।",
          "explanation": "নগর সংস্কৃতি গ্রামীণ সংস্কৃতি থেকে ভিন্ন” – উক্তিটি বাংলাদেশের প্রেক্ষিতে যথার্থ। বাংলাদেশের সংস্কৃতি বলতে প্রধানত গ্রামীণ ও নগর সংস্কৃতিকে বোঝায়, যা পরস্পর থেকে সম্পূর্ণ ভিন্ন। যেমন- নগরে বাড়ি-ঘর নির্মাণে আধুনিক প্রযুক্তি ও উপকরণ ব্যবহার করা হয়। পক্ষান্তরে, গ্রামের বাড়ি-ঘরগুলো মূলত টিন, বাঁশ, ছন, কাঠ ইত্যাদি দিয়ে নির্মিত হয়। বাংলাদেশের নগর | সংস্কৃতির পোশাক-পরিচ্ছদ ও সাজসজ্জা বিচিত্র ও বৈচিত্র্যময়। শার্ট, প্যান্ট, কোট, টাই, পাঞ্জাবি, কটি, সালোয়ার কামিজ, শাড়ি ইত্যাদি বৈচিত্র্যময় পোশা নগরবাসীদের গ্রামবাসীদের থেকে আলাদা করে। নগরের বাসিন্দারা শিল্প ও সাহিত্যে গ্রামের মানুষের চেয়ে অনেকটা পারদর্শী। নগর সংস্কৃতির একটি স্বতন্ত্র ধরন হলো, জ্ঞান-বিজ্ঞান ও প্রযুক্তির ব্যবহার এবং তার নিয়মিত চর্চা, যা কিনা গ্রামীণ সংস্কৃতিতে অনুপস্থিত। আবার গ্রামের মানুষের চেয়ে নগরের মানুষের মধ্যে আন্তরিকতা খুব কম থাকে। নাগরিক জীবনের অর্থনীতি পুরোটাই শিল্প, বাণিজ্য ও চাকরির ওপর নির্ভর করে। পক্ষান্তরে, গ্রামীণ অর্থনীতি মূলত কৃষিনির্ভর। এছাড়া বাংলাদেশের গ্রাম্য রাজনীতি অধিকাংশ ক্ষেত্রেই ব্যক্তি ও গোষ্ঠীস্বার্থ কেন্দ্রিক। অন্যদিকে নগরের রাজনীতি মূলত রাজনৈতিক দলকে কেন্দ্র করে আবর্তিত হয়। এর পাশাপাশি নগরের মানুষের মধ্যে ধর্মনিরপেক্ষতা এবং গ্রামের মানুষের মধ্যে ধর্মভীরুতা লক্ষণীয়। তাছাড়া নগরে মর্যাদা অর্জিত, আর গ্রামে মর্যাদা আরোপিত। অর্থাৎ নগরে বংশানুক্রমে মর্যাদার চেয়ে শিক্ষা, সম্পত্তি কিংবা রাজনৈতিক যোগাযোগের মাধ্যমে অর্জিত মর্যাদার গুরুত্ব অনেক বেশি। উপরের আলোচনা থেকে একথা স্পষ্টভাবে প্রতীয়মান হয় যে, ধারণাগত দিক থেকে নগর ও গ্রামীণ সংস্কৃতি এক হলেও বৈশিষ্ট্যগত দিক থেকে উভয় সংস্কৃতির মধ্যে মৌলিক পার্থক্য বিদ্যমান।"
        }
      ]
    },
    {
      "number": "6",
      "uddipok": "রাহেলার বিয়ে হয় তিন বছর আগে। তার দিনমজুর স্বামী হঠাৎ অসুস্থ হয়ে মারা যায়। সন্তানদের নিয়ে তার কষ্টে দিন কাটে। এরপর স্থানীয় একটি বেসরকারি সংস্থা থেকে কিছু টাকা নিয়ে সে হাঁস-মুরগীর খামার গড়ে তোলে। অন্যদিকে অভাবী সখিনা রাহেলার। মত টাকা নিয়ে শাকসবজির বাগান করে পরিবারের আয় বৃদ্ধি করছে। তাদের সন্তানেরা স্কুলে লেখাপড়া করছে।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "সরকারি সংস্থা কী?",
          "explanation": "সরকারি সংস্থা বলতে সম্পূর্ণরূপে সরকারি ব্যবস্থাপনায় পরিচালিত প্রতিষ্ঠানকে বোঝায়।"
        },
        {
          "label": "খ",
          "question": "বৃক্ষ নিধনের ফলে কী সমস্যা সৃষ্টি হতে পারে?",
          "explanation": "বৃক্ষ নিধনের ফলে নানা ধরনের প্রাকৃতিক সমস্যা সৃষ্টি হতে পারে। বৃক্ষ নিধনের ফলে বায়ুমণ্ডলে কার্বন ডাই-অক্সাইডের পরিমাণ বৃদ্ধি পাবে এবং বিশ্ব ক্রমাগত উষ্ণ হবে। ফলস্বরূপ, পরিবেশ তার ভারসাম্য হারাবে এবং ঘন ঘন খরা, বন্যা, ঘূর্ণিঝড়, ভূমিকম্পের মতো প্রাকৃতিক দুর্যোগ দেখা 'দিবে, যা সমাজজীবনে নেতিবাচক প্রভাব বিস্তার এবং স্বাভাবিক জীবনযাত্রাকে ব্যাহত করবে।"
        },
        {
          "label": "গ",
          "question": "উদ্দীপকে বেসরকারি সংস্থার যে কার্যক্রম প্রতিফলিত হয়েছে তা। ব্যাখ্যা করো।",
          "explanation": "নিম্নের অনুরূপ উদ্দীপকে বেসরকারি সংস্থার ঋণদানমূলক কার্যক্রম প্রতিফলিত হয়েছে। বেসরকারি সংস্থা বলতে এমন অলাভজনক স্বেচ্ছাসেবী সংস্থাকে বোঝায়, যা সামাজিক কল্যাণ ও জনগণের সামগ্রিক উন্নয়নের লক্ষ্যে গড়ে ওঠে। বেসরকারি সংস্থাসমূহ আর্থ-সামাজিক উন্নয়নের লক্ষ্যে বিভিন্ন ধরনের কার্যক্রম যেমন- গ্রামীণ উন্নয়ন, দারিদ্র্য বিমোচন, ঋণদান, কর্মসংস্থান সৃষ্টি, শিক্ষার উন্নয়ন, টিকাদান কর্মসূচি, পরিবার পরিকল্পনা বাস্তবায়ন প্রভৃতি পরিচালনা করে থাকে। ঋণ প্রদান কর্মসূচি বেসরকারি সংস্থার অন্যতম কার্যক্রম। গ্রামীণ আর্থ-সামাজিক অবস্থার উন্নয়নের লক্ষ্যে বেসরকারি সংস্থাগুলো বিভিন্ন খাতে ঋণ প্রদান করে থাকে। উদ্দীপকে দেখা যায়, গ্রামের দুস্থ মহিলা শিউলিকে দিনমজুর স্বামীর রোজগারে সন্তানদের নিয়ে অনাহারে, অর্ধাহারে দিন কাটাতে হতো। অতঃপর স্থানীয় একটি বেসরকারি সংস্থা থেকে কিছু নগদ অর্থ নিয়ে হাঁস-মুরগির খামার গড়ে তুলে এখন সে অনেকটা সচ্ছল। তার পতিবেশী বিউটিও একটি সংস্থা থেকে টাকা নিয়ে সেলাই মেশিন কিনে পরিবারের আয় বৃদ্ধি করেছে। পূর্বোক্ত আলোচনার সাথে তুলনা করলে বোঝা যায়, তাদের বিভিন্ন সংস্থা থেকে নগদ অর্থ গ্রহণ আর্থ-সামাজিক উন্নয়ন বেসরকারি সংস্থার ঋণদান কর্মসূচির সাথে সাদৃশ্যপূর্ণ। কেননা বেসরকারি সংস্থা ক্ষুদ্র ঋণ প্রদানের মাধ্যমে মানবসম্পদ উন্নয়ন ও দারিদ্র্য বিমোচনে ভূমিকা রাখে।"
        },
        {
          "label": "ঘ",
          "question": "গ্রামীণ নারীদের আত্মকর্মসংস্থানে বেসরকারি সংস্থা কীভাবে ভূমিকা রাখে? বিশ্লেষণ করো।",
          "explanation": "গ্রামীণ নারীদের আত্মকর্মসংস্থানের ক্ষেত্রে বেসরকারি সংস্থা প্রশিক্ষণ ও ঋণদানের মাধ্যমে গুরুত্বপূর্ণ ভূমিকা রাখে। গ্রামীণ নারীদের আর্থ-সামাজিক অবস্থা উন্নয়নের মাধ্যমে নারীর ক্ষমতায়ন বৃদ্ধি বেসরকারি সংস্থার অন্যতম উদ্দেশ্য। এ লক্ষ্যে বেসরকারি সংস্থা গ্রামীণ নারীদের আত্মকর্মসংস্থানের প্রতি গুরুত্ব প্রদান করে। এক্ষেত্রে বেসরকারি সংস্থাসমূহ নারীদেরকে বিভিন্ন ধরনের প্রশিক্ষণ প্রদান করে থাকে। যেমন- হাঁস-মুরগি পালন, ক্ষুদ্র ও কুটির শিল্প, মৎস্য চাষ, শাকসবজির বাগান করা প্রভৃতি ক্ষেত্রে গ্রামীণ দুস্থ, অসহায় ও দরিদ্র নারীদের প্রশিক্ষণ প্রদান করে থাকে। শুধু প্রশিক্ষণ প্রদান নয়, বরং প্রশিক্ষণ শেষে ঋণের ব্যবস্থাও করে থাকে। যার ফলে প্রশিক্ষণপ্রাপ্তরা তাদের কার্যক্রম শুরু করতে পারে। এভাবে বেসরকারি সংস্থা গ্রামীণ নারীদের আত্মকর্মসংস্থানে ভূমিকা রাখে।"
        }
      ]
    },
    {
      "number": "7",
      "uddipok": "প্রবাসী কমল দীর্ঘদিন পর গ্রামে ফিরে এসে অবাক হয়ে যান। গ্রামের ঘরে ঘরে বিদ্যুতের ব্যবহার হচ্ছে। ডিস-অ্যান্টেনার কারণে গ্রামের মানুষ বিশ্বের বিভিন্ন দেশের অনুষ্ঠান উপভোগ করছে। মেয়েরা বিদ্যালয় ও কলেজে যাচ্ছে। গ্রামের অনেকেই সরকারি ও বেসরকারি সংস্থায় চাকুরি করছে। কৃষকরা ঘরে বসেই কৃষির বিভিন্ন তথ্য জানতে পারছে মোবাইলের মাধ্যমে।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "Globalization শব্দের বাংলা প্রতিশব্দ কী?",
          "explanation": "Globalization শব্দের বাংলা প্রতিশব্দ 'বিশ্বায়ন'।"
        },
        {
          "label": "খ",
          "question": "জেন্ডার ধারণাটি কেন ব্যবহৃত হয়?",
          "explanation": "নারী ও পুরুষের মধ্যে বিদ্যমান সামাজিক পার্থক্যকে বোঝাতে জেন্ডার Gender) ধারণাটি ব্যবহৃত হয়। বিংশ শতাব্দীর ৭০-এর দশকে নারীবাদী চিন্তাবিদদের (ফ্রাসোয়া-দ্যো এবোনে, মারাই বুকিন, ডেল প্লামউড প্রমুখ) দ্বারা জেন্ডার ধারণাটি বিকাশ লাভ করে। জেন্ডার শব্দটির আভিধানিক অর্থ লিঙ্গ। কিন্তু উন্নয়নের দৃষ্টিকোণ থেকে 'জেন্ডার শব্দটি ভিন্ন ও ব্যাপকতর অর্থে ব্যবহৃত হয়। মূলত নারী-পুরুষের মধ্যে সমাজসৃষ্ট প্রভেদ বা পার্থক্যকে বোঝাতেই জেন্ডার, ধারণার অবতারণা হয়। এছাড়া নারী ও পুরুষের পারস্পরিক - সম্পর্ক নির্ধারণের ক্ষেত্রেও জেন্ডার ধারণাটি ব্যবহৃত হয়।"
        },
        {
          "label": "গ",
          "question": "উদ্দীপকে গ্রামীণ সমাজজীবনের কোন কোন ক্ষেত্রে পরিবর্তন এসেছে? ব্যাখ্যা করো।",
          "explanation": "উদ্দীপকে উল্লিখিত গ্রামীণ সমাজজীবনের আর্থ-সামাজিক ও প্রযুক্তিগত ক্ষেত্রে পরিবর্তন এসেছে। বর্তমানে প্রযুক্তিগত উন্নতির ফলে শহুরে জীবনের পাশাপাশি গ্রামীণ সমাজজীবনেও মানব জীবনের ধারা পাল্টে গেছে। যেমন- প্রযুক্তির অন্যতম ফল হচ্ছে বিদ্যুতের আবিষ্কার। গ্রামের ঘরে ঘরে এখন বিদ্যুতের ব্যবহার দেখা যায়। আবার প্রযুক্তিগত উন্নয়নের ফলেই গ্রামের মানুষ এখন ঘরে বসে • বিশ্বের বিভিন্ন দেশের আর্থ-সামাজিক ও সংস্কৃতির সাথে পরিচিত হচ্ছে। - ফলে তাদের দৃষ্টিভঙ্গির পরিবর্তন হচ্ছে এবং তারা আত্মসচেতন হয়ে উঠছে। এর প্রত্যক্ষ ফল হিসেবে গ্রামীণ সমাজজীবনে শিক্ষার হার বৃদ্ধি পাচ্ছে। বিশেষ করে মেয়েরা উচ্চ শিক্ষায় নিজেদের শিক্ষিত করে তুলছে। এসব শিক্ষিত জনগোষ্ঠী সরকারি ও বেসরকারি সংস্থায় চাকরি করার সুযোগ পাচ্ছে, যা কি না গ্রামীণ সমাজজীবনের আর্থ-সামাজিক কাঠামোর ক্ষেত্রেও মৌলিক পরিবর্তন সাধন করছে।. উদ্দীপকের প্রবাসী কমন দীর্ঘদিন পর গ্রামে ফিরে এসে গ্রামীণ সমাজজীবনে যে সব পরিবর্তন লক্ষ করছেন, তা মূলত আগে আলোচিত গ্রামীণ সমাজজীবনের আর্থ-সামাজিক ও প্রযুক্তিগত পরিবর্তনকেই নির্দেশ করে।"
        },
        {
          "label": "ঘ",
          "question": "উদ্দীপকের গ্রামের মানুষের পেশা পরিবর্তনের কারণ বিশ্লেষণ করো।",
          "explanation": "উদ্দীপকের গ্রামের মানুষের পেশা পরিবর্তনের অন্যতম কারণ হলো তথ্য প্রযুক্তির উন্নয়ন। আমরা জানি, গ্রামীণ অর্থনীতি মূলত কৃষিনির্ভর। গ্রামের অধিকাংশ মানুষ কৃষিকাজের মাধ্যমে তাদের জীবিকা নির্বাহ করে থাকে। কিন্তু বর্তমানে গ্রামীণ সমাজজীবনে ব্যাপক পরিবর্তন লক্ষ করা যায়। আর এ পরিবর্তন অর্থনৈতিক, রাজনৈতিক, সামাজিক, সাংস্কৃতিক প্রভৃতির মাধ্যমে প্রতিফলিত হয়। এসব পরিবর্তনের মধ্যে পেশাগত পরিবর্তন অন্যতম। এ পরিবর্তনের পেছনে তথ্য প্রযুক্তির উন্নয়নই মূল ভূমিকা পালন করছে। বর্তমানে তথ্য প্রযুক্তির চরম উন্নয়নের ফলে সমগ্র বিশ্ব এখন হাতের নাগালে। যেমনটা আমরা উদ্দীপকের কমলের গ্রামে দেখতে পাই। সেখানকার সমাজজীবনে বিদ্যুৎ ও ডিস-অ্যান্টেনার ব্যবহারের ফলে মানুষের জীবনধারা পাল্টে গেছে। বিভিন্ন দেশের সমাজ-সংস্কৃতি সম্পর্কে জ্ঞান লাভের ফলে তাদের দৃষ্টিভঙ্গির পরিবর্তন হচ্ছে। ফলে মানুষের জীবনধারা পাল্টে গেছে। বিভিন্ন দেশের সমাজ-সংস্কৃতি সম্পর্কে জ্ঞান লাভের ফলে তাদের দৃষ্টিভঙ্গির পরিবর্তন হচ্ছে। ফলে তারা কুসংস্কার ও গোড়ামি ছেড়ে আধুনিক জীবনযাপনে আগ্রহী হয়ে উঠছে। আর আধুনিক জীবনযাপনে আগ্রহী, হওয়ায় গ্রামবাসীরা তাদের সনাতন পেশা কৃষি ছেড়ে অন্য পেশা গ্রহণ করছে। শুধু তাই নয়, তাদের ছেলেমেয়েরা উচ্চ শিক্ষায় শিক্ষিত হচ্ছে এবং এসব শিক্ষিত জনগোষ্ঠী বিভিন্ন সরকারি ও বেসরকারি সংস্থায় চাকরি করছে। উপরিউক্ত আলোচনার প্রেক্ষিতে বলা যায় যে, তথ্য প্রযুক্তির উন্নতির ফলে গ্রামবাসীদের চিন্তা-চেতনায় ব্যাপক পরিবর্তন এসেছে, যার প্রত্যক্ষ ফল হিসেবে তারা তাদের পেশা পরিবর্তন করছে। যেমনটা উদ্দীপকের ক্ষেত্রে পরিলক্ষিত হয়।"
        }
      ]
    },
    {
      "number": "8",
      "uddipok": "শীতকালীন ছুটিতে শফিক স্যারের নেতৃত্বে শিক্ষার্থীরা শিক্ষা সফরে গেল। শীতকাল হলেও অনেকেই গরম পোশাক নেয়নি। স্যার বিষয়টি লক্ষ করে গরম পোশাক না পরার জন্য বকাবকি করল। এক ছাত্র বলল, স্যার এ বছর শীত একেবারে নেই বললেই চলে তো তাই গরম পোশাক পরিনি। স্যারও বিষয়টির সত্যতা স্বীকার করে বললেন, আসলেই বৈশ্বিক উষ্ণতা বেড়ে যাচ্ছে, তাই শীত কম অনুভূত হচ্ছে।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "মাদকাসক্তি কী?",
          "explanation": "মাদকাসক্তি বলতে এমন এক দ্রব্যসমগ্রী ব্যবহারকে বোঝায়, যা সেবনকারী ব্যক্তির মানসিক ও ব্যবহারিক আচরণকে প্রভাবিত করে এবং দ্রব্যসামগ্রীর ওপর ব্যক্তি আসক্ত হয়ে পড়ে।"
        },
        {
          "label": "খ",
          "question": "সামাজিক উন্নয়ন বলতে কী বোঝ?",
          "explanation": "সামাজিক উন্নয়ন একটি অবিচ্ছিন্ন সামাজিক অগ্রগতির প্রক্রিয়া। পরিভাষায় সামাজিক উন্নয়ন বলতে শিক্ষা, স্বাস্থ্য, জীবনযাত্রার মানের অবস্থান, মানবসম্পদের বিকাশ, জনসংখ্যা বৃদ্ধির হার হ্রস, আয়ুষ্কাল বৃদ্ধি, পরিবেশ 'প্রভৃতির পূর্বাবস্থা থেকে অপেক্ষাকৃত উন্নততর অবস্থায় উন্নীত হওয়াকে বোঝায়। এ প্রসঙ্গে 'Encyclopedia of Social Work in India'-তে বলা হয়েছে- \"সামাজিক উন্নয়ন একটি ব্যাপক ধারণা যা রাজনৈতিক, অর্থনৈতিক ও সাংস্কৃতিক ক্ষেত্রে গুরুত্বপূর্ণ কাঠামোগত পরিবর্তন নির্দেশ করে এবং সমাজ পরিবর্তনের ভূমিকা পালনের অংশ হিসেবে সুচিন্তিত পদক্ষেপ গ্রহণ করে।\" বস্তুত সামাজিক উন্নয়ন বলতে সমাজজীবনের আর্থ-সামাজিক উন্নয়নকে বোঝায়।"
        },
        {
          "label": "গ",
          "question": "উদ্দীপকে শিক্ষার্থীদের শীত অনুভূত না হওয়ার কারণটি কীসের পরিবর্তনকে নির্দেশ করে? ব্যাখ্যা করো।",
          "explanation": "উদ্দীপকের শিক্ষার্থীদের শীত অনুভূত না হওয়ার কারণটি জলবায়ু পরিবর্তনকে নির্দেশ করে। মানব সভ্যতার সূচনালগ্নে আবহাওয়া ও জলবায়ুর উপাদানগুলো স্বাভাবিক স্থিতি অবস্থায় ছিল। কিন্তু সভ্যতার অগ্রগতি, জনসংখ্যা বৃদ্ধি, যান্ত্রিক সভ্যতার অগ্রগতি ইত্যাদি কারণে এই ভারসাম্যপূর্ণ জলবায়ু পরিবর্তিত হয়ে যাচ্ছে। বিশেষ করে ব্যাপক শিল্পায়ন ও নগরায়ণের ন্যায় প্রযুক্তিনির্ভর কর্মকাণ্ড জলবায়ুর স্বাভাবিক আচরণকে অস্বাভাবিকভাবে প্রভাবান্বিত করেছে। জলবায়ুর স্বাভাবিক আচরণের এই যে পরিবর্তন সাধিত হচ্ছে এটাই 'জলবায়ু পরিবর্তন' হিসেবে বিবেচিত হয়। আরো নির্দিষ্ট করে বললে, বৈশ্বিক উষ্ণায়নের ফলে আবহাওয়ার যে পরিবর্তন হচ্ছে তাকে জলবায়ু পরিবর্তন বলে। পরিবেশ বিজ্ঞানীদের মতে, মানুষের বিভিন্ন ধরনের কর্মকাণ্ড যেমন- গাছ কেটে ফেলা, কলকারখানা ও যানবাহনের কালো ধোয়া প্রভৃতি কারণে কার্বন ডাই-অক্সাইডের পরিমাণ বৃদ্ধি পাচ্ছে। এর ফলে বিশ্ব আগের তুলনায় বেশি উষ্ণ হচ্ছে এবং জলবায়ু পরিবর্তিত হচ্ছে। জলবায়ু পরিবর্তনের উদাহরণ হিসেবে উল্লেখ করা যায়- দময়ে-অসময়ে অনাবৃষ্টি-অতিবৃষ্টি, ঋতুগুলোর দীর্ঘকালীন বা স্বল্পকালীন স্থায়িত্ব, ঘন ঘন প্রাকৃতিক দুর্যোগ (বন্যা, খরা, ভূমিকম্প প্রভৃতি) সংঘটন ইত্যাদি। উদ্দীপকে লক্ষণীয় যে, শিক্ষার্থীরা শীতকালে শিক্ষা সফরে গেলেও সাথে গরম পোশাক নেয়নি। কারণ হিসেবে এক ছাত্র বলে যে, এ বছর শীত একেবারেই পড়েনি বলে তারা গরম পোশাক আনেনি। উক্ত বক্তব্য সমর্থন করে শ্রদ্ধেয় শফিক স্যার এরূপ অবস্থার জন্য বৈশ্বিক উষ্ণতাকে দায়ী করেন, যা জলবায়ু পরিবর্তনকে নির্দেশ করে। কেননা জলবায়ু পরিবর্তনের ফলেই ঋতুগুলো তার নিজস্ব বৈশিষ্ট্য হারিয়ে ফেলছে।"
        },
        {
          "label": "ঘ",
          "question": "বৈশ্বিক উষ্ণতাই প্রাকৃতিক দুর্যোগের অন্যতম কারণ- বিশ্লেষণ করো।",
          "explanation": "বৈশ্বিক উষ্ণায়ন প্রাকৃতিক দুর্যোগের অন্যতম কারণ- উক্তিটি যথার্থ। জলবায়ু পরিবর্তন হলো বৈশ্বিক উষ্ণায়নের ফলে আবহাওয়ার পরিবর্তিত রূপ। অর্থাৎ- জলবায়ু পরিবর্তনের ফলে। যে সব প্রাকৃতিক দুর্যোগ সংঘটিত হচ্ছে তার মূলে রয়েছে বৈশ্বিক উষ্ণতা বৃদ্ধি। বৈশ্বিক উষ্ণতা বৃদ্ধির ফলে হিমবাহ গলে যাবার যার দ্রুত বেড়ে গেছে। পরিসংখ্যান অনুযায়ী, বরফগলার এই হার ১৯৮০-১৯৯০ সালের তুলনায় ২০০০-২০১০ সালে ৩ গুণ বৃদ্ধি পেয়েছে। যার ফলে সমুদ্রের উচ্চতা বৃদ্ধি পেয়ে জলোচ্ছ্বাস ও বন্যার মতো প্রাকৃতিক দুর্যোগ দেখা দিচ্ছে, যা সমুদ্র উপকূলবর্তী দেশগুলোর জন্য ক্ষতির কারণ হয়ে দাঁড়িয়েছে। আবার বৈশ্বিক উষ্ণায়নের কারণে বিশ্বের বিভিন্ন অঞ্চলে তাপমাত্রার ভিন্নতা দেখা যাচ্ছে। যার ফলে অনাবৃষ্টি বা অতিবৃষ্টি কিংবা এসিড বৃষ্টির মতো প্রাকৃতিক দুর্যোগ দেখা দিচ্ছে। দাবানলের মতো ভয়াবহ দুর্যোগের কারণও বৈশ্বিক উষ্ণায়ন। যদিও অনেকে মনে করেন, দাবানল পুরোপুরি অনিশ্চিত ঘটনা, তবুও এটা নিশ্চিতভাবেই বলা যায় যে, তাপমাত্রা বৃদ্ধি, খরাভাব, কার্বন ডাই-অক্সাইডের পরিমাণ বৃদ্ধি ইত্যাদি হচ্ছে বৈশ্বিক উষ্ণায়নের ফল। আর এসবের ফলে জলবায়ু পরিবর্তিত হয়ে দাবানল সৃষ্টি করে। উপরের আলোচনার প্রেক্ষিতে বলা যায় যে, পরিবেশ তার ভারসাম্য হারিয়ে যে বিপর্যয়ের মুখে পতিত হয়েছে, তার ফলে সৃষ্ট প্রাকৃতিক দুর্যোগের জন্য বৈশ্বিক উষ্ণায়নই মূলত দায়ী।"
        }
      ]
    },
    {
      "number": "9",
      "uddipok": "",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "উয়ারী-বটেশ্বর কোন জেলায় অবস্থিত?",
          "explanation": "উয়ারী-বটেশ্বর নরসিংদী জেলায় অবস্থিত।"
        },
        {
          "label": "খ",
          "question": "প্রত্নতত্ত্ব বলতে কী বোঝায়?",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা।' ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, 'প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।' সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা-নিরীক্ষার মাধ্যমে সেসময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকে'?' চিহ্নিত স্থানের ক্ষেত্রে কোন উপাদানকে নির্দেশ করছে? ব্যাখ্যা করো।",
          "explanation": "উদ্দীপকে '?' চিহ্নিত স্থানের ক্ষেত্রে লৌহ উপাদানকে নির্দেশ করা হয়েছে। খ্রিষ্টপূর্ব ১৫০০ অব্দে মধ্যপ্রাচ্যে এবং খ্রিস্টপূর্ব ৫০০ অব্দে ব্রিটেনে লৌহ যুগের সূচনা হয়। অন্যদিকে এশিয়া মাইনরে হিট্রাইটদের (Hittites) মধ্যে সর্বপ্রথম লৌহ শিল্পের ব্যবহার জানা যায়। এ যুগে লৌহ নির্মিত কুঠার ও লাঙলের ফলা আবিষ্কার হওয়ায় অকর্ষিত ভূমি পরিষ্কার করে কৃষিকাজ আরো সহজ হয়ে ওঠে। লোহার যন্ত্রপাতি ব্যবহারে জমির ফলন আগের তুলনায় বহুগুণে বৃদ্ধি পায়। ফলে মানুষের জাতীয় আয় ও জীবনযাত্রার মান বৃদ্ধি পায়। পাশাপাশি ঘরবাড়ি, আসবাবপত্র, যানবাহন, রাস্তাঘাট, বিভিন্ন ভারি ও হালকা যন্ত্রপাতি নির্মাণে লৌহের ব্যবহার ব্যাপক হারে বৃদ্ধি পায়, যা শিল্পায়ন ও নগরায়ণের বিকাশে সহায়তা করে। এজন্য আধুনিক সমাজ ও সভ্যতাকে লৌহের অবদান হিসেবেই সবাই স্বীকার করেন। আবার লৌহের ব্যবহারের মাধ্যমে চিকিৎসাবিদ্যা শিক্ষা করা সহজ হওয়ায় আধুনিক সমাজে জন্মহার ও মৃত্যুহার উভয়ই বেশ কম। এছাড়া বৈজ্ঞানিক প্রযুক্তি, শিল্পকলা ও স্থাপত্য শিল্পেও লৌহের ব্যবহার ব্যাপকহারে বৃদ্ধি পাওয়ায় বৈজ্ঞানিক চিন্তা-চেতনার উন্মেষ ঘটে। উদ্দীপকের ছকে লক্ষণীয় যে, '?' চিহ্নিত স্থানের চারদিকে নির্দেশক হিসেবে নগরায়ণ ও শিল্পায়নের বিকাশ, জাতীয় আয় ও জীবনযাত্রার মান বৃদ্ধি, বৈজ্ঞানিক চিন্তা-চেতনার উন্মেষ এবং জন্মহার 'ও মৃত্যুহার কম ইত্যাদির উল্লেখ রয়েছে, যা পূর্বোক্ত লৌহযুগের আলোচনার সাথে সাদৃশ্যপূর্ণ। সুতরাং এ কথা সুস্পষ্ট যে, উদ্দীপকে'?' চিহ্নিত স্থানে 'লৌহ যুগে' ব্যবহৃত লৌহ উপাদানকেই নির্দেশ করা হয়েছে।"
        },
        {
          "label": "ঘ",
          "question": "'উক্ত উপাদানটিকে আধুনিক সভ্যতার মূলভিত্তি বলা হয়'- তুমি কি এ বক্তব্যের সাথে একমত? যুক্তিসহ আলোচনা করো।",
          "explanation": "হ্যাঁ, আমি এ বিষয়ে একমত যে, আধুনিক সভ্যতার বিকাশ সাধনে উদ্দীপক দ্বারা নির্দেশকৃত উপাদান তথা লৌহ সবচেয়ে গুরুত্বপূর্ণ ভূমিকা পালন করে বিধায় লৌহকে আধুনিক সভ্যতার মূলভিত্তি বলা হয়। আমরা জানি, লোহার ব্যবহার মানব সভ্যতার বিকাশে এক যুগান্তকারী পদক্ষেপ। কেননা ব্রোঞ্জের তুলনায় লৌহ মজবুত এবং দামে সস্তা। এর ব্যবহারও সহজসাধ্য। কৃষির উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহারও কালক্রমে মানুষের জীবনধারায় বিরাট পরিবর্তন বয়ে আনে। লৌহ নির্মিত যন্ত্রপাতি ব্যবহারের ফলে ফসল উৎপাদন আগের তুলনায় বহুগুণে বৃদ্ধি পায়। লৌহভিত্তিক শিল্পকারখানা গড়ে ওঠায় মানুষের কর্মসংস্থানের নতুন নতুন ক্ষেত্র সৃষ্টি হয়। উৎপাদন ক্ষেত্র থেকে শুরু করে প্রাত্যহিক জীবনের সব ক্ষেত্রে লৌহের ব্যাপক 'ব্যবহার পরিলক্ষিত হয়। ফলে আয়ও বৃদ্ধি পায়। আবার ঘরবাড়ি নির্মাণ, আসবাবপত্র, রাস্তাঘাট, হালকা ও ভারী যন্ত্রপাতি প্রভৃতি নির্মাণে লৌছের ব্যবহার নগরায়ণ ও শিল্পায়নকে তরান্বিত করে। এর পাশাপাশি বৈজ্ঞানিক প্রযুক্তি, শিল্পকলা ও স্থাপত্য শিল্পেও লৌহের ব্যবহার বৃদ্ধি পায়। সর্বোপরি লৌহের আবিষ্কার ও ব্যবহার আধুনিক সভ্যতার সৃষ্টিতে গুরুত্বপূর্ণ ভূমিকা পালন করে। এজন্যই বলা হয়ে থাকে যে, আধুনিক মানব সভ্যতার ভিত্তি লৌহ যুগের গর্ভেই অঙ্কুরিত হয়েছিল। উপরের আলোচনা শেষে দৃঢ়তার সাথেই বলা যায় যে, লৌহের ব্যবহারের | ফলেই আধুনিক সভ্যতার মূলভিত্তি স্থাপিত হয়েছে।"
        }
      ]
    },
    {
      "number": "10",
      "uddipok": "২০১২ সালে ঢাকা বিশ্ববিদ্যালয়ে নতুন একটি বিষয়ে ভর্তি হয় রুনা। বিষয়টির আনুষ্ঠানিক সূচনা হয় ১৯২৫-২৬ শিক্ষাবর্ষে দর্শন বিভাগের নীতিশাস্ত্রের সাথে সমাজবিজ্ঞানের কিছু বিষয়বস্তু পরবর্তীতে রাষ্ট্রবিজ্ঞানের সাথে পড়ানোর মাধ্যমে। পরবর্তীতে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে বিষয়টি সর্বপ্রথম স্বতন্ত্র একটি বিভাগ হিসেবে প্রতিষ্ঠিত হয়। যার প্রথম অধ্যক্ষ ছিলেন একজন ফরাসি নৃবিজ্ঞানী।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "সমাজবিজ্ঞানের জনক কে?",
          "explanation": "কসমাজবিজ্ঞানের জনক ফরাসি দার্শনিক অগাস্ট কোঁৎ।"
        },
        {
          "label": "খ",
          "question": "বাংলাদেশের সমাজবিজ্ঞান বিকাশে যারা গুরুত্বপূর্ণ অবদান রেখেছেন তাদের মধ্যে পাঁচ জনের নাম উল্লেখ কর।",
          "explanation": "বাংলাদেশের সমাজবিজ্ঞান বিকাশে যারা গুরুত্বপূর্ণ অবদান রেখেছেন তাদের মধ্যে অগ্রগণ্য পাঁচজন হলেন- ১. ফরাসি সামাজিক নৃবিজ্ঞানী অধ্যাপক ক্লদ লেভি স্ট্রস, ২. ঢাকা বিশ্ববিদ্যালয়ের অধ্যাপক ড. এ. কে. নাজমুল করিম, ৩. ইউনেস্কো বিশেষজ্ঞ ও ফরাসি সামাজিক নৃবিজ্ঞানী ড. পেরি বেসাইনি, ৪. ঢাকা বিশ্ববিদ্যালয়ের রাষ্ট্রবিজ্ঞানের অধ্যাপক অজিত কুমার সেন এবং ৫. ঢাকা বিশ্ববিদ্যালয়ের সমাজবিজ্ঞানের অধ্যাপক রংগলাল সেন।"
        },
        {
          "label": "গ",
          "question": "উদ্দীপকে রুনা যে বিষয়টি অধ্যয়ন করার জন্য ভর্তি হয়েছে তার বিকাশ ধারা ব্যাখ্যা কর।",
          "explanation": "উদ্দীপকে রুনা যে বিষয়টি অধ্যয়ন করার জন্য ভর্তি হয়েছে তা হচ্ছে সমাজবিজ্ঞান। কারণ আমরা জানি, ঢাকা বিশ্ববিদ্যালয়ে সমাজবিজ্ঞানের আনুষ্ঠানিক সূচনা হয় ১৯২৫-২৬ শিক্ষাবর্ষে দর্শন বিভাগের নীতিশাস্ত্রের সাথে সমাজবিজ্ঞানের কিছু বিষয়বস্তু পড়ানোর মাধ্যমে। পরবর্তীতে ১৯৫৭- ৫৮ শিক্ষাবর্ষে ঢাকা বিশ্ববিদ্যালয়ে স্বতন্ত্র বিভাগ হিসেবে সমাজবিজ্ঞান প্রতিষ্ঠা লাভ করে। এ বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী ড. পেরি বেসাইনি। আর এ তথ্যগুলো উদ্দীপকের রুনা যে বিষয়ে ভর্তি হয়েছে তার সাথে সাদৃশ্যপূর্ণ। বাংলাদেশে সমাজবিজ্ঞান বিষয়টি বিকাশের সুদীর্ঘ ইতিহাস রয়েছে। ১৯১৭ সালে কলকাতা বিশ্ববিদ্যালয়ে তৎকালীন ভারতীয় উপমহাদেশ তথা বৃহৎ বঙ্গে সমাজবিজ্ঞানের প্রাতিষ্ঠানিক পাঠ শুরু হয়। সে সময় স্বতন্ত্র বিষয় হিসেবে নয়, বরং অর্থনীতি বিভাগের এম. এ. কোর্সের একটি পত্র হিসেবে সমাজবিজ্ঞানের পথ চলা শুরু হয়। পরবর্তীতে ১৯২১ সালে ঢাকা বিশ্ববিদ্যালয় প্রতিষ্ঠিত হলে বর্তমান বাংলাদেশে সমাজবিজ্ঞান চর্চার নতুন দ্বার উন্মোচিত হয়। প্রাথমিক পর্যায়ে ১৯২৫-২৬ শিক্ষাবর্ষ থেকে দর্শন বিভাগে এম.এ কোর্সের পাঠ্যসূচি হিসেবে 'Ethics and Sociology' নামে সমাজবিজ্ঞানের পঠন-পাঠন শুরু হয়। পরবর্তীকালে ১৯৩৯-৪০ শিক্ষাবর্ষে রাষ্ট্রবিজ্ঞান বিষয়ের আওতায় Elements of Sociology 'শিরোনামে সমাজবিজ্ঞান-এর কিছু বিষয় পড়ানো হতো। পরবর্তী সময়ে ইউনেস্কো ও ঢাকা বিশ্ববিদ্যালয়ের সহযোগিতায় ১৯৫৭-৫৮ শিক্ষাবর্ষ থেকে ঢাকা বিশ্ববিদ্যালয়ে সমাজবিজ্ঞান সর্বপ্রথম একটি স্বতন্ত্র বিভাগ হিসেবে তার যাত্রা শুরু করে। উল্লেখ্য, সমাজবিজ্ঞানকে স্বতন্ত্র বিভাগ হিসেবে আত্মপ্রকাশ করার ক্ষেত্রে অধ্যাপক অজিত কুমার সেন ও ড. এ. কে. নাজমুল করিমের অবদান অপরিসীম। উপরের আলোচনার পরিসমাপ্তিতে বলা যায় যে, বাংলাদেশে সমাজবিজ্ঞানের উদ্ভব হঠাৎ করেই হয়নি, বরং বিভিন্ন প্রতিষ্ঠান ও ব্যক্তিবর্গের একান্ত প্রচেষ্টায় শাস্ত্রটি বাংলাদেশে তার বিকাশ ঘটিয়েছে।"
        },
        {
          "label": "ঘ",
          "question": "উক্ত বিষয়টি অধ্যয়ন করে কী কী জ্ঞান অর্জন করা যাবে বলে তুমি মনে কর? তোমার মতামত বিশ্লেষণ কর।",
          "explanation": "উদ্দীপকে উল্লিখিত বিষয় তথা সমাজবিজ্ঞান অধ্যয়নের মাধ্যমে সমাজ সম্পর্কিত সব ধরনের জ্ঞান পুঙ্খানুপুঙ্খভাবে অর্জন করা সম্ভব হবে বলে আমি মনে করি। সমাজবিজ্ঞান পাঠের মাধ্যমে সমাজকাঠামো তথা ব্যক্তি, গোষ্ঠী এবং বিভিন্ন সামাজিক প্রতিষ্ঠানের পারস্পরিক সম্পর্ক, ভূমিকা, কার্যাবলি সম্পর্কে জ্ঞান অর্জন করা সম্ভব। সমাজে বিদ্যমান বিভিন্ন শ্রেণি, তাদের মধ্যকার পারস্পরিক সম্পর্ক, উৎপাদন প্রক্রিয়ার সাথে তাদের সম্পর্ক, ভূমিকা ও অবদান সম্পর্কে জ্ঞানও সমাজবিজ্ঞান পাঠের মাধ্যমে লাভ করা যাবে। সমাজবিজ্ঞান সামাজিক দায়িত্ব-কর্তব্য সম্পর্কে প্রত্যক্ষ দিক নির্দেশনা প্রদান করে থাকে। এছাড়াও সামাজিক সমস্যা দূরীকরণের উপায়, অর্থনৈতিক উন্নয়নের পথে বিদ্যমান অন্তরায় ও তা সমাধানের উপায় প্রভৃতি সম্পর্কে জ্ঞান অর্জন করা সম্ভব সমাজবিজ্ঞান পাঠের মাধ্যমে। এর পাশাপাশি সমাজজীবনে শিল্পায়ন ও নগরায়ণের প্রভাব এবং বিভিন্ন ধরনের উন্নয়ন পরিকল্পনা কীভাবে, কতটা ফলপ্রসূ করা যাবে সমাজবিজ্ঞান পাঠ করে সে সম্পর্কেও জ্ঞান লাভ করা যায়। শুধু তাই নয়, বাংলাদেশের কৃষির বৈশিষ্ট্য, কৃষি কাঠামো ইত্যাদি বিষয়ে জ্ঞান লাভের মাধ্যমে কৃষির উন্নয়নে বিদ্যমান সমস্যা দূরীকরণের সঠিক পথ নির্দেশনাও সমাজবিজ্ঞান পাঠ করে জানা যায়। উপরের আলোচনার প্রেক্ষিতে নিশ্চিতরূপে বলা যায় যে, সমাজবিজ্ঞান বিষয়টি অধ্যয়ন করে সমাজ সম্পর্কিত সব ধরনের জ্ঞান অর্জনের মাধ্যমে সমাজসচেতন মানুষ হিসেবে গড়ে ওঠা সম্ভব।"
        }
      ]
    },
    {
      "number": "11",
      "uddipok": "২১শে ফেব্রুয়ারি প্রভাত ফেরিতে সহপাঠীদের সাথে শহিদ মিনারে ফুল দিতে যায় নিলয়। এরপর এ দিনটি উপলক্ষ্যে কলেজে আলোচনা সভায় বক্তব্য দিতে গিয়ে একজন স্যার বলেন, আজ বাঙালি জাতির ইতিহাসে এক গৌরবময় দিন। এই দিনটিতে বুকের তাজা রক্ত ঝরিয়েছেন ছাত্র-শিক্ষকসহ বাংলার জনতা।",
      "tag": "DB, RB, CB, SB, JB 17",
      "sub_questions": [
        {
          "label": "ক",
          "question": "যুক্তফ্রন্ট নির্বাচন কত সালে হয়?",
          "explanation": "১৯৫৪ সালে যুক্তফ্রন্ট নির্বাচন অনুষ্ঠিত হয়।"
        },
        {
          "label": "খ",
          "question": "ছয় দফা কর্মসূচি বলতে কী বোঝ?",
          "explanation": "পূর্ব পাকিস্তানের স্বায়ত্তশাসন লাভের জন্য বঙ্গবন্ধু শেখ মুজিবুর রহমান ১৯৬৬ সালে যে দাবি উত্থাপন করেছিলেন তাই 'ছয় দফা কর্মসূচি' হিসেবে পরিচিত। ১৯৪৭ সালের ১৪ আগস্ট স্বাধীনতা লাভের পর থেকেই পশ্চিম পাকিস্তানের শাসকগোষ্ঠী কর্তৃক পূর্ব পাকিস্তানের জনগণ নানাভাবে নির্যাতিত ও নিপীড়িত হতে থাকে। এ অবস্থার অবসান এবং পূর্ববাংলার জনগণের অধিকার আদায়ের লক্ষ্যে ১৯৬৬ সালের ৫ ও ৬ ফেব্রুয়ারি পাকিস্তানের লাহোরে অনুষ্ঠিত বিরোধী দলগুলোর এক সম্মেলনে বঙ্গবন্ধু শেখ মুজিবুর রহমান যে দাবিসমূহ পেশ করেন, তা ছয় দফা কর্মসূচি হিসেবে অভিহিত। ছয় দফা কর্মসূচি ছিল বাঙালি জাতির 'মুক্তির সনদ' বা 'ম্যাগনাকার্টা'।"
        },
        {
          "label": "গ",
          "question": "উদ্দীপকটি কোন আন্দোলনের কথা স্মরণ করিয়ে দেয়? ব্যাখ্যা কর।",
          "explanation": "উদ্দীপকটি ১৯৫২ সালের ভাষা আন্দোলনের কথা স্মরণ করিয়ে দেয়। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মুহাম্মদ আলী জিন্নাহ ঘোষণা করেন, 'Urdu and only Urdu shall be the State language of Pakistan.' সাথে সাথে উপস্থিত ছাত্র-জনতা এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। দিবসটিতে বাঙালি আপামর জনসাধারণ প্রভাত ফেরিতে অংশ নিয়ে শহীদ মিনারে ফুল দেওয়ার মাধ্যমে শহিদদের প্রতি শ্রদ্ধাঞ্জলি জানায়। উদ্দীপকে আমরা দেখতে পাই, নিলয় ২১ ফেব্রুয়ারিতে সহপাঠীদের সাথে প্রভাত ফেরিতে অংশ নিয়ে শহীদ মিনারে ফুল দিতে যায়। পরবর্তীতে নিলয়দের একজন শিক্ষক দিবসটির ইতিহাস ও তাৎপর্য তুলে ধরেন। পূর্বে বর্ণিত ভাষা আন্দোলনের ইতিহাস এবং উদ্দীপকের তুলনামূলক পর্যালোচনা করে এটা স্পষ্ট যে, উদ্দীপকটি ভাষা আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের 'উক্ত আন্দোলনটির সফলতায় বাঙালির জাতীয়তাবাদের বীজ রোপিত হয়েছে'- বিশ্লেষণ কর।",
          "explanation": "উদ্দীপক দ্বারা ইঙ্গিতকৃত আন্দোলন তথা ভাষা আন্দোলনের সফলতায় বাঙালি জাতীয়তাবাদের বীজ রোপিত হয়েছিল- উক্তিটি ঐতিহাসিকভাবেই যথার্থ এবং প্রমাণিত। ভাষা আন্দোলন বাঙালি জাতীয়তাবাদের উন্মেষ ঘটাতে গুরুত্বপূর্ণ অবদান রাখে। কেননা ভাষা আন্দোলনকে কেন্দ করেই পূর্ব বাংলার জনগণ সর্বপ্রথম অধিকার সচেতন হয়ে ওঠে। পূর্ব পাকিস্তানিরা যে পশ্চিম পাকিস্তানদের থেকে স্বাতন্ত্র্য এবং তাদের দাবি যে স্বাতন্ত্র্য খাতে প্রবাহিত হতে পারে, এ শিক্ষা ভাষা আন্দোলনের মাধ্যমেই অর্জিত হয়। এ আন্দোলন পূর্ব বাংলার জনগণকে সর্বপ্রথম সংগ্রামের অগ্নিমন্ত্রে দীক্ষিত করে। সংগ্রাম ছাড়া কোনো দাবি আদায় করা সম্ভব না, তা এ আন্দোলনের ফলাফলে স্পষ্ট হয়ে যায়। ভাষা আন্দোলনের মাধ্যমে পূর্ব বাংলার শিক্ষক, শ্রমিক, ছাত্র, জনতা, বুদ্ধিজীবী, কৃষকরা ঐক্যবদ্ধ হন এবং দাবি আদায়ের আন্দোলনে ঝাঁপিয়ে পড়েন। এ আন্দোলনের ফলে আপামর বাঙালির ভেতর এই চেতনা জাগ্রত হয় যে, ধর্মের দিক থেকে বিভিন্নতা থাকলেও সাংস্কৃতিক দিক থেকে বাঙালিরা একই জাতিগোষ্ঠীর অন্তর্ভুক্ত। অর্থাৎ- ভাষা আন্দোলনের ফলেই ধর্মভিত্তিক জাতীয়তার পরিবর্তে ভাষা ও সংস্কৃতিভিত্তিক জাতীয়তাবোধের সৃষ্টি হয়। উপরের আলোচনার পরিসমাপ্তিতে বলা যায় যে, ভাষা আন্দোলনের ফলে সর্বপ্রথম পৃথক জাতিগোষ্ঠী হিসেবে বাঙালির চেতনা জাগ্রত হয়েছিল, আর এর ওপর ভিত্তি করেই বাঙালি জাতীয়তাবাদের বীজ রোপিত হয়েছিল।"
        }
      ]
    }
  ]
}