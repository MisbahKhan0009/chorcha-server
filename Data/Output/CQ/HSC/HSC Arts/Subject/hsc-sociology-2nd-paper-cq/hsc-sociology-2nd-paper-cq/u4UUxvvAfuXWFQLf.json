{
  "title": "রংপুর সরকারি কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "জনাব 'এ' বাংলাদেশের সমাজে গবেষণার ইতিহাসে একজন পথপ্রদর্শক। সমাজ গবেষণায় যথার্থ মূল্যায়নে তিনি সমাজেবিজ্ঞানে সুপ্রতিষ্ঠিত। বাংলাদেশের সমাজকাঠামো ও মুসলিম সামাজিক স্তরবিন্যাস তাঁর মৌলিক গবেষণা কর্ম। 'Changing Society in India, Pakistan & Bangladesh' তাঁর লিখিত গ্রন্থ। তিনি রাষ্ট্রবিজ্ঞান বিভাগের শিক্ষক হলেও তাঁর ঐকান্তিক প্রচেষ্ঠায় ১৯৫৭-৫৮ শিক্ষাবর্ষে বাংলাদেশ সমাজবিজ্ঞান একটি স্বতন্ত্র বিভাগ হিসেবে ঢাকা বিশ্ববিদ্যালয়ে আনুষ্ঠানিকভাবে যাত্রা শুরু হয়েছিল।",
      "tag": "RGC 23",
      "sub_questions": [
        {
          "label": "ক",
          "question": "ঢাকা বিশ্ববিদ্যালয়ে সমাজবিজ্ঞান বিভাগের প্রথম অধ্যক্ষ কে ছিলেন?",
          "explanation": "ঢাকা বিশ্ববিদ্যালয়ে সমাজবিজ্ঞান বিভাগের প্রথম অধ্যক্ষ ছিলেন ফরাসি সামাজিক নৃবিজ্ঞানী পিয়েরি বেসাইনি।"
        },
        {
          "label": "খ",
          "question": "\"সমাজবিজ্ঞান একটি মূল্যবোধ নিরপেক্ষ বিজ্ঞান\"- ব্যাখ্যা করো।",
          "explanation": "সমাজ বিশ্লেষণে নিরপেক্ষতা অবলম্বন করে বলে সমাজবিজ্ঞান মূল্যবোধ নিরপেক্ষ বিজ্ঞান। বিজ্ঞানের প্রধান ধর্ম হলো নৈতিকতার ক্ষেত্রে নিরপেক্ষতা অবলম্বন করা। সমাজবিজ্ঞানও সামাজিক ঘটনা বিচার-বিশ্লেষণে এবং সিম্বান্ত গ্রহণে নিরপেক্ষ' ও বস্তুনিষ্ঠ ভূমিকা পালন করে। কোনো সামাজিক অবস্থা ভালো কি মন্দ সে বিষয়ে সমাজবিজ্ঞান কোনো মন্তব্য করে না। সমাজবিজ্ঞানের কাজ হচ্ছে, সামাজিক অবস্থাটি সমাজকাঠামোর ওপর। কীরূপ প্রভাব ফেলে তা নির্ণয় করা। এ প্রকৃতির জন্যই সমাজবিজ্ঞানকে মূল্যবোধ নিরপেক্ষ শাস্ত্র বলা হয়।"
        },
        {
          "label": "গ",
          "question": "বাংলাদেশের, সমাজবিজ্ঞানের আনুষ্ঠানিক যাত্রায় ঢাকা বিশ্ববিদ্যালয়ের ভূমিকা কী ছিল? ব্যাখ্যা করো।।",
          "explanation": "বাংলাদেশে সমাজবিজ্ঞান শাস্ত্রের আনুষ্ঠানিক যাত্রায় ঢাকা বিশ্ববিদ্যালয় গথ প্রদর্শকের ভূমিকা পালন করেছে। ১৮৩৯ সালে ফ্রান্সে সমাজবিজ্ঞানের আনুষ্ঠানিক যাত্রা শুরু হলেও ভারতীয় উপমহাদেশে উত্ত বিষয়টির যাত্রা শুরু হয় মূলত বিশ শতকের মাঝামাঝি সময়ে ঢাকা বিশ্ববিদ্যালয় প্রতিষ্ঠার মাধ্যমে। পঞ্চাশের দশকে প্রখ্যাত ফরাসি নৃবিজ্ঞানী লেভি স্ট্রসের নেতৃত্বে ইউনেস্কো বিশেষজ্ঞ মিশন সমাজবিজ্ঞানের প্রাতিষ্ঠানিক ভিত্তি স্থাপনের উদ্দেশ্যে ঢাকায় আসে এবং সমাজবিজ্ঞান ও সামাজিক নৃবিজ্ঞান পঠন-পাঠনের সম্ভাব্যতা যাচাইয়ের উদ্দেশ্যে পার্বত্য চট্টগ্রাম পরিদর্শন করে। পরবর্তীতে ঢাকা বিশ্ববিদ্যালয়ের শিক্ষকদের সাথে সৌজন্য সাক্ষাতকালে তিনি বাংলাদেশে সমাজবিজ্ঞান চর্চার প্রতি মনোযোগী হওয়ার আহ্বান জানান এবং সমাজবিজ্ঞানের প্রাতিষ্ঠানিক ভিত্তি স্থাপনের সার্বিক সহায়তার আশ্বাস দেন। এরই ধারাবাহিকতায় ঢাকা বিশ্ববিদ্যালয় ও ইউনেস্কোর সহযোগিতায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে সমাজবিজ্ঞান আনুষ্ঠানিকভাবে আত্মপ্রকাশ করে। উল্লেখ্য, ১৯৫৭ সালের আগে ঢাকা বিশ্ববিদ্যালয়ে রাষ্ট্রবিজ্ঞান বিভাগের অন্তর্ভুক্ত কোর্স হিসেবে সমাজবিজ্ঞান পড়ানো হতো। তবে দেশে আনুষ্ঠানিকভাবে সমাজবিজ্ঞান চর্চা শুরু হয় ঢাকা বিশ্ববিদ্যালয়ে সমাজবিজ্ঞান বিভাগ প্রতিষ্ঠার মাধ্যমেই। ঢাকা বিশ্ববিদ্যালয়কে ভিত্তি করেই ১৯৬৯ ও ১৯৭০ সালে যথাক্রমে রাজশাহী এবং চট্টগ্রাম বিশ্ববিদ্যালয়ে সমাজবিজ্ঞানের স্বতন্ত্র বিভাগ প্রতিষ্ঠা করা হয়। উপরের আলোচনার পরিসমাপ্তিতে বলা যায়, বাংলাদেশে সমাজবিজ্ঞান শাস্ত্রের আনুষ্ঠানিক যাত্রা শুরুতে ঢাকা বিশ্ববিদ্যালয় অগ্রণী ভূমিকা পালন করেছে।"
        },
        {
          "label": "ঘ",
          "question": "উদ্দীপকে উল্লেখিত জনাব 'এ'কে 'বাংলাদেশের সমাজবিজ্ঞানের প্রতিষ্ঠাতা বলা হয়- তুমি কি একমত? উত্তরের সপক্ষে মতামত দাও।",
          "explanation": "উদ্দীপকে উল্লেখিত জনাব 'এ' তথা ড. এ. কে. নাজমুল করিমকে বাংলাদেশের সমাজবিজ্ঞানের প্রতিষ্ঠাতা বলা হয়- আমি এ বক্তব্যের সাথে একমত পোষণ করি। উদ্দীপকে বলা হয়েছে, জনাব 'এ' বাংলাদেশের সমাজ গবেষণার ইতিহাসে একজন পথ প্রদর্শক। বাংলাদেশের সমাজকাঠামো ও মুসলিম সামাজিক স্তরবিন্যাস নিয়ে তার মৌলিক গবেষণা রয়েছে। 'Changing Society in India, Pakistan and Bangladesh' তার রচিত গ্রন্থ। রাষ্ট্রবিজ্ঞান বিভাগের শিক্ষক হলেও তার ঐকান্তিক প্রচেষ্টায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে স্বতন্ত্র বিভাগ হিসেবে সমাজবিজ্ঞান যাত্রা শুরু করে। এসব তথ্য এ. কে. নাজমুল করিমের সাথে সাদৃশ্যপূর্ণ। এদেশে সমাজবিজ্ঞান চর্চায় তার অনন্য অবদানের জন্য তাকে 'বাংলাদেশের সমাজবিজ্ঞানের প্রতিষ্ঠাতা' বলা হয়। বাংলাদেশে সমাজবিজ্ঞানের বিকাশে ড. নাজমুল করিমের অবদান সবচেয়ে বেশি। বিশেষ করে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে তার অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। উল্লেখ্য যে, ১৯৬১ সাল পর্যন্ত সমাজবিজ্ঞান বিভাগে যোগদানকারী বাঙালি শিক্ষকদের মধ্যে একমাত্র নাজমুল করিম সমাজবিজ্ঞানে স্নাতকোত্তর ডিগ্রিধারী ছিলেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক পুস্তক হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে 'The Dynamics of Bangladesh Society', 'সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র- ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। উপরের আলোচনার প্রেক্ষিতে বলা যায়, বাংলাদেশে সমাজবিজ্ঞান পাঠের প্রাতিষ্ঠানিক বিকাশে অধ্যাপক ড. এ কে নাজমুল করিমের অসামান্য ভূমিকার জন্য তাকে 'বাংলাদেশের সমাজবিজ্ঞানের প্রতিষ্ঠাতা' বলা যথার্থ।"
        }
      ]
    },
    {
      "number": "2",
      "uddipok": "সময়কাল-১: ১৯২১ সময়কাল-২: ১৯৫৭-১৯৫৮, ১৯৬৯, ১৯৭০-১৯৮৬, ১৯৯২, ২০০২",
      "tag": "RGC 23",
      "sub_questions": [
        {
          "label": "ক",
          "question": "'অর্থশাস্ত্র' বইয়ের লেখক কে?",
          "explanation": "‘অর্থশাস্ত্র' বইয়ের লেখক মৌর্য যুগের কূটনীতিবিদ কৌটিল্য।"
        },
        {
          "label": "খ",
          "question": "\"বাংলাদেশের সমস্যা সম্পর্কে সঠিক জ্ঞান অর্জনের জন্য সমাজবিজ্ঞানের পাঠ অনস্বীকার্য- বুঝিয়ে বলো।",
          "explanation": "বাংলাদেশে বিদ্যমান নানাবিধ সামাজিক সমস্যা সম্পর্কে সঠিক জ্ঞান অর্জনের জন্য সমাজবিজ্ঞানের জ্ঞান অপরিহার্য। বাংলাদেশের মতো উন্নয়নশীল দেশের জন্য অভ্যন্তরীণ সামাজিক সমস্যা পূর্ণাঙ্গভাবে উপলব্ধি ও সমাধানের জন্য সমাজবিজ্ঞান পাঠ অত্যন্ত কার্যকরী। এ শাস্ত্রের পাঠ সমাজের বিভিন্ন সামাজিক সমস্যা চিহ্নিতকরণ, সমস্যাবলির গভীরতা অনুধাবন এবং উক্ত সমস্যা সমাধানে সহায়তা করে। কার্যত বাংলাদেশে বিদ্যমান বিভিন্ন সামাজিক সমস্যা, যেমন- নিরক্ষরতা, বেকারত্ব, মাদকাসক্তি, বাল্যবিবাহ প্রভৃতির কারণ প্রকৃতি এবং সমাধানের পথ সমাজবিজ্ঞানের বস্তুনিষ্ঠ অনুশীলনের মাধ্যমেই খুঁজে বের করা সম্ভব।"
        },
        {
          "label": "গ",
          "question": "সময়কাল-১-এর সাথে বাংলাদেশের কোন বিশ্ববিদ্যালয় প্রতিষ্ঠার সম্পর্কে রয়েছে? এর পটভূমি ব্যাখ্যা করো।",
          "explanation": "উদ্দীপকের সময়কাল-১-এর সাথে বাংলাদেশের ঢাকা বিশ্ববিদ্যালয় প্রতিষ্ঠার সম্পর্ক রয়েছে। বাংলাদেশের ইতিহাসে ১৯২১ সাল ঢাকা বিশ্ববিদ্যালয় প্রতিষ্ঠার জন্য বিখ্যাত। উদ্দীপকে সময়কাল-১-এ ১৯২১ উল্লেখ করা হয়েছে। অর্থাৎ সালবাচক এ সংখ্যাটি দ্বারা ঢাকা বিশ্ববিদ্যালয়ের প্রতিষ্ঠাকে নির্দেশ করা হয়েছে। ঢাকা বিশ্ববিদ্যালয় প্রতিষ্ঠার পটভূমি নিম্নরূপ- ১৯১১ সালের ১২ ডিসেম্বর দিল্লির দরবারে সম্রাট পণ্যম জর্জ কর্তৃক বঙ্গভঙ্গ রদ করা হলে মুসলিম সম্প্রদায় খুবই মর্মাহত হয়। এর প্রেক্ষিতে মুসলিম নেতৃবৃন্দ ১৯১১ সালের ২০ ডিসেম্বর মুসলিমদের স্বার্থ সংরক্ষণের জন্য ৮টি দাবি ভাইসরয় লর্ড হার্ডিঞ্জের কাছে পেশ করেন। লর্ড হার্ডিঞ্জ ঢাকা সফরে এলে নবাব স্যার সলিমুল্লাহর নেতৃত্বে মুসলিম নেতৃবৃন্দ ১৯১২ সালের ৩১ জানুয়ারি তার কাছে বিভিন্ন দাবি পেশ করেন। সেদিনই ঢাকায় একটি বিশ্ববিদ্যালয় প্রতিষ্ঠা এবং মুসলিমদের জন্য একজন শিক্ষা অফিসার নিয়োগের প্রতিশ্রুতি দেওয়া হয়। তার এ দাবির প্রেক্ষিতেই ১৯২১ সালে ঢাকা বিশ্ববিদ্যালয় প্রতিষ্ঠিত হয়।"
        },
        {
          "label": "ঘ",
          "question": "সময়কাল-১ ও ২-এর সনগুলো বাংলাদেশে সমাজবিজ্ঞান বিকাশের ক্ষেত্রে গুরুত্বপূর্ণ সময়- বিশ্লেষণ করো।",
          "explanation": "সময়কাল-১ ও ২-এর সালগুলো বাংলাদেশে সমাজবিজ্ঞানের বিকাশের ক্ষেত্রে গুরুত্বপূর্ণ সময়- উক্তিটি যথার্থ। উদ্দীপকের সময়কাল-১-এ উল্লেখিত সাল দ্বারা ঢাকা বিশ্ববিদ্যালয় প্রতিষ্ঠা এবং সময়কাল-২-এ উল্লেখিত সালগুলোর মাধ্যমে এদেশে বিভিন্ন সময়ে নানা বিশ্ববিদ্যালয়ে সমাজবিজ্ঞান বিভাগ প্রতিষ্ঠার সময়কালকে নির্দেশ করা হয়েছে। ১৯২১ সালে ঢাকা বিশ্ববিদ্যালয় প্রতিষ্ঠার পর বিশ শতকের মাঝামাঝি সময়ে দর্শন ও চল্লিশের দশকের শুরুতে রাষ্ট্রবিজ্ঞান বিভাগের অধীনে স্নাতক (সম্মান) পর্যায়ে সমাজবিজ্ঞানের একটি কোর্স চালু করা হয়। পরবর্তী সময়ে ইউনেস্কো বিশেষজ্ঞ ফরাসি সামাজিক নৃবিজ্ঞানী লেভি স্ট্রসের প্রয়াস এবং এ. কে. নাজমুল করিমসহ অন্যান্যদের ঐকান্তিক প্রচেষ্টায় ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে 'সমাজবিজ্ঞান বিভাগ' নামে একটি স্বতন্ত্র বিভাগ আনুষ্ঠানিকভাবে যাত্রা শুরু করে। ঢাকা বিশ্ববিদ্যালয়কে ভিত্তি করে ১৯৬৯ ও ১৯৭০ সালে যথাক্রমে রাজশাহী এবং চট্টগ্রাম বিশ্ববিদ্যালয়ে সমাজবিজ্ঞানের স্বতন্ত্র বিভাগ প্রতিষ্ঠা করা হয়। এরপর ১৯৯২ সালে শাহজালাল বিজ্ঞান ও প্রযুক্তি বিশ্ববিদ্যালয়ে এবং ২০০২ সালে খুলনা বিশ্ববিদ্যালয়ে সমাজবিজ্ঞান বিভাগ প্রতিষ্ঠিত হয়। এসব বিশ্ববিদ্যালয়ে স্বতন্ত্র বিভাগ হিসেবে সমাজবিজ্ঞানের প্রতিষ্ঠা লাভ এদেশে সমাজবিজ্ঞান শাস্ত্রের বিকাশে অনন্য সাধারণ ভূমিকা পালন করে। পরিশেষে বলা যায়, ১৯২১ সালে ঢাকা বিশ্ববিদ্যালয় প্রতিষ্ঠার মাধ্যমে এদেশে সমাজবিজ্ঞান চর্চার যে দ্বার উন্মোচিত হয়েছিল তার ধারাবাহিকতায় অন্যান্য বিশ্ববিদ্যালয়ও সমাজবিজ্ঞান বিভাগ প্রতিষ্ঠা করে শাস্ত্রটির বিকাশে গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "ঘটনা-১: ১৯৪৮, ১৯৫২ ঘটনা-২: ১৯৬৯, ১৯৭০, ১৯৭১",
      "tag": "RGC 23",
      "sub_questions": [
        {
          "label": "ক",
          "question": "কত সালে আগরতলা মামলা দায়ের করা হয়?",
          "explanation": "১৯৬৮ সালে ঐতিহাসিক আগরতলা মামলা দায়ের করা হয়।"
        },
        {
          "label": "খ",
          "question": "৭ মার্চের ভাষণ গুরুত্বপূর্ণ কেন? বুঝিয়ে বলো।",
          "explanation": "স্বাধীনতা সংগ্রামের দিক নির্দেশনা থাকার কারণে বঙ্গবন্ধুর ৭ মার্চের ভাষণ বাঙালি জাতির কাছে অসীম গুরুত্বের দাবিদার। ৭ মার্চের ভাষণে উদ্বুদ্ধ হয়ে সমগ্র বাঙালি জাতি তদানীন্তন পশ্চিম পাকিস্তানি সামরিক জান্তাদের বিরুদ্ধে অসহযোগ আন্দোলন শুরু করেছিল এবং সশস্ত্র যুদ্ধের প্রস্তুতি গ্রহণসহ জাতীয় স্বাধীনতা তথা মুক্তিযুদ্ধের ব্যাপক প্রস্তুতি নিয়েছিল। এ ভাষণের ফলে পূর্ব পাকিস্তানে সর্বাত্মক অসহযোগ আন্দোলন শুরু হয়। তাই ৭ মার্চের ভাষণ বাঙালির মুক্তি সংগ্রামের ইতিহাসে অসীম গুরুত্বে অধিকারী।"
        },
        {
          "label": "গ",
          "question": "ঘটনা-২-এর সাথে কোন কোন আন্দোলন জড়িত? ব্যাখ্যা করো।",
          "explanation": "উদ্দীপকের ঘটনা-২-এর সাথে ঊনসত্তরের গণঅভ্যুত্থান, সত্তরের নির্বাচন পরবর্তী আন্দোলন, একাত্তরের অসহযোগ আন্দোলন এবং মহান মুক্তিযুদ্ধ জড়িত। ১৯৬৯ সালের জানুয়ারির প্রথমভাগে সর্বদলীয় ছাত্র সংগ্রাম পরিষদ ১১ দফা কর্মসূচি ঘোষণার মধ্য দিয়ে আইয়ুববিরোধী আন্দোলন শুরু করে। ক্রমান্বয়ে এ আন্দোলন একটি গণঅভ্যুত্থানে পরিণত হয়। গণআন্দোলন দেশের শাসনব্যবস্থাকে অচল করে তোলে। এ অবস্থায় প্রেসিডেন্ট আইয়ুব খান ১৯৬৯ সালের ২৫ মার্চ তদানীন্তন সেনাবাহিনী প্রধান মুহম্মদ ইয়াহিয়া খানের কাছে ক্ষমতা হস্তান্তর করে রাজনীতি থেকে বিদায় নেন। ১৯৭০ সালের নির্বাচন ছিল অবিভক্ত পাকিস্তান রাষ্ট্রের প্রথম ও শেষ সাধারণ নির্বাচন। নির্বাচনে আওয়ামী লীগ জাতীয় ও প্রাদেশিক পরিষদে নিরঙ্কুশ বিজয় লাভ করে। পশ্চিম পাকিস্তানি শাসকগোষ্ঠী নির্বাচনের ফল অনুসারে আওয়ামী লীগের কাছে ক্ষমতা হস্তান্তর না করায় পুরো বাংলা জুড়ে বিক্ষোভ ছড়িয়ে পড়ে। ১ মার্চ, ১৯৭১ প্রেসিডেন্ট ইয়াহিয়া খান কর্তৃক পাকিস্তান জাতীয় পরিষদের অধিবেশন অনির্দিষ্টকালের জন্য স্থগিত ঘোষণা করা হয়। এর প্রতিবাদে ১ মার্চ থেকে ২৫ মার্চ পর্যন্ত বঙ্গবন্ধু শেখ মুজিবুর রহমানের আহ্বানে সারা বাংলায় সর্বাত্মক অসহযোগ আন্দোলন পালিত হয়। ২৫ মার্চ রাতে পাকিস্তানি হানাদার বাহিনী নিরস্ত্র বাঙালির ওপর ঝাঁপিয়ে পড়ে গণহত্যা চালায়। এরূপ পরিস্থিতিতে ২৬ মার্চের প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। শুরু হয় মহান মুক্তিযুদ্ধ। দীর্ঘ ৯ মাসের যুদ্ধের পর ৩০ লক্ষ প্রাণের বিনিময়ে ১৬ ডিসেম্বর বাঙালি অর্জন করে চূড়ান্ত বিজয়। উদ্দীপকে ঘটনা-২-এ ১৯৬৯, ১৯৭০ ও ১৯৭১ সালের কথা উল্লেখ করা হয়েছে। পূর্বোক্ত আলোচনার প্রেক্ষিতে বলা যায়, উল্লেখিত সালগুলোতে গণঅভুত্থান, অসহযোগ আন্দোলন এবং মহান মুক্তিযুদ্ধ সংঘটিত হয়েছিল।"
        },
        {
          "label": "ঘ",
          "question": "ঘটনা-১-এর মাঝেই লুকিয়ে ছিল ঘটনা-২-এর বীজ- বিশ্লেষণ করো।",
          "explanation": "উদ্দীপকের ঘটনা-১ তথা ভাষা আন্দোলনের মাঝেই লুকিয়ে ছিল ঘটনা- ২ বা গণঅভ্যুত্থান, অসহযোগ আন্দোলন ও মহান মুক্তিযুদ্ধের বীজ- উক্তিটি যথার্থ। ১৯৪৭ সালে পাকিস্তান সৃষ্টির পর থেকেই পাকিস্তানি শাসকগোষ্ঠী পূর্ব পাকিস্তানের জনগণের প্রতি অগণতান্ত্রিক ও বৈষম্যমূলক আচরণ শুরু করে, যার প্রথম বহিঃপ্রকাশ ঘটে রাষ্ট্রভাষা প্রশ্নে। সংখ্যাগরিষ্ঠ বাঙালিদের ভাষা বাংলার পরিবর্তে পশ্চিম পাকিস্তানি শাসকগোষ্ঠী তাদের ভাষা উর্দুকে একমাত্র রাষ্ট্রভাষা হিসেবে বাঙালিদের উপর চাপিয়ে দেওয়ার চেষ্টা করে। ফলে শুরু হয় ভাষা আন্দোলন। ১৯৫২ সালে ভাষা আন্দোলন সফলতা লাভ করে। বাংলা ভাষার স্বীকৃতি অর্জন করে। ১৯৫২ সালের মহান ভাষা আন্দোলনের মধ্য দিয়ে অধিকার সম্পর্কে বাঙালি জাতীয়তাবোধ জাগ্রত হয়ে ওঠে। এ চেতনায় উজ্জীবিত হয়ে সংঘটিত হয় ঊনসত্তরের গণঅভ্যুত্থান ও একাত্তরের অসহযোগ আন্দোলন। সর্বোপরি ভাষা আন্দোলনের চেতনা ধারণ করে বাঙালি নয় মাসব্যাপী রক্তক্ষয়ী মুক্তিযুদ্ধের মাধ্যমে স্বাধীন বাংলাদেশের অভ্যুদয় ঘটায়। উপরের আলোচনার পরিসমাপ্তিতে বলা যায়, ভাষা আন্দোলনের চেতনায় উজ্জীবিত হয়েই আপামর বাঙালি প্রবল পরাক্রমশালী পাকিস্তানি শাসকগোষ্ঠীর বিরুদ্ধে গিয়ে সংঘটিত করে উনসত্তরের গণঅভ্যুত্থান। সত্তরের নির্বাচনে বিজয়ী করে আওয়ামী লীগকে। সবশেষে মহান মুক্তিযুদ্ধের মাধ্যমে ছিনিয়ে আনে লাল-সবুজের পতাকা।"
        }
      ]
    },
    {
      "number": "4",
      "uddipok": "বইপ্রেমী ছোকানুর প্রতি বছর একুশে ফেব্রুয়ারি উপলক্ষ্যে আয়োজিত বই মেলায় বই কেনার জন্য অধীর আগ্রহ থাকে। বই মেলায় বিভিন্ন কবি- সাহিত্যিকদের নতুন নতুন বই পেয়ে সে খুব খুশি হয়। ছোকানুর মাঝে মাঝে বই মেলার আলোচনা সভায় উপস্থিত হয়ে অনেক কিছু জানতে পারে।",
      "tag": "RGC 23",
      "sub_questions": [
        {
          "label": "ক",
          "question": "ছয় দফা কত সালে উত্থাপিত হয়?",
          "explanation": "ছয় দফা ১৯৬৬ সালে উত্থাপিত হয়।"
        },
        {
          "label": "খ",
          "question": "পূর্ব ও পশ্চিম পাকিস্তানের সাংস্কৃতিক বৈষম্যের ব্যাখ্যা দাও।",
          "explanation": "সাংস্কৃতিক ক্ষেত্রে পশ্চিম পাকিস্তানি শাসকগোষ্ঠী বাঙালির প্রতি চরম বৈষম্যমূলক আচরণ প্রদর্শন করে। পাকিস্তান রাষ্ট্রের প্রতিষ্ঠাতা মুহাম্মদ আলী জিন্নাহ উর্দুকে বাংলার বদলে পাকিস্তানের একমাত্র রাষ্ট্রভাষা করতে চাইলেন। অথচ পাকিস্তানের মোট জনসংখ্যার ৫৬ শতাংশ মানুষ বাংলায় কথা বলত। আইয়ুব খান ক্ষমতায় এসে রোমান হরফে বাংলা লেখার জন্য 'ভাষা সংস্কার কমিটি' গঠন করেন। এর কিছুকাল পরে ১৯৬১ সালে রবীন্দ্র শতবার্ষিকী অনুষ্ঠান পালনে বাধা দেন। এরও ছয় বছর পর ১৯৬৭ সালে বেতারে রবীন্দ্রসংগীত প্রচার বন্ধ করে দেওয়া হয়।"
        },
        {
          "label": "গ",
          "question": "উদ্দীপকে কোন আন্দোলনের কথা স্মরণ করিয়ে দেয়? ব্যাখ্যা করো।",
          "explanation": "উদ্দীপকটি ভাষা আন্দোলনের কথা স্মরণ করিয়ে দেয়। ভাষা আন্দোলন বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পর পরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। ১৯৪৮ সালের ২১ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এবং ২৪ মার্চ ঢাকা বিশ্ববিদ্যালয়ের সমাবর্তনে পাকিস্তানের তৎকালীন গভর্নর জেনারেল মুহাম্মদ আলী জিন্নাহ ঘোষণা করেন, \"Urdu and only Urdu shall be the State Language of Pakistan.\" সাথে সাথে উপস্থিত ছাত্র-জনতা এ উক্তির তীব্র প্রতিবাদ জানায়। ১৯৫০ সালে পাকিস্তানের তৎকালীন প্রধানমন্ত্রী লিয়াকত আলী খানও উর্দুকে গণপরিষদের ভাষা হিসেবে ঘোষণা করেন। পাকিস্তান সরকারের এরূপ অন্যায় সিদ্ধান্তের বিরুদ্ধে পূর্ব পাকিস্তানে প্রতিবাদ-বিক্ষোভ চলতে থাকে। এরই ধারাবাহিকতায় ১৯৫২ সালের ২১ ফেব্রুয়ারি 'সর্বদলীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও সভা, আয়োজনের কর্মসূচি পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে সে মিছিলে পুলিশ গুলিবর্ষণ করে। নিহত হন সালাম, বরকত, জব্বার প্রমুখ। মাতৃভাষার জন্য জীবনদানের এমন ঘটনা পৃথিবীর ইতিহাসে বিরল। ভাষা আন্দোলনের স্মরণে স্বাধীনতা পরবর্তীকালে বাংলা একাডেমির চত্বরে বইমেলার আয়োজন করা হয়। উদ্দীপকে বলা হয়েছে, ছোকানুর প্রতিবছর একুশে ফেব্রুয়ারি উপলক্ষ্যে আয়োজিত বইমেলা থেকে বই কেনার জন্য অধীর আগ্রহে থাকে। পূর্বোক্ত আলোচনায় বলা হয়েছে, ফেব্রুয়ারির বইমেলা ভাষা আন্দোলনের স্মরণে আয়োজন করা হয়। অর্থাৎ উদ্দীপকটি ভাষা আন্দোলনকে স্মরণ করিয়ে দেয়।"
        },
        {
          "label": "ঘ",
          "question": "বাংলাদেশের মহান মুক্তিযুদ্ধের মূল প্রেরণা শক্তি হিসেবে উদ্দীপকের আন্দোলনটি কীভাবে বাঙালি জাতিকে উদ্বুদ্ধ করেছিল? বিশ্লেষণ করো।",
          "explanation": "বাংলাদেশের মহান মুক্তিযুদ্ধের মূল প্রেরণা শক্তি হিসেবে উদ্দীপকের আন্দোলন তথা ভাষা আন্দোলনের চেতনা বাঙালি জাতিকে উদ্বুদ্ধ করেছিল। ভাষা আন্দোলন কেবল সাংস্কৃতিক আন্দোলনই ছিল না। অচিরেই তা রাজনৈতিক আন্দোলনের রূপ লাভ করে। ভাষা আন্দোলন পূর্ব বাংলার জনগণের মধ্যে জাতীয়তাবাদী চেতনার উন্মেষ ঘটায়। এ চেতনাই পরবর্তী প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। ভাষা আন্দোলনের ফলে সৃষ্ট জাতীয়তাবাদী প্রেরণায় উদ্দীপ্ত হয়ে বাঙালিরা ১৯৫৪ সালের প্রাদেশিক নির্বাচনে মুসলিম লীগের বিরুদ্ধে দাঁতভাঙা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকার প্রশ্নে পশ্চিম পাকিস্তানি শাসকগোষ্ঠীর বিরুদ্ধে ঐক্যবদ্ধ হয়। এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে বাংলাদেশ নামক একটি স্বাধীন, সার্বভৌম রাষ্ট্রের। পরিশেষে বলা যায়, মুক্তিযুদ্ধে অংশগ্রহণের জন্য দেশের আপামর জনতাকে উদ্বুদ্ধ করেছিল বাঙালি জাতীয়তাবাদী চেতনা। ১৯৫২ সালের ভাষা আন্দোলনের মধ্য দিয়েই তা সৃষ্টি হয়েছিল।"
        }
      ]
    },
    {
      "number": "5",
      "uddipok": "নিচের ছকটি লক্ষ করো। শালবন বিহার আনন্দ বিহার কৌটিলা মুড়া চারপত্র মুড়া",
      "tag": "RGC 23",
      "sub_questions": [
        {
          "label": "ক",
          "question": "সোমপুর বিহার কোন জেলায় অবস্থিত?",
          "explanation": "সোমপুর বিহার নওগাঁ জেলায় অবস্থিত।"
        },
        {
          "label": "খ",
          "question": "প্রত্নতত্ত্ব বলতে কী বোঝায়?",
          "explanation": "প্রত্নতত্ত্ব বলতে বোঝায় প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন। প্রত্নতত্ত্বের ইংরেজি প্রতিশব্দ 'Archaeology' যা এসেছে গ্রিক শব্দ 'Arkhaios' (অর্থ-প্রাচীন) আর 'Logia' (অর্থ-অধ্যয়ন বা পাঠ) থেকে। অর্থাৎ- উৎপত্তিগত অর্থে প্রত্নতত্ত্ব অর্থ হচ্ছে 'প্রাচীন বিদ্যা'। ব্রিটিশ প্রত্নতত্ত্ববিদ স্যার ই.বি. টেইলর প্রত্নতত্ত্বের সংজ্ঞা প্রদান করতে গিয়ে বলেন, \"প্রত্নতত্ত্ব হচ্ছে অতীতের ধ্বংসাবশেষ সম্পর্কিত পাঠ।\" সুতরাং, উৎপত্তিগত অর্থ এবং টেইলর প্রদত্ত সংজ্ঞার আলোকে বলা যায় যে, অতীতকালের মানুষের ব্যবহার্য দ্রব্যসামগ্রী, হাতিয়ার, বাসগৃহ ইত্যাদির ধ্বংসাবশেষ পরীক্ষা- নিরীক্ষার মাধ্যমে সে সময়ের সামাজিক জীবনের অধ্যয়নই হলো প্রত্নতত্ত্ব।"
        },
        {
          "label": "গ",
          "question": "উদ্দীপকের ধ্বংসাবশেষগুলো বাংলাদেশের কোন প্রত্নস্থানকে ইঙ্গিত করছে? ব্যাখ্যা করো।",
          "explanation": "উদ্দীপকের ধ্বংসাবশেষগুলো বাংলাদেশের অন্যতম প্রত্নস্থান ময়নামতিকে ইঙ্গিত করছে। প্রাচীন বাংলার সমতট অঞ্চলের বৌদ্ধ সভ্যতার অন্যতম প্রত্নতাত্ত্বিক নিদর্শন কুমিল্লার ময়নামতি। বাংলাদেশের প্রাচীন বৌদ্ধ ধ্বংসাবশেষের সবচেয়ে বেশি সংগ্রহ এখানেই পাওয়া গেছে। কুমিল্লা শহর থেকে প্রায় ৮ কি.মি. দক্ষিণ-পশ্চিমে ময়নামতি অবস্থিত। ময়নামতি মূলত কতকগুলো ছোট পাহাড়ের সমন্বিত রূপ। এখানে আবিষ্কৃত প্রত্নস্থলের মধ্যে উল্লেখযোগ্য হলো- শালবন বিহার, আনন্দ বিহার, ভোজ বিহার, কৌটিলা মুড়া, রূপবান মুড়া, চারপত্র মুড়া, চন্ডী মুড়া প্রভৃতি। উদ্দীপকের ছকে শালবন বিহার, আনন্দ বিহার, কৌটিলা মুড়া ও চারপত্র মুড়ার উল্লেখ করা হয়েছে। পূর্বোক্ত আলোচনা হতে বোঝা যায়, এগুলো, ময়নামতি নামক প্রত্নতাত্ত্বিক স্থানে আবিষ্কৃত বিভিন্ন প্রত্নস্থল। তাই বলা যায়, উদ্দীপক দ্বারা ময়নামতি প্রত্নতাত্ত্বিক স্থানের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের ধ্বংসাবশেষগুলো বাংলাদেশের সমাজ ও সভ্যতার ইতিহাসের উৎস- বিশ্লেষণ করো।",
          "explanation": "উদ্দীপকের ধ্বংসাবশেষ তথা ময়মনামতি প্রত্নস্থানের ধ্বংসাবশেষ বাংলাদেশের সমাজ ও সভ্যতার ইতিহাসের উৎস- উক্তিটি যথার্থ। ময়নামতিতে আবিষ্কৃত নানা প্রত্নতাত্ত্বিক নিদর্শন থেকে প্রাচীন বাংলার ধর্মীয় ও সামাজিক জীবনের চিত্র ফুটে ওঠে। এখানে আবিষ্কৃত নিদর্শনগুলো থেকে সহজেই অনুমেয় যে, অতীতে এ অঞ্চলকে কেন্দ্র করে একটি সমৃদ্ধ সভ্যতা গড়ে উঠেছিল। ময়নামতির শালবন বিহার, আনন্দ বিহার, কৌটিলা মুড়া, চারপত্র মুড় ইত্যাদি প্রত্নস্থল থেকে প্রাপ্ত নিদর্শন থেকে আমরা জানতে পেরেছি, এ অঞ্চলে কয়েকশত বছর যাবত বৌদ্ধ ধর্ম, সমাজ, সংস্কৃতি তথা বৌদ্ধা সভ্যতার এক স্বর্ণযুগ কেটেছে। ময়নামতির বৌদ্ধ সভ্যতার যুগে সমাজ ও সংস্কৃতি ছিল প্রধানত ধর্ম প্রভাবিত। এখানে প্রাপ্ত স্বর্ণ, রৌপ্য ও ব্রোঞ্জ নির্মিত অলংকারাদি, লোহার দ্রব্যাদি, কাঠ নির্মিত দ্রব্যাদি, মৃৎ পাত্রাদি, অলংকৃত ইট, প্রস্তর ভাস্কর্য, তামার পাত্র ও দৈনন্দিন জীবনে ব্যবহার্য বিভিন্ন জিনিসপত্র তৎকালীন সমাজজীবন ও সভ্যতার এক জীবন্ত চিত্র তুলে ধরে। তখনকার সমাজে মুদ্রা অর্থনীতির প্রচলন শুরু হয়েছিল। ভূমিতে ব্যক্তি মালিকানার নিদর্শন পাওয়া গিয়েছে। অর্থাৎ সমাজে একটি সুদক্ষ প্রশাসন ব্যবস্থা চালু ছিল। মুদ্রার প্রচলন এবং ব্যক্তিগত ভূমি মালিকানা থাকার অর্থ সমাজে অসমতার অস্তিত্ব ছিল। বস্তুত এ দেশে সামাজিক ইতিহাস রচনায় ময়নামতিতে আবিষ্কৃত নানা নিদর্শন বিশেষ অবদান রেখেছে। উপরের আলোচনার প্রেক্ষিতে বলা যায়, কোনো দেশের প্রাচীন সামাজিক-সাংস্কৃতিক ইতিহাস সেদেশের প্রত্নতাত্ত্বিক নিদর্শনের মাধ্যমে সহজেই অনুধাবন করা যায়। এমনিভাবে ময়নামতিতে প্রাপ্ত নিদর্শনগুলোও বাংলাদেশের সমাজ ও সভ্যতার ইতিহাসের অন্যতম উৎস হিসেবে ভূমিকা রাখছে।"
        }
      ]
    },
    {
      "number": "6",
      "uddipok": "লিথুমনি এইচএসসি পরীক্ষার পর তার মামার সাথে ঐতিহাসিক পানাম নগরী বেড়াতে যায়। মেঘনা ও শীতলক্ষ্যা নদীর তীরে অবস্থিত প্রায় চারশত বছরের প্রাচীন এ নগরের ধ্বংসাবশেষে দেখে সে রোমাঞ্চিত হয়। সারি সারি ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার, শস্যাগার ও সুদৃশ্য প্রাসাদ প্রভৃতি নিদর্শনসমূহের সাথে লিথুমনি তার পাঠ্যপুস্তকের প্রাচীন ভারতীয় সভ্যতার মিল খুঁজে পায়।",
      "tag": "RGC 23",
      "sub_questions": [
        {
          "label": "ক",
          "question": "'জাভা মানব' কোন যুগের অধিবাসী?",
          "explanation": "‘জাভা মানব' প্রাচীন প্রস্তর যুগের অধিবাসী।"
        },
        {
          "label": "খ",
          "question": "লৌহকে কেন আধুনিক সভ্যতার ভিত্তি বলা হয়? ব্যাখ্যা করো।",
          "explanation": "লৌহের ব্যবহারের মাধ্যমে আধুনিক সভ্যতা গড়ে ওঠার কারণে লৌহকে আধুনিক সভ্যতার ভিত্তি বলা হয়। খ্রিষ্টপূর্ব ১৫০০ অব্দে মধ্যপ্রাচ্যে লৌহের ব্যবহার শুরু হয়। এশিয়া মাইনরে বসবাসকারী হিট্রাইটদের মধ্যে সর্বপ্রথম লৌহের ব্যবহার শুরু হয়। লৌহের ব্যবহার শুরু করা ছিল মানবসভ্যতার বিকাশে এক যুগান্তকারী পদক্ষেপ। কৃষিকাজের উদ্ভব যেমন মানুষের জীবনধারাকে পাল্টে দিয়েছিল, তেমনি লৌহের ব্যবহার মানুষের জীবনধারায় বিরাট পরিবর্তন এনেছে। বিশেষ করে লৌহ আবিষ্কারের ফলে উৎপাদন ব্যবস্থায় যন্ত্রচালিত শক্তির ব্যবহার সম্ভব এবং শিল্পবিপ্লব ত্বরান্বিত হয়েছে। এসব কারণেই লৌহকে আধুনিক সভ্যতার ভিত্তি বলা হয়।"
        },
        {
          "label": "গ",
          "question": "উদ্দীপকের পানাম নগরীর সাথে তোমার পঠিত কোন সভ্যতার সাদৃশ্য রয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের পানাম নগরের সাথে আমার পাঠ্যপুস্তকে পঠিত সিন্ধু সভ্যতার সাদৃশ্য রয়েছে। সিন্ধু নদের তীরে গড়ে উঠা সভ্যতা 'সিন্ধু সভ্যতা' নামে পরিচিত। সিন্ধু সভ্যতাকে 'মহেঞ্জোদারো' বা 'হরপ্পা' সভ্যতাও বলা হয়। বর্তমান পাকিস্তান রাষ্ট্রের অন্তর্গত সিন্ধু প্রদেশের লারকানা জেলায় 'মহেঞ্জোদারো' এবং - পাঞ্জাবের মন্টগোমারি জেলায় 'হরপ্পা' সভ্যতার ধ্বংসাবশেষ আবিষ্কার হয়। সিন্ধু সভ্যতার ধ্বংসাবশেষ থেকে যেসব প্রত্নতাত্ত্বিক নিদর্শন আবিষ্কৃত হয়েছে, তার মধ্যে রয়েছে- বিভিন্ন আকৃতির অট্টালিকা, সুপ্রশস্ত রাস্তা, হলঘর, বৃহৎ আকৃতির স্নানাগার, রাস্তার পাশে সারিবদ্ধ ল্যাম্পপোস্ট, বড় আকারের প্রাসাদ ইত্যাদি। সিন্ধু সভ্যতার শাসকরা স্বাস্থ্যকর নাগরিক পরিবেশ সৃষ্টি করার জন্য পুরো নগর জুড়েই স্নানাগার, শস্যাগার, পরিকল্পিত পয়ঃপ্রণালি, উন্নত সাংস্কৃতিক প্রতিষ্ঠান প্রভৃতি স্থাপন করেছিল। উদ্দীপকের মিথিলা নানা বাড়ি বেড়াতে গিয়ে পানাম নগরে ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার প্রভৃতি দেখে। পূর্বোক্ত আলোচনার পরিপ্রেক্ষিতে বলা যায়, পানাম নগরের সাথে সিন্ধু সভ্যতার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রত্নতাত্ত্বিক নিদর্শনসমূহের সমাজতাত্ত্বিক ঐতিহাসিক গুরুত্ব বিশ্লেষণ করো।",
          "explanation": "নিম্নের অনুরুপ: উদ্দীপকে বর্ণিত পানাম নগরের ছোট-বড় ভগ্নপ্রায় অট্টালিকা, সুপ্রশস্ত রাস্তা, সড়কবাতি, এসেম্বলি হল, স্নানাগার ও সুদৃশ্য প্রাসাদ প্রভৃতি দ্বারা সিন্ধু সভ্যতার প্রত্নতাত্ত্বিক নিদর্শনকে ইঙ্গিত করা হয়েছে। এসব প্রত্নতাত্ত্বিক নিদর্শনের সমাজ-ঐতিহাসিক গুরুত্ব অপরিসীম। সিন্ধু সভ্যতার ধ্বংসাবশেষ থেকে আবিষ্কৃত প্রত্নতাত্ত্বিক নিদর্শন থেকে বোঝা যায় যে, আর্য সভ্যতার আগেও উপমহাদেশে উন্নত নগর সভ্যতার বিকাশ ঘটেছিল। এ সভ্যতা কেবল মহেঞ্জোদারো ও হরপ্পার মধ্যে সীমাবদ্ধ ছিল না, তা সিন্ধুর অন্যান্য অঞ্চল যেমন- হায়দ্রাবাদ থেকে জ্যাকিবাদ পর্যন্ত বিস্তৃতি লাভ করেছিল। ফলে এসব অঞ্চলেও এ সভ্যতার প্রভাব পরিলক্ষিত হয়। উদ্দীপকে যেসব প্রত্নতাত্ত্বিক নিদর্শনের উল্লেখ রয়েছে সেগুলো পর্যবেক্ষণ করে বোঝা যায়, বর্তমানে আমরা যে আধুনিক নগর সভ্যতাকেন্দ্রিক জীবনযাপন করি তা অনেকাংশেই সিন্ধু সভ্যতার নগর পরিকল্পনা দ্বারা প্রভাবিত। এ সভ্যতার নগরগুলোর মতোই আধুনিক শহরগুলোতে অট্টালিকা, সুপ্রশস্ত রাস্তা, সড়কবাতি, এসেম্বলি হল প্রভৃতি দেখা যায়। বস্তুত সিন্ধু সভ্যতার অধিবাসী বা দ্রাবিড়দের প্রথা, রীতিনীতি ও নির্মাণ কৌশল আর্যরা গ্রহণ করেছিল, যা বিবর্তিত হতে হতে বর্তমান ভারতীয় সমাজ গড়ে উঠেছে।' উপরের আলোচনার প্রেক্ষিতে বলা যায় যে, উদ্দীপকে উল্লেখিত প্রত্নতাত্ত্বিক নিদর্শনসমূহের সমাজ-ঐতিহাসিক গুরুত্ব অপরিসীম।"
        }
      ]
    },
    {
      "number": "7",
      "uddipok": "ছকটি লক্ষ করো ও নিচের প্রশ্নগুলোর উত্তর দাও। সার্কেল মৌজা আদাম/পাড়া পরিবার",
      "tag": "RGC 23",
      "sub_questions": [
        {
          "label": "ক",
          "question": "'চাচ্চি' শব্দের অর্থ কী?",
          "explanation": "'চাচ্চি' শব্দের অর্থ গোত্র।"
        },
        {
          "label": "খ",
          "question": "মণিপুরিদের সাংস্কৃতিক উৎসব অনুষ্ঠানের বর্ণনা দাও।",
          "explanation": "বৈষ্ণব ধর্মের অনুসারী হওয়ায় মণিপুরিদের সাংস্কৃতিক উৎসব-অনুষ্ঠান সনাতন ধর্মাবলম্বীদের অনুরূপ। মণিপুরি সমাজের ঐতিহ্যবাহী উৎসবের মধ্যে কমলগঞ্জের রাসমেলা অত্যন্ত বিখ্যাত। এছাড়া তারা ফাল্গুনী পূর্ণিমায় শ্রীচৈতন্যদেবের জন্মতিথি উপলক্ষ্যে হোলি বা দোলযাত্রা, জগন্নাথদেবের রথযাত্রা, কার্তিক মাসের পূর্ণিমা তিথীতে আয়োজিত রাসপূর্ণিমা, রাসলীলা ইত্যাদি উদযাপন করে। এছাড়া 'সংকীর্তন' বিষ্ণুপ্রিয়া মণিপুরিদের অন্যতম ধর্মীয় উৎসব। মণিপুরিরা কার্তিকের লক্ষ্মী পূর্ণিমা থেকে এক মাসব্যাপী রাসপূর্ণিমার দিন পর্যন্ত 'কার্তিকের পালি' বা 'মেরা' পার্বণও পালন করে থাকে।"
        },
        {
          "label": "গ",
          "question": "উদ্দীপকের ছকটি কোন ক্ষুদ্র নৃগোষ্ঠীর রাজনৈতিক ও প্রশাসনিক কাঠামো? ব্যাখ্যা করো।",
          "explanation": "উদ্দীপকের ছকটি চাকমা ক্ষুদ্র নৃগোষ্ঠীর রাজনৈতিক ও প্রশাসনিক কাঠামো। বাংলাদেশের পার্বত্য চট্টগ্রামের রাঙামাটি, খাগড়াছড়ি ও বান্দরবান জেলায় চাকমারা বসবাস করে। চাকমাদের সবচেয়ে ছোট প্রশাসনিক এককের নাম আদাম বা পাড়া। কতগুলো চাকমা পরিবারগুচ্ছ নিয়ে গঠিত হয় আদাম আর আদামের প্রধানকে বলা হয় কারবারি। চাকমা রাজা কারবারি নিয়োগ করেন। আবার কতগুলো চাকমা আদাম নিয়ে গঠিত হয় গ্রাম বা মৌজা। এর প্রধানকে বলা হয় হেডম্যান। চাকমা রাজার সুপারিশক্রমে ডেপুটি কমিশনার হেডম্যানকে নিযুক্ত করেন। হেডম্যান মৌজার শান্তি- শৃঙ্খলা রক্ষা ও খাজনা আদায় করেন। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত হয়। এর প্রধান হচ্ছেন চাকমা রাজা, যারা বংশ পরম্পরায় নিযুক্ত হন। তিনি মৌজাগুলোর খাজনা আদায় করেন এবং চাকমা সমাজের সামাজিক বিচারকার্য পরিচালনা-করেন। উদ্দীপকের ছকে সার্কেল, মৌজা, আদাম/পাড়া ও পরিবারের উল্লেখ করা হয়েছে। পূর্বোক্ত আলোচনার প্রেক্ষিতে সুস্পষ্ট, এ বিষয়গুলোর দ্বারা চাকমা ক্ষুদ্র নৃগোষ্ঠীর রাজনৈতিক ও প্রশাসনিক কাঠামোকে নির্দেশ করা হয়েছে।"
        },
        {
          "label": "ঘ",
          "question": "ছকের উপরের সার্কেল স্তরটি উক্ত সমাজের 'মর্যাদা ও সংহতির প্রতীক'- বিশ্লেষণ করো।",
          "explanation": "উদ্দীপকের ছকের সার্কেল স্তরটি চাকমা সমাজের মর্যাদা ও সংহতির প্রতীক- উক্তিটি যথার্থ। চাকমা সমাজের কয়েকশ মৌজা বা গ্রাম মিলে চাকমা সার্কেল গঠিত। এর প্রধান হচ্ছেন চাকমা রাজা। ১৮৬০ সালে ইংরেজরা চাকমা রাজাকে 'চাকমা সার্কেলের' চীফ হিসেবে নিযুক্ত করে। রাজা বংশ পরম্পরায় নিযুক্ত হন। চাকমা রীতি অনুয়ায়ী রাজা সমাজের শান্তি-শৃঙ্খলা রক্ষা করেন। চাকমা রাজা এই সমাজের সম্মানের প্রতীক। তিনি সমগ্র চাকমা জনগোষ্ঠীর শ্রদ্ধা ও সম্মানের পাত্র। সমাজের যেকোনো বিষয়ে চাকমা রাজার মতামতই চূড়ান্ত। পরিশেষে বলা যায়, চাকমা সামাজিক ব্যবস্থায় সমাজের প্রধান হলেন চাকমা রাজা। যুগ যুগ ধরে রাজাকে কেন্দ্র করেই চাকমা সমাজ আবর্তিত। হয়েছে। ঐতিহ্যগতভাবে চাকমা সমাজে সার্কেল প্রধান রাজা মর্যাদা ও সংহতির প্রতীক।"
        }
      ]
    },
    {
      "number": "8",
      "uddipok": "ছোকানুর দুটি ক্ষুদ্র নৃগোষ্ঠীর জীবনধারা পাঠ করে নিচের ছকটি তৈরি করো। নৃগোষ্ঠী-১ বাসস্থান রাজশাহী ও রংপুর বিভাগ নৃগোষ্ঠীগত পরিচয় আদি অস্ট্রোলয়েড প্রধান উৎসব সোহরাই সম্পত্তি পিতা থেকে পুত্র পায় নৃগোষ্ঠী-২ বাসস্থান ময়মনসিংহ ও ঢাকা বিভাগ নৃগোষ্ঠীগত পরিচয় মঙ্গোলয়েড প্রধান উৎসব ওয়ানগালা সম্পত্তি মাতা থেকে কন্যা পায়",
      "tag": "RGC 23",
      "sub_questions": [
        {
          "label": "ক",
          "question": "বৈসাবি উৎসব কখন পালিত হয়?",
          "explanation": "বৈশাখ মাসের প্রথম দিনে বৈসাবি উৎসব পালিত হয়।"
        },
        {
          "label": "খ",
          "question": "জুম চাষ পরিবেশের জন্য ক্ষতিকর কেন? বুঝিয়ে বলো।",
          "explanation": "কৃষি জমির উর্বরতা এবং প্রকৃতির ভারসাম্য নষ্ট করে বলে জুম চাষ পরিবেশের জন্য ক্ষতিকর। পাহাড়ের ঢালু এলাকার গাছপালা কেটে, পুড়িয়ে যে বিশেষ পদ্ধতিতে ফসল চাষ করা হতো তাই জুম চাষ। জুম চাষের জন্য গাছপালা কাটার ফলে পরিবেশের মারাত্মক ক্ষতি হয় এবং এ ধরনের চাষ জমির উর্বরতাকে নষ্ট করে। এ কারণে জুম চাষকে পরিবেশের জন্য ক্ষতিকর হিসেবে বিবেচনা করা হয়।"
        },
        {
          "label": "গ",
          "question": "উদ্দীপকের নৃগোষ্ঠী-১-এর সংক্ষিপ্ত পরিচয় ব্যাখ্যা করো।",
          "explanation": "নিম্নের অনুরুপ: উদ্দীপকের নৃগোষ্ঠী-১ হলো সাঁওতাল। সাঁওতাল বাংলাদেশের অন্যতম বৃহৎ ক্ষুদ্র নৃগোষ্ঠী। এ নৃগোষ্ঠীর নিজস্ব ভাষা, ধর্ম, আচার-আচরণ, সমাজব্যবস্থা ইত্যাদি বিদ্যমান। বাংলাদেশের রাজশাহী, নওগাঁ, চাঁপাইনবাবগঞ্জ, জয়পুরহাট, গাইবান্ধা, কুড়িগ্রাম, লালমনিরহাট, পঞ্চগড়, নাটোর, দিনাজপুর ইত্যাদি জেলায় সাঁওতালরা বাস করে। তাদের নিজস্ব ভাষা থাকলেও লিখিত বর্ণমালা নেই। তাদের সমাজে পিতৃতান্ত্রিক ব্যবস্থা প্রচলিত থাকায় সম্পত্তি পিতা থেকে পুত্র পায়। সাঁওতাল সমাজে সাধারণত অন্তর্গোত্রীয় বিবাহ নিষিদ্ধ। অর্থাৎ সাঁওতালদের মধ্যে বহির্গোত্র বিবাহ প্রচলিত। সাঁওতালদের উদ্‌যাপিত বিভিন্ন উৎসবের মধ্যে 'সোহরাই' হচ্ছে প্রধান উৎসব। পৌষ-মাঘ মাসে এ উৎসবের আয়োজন করা হয়। উদ্দীপকের ছকে নৃগোষ্ঠী-১-এর বৈশিষ্ট্যে বলা হয়েছে, তারা রাজশাহী অঞ্চলে বাস করে। সমাজে পিতৃতান্ত্রিক ব্যবস্থা ও বহির্বিবাহ প্রচলিত এবং তাদের প্রধান উৎসব সোহরাই। এসব তথ্য উপরে আলোচিত সাঁওতাল নৃগোষ্ঠীর পরিচয়কে তুলে ধরেছে।"
        },
        {
          "label": "ঘ",
          "question": "\"নৃগোষ্ঠী-২-এর জীবনধারা ও বাঙালি সংস্কৃতির মধ্যে তাৎপর্যপূর্ণ ভিন্নতা রয়েছে\"- বিশ্লেষণ করো।",
          "explanation": "নিম্নের অনুরুপ: \"নৃগোষ্ঠী-২ তথা গারোদের জীবনধারা ও বাঙালি সংস্কৃতির মধ্যে তাৎপর্যপূর্ণ ভিন্নতা রয়েছে\"- মন্তব্যটি যুক্তিযুক্ত। বাংলাদেশের বসবাসকারী ক্ষুদ্র নৃগোষ্ঠীর অন্যতম হলো গারো নৃগোষ্ঠী। গারোরা ময়মনসিংহের বিভিন্ন অঞ্চল, টাঙ্গাইল, রংপুর ইত্যাদি জেলায় বাস করে। তাদের পরিবার ব্যবস্থা মাতৃসূত্রীয় হওয়ায় সম্পত্তি ও বংশনাম মা থেকে মেয়েতে বর্তায়। গারোদের অধিকাংশই খ্রিষ্ট ধর্মাবলম্বী। জুম চাষকে কেন্দ্র করে গারোরা বিভিন্ন ঋতুতে নানা উৎসব পালন করে। । ওয়ানগালা তাদের সবচেয়ে বড় উৎসব। উদ্দীপকের ছকে নৃগোষ্ঠী-২- এর যেসব বৈশিষ্ট্য উল্লেখ করা হয়েছে, তা উপরোক্ত গারো নৃগোষ্ঠীকেই নির্দেশ করে। গারো নৃগোষ্ঠী ও বাঙালির জীবনধারা এবং সংস্কৃতির মধ্যে নানা ধরনের পার্থক্য বিদ্যমান। প্রথমত, গারো সমাজ ব্যবস্থা মাতৃসূত্রীয়, কিন্তু বাঙালি সমাজ ব্যবস্থা পিতৃসূত্রীয়। গারো সমাজে সম্পত্তি মায়ের মৃত্যুর পর পরিবারের কনিষ্ঠ কন্যা লাভ করে। অন্যদিকে বাঙালি সমাজে পিতার পর সাধারণত পুত্র সন্তানরা সম্পত্তির উত্তরাধিকার লাভ করে। দ্বিতীয়ত, গারোদের নিজস্ব ভাষা রয়েছে, যা মান্দি নামে পরিচিত। এ ভাষার কোনো লিখিত বর্ণমালা নেই। অন্যদিকে বাঙালির বাংলা ভাষার সমৃদ্ধ বর্ণমালা রয়েছে। তৃতীয়ত, বাঙালি সংস্কৃতিতে বিবাহোত্তর পিতৃবাসের প্রাধান্য থাকলেও গারো সমাজে মাতৃবাস নীতি অনুসরণ করা হয়। চতুর্থত, বাংলাদেশের, বাঙালিদের সংখ্যাগরিষ্ঠের ধর্ম ইসলাম হলেও গারোদের অধিকাংশই ধর্মান্তরিত খ্রিষ্টান। উপরের আলোচনার প্রেক্ষিতে বলা যায়, সমাজ ব্যবস্থা, ধর্ম, ভাষা, সম্পত্তির উত্তরাধিকার প্রভৃতি দিক থেকে গারো ও বাঙালি সমাজের মধ্যে মৌলিক পার্থক্য বিদ্যমান।"
        }
      ]
    },
    {
      "number": "9",
      "uddipok": "ছকটি লক্ষ করো ও নিচের প্রশ্নগুলোর উত্তর দাও:",
      "tag": "RGC 23",
      "sub_questions": [
        {
          "label": "ক",
          "question": "ব্র্যাকের প্রতিষ্ঠাতা কে?",
          "explanation": "ব্র্যাকের প্রতিষ্ঠাতা স্যার ফজলে হাসান আবেদ।"
        },
        {
          "label": "খ",
          "question": "স্বনির্ভর আন্দোলন বলতে কী বোঝ?",
          "explanation": "স্বনির্ভর আন্দোলন পল্লি উন্নয়ন ও গ্রামীণ সমাজের অগ্রগতির লক্ষ্যে পরিচালিত একটি 'মৌলিক চাহিদা' কেন্দ্রিক উদ্যোগ। ১৯৪৭ সালের বন্যার পর দেশের ১৩টি জেলায় বিভিন্ন নামে স্বনির্ভর কর্মসূচি চালু করা হয়। এর মূল লক্ষ্য ছিল বন্যার ফলে সৃষ্ট ফসলের ক্ষয়ক্ষতি নিরসন, মহামারীর বিরুদ্ধে প্রতিষেধক ব্যবস্থা গ্রহণ, গ্রামীণ অর্থনীতির পুনর্গঠন ইত্যাদি। ১৯৭৫ সালের ২৪ সেপ্টেম্বর বাংলাদেশ সরকারের পৃষ্ঠপোষকতায় পুরো দেশব্যাপী স্বনির্ভর আন্দোলনের আনুষ্ঠানিক সূচনা ঘটে।"
        },
        {
          "label": "গ",
          "question": "চিত্র 'ক'-এ কোন সংস্থার কার্যক্রম গৃহীত হয়েছে? ব্যাখ্যা করো।",
          "explanation": "উদ্দীপকের চিত্র-ক-এ সরকারি সংস্থার কার্যক্রম গৃহীত হয়েছে। যেসব সংস্থার উৎপাদন, বণ্টন ও ব্যবস্থাপনা কর্মকাণ্ড সরকারি নীতি দ্বারা সরকার কর্তৃক পরিচালিত হয় সেসব সংস্থাই সরকারি সংস্থা হিসেবে পরিচিত। সরকারি সংস্থাগুলো দেশের জনগণের প্রতিনিধিদের দ্বারা পরিচালিত হয় এবং জনগণের স্বার্থে কাজ করে। দেশের আর্থসামাজিক উন্নয়নের জন্য সরকারি সংস্থাগুলো সমবায়ভিত্তিক সেচ ব্যবস্থা পরিচালনা করে। এছাড়া সরকারি সংস্থাগুলো যুবকদের জন্য, বিভিন্ন ধরনের প্রশিক্ষণের ব্যবস্থা করার মাধ্যমে আত্মকর্মসংস্থানের সুযোগ সৃষ্টি করে। এসব কর্মকান্ড পরিচালনার জন্য নিয়োজিত সরকারি সংস্থা ও কর্মসূচির মধ্যে বাংলাদেশ পল্লি উন্নয়ন বোর্ড, বাংলাদেশ পল্লি উন্নয়ন একাডেমি, কুমিল্লা সমবায় পদ্ধতি, ইত্যাদি উল্লেখযোগ্য। উদ্দীপকের চিত্র-ক-এ দেশের জনগণের প্রতিনিধি দ্বারা পরিচালিত, সমবায়ভিত্তিক সেচ ব্যবস্থা, জনগণের স্বার্থে কাজ, যুবকদের জন্য খামার প্রশিক্ষণের কথা উল্লেখ করা হয়েছে। পূর্বোক্ত আলোচনায় সুস্পষ্ট যে, এসব কার্যক্রম সরকারি সংস্থা পরিচালনা করে। সুতরাং বলা যায়, চিত্র-ক-এ সরকারি সংস্থার কার্যক্রম গৃহীত হয়েছে।"
        },
        {
          "label": "ঘ",
          "question": "চিত্র 'খ'-এর কার্যক্রমসমূহ বাংলাদেশের সামাজিক উন্নয়নে কি কোনো ভূমিকা রাখবে? যুক্তিসহ মতামত দাও।",
          "explanation": "চিত্র-খ-এর কার্যক্রম তথা বেসরকারি সংস্থার কার্যক্রম বাংলাদেশের সামাজিক উন্নয়নে গুরুত্বপূর্ণ ভূমিকা রাখবে। বেসরকারি সংস্থা অলাভজনক, মানবহিতৈষী, মানবকল্যাণে নিহিত এবং গ্রামীণ উন্নয়নে নানামুখী কার্যক্রম পরিচালনা করে থাকে। দারিদ্র্য বিমোচনে সহজশর্তে ঋণ প্রদান করে থাকে। এ ধরনের সংস্থা বৃত্তিমূলক প্রশিক্ষণ প্রদান করে বিনা জামানতে ঋণ প্রদান করে থাকে। কৃষির উন্নয়নে উন্নত, বীজ, সার, কীটনাশক বিতরণ করে থাকে। জনগণকে শিক্ষিত করতে প্রাথমিক শিক্ষা, বয়স্ক শিক্ষা, নারী শিক্ষাসহ নানামুখী কার্যক্রমও তারা গ্রহণ করে থাকে। বেসরকারি সংস্থাসমূহ গ্রামীণ জনগোষ্ঠীর আর্থিক উন্নয়নের পাশাপাশি তাদের মানসিক, দৈহিক, পারিবারিক, রাজনৈতিক, সাংস্কৃতিক বিভিন্ন ক্ষেত্রে উন্নয়নের প্রচেষ্টা চালায়। পাশাপাশি এসব সংস্থা গ্রামীণ অবকাঠামোগত উন্নয়নেও প্রচুর অর্থ ব্যয় করে। বিশেষ করে শিক্ষা, স্বাস্থ্য, পরিবেশ সংরক্ষণ, দুর্যোগ মোকাবিলা, দারিদ্র্য বিমোচন প্রতিটি ক্ষেত্রে বেসরকারি সংস্থাসমূহের কার্যক্রম পরিচালিত হচ্ছে, যা বাংলাদেশের সামাজিক উন্নয়নে গুরুত্বপূর্ণ ভূমিকা রাখবে। পরিশেষে বলা যায়, বেসরকারি সংস্থা সামাজিক সমস্যা চিহ্নিত করে উপযুক্ত পদক্ষেপ দ্বারা তা সমাধানের চেষ্টা করে। এ কার্যক্রম জনগণের জীবনমান ও আর্থ-সামাজিক উন্নয়ন সাধন করার মাধ্যমে সামাজিক উন্নয়ন নিশ্চিতকরণে গুরুত্বপূর্ণ ভূমিকা রাখবে।"
        }
      ]
    },
    {
      "number": "10",
      "uddipok": "",
      "tag": "RGC 23",
      "sub_questions": [
        {
          "label": "ক",
          "question": "এলিট কী?",
          "explanation": "'এলিট' মানে সমাজের অভিজাত শ্রেণি।"
        },
        {
          "label": "খ",
          "question": "\"গ্রাম সমাজে সামাজিক গতিশীলতা কম\"- ব্যাখ্যা করো।",
          "explanation": "গ্রামীণ সমাজে সুনির্দিষ্ট সামাজিক ব্যবস্থা বিরাজ করায় এখানে সামাজিক গতিশীলতা তুলনামূলকভাবে কম। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "উদ্দীপকে কীসের ভিত্তিতে গ্রাম সমাজের স্তরসমূহকে ভাগ করা হয়েছে? ব্যাখ্যা করো।",
          "explanation": "উদ্দীপকে ক্ষমতা ও কর্তৃত্বের ভিত্তিতে গ্রাম সমাজের স্তরসমূহকে ভাগ করা হয়েছে। ক্ষমতা ও কর্তৃত্ব গ্রামীণ সামাজিক স্তরবিন্যাসের অন্যতম প্রধান ভিত্তি। বাংলাদেশের গ্রামাঞ্চলে ক্ষমতা ও কর্তৃত্বের ভিত্তিতে যে স্তরায়ন লক্ষ করা যায় তা হলো- ইউনিয়ন পরিষদের চেয়ারম্যান ও মেম্বার, গ্রামীণ মোড়ল বা মাতব্বর ও নেতৃস্থানীয় ব্যক্তি। স্থানীয় সরকার ব্যবস্থার প্রথম ধাপ হলো ইউনিয়ন পরিষদ। ইউনিয়ন পরিষদের চেয়ারম্যান ও মেম্বাররা গ্রামীণ সমাজে ক্ষমতার সর্বোচ্চ শিখরে অবস্থান করেন। অনেক ক্ষেত্রে ইউনিয়ন পরিষদের চেয়ারম্যান, মেম্বারদের গ্রামের মোড়লের ভূমিকা পালন করতে দেখা যায়। তবে এদের বাইরেও গ্রামীণ মোড়ল ও মাতব্বর দেখতে পাওয়া যায়। গ্রামের নানা সামাজিক সমস্যা মেটানোর লক্ষ্যে এরা সালিশ আহবান এবং সেখানে গুরুত্বপূর্ণ ভূমিকা পালন করেন। সাধারণত পাড়ার নেতৃস্থানীয় ব্যক্তিরা গ্রামের দল বা গোষ্ঠীর নেতৃত্ব দেন। এরা নিজেরা মাতব্বর নন কিন্তু মোড়ল বা মাতব্বরদের ওপর প্রভাব বিস্তার করতে সক্ষম। উদ্দীপকে গ্রাম সমাজের যে স্তরসমূহ দেখানো হয়ছে, সেখানেও সবার উপরে রয়েছে ইউপি চেয়ারম্যান। এর পর মোড়ল ও মাতব্বর এবং তার পরে নেতৃস্থানীয় ব্যক্তিবর্গ। সুতরাং বলা যায়, উদ্দীপকে ক্ষমতা ও কর্তৃত্বের ভিত্তিতে গ্রাম সমাজের স্তরবিন্যাস দেখানো হয়েছে।"
        },
        {
          "label": "ঘ",
          "question": "\"গ্রাম সমাজের স্তরবিন্যাসে উক্ত উপাদানটিই একমাত্র ও মুখ্য উপাদান নয়\"- বিশ্লেষণ করো।",
          "explanation": "গ্রাম সমাজের স্তরবিন্যাসে ক্ষমতা ও কর্তৃত্ব উপাদানটিই একমাত্র ও মুখ্য উপাদান নয়- উক্তিটি সঠিক। সামাজিক স্তরবিন্যাসের নানা উপাদান বিদ্যমান। তন্মধ্যে গ্রাম সমাজের সামাজিক স্তরবিন্যাসের অন্যতম উপাদান হলো ক্ষমতা ও কর্তৃত্ব যা উদ্দীপকেও বর্ণিত হয়েছে। তবে এ উপাদান ছাড়াও গ্রাম সমাজের স্তরবিন্যাসের আরও উপাদান রয়েছে। এগুলো হলো- ভূমির মালিকানা, শিক্ষা, বংশ মর্যাদা ইত্যাদি। গ্রামীণ সমাজে সামাজিক স্তরবিন্যাসের মূল ভিত্তি হলো ভূমির মালিকানা। ভূমিই সেখানে প্রধান অর্থনৈতিক সম্পদ। ভূমির মালিকানার ভিত্তিতে গ্রামীণ সমাজে যেসব শ্রেণি লক্ষ করা যায় তা হলো- ধনী কৃষক, প্রান্তিক কৃষক, বর্গাচাষি ও ভূমিহীন কৃষক বা কৃষি শ্রমিক। গ্রামীণ সামাজিক স্তরবিন্যাসের ক্ষেত্রে সব সমাজেই শিক্ষার বিশেষ গুরুত্ব বিদ্যমান। বাংলাদেশের গ্রাম সমাজও তার ব্যতিক্রম নয়। গ্রামাঞ্চলে শিক্ষার ক্রম অনুযায়ী সে স্তরবিন্যাস দেখা যায় তা হলো- সাক্ষর জ্ঞান সম্পন্ন, প্রাথমিক শিক্ষাপ্রাপ্ত, মাধ্যমিক পর্যায়ে শিক্ষাপ্রাপ্ত, উচ্চ মাধ্যমিক পর্যায়ের শিক্ষাপ্রাপ্ত, স্নাতক পর্যায়ে শিক্ষাপ্রাপ্ত ও স্নাতকোত্তর পাস। গ্রামীণ সমাজের স্তরবিন্যাসের ক্ষেত্রে আগে বংশ মর্যাদার ভূমিকা বেশ গুরুত্বপূর্ণ থাকলেও বর্তমানে শিক্ষার প্রসারের ফলে বংশ মর্যাদার গুরুত্ব অনেকখানি কমে গেছে। যদিও কোনো কোনো এলাকায় সৈয়দ, শেখ, চৌধুরী, তালুকদার ইত্যাদি বংশের লোকেরা সমাজে উচ্চ মর্যাদা ভোগ করেন। তবে তা সব জায়গায় একই রকম নয়। পরিশেষে বলা যায়, গ্রাম সমাজের স্তরবিন্যাসের বিভিন্ন উপাদানের মধ্যে কেবল ক্ষমতা ও কর্তৃত্ব উপাদানের ইঙ্গিত উদ্দীপকে দেওয়া হয়েছে। তাই বলা যায়, গ্রাম সমাজের স্তরবিন্যাসে ক্ষমতা ও কর্তৃত্ব উপাদানটিই মুখ্য উপাদান নয়।"
        }
      ]
    },
    {
      "number": "11",
      "uddipok": "কেসস্টাডি-১: দুলাল মিয়া ৫ বছর আগে মাস্টার্স পাস করে। এখন পর্যন্ত কোনো কর্মের সংস্থান করতে পারেনি। কেসস্টাডি-২: আলাল মিয়া নেশাজাত দ্রব্য সেবন করে প্রায় সময় নেশাগ্রস্ত থাকে। আর নেশার টাকা যোগাড় করতে সে চুরি, ছিনতাইসহ বিভিন্ন অপকর্মের সাথে যুক্ত হয়।",
      "tag": "RGC 23",
      "sub_questions": [
        {
          "label": "ক",
          "question": "আবহাওয়া কী?",
          "explanation": "কোনো একটি বিশেষ সময়ে কোনো স্থানের বায়ুমণ্ডলের তাপমাত্রা, বায়ুর চাপ, কুয়াশা, শিলাবৃষ্টি, তুষারপাত, বৃষ্টিপাত, আর্দ্রতা সম্পর্কিত অবস্থাকে আবহাওয়া বলে।"
        },
        {
          "label": "খ",
          "question": "জলবায়ু পরিবর্তন বলতে কী বোঝায়?",
          "explanation": "জলবায়ু পরিবর্তন বলতে ৩০ বছর বা তার বেশি সময়ে জলবায়ুর উপাদানসমূহের উল্লেখযোগ্য পরিবর্তনকে বোঝায়। জলবায়ু পরিবর্তন মূলত একটি প্রাকৃতিক প্রক্রিয়া। কিন্তু শিল্পায়ন ও আধুনিক সভ্যতা এই পরিবর্তনের গতি বাড়িয়ে এক অস্বাভাবিক অবস্থার সৃষ্টি করেছে। অর্থাৎ ব্যাপক শিল্পায়ন, নগরায়ণ প্রভৃতির প্রভাবে জলবায়ুর স্বাভাবিক আচরণের যে পরিবর্তন সংঘটিত হয় তাকে জলবায়ু পরিবর্তন বলে।"
        },
        {
          "label": "গ",
          "question": "কেসস্টাডি-১-এ কোন ধরনের সামাজিক সমস্যার প্রতিফলন ঘটেছে? এর কারণগুলো ব্যাখ্যা করো।",
          "explanation": "উদ্দীপকের কেসস্টাডি-১-এ 'বেকারত্ব' সামাজিক সমস্যার প্রতিফলন ঘটেছে। বেকারত্ব হলো কোনো সমাজে কর্মক্ষম লোক থাকা সত্ত্বেও কর্মসংস্থানের অভাব। শারীরিক ও মানসিকভাবে সুস্থ কোনো ব্যক্তি যখন পূর্ণ বা খন্ডকালীন কাজ করতে ইচ্ছুক হয় অথচ কাজ পায় না তখন সে ব্যক্তিকে বেকার বলা হয়ে থাকে। দেশের স্বাভাবিক শ্রমশক্তির অঙ্গ হয়েও যারা কর্মহীন থাকে তারাই বেকার। বেকার সমস্যার সমাজতাত্ত্বিক তাৎপর্য সম্পর্কে লর্ড বেভারিজ বলেছেন, বেকারত্বের ফলে সমাজ ও ব্যক্তি উভয়ই ক্ষতিগ্রস্ত হয়। বেকারত্বের প্রত্যক্ষ ফল দারিদ্র্য এবং দারিদ্র্য থেকে আসে নৈরাশ্য ও হতাশা। উদ্দীপকে কেসস্টাডি-১-এ দুলালের মাস্টার্স পাস করেও পাঁচ বছর ধরে কোনো কাজের ব্যবস্থা করতে না পারা উপরে আলোচিত বেকারত্ব সমস্যার সাথে সাদৃশ্যপূর্ণ। সুতরাং এ বিষয়টি স্পষ্ট যে, উদ্দীপকের কেসস্টাডি-১ বেকারত্ব সমস্যাকে নির্দেশ করে।"
        },
        {
          "label": "ঘ",
          "question": "কেসস্টাডি-২-এর অন্যতম কারণ কেসস্টাডি-১- তুমি কি একমৃত? এ সমস্যার প্রতিকার উপায় তুলে ধরো।",
          "explanation": "উদ্দীপকের কেসস্টাডি-২-এ সামাজিক সমস্যা হিসেবে মাদকাসক্তির প্রতিচ্ছবি ফুটে উঠেছে। কেসস্টাডি-২ তথা মাদকাসক্তির অন্যতম কারণ হলো কেসস্টাডি-১ বা বেকারত্ব- এ বক্তব্যের সাথে আমি একমত। বাংলাদেশ তৃতীয় বিশ্বের একটি উন্নয়নশীল দেশ। জনসংখ্যাধিক্যের কারণে এ দে নিরক্ষরতা, দরিদ্রতা, বেকারত্বসহ নানাবিধ সামাজিক সমস্যা বিরাজমান। জনসংখ্যা প্রতিনিয়ত যে হারে বৃদ্ধি পাচ্ছে সে হারে কর্মসংস্থান সৃষ্টি হচ্ছে না। ফলে পর্যাপ্ত কর্মসংস্থানের অভাবে বেকারত্বের সৃষ্টি হচ্ছে। শিক্ষাজীবন শেষে একজন ব্যক্তি যখন তার প্রত্যাশিত চাকরি লাভে ব্যর্থ হয়, তখন তার বেকার জীবন হতাশা ও দুর্দশাগ্রস্ত হয়ে পড়ে। চলমান এ হতাশা ও দুর্দশার কষাঘাতে এক পর্যায়ে সে মানসিকভাবে বিপর্যস্ত হয়ে পড়ে। ফলশ্রুতিতে সে ধীরে ধীরে মাদকের প্রতি আসক্ত হয়ে পড়ে, যা সামাজিক ক্ষেত্রে মাদকাসক্তির মতো ভয়াবহ একটি সামাজিক সমস্যা সৃষ্টি করে। উপরের আলোচনা শেষে স্পষ্টরূপে প্রতীয়মান হয় যে, মাদকাসক্তির অন্যতম কারণ হলো বেকারত্ন।"
        }
      ]
    }
  ]
}