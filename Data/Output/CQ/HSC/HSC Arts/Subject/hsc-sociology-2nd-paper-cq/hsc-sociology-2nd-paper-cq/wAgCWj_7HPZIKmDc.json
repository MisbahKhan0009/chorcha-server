{
  "title": "সম্মিলিত বোর্ড ২০১৯",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "মাহতাব একটি বেসরকারি সংস্থার কর্মী। ১৯৭২ সালে। প্রতিষ্ঠিত সংস্থাটি ত্রাণ কার্যক্রমের উদ্দেশ্যে গঠিত হলেও বর্তমানে দরিদ্র। নারী-পুরুষকে ক্ষুদ্র ব্যবসা, গরু-ছাগল, হাস-মুরগি পালন, কুটির ও হস্তশিল্প ইত্যাদি আয়বৃদ্ধিমূলক প্রকল্পে ঋণ সহায়তা দেয়। মাহতাব এসব উৎপাদিত পণ্য বাজারজাতকরণের দায়িত্বে নিয়োজিত।",
      "tag": "All.B 19",
      "sub_questions": [
        {
          "label": "ক",
          "question": "ASA-এর পূর্ণরূপ কী?",
          "explanation": "ASA-এর পূর্ণরূপ হলো- Association for Social Advancement।"
        },
        {
          "label": "খ",
          "question": "শিক্ষার সাথে মানবসম্পদ উন্নয়নের সম্পর্ক ব্যাখ্যা করো।",
          "explanation": "দক্ষ মানবসম্পদ সৃষ্টি এবং উন্নয়নের জন্য শিক্ষার ভূমিকা অপরিসীম। দক্ষ মানবসম্পদ সৃষ্টি এবং উন্নয়নের জন্য শিক্ষার ভূমিকা অপরিসীম। দেশের অর্থনৈতিক ও সামাজিক উন্নয়নে দক্ষ মানবসম্পদের কোনো বিকল্প নেই। আর এই দক্ষ মানবসম্পদ সৃষ্টির অন্যতম প্রধান হাতিয়ার হলো শিক্ষা। দেশের বিপুল সংখ্যক জনগোষ্ঠীকে দক্ষ মানবসম্পদে রূপান্তরিত করে উন্নয়নের মূল স্রোতধারায় সম্পৃক্ত করতে শিক্ষাই একমাত্র মাধ্যম। তাই দেশের জাতীয় উন্নয়ন প্রক্রিয়ায় কার্যকরী ভূমিকা পালন করার জন্য প্রয়োজন দক্ষ মানবশক্তি। আর এই দক্ষ মানবশক্তি বা মানবসম্পদ তৈরি করতে পারে শিক্ষা।"
        },
        {
          "label": "গ",
          "question": "উদ্দীপকে কোন সংস্থার কথা বলা হয়েছে? ব্যাখ্যা দাও।",
          "explanation": "উদ্দীপকে বেসরকারি উন্নয়ন সংস্থা ব্র্যাকের কথা বলা হয়েছে। ব্র্যাক একটি বেসরকারি উন্নয়ন সংস্থা। সংস্থাটি স্যার ফজলে হাসান আবেদ কর্তৃক ১৯৭২ সালে প্রতিষ্ঠিত হয়। ব্র্যাকের প্রধান কার্যক্রম হলো গ্রামের ভূমিহীন দরিদ্রদের মধ্যে বিভিন্ন উপার্জনমূলক কাজের জন্য স্বল্প সুদে ঋণদান করা। ব্র্যাকের সব উদ্যোগের মূলে রয়েছে গ্রাম সংগঠন। গ্রাম সংগঠনগুলো সদস্যদের সামাজিক সহায়তা এবং ক্ষুদ্র ঋণ সেবা প্রদান করে থাকে। ব্র্যাক পরিচালিত দরিদ্র শিশুদের জন্য উপ- আনুষ্ঠানিক শিক্ষা একটি অত্যন্ত গুরুত্বপূর্ণ কর্মসূচি। যারা কোনোদিন বিদ্যালয়ের চৌকাঠ মাড়াতে পারত না, ব্র্যাক সেসব দরিদ্র শিশুদের জন্য বিনা বেতনে এবং বিনামূল্যে বই-খাতা, শ্লেট, পেন্সিল সরবরাহ করে শিক্ষাদানের ব্যবস্থা করছে। এছাড়া খাবার স্যালাইন তৈরি, শিশুদের টিকাদান ও ভিটামিন 'এ' বিতরণ, পরিবার পরিকল্পনা, পুষ্টি ও পয়ঃনিষ্কাশন প্রভৃতি কর্মসূচি গ্রহণ করে ব্র্যাক গ্রামীণ মানুষের স্বাস্থ্য ও পরিবেশের উন্নয়নের ক্ষেত্রেও গুরুত্বপূর্ণ ভূমিকা পালন করে চলেছে। উদ্দীপকের মাহতাব একটি বেসরকারি সংস্থার কর্মী, যে সংস্থাটি ১৯৭২ সালে প্রতিষ্ঠিত হয়। এর মূল কার্যক্রম হলো দরিদ্র নারী-পুরুষকে ক্ষুদ্র ব্যবসা, গরু-ছাগল, হাঁস-মুরগী পালন, কুটির শিল্প ও হস্তশিল্প ইত্যাদি আয়- বৃদ্ধিমূলক প্রকল্পে ঋণ সহায়তা করা। মাহতাবের এ সংস্থার কার্যক্রম এবং উপরে আলোচিত ব্র্যাকের কার্যক্রমের সাথে তুলনা করলে সহজেই প্রতীয়মান হয় যে, মাহতাবের সংস্থাটি ব্র্যাকের সাথে সাদৃশ্যপূর্ণ। তাই বলা যায়, উদ্দীপকে বেসরকারি সংস্থা ব্র‍্যাকের কথা বলা হয়েছে।"
        },
        {
          "label": "ঘ",
          "question": "উদ্দীপকের সংস্থাটির কার্যক্রমসমূহ সামাজিক উন্নয়নে কি কোনো ভূমিকা রাখবে? যুক্তিসহ বিশ্লেষণ করো।",
          "explanation": "আমি মনে করি, উদ্দীপকের সংস্থাটি অর্থাৎ ব্র্যাকের কার্যক্রমসমূহ সামাজিক উন্নয়নে ইতিবাচক ভূমিকা রাখবে। দেশের সার্বিক উন্নয়নের নীতি নির্দেশনা প্রণয়নের দায়িত সরকারের। তবে সরকারের একক প্রচেষ্টায় সব উন্নয়ন কর্মসূচি বাস্তবায়ন করা সম্পদের সীমাবদ্ধতার কারণে মাকাবিলা করে জনগণের মৌল মানঞ্জিং চাহিদা পূরণ করতে পারে না। এক্ষেত্রে ব্র্যাক কার্যকরী পদ্ধতি ও কর্মসূচি গ্রহণ করে সরকারি কর্মসূচির পরিপূরক হিসেবে ভূমিকা পালন করতে পারে। স্ন্যাক জনগণের চাহিদা ও প্রয়োজন অনুসারে বিভিন্ন ধরনের পরীক্ষামূলক প্রকল্প গ্রহণ ও বাস্তবায়ন করে। বর্তমানে সংস্থাটি ক্ষুদ্রঋণ, শিক্ষা, স্বাস্থ্যসেবা, মানবাধিকার ও আইনি সহায়তা কর্মসূচি, নারী ও দরিদ্র জনগোষ্ঠীর ক্ষমতায়ন প্রভৃতি কার্যক্রমের মাধ্যমে সামাজিক উন্নয়নে অবদান রাখছে। জাতীয় পর্যায়ে সারাদেশ জুড়ে উন্নয়নমূলক কর্মকাণ্ড পরিচালনার পাশাপাশি সংগঠনটি আন্তর্জাতিক অঙ্গনেও এর নানা কর্মসূচির মাধ্যমে ইতিবাচক পরিবর্তন আনতে সক্ষম হয়েছে। পরিশেষে বলা যায়, ব্র্যাক সামাজিক উন্নয়নে গুরুত্বপূর্ণ ভূমিকা পালন করে যাচ্ছে। তবে এই ভূমিকা আরো বেশি বেগবান হবে সরকারের পৃষ্ঠপোষকতা থাকলে।"
        }
      ]
    },
    {
      "number": "2",
      "uddipok": "একটি বৃহৎ শিল্প গ্রুপের সিইও (প্রধান) সাইফুল সাহেব তার প্রতিষ্ঠানে শ্রমিক ও কর্মকর্তা নিয়োগ দিতে গিয়ে দেখেন, দেশে প্রচুর উচ্চ প্রক্ষিত তরুণ বেকার থাকলেও তারা নির্দিষ্ট কাজের জন্য দক্ষ নন। ফলে। পিকে বিদেশি শ্রমিক ও কর্মকর্তা নিয়োগ দিতে হয়েছে। অথচ আমাদের তরুণ বেকাররা কাজের জন্য নিম্ন মজুরিতে মধ্যপ্রাচ্য, মালয়েশিয়ায় পাড়ি জমাচ্ছে। তাদের কেউ কেউ প্রশিক্ষণের মাধ্যমে ভাল কাজ পাচ্ছে, অন্যরা মানবেতর জীবন কাটাচ্ছে।",
      "tag": "All.B 19",
      "sub_questions": [
        {
          "label": "ক",
          "question": "বেকার কাকে বলে?",
          "explanation": "শারীরিক ও মানসিকভাবে সুস্থ কোনো ব্যক্তি যখন প্রচলিত মজুরিতে কাজ করতে ইচ্ছুক হওয়া সত্ত্বেও কাজ পায় না, তখন তাকে বেকার বলে।"
        },
        {
          "label": "খ",
          "question": "বাংলাদেশে কাম্য জনসংখ্যার প্রয়োজনীয়তা ব্যাখ্যা করো",
          "explanation": "বাংলাদেশে কাম্য জনসংখ্যার প্রয়োজনীয়তা অপরিসীম। কাম্য জনসংখ্যা বলতে বোঝায়, যে জনসংখ্যা কোনো দেশের সম্পদ ও সুযোগের পূর্ণ সদ্ব্যবহারের নিশ্চয়তা দিতে পারে। বাংলাদেশ একটি জনবহুল রাষ্ট্র এবং এখানে সম্পদের তুলনায় জনসংখ্যা বেশি। তাই এদেশের সম্পদের পূর্ণ ব্যবহারের জন্য প্রয়োজন কাম্য জনসংখ্যা। অর্থাৎ সম্পদের সাথে সামঞ্জস্য রেখে জনসংখ্যা হলে দেশ অর্থনৈতিকসহ বিবিধ ক্ষেত্রে আরো বেশি এগিয়ে যাবে।"
        },
        {
          "label": "গ",
          "question": "উদ্দীপকে বেকারত্বের কোন কারণটি চিহ্নিত হয়েছে? ব্যাখ্যা করো",
          "explanation": "উদ্দীপকে বেকারত্বের অন্যতম কারণ কর্মমুখী শিক্ষার অভাবের বিষয়টি চিহ্নিত হয়েছে। বাংলাদেশে বর্তমানে যে শিক্ষাব্যবস্থা প্রচলিত তা যুগোপযোগী নয়। দেশের শিক্ষাব্যবস্থা কেবল পুঁথিগত। এদেশে কারিগরি ও প্রযুক্তিগত জ্ঞানের বিকাশের তেমন কোনো সুযোগ নেই। ফলে সাধারণ শিক্ষায় শিক্ষিত জনগোষ্ঠী প্রযুক্তিগত জ্ঞানের অভাবে কর্মসংস্থানের সুযোগ লাভে ব্যর্থ হচ্ছে। দেশের অর্থনৈতিক ও সামাজিক উন্নয়নে দক্ষ মানবসম্পদের কোনো বিকল্প নেই। এ কারণে দেশের কর্মক্ষম নাগরিককে দেশের অভ্যন্তরে এবং বিদেশে কর্মসংস্থানের উপযোগী করে গড়ে তোলার জন্য প্রয়োজন কর্মমুখী শিক্ষা। সাধারণ শিক্ষা ও কারিগরি শিক্ষার মাঝে সমন্বয় সাধন করে উৎপাদনমুখী শিক্ষার প্রবর্তন করে এ সমস্যা সমাধান করা সম্ভব। উদ্দীপকের সাইফুল সাহেব শ্রমিক কর্মকর্তা নিয়োগ করতে গিয়ে দেখেন, দেশে প্রচুর উচ্চ শিক্ষিত তরুণ বেকার থাকলেও তারা নির্দিষ্ট কাজে দক্ষ নন। উদ্দীপকের এ বিষয়টি কর্মমুখী শিক্ষার অভাবকেই নির্দেশ করে, যা উপরের আলোচনার সাথে সামঞ্জস্যপূর্ণ। তাই বলা যায়, উদ্দীপকে বেকারত্বের অন্যতম কারণ দক্ষ মানবসম্পদ তথা কর্মমুখী শিক্ষার অভাবের বিষয়টি ফুটে উঠেছে।"
        },
        {
          "label": "ঘ",
          "question": "উদ্দীপকের সমস্যা সমাধানে তোমার সুচিন্তিত সুপারিশ দাও।",
          "explanation": "উদ্দীপকে যে সমস্যাটি ফুটে উঠেছে তা হলো বেকারত্ব। এ সমস্যা সমাধানে আমার সুপারিশসমূহ নিম্নরূপ- বাংলাদেশে শিক্ষিত বেকারের সংখ্যা দিনদিন বেড়েই চলেছে। তাই শিক্ষাব্যবস্থায় পরিবর্তন, বিশেষ করে কর্মমুখী ও কারিগরি শিক্ষার প্রতি অধিক গুরুত্ব দিতে হবে। শিক্ষাব্যবস্থাকে অবশ্যই উৎপাদনশীল এবং বাস্তব সমস্যা সমাধানের উপযোগী হতে হবে। এর পাশাপাশি অর্থনীতিকে সর্বোচ্চ দক্ষতার সাথে পরিচালনা করতে হবে। কৃষি ও শিল্পক্ষেত্রে উন্নয়ন ছাড়া বেকার সমস্যা সমাধান সম্ভব নয়। প্রযুক্তিগত পরিবর্তন, ভূমি- মালিকানার কাঠামোগত পরিবর্তন, পরিকল্পিতভাবে শিল্প-কারখানা স্থাপনের মাধ্যমে কৃষি ও শিল্প উভয় ক্ষেত্রে কর্মসংস্থানের সুযোগ সৃষ্টি করতে হবে। এছাড়া বেকারদের যুব উন্নয়ন কর্মসূচির অধীনে বিভিন্ন প্রশিক্ষণ দানের ব্যবস্থা করতে হবে। কর্মসংস্থান সৃষ্টিতে সরকারি সংস্থাসমূহের পাশাপাশি বেসরকারি সংস্থাসমূহের কার্যক্রমও জোরদার করতে হবে। দেশের ক্রমবর্ধমান জনসংখ্যাকে বিভিন্ন প্রশিক্ষণ প্রদান করে দক্ষ জনশক্তিতে পরিণত করে বিদেশে রপ্তানির মাধ্যমে বিপুল সংখ্যক বেকারের কর্মসংস্থান সম্ভব। উদ্দীপকের বর্ণনায় লক্ষণীয়, দেশে প্রচুর উচ্চশিক্ষিত তরুণ বেকার রয়েছে, যারা নির্দিষ্ট কাজের জন্য দক্ষ নয়। অর্থাৎ তারা শিক্ষিত হলেও কারিগরি, কর্মমুখী ও. প্রযুক্তিগত শিক্ষার অভাবে দেশে ও দেশের বাইরে উপযুক্ত কাজ পাচ্ছে না। এ বেকার সমস্যার সমাধানে শ্রম সরবরাহের উন্নয়ন ঘটানো, পরিকল্পিত শিল্পায়ন ও নগরায়ণ, কারিগরি শিক্ষা, সরকারি-বেসরকারি সংস্থার নানা পদক্ষেপ ও দক্ষ জনগোষ্ঠী গড়ে তোলার কোনো বিকল্প নেই।"
        }
      ]
    },
    {
      "number": "3",
      "uddipok": "উজিরপুর গ্রামের হোসেন চৌধুরী প্রচুর ভূ-সম্পত্তি আর বংশ মর্যাদার কারণে খুবই প্রভাবশালী। এলাকার বিচার-সালিশে তার যথেষ্ট নিয়ন্ত্রণ। সাম্প্রতিক সময়ে অনেক বিরোধ মীমাংসায় তাকে ইউনিয়ন পরিষদের চেয়ারম্যান এবং ক্ষমতাসীন দলের স্থানীয় নেতার দ্বারস্থ হতে হয়।",
      "tag": "All.B 19",
      "sub_questions": [
        {
          "label": "ক",
          "question": "ক্ষমতা কাঠামো বলতে কী বোঝ?",
          "explanation": "যে ব্যবস্থা বা প্রক্রিয়ার মধ্য দিয়ে গ্রামীণ অথবা শহুরে সমাজে ক্ষমতার বিকাশ ও প্রয়োগ ঘটে তাকে ক্ষমতা কাঠামো বলে।"
        },
        {
          "label": "খ",
          "question": "গ্রামীণ সমাজে সামাজিক গতিশীলতা কম'- ব্যাখ্যা করো।",
          "explanation": "গ্রামীণ সমাজে সামাজিক গতিশীলতা তুলনামূলকভাবে কম, কেননা এখানে সুনির্দিষ্ট সামাজিক পরিস্থিতি নিয়ে চলতে হয়। সামাজিক গতিশীলতা নির্ভর করে পেশার পরিবর্তন ও প্রযুক্তিগত উন্নয়নের ওপর। কৃষি নির্ভর গ্রামীণ সমাজে একই পেশার ওপর সবাই নির্ভরশীল বলে সামাজিক গতিশীলতার হার তুলনামূলক কম। এছাড়া গ্রামীণ সমাজে প্রযুক্তিগত উন্নয়নের ছোঁয়া কম পড়ে বলে সামাজিক গতিশীলতা অনেকাংশে কম থাকে।"
        },
        {
          "label": "গ",
          "question": "উদ্দীপকে ক্ষমতা কাঠামোতে হোসেন চৌধুরীর অবস্থান কী? ব্যাখ্যা করো।",
          "explanation": "উদ্দীপকের ক্ষমতা কাঠামোতে গ্রামীণ সমাজের ভূমিভিত্তিক সামাজিক স্তরবিন্যাসে হোসেন চৌধুরীর অবস্থান ধনী কৃষকের পর্যায়ভুক্ত। গ্রামীণ সমাজব্যবস্থায় যারা অনেক ভূ-সম্পত্তির মালিক এবং ভূমির ওপর নির্ভর করে যথেষ্ট সচ্ছলভাবে দিনযাপন করতে পারে তাদেরকে ধনী কৃষক' বলে। এদের অনেকেই আবার অন্যদেরকে ভাগে জমি চাষ করতে দেয় এবং মহাজনী কারবার অর্থাৎ ঋণ প্রদান বা বন্ধকী কারবারের সাথে জড়িত -থাকে। গ্রামে ধনী কৃষকেরা প্রভাবশালী হয়ে থাকেন। উদ্দীপকে উজিরপুর গ্রামের হোসেন চৌধুরী প্রচুর ভূ-সম্পত্তির মালিক। এ কারণে তিনি বেশ প্রভাবশালীও বটে। এলাকার বিচার সালিশে তার যথেষ্ট নিয়ন্ত্রণ। হোসেন চৌধুরীর এ অবস্থান গ্রামীণ সমাজের ভূমিভিত্তিক সামাজিক স্তরবিন্যাসের ক্ষমতা কাঠামো অনুযায়ী ধনী কৃষককেই নির্দেশ 'করছে। তাই বলা যায়, উদ্দীপকের ক্ষমতা কাঠামোতে হোসেন চৌধুরীর অবস্থান ধনী কৃষকের অন্তর্ভুক্ত।"
        },
        {
          "label": "ঘ",
          "question": "উদ্দীপকের পরিস্থিতি গ্রামীণ ক্ষমতা কাঠামোর পরিবর্তনশীলতাকেই ইঙ্গিত করে- যুক্তিসহ ব্যাখ্যা দাও।",
          "explanation": "উদ্দীপকের বর্তমান পরিস্থিতি, অর্থাৎ গ্রামের বিচার-সালিশে উচ্চ বংশীয় চৌধুরী পরিবারের গুরুত্ব কমে যাওয়া গ্রামীণ ক্ষমতা কাঠামোর পরিবর্তনশীলতা নির্দেশ করে। বংশ মর্যাদা গ্রামীণ ক্ষমতা কাঠামোর অন্যতম সনাতন উপাদান। এক সময় গ্রামীণ ক্ষমতা কাঠামোয় উচ্চ বংশের সদস্য, মোড়ল, মাতব্বর, পঞ্চায়েত কমিটি প্রভৃতি অপ্রাতিষ্ঠানিক নেতৃত্ব সক্রিয় ছিল। তবে বর্তমান সময়ে এ ক্ষেত্রে ব্যাপক পরিবর্তন সাধিত হয়েছে। এখন নেতৃত্বের ভার প্রধানত রাজনৈতিক ব্যক্তিদের হাতে চলে গিয়েছে। বিশেষ করে ক্ষমতাসীন রাজনৈতিক দলের সাথে যোগসূত্র বর্তমানে গ্রামীণ ক্ষমতা কাঠামোর অন্যতম নিয়ামক। গ্রামীণ বিচার-সালিশেও এখন রাজনৈতিক নেতাদেরই প্রাধান্য লক্ষ করা যায়। উদ্দীপকের নসু চৌধুরীর পরিবার তাদের বংশ মর্যাদার কারণে তিন প্রজন্ম ধরে শোভনপুর গ্রামের বিচার-সালিশের দায়িত্ব 'পালন করছে। অথচ কিছুদিন আগে নসু চৌধুরীর নিজের ভূমি বিরোধ মীমাংসার জন্য এলাকার ক্ষমতাসীন রাজনৈতিক দলের নেতার শরণাপন্ন হতে হয়েছে। এ পরিস্থিতি গ্রামীণ ক্ষমতা কাঠামোর পরিবর্তনকেই নির্দেশ। করছে। বস্তুত আধুনিকতার প্রসার, রাজনীতির গুরুত্ব বৃদ্ধি ইত্যাদি কারণে গ্রামীণ ক্ষমতা কাঠামোর সনাতন উপাদানগুলোর ভূমিকায় যথেষ্ট পরিবর্তন এসেছে। উপরের আলোচনার পরিপ্রেক্ষিতে বলা যায়, উদ্দীপকের নসু চৌধুরীর বর্তমান পরিস্থিতি গ্রামীণ ক্ষমতা কাঠামোর পরিবর্তনশীলতাকেই নির্দেশ করেছে।"
        }
      ]
    },
    {
      "number": "4",
      "uddipok": "তাজপুর গ্রামের কৃষকরা চাষাবাদে ট্রাক্টর, পাওয়ার টিলার। ব্যবহার করে। কৃষিবিষয়ক সকল তথ্য তারা মোবাইল ফোনের। ম্যাসেজের মাধ্যমে পায়। টেলিভিশনে শাইখ সিরাজের কৃষি বিষয়ক। অনুষ্ঠান তাদেরকে অনুপ্রাণিত করে। কৃষক নতুন নতুন ফসল উৎপাদন করে দ্রুত বাজারজাত করে অর্থ উপার্জন করছে। গ্রামের সব পরিবারই। আর্থিক সচ্ছলতা লাভ করেছে। লোকজন গ্রামে বসেই তাদের প্রবাসী আত্মীয় পরিজনের সাথে যোগাযোগ ও আর্থিক লেনদেন করতে পারছে।'",
      "tag": "All.B 19",
      "sub_questions": [
        {
          "label": "ক",
          "question": "নগরায়ণ কী?",
          "explanation": "যে প্রক্রিয়ার মাধ্যমে কোনো এলাকা নগরে রূপান্তরিত হয় তাকে নগরায়ণ বলে।"
        },
        {
          "label": "খ",
          "question": "'অর্থনীতি সমাজকাঠামোর মূলভিত্তি'- বুঝিয়ে লেখো।",
          "explanation": "সমাজের প্রধান প্রধান প্রতিষ্ঠানের সমন্বয়ে গড়ে ওঠে সমাজকাঠামো। আর এই সমাজকাঠামোর মূলভিত্তি অর্থনীতি। জার্মান দার্শনিক ও অর্থনীতিবিদ কার্ল মার্কসের মতে, সমাজকাঠামোর দুইটি অংশ রয়েছে। একটি হচ্ছে মৌল কাঠামো, যাকে মার্কস অর্থনীতি হিসেবে চিহ্নিত করেছেন। অপরটি হচ্ছে উপরিকাঠামো। অর্থনীতি ছাড়া সমাজের অন্য সব কিছু উপরিকাঠামোর অন্তর্ভুক্ত। ইতিহাসের আলোকে মার্কস দেখিয়েছেন, যেকোনো সমাজের পরিবর্তন, পরিবর্ধন এবং সংস্কারের পিছনে অর্থনীতি প্রধান ভূমিকা পালন করে। আর এজন্যই অর্থনীতিকে সমাজকাঠামোর মূল ভিত্তি হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে গ্রামের সামাজিক পরিবর্তন কোন কারণের প্রত্যক্ষ প্রভাবের ফল? ব্যাখ্যা করো।",
          "explanation": "উদ্দীপকে গ্রামের সামাজিক পরিবর্তন প্রযুক্তিগত উপাদানের প্রত্যক্ষ প্রভাবের ফল। বাংলাদেশ তৃতীয় বিশ্বের উন্নয়নশীল দেশ। প্রযুক্তির উন্নতির ফলে এদেশে সামাজিক ক্ষেত্রে বিভিন্ন পরিবর্তন সূচিত হয়েছে। মানুষের কৃষিভিত্তিক জীবনধারায় নতুন নতুন দ্রব্যসামগ্রী ও সুযোগ সুবিধার দ্বার উন্মুক্ত হয়েছে। তাছাড়া বৈজ্ঞানিক আবিষ্কার এবং কৃষিক্ষেত্রে প্রযুক্তিগত উৎকর্ষের কারণে শিল্পায়ন ও শহরায়ন ত্বরান্বিত হয়েছে। বর্তমানে জমি চাষে আধুনিক ট্রাক্টর এবং পাওয়ার টিলার ব্যবহৃত হচ্ছে। বিজ্ঞানের অবদানে মানুষ বিদ্যুৎচালিত মোটর বা পাম্প দিয়ে জমিতে সময়মতো ও সহজে সেচ দিচ্ছে। এমনকি ফসলকাটা ও মাড়াইয়ের ক্ষেত্রেও যন্ত্রের ব্যবহার হচ্ছে। এগুলো মূলত কৃষিক্ষেত্রে প্রযুক্তিগত পরিবর্তন। শুধু তাই নয় বর্তমানে কৃষকরা তাদের সকল কৃষি বিষয়ক তথ্য মোবাইল ফোনের মাধ্যমে জানতে পারে। এর পাশাপাশি প্রযুক্তিগত উন্নয়নের ফলে পরিবহন ব্যবস্থাও অনেক সহজ হয়েছে। কৃষকরা এখন পণ্য উৎপাদন করে দ্রুত বাজারজাত করে আর্থিকভাবে লাভবান হচ্ছে। প্রযুক্তির আরেকটি গুরুত্বপূর্ণ দিক হচ্ছে যোগাযোগ ব্যবস্থার ব্যাপক উন্নয়ন। মানুষ এখন সহজেই ঘরে বসে দেশ- বিদেশে, অর্থাৎ সবজায়গায় মুহূর্তের মধ্যেই মোবাইল, টেলিফোন, ফেসবুক, টুইটার ইত্যাদির মাধ্যমে যোগাযোগ করতে পারে। উদ্দীপকে বলা হয়েছে, গ্রামের কৃষকরা, চাষাবাদে ট্রাক্টর, পাওয়ার টিলার ব্যবহার করে। তারা কৃষি বিষয়ক তথ্য মোবাইল ফোনের মাধ্যমে জানতে পারে। গ্রামে বসেই তাদের প্রবাসী আত্মীয়-স্বজনের আর্থিক লেনদেন করতে পারে। উদ্দীপকের এ সুবিধাগুলো উপরে আলোচিত প্রযুক্তিগত উপাদানের ফলকেই নির্দেশ করে। তাই বলা যায়, উদ্দীপকের গ্রামের সামাজিক পরিবর্তন প্রযুক্তিগত উপাদানের প্রত্যক্ষ প্রভাবের ফল।"
        },
        {
          "label": "ঘ",
          "question": "উদ্দীপকের সামাজিক পরিবর্তনের সাথে বিশ্বায়ন কীভাবে সম্পর্কিত? যুক্তি দাও।",
          "explanation": "উদ্দীপকের সামাজিক পরিবর্তন তথা প্রযুক্তিগত পরিবর্তনের সাথে বিশ্বায়ন ওতপ্রোতভাবে জড়িত। বর্তমান বিশ্বে আজ যে পরিবর্তনের ছোঁয়া পরিলক্ষিত হয় তা বিশ্বায়নের ফল। আর এ পরিবর্তনে যে উপাদানটি সবচেয়ে বেশি কার্যকর ভূমিকা রাখে তা হলো প্রযুক্তিগত উপাদান। প্রযুক্তিগত উপাদানের ছোঁয়া লাগেনি এমন জায়গা খুঁজে পাওয়া বেশ কঠিন। কৃষি থেকে শুরু করে শিক্ষা, শিল্প, চিকিৎসা, যোগাযোগ ব্যবস্থাসহ প্রভৃতি ক্ষেত্রে প্রযুক্তিগত উপাদান মুখ্য ভূমিকা পালন করছে। আর এটি সম্ভব হয়েছে বিশ্বায়নের ফলে। বিশ্বায়নের ফলে পৃথিবী একটি গ্রামে পরিণত হয়েছে। ফলে প্রযুক্তিগত সেবা আজ বিশ্বের প্রতিটি সমাজে পৌছে দেওয়া সম্ভব হচ্ছে। আজ কৃষি ক্ষেত্রে আমূল - পরিবর্তন লক্ষ করা যাচ্ছে। ট্রাক্টর, পাওয়ার টিলার, মাড়াই যন্ত্রসহ ইত্যাদি আবিষ্কার হওয়ার ফলে নিজেদের চাহিদা মিটিয়ে কৃষকরা বাণিজ্যিক ভিত্তিতে উৎপাদন করছে। শুধু তাই নয় তারা খাদ্যদ্রব্য মজুদ করতেও সক্ষম হয়েছে। এমনিভাবে বিশ্বায়নের ফলে যোগাযোগ ব্যবস্থায় অভূতপূর্ব পরিবর্তন সাধিত হয়েছে। মানুষ আজ মুহূর্তের মধ্যেই ঘরে বসে বিভিন্ন জায়গায় যোগাযোগ করতে সক্ষম হচ্ছে। ঘরে বসে মানুষ ব্যবসা পরিচালনা করছে, ঘরে বসেই পড়াশোনা করছে। উপরের আলোচনা বিশ্লেষণ করে তাই বলা যায়, সামাজিক পরিবর্তনে বিশ্বায়নের প্রভাব অপরিসীম।"
        }
      ]
    },
    {
      "number": "5",
      "uddipok": "সংস্কৃতি-১: বিচিত্র ভঙ্গিমায় নৃত্যগীত, ধাঁধার আসর, লোকসংগীত, রাস নৃত্য ইত্যাদি হচ্ছে এই সংস্কৃতির অন্যতম বৈশিষ্ট্য। নৃত্যকে এরা পবিত্র মনে করে। সিলেট অঞ্চলে এদের বসবাস। সংস্কৃতি-২: বিবাহের পর স্বামী স্ত্রীর বাড়িতে চলে আসে। পরিবারের প্রধান মূলত নারীরাই এবং বংশধারাও নারীর দিক থেকে নির্ধারিত হয়।",
      "tag": "All.B 19",
      "sub_questions": [
        {
          "label": "ক",
          "question": "মারমারা প্রধানত বাংলাদেশের কোন জেলায় বাস করে?",
          "explanation": "মারমারা প্রধানত বাংলাদেশের পার্বত্য চট্টগ্রামের বান্দরবান, কক্সবাজার ও পটুয়াখালী জেলায় বাস করে।"
        },
        {
          "label": "খ",
          "question": "জুম চাষ বলতে কী বোঝায়?",
          "explanation": "জুম চাষ হচ্ছে পাহাড়ি এলাকায় প্রচলিত বিশেষ এক ধরনের চাষ পদ্ধতি। সাধারণত পাহাড়ের ঢালে গাছপালা কেটে, শুকিয়ে ও পুড়িয়ে ফেলার পর মাটিতে গর্ত করে একসাথে কয়েক ধরনের বীজ বপন করা হয়। সেখান থেকে ধারাবাহিকভাবে কয়েক ধরনের ফসল সংগ্রহ করা হয়। এ পদ্ধতিতে চাষাবাদ করাকেই জুম চাষ বলে। ভারতে জুম চাষ পোড়, বীরা, পোনম প্রভৃতি নামে পরিচিত।"
        },
        {
          "label": "গ",
          "question": "সংস্কৃতি-১ বাংলাদেশের কোন নৃগোষ্ঠীর জীবনধারাকে নির্দেশ করছে? ব্যাখ্যা করো।",
          "explanation": "উদ্দীপকের সংস্কৃতি-১ বাংলাদেশের মণিপুরি নৃ-গোষ্ঠীর জীবনধারাকে নির্দেশ করছে। বাংলাদেশে বসবাসরত নৃ-গোষ্ঠীসমূহের মধ্যে মণিপুরি নৃ-গোষ্ঠী অন্যতম।. এরা মূলত বাংলাদেশের সিলেট অঞ্চলে বাস করে। মণিপুরি নৃ-গোষ্ঠীর লোকজন তাদের সাংস্কৃতিক কর্মকাণ্ডের কারণে সমধিক পরিচিতি লাভ করেছে। সকল পূজা-পার্বণ ও আচার-অনুষ্ঠানে তারা নৃত্যগীতের আয়োজন করে। নৃত্যগীতের সাথে তাদের ধর্মীয় বিশ্বাস জড়িত। নৃত্য মণিপুরিদের কাছে খুবই পবিত্র, বিষয়। তাদের মতে, নৃত্য শুদ্ধতা ও স্বর্গসুখ বয়ে আনে। মণিপুরিরা নাগ পোশাক নামক বিশেষ ধরনের পোশাক পরে উৎসবে নৃত্য পরিবেশন করে। তাদের নৃত্যের মধ্যে লাইহারাউবা খুব জনপ্রিয়। এছাড়া রাস নৃত্য তাদের আরেকটি জনপ্রিয় নৃত্য, যা রাধা-কৃষ্ণের উদ্দেশ্যে করা হয়। মণিপুরি সমাজে প্রচলিত বহু কাহিনি, লোকগীতি, ধাঁধা, রূপকথার মধ্যে তাদের নিজস্ব সংস্কৃতির একটি সুন্দর ও চমৎকার পরিচয় পাওয়া যায়। উদ্দীপকের সংস্কৃতি-১ এ বলা হয়েছে একটি নৃ-গোষ্ঠী সিলেট অঞ্চলে বাস করে। যারা নৃত্যকে পবিত্র মনে করে। বিচিত্র ভঙ্গিমায় নৃত্যগীত, ধাঁধার আসর, লোক সংগীত, রাস নৃত্য ইত্যাদি এ সংস্কৃতির অন্যতম বৈশিষ্ট্য। উদ্দীপকের এ তথ্য এবং উপরে আলোচিত মণিপুরি নৃ-গোষ্ঠীর জীবনধারা পর্যালোচনা করে বলা যায়, উদ্দীপকের সংস্কৃতি-১ মণিপুরি নৃ-গোষ্ঠীর জীবনধারাকেই নির্দেশ করছে।"
        },
        {
          "label": "ঘ",
          "question": "সংস্কৃতি-২-এর পরিবার প্রথা অন্যদের চেয়ে ভিন্ন বৈশিষ্ট্য বহন করে- আলোচনা করো।",
          "explanation": "উদ্দীপকের সংস্কৃতি-২-এ গারো নৃ-গোষ্ঠীর পরিবার প্রথার প্রতি ইঙ্গিত করা হয়েছে। এ পরিবার প্রথার বৈশিষ্ট্য অন্যান্য নৃ-গোষ্ঠী অপেক্ষা স্বতন্ত্র প্রকৃতির। গারো ক্ষুদ্র নৃগোষ্ঠী বাংলাদেশের ময়মনসিংহ, জামালপুর, শেরপুর, নেত্রকোনা, টাঙ্গাইল জেলা এবং বৃহত্তর সিলেট অঞ্চলের কোনো কোনো অংশে বাস করে। গারো সমাজ প্রধানত মাতৃসূত্রীয়। এ ব্যবস্থায় বংশনাম ও সম্পত্তি মাতৃধারায় মাতা থেকে মেয়েতে বর্তায়। গারো পরিবারে মাতাই সব সম্পত্তির মালিক। সাধারণত মায়ের মৃত্যুর পর কনিষ্ঠা কন্যা বা 'নোকনা' সম্পত্তির উত্তরাধিকার লাভ করে। রীতি অনুযায়ী নোকনার বোনেরা তাদের মায়ের কাছ থেকে সম্পত্তি পায় না। যারা সম্পত্তি পায় না তাদের বলা হয় 'এগেট'। গারো বিয়েতে কন্যাকে কোনো পণ দিতে হয় না। অর্থাৎ- এ বিয়েতে কোনো যৌতুক বা লেনদেন নেই। তবে গারো সমাজের বিবাহরীতি অনুযায়ী বিবাহের পর স্বামীকে তার স্ত্রীর বাড়িতে অবস্থান করতে হয় অর্থাৎ সেখানেই তাকে বসবাস করতে হয়। এদেশে বসবাসরত অন্যান্য নৃগোষ্ঠীসমূহ যেমন- চাকমা, সাঁওতাল, মারমা, মণিপুরি, রাখাইন নৃগোষ্ঠীর পরিবারব্যবস্থা প্রধানত পিতৃতান্ত্রিক। অর্থাৎ' পিতার বংশ পরিচয়ে ছেলেমেয়েদের পরিচয় ও উত্তরাধিকার নির্ণীত হয়। পিতার মৃত্যুর পর পুত্র সন্তানরা সম্পত্তির মালিকানা পায়। কিন্তু মেয়েরা পিতার সম্পত্তিতে কোনো অধিকার পায় না। বিয়ের পর স্ত্রী তার স্বামীর গোষ্ঠীর অন্তর্ভুক্ত হয়ে যায়। উপরে আলোচিত গারো নৃগোষ্ঠীর সমাজব্যবস্থা মূলত এ বৈশিষ্ট্যসমূহ থেকে ভিন্নতর। উপরের আলোচনার পরিপ্রেক্ষিতে তাই বলা যায়, উল্লিখিত বৈশিষ্ট্যের কারণে গারো নৃ-গোষ্ঠীর পরিবার ব্যবস্থা এদেশে বসবাসরত অন্যান্য নৃগোষ্ঠী থেকে ভিন্নতর।"
        }
      ]
    },
    {
      "number": "6",
      "uddipok": "বাবর সাহেব তার স্ত্রী, দুই সন্তান নিয়ে সিলেট শহরে বসবাস করেন। গ্রাম থেকে তার আত্মীয়-স্বজন মাঝে মাঝে তার বাসায় আসে। গত বছর তার এক নিকটাত্মীয় অসুস্থ হয়ে পড়লে তিনি তাকে আর্থিক। সহায়তা করেন। এছাড়াও আত্মীয়দের বিপদে-আপদে তিনি সবসময় সাহায্যের হাত বাড়ান। বাবর সাহেবের শ্বশুর-শাশুড়ি মাঝে মাঝে নাতি- নাতনীদের দেখতে তার বাসায় বেড়াতে আসেন।",
      "tag": "All.B 19",
      "sub_questions": [
        {
          "label": "ক",
          "question": "কাল্পনিক জ্ঞাতি কী?",
          "explanation": "রক্ত কিংবা বৈবাহিক সূত্রে আবদ্ধ নয় অথচ রক্ত ও বৈবাহিক সূত্রে আবদ্ধ আত্মীয়দের মতোই আচরণ করা হয়, এমন জ্ঞাতিসম্পর্ককে কাল্পনিক জ্ঞাতি বলে।"
        },
        {
          "label": "খ",
          "question": "প্রাথমিক সামাজিকীকরণ কেন্দ্র বলতে কী বোঝায়?",
          "explanation": "প্রাথমিক সামাজিকীকরণ কেন্দ্র বলতে পরিবারকে বোঝানো হয়। শিশুর সামাজিকীকরণে প্রাথমিক বাহন হিসেবে কাজ করে পরিবার। শিশুর শিক্ষার প্রথম হাতে খড়ি হয় পরিবারেই। শিশুরা যেহেতু অনুকরণপ্রিয় সেহেতু পারিবারিক পরিবেশে শিশু যা শেখে, ব্যক্তিত্ব গঠনে তা আজীবন ভূমিকা পালন করে। বস্তুত পারিবারিক গণ্ডির মধ্যেই শিশু বিভিন্ন ধরনের সামাজিক সম্পর্কের সাথে পরিচিত হয়। মোট কথা শিশুর গৃহ-পরিবেশই তাকে সামাজিক মানুষ হবার শিক্ষা দেয়। সমাজবিজ্ঞানী কুলীর মতে, \"শিশুর বিকাশে অন্তরঙ্গ সামাজিক গোষ্ঠী হিসেবে পরিবারের গুরুত্ব সবচেয়ে বেশি।\" এ কারণেই পরিবারকে প্রাথমিক সামাজিকীকরণ কেন্দ্র হিসেবে অভিহিত করা হয়।"
        },
        {
          "label": "গ",
          "question": "উদ্দীপকে বর্ণিত পরিবারটির ধরন ব্যাখ্যা করো",
          "explanation": "উদ্দীপকে বর্ণিত পরিবারটি একই সাথে একক এবং নয়াবাস পরিবার। বর্তমান সময়ে সমগ্র বিশ্বে সর্বাধিক জনপ্রিয় পরিবার ব্যবস্থা হচ্ছে একক বা অণু পরিবার। একজন স্বামী এবং একজন স্ত্রী নিয়ে এ পরিবার গঠিত হয়। একক পরিবারে স্বামী-স্ত্রীর সন্তানাদি থাকতে পারে, আবার নাও থাকতে পারে। শিল্পায়ন, নগরায়ণ ও আধুনিকায়নের ফলে একক পরিবার ক্রমশ সর্বব্যাপী বিস্তার লাভ করেছে। গ্রামীণ সমাজের তুলনায় নগর সমাজে এ ধরনের পরিবারের সংখ্যা বেশি। যৌথ পরিবার ব্যবস্থা ভেঙে একক পরিবারের সৃষ্টি হয়ে থাকে। আবার বিয়ের পর যদি স্বামী-স্ত্রী নতুন কোনো • জায়গায় গিয়ে আলাদা বসবাস করে তবে তাকে নয়াবাস পরিবার বলে। এক্ষেত্রে নবদম্পতি স্বামীর কিংবা স্ত্রীর বাবার বাড়িতে থাকে না। উদ্দীপকের বাবর সাহেব তার স্ত্রী ও দুই সন্তান নিয়ে সিলেট শহরে বাস করেন। গঠন রীতি অনুযায়ী এটি একক পরিবারকে নির্দেশ করে। আবার বাবর সাহেব যেহেতু গ্রাম ছেড়ে শহরে গিয়ে বাস করেন অর্থাৎ নতুন জায়গায় বাস করেন সেহেতু এটি নয়াবাস পরিবারকে নির্দেশ করে। তাই বলা যায়, উদ্দীপকে একই সাথে একক এবং নয়াবাস পরিবারের চিত্র ফুটে উঠেছে।"
        },
        {
          "label": "ঘ",
          "question": "উদ্দীপকের বর্ণনায় জ্ঞাতিসম্পর্কের গুরুত্ব প্রতিফলিত হয়েছে- বিশ্লেষণ করো।।",
          "explanation": "উদ্দীপকে জ্ঞাতিসম্পর্কের গুরুত্ব প্রতিফলিত হয়েছে। উদ্দীপকে দেখা যায়, বাবর সাহেব তার নিকটাত্মীয় অসুস্থ হলে সাহায্যের হাত বাড়ান। তার আত্মীয়-স্বজন মাঝে মাঝে তার বাসায় বেড়াতে আসে। তিনি যথাসাধ্য তাদের আপ্যায়নের চেস্টা করেন। বাবর সাহেবের এমন কাজ জ্ঞাতিসম্পর্কের গুরুত্বকেই তুলে ধরে। সমাজবিজ্ঞানীদের মতানুসারে, আত্মীয়-স্বজন, জাতি-গোষ্ঠীর সদস্য এবং ঘনিষ্ঠ নিকটজনের মধ্যে পারস্পরিক সম্পর্কই হলো জ্ঞাতিসম্পর্ক। অর্থাৎ, জ্ঞাতির সাথে সম্পর্কই জ্ঞাতিসম্পর্ক। বাংলাদেশের সমাজজীবনে জ্ঞাতিসম্পর্ক অত্যন্ত মজবুত ও দৃঢ়। অর্থনৈতিক, রাজনৈতিক, সামাজিক ও সাংস্কৃতিক কর্মকাণ্ডে জ্ঞাতিরা গুরুত্বপূর্ণ ভূমিকা পালন করে থাকে। বিশেষ করে, আর্থিক সংকটে সহযোগিতা যেমন- সম্পত্তি ক্রয়-বিক্রয়, জমি বর্গা নেওয়া- দেওয়া, ঋণ আদান-প্রদান প্রভৃতি ক্ষেত্রে জ্ঞাতিরা সাহায্য করে থাকে। আবার বিভিন্ন রাজনৈতিক কর্মকাণ্ড যেমন- নির্বাচন বা জনকল্যাণমূলক কাজে জ্ঞাতিরাই প্রথমে এগিয়ে আসে। নেতৃত্ব সৃষ্টিতেও জ্ঞাতিসম্পর্ক গুরুত্বপূর্ণ ভূমিকা পালন করে থাকে। যেমন- নির্বাচনের সময় যে প্রার্থীর জ্ঞাতি গোষ্ঠীর সংখ্যা বেশি সে সহজেই নির্বাচনে জয়লাভ করে। এছাড়াও স্বজনপ্রীতি, জাতীয়তাবোধ সৃষ্টির ক্ষেত্রেও জ্ঞাতিরা অনবদ্য অবদান রাখে। উপরের আলোচনা শেষে তাই বলা যায়, পারিবারিক, সামাজিক, আর্থিক ইত্যাদি কর্মকাণ্ডে জ্ঞাতিসম্পর্কের ভূমিকা অপরিসীম।"
        }
      ]
    },
    {
      "number": "7",
      "uddipok": "দৃশ্য-১: দৃশ্য-২: বিষয় ক অঞ্চল খ অঞ্চল বৈদেশিক সাহায্য ২০% ৮০% কেন্দ্রীয় সরকারের চাকরি ১৫% ৮৫% সামরিক বাহিনী ১০% ৯০%",
      "tag": "All.B 19",
      "sub_questions": [
        {
          "label": "ক",
          "question": "ঐতিহাসিক ছয় দফা কত সালে ঘোষণা করা হয়?",
          "explanation": "ঐতিহাসিক ছয় দফা ১৯৬৬ সালে ঘোষণা করা হয়।"
        },
        {
          "label": "খ",
          "question": "জাতীয়তাবাদ হচ্ছে জাতীয়তা ও দেশপ্রেম- ব্যাখ্যা করো।",
          "explanation": "জাতীয়তাবাদ বলতে রাজনৈতিকভাবে তাৎপর্যপূর্ণ একটি বিশেষ ঐক্যের অনুভূতিকে বোঝানো হলেও বস্তুত এটা হচ্ছে জাতীয়তা ও দেশপ্রেমের সমন্বিত চেতনা। জাতীয়তাবাদ বলতে এমন একটি আদর্শকে বোঝানো হয়, যেখানে জাতিকে মানব সমাজের কেন্দ্রীয় অবস্থানে স্থাপন করা হয় এবং অন্যান্য সামাজিক ও রাজনৈতিক আদর্শকে পরে স্থান দেওয়া হয়। বস্তুত স্বদেশ তথা মাতৃভূমির গৌরব ও অগৌরবকে কেন্দ্র করে একটি দেশের মানুষ বা জাতির অন্তরে যে উল্লাস, স্বতঃস্ফূর্ত আবেগ, অনুভূতি, চেতনা, আত্মমর্যাদা ইত্যাদি সঞ্চারিত হয় তাকেই জাতীয়তাবাদ বলে। আর ব্যক্তির মনে এ অনুভূতিগুলো জাগ্রত হয় কেবল নিজ জাতীয়তার প্রতি সচেতনতা ও দেশপ্রেম থেকে।"
        },
        {
          "label": "গ",
          "question": "দৃশ্য-১-এ কোন আন্দোলনের কথা বলা হয়েছে? ব্যাখ্যা করো।",
          "explanation": "উদ্দীপকের দৃশ্য-১ এ ভাষা আন্দোলনের কথা বলা হয়েছে। ভাষা আন্দোলন ছিল বাঙালির স্বাধিকার আন্দোলনের প্রথম পদক্ষেপ। ১৯৪৭ সালে পাকিস্তান প্রতিষ্ঠার পরপরই শাসকগোষ্ঠী ভাষার প্রশ্নে বাঙালি সংস্কৃতির ওপর প্রবল আঘাত হানে। পাকিস্তানের ৫৬% জনগণের মাতৃভাষা ছিল বাংলা। অন্যদিকে উর্দু ছিল মাত্র ৩.২৭% ভাগ লোকের ভাষা। পাকিস্তানি শাসকগোষ্ঠী সংখ্যাগরিষ্ঠ জনগণের ভাষা বাংলাকে উপেক্ষা করে সংখ্যালঘিষ্ঠ জনগণের ভাষা উর্দুকে রাষ্ট্রভাষা হিসেবে প্রতিষ্ঠার প্রচেষ্টা চালায়। এ অন্যায়ের প্রতিবাদে ভাষা আন্দোলনের সূত্রপাত হয়। ১৯৫২ সালে ভাষা আন্দোলন চূড়ান্ত পর্যায়ে পৌছায়। বাংলাকে পাকিস্তানের অন্যতম রাষ্ট্রভাষা করার দাবিতে ২১ ফেব্রুয়ারি 'সর্বদলীয় কেন্দ্রীয় রাষ্ট্রভাষা সংগ্রাম পরিষদ' কর্তৃক সারাদেশে বিক্ষোভ মিছিল ও প্রতিবাদ সমাবেশ পালনের সিদ্ধান্ত নেওয়া হয়। কর্মসূচি অনুযায়ী ২১ ফেব্রুয়ারি ছাত্র-জনতা ১৪৪ ধারা ভঙ্গ করে মিছিল বের করলে পুলিশ মিছিলে গুলিবর্ষণ করে। পুলিশের গুলিতে আবদুল জব্বার, আবুল বরকত, রফিকউদ্দিন আহমদ ঘটনাস্থলে শহীদ হন। অবশেষে ১৯৫৬ সালে প্রণীত পাকিস্তান সংবিধানে বাংলা ভাষাকে উর্দুর পাশাপাশি রাষ্ট্রভাষা হিসেবে স্বীকৃতি দেওয়া হয়। দৃশ্য-১-এ দেখা যাচ্ছে, প্ল্যাকার্ডে রাষ্ট্রভাষা বাংলা চাই, মাতৃভাষা বাংলা চাই এবং কিছু বাংলা বর্ণমালার উল্লেখ রয়েছে। দৃশ্য-১ এর এই লেখাগুলো আমাদের মহান ভাষা আন্দোলনের কথাই স্মরণ করিয়ে দেয়। তাই বলা যায়, দৃশ্য-১ এ ভাষা আন্দোলনের কথা বলা হয়েছে।"
        },
        {
          "label": "ঘ",
          "question": "দৃশ্য-২-এ বর্ণিত অর্থনৈতিক বৈষম্যের সাথে বাংলাদেশের অভ্যুদয়ের সম্পর্ক বিশ্লেষণ করো।",
          "explanation": "উদ্দীপকের দৃশ্য-২ এর খণ্ডচিত্রে পশ্চিম ও পূর্ব পাকিস্তানের মধ্যকার অর্থনৈতিক বৈষম্যকে তুলে ধরা হয়েছে। এ অর্থনৈতিক বৈষম্য বাংলাদেশের অভ্যুদয়ে গুরুত্বপূর্ণ ভূমিকা পালন করেছে। পূর্ব পাকিস্তান পশ্চিম পাকিস্তান কর্তৃক সবচেয়ে বেশি বৈষম্যের শিকার হয় অর্থনৈতিক ক্ষেত্রে। যে কারণে পূর্ব পাকিস্তান কখনও অর্থনৈতিক দিক থেকে স্বয়ংসম্পূর্ণ হতে পারেনি। পাকিস্তানের মোট রপ্তানি থেকে যে অর্থ আসত তাতে পূর্ব পাকিস্তানের অবদান ছিল বেশি। পূর্ব পাকিস্তানের অর্জিত বৈদেশিক মুদ্রার দ্বারা পশ্চিম পাকিস্তানে শিল্প গড়ে উঠেছিল। উদ্দীপকের দৃশ্য: ২ এর সারণি বিশ্লেষণে দেখা যায়, পাকিস্তানের বৈদেশিক সাহায্যের ২০% ব্যয় হতো পূর্ব পাকিস্তানে এবং ৮০% ব্যয় হতো পশ্চিম পাকিস্তানে। অর্থনৈতিক শোষণ এতটাই তীব্র ছিল যে, পাকিস্তানের মোট বাজেটের ৭৫% ব্যয় হতো পশ্চিম পাকিস্তানে এবং ২৫% ব্যয় হতো পূর্ব পাকিস্তানে। এ সময় বেশকিছু গুরুত্বপূর্ণ দপ্তর যেমন বিমান, নৌ, সেনা সদর দপ্তর ছিল পশ্চিম পাকিস্তানে। এসব ক্ষেত্রে চাকরিও বেশি পেত পশ্চিম পাকিস্তানিরা। কেন্দ্রীয় সরকারের চাকরিতে নিয়োগের ক্ষেত্রে ১৫% ছিল পূর্ব পাকিস্তানের অধীনে এবং ৮৫% ছিল পশ্চিম পাকিস্তানের। সামরিক ক্ষেত্রেও চরম বৈষম্য বিরাজমান ছিল। ১৯৬০ থেকে ১৯৬৯ সালে পাকিস্তানের কেন্দ্রীয় বাজেটের ৫৬% প্রতিরক্ষা খাতে ব্যয় হয় এবং এর মাত্র ১০% পূর্ব পাকিস্তানে ব্যয় করা হয়। পূর্ব পাকিস্তানের প্রতি পাহাড়সম এ অর্থনৈতিক বৈষম্য দিনে দিনে বাঙালিদের মনে ক্ষোভের সৃষ্টি করছিল। এ তীব্র 'অর্থনৈতিক শোষণের বিরুদ্ধে এক সময় বাঙালি জাতি প্রতিবাদমুখর হয়ে ওঠে যা স্বাধীনতা আন্দোলনে রূপ নেয়। উপরের আলোচনার পরিপ্রেক্ষিতে তাই বলা যায়, পূর্ব পাকিস্তানের প্রতি এ অর্থনৈতিক বৈষম্য স্বাধীন বাংলাদেশের অভ্যুদয়ে গুরুত্বপূর্ণ নিয়ামক হিসেবে কাজ করেছে।"
        }
      ]
    },
    {
      "number": "8",
      "uddipok": "সমাজবিজ্ঞানের শিক্ষক হাসিব সাহেবের অভিমত, প্রথম। পর্যায়ে মানুষ ফলমূল সংগ্রহ ও পশু শিকার করার প্রয়োজনে এক স্থান হতে অন্য স্থানে ঘুরে বেড়াতো। পরবর্তী পর্যায়ে একটি বিশেষ উদ্ভাবন মানব সমাজে এক মহাবিপ্লব ঘটায়। যাযাবর জীবন, উৎপাদন, পরিবারসহ সর্বত্র এর প্রভাব পড়ে। খাদ্য সংগ্রহকারী মানুষ খাদ্য উৎপাদনকারীতে পরিণত হয়।",
      "tag": "All.B 19",
      "sub_questions": [
        {
          "label": "ক",
          "question": "সভ্যতা কী?",
          "explanation": "সভ্যতা বলতে বোঝায় মানুষের চেষ্টার ফলে অর্জিত এমন এক সার্বিক সাফল্য যা সংস্কৃতির একটি উন্নততর পর্যায়কে নির্দেশ করে।"
        },
        {
          "label": "খ",
          "question": "ধাতুর ব্যবহার মানবজীবনকে অধিকতর সহজ করেছে'- বুঝিয়ে লেখো।",
          "explanation": "তামা, ব্রোঞ্জ ও লোহার মতো ধাতুর আবিষ্কার এবং ব্যবহার নিঃসন্দেহে মানবজীবনকে সহজ করে তুলেছে। প্রত্নতাত্ত্বিক খনন থেকে আবিষ্কৃত বিভিন্ন নিদর্শন বিশ্লেষণ করে আমরা জানতে পারি, প্রাচীন প্রস্তর ও নব্যপ্রস্তর যুগে মানুষ দৈনন্দিন জীবনে পাথরের তৈরি নানা জিনিস বা হাতিয়ার ব্যবহার করত। এসব বস্তু তৈরি -করা যেমন ছিল কষ্টসাধ্য তেমনি অনেক ক্ষেত্রেই পাথর নির্মিত বস্তু ব্যবহার করাও যেত না। খ্রিষ্টপূর্ব ৩০০০ অব্দে যখন তাম্র ও ব্রোঞ্জ ব্যবহারের কলাকৌশল মানুষ শিখে ফেলল তখনই মানুষের জীবনযাপন অনেকখানি সহজ হয়ে গেল। পরবর্তী সময়ে যখন লোহার ব্যবহার শুরু হলো তখন সভ্যতা একলাফে অনেক দূর এগিয়ে গেল। মানুষ সহজেই জীবনযাপনের জন্য প্রয়োজনীয় অনেক জিনিস ধাতু দিয়ে তৈরি করতে পারল। যা সভ্যতাকে এগিয়ে দেওয়ার পাশাপাশি মানুষের জীবনযাপনকেও অনেক সহজ করে তুলল।"
        },
        {
          "label": "গ",
          "question": "উদ্দীপকে মানুষের প্রথম পর্যায়ের জীবনধারা কোন যুগকে নির্দেশ। করছে? ব্যাখ্যা করো।",
          "explanation": "উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগকে নির্দেশ করছে। প্রাচীন প্রস্তর যুগ মানব ইতিহাসের সব থেকে দীর্ঘতম যুগ। খ্রিষ্টপূর্ব পাঁচ- ছয় লক্ষ বছর থেকে শুরু হয়ে খ্রিষ্টপূর্ব ১০ হাজার বছর পর্যন্ত এ যুগ স্থায়ী হয়। সাধারণ অর্থে প্রাচীনকালের যে সময় মানুষ পাথরের তৈরি হাতিয়ারকে ভিত্তি করে জীবন নির্বাহ করত সেই যুগের নাম প্রাচীন প্রস্তর যুগ। এ যুগে মানুষ খাদ্য সংগ্রহ অর্থনীতিনির্ভর ছিল'। তারা ফলমূল সংগ্রহ, বন্য পশু শিকার ও মাছ ধরে জীবনধারণ করত। যেমনটি উদ্দীপকে বলা হয়েছে। উদ্দীপকের শিক্ষক বলেছেন, মানুষ প্রথম পর্যায়ে ফলমূল সংগ্রহ ও পশু শিকার করে জীবনধারণ করত। এ কারণে সে এক স্থান থেকে অন্য স্থানে ঘুরে বেড়াতো। যা উপরে বর্ণিত প্রাচীন প্রস্তর যুগকেই নির্দেশ করে। এ যুগে খাদ্য সংগ্রহের জন্য মানুষ বিভিন্ন জায়গায় ঘুরে বেড়াতো বলে তাদের মধ্যে স্থায়ীভাবে বসবাসের চিন্তা-চেতনা গড়ে ওঠেনি। তারা যাযাবর জীবনযাপনে অভ্যস্ত ছিল। খাদ্য সংগ্রহ ও আত্মরক্ষার প্রয়োজনে সাময়িকভাবে তারা সংঘবদ্ধ জীবন গড়ে তুলত। প্রাচীন প্রস্তর যুগের মানুষের জীবন ছিল সীমিত গণ্ডিতে আবদ্ধ এবং প্রকৃতিনির্ভর। উপরের আলোচনার পরিপ্রেক্ষিতে তাই বলা যায়, উদ্দীপকে মানুষের প্রথম পর্যায়ের জীবনধারা প্রাচীন প্রস্তর যুগের ইঙ্গিতবহ।"
        },
        {
          "label": "ঘ",
          "question": "উদ্দীপকে উল্লিখিত বিশেষ উদ্ভাবনটি 'মানব সভ্যতার বিকাশে বিশেষ ভূমিকা রেখেছে'- বিশ্লেষণ করো।",
          "explanation": "উদ্দীপকে বিশেষ উদ্ভাবন দ্বারা কৃষির উদ্ভাবনকে বোঝানো হয়েছে, যা মানব সভ্যতার বিকাশে বিশেষ ভূমিকা রেখেছে। নব্যপ্রস্তর যুগের অধিবাসীরাই প্রথম বীজ বপন, গাছ লাগানো, ফসলকাটা এবং তা প্রক্রিয়াজাতকরণ করে কৃষিকাজের সূচনা করে। এই কৃষি অর্থনীতি নব্যপ্রস্তর যুগের অধিবাসীদের স্বনির্ভরতার দিকে অগ্রসর হতে সাহায্য করেছে। খাদ্যের নিশ্চয়তা আসার পরে তারা তাদের চিন্তা উদ্ভাবনী কাজের ক্ষেত্রে ব্যবহার করে। কৃষি উৎপাদন করে তাদের প্রয়োজন মিটানোর পর যখন কিছু অবশিষ্ট থাকতে শুরু করলো, তখন স্বাভাবিকভাবেই তাদের কৃষিতে শ্রমের প্রয়োজন কমে যায় এবং তারা হাতের তৈরি কিংবা গৃহে বসে তৈরি করা যায় এমন কাজের দিকে মনোনিবেশ করলো। আর তাদের এ হন্ত শিল্পকে কেন্দ্র করে গড়ে উঠলো বাজার। কৃষির পাশাপাশি তারা অকৃষিজ পেশায় নিয়োজিত হতে শুরু করলো যা এক সময় নগর সভ্যতার বিকাশ ঘটাতে থাকে। নব্যপ্রস্তর যুগের অধিবাসীরা একেক জন একেক এলাকায় সীমানা নির্ধারণ করে কৃষিকাজ শুরু করে। তখন থেকে ভূমিতে অলিখিতভাবে ব্যক্তি মালিকানার একটি ধরন গড়ে উঠে। সমাজে আয় ও পেশার তারতম্যের ভিন্নতা দেখা দেয়। ফলে সমাজে স্তরবিন্যাসের স্বাভাবিক-একটি কাঠামো তৈরি হয়। এ যুগেই কৃষিকে কেন্দ্র করে সভ্য জীবনের সূত্রপাত ঘটে। আগের যুগের অবাধ যৌনাচার কমে আসে এবং তারা যাযাবর জীবন ত্যাগ করে স্থায়ীভাবে বসবাস শুরু করে। উপরের আলোচনার পরিপ্রেক্ষিতে তাই বলা যায়, মানব সভ্যতার বিকাশে নব্যপ্রস্তর যুগের এই কৃষি উদ্ভাবনের ভূমিকাকে কোনোভাবেই অস্বীকার করার উপায় নেই।"
        }
      ]
    },
    {
      "number": "9",
      "uddipok": "ঢাকা শহরে বেড়ে ওঠা রফিক ছোটবেলা থেকে গান, কবিতা আবৃত্তি ও অভিনয়ে পারদর্শী। আজকাল সে চিত্রকর্মের প্রতিও আকৃষ্ট হচ্ছে। গত ঈদের বন্ধে গ্রামে বেড়াতে এসে সে দেখে তার দাদাবাড়িতে বড় বড় খড়ের গাদা, গোয়াল ঘর, বড় উঠান। এসব দেখে তার ভাল লাগে। দাদাবাড়িতে খাবারের সময় এখনও যেসব থালাবাটি ব্যবহৃত হয়, তা শহরে দেখা যায় না। এমনকি খাদ্যাভ্যাসেও এখানে ভিন্নতা দেখা যায়। এ দেখে রফিক বেশ বিস্মিত হয়।",
      "tag": "All.B 19",
      "sub_questions": [
        {
          "label": "ক",
          "question": "প্রত্নতত্ত্ব কী?",
          "explanation": "প্রত্নতত্ত্ব হলো প্রাগৈতিহাসিক সমাজ ও মানুষ সম্পর্কিত বিজ্ঞানভিত্তিক অধ্যয়ন।"
        },
        {
          "label": "খ",
          "question": "ময়নামতির প্রত্নতাত্ত্বিক নিদর্শনে' ধর্মের প্রভাব বিষয়টি বুঝিয়ে। লেখো।",
          "explanation": "ময়নামতির প্রত্নতাত্ত্বিক নিদর্শনে বৌদ্ধধর্মের প্রভাব পরিলক্ষিত হয়। ময়নামতির শালবন বিহারে কৌটিলা মুড়া নামক একটি অনুচ্চ পাহাড়ের তিনটি স্তূপ আবিষ্কৃত হয়েছে। এ তিনটি স্তূপকে বৌদ্ধ ধর্মের তিনটি মূল দার্শনিক ধারণার প্রতীকরূপে কল্পনা করা হয়। যথা- জ্ঞান, ধর্ম এবং শৃঙ্খলা। স্তূপগুলোর এ ধরনের ধর্মীয় তাৎপর্য দেখে মনে হতে পারে, বাংলার এ অঞ্চলে বৌদ্ধ ধর্ম, দর্শন ও সংস্কৃতির বেশ প্রভাব ছিল। তাছাড়া ময়নামতিতে যেসব মূর্তি পাওয়া গেছে সেগুলো বৌদ্ধ দেবদেবীর মূর্তি, যা মূলত বৌদ্ধ ধর্মেরই পরিচয় বহন করে।"
        },
        {
          "label": "গ",
          "question": "উদ্দীপকে রফিকের মধ্যে সংস্কৃতির কোন উপাদানটির উপস্থিতি লক্ষ করা যায়? ব্যাখ্যা করো।",
          "explanation": "উদ্দীপকের রফিকের মধ্যে সংস্কৃতির অবস্তুগত উপাদানটির উপস্থিতি লক্ষ করা যায়। সংস্কৃতি হলো মানুষের সামগ্রিক জীবনপ্রণালি। সংস্কৃতির যে অংশ অদৃশ্য তথা উপলব্ধির ওপর নির্ভরশীল তাই অবস্তুগত সংস্কৃতি। অর্থাৎ মানুষের চিন্তাভাবনা, রীতিনীতি, মূল্যবোধ, আবেগ-উচ্ছ্বাস প্রভৃতি অবস্তুগত সংস্কৃতির আওতাভুক্ত। এছাড়া মানুষের সব বিমূর্ত সৃষ্টি যেমন- ভাষা ও সাহিত্য, বিজ্ঞান, আইন, নীতি, আদর্শ, ইত্যাদিকেও অবস্তুগত সংস্কৃতি বলা হয়ে থাকে। উদ্দীপকের রফিক ছোটবেলা থেকে গান, কবিতা আবৃত্তি ও অভিনয়ে পারদর্শী। রফিকের এ কাজগুলো অবস্তুগত সংস্কৃতিকে নির্দেশ করে। কেননা, সংস্কৃতির যে অংশ মানুষ শুধু উপলব্ধি করতে পারে তাকে অবস্তুগত সংস্কৃতি বলে। গান, কবিতা আবৃত্তি ও অভিনয় যেহেতু উপলব্ধির বিষয় সেহেতু এটি অবস্তুগত সংস্কৃতির সাথে সাদৃশ্যপূর্ণ। তাই বলা যায়, রফিকের মধ্যে সংস্কৃতির অবস্তুগত উপাদানটি লক্ষ করা যায়।"
        },
        {
          "label": "ঘ",
          "question": "উদ্দীপকের রফিক ও তার দাদার বাড়ির সামাজিক বৈপরীত্য মূল্যায়ন করো।",
          "explanation": "উদ্দীপকের রফিক ও তার দাদার বাড়ির সামাজিক বৈপরীত্য দ্বারা প্রকৃতপক্ষে সমাজভেদে সংস্কৃতির ভিন্নতার বিষয়টি উপস্থাপন করা হয়েছে। বাংলাদেশের সংস্কৃতি বলতে প্রধানত গ্রামীণ ও নগর সংস্কৃতিকে বোঝায়। এ সংস্কৃতি পরস্পর থেকে ভিন্ন। যেমন- নগরে বাড়ি-ঘর নির্মাণে আধুনিক প্রযুক্তি ও উপকরণ ব্যবহার করা হয়। পক্ষান্তরে গ্রামের বাড়িঘরগুলো মূলত টিন, বাঁশ, ছন, কাঠ ইত্যাদি দিয়ে তৈরি। আবার খাদ্যাভ্যাসেও এ দুই সমাজের মানুষের মধ্যে ভিন্নতা পরিলক্ষিত হয়। যেমন- শহুরে সমাজের মানুষেরা বিভিন্ন উন্নতমানের হোটেল রেস্টুরেন্টে গিয়ে চাইনিজ, থাইফুড, চিকেন কাবাব, লাচ্ছি, ফালুদা, কফি ইত্যাদি খায়। যা গ্রামীণ সমাজের খাদ্যাভ্যাস থেকে ভিন্নতর। শহরে খাবার-দাবার পরিবেশনের জন্য ব্যবহৃত আসবাবপত্রগুলোও উন্নতমানের সিরামিকস, মেলামাইন ইত্যাদি দ্বারা তৈরি। অন্যদিকে গ্রামীণ সমাজে এখনও অনেকে সেকেলে থালা-বাসন ব্যবহার করে। শহর ও গ্রামীণ সমাজের ছেলেমেয়েদের প্রাতিষ্ঠানিক শিক্ষা-দীক্ষা অর্জনের ক্ষেত্রেও পার্থক্য দেখা যায়। যেমন- শহর সমাজের ছেলেমেয়েরা একাডেমিক পড়াশোনার পাশাপাশি কবিতা আবৃত্তি, গান শেখা, ছবি আঁকা, অভিনয় করা ইত্যাদি শিখে থাকে, যা গ্রামীণ ছেলেমেয়েদের ক্ষেত্রে দেখা যায় না। তবে গ্রামীণ সমাজের একটি চিরাচরিত বৈশিষ্ট্য হলো সেখানকার ছেলেমেয়েরা একাডেমিক পড়াশোনার পাশাপাশি মক্তবে আরবি শিখতে যায়। উদ্দীপকের রফিকের দাদার গ্রামীণ সমাজ ও রফিকের শহুরে সমাজের মাঝেও এ ধরনের পার্থক্য পরিলক্ষিত হয়, যা গ্রামীণ ও নগর সমাজের সাংস্কৃতিক ভিন্নতাকেই তুলে ধরছে। উপরের আলোচনার পরিপ্রেক্ষিতে তাই বলা যায় যে, বাংলাদেশের নগর ও গ্রামীণ সমাজের সংস্কৃতিতে ভিন্নতা রয়েছে।"
        }
      ]
    },
    {
      "number": "10",
      "uddipok": "শাওনদের গ্রামের অধিকাংশ মানুষ আজ শহরে যাতায়াত করছে। গ্রামের ছেলে-মেয়েরা শহরের বিদ্যালয়ে পড়াশুনা করছে। তবে এর পাশাপাশি অপরাধপ্রবণতাও বৃদ্ধি পেয়েছে। মোবাইল ফোন, টেলিভিশন ইত্যাদির ব্যবহার বৃদ্ধি পেলেও মানুষের মানসিকতার এখনও উন্নতি হয়নি। নারী শিক্ষার প্রতি এখনও তাদের অনীহা রয়েছে।",
      "tag": "All.B 19",
      "sub_questions": [
        {
          "label": "ক",
          "question": "নৃ-গোষ্ঠী কাকে বলে?",
          "explanation": "নৃ-গোষ্ঠী হলো এমন একটি নির্দিষ্ট মানব সম্প্রদায় যারা বংশ পরম্পরায় কিছু সাধারণ ও অভিন্ন বৈশিষ্ট্য ধারণ করে।"
        },
        {
          "label": "খ",
          "question": "বাংলাদেশের গ্রামীণ সংস্কৃতি অনেকটাই কৃষিনির্ভর'- ব্যাখ্যা করো।",
          "explanation": "বাংলাদেশের গ্রামীণ সংস্কৃতির অন্যতম প্রধান দিক গ্রামীণ জনগোষ্ঠীর কৃষিনির্ভরতা। বাংলাদেশের গ্রামীণ সমাজ, মূলত সনাতন জীবনধারায় পরিচালিত বলে এখানকার প্রধান অর্থব্যবস্থা হলো কৃষি। ফলে অধিকাংশ গ্রামবাসী প্রত্যক্ষ ও পরোক্ষভাবে কৃষির ওপর নির্ভরশীল। গ্রামীণ সমাজ ব্যবস্থায় অন্যান্য পেশার লোকজনও দেখা যায়, তথাপি এখানকার সংস্কৃতির অধিকাংশই কৃষিকে কেন্দ্র করেই গড়ে উঠেছে।"
        },
        {
          "label": "গ",
          "question": "উদ্দীপকের বর্ণনায় সমাজবিজ্ঞান পাঠের প্রয়োজনীয়তার কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকের বর্ণনায় উন্নয়নমূলক কাজে সুষ্ঠু পরিকল্পনা গ্রহণে সমাজবিজ্ঞান পাঠের প্রয়োজনীয়তার দিকটি প্রতিফলিত হয়েছে। সমাজের আশা-আকাঙ্ক্ষা ও প্রত্যাশার সাথে সংগতিপূর্ণ না হলে যেকোনো উন্নয়ন পরিকল্পনা বাস্তবায়ন করা যায় না। এ কারণে উন্নয়ন পরিকল্পনা বাস্তবায়ন করতে প্রথমে চাই সুষ্ঠু পরিকল্পনা। আর উন্নয়নমূলক কর্মকাণ্ডের জন্য সমাজতাত্ত্বিক পরিকল্পনা গ্রহণ অপরিহার্য। সমাজবিজ্ঞান সমাজের বিভিন্ন ক্ষেত্রে অনুসন্ধান চালিয়ে কার্যকর পরিকল্পনা গ্রহণে সহায়ক ভূমিকা পালন করে। এছাড়াও উন্নয়ন পরিকল্পনায় কোনো দেশের সাংস্কৃতিক এবং সামাজিক মূল্যবোধ, আচার-আচরণ ইত্যাদির প্রতি কতটা গুরুত্ব দেওয়া দরকার তা সমাজবিজ্ঞান আলোচনা করে। উদ্দীপকে দেখা যায়, শাওনদের গ্রামে অপরাধপ্রবণতা বৃদ্ধি পেয়েছে। সেখানে মোবাইল ফোন, টেলিভিশন ইত্যাদির ব্যবহার বাড়লেও গ্রামবাসীর মানসিকতার উন্নয়ন হয়নি। তাছাড়া নারী শিক্ষার প্রতি তাদের এখনও অনীহা রয়েছে। শাওনের গ্রামের এ সমস্যাগুলোর সমাধানে একটি সুষ্ঠু পরিকল্পনা গ্রহণ করতে হবে। আর এক্ষেত্রে সমাজবিজ্ঞানের পাঠ সহায়ক হতে পারে। তাই বলা যায়, উদ্দীপকে উন্নয়নমূলক কাজে সুষ্ঠু পরিকল্পনা গ্রহণে সমাজবিজ্ঞান পাঠের প্রয়োজনীয়তার দিকটি ফুটে উঠেছে।"
        },
        {
          "label": "ঘ",
          "question": "উদ্দীপকের গ্রামে যে সমস্যা তা মূলত সাংস্কৃতিক ব্যবধানের। -ফল- বিশ্লেষণ করো।",
          "explanation": "উদ্দীপকের গ্রামে যে সমস্যা পরিলক্ষিত হয় তা হলো গ্রামবাসীর অনুন্নত মানসিকতা, যা তাদেরকে নারী শিক্ষার প্রতি উদাসীন করে তুলেছে। এ সমস্যা মূলত সাংস্কৃতিক ব্যবধানের ফল। আমেরিকান সমাজবিজ্ঞানী উইলিয়াম ফিন্ডিং অগবার্ন তার 'Social Change গ্রন্থে সংস্কৃতির ব্যবধান তত্ত্ব প্রদান করেছেন। অগবার্নের মতে, নানা ধরনের যান্ত্রিক আবিষ্কারের ফলে দ্রুতগতিতে সমাজ পরিবর্তিত হয়। এই দ্রুত পরিবর্তনটি ঘটে বস্তুগত সংস্কৃতি যেমন- ঘর-বাড়ি, হাতিয়ার, যন্ত্রপাতি, তৈজসপত্র, কল-কারখানার পণ্য, যোগাযোগ ব্যবস্থা ইত্যাদির ক্ষেত্রে। অন্যদিকে অবস্তুগত সংস্কৃতি যেমন- ধর্ম, সরকার, পরিবার, শিক্ষা ইত্যাদি ক্ষেত্রে পরিবর্তনটি বস্তুগত সংস্কৃতির তুলনায় খুবই মন্থর। ফলে উভয় সংস্কৃতির মধ্যে ব্যবধানের সৃষ্টি হয়। এই তত্ত্বের মূল কথা হলো, সংস্কৃতির দুটি অংশের মধ্যে একটি কোনো এক সময়ে অন্যটি থেকে দ্রুত পরিবর্তিত হওয়ার ফলে অসামঞ্জস্যতা দেখা দেয়। এক্ষেত্রে পিছিয়ে পড়া অংশটিকে অগ্রসর অংশটির সাথে খাপ খাওয়ানোর চেষ্টা চালিয়ে যেতে হয়। সংস্কৃতির এক অংশের এই পিছিয়ে পড়া এবং সেই অংশের তা কাটিয়ে ওঠার প্রবণতাই হচ্ছে সাংস্কৃতিক ব্যবধান। উদ্দীপকের বর্ণনায় লক্ষণীয়, গ্রামের মানুষের মধ্যে মোবাইল ফোন, টেলিভিশন ইত্যাদির ব্যবহার বৃদ্ধি পেলেও তাদের মানসিকতার পরিবর্তন হয়নি। ফলে তারা নারী শিক্ষার প্রতি উদাসীন। অর্থাৎ বস্তুগত সংস্কৃতি যেমন মোবাইল, টেলিভিশনের ব্যবহার বাড়লেও তাদের মধ্যকার অবস্তুগত - সংস্কৃতি যেমন- আধুনিক প্রযুক্তি ব্যবহারের মাধ্যমে পাওয়া শিক্ষা তারা নিজেদের মধ্যে প্রয়োগ করতে পারছে না। ফলে মানসিকতারও পরিবর্তন হচ্ছে না। এ কারণে নারী শিক্ষার প্রতি তাদের উদাসীনতাও কমছে না। তাই স্পষ্টতই বলা যায়, উদ্দীপকের গ্রামের সমস্যা মূলত সাংস্কৃতিক ব্যবধানেরই ফল।"
        }
      ]
    },
    {
      "number": "11",
      "uddipok": "কলেজে ভর্তি হয়েই একাদশ শ্রেণির ছাত্র সুমনের নতুন বন্ধুবান্ধব জোটে। একদিন কলেজ থেকে বাসায় ফেরার পথে পাড়ার বড় ভাই ও বন্ধুবান্ধবের প্ররোচনায় সে মাদক গ্রহণ করে। সেই থেকে কলেজ ফাঁকি দিয়ে পাড়ার গোপন আস্তানায় সুমনের নিয়মিত যাতায়াত। তার বাবা-মা যখন বিষয়টি জানতে পারেন ততক্ষণে অনেক দেরী হয়ে গেছে।",
      "tag": "All.B 19",
      "sub_questions": [
        {
          "label": "ক",
          "question": "নিরক্ষরতা কী?",
          "explanation": "অক্ষরজ্ঞানের অভাবই হলো নিরক্ষরতা।"
        },
        {
          "label": "খ",
          "question": "জলবায়ু পরিবর্তন কীভাবে জীববৈচিত্র্য ধ্বংস করে?",
          "explanation": "জলবায়ু পরিবর্তনের ফলে প্রাকৃতিক ভারসাম্য নষ্ট হয়ে পরিবেশে বিদ্যমান জীববৈচিত্র্য ধ্বংস হচ্ছে। বিশ্বজুড়ে জলবায়ু পরিবর্তনের ফলে বিভিন্ন প্রাকৃতিক দুর্যোগের (ঝড়, টর্নেডো, খরা ইত্যাদি) ভয়াবহতা অনেকগুণ বৃদ্ধি পেয়েছে। এসব প্রাকৃতিক দুর্যোগ সরাসরি জীববৈচিত্র্যের ওপর আঘাত হানে। উদাহরণস্বরূপ বলা যায়, সমুদ্রপৃষ্ঠের উচ্চতা বেড়ে যাওয়ায় আগামী ১০ বছরের মধ্যে সুন্দরবনের প্রায় ১৫ শতাংশ এলাকা তলিয়ে যাবে। সেইসাথে এ বনাঞ্চলের বিপুল সংখ্যক প্রাণি ও বৃক্ষের অস্তিত্ব বিলীন হয়ে যাবে। আবার বাংলাদেশের উত্তরাঞ্চলে জলবায়ু পরিবর্তনজনিত কারণে তীব্র খরার সৃষ্টি হচ্ছে। এর প্রভাবে অসংখ্য বন্যপ্রাণিসহ নানা প্রজাতির বৃক্ষ নিশ্চিহ্ন হয়ে গেছে। সুতরাং এটা স্পষ্ট যে, জলবায়ু পরিবর্তনের ফলে প্রকৃতিতে বিরূপ পরিস্থিতি সৃষ্টি হয়ে জীববৈচিত্র্য ধ্বংস হয়।"
        },
        {
          "label": "গ",
          "question": "উদ্দীপকে সুমনের মাদকাসক্তির কারণ কী? ব্যাখ্যা করো।",
          "explanation": "উদ্দীপকে সুমনের মাদকাসক্তির কারণ অসৎ সঙ্গ বা বন্ধুবান্ধব। মাদকাসক্তদের নিয়ে গবেষণায় দেখা গেছে এদের বেশির ভাগই বন্ধুবান্ধবের পাল্লায় পড়ে প্রথমে মাদক গ্রহণ করে। বন্ধু-বান্ধবের প্ররোচনায় কৌতূহলবশত দু'একবার মাদক গ্রহণের পর মাদকদ্রব্যের প্রতি এক ধরনের দুর্বলতা তৈরি হয়। সাধারণত কিশোর-কিশোরীরা তাদের সমবয়সী বন্ধুবান্ধব দ্বারা বেশি প্রভাবিত হয়। একজন মাদকাসক্ত ব্যক্তি তার সঙ্গীদের নেশার জগতে আনার জন্য আপ্রাণ চেষ্টা চালায়। ক্রমাগত ঐ ছেলে বা মেয়ে খারাপ কোনো বন্ধুর বা অসৎ সঙ্গের প্ররোচনায় মাদক গ্রহণ করে এবং এক সময় মাদকের ওপর পুরোপুরি নির্ভরশীল হয়ে পড়ে। উদ্দীপকে লক্ষণীয়, কলেজে ভর্তি হয়েই সুমনের কিছু বন্ধুবান্ধব হয়। একদিন কলেজ থেকে বাসায় ফেরার পথে সুমন পাড়ার বড় ভাই এবং বন্ধুবান্ধবের প্ররোচনায় মাদক গ্রহণ করে। এরপর সে ধীরে ধীরে মাদকের ওপর নির্ভরশীল হয়ে পড়ে। উদ্দীপকের এ তথ্য সরাসরিই ইঙ্গিত করে যে, অসৎ সঙ্গ বা বন্ধুবান্ধবের কারণেই সুমন মাদকাসক্ত হয়ে পড়ে। তাই বলা যায়, সুমনের মাদকাসক্তির কারণ অসৎ সঙ্গ বা বন্ধু বান্ধব।"
        },
        {
          "label": "ঘ",
          "question": "উদ্দীপকের পরিস্থিতি থেকে উত্তরণে তুমি কী সুপারিশ করবে? সুচিন্তিত মতামত দাও।",
          "explanation": "উদ্দীপকের পরিস্থিতি অর্থাৎ মাদকাসক্তি থেকে উত্তরণে আমি বেশকিছু সুপারিশ উপস্থাপন করব। মাদকাসক্তি মোকাবিলায় নানামুখী প্রতিরোধ ও প্রতিকারমূলক ব্যবস্থা গ্রহণ করতে হবে। পরিবার এক্ষেত্রে প্রাথমিক ও মুখ্য ভূমিকা পালন করতে পারে। পরিবারের সদস্যদের মাঝে হৃদ্যতাপূর্ণ সম্পর্ক থাকলে ব্যক্তি অসৎ সঙ্গ বা বন্ধু-বান্ধবের প্রভাবমুক্ত থাকতে পারে। পরিবারে নৈতিক শিক্ষার প্রতিও গুরুত্বারোপ করতে হবে। বিদ্যালয়, বিশ্ববিদ্যালয়, ধর্মীয় শিক্ষা প্রতিষ্ঠানে মাদকদ্রব্যের কুফল সম্পর্কে শিশু-কিশোরদের প্রয়োজনীয় জ্ঞান- দানের ব্যবস্থা করতে হবে। এর পাশাপাশি বিভিন্ন গণমাধ্যম, প্রচার মাধ্যমে মাদকদ্রব্যের নেতিবাচক দিক সম্পর্কে ব্যাপক সচেতনতামূলক প্রচারণার ব্যবস্থা করতে হবে। মাদকাসক্তি প্রতিরোধে সরকারি উদ্যোগের পাশাপাশি বেসরকারি উদ্যোগকেও কাজে লাগাতে হবে। মাদক বিষয়ে সরকারি-বেসরকারি পর্যায়ে বিস্তারিত শুমারি হওয়া উচিত। মাদকদ্রব্যের চোরাচালান, বিক্রয়, বিপণন ও ব্যবহার নিয়ন্ত্রণে বিভিন্ন সরকারি সংস্থা যেমন- পুলিশ, বিজিবি, র‍্যাব, সেনাবাহিনীকে আরো কার্যকর ভূমিকা পালন করতে হবে। এছাড়া মাদকাসক্তি নিরাময় ও মাদকদ্রব্য নিয়ন্ত্রণ প্রচেষ্টায় নিয়োজিত প্রতিষ্ঠানগুলোতে আরো দক্ষ ও প্রশিক্ষণপ্রাপ্ত সমাজকর্মী নিয়োগের ব্যবস্থা করতে হবে। উপরের আলোচনা শেষে বলা যায়, মাদকাসক্তি সমস্যা থেকে উত্তরণে স্থানীয়, জাতীয় ও আন্তর্জাতিক পর্যায়ে সমন্বিত পদক্ষেপ গ্রহণ করতে হবে।"
        }
      ]
    }
  ]
}