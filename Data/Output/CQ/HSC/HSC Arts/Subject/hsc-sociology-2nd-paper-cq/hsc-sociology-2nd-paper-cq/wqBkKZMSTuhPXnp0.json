{
  "title": "কুষ্টিয়া সরকারি কলেজ ২০২৩",
  "subtitle": "সমাজবিজ্ঞান (11)",
  "questions": [
    {
      "number": "1",
      "uddipok": "শরিয়ত আলি গ্রামে বসবাস করেন। তিনি অনেক জমির মালিক। ১০- ১২ জন লোক তার জমিতে চাষ করেন। শীতের সময় তার বাড়িতে পিঠা উৎসব হয়। বর্ধিত পরিবার হওয়ায় হৈ-হুল্লোড় চলতেই থাকে।",
      "tag": "SGC 23",
      "sub_questions": [
        {
          "label": "ক",
          "question": "ধনী কৃষক কাকে বলে?",
          "explanation": "গ্রামীণ সমাজে যারা অধিক ভূমির মালিক এবং যথেষ্ট সচ্ছলভাবে দিনযাপন করে তাদেরকে ধনী কৃষক বলে।"
        },
        {
          "label": "খ",
          "question": "শরিয়ত আলি যে পরিবারে বাস করেন তার স্বরূপ তুলে ধরো।",
          "explanation": "উদ্দীপকের শরিয়ত আলী গ্রামীণ সমাজের যৌথ পরিবারে বাস করেন। রক্ত সম্পর্কীয় যোগসূত্রের ভিত্তিতে কয়েকটি একক পরিবারের সমষ্টি হলো যৌথ পরিবার। যৌথ পরিবারে বিবাহিত পুত্ররা স্ত্রী ও সন্তানসন্ততি সহযোগে পিতা-মাতার সাথে বসবাস করে। এ পরিবারে ঘনিষ্ঠ আত্মীয়স্বজন যেমন- চাচা, চাচী ও তাদের সন্তান-সন্ততিও বসবাস করতে পারে। উদ্দীপকের শরিয়ত আলীর পরিবার বর্ধিত হওয়ায় সবসময় হৈ- হুল্লোড় চলতে থাকে। পূর্বোক্ত আলোচনার প্রেক্ষিতে বলা যায় শরিয়ত আলী যৌথ পরিবারে বাস করেন।"
        },
        {
          "label": "গ",
          "question": "গ্রামীণ সমাজের স্তরবিন্যাসে শরিয়ত আলী কোন পর্যায়ে রয়েছেন? গ্রামীণ স্তরবিন্যাসের ধরনগুলো সংক্ষেপে লেখো।",
          "explanation": "গ্রামীণ সমাজের স্তরবিন্যাসে শরিয়ত আলী সর্বোচ্চ পর্যায় তথা ধনী কৃষক পর্যায়ে রয়েছেন কারণ তিনি অধিক ভূমির মালিক। গ্রামীণ সমাজের স্তরবিন্যাসের মূল ভিত্তি হলো ভূমি মালিকানা। ভূমি মালিকানার ভিত্তিতে গ্রামীণ সমাজে চারটি শ্রেণি দেখা যায়। যথাঃ ধনী কৃষক, প্রান্তিক কৃষক, বর্গাচাষী, ভূমিহীন কৃষক। ভূমির মালিকানা একজন ব্যক্তির সামাজিক মর্যাদা নির্ধারণ করতে পারে। এ কারণে গ্রামীণ সমাজের নেতৃত্বে থাকে সাধারণত ধনী কৃষকরা। যেমনটা উদ্দীপকেও শরিয়ত আলীর ক্ষেত্রে দেখা যায়। যেসব কৃষক নিজ জমিতে চাষাবাদ করে কোনো রকম নিজেদের ভরণপোষণ করে তারাই প্রান্তিক কৃষক। বর্গাচাষী সামান্য পরিমাণ ভূমির মালিক। এর ধনীকৃষকের জমি বর্গা নিয়ে চাষ করে। ভূমিহীন কৃষকরা ধনী ও প্রান্তিক কৃষকদের জমিতে মজুরির বিনিময়ে কাজ করে। উদ্দীপকে উল্লিখিত শরিয়ত আলি গ্রামের অনেক জমির মালিক এবং তার জমিতে ১০- ১২ জন বর্গাচাষী রয়েছেন। তিনি বর্ধিত বা যৌথ পরিবারের সদস্য। সুতরাং তিনি ধনী কৃষক। তার সামাজিক অবস্থানে গ্রামীণ সামাজিক স্তরবিন্যাসের একটি পূর্ণাঙ্গ রূপ পাওয়া যায়।"
        },
        {
          "label": "ঘ",
          "question": "গ্রামীণ ও নগর সমাজের বৈশিষ্ট্যগুলো আলোচনা করো।",
          "explanation": "উদ্দীপকে উল্লিখিত গ্রামীণ সমাজ এবং নগর সমাজের পৃথক পৃথক বৈশিষ্ট্য বিদ্যমান। বাংলাদেশের গ্রামীণ সমাজে বসবাসরত জনগোষ্ঠী নানা পেশায় নিয়োজিত থাকলেও কৃষিই তাদের প্রধান পেশা। গ্রামীণ পরিবার ব্যবস্থা যৌথ ভিত্তিক। দেশের মোট জনসংখ্যার প্রায় ৭১.৯০ ভাগ গ্রামীণ জনসংখ্যা বলে জানা যায়। এ সমাজে শিক্ষিত লোকের সংখ্যা তুলনামূলকভাবে কম। বংশগতভাবে সামাজিক মর্যাদা নিধারিত হওয়ায় এখানে সামাজিক মর্যাদা সাধারণত স্থায়ী হয়। সমাজে লোকাচার ও লোকরীতি অত্যন্ত শক্তিশালী সামাজিক নিয়ন্ত্রক। গ্রামীণ মানুষেরা তাদের ঐতিহ্য আঁকড়ে থাকতেই বেশি পছন্দ করে তাই এখানে সামাজিক গতিশীলতা তুলনামূলকভাবে কম। এই সমাজে বসবাসরত মানুষদের সামাজিক মিথস্ক্রিয়া অত্যন্ত জোরালো। গ্রামে চিত্তবিনোদনের তেমন সুযোগ নেই। অন্যদিকে বাংলাদেশের শহুরে সমাজে বিভিন্ন পেশার লোক বাস করে। শহরের অবস্থান সীমিত এলাকায় হওয়ায় জনসংখ্যার ঘনত্ব গ্রামের তুলনায় অনেক বেশি। শহুরে সমাজে অণু বা একক পরিববারের প্রাধান্য লক্ষ করা যায় এবং সমাজে সামাজিক মিথস্ক্রিয়ার সুযোগ কম। পেশার বৈচিত্র্য এবং শিক্ষার প্রসারের জন্য মানুষের জীবনে গতিশীলতা বেশি। শহুরে সমাজে ধর্মীয় প্রভাব কম লক্ষ করা যায়। এখানে পেশার ভিত্তিতে সামাজিক মর্যাদা নির্ধারিত হয়। শহুরে সমাজের অন্যান্য বৈশিষ্ট্য হলো সামাজিক ও পারিবারিক বন্ধনের শিথিলতা, প্রযুক্তির অধিক ব্যবহার, বিনোদনের নানাবিধ সুবিধা, উন্নত শিক্ষাব্যবস্থা ইত্যাদি।"
        }
      ]
    },
    {
      "number": "2",
      "uddipok": "UNESCO ক্লদ লেভি স্ট্রস পিয়েরে বেসাইনি এ. কে. নাজমুল করিম",
      "tag": "SGC 23",
      "sub_questions": [
        {
          "label": "ক",
          "question": "'সমাজবিজ্ঞান সমীক্ষণ' গ্রন্থটি কার লেখা?",
          "explanation": "'সমাজবিজ্ঞান সমীক্ষণ' বইয়ের লেখক অধ্যাপক ড. এ. কে. নাজমুল করিম।"
        },
        {
          "label": "খ",
          "question": "সমাজবিজ্ঞানের জন্ম হয় পাশ্চাত্যের শিল্প বিপ্লবকালে- ব্যাখ্যা করো।",
          "explanation": "উনবিংশ শতকের মাঝামাঝি সময়ে পাশ্চাত্যের শিল্প বিপ্লবকালে সমাজবিজ্ঞানের জন্ম হয়। ফরাসি বিপ্লব ও শিল্প বিপ্লবের ফলাফল হিসেবে ইউরোপের সমাজ জীবনে যে অস্থিরতা ছড়িয়ে পড়েছিল তা থেকে উত্তরণের দিক নির্দেশনা প্রদান সামাজিক বিজ্ঞানের প্রচলিত শাখাগুলোর (রাষ্ট্রবিজ্ঞান, অর্থনীতি ইত্যাদি) পক্ষে সম্ভব ছিল না। এ অবস্থায় ফরাসি দার্শনিক সেইন্ট সাইমন একটি নতুন বিজ্ঞান প্রতিষ্ঠার প্রস্তাব করেন। সাইমনের পথ অনুসরণ করে তাঁর যোগ্য অনুসারী অগাস্ট কোঁৎ সমাজবিজ্ঞান বিষয়ের ভিত্তি স্থাপন করেন। সেজন্যই বলা হয়েছে, সমাজবিজ্ঞানের জন্ম হয় পাশ্চাত্যের শিল্প বিপ্লবকালে।"
        },
        {
          "label": "গ",
          "question": "সামাজিক সম্পর্কের বিজ্ঞান কোনটি এবং কেন বলা হয়? ব্যাখ্যা করো।",
          "explanation": "সমাজস্থ মানুষের ও বিভিন্ন সামাজিক প্রতিষ্ঠানের পারস্পরিক সম্পর্কের বিজ্ঞানভিত্তিক বিশ্লেষণ করায় সমাজবিজ্ঞানকে সামাজিক সম্পর্কের বিজ্ঞান বলা হয়। সমাজবিজ্ঞান পাঠে সমাজে বসবাসকারী মানুষের পারস্পরিক সম্পর্ক সম্পর্কে জ্ঞান লাভ করা যায়। সমাজবিজ্ঞান সমাজকাঠামো তথা ব্যক্তি, গোষ্ঠী এবং বিভিন্ন অনুষ্ঠান-প্রতিষ্ঠানের পারস্পরিক সম্পর্ক, ভূমিকা, কার্যাবলি সম্পর্কে পঠন-পাঠন ও গবেষণা করে। এছাড়াও সমাজের শ্রেণিবিন্যাস, শ্রেণিগুলোর মধ্যকার সম্পর্ক, উৎপাদন যন্ত্রের সাথে তাদের সম্পর্ক প্রভৃতি বিষয় নিয়েও আলোচনা করে। অর্থাৎ সমাজবিজ্ঞান সমাজ- সংশ্লিষ্ট সকল বিষয় ও তাদের মধ্যকার পারস্পরিক সম্পর্ক নির্ণয়ে বিজ্ঞানভিত্তিক বিশ্লেষণ করে থাকে। তাই সমাজবিজ্ঞান পাঠে যেকোনো কৌতূহলী পাঠক সমাজ সম্পর্কে জ্ঞানার্জন করতে পারে এবং সমাজের সচেতন সদস্য হিসেবে গড়ে ওঠার অনুপ্রেরণা পায়। উপরোক্ত যৌক্তিকতার ভিত্তিতেই উদ্দীপকে ইঙ্গিতকৃত সমাজবিজ্ঞান শাস্ত্রকে সামাজিক সম্পর্কের বিজ্ঞান বলা হয়।"
        },
        {
          "label": "ঘ",
          "question": "বাংলাদেশের সমাজবিজ্ঞান চর্চার ক্ষেত্রে অগ্রপথিক ব্যক্তিত্ব সম্পর্কে উদ্দীপকের আলোকে ব্যাখ্যা করো।",
          "explanation": "উদ্দীপকে উল্লেখিত মনীষীদের মধ্যে ড. এ. কে. নাজমুল করিমকে বাংলাদেশে সমাজবিজ্ঞান বিকাশের অগ্রপথিক হিসেবে বিবেচনা করা হয়। উদ্দীপকে উল্লেখিত মনীষীরা হলেন, ক্লদ লেভি স্ট্রস, পিয়েরি বেসাইনি ও এ. কে. নাজমুল করিম। উক্ত মনীষীদের মধ্যে অধ্যাপক ড. এ. কে. নাজমুল করিমই বাংলাদেশে সমাজবিজ্ঞান বিকাশে সবচেয়ে গুরত্বপূর্ণ ভূমিকা পালন করেন। বাংলাদেশে সমাজবিজ্ঞানকে একটি আলাদা বিভাগ হিসেবে প্রতিষ্ঠার ক্ষেত্রে ড. এ. কে. নাজমুল করিমের অবদান অনস্বীকার্য। তার ঐকান্তিক আগ্রহ ও প্রচেষ্টার ফলে ১৯৫৭-৫৮ শিক্ষাবর্ষে ঢাকা বিশ্ববিদ্যালয়ে ইউনেস্কোর সহযোগিতায় সর্বপ্রথম 'সমাজবিজ্ঞান' নামে একটি বিভাগ চালু হয়। ১৯৫৮ সালে তিনি এ বিভাগের বিভাগীয় প্রধানের দায়িত্ব গ্রহণ করেন। অধ্যাপক নাজমুল করিম প্রথম বাঙালি যিনি সমাজবিজ্ঞানের ওপর সর্বপ্রথম একটি পূর্ণাঙ্গ গ্রন্থ রচনা করেন। তার লিখিত 'Changing Society in India, Pakistan and Bangladesh' গ্রন্থটি সমাজবিজ্ঞানের একটি গুরুত্বপূর্ণ সহায়ক গ্রন্থ হিসেবে এখনও সবার কাছে সমাদৃত। তার লিখিত অন্যান্য গ্রন্থের মধ্যে 'The Dynamics of Bangladesh Society', 'সমাজবিজ্ঞান সমীক্ষণ' ইত্যাদি উল্লেখযোগ্য। বস্তুত অধ্যাপক ড. এ. কে. নাজমুল করিম ও তার ছাত্র-ছাত্রীদের ঐকান্তিক সাধনার ফলেই এদেশে সমাজবিজ্ঞানের পঠন-পাঠন ও আলোচনা বিস্তৃতি লাভ করেছে। বিশেষ করে সমাজবিজ্ঞানের বিকাশে বিভাগীয় যাদুঘর প্রতিষ্ঠা, মনোগ্রাফ লেখার ব্যবস্থা, গ্রামীণ প্রশ্নমালা পূরণের কার্যক্রম সবই তার অবদান। এ কারণে অধ্যাপক এ. কে. নাজমুল করিমকে বাংলাদেশের সমাজবিজ্ঞানের জনক বলা হয়। উপরের আলোচনার ভিত্তিতে বলা যায়, বাংলাদেশে সমাজবিজ্ঞান পঠন- পাঠনে ড. এ. কে. নাজমুল করিমের ভূমিকা সবচেয়ে বেশি। বাংলাদেশে সমাজবিজ্ঞান চর্চার ক্ষেত্রে তার উল্লেখযোগ্য কার্যকলাপের ভিত্তিতেই তাকে বাংলাদেশ সমাজবিজ্ঞান বিকাশের অগ্রদূত বলা হয়।"
        }
      ]
    },
    {
      "number": "3",
      "uddipok": "বৈরাগীর ভিটা → গোবিন্দ ভিটা → শীলাদেবীর ঘাট → লক্ষীন্দরের মেধ",
      "tag": "SGC 23",
      "sub_questions": [
        {
          "label": "ক",
          "question": "প্রত্নতত্ত্বের সংজ্ঞা লেখো।",
          "explanation": "খননকাজ থেকে উদ্ধারকৃত হাতিয়ার, তীর, ধনুক, স্থাপত্য, ঘরবাড়ি, তৈজসপত্র, আসবাবপত্র ইত্যাদি পরীক্ষা-নিরীক্ষা করে প্রাগৈতিহাসিক যুগের মানবসমাজ সম্পর্কিত সমীক্ষা বা অধ্যয়নকে প্রত্নতত্ত্ব বলে।"
        },
        {
          "label": "খ",
          "question": "নবোপলীয় বিপ্লব বলতে কী বোঝায়?",
          "explanation": "নবোপলীয় বিপ্লব বলতে নব্যপ্রস্তর যুগে সংঘটিত সমাজ ও সভ্যতার বৈপ্লবিক অগ্রগতিকে বোঝায়। নব্যপ্রস্তর যুগে মানুষ প্রকৃতিকে আয়ত্তে এনে কৃষিকাজ ও পশুপালন শুরু করে। এ যুগের মানুষ তাঁতের কাজ, ঘরবাড়ি নির্মাণ শুরু করে, সেইসাথে নৌকা, কৃষি যন্ত্রপাতি ইত্যাদি তৈরি করতে সক্ষম হয়। পাশাপশি কৃষিতে প্রয়োজনের অতিরিক্ত ফসল ফলায় সমাজের অনেকেই ব্যবসায়-বাণিজ্য আরম্ভ করে। ফলে এ সময় বাজার ও শহর গড়ে উঠে। এসব উন্নতি লক্ষ করে অস্ট্রেলিয়ান প্রত্নতাত্ত্বিক ও ভাষাতত্ত্ববিদ ভের গর্ডন চাইন্ড নব্যপ্রস্তর যুগের সমাজ ও সভ্যতার অগ্রগতিকে 'নবোপলীয় বিপ্লব' হিসেবে আখ্যায়িত করেন।"
        },
        {
          "label": "গ",
          "question": "উদ্দীপকে উল্লেখিত বিষয়গুলি কোন প্রত্নতাত্ত্বিক নিদর্শনের ক্ষেত্রে প্রযোজ্য? ব্যাখ্যা করো।",
          "explanation": "নিম্নের অনুরুপ: উদ্দীপকের ছকের '?' চিহ্নিত স্থান মহাস্থানগড় প্রত্নতাত্ত্বিক স্থানকে নির্দেশ করে। বগুড়া শহর থেকে প্রায় দশ কিলোমিটার উত্তরে অবস্থিত এক জনপদের নাম মহাস্থানগড়। এখানেই অবস্থিত ছিল বাংলাদেশের প্রাচীনতম নগর পুন্ড। এজন্য মহাস্থানগড়কে পুন্ড্রনগর নামে অভিহিত করা হয়। মহাস্থানগড়ের দৈর্ঘ্য ১৫২৪ মিটার, প্রস্থ ১৩৭১ মিটার এবং চারপাশের সমতল ভূমি থেকে এর উচ্চতা ৫ মিটার। খ্রিষ্টপূর্ব ৩০০ অব্দ থেকে ১৫০০ খ্রিষ্টাব্দের মধ্যে এ নগরী এক সমৃদ্ধ জনপদরূপে গড়ে ওঠে। মহাস্থানগড় খনন করে বৈরাগীর ভিটা, গোবিন্দ ভিটা, খোদাই পাথর ভিটা, শীলা দেবীর ঘাট, লক্ষীন্দরের মেধ ইত্যাদি প্রত্ননিদর্শন পাওয়া যায়। উত্ত, প্রত্ননিদর্শনগুলো উদ্দীপকে উল্লেখিত প্রত্ননিদর্শনের সাথে সাদৃশ্যপূর্ণ হওয়ায় আমরা বলতে পারি, উদ্দীপকের ধ্বংসাবশেষগুলো বাংলাদেশের অন্যতম প্রত্নস্থান মহাস্থানগড়কে ইঙ্গিত করছে।"
        },
        {
          "label": "ঘ",
          "question": "প্রত্নতাত্ত্বিক, নিদর্শন দেশ ও জাতির পূর্ব ঐতিহ্যকে তুলে ধরার জন্য যথেষ্ট উপাদান হিসাবে বিবেচিত ব্যাখ্যা করো।",
          "explanation": "প্রত্নতাত্ত্বিক নিদর্শন দেশ ও জাতির পূর্ব ঐতিহ্যকে তুলে ধরার জন্য যথেষ্ট উপাদান হিসেবে বিবেচিত। যুগান্তকারী বিভিন্ন জীবন ধারার পথ বেয়ে এদেশের মাটিতে গড়ে উঠেছিল নানা ধরনের সাংস্কৃতিক পরিমণ্ডল। বিভিন্ন ইতিহাসবিদ ও প্রত্নতত্ত্ববিদের মতানুসারে এদেশে প্রায় ১০,০০০ বছরেরও অধিক কাল। পূর্বের মানবজাতির অস্তিত্বের সন্ধান পাওয়া গিয়েছে। আমাদের দেশের পণ্ডিতেরা দেশের প্রাচীন ঐতিহ্যকে পুনরুদ্ধার করার জন্য গবেষণা চালিয়ে যাচ্ছেন। অতীতে আমরা যা হারিয়েছি, তা আজ আমাদের গবেষণার বস্তু। কারণ তা হতে প্রাচীন বাংলার সভ্যতার ধরন, ধ্যান-ধারণা, বিশ্বাস, আচার-অনুষ্ঠান, শিল্পজ্ঞান ও ভাস্কর্য সব কিছুরই একটা চিত্র আঁকা যায়। উদাহরণ হিসেবে বলা যায়, বাংলাদেশের ঢাকা ও সিলেট জেলাতে -অনেকগুলো মুসলিম সভ্যতার নিদর্শন রয়েছে। ময়নামতি, পাহাড়পুর, মহাস্থানগড়, বরেন্দ্র উপত্যকা, সমতট ও পুণ্ড্রবর্ধনে প্রাচীন বৌদ্ধ সভ্যতার নিদর্শন বিদ্যমান। একই সাথে এ অঞ্চলগুলোতে হিন্দু সভ্যতারও অনেক নিদর্শন রয়েছে। এসব নিদর্শন জাতীয় জীবনের মূল্যবান সম্পদ। প্রাচীন বাংলার জনগণ যে ধর্মচর্চায়, স্থাপত্যে, ভাস্কর্যে, চিত্রে, সংগীতে ও অন্যান্য শিল্পকলায় আপন বৈশিষ্ট্যে সমুজ্জল ছিল এসব ধ্বংসাবশেষ বা নিদর্শন হতেই তার ইঙ্গিত পাওয়া যায়। উপরের আলোচনার প্রেক্ষিতে বলা যায়, প্রত্নতাত্ত্বিক নিদর্শন দেশ ও জাতির পূর্ব ঐতিহ্যকে তুলে ধরার জন্য যথেষ্ট উপাদান হিসেবে বিবেচিত হয়।"
        }
      ]
    },
    {
      "number": "4",
      "uddipok": "কুমিল্লার ময়নামতি অঞ্চলে ভ্রমণে গেলে একটি প্রাচীন বৌদ্ধ বিহার দেখা যায়। এ বিহারের ইট কারুকার্যখচিত এবং মজবুত গড়নের। একসময় এখানে নিয়মিত পূজা-অর্চনা ও ধর্মসভার আয়োজন করা হতো।",
      "tag": "SGC 23",
      "sub_questions": [
        {
          "label": "ক",
          "question": "বিহার কী?",
          "explanation": "বিহার হলো বৌদ্ধ মঠ বা বৌদ্ধ ধর্মের সাথে সম্পৃক্ত একটি গুরুত্বপূর্ণ শিক্ষা প্রতিষ্ঠান।"
        },
        {
          "label": "খ",
          "question": "পাহাড়পুর কোথায় ও কী জন্য বিখ্যাত?",
          "explanation": "নওগাঁ জেলার অবস্থিত পাহাড়পুর বিহার তার নিজস্ব ঐতিহ্য এবং ঐতিহাসিক গুরুত্বের জন্য বিখ্যাত। বাংলাদেশের মানব সভ্যতার ইতিহাসের সেরা কীর্তিগুলোর অন্যতম হচ্ছে পাহাড়পুর বিহার। দেশের উত্তর-পশ্চিমে অবস্থিত নওগাঁ জেলার বদলগাছী সদর উপজেলার অন্তর্গত পাহাড়পুরে নামক স্থানে এর ধ্বংসাবশেষ আবিষ্কৃত হয়েছে। সমগ্র ভারতীয় উপমহাদেশে এর চেয়ে বড় কোনো বৌদ্ধ বিহার নেই। এ বিহারটি অর্থনৈতিকভাবে অনেক সমৃদ্ধ ছিল এবং এটি রাষ্ট্রীয় পৃষ্ঠপোষকতায় পরিচালিত হতো। এখানকার বিশ্ববিদ্যালয়টিতে জ্ঞান অর্জনের জন্য তখনকার সময়ে বিশ্বের বিভিন্ন দেশ থেকে ছাত্ররা এসে ভিড় জমাত। এককালে এ বিশ্ববিদ্যালয়ের খ্যাতি নালন্দাকেও ছাড়িয়ে গিয়েছিল।"
        },
        {
          "label": "গ",
          "question": "উদ্দীপকে উল্লেখিত বৌদ্ধ বিহারটির স্থাপত্য কীর্তি বর্ণনা করো।",
          "explanation": "উদ্দীপকে উল্লিখিত প্রাচীন বৌদ্ধ বিহারটি হলো শালবন বিহার, যা তার স্থাপত্য কীর্তির জন্য অতুলনীয়। ময়নামতিতে খনন করে আবিষ্কৃত প্রত্নস্থানসমূহের মধ্যে শালবন বিহার সবচেয়ে গুরুত্বপূর্ণ। সাত শতকের শেষ বা আট শতকের শুরুতে দেব বংশীয়া রাজা শ্রীভবদেব এ বিহারটি নির্মাণ করেছিলেন। বিহারের প্রতিটি দিকের দেয়াল প্রায় ১৬৮ মিটার লম্বা। ১৬ ফুট চওড়া ও ৪-৬ ফুট উচু দেয়াল ছারা বেষ্টিত। উত্তরদিকে ৫৩ মিটার ফুট দীর্ঘ ইটের রাস্তা আছে। ২২.৫০ মিটার ফুট প্রশস্ত প্রধান তোরণ দিয়ে প্রথমেই ৩৩০২৪ ফুট হলঘরে প্রবেশ করা যায়। বিহারের চারপাশে ১২০১২ ফুট বর্গাকারের সর্বমোট ১১৫ টি কক্ষ আছে। এসব কক্ষে শিক্ষার্থী, ভিক্ষু এবং শ্রমণেরা বাস করতেন। কয়েকটি কক্ষে ইটের তৈরি বেদীর চিহ্ন আছে, যা পূজার কাজে ব্যবহৃহ হতো। প্রত্নতাত্ত্বিকগণ কেন্দ্রীয় মন্দিরের দক্ষিণ-পশ্চিমে ৩টি গোলাকার স্তম্ভের ও একটি তিনকোণা মন্দিরের নিদর্শনও খুঁজে পেয়েছেন। উদ্দীপকের বর্ণনানুযায়ী কুমিল্লার ময়নামতি অঞ্চলে অবস্থিত প্রাচীন বৌদ্ধ বিহার ইট কারুকার্যখচিত। যেখানে নিয়মিত পূজা-অর্চনা ও ধর্মসভার আয়োজন করা হতো। পূর্বোক্ত আলোচনা অনুযায়ী শালবন বিহারের সাথে উদ্দীপকের এই বিহারের সাদৃশ্য রয়েছে। স্থাপত্যশৈলীর দিক থেকে বিহারটি অনন্য সাধারণ।"
        },
        {
          "label": "ঘ",
          "question": "এ বিহারটি ছাড়াও উক্ত অঞ্চলে আরও অনেক প্রাচীন নিদর্শন রয়েছে- ব্যাখ্যা করো।",
          "explanation": "উদ্দীপকে বর্ণিত শালবন বিহার ছাড়াও কুমিল্লার ময়নামতিতে আরও অনেক প্রাচীন নিদর্শন রয়েছে। শালবন বিহার ছাড়া এখানে আবিষ্কার হয়েছে' আনন্দ বিহার, ভোজ বিহার, কৌটিলা মুড়া, রূপবান মুড়া, চারপত্র মুড়া, চুল্লা মুড়া, চন্ডী মুড়া ইত্যাদি। আনন্দ বিহার প্রত্নস্থানটি ময়নামতি জাদুঘর ও শালবন বিহার থেকে প্রায় তিন কিলোমিটার উত্তরে সেনানিবাস এলাকায় ভোজ বিহারের উত্তর পূর্ব দিকে অবস্থিত। এটি বাংলাদেশের দ্বিতীয় বৃহত্তম বৌদ্ধ বিকার। এ বিহারটি যে ঢিবিতে অবস্থিত তাকে 'আনন্দ বাজার বাড়ি' বলা হয়। রাজা আনন্দদেব এ বিহারটি নির্মাণ করেন। শালবন ও আনন্দ বিহারের মতো ভোজ বিহারেও উন্মুক্ত আঙ্গিনায় মাঝখানে একটি ক্রুশ আকৃতির বড় মন্দির আছে। শালবন বিহার হতে ৫ কিলোমিটার উত্তরে কৌটিলা মুড়া নামে একটি অনুচ্চ পাহাড়ের তিনটি স্তূপ আবিষ্কৃত হয়েছে। এছাড়া ময়নামতিতে রূপবান মুড়া, চারপাত্র মুড়া নামক সমাধি মন্দির আবিষ্কার হয়েছে। চারপত্র মুড়ার উত্তর দিকে চুল্লা মুড়া নামে একটি ছোট মন্দিরের ধ্বংসাবশেষ পাওয়া গেছে। লালমাই পাহাড়ের দক্ষিণ প্রান্তে পাশাপাশি অবস্থিত ইটের তৈরি দুটি ছোট মন্দিরের ধ্বংসাবশেষ পাওয়া গেছে। মন্দির দুটি একই ধরন ও মাপের। স্থানীয়ভাবে এগুলো চন্ডী মুড়া নামে পরিচিত।"
        }
      ]
    },
    {
      "number": "5",
      "uddipok": "বাংলাদেশের দক্ষিণ-পূর্ব পার্বত্য অঞ্চলে বসবাস করে এক ক্ষুদ্র-নৃগোষ্ঠী, যারা মঙ্গোলীয় নরগোষ্ঠীভুক্ত। এদের ভাষার উৎস ইন্দো-ইউরোপীয়। এদের অন্যতম উৎসব বিজু।",
      "tag": "SGC 23",
      "sub_questions": [
        {
          "label": "ক",
          "question": "সাঁওতালরা কোন নরগোষ্ঠীভুক্ত?",
          "explanation": "সাঁওতালরা অস্ট্রিক ভাষাভাষী আদি অস্ট্রেলীয় নরগোষ্ঠীভুক্ত।"
        },
        {
          "label": "খ",
          "question": "মাতৃতান্ত্রিক পরিবার বলতে কী বোঝায়?",
          "explanation": "যে পরিবারে মাতৃ প্রধান থাকে বা মাতার দিক থেকে বংশ পরিচয় দেওয়া হয় তাকে মাতৃতান্ত্রিক পরিবার বলে। মাতৃতান্ত্রিক পরিবার মাতৃসূত্রীয়। মাতৃ নিবাস হওয়ায় বিবাহিত ছেলেরা স্ত্রীর বাড়িতে গিয়ে ওঠে। এসব পরিবারে সন্তনরা মায়ের পরিচয়ে সমাজে পরিচিত হয়। এসব পরিবারে মহিলারাই হয় সর্বময় ক্ষমতার অধিকারী। মেয়েরা বংশানুক্রমে মায়ের সম্পত্তিতে অধিকার পায়।"
        },
        {
          "label": "গ",
          "question": "উদ্দীপকে কোন নৃগোষ্ঠীর কথা বলা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকে চাকমা জনগোষ্ঠীর কথা বলা হয়েছে। বাংলাদেশে বসবাসরত ক্ষুদ্র নৃগোষ্ঠীর মধ্যে চাকমারা সংখ্যাগরিষ্ঠ। দেশের বিভিন্ন স্থানে বাস করলেও অধিকাংশ চাকমা বাংলাদেশের দক্ষিণ-পূর্ব পার্বত্য জেলাগুলোতে (রাঙামাটি, বান্দরবান ও খাগড়াছড়ি) বসবাস করে। নরগোষ্ঠীগত দিক থেকে চাকমারা মঙ্গোলীয়। প্রাচীনকাল থেকে চাকমারা তিবেতো বর্মন পরিবারভুক্ত আরাকানি ভাষা ব্যবহার করলেও বর্তমানে তারা ইন্দো-ইউরোপিয়ান বাংলা ব্যবহার করে। তাদের নিজস্ব যে বর্ণলিপি আছে এতে আরাকানি অক্ষরের প্রাধান্যই বেশি। চাকমাদের প্রধান সামাজিক উৎসব হচ্ছে বিজু। তারা চৈত্র মাসের শেষ দুদিন এবং বৈশাখ মাসের প্রথম দিনটিসহ মোট তিনদিন বিজু উৎসব উদযাপন করে। উদ্দীপকে বলা হয়েছে, বাংলাদেশের দক্ষিণ-পূর্ব পার্বত্য অঞ্চলে বসবাসরত ক্ষুদ্র জনগোষ্ঠী। এরা মঙ্গোলীয় নরগোষ্ঠীভুক্ত। এদর ভাষা ইন্দো- ইউরোপিয়ান। তাদের অন্যতম প্রধান উৎসব বিজু। এসব তথ্য উপরে আলোচিত চাকমা জনগোষ্ঠীর সাথে সাদৃশ্যপূর্ণ। সুতরাং বোঝা যায়, উদ্দীপক দ্বারা চাকমা জনগোষ্ঠীর কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লেখিত নরগোষ্ঠীর সমাজ ও সংস্কৃতি দ্রুত পরিবর্তিত হচ্ছে- ব্যাখ্যা করো।",
          "explanation": "নিম্নের অনুরুপ: শিক্ষার প্রসার এবং আধুনিকতার প্রভাবে উদ্দীপক দ্বারা ইঙ্গিতকৃত জনগোষ্ঠী তথা চাকমা সমাজ দ্রুত পরিবর্তনের মধ্য দিয়ে যাচ্ছে। চাকমা সমাজে রাজা, হেডম্যান এবং কারবারিরা মূল ক্ষমতা ভোগ করেন। তবে বর্তমানে এদের পাশাপাশি মূল ধারার বাঙালি রাজনৈতিক দলের স্থানীয় নেতারাও সমাজে, যথেষ্ট প্রভাব বিস্তার করে। অর্থনৈতিক দিক থেকে চাকমারা আবহমান কাল থেকেই জুম চাষের মাধ্যমে জীবিকা নির্বাহ করত। কিন্তু বর্তমানে তাদের মধ্যে অনেকেই জুম চাষের পরিবর্তে রাবার চাষ করে অর্থোপার্জন করে। নতুন ভূমিনীতি অনুযায়ী চাকমাদেরকে ব্যক্তি মালিকানায় জমি বরাদ্দ না দেওয়ায় তাদের অনেকেই সমতল ও নিচু ভূমিতে হালচানের মাধ্যমে ধান চাষ করে। আধুনিকতার প্রভাবে চাকমাদের পোশাক-পরিচ্ছদেও যথেষ্ট পরিবর্তন লক্ষ করা যায়। চাকমা পুরুষদের পরিধেয় বস্ত্রের মধ্যে ধুতি, পাঞ্জাবী, জুম্ম সুলুম, গামছা ইত্যাদি উল্লেখযোগ্য। তবে বর্তমানে তারা বাঙালিদের মতোই প্যান্ট, শার্ট বেশি পরিধান করে। এমনিভাবে চাকমা মহিলাদের পোশাকের মধ্যে আলাম, পিনোন, খাদি, খাদাং ইত্যাদি উল্লেখযোগ্য। কিন্তু আজকাল শিক্ষিত চাকমা নারীরা বাঙালিদের মতো সালোয়ার, কামিজ, শাড়ি ও ব্লাউজ পরিধান করে। শিক্ষাক্ষেত্রেও চাকমা সমাজে পরিবর্তন লক্ষ করা যায়। বর্তমানে চাকমারা তাদের নিজস্ব ভাষার পাশাপাশি বাংলা ও ইংরেজি ভাষাতেও শিক্ষিত হচ্ছে। চাকরি ক্ষেত্রে বিশেষ কোটার ব্যবস্থা থাকায় চাকমাদের মধ্যে আধুনিক শিক্ষা গ্রহণের প্রবণতা বাড়ছে এবং তাদের জীবনমান উন্নত হচ্ছে। পরিশেষে বলা যায়, আধুনিক শিক্ষা ও মানসিকতার বিস্তারের ফলে চাকমা সমাজে অত্যন্ত দ্রুত গতিতে পরিবর্তন সংঘটিত হচ্ছে।"
        }
      ]
    },
    {
      "number": "6",
      "uddipok": "'মাগো ওরা বলে সবার কথা কেড়ে নেবে তোমার কোলে শুয়ে গল্প শুনতে দেবে না। বলো, মা, তাই কি হয়?",
      "tag": "SGC 23",
      "sub_questions": [
        {
          "label": "ক",
          "question": "ছয় দফা দাবি কী নামে পরিচিত?",
          "explanation": "ছয় দফা দাবি বাঙালির মুক্তির সনদ নামে পরিচিত।"
        },
        {
          "label": "খ",
          "question": "ছয় দফা দাবির ২টি দফা উল্লেখ করো।",
          "explanation": "পাকিস্তানের স্বৈরতান্ত্রিক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল বাঙালির দাবি। তন্মধ্যে দুইটি দফা হলো- ১. লাহোর প্রস্তাবের ভিত্তিতে সংবিধান রচনা করে পাকিস্তানকে একটি ফেডারেল রাষ্ট্র হিসেবে গঠন করতে হবে এবং এ সরকার ব্যবস্থা হবে সংসদীয় পদ্ধতির। ২. যুক্তরাষ্ট্রীয় সরকারের হাতে থাকবে দেশরক্ষা ও পররাষ্ট্র বিষয়। অন্যান্য বিষয় প্রদেশের হাতে থাকবে।"
        },
        {
          "label": "গ",
          "question": "উদ্দীপকটি কোন আন্দোলনকে কেন্দ্র করে? ব্যাখ্যা করো।",
          "explanation": "উদ্দীপকে উল্লেখিত কবিতাটি বাংলাদেশের অত্যন্ত তাৎপর্যময় ভাষা আন্দোলনকে নির্দেশ করছে। ১৯৪৭ সালে পাকিস্তান রাষ্ট্রের সৃষ্টির পর থেকেই বাঙালিদের সাংস্কৃতিক ক্ষেত্রে বশ্যতা স্বীকার করানোর জন্য পাকিস্তানিরা উঠে পড়ে লাগে। ১৯৪৭ সালেই উর্দুকে পাকিস্তানের রাষ্ট্রভাষা করার প্রস্তাব আসলে, বুদ্ধিজীবীরা প্রবন্ধ লিখে তার প্রতিবাদ জানান। ১৯৪৮ সালের মার্চ মাসে পাকিস্তানের প্রতিষ্ঠাতা মুহাম্মদ আলী জিন্নাহ ঢাকায় ছাত্রদের উদ্দেশ্যে বক্তৃতায় বলেন, 'উর্দুই হবে পাকিস্তানের রাষ্ট্রভাষা'। বাংলার নির্ভীক ছাত্রসমাজ সাথে সাথে এ বক্তব্যের প্রতিবাদ জানায়। আর সেই সাথে সূত্রপাত হয় ঐতিহাসিক ভাষা আন্দোলনের। ১৯৫২ সালে পাকিস্তানের প্রধানমন্ত্রী খাজা নাজিম উদ্দীন এক জনসভায় আবারও ঘোষণা করেন, উর্দুই হবে পাকিস্তানের একমাত্র রাষ্ট্রভাষা। এ ঘোষণা শোনা মাত্রই পূর্ব পাকিস্তানের জনগণ ক্ষোভে ফেটে পড়ে। ভাষা আন্দোলনের গতিকে তীব্রতর করতে গঠিত হয় 'সর্বদলীয় রাষ্ট্রভাষা সংগ্রাম পরিষদ'। ১৯৫২ সালের ২১শে ফেব্রুয়ারি জারিকৃত ১৪৪ ধারা ভেঙে ছাত্ররা মিছিল বের করে। মিছিলে পুলিশ বাহিনী গুলি করলে বরকত, জব্বার, রফিক, শফিকসহ অনেকে নিহত হন। উদ্দীপকে উল্লিখিত কবিতাটি ভাষা আন্দোলনের পটভূমি ও আন্দোলনের চিত্র বহন করছে। যেমন- সবার কথা কেড়ে নেবে ও মায়ের কোলে শুয়ে গল্প শুনতে দেবে না, যা ভাষা আন্দোলনের পটভূমি অর্থাৎ সাংস্কৃতিক বৈষম্যের চিত্র ফুটিয়ে তুলেছে। উপরের আলোচনার পরিপ্রেক্ষিতে সুস্পষ্টভাবে বলা যায় যে, উদ্দীপকটি ভাষা আন্দোলনই নির্দেশ করছে।"
        },
        {
          "label": "ঘ",
          "question": "উদ্দীপকে নির্দেশিত আন্দোলন বাঙালি জাতীয়তাবাদের মূল ভিত্তি- তুমি কি একমত? যুক্তি দাও।",
          "explanation": "উদ্দীপকে নির্দেশিত ভাষা আন্দোলন বাঙালি জাতীয়তাবাদের মূলভিত্তি। পাকিস্তান রাষ্ট্র সৃষ্টির পর পশ্চিম পাকিস্তানের বৈষম্য ও নির্যাতনের বিরুদ্ধে পূর্ব বাংলায় বাঙালিদের প্রথম বিদ্রোহ গড়ে ওঠে ভাষাকে কেন্দ্র করে। এই আন্দোলন পাকিস্তানি জাতীয়তাবাদের ভিত্তিকে দুর্বল করে এবং বাঙালিদের মধ্যে বাঙালি জাতীয়তাবাদী চেতনার জন্ম দেয়। এ আন্দোলনের ফলে বাঙালি জাতির মধ্যে যে। জাতীয়তাবাদী চেতনার উন্মেষ ঘটে তা তাদের রাজনৈতিক, অর্থনৈতিক ও সাংস্কৃতিক মুক্তির পথকে সুগম করে এবং স্বাধীনতা অর্জনে গুরুত্বপূর্ণ ভূমিকা পালন করে। স্বাধীন বাংলাদেশের ভিত্তি ছিল ভাষা আন্দোলনের মাধ্যমে সৃষ্ট জাতীয়তাবাদ। এ আন্দোলনের অনুপ্রেরণায় বাঙালিরা ধাপে ধাপে স্বাধিকার থেকে স্বায়ত্তশাসন, এবং স্বায়ত্তশাসন থেকে স্বাধীনতার দিকে অগ্রসর হয়। '৫৪ র যুক্তফ্রন্ট নির্বাচন, '৬২ এর শিক্ষা আন্দোলন, '৬৬ এর ছয় দফা আন্দোলন, '৬৯ এর গণ-আন্দোলন, '৭০ এর নির্বাচন এবং '৭১ এর স্বাধীনতা সংগ্রাম সবই '৫২ এর ভাষা আন্দোলনের অনুপ্রেরণার ফসল। অর্থাৎ, ভাষা আন্দোলন বাঙালি জনগণের মধ্যে জাতীয় সংহতি ও একাত্মবোধ সৃষ্টি করে এবং বাঙালিদের নিজেদের স্বাতন্ত্র্য সত্তা সম্পর্কে সচেতন করে তোলে। উপরের আলোচনার পরিপ্রেক্ষিতে তাই সুস্পষ্টভাবে বলা যায়, ভাষা আন্দোলন ছিল বাঙালি জাতীয়তাবাদের মূলভিত্তি।"
        }
      ]
    },
    {
      "number": "7",
      "uddipok": "১৯৫৪ → ১৯৫৯ → ১৯৭০ → ১৯৭১",
      "tag": "SGC 23",
      "sub_questions": [
        {
          "label": "ক",
          "question": "১৯৬৯ সাল কেন বিখ্যাত?",
          "explanation": "১৯৬৯ সাল পাকিস্তানি সরকারের বিরুদ্ধে বাঙালির গণ-আন্দোলন বা গণঅভ্যুত্থানের জন্য বিখ্যাত।"
        },
        {
          "label": "খ",
          "question": "১৯৫৪ সালের নির্বাচনে কোন দল কত ভোটে জয়ী হয়?",
          "explanation": "১৯৫৪ সালের নির্বাচনে যুক্তফ্রন্ট নিরঙ্কুশ বিজয় অর্জন কর। নির্বাচচনে জনগণ ২১ দফাকে তাদের স্বার্থ রক্ষার উপায় হিসেবে বিবেচনা করে যুক্তফ্রন্টকে নিরঙ্কুশ বিজয়ী করে। পূর্ব বাংলার প্রাদেশিক পরিষদের মোট ৩০৯টি আসনের মধ্যে যুক্তফ্রন্ট ২২৩টি, মুসলিম লীগ মাত্র ৯টি আসন লাভ করে এবং বাকি আসন অন্যরা পায়। এই নির্বাচনের মাধ্যমে পূর্ব বাংলার জনগণ পশ্চিম পাকিস্তানের কর্তৃত্ব ও প্রভাব থেকে মুক্ত হওয়ার রায় প্রদান করে।"
        },
        {
          "label": "গ",
          "question": "উদ্দীপকের উল্লেখিত ১৯৭০ সালের নির্বাচনের ফলাফল ব্যাখ্যা করো।",
          "explanation": "উদ্দীপকে উল্লিখিত ১৯৭০ সালের নির্বাচনের অভূতপূর্ব ফলাফল ছিল বাঙালির জাতীয় উত্থানের পরিচয়বাহী অনন্য সাধারণ মাইলফলক। ১৯৭০ সালের নির্বাচন ছিল অবিভক্ত পাকিস্তান রাষ্ট্রের প্রথম ও শেষ সাধারণ নির্বাচন। এ নির্বাচন অবাধ সুষ্ঠু ও শান্তিপূর্ণ পরিবেশে অনুষ্ঠিত হয়। নির্বাচনী ফলাফলে দেখা যায়, আওয়ামী লীগ পূর্ব পাকিস্তানের জাতীয় পরিষদের ১৬২টি এলাকাভিত্তিক আসনের মধ্যে ১৬০টি আসন জয়লাভ করে। জাতীয় পরিষদের পূর্ব পাকিস্তানের জন্য সংরক্ষিত ৭টি মহিলা আসনের সব কটিতে আওয়ামী লীগ জয় লাভ করে। সর্বমোট ৩১৩ সদস্য বিশিষ্ট জাতীয় পরিষদে আওয়ামী লীগের আসন সংখ্যা দাঁড়ায় ১৬৭টি। পূর্ব পাকিস্তানের প্রাদেশিক পরিষদের নির্বাচনেও আওয়ামী লীগ নিরঙ্কুশ সংখ্যাগরিষ্ঠতা অর্জন করে। প্রাদেশিক পরিষদের মোট ৩০০টি এলাকাভিত্তিক আসনের মধ্যে আওয়ামী লীগ ২৮৮টি আসন লাভ করে। অপরদিকে জাতীয় পরিষদে পশ্চিম পাকিস্তানের জন্য বরাদ্দকৃত ১৩৮টি এলাকাভিত্তিক আসনের মধ্যে ৮৩টি আসনে পিপিপি জয়লাভ করে। উদ্দীপকে উল্লেখিত ১৯৭০ সালের নির্বাচনের উক্ত ফলাফল পাকিস্তানের রাজনীতিতে বৈপ্লবিক পরিবর্তনের সূচনা করে। পূর্ব পাকিস্তানে পাকিস্তান পিপলস পার্টি কোনো ভোট পায়নি। এতে প্রমাণিত হয় যে, পাকিস্তানি জাতীয়তাবাদের কোনো ভিত্তি নেই; দুই অংশের মানুষের আশা-আকাঙ্ক্ষা ও মানসিকতা ভিন্ন। মূলত এ নির্বাচনের রায়ই যুক্ত পাকিস্তানের আনুষ্ঠানিক মৃত্যুবার্তা ঘোষণা করে।"
        },
        {
          "label": "ঘ",
          "question": "স্বাধীন সার্বভৌম দেশ হিসেবে আত্মপ্রকাশের সাল সম্পর্কে আলোচনা করো।",
          "explanation": "উদ্দীপকে উল্লেখিত ১৯৭১ সালে বাংলাদেশ স্বাধীন সার্বভৌম দেশ হিসেবে আত্মপ্রকাশ করে। ঢাকার রেসকোর্স ময়দানে ১৯৭১ সালের ৭ মার্চ তারিখে বাংলাদেশকে স্বাধীন করার জন্য বঙ্গবন্ধু মুক্তি সংগ্রামের উদাত্ত আহ্বান জানান। এ যুদ্ধে বঙ্গবন্ধু সরাসরি অংশগ্রহণ না করলেও তার দিক নির্দেশনা ও আহ্বানে সমগ্র বাঙালি জাতি এ যুদ্ধে ঝাঁপিয়ে পড়ে। ২৫ মার্চের মধ্যরাতে অর্থাৎ ২৬ মার্চের প্রথম প্রহরে গ্রেফতার হওয়ার আগে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। ইতোমধ্যে পাকিস্তানি সৈন্যরা আধুনিক মারণাস্ত্র নিয়ে ঝাঁপিয়ে পড়ে নিরস্ত্র বাঙালির ওপর। শুরু হয় স্বাধীনতা সংগ্রাম। বাংলাদেশের সামরিক ও বেসামরিক জনতা ঝাঁপিয়ে পড়ে মুক্তিযুদ্ধে। ১৯৭১ সালের ১০ এপ্রিল মুজিবনগরে আওয়ামী লীগের নির্বাচিত গণপ্রতিনিধিরা স্বাধীনতার ঘোষণাপত্রের আদেশনামা জারি করেন এবং গঠিত হয় মুজিবনগর সরকার। বঙ্গবন্ধু শেখ মুজিবুর রহমানকে মুজিবনগর সরকারের রাষ্ট্রপতি ঘোষণা করা হয়। মুজিবনগর সরকার বাংলাদেশের মুক্তিযুদ্ধ পরিচালনায় সক্রিয় ভূমিকা রাখে। দীর্ঘ নয় মাসব্যাপী রক্তক্ষয়ী সংঘর্ষের পর ৩০ লক্ষ শহিদের রক্তের বিনিময়ে যুদ্ধে জয়লাভ করে বাঙালি জাতি। অর্জিত হয় লাল সবুজের পতাকা। স্বাধীন সার্বভৌম দেশ হিসেবে বিশ্বের মানচিত্রে স্থান করে নেয় বাংলাদেশ নামক রাষ্ট্র।"
        }
      ]
    },
    {
      "number": "8",
      "uddipok": "পুঠিয়া রাজবাড়ি সম্পর্কে গল্প শুনে সেখানে যাওয়ার আগ্রহ তৈরি হয় সমাজবিজ্ঞান বিষয়ে পঠিত শিক্ষার্থী রিয়া শেঠের। গ্রীষ্মের ছুটিতে সে তার মামার সাথে সেখানে ঘুরতে যায়। রাজবাড়িটি এখন ধ্বংসস্তূপে পরিণত হয়েছে। কিন্তু শিব মন্দির, গোবিন্দ মন্দির, দূর্গা মন্দির প্রভৃতির দেয়ালে রিয়া দেখতে পায় অসংখ্য টেরাকোটা। টেরাকোটাগুলোতে ঐসময়কার যুদ্ধাস্ত্র, যানবাহন, সাংস্কৃতিক অনুষ্ঠান প্রভৃতির প্রতিচ্ছবি চিত্রিত হয়েছে নিখুঁতভাবে।",
      "tag": "SGC 23",
      "sub_questions": [
        {
          "label": "ক",
          "question": "বাংলাদেশের সমাজবিজ্ঞান চর্চার ক্ষেত্রে অগ্রপথিক হিসাব কাকে স্থান দেওয়া হয়?",
          "explanation": "বাংলাদেশে সমাজবিজ্ঞান চর্চার ক্ষেত্রে অগ্রপথিক হিসেবে ড. এ. কে. নাজমুল করিমকে স্থান দেওয়া হয়।"
        },
        {
          "label": "খ",
          "question": "সমাজবিজ্ঞানের জন্ম হয় পাশ্চাত্যের শিল্প বিপ্লবকালে- ব্যাখ্যা করো।",
          "explanation": "উনবিংশ শতকের মাঝামাঝি সময়ে পাশ্চাত্যের শিল্প বিপ্লবকালে সমাজবিজ্ঞানের জন্ম হয়। ফরাসি বিপ্লব ও শিল্প বিপ্লবের ফলাফল হিসেবে ইউরোপের সমাজ জীবনে যে অস্থিরতা ছড়িয়ে পড়েছিল তা থেকে উত্তরণের দিক নির্দেশনা প্রদান সামাজিক বিজ্ঞানের প্রচলিত শাখাগুলোর (রাষ্ট্রবিজ্ঞান, অর্থনীতি ইত্যাদি) পক্ষে সম্ভব ছিল না। এ অবস্থায় ফরাসি দার্শনিক সেইন্ট সাইমন একটি নতুন বিজ্ঞান প্রতিষ্ঠার প্রস্তাব করেন। সাইমনের পথ অনুসরণ করে তাঁর যোগ্য অনুসারী অগাস্ট কোঁৎ সমাজবিজ্ঞান বিষয়ের ভিত্তি স্থাপন করেন। সেজন্যই বলা হয়েছে, সমাজবিজ্ঞানের জন্ম হয় পাশ্চাত্যের শিল্প বিপ্লবকালে।"
        },
        {
          "label": "গ",
          "question": "পুঠিয়া রাজবাড়ি সম্পর্কে জানার উৎসটি সমাজবিজ্ঞানের পরিধির কোন অংশে আলোচিত হয়? ব্যাখ্যা করো।",
          "explanation": "পুটিয়া রাজবাড়ি সম্পর্কে জানার উৎসটি সমাজবিজ্ঞানের পরিধির প্রত্নতত্ত্ব অংশে আলোচিত হয়। মানব সভ্যতা শুরু থেকেই বর্তমানের মতো আধুনিক ছিল না। বিভিন্ন যুগ, নানা উৎপাদন পদ্ধতি পার হয়ে মানুষ বর্তমান আধুনিক সময়ে পৌঁছেছে। সভ্যতার সাথে মানুষের এই যাত্রার ইতিহাস প্রত্নতাত্ত্বিক নিদর্শন বিশ্লেষণের মাধ্যমে জানা যায়। বস্তুত প্রত্নতাত্ত্বিক নিদর্শন কোনো দেশ, জাতি, রাজবংশের ইতিহাসের অন্যতম গুরুত্বপূর্ণ উৎস বা উপাদান হিসেবে স্বীকৃত। বাংলাদেশে যেসব গুরুত্বপূর্ণ প্রত্নতাত্ত্বিক স্থান আবিষ্কৃত হয়েছে মহাস্থানগড়, পাহাড়পুর, ময়নামতি ও উয়ারী-বটেশ্বর তার অন্যতম। এসব স্থানে আবিষ্কৃত প্রত্নতাত্ত্বিক নিদর্শন এ অঞ্চলের' সামাজিক ইতিহাস রচনার মুখ্য উপাদান। উদ্দীপকে প্রায় ধ্বংসস্তূপে পরিণত হওয়া পুঠিয়া রাজবাড়ীর কথা বলা হয়েছে। সেখানকার বিভিন্ন মন্দিরের গায়ে খোদাই করা টেরাকোটা থেকে ঐ সময়ের যুদ্ধাস্ত্র, যানবাহন, সাংস্কৃতিক অনুষ্ঠান ইত্যাদির প্রতিচ্ছবি মেলে। যেমনটা উপরের আলোচনায় প্রত্নতত্ত্বের সম্পর্কে বলা হয়েছে। সুতরাং বলা যায়, পুঠিয়া রাজবাড়ি সম্পর্কে জানার উৎসটি সমাজবিজ্ঞানের অন্যতম পরিধি প্রত্নতত্ত্ব অংশে আলোচিত হয়েছে।"
        },
        {
          "label": "ঘ",
          "question": "উদ্দীপকে সমাজবিজ্ঞানের যে শাখা সম্পর্কে আলোচনা করা হয়েছে তার তাৎপর্য বিশ্লেষণ করো।",
          "explanation": "উদ্দীপকে সমাজবিজ্ঞানের প্রত্নতত্ত্ব শাখাটি সম্পর্কে আলোচনা করা হয়েছে। এ শাখাটি সমাজ ও সভ্যতার বিকাশে অত্যন্ত গুরুত্বপূর্ণ ভূমিকা পালন করে। প্রত্নতত্ত্বের প্রধান লক্ষ্য হলো প্রাচীনকালের মানুষের ইতিহাস খুঁজে বের করা। পৃথিবীর স্তরভেদ করে ধীরে ধীরে তার রহস্যের পর্দা সরিয়ে প্রত্নতাত্ত্বিকরা প্রাচীন মানুষের চিহ্ন খুঁজে বের করেন। প্রাচীনকালের মানুষের ব্যবহৃত সামগ্রী শুধু যে জাদুঘরের সম্পদ বাড়ায় তাই নয়, ওই সব সামগ্রীর কার্যকারিতা, উপযোগিতা আর প্রয়োজনীয়তা বিশ্লেষণ করে একাধারে প্রত্নতাত্ত্বিকরা দৈহিক নৃবিজ্ঞানীর সহায়তায় মানুষের গঠন প্রকৃতির সাথে তাদের সম্পর্ক, অন্যদিকে সাংস্কৃতিক নৃবিজ্ঞানীর সহায়তায় সমাজজীবনে ওইসব সামগ্রীর প্রভাব নির্ণয়ে উদ্যোগী হন। প্রাচীন সভ্যতার লীলাভূমি আমাদের এই বাংলাদেশের সমাজ ও সংস্কৃতির ইতিহাস বেশ প্রাচীন। কিন্তু কালের বিবর্তনে এদেশের প্রাচীন জনপদ, সংস্কৃতি ও সভ্যতার নিদর্শনসমূহের অধিকাংশই হারিয়ে গিয়েছে। এদেশের প্রত্নস্থানসমূহের মধ্যে উয়ারী-বটেশ্বর, মহাস্থানগড়, পাহাড়পুর, ময়নামতি বিশেষভাবে গুরুত্বপূর্ণ। প্রত্নতাত্ত্বিক খননকার্যের ফলে এ স্থানগুলোতে বহুবিধ প্রত্নসম্পদ ও স্থাপত্য নিদর্শন পাওয়া গেছে। এসব প্রত্নসম্পদের মধ্যে ইমারতের ধ্বংসাবশেষ, বাসভবন, মন্দির, স্তূপ, বৌদ্ধবিহার ইত্যাদি উল্লেখযোগ্য। এসব স্থানে প্রাপ্ত মুদ্রা, তাম্র ও শিলালিপি পরীক্ষা-নিরীক্ষা এবং পর্যবেক্ষণের মাধ্যমে আমরা তখনকার সময়ের মানুষের আর্থ-সামাজিক, সাংস্কৃতিক, রাজনৈতিক ও ধর্মীয় অবস্থার ধারণা পাই। সার্বিক আলোচনার প্রেক্ষিতে বলা যায়, সমাজবিজ্ঞানের অন্যতম শাখা 'প্রত্নতত্ত্বের সমাজবিজ্ঞান' যেকোনো সমাজের অতীত সামাজিক অবস্থা বিশ্লেষণে বিশেষ গুরুত্বের দাবিদার।"
        }
      ]
    },
    {
      "number": "9",
      "uddipok": "মাহাতাব রিকশা চালক। নয় ভাই-বোনের মধ্যে সে সবার ছোট। ১৮ বছর বয়সে সে বিয়ে করে। তার স্ত্রী চারটি মেয়ে সন্তানের জন্ম দেয়। ছেলে সন্তানের আশায় বাবার পরামর্শে সে আবার বিয়ে করে। তার দ্বিতীয় স্ত্রীর বয়স ১৫ বছর।",
      "tag": "SGC 23",
      "sub_questions": [
        {
          "label": "ক",
          "question": "বেকারত্বের সংজ্ঞা দাও।",
          "explanation": "শারীরিক ও মানসিকভাবে সুস্থ কোনো ব্যক্তি যখন পূর্ণ বা খণ্ডকালীন কাজ করতে ইচ্ছুক হয় অথচ কাল পায় না তখন সে ব্যক্তিকে বেকার এবং তার কর্মহীন অবস্থাকে বেকারত্ব বলে।"
        },
        {
          "label": "খ",
          "question": "সামাজিক সমস্যা কী?",
          "explanation": "সামাজিক সমস্যা হলো মানুষের সামাজিক সম্পর্ক, সামাজিক প্রতিষ্ঠান, সমাজকাঠামো, সমাজের বিদ্যমান রীতিনীতি ও আদর্শের পরিপন্থি অবস্থা। সামাজিক সমস্যা এমন এক অবস্থা, যা সমাজের সকল আদর্শ ও মূল্যবোধের জন্য হুমকিস্বরূপ বা প্রতিবন্ধক হয়ে দাঁড়ায় অথবা এগুলোকে ধ্বংস করে দেয়। এটি সমাজের প্রচলিত রীতিনীতি ও মূল্যবোধকে উপেক্ষা করে সমাজে বিশৃঙ্খল পরিস্থিতির জন্ম দেয়। জনসংখ্যা, দারিদ্র্য, নিরক্ষরতা, সন্ত্রাস, দুর্নীতি, যৌতুক, জজ্যিবাদ, বেকারত্বসহ সমাজে নানাবিধ সামাজিক সমস্যা রয়েছে।"
        },
        {
          "label": "গ",
          "question": "মাত্রাতিরিক্ত জনসংখ্যা কোনো দেশের উন্নয়নের পথে বাধার সৃষ্টি করে- উদ্দীপকের আলোকে ব্যাখ্যা করো।",
          "explanation": "উদ্দীপকে ইঙ্গিতকৃত মাত্রাতিরিক্ত জনসংখ্যা কোনো দেশের উন্নয়নের পথে সবচেয়ে বৃহৎ প্রতিবন্ধক হিসেবে কাজ করে। জনসংখ্যা একটি দেশের সম্পদ বা শক্তি হিসেবে বিবেচিত হয়। দেশের সার্বিক উন্নতি, অগ্রগতি ও সমৃদ্ধির জন্য জনসংখ্যা আবশ্যকীয় একটি উপাদান। কিন্তু এ জনসংখ্যা যদি কাঙ্ক্ষিত সংখ্যার চেয়ে বেশি হয় তবে তা সমস্যার কারণ হয়ে দাঁড়ায়। দেশে প্রাপ্য সম্পদ ও আয়তনের তুলনায় অধিক জনসংখ্যা জনাধিক্যের সৃষ্টি করে। বাংলাদেশের জনসংখ্যা সমস্যা মৌলিক চাহিদাসহ অন্যান্য ক্ষেত্রেও মারাত্মক চাপ সৃষ্টি করছে। মাত্রাতিরিক্ত জনসংখ্যা একদিকে যেমন সামাজিক বিশৃঙ্খলা সৃষ্টি করে অন্যদিকে তেমনি অর্থনৈতিক অনগ্রসরতার কারণ হয়ে দাঁড়ায়। আবাদি জমির ওপর একদিকে যেমন বসতি, শিল্পকারখানা গড়ে তোলার চাপ বাড়ে তেমনি উৎপাদন বাড়ানোরও দরকার হয়। এতে শিল্প ও কৃষি উভয়ই ব্যাহত হয়। আবার ব্যয় বেড়ে যাওয়ার ফলে মূলধন গঠন হয় না। তাই বিনিয়োগও হয় না। অধিক জনসংখ্যার দরুণ দারিদ্র্য, অশিক্ষা, বেকারত্ব সৃষ্টি হয়। উচ্চজনসংখ্যা দেশের সব ধরনের উন্নয়ন ব্যাহত করে। অধিক জনসংখ্যার ব্যয় বহন করতে গিয়ে অধিকাংশ অর্থ ব্যয় হয়। ফলে সরকারি এবং বেসরকারি পর্যায়ে উন্নয়ন কার্যক্রম ব্যাহত হয় ও জনগণের জীবনযাত্রার মান নিচে নেমে আসে। উপরোক্ত আলোচনার প্রেক্ষিতে নির্দ্বিধায় বলা যায়, মাত্রাতিরিক্ত জনসংখ্যা কোনো দেশের উন্নয়নের পথে বাধাস্বরূপ।"
        },
        {
          "label": "ঘ",
          "question": "বাংলাদেশের জনসংখ্যা বৃদ্ধি কোনো একক কারণে সৃষ্ট নয়- উক্তিটির যথার্থতা যাচাই করো।",
          "explanation": "বাংলাদেশের জনসংখ্যা বৃদ্ধি কোনো একক কারণে সৃষ্ট নয়- উক্তিটি যথার্থ। বাংলাদেশের জনসংখ্যা সমস্যা মূলত বিভিন্ন প্রাকৃতিক, আর্থসামাজিক ও সাংস্কৃতিক কারণে সৃষ্টি হয়েছে। এদেশের ভৌগোলিক অবস্থান, জনগণের উচ্চ প্রজনন ক্ষমতা জনসংখ্যা বৃদ্ধির প্রধান প্রাকৃতিক কারণ। শিশুর উচ্চ জন্মহার ও নিম্ন মৃত্যুহার, জনসংখ্যা বৃদ্ধিতে ইন্ধন যোগায়। এছাড়া জনসংখ্যা বৃদ্ধির উল্লেখযোগ্য সামাজিক কারণসমূহের মধ্যে রয়েছে- বাল্যবিবাহ, বহুবিবাহ, নিরক্ষরতা ও অজ্ঞতা, নারী শিক্ষার ও নারীর ক্ষমতায়নের অভাব ইত্যাদি। পাশাপাশি চিত্তবিনোদনের অভাব, পুত্রসন্তানের আকাঙ্ক্ষা, সামাজিক সচেতনতার অভাবও জনসংখ্যা বৃদ্ধি করে। এদেশের মানুষ দারিদ্র্য ও নিম্ন জীবনযাত্রার মানের জন্য অধিক জনসংখ্যার সমস্যা অনুধাবন করতে পারে না বলে তারা তা নিয়ন্ত্রণের জন্য সঠিক ব্যবস্থাও নেয় না। ফলে জনসংখ্যা অপরিমিত হারে বেড়ে যায়। উপরের আলোচনার পরিসমাপ্তিতে বলা যায়, উদ্দীপকে উল্লেখিত জনসংখ্যা সমস্যা কোনো একক কারণে নয় বরং নানাবিধ সামাজিক, সাংস্কৃতিক, অর্থনৈতিক, রাজনৈতিক কারণে সৃষ্টি হয়।"
        }
      ]
    },
    {
      "number": "10",
      "uddipok": "মর্জিনার বয়স চল্লিশ বছর। তিন বছর আগে তার স্বামী মারা যায়। সন্তানদের নিয়ে সে অসহায় হয়ে পড়ে। একটি বেসরকারি সংস্থার সহায়তায় সে নকশিকাঁথা সেলাই ও বাঁশ-বেতের বিভিন্ন জিনিস তৈরি করে। গ্রামের অনেক নারী তাদের সাথে কাজ করে। তাদের সংসারে সচ্ছলতা এসেছে।",
      "tag": "SGC 23",
      "sub_questions": [
        {
          "label": "ক",
          "question": "NGO-এর পূর্ণরূপ লেখো।",
          "explanation": "NGO-এর পূর্ণরূপ হলো- Non Government Organization."
        },
        {
          "label": "খ",
          "question": "\"সামাজিক উন্নয়ন হচ্ছে মানুষের সামগ্রিক উন্নয়ন”- ব্যাখ্যা করো।",
          "explanation": "যখন মানুষের জীবনের সবক্ষেত্রে উন্নতি ঘটে তখনই সামাজিক উন্নয়ন সংঘটিত হয়। যখন সমাজের সাধারণ মানুষের শিক্ষা, স্বাস্থ্য, পুষ্টি, অভ্যাস, ধ্যান-ধারণা, আচার-আচরণ সব ক্ষেত্রেই ইতিবাচক পরিবর্তন আসে এবং এর সাথে সাথে জনগণের আয়ুষ্কাল, ভোগের পরিমাণ, রাজনৈতিক সচেতনতা, সিদ্ধান্ত গ্রহণ ক্ষমতা বৃদ্ধি পায়; পাশাপাশি শিশু ও মাতৃমৃত্যুর হার, বেকারত্ব হ্রাস পায় তখনই সামাজিক উন্নয়ন হয়েছে বলে মনে করা হয়। অর্থাৎ মানুষের পুরো জীবনযাপন পদ্ধতিকে কেন্দ্র করেই সামাজিক উন্নয়ন সংঘটিত হয়। এজন্যই বলা হয়, সামাজিক উন্নয়ন অর্থ মানুষের সামগ্রিক উন্নয়ন।"
        },
        {
          "label": "গ",
          "question": "সরকারি উদ্যোগের পাশাপাশি মর্জিনার মতো মহিলাদের উদ্যোগ সমাজে প্রকৃত উন্নয়ন ঘটাবে- ব্যাখ্যা করো।",
          "explanation": "বাংলাদেশের দারিদ্র্য বিমোচনে এবং আত্মকর্মসংস্থান সৃষ্টিতে সরকারি উদ্যোগের পাশাপাশি উদ্দীপকের মর্জিনার মতো মহিলাদের উদ্যোগ সমাজের প্রকৃত উন্নয়ন ঘটাবে। সামাজিক উন্নয়ন একক কোনো কাজ নয়। সকল সরকারি-বেসরকারি সংস্থা নিজ নিজ কর্মসূচি; যেমন কৃষি, স্বাস্থ্য, শিক্ষা যোগাযোগ ব্যবস্থা ইত্যাদি বাস্তবায়ন করলেই সামাজিক উন্নয়ন সংঘঠিত হবে। বাংলাদেশ গ্রামপ্রধান দেশ। কিন্তু সামাজিক উন্নয়নের মাপকাঠিতে এদেশ পিছিয়ে আছে কারণ গ্রামগুলোতে যথার্থ উন্নয়নের ছোঁয়া লাগেনি। এ পরিস্থিতির উত্তরণে বাংলাদেশের সরকারি-বেসরকারি সংস্থার পাশাপাশি মর্জিনার মতো ব্যক্তি পর্যায়ে প্রচেষ্টা চালানো অতীব জরুরি। মর্জিনা তার অর্থনৈতিক অবস্থার উন্নয়ন ঘটাতে বেসরকারি সংস্থার সহায়তা নিয়ে কুটির শিল্পজাত দ্রব্য তৈরির কাজ শুরু করার মাধ্যমে আরও অনেকের কর্মসংস্থান সৃষ্টি করে। বেসরকারি সংস্থা গ্রামের দরিদ্র মানুষকে ক্ষুদ্র ঋণ প্রদান করে মূলধন সরবরাহ করে। এছাড়া গ্রামের দরিদ্র, অসহায় নারীদেরকে সহজ শর্তে ঋণদান এবং প্রশিক্ষণ কর্মসূচির মাধ্যমে তাদের সাবলম্বী করে গড়ে তোলে। আর যারা এই সুবিধা গ্রহণ করে তারা নিজের পাশাপাশি সমাজের অন্যদেরও কর্মসংস্থান সৃষ্টি ও দারিদ্র্য বিমোচনে ভূমিকা রাখতে সক্ষম হয়। সুতরাং বলা যায়, সরকারি উদ্যোগের পাশাপাশি মর্জিনার মতো মহিলাদের উদ্যোগ সমাজের প্রকৃত উন্নয়ন ঘটাবে- কথাটি যথার্থ।"
        },
        {
          "label": "ঘ",
          "question": "বাংলাদেশের গ্রামীণ আর্থ-সামাজিক উন্নয়নে বেসরকারি সংস্থার ভূমিকা মূল্যায়ন করো।",
          "explanation": "উদ্দীপকে উল্লেখিত বেসরকারি সংস্থা বাংলাদেশের গ্রামীণ আর্থ- সামাজিক উন্নয়নে অত্যন্ত গুরুত্বপূর্ণ ভূমিকা পালন করছে। বেসরকারি সংস্থা গ্রামীণ ব্যাংক ক্ষুদ্রঋণ প্রদানকারী প্রতিষ্ঠান হিসেবে বিশ্ব জুড়ে খ্যাতি লাভ করেছে। এছাড়া আশা, প্রশিকা, পিকেএসএফ, গণস্বাস্থ্য কেন্দ্র, গণসাহায্য সংস্থা, দীপশিখা, আইন ও সালিস কেন্দ্র, টিএমএসএসহ বাংলাদেশে আরও অনেক বেসরকারি সংস্থা আছে যারা সামাজিক উন্নয়নে বিশেষ অবদান রাখছে। বেসরকারি সংস্থা বাংলাদেশের সবচেয়ে বড় সামাজিক সমস্যা জনসংখ্যাধিক্য সমাধানে বিভিন্ন কার্যক্রম পরিচালনা করে। যার ফলে পূর্বাপেক্ষা জনসংখ্যা বৃদ্ধির হার অনেকটাই কমেছে। উদ্দীপকের ন্যায় দারিদ্র্য বিমোচনে এবং এর সাথে সম্পৃক্ত সমস্যা মোকাবেলায়ও বেসরকারি সংস্থাগুলো গুরুত্বপূর্ণ ভূমিকা রাখছে। পাশাপাশি তারা চাকরি সৃষ্টি, স্বকর্মসংস্থান সৃষ্টিতেও কাজ করছে। শিক্ষা বিস্তারেও বেসরকারি সংস্থা নানাবিধ কাজ করছে। আধুনিক প্রযুক্তির মাধ্যমে কৃষির উন্নয়নে বেসরকারি সংস্থা এগিয়ে এসেছে। তারা কৃষি বিষয়ক প্রশিক্ষণে ভূমিকা রাখছে। এসবের পাশাপাশি বৃক্ষরোপণ কার্যক্রম, ক্ষুদ্র ও কুঠির শিল্পের উন্নয়ন, স্বাস্থ্য সুরক্ষায় টিউবওয়েল ও ল্যাট্রিন স্থাপন, প্রাকৃতিক দুর্যোগে বিভিন্ন সহায়তা করতে বেসরকারি প্রতিষ্ঠান গুরুত্বপূর্ণ ভূমিকা রাখছে। তারা দেশের দেশের নারী সমাজকে সচেতন করার পাশাপাশি তাদেরকে নানা ধরনের কর্মের উপযোগী করে তুলছে। পরিশেষে বলা যায়, বেসরকারি সংখ্যাসমূহ বাংলাদেশের গ্রামীণ আর্থ- সামাজিক উন্নয়নে অত্যন্ত গুরুত্বপূর্ণ ভূমিকা পালন করছে।"
        }
      ]
    },
    {
      "number": "11",
      "uddipok": "১৯৫৯ সালের ২৭ মে পল্লি উন্নয়নের ক্ষেত্রে একটি প্রশিক্ষণ ও গবেষণা পরিচালনাকারী প্রতিষ্ঠান হিসাবে যাত্রা শুরু করে। পল্লি উন্নয়নে বিশেষ অবদান রাখার জন্য প্রতিষ্ঠানটি স্বাধনিতা পদক লাভ করে।",
      "tag": "SGC 23",
      "sub_questions": [
        {
          "label": "ক",
          "question": "শিল্পায়নের ইংরেজি কী?",
          "explanation": "শিল্পায়নের ইংরেজি প্রতিশব্দ 'Industrialization'"
        },
        {
          "label": "খ",
          "question": "কুমিল্লা মডেল বলতে কী বোঝায়?",
          "explanation": "বাংলাদেশ পল্লি উন্নয়ন একাডেমি (বার্ড) থেকে উদ্ভুত ও বিকশিত একটি গ্রামোন্নয়ন উদ্যোগ হলো 'কুমিল্লা মডেল'। 'কুমিল্লা মডেল' হলো কুমিল্লা জেলায় প্রয়োগকৃত এমন একটি কার্যক্রম, যা তৃণমূল পর্যায়ের জনগণ তথা কৃষকদের প্রত্যক্ষ অংশগ্রহণের মাধ্যমে ও সমবায়ের ভিত্তিতে কৃষি এবং পল্লি উন্নয়ন কার্যক্রম পরিচালনা করে থাকে। উন্নত কৃষি পদ্ধতির প্রসার, প্রযুক্তিগত উদ্ভাবনসমূহ প্রয়োগে কৃষকদের উৎসাহ দান, কৃষকদের প্রশিক্ষণ প্রদান, পুঁজিগঠনে উৎসাহ দান, ঋণপ্রাপ্তিতে সাহায্য প্রভৃতির মাধ্যমে কৃষকদের দক্ষতা বৃদ্ধি করে গ্রামীণ সমাজজীবনের সমস্যা সমাধান করা তথা সার্বিক গ্রামোন্নয়নই কুমিল্লা মডেলের মূল লক্ষ্য।"
        },
        {
          "label": "গ",
          "question": "উদ্দীপকে দ্বারা বাংলাদেশের কোন সংস্থার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপক দ্বারা বাংলাদেশ পল্লি উন্নয়ন একাডেমির কথা বলা হয়েছে। পল্লি অঞ্চলের উন্নয়নের জন্য তৎকালীন পাকিস্তান সরকার ১৯৫৯ সালের ২৭ মে কুমিল্লায় পল্লি উন্নয়ন একাডেমি স্থাপন করেন। এ একাডেমির প্রতিষ্ঠাতা পরিচালক হিসেবে যোগদান করেন কুমিল্লা মডেলের রূপকার বিশিষ্ট সমাজবিজ্ঞানী ড. আখতার হামিদ খান। বাংলাদেশের স্বাধীনতার পর এ সংস্থা 'বাংলাদেশ পল্লি উন্নয়ন একাডেমি' নামে পরিচিতি লাভ করে। সামাজিক উন্নয়নে এ সংস্থার গৃহীত কর্মসূচিগুলো হলো- কৃষি উন্নয়ন, বাংলাদেশ পল্লি উন্নয়ন বোর্ড এবং পল্লি কর্মসূচিসহ পল্লি উন্নয়নে নিয়োজিত উচ্চপদস্থ কর্মকর্তা ও কর্মচারীদের প্রশিক্ষণ দান। পল্লি অঞ্চলে বিভিন্ন সমস্যা দূরীকরণ এবং উন্নয়নের জন্য ব্যাপক গবেষণা ও জরিপ কাজ চালানো ছাড়াও পল্লি জনগণকে সুসংগঠিত করা যাতে নিজেদের সমস্যা নিজেরাই সমাধান করতে সক্ষম হয়। অনুরূপভাবে উদ্দীপকেও দেখা যায়, ১৯৫৯ সালের ২৭ মে একটি প্রতিষ্ঠান পল্লি উন্নয়নের উদ্দেশ্যে যাত্রা শুরু করে। পূর্বোক্ত আলোচনার ভিত্তিতে বলা যায়, উদ্দীপকে পল্লি উন্নয়ন একাডেমির কথা বলা হয়েছে।"
        },
        {
          "label": "ঘ",
          "question": "বাংলাদেশের সামাজিক উন্নয়নে সরকারি সংস্থার ভূমিকা আলোচনা করো।",
          "explanation": "বাংলাদেশের সামাজিক উন্নয়নে সরকারি সংস্থা গুরুত্বপূর্ণ ভূমিকা পালন করে। সামাজিক উন্নয়নে সরকারি সংস্থাসমূহ বিভিন্ন কার্যক্রম পরিচালনা করে থাকে। দরিদ্র জনগোষ্ঠীর স্বার্থে পল্লি উন্নয়ন বোর্ড ১৯৮৩ সালে বিত্তহীন সেল গঠন করে। বিত্তহীন কর্মসূচির মূল লক্ষ্য হলো বিত্তহীন জনগোষ্ঠীকে উৎপাদনমূলক কর্মকাণ্ডে জড়িত করা, তাদের গৃহীত কর্মকাণ্ডে পুঁজি সরবরাহ করা এবং প্রয়োজনীয় প্রশিক্ষণ প্রদান করা। আবার পল্লি উন্নয়ন বোর্ডের আওতাধীন সমবায়ের মাধ্যমে পরিবার কল্যাণ শিক্ষা ও পরিবার পরিকল্পনার জন্য উদ্বুদ্ধকরণ কর্মসূচি গ্রহণ করা হয়েছে। এর ফলে গ্রামাঞ্চলে সমাজ সচেতনতা সৃষ্টি ও জন্ম নিয়ন্ত্রণের মাধ্যমে জনসংখ্যা বৃদ্ধি কিছুটা কমবে। এর পাশাপাশি শুরু থেকেই দেশে দারিদ্র্য বিমোচনে এ বোর্ড গুরুত্বপূর্ণ ভূমিকা পালন করে আসছে। ক্ষুদ্র ঋণ বিতরণ করা ছাড়াও গ্রামীণ দারিদ্র্য লাঘবে এ বোর্ড অনেকগুলো প্রকল্প গ্রহণ করেছে। এগুলো হলো- পল্লি জীবিকায়ন প্রকল্প, পল্লি দারিদ্র্য বিমোচন কর্মসূচি, সমন্বিত মহিলা উন্নয়ন কর্মসূচি, ক্ষুদ্র ও বর্গাচাষি উন্নয়ন কর্মসূচি প্রভৃতি। পল্লি উন্নয়ন বোর্ডের গৃহীত সেচ কার্যক্রম বি.এ.ডি.সি ও কৃষি সম্প্রসারণ বিভাগের উদ্যোগে পরিচালিত। এ কার্যক্রমের ফলে সেচের আওতায় কৃষি জমি ও একক প্রতি উৎপাদন বেড়েছে ও উৎপাদন ব্যয় কমেছে। উপরের আলোচনায় সুস্পষ্ট, বাংলাদেশের আর্থ-সামাজিক উন্নয়নে সরকারি সংস্থাগুলো যুগান্তকারী ভূমিকা রাখছে।"
        }
      ]
    }
  ]
}