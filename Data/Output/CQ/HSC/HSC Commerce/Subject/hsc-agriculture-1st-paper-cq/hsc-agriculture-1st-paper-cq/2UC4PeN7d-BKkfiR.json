{
  "title": "ঢাকা রেসিডেনসিয়াল মডেল কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "একাদশ শ্রেণির ছাত্র আরিফুল গ্রামের মধ্যবিত্ত কৃষক পরিবারের ছেলে। ছোটবেলা থেকে তার ইচ্ছা কৃষিতে উচ্চতর ডিগ্রি নিয়ে একজন খ্যাতনামা কৃষি বিজ্ঞানী, হবে। সে কৃষিশিক্ষা বই পড়ে কৃষি বিশ্ববিদ্যালয় ও কৃষি গবেষণা প্রতিষ্ঠানের কার্যক্রম সম্বন্ধে ধারণা পেল। কলেজ পাস করে একদিন সে কৃষি বিশ্ববিদ্যালয়ে ভর্তি হওয়ার সুযোগ পেল এবং অধ্যাবসায়ের সাথে পড়াশুনা করে ভালো ফলাফল অর্জনের মাধ্যমে তার স্বপ্নকে বাস্তবে রূপ দিল।",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশ পাট গবেষণা কোথায় অবস্থিত?",
          "explanation": "বাংলাদেশ পাট গবেষণা ইনস্টিটিউট ঢাকায় অবস্থিত।"
        },
        {
          "label": "খ",
          "question": "বাংলাদেশের কয়েকটি উচ্চতর কৃষিশিক্ষা প্রতিষ্ঠানের নাম লেখ।",
          "explanation": "বাংলাদেশের কয়েকটি উচ্চতর কৃষিশিক্ষা প্রতিষ্ঠানের নাম হলো- ১. বাংলাদেশ কৃষি বিশ্ববিদ্যালয়। ২. শেরেবাংলা কৃষি বিশ্ববিদ্যালয়। ৩. সিলেট কৃষি বিশ্ববিদ্যালয়। ৪. বঙ্গবন্ধু শেখ মুজিবুর রহমান কৃষি বিশ্ববিদ্যালয় ইত্যাদি।"
        },
        {
          "label": "গ",
          "question": "কৃষিশিক্ষা বিস্তারে উদ্দীপকে উল্লিখিত শিক্ষা প্রতিষ্ঠানের অবদান ব্যাখ্যা করো।",
          "explanation": "কৃষিশিক্ষা বিস্তারে কৃষি বিশ্ববিদ্যালয়ের অবদান রয়েছে। বাংলাদেশ একটি কৃষিপ্রধান দেশ এবং এদেশের অধিকাংশ লোকই কৃষক। তা সত্ত্বেও এদেশের কৃষকগণ কৃষিশিক্ষায় শিক্ষিত নন। এজন্য এদেশে উন্নত চাষাবাদ পদ্ধতি প্রয়োগ করা সম্ভব হচ্ছে না। এদেশের \"ক্রমহ্রাসমান জমি থেকে ক্রমবর্ধমান জনসংখ্যার জন্য খাদ্য, বস্ত্র ও বাসস্থানের চাহিদা পূরণ করতে চাইলে কৃষিশিক্ষার প্রতি গুরুত্ব দেওয়া এবং গবেষণা কার্যক্রমগুলো সম্প্রসারণের বিকল্প নেই। কৃষিশিক্ষা প্রাতিষ্ঠানিক কিংবা অপ্রাতিষ্ঠানিকভাবে দেওয়া যেতে পারে। প্রাতিষ্ঠানিক শিক্ষার মাধ্যমে জনগণ দক্ষ জনশক্তিতে রূপান্তরিত হয়। কৃষিশিক্ষার মাধ্যমে ফসল উৎপাদনের কলাকৌশল, অধিক ফলনশীল ফসলের জাত উদ্ভাবন, প্রযুক্তিগত সম্প্রসারণ, উন্নত বীজ ও জাত নির্বাচন, কৃষি সমস্যা দূরীকরণ ইত্যাদি সম্পর্কে জানা যায়। সেচের উন্নত পদ্ধতি ও কার্যকারিতা বৃদ্ধি, গাছের রোপণ ও পোকা দমনের পরিবেশসম্মত উপায়, অঙ্গজ উপায়ে চারা উৎপাদন কৌশল, ফসল সংরক্ষণ কৌশল ইত্যাদি সম্পর্কে কৃষি শিক্ষার মাধ্যমে জানা যায়। এছাড়াও গবাদিপশু, পোল্ট্রি, মৎস্য ইত্যাদির উন্নত চাষপদ্ধতি সম্বন্দ্বে জ্ঞান অর্জন করা যায়। কৃষিশিক্ষার এসব প্রয়োজনীয়তা মেটাতে কাজ করে চলেছে কৃষি বিশ্ববিদ্যালয়। কৃষি বিশ্ববিদ্যালয় থেকে ডিগ্রি অর্জন শেষে দেশের সব অঞ্চলে তার অর্জিত এই সকল জ্ঞান ছড়িয়ে দিচ্ছে। পাশাপাশি গবেষণা, প্রশিক্ষণ ও সম্প্রসারণ কার্যক্রমে অংশগ্রহণ করেও শিক্ষা বিস্তারে ভূমিকা রাখছে। সুতরাং বলা যায়, কৃষিশিক্ষা বিস্তারে কৃষি বিশ্ববিদ্যালয়ের অবদান অনস্বীকার্য।"
        },
        {
          "label": "ঘ",
          "question": "আরিফুলের স্বপ্ন যেভাবে বাস্তব রূপ নিল তা বিশ্লেষণ করো।",
          "explanation": "উদ্দীপকের আরিফুল কৃষি বিশ্ববিদ্যালয়ে পড়াশোনার মাধ্যমে তার স্বপ্নকে বাস্তবে রূপ দিল। বিজ্ঞানের যে শাখায় ফসল, পশু, মাছ, হাঁস-মুরগি, বৃক্ষ ইত্যাদি কৃষি বিষয়ে যাবতীয় শিক্ষা ও জ্ঞান অর্জন করা হয় তাকে কৃষি শিক্ষা বলে। কৃষি বিষয়ে শিক্ষা বা জ্ঞান অর্জন করে বাস্তবে প্রয়োগ করলে দেশে কৃষি পণ্যের উৎপাদন বাড়ানো সম্ভব। কৃষি বিশ্ববিদ্যালয়ে পড়াশোনার মাধ্যমে কৃষি বিষয়ক জ্ঞানকে বাস্তবে রূপ দান করা যায়। উদ্দীপকের আরিফুল কৃষি বিশ্ববিদ্যালয়ে পড়াশোনায় সুযোগ পায়। কৃষি বিশ্ববিদ্যালয় থেকে আরিফুল কৃষি ও এর সাথে সম্পর্কিত বিভিন্ন বিষয়ে। স্নাতক, স্নাতকোত্তর ও. পিএইচডি ডিগ্রি গ্রহণ করেছে। কৃষি বিশ্ববিদ্যালয়ে শিক্ষক ও ছাত্রছাত্রীদের জন্য বিভিন্ন বিষয়ের গবেষণার ফলাফল শীর্ষক কর্মশালার আয়োজন করা হয়। এসব গবেষণা শীর্ষক কর্মশালায় অংশগ্রহণ করে আরিফুল গবেষণা বিষয়ক বিভিন্ন তথ্যে জ্ঞানার্জন করতে পেরেছে। এছাড়াও আরিফুল কৃষি বিশ্ববিদ্যালয়ে বৃহৎ। গ্রন্থাগারে দেশি-বিদেশি বিভ্যিা ধরনের পুস্তক, জার্নাল, থিসিস, লিফলেট, পত্রপত্রিকা ইত্যাদি থেকে ব্যাপক জ্ঞান অর্জন করেছে। কৃষি বিশ্ববিদ্যালয়ের অর্জিত জ্ঞানকে কাজে লাগিয়ে আরিফুল অধিক ফলনশীল ফসলের জাত উদ্ভাবন, উন্নত বীজ ও জাত নির্বাচন, কৃষি সমস্যা দূরীকরণ, কৃষিক্ষেত্রে প্রযুক্তিগত সম্প্রসারণ, বিভিন্ন ক্ষতিকারক প্রভাব থেকে ফসলকে, রক্ষা ইত্যাদি বিষয়ে পারদর্শী হয়ে নিজেকে দক্ষ জনশক্তিতে রূপান্তরিত করেছে। আরিফুল নিজেকে কৃষিবিদ ও কৃষিবিজ্ঞানী হিসেবে প্রতিষ্ঠিত করতে পেরেছে। এভাবেই আরিফুলের স্বপ্ন বাস্তবে রূপ নেয়।"
        }
      ]
    },
    {
      "number": "2",
      "uddipok": "আব্দুর রউফ একজন অভিজ্ঞ চাষী। তার জমিতে বিভিন্ন ফসলের ফলন প্রতিবছরই কমছে। এতে চিন্তিত হয়ে তিনি উপজেলা কৃষি কর্মকর্তার সাথে দেখা করেন। কৃষি কর্মকর্তার পরামর্শে ভূমি ব্যবস্থাপনার উন্নয়ন করে, ফসলের ফলন ভালো পেলেন। এলাকার অন্যান্য কৃষকগণও আব্দুর রউফের মতো ব্যবস্থা গ্রহণ করেন।",
      "tag": "DRMC 23",
      "sub_questions": [
        {
          "label": "ক",
          "question": "মাটির উর্বরতা কাকে বলে?",
          "explanation": "উদ্ভিদের প্রয়োজনীয় পুষ্টি উপাদানসমূহ পর্যাপ্ত পরিমাণে ও সুষম অনুপাতে পরিশোধনযোগ্য আকারে সরবরাহ করার সামর্থ্যকে মাটির উর্বরতা বলে।"
        },
        {
          "label": "খ",
          "question": "ভূমিক্ষয়ের অপকারিতা কী কী?",
          "explanation": "ভূমিক্ষয়ের অপকারিতাগুলো হলো- ১. ভূমিক্ষয়ের ফলে মাটির উপরিভাগ থেকে উদ্ভিদের খাদ্যোপাদানের অপচয় ঘটে মাটি অনুর্বর হয়। ২. মাটির উর্বরতা এবং উৎপাদন ক্ষমতা ভূমিক্ষয়ের কারণে হ্রাস পায়। ৩. নদীর তীরবর্তী স্থানে ভূমিক্ষয়ের ফলে আবাদি জমি নষ্ট হয় ও উর্বরতা হ্রাস পায়। ৪. ভূমিক্ষয়ের ফলে গাছের গোড়ার মাটি অন্য স্থানে চলে যাবার কারণে মূল আলগা হয় ও মাটি অনুর্বর হয়। ৫. মাটি থেকে কর্দমকণা, হিউমাস, জৈব পদার্থ প্রভৃতি অপসারণের কারণে মাটির উর্বরতা কমে যায়।"
        },
        {
          "label": "গ",
          "question": "আব্দুর রউফের জমিতে ফসলের ফলন কমে যাওয়ার কারণ ব্যাখ্যা করো।",
          "explanation": "উদ্দীপকে উল্লিখিত আব্দুর রউফের জমিতে ফসলের ফলন কমে যাওয়ার কারণগুলো হলো- ১. মাটিতে পর্যান্ত জৈব সার না থাকা। ২. ফসলের চাবিদার তুলনায় বেশি মাত্রায় রাসায়নিক সার প্রয়োগ করা। ৩. পানি সেচের মাধ্যমে জমিতে উপযুক্ত আর্দ্রতা বজায় না রাখা। ৪. আচ্ছাদন জাতীয় শস্যের চাষ না করা। ৫. চুন ও জিপসাম প্রয়োগ করতে না করা। ৬. মাটির উপরিভাগের ক্ষয়রোধে যথাযথ ব্যবস্থা গ্রহণ করে। ৭. একই গভীরতার মূল রয়েছে এমন ফসল চাষ করা ৮. জমির আগাছা দমন না করা। ৯. সেচ ও নিষ্কাশনের পর্যাপ্ত ব্যবস্থা না করা। ১০. ভূমিকর্ষণ সঠিকভাবে করা হয়নি।"
        },
        {
          "label": "ঘ",
          "question": "ফসলের ফলন ভালো হওয়ার জন্য কৃষি কর্মকর্তার পরামর্শের গুরুত্ব বিশ্লেষণ করো।",
          "explanation": "উদ্দীপকে আব্দুর রউফ কৃষি কর্মকর্তার পরামর্শে ভূমি ব্যবস্থাপনার মাধ্যমে মাটির উর্বরতা বৃদ্ধি করতে সক্ষম হন। কৃষি কর্মকর্তার পরামর্শ অনুযায়ী ভূমি এম ব্যবস্থাপনার উপায়গুলো নিচে 'বর্ণনা করা হলো- ১. জৈব পদার্থ প্রয়োগঃ মাটির উর্বরতা রক্ষা ও বৃদ্ধির জন্য খামারজাত সার, আবর্জনা পচা সার, সবুজ সার, গোবর, খৈল, ছাই হাড়ের গুঁড়া, হাঁস-মুরগির বিষ্ঠা ইত্যাদি প্রচুর পরিমাণে নিয়মিতভাবে জমিতে প্রয়োগ করতে হবে। ২. রাসায়নিক সার প্রয়োগ: গাছ মাটি থেকে সবসময় পুষ্টি উপাদান গ্রহণ করায় মাটিতে পুষ্টির ঘাটতি হয় যা পরিমিত মাত্রায় রাসায়নিক সার প্রয়োগের মাধ্যমে পূরণ করা যায়। ৩. লিগিউম জাতীয় শস্যের চাষ: লিগিউম জাতীয় শস্যের শিকড়ে রাইজোবিয়াম নামক এক প্রকার ব্যাকটেরিয়া গুটি তৈরি করে। তাতে বায়ুমণ্ডল হতে নাইট্রোজেন সংগ্রহ করে সঞ্চয় করে। যা জমিতে নাইট্রোজেনের পরিমাণ বৃদ্ধি করে। ৪. জমির আগাছা দমন; আগাছা চাষের মাধ্যমে জমিতে মিশিয়ে দিলে তা পড়ে মাটির গুণাগুণ বৃদ্ধির পাশাপাশি প্রয়োজনীয় পুষ্টি উপাদান রক্ষিত হয়। ৫. উত্তম কর্ষণ; মাটি যত বেশি চাষ হবে গাছের জন্য পুষ্টি উপাদান তত সহজলভ্য হবে এবং জৈব পদার্থ দ্রুত পচবে। ফলে মাটিতে পুষ্টির পরিমাণ বৃদ্ধি পাবে। ৬. পানি সেচ ও নিকাশ ব্যবস্থা: গাছের প্রয়োজনীয় পুষ্টি উপাদানগুলো মাটিস্থ পানির মধ্যে দ্রবীভূত অবস্থায় থাকে। উদ্ভিদ মূলরোমের সাহায্যে সেগুলো গ্রহণ করে। জমিতে যদি পানির অভাব হয় তবে গাছ খাদ্য উপাদানগুলো গ্রহণ করতে পারে না। আবার অনেকদিন ধরে জমিতে পানি জমে থাকলে উদ্ভিদ পুষ্টির অনেক অপচয় হয় এবং মাটিতে অবস্থিত অনেক অণুজীবের কার্যাবলি বন্ধ হয়ে যায়। ৭. পর্যায়ক্রমিক ফসলের চাষ; বছরের পর বছর যদি একই ফসল বার বার চাষ করা হয় তবে মাটির একটি নির্দিষ্ট স্তরের পুষ্টি উপাদান শেষ হয়ে যেতে পারে। তাই জমিতে একই শস্য বার বার চাষ না করে ৩-৪ বছর মেয়াদি শস্য পর্যায় অনুসরণ করে মাটির উর্বরতা রক্ষা করা সম্ভব। উপরোক্ত আলোচনার প্রেক্ষিতে বলা যায় যে, ভূমি ব্যবস্থাপনায় মাটির উর্বরতা ও উৎপাদন ক্ষমতা বৃদ্ধি পায়। অর্থাৎ মাটির উর্বরতা বৃদ্ধিতে মাটি ব্যবস্থাপনা গুরুত্বপূর্ণ। সুতরাং কৃষিকর্মকর্তার পরামর্শটি যথার্থ ছিল।"
        }
      ]
    },
    {
      "number": "3",
      "uddipok": "এ্যাজোলা এক ধরনের অণুজীব সার। আব্দুল কাদের গত বছর তার আমন ধান ক্ষেতে এ্যাজোলা চাষ করে জমির মাটির সাথে মিশিয়ে দেওয়ায় ইউরিয়া সার কম লাগে ও ধানের ফলন বেশি হয়। এ পদ্ধতি অনুসরণ করে এ বছর তার এলাকার অন্যান্য চাষিরাও সুফল পান।",
      "tag": "DRMC 23",
      "sub_questions": [
        {
          "label": "ক",
          "question": "অণুজীব সার কী?",
          "explanation": "অণুজীব সার হলো যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়।"
        },
        {
          "label": "খ",
          "question": "রাইজোবিয়াম কেন অণুজীব সার? ব্যাখ্যা করো।",
          "explanation": "রাইজোবিয়াম সার নাইট্রোজেন সংবন্ধনকারী অণুজীব রাইজোবিয়াম দিয়ে তৈরি করা হয় যা ইউরিয়ার বিকল্প হিসেবে ব্যবহৃত হয়। এই সার উৎপাদনে রাইজোবিয়াম নামক ক্ষুদ্র অণুজীব (ব্যাকটেরিয়া) ব্যবহার করা হয়। এই ব্যাকটেরিয়া শিমজাতীয় উদ্ভিদের শিকড়ে নডিউল সৃষ্টি করে। নডিউলের ভিতরে ব্যাকটেরিয়া বায়ুমণ্ডল থেকে নাইট্রোজেন সংযোজন করে নিজের প্রয়োজন মেটায় এবং সহঅবস্থানকারী উদ্ভিদকেও সরবরাহ করে। রাইজোবিয়াম ব্যাকটেরিয়া এক প্রকার অণুজীব বলেই এর দ্বারা তৈরিকৃত সারকে অণুজীব সার বলা হয়।"
        },
        {
          "label": "গ",
          "question": "আব্দুল কাদের কীভাবে তার জমিতে উদ্দীপকের অণুজীব সারটি তৈরি করেন? ব্যাখ্যা করো।",
          "explanation": "আব্দুল কাদের তার ধানের জমিতে এ্যাজোলার চাষ করেন। এ্যাজোলা সার তৈরির জন্য নির্দিষ্ট মাপের একটি ধানি জমি নির্বাচন করে আগাছা ও আবর্জনা পরিষ্কার করে তা লম্বালম্বি ও আড়াআড়িভাবে চাষ দিয়ে সমান করতে হবে। শামুক বা পোকার কীড়া এ্যাজোলার ক্ষতি করে, তাই শামুক বেছে জমি থেকে সরিয়ে ফেলতে হবে। পোকা দমনের জন্য কার্বোছুরান স্প্রে করা যেতে পারে। এরপর ধানের জমিতে প্রতি হেক্টরে ৮-০ কেজি টিএসপি দ্রুত এ্যাজোলা জন্মানোর জন্য বাঁশের ব্রাশ দিয়ে মাঝেমাঝে সাবধানে নেড়ে দিতে হবে। বিভিন্ন উৎস থেকে সংগৃহীত এ্যাজোলা বীজ ১০০-২০০ গ্রাম/বর্গমিটার হারে ধানের ক্ষেতে ছড়িয়ে দিতে হবে। উপযুক্ত পরিবেশে ১০-২০ দিনের মধ্যে এ্যাজোলা অঙ্গজ বংশবিস্তারের মাধ্যমে জমিতে বা পানিতে একটি স্তর তৈরি করবে। এভাবে উৎপাদিত এ্যাজোলা ধানক্ষেতে সার হিসেবে কাজ করে। উপরিউত্তে উপায় আব্দুল কাদের তার জমিতে এ্যাজোলা সার তৈরি করেন।"
        },
        {
          "label": "ঘ",
          "question": "অণুজীব সারের ব্যবহার একটি লাগসই পরিবেশবান্ধব পদ্ধতি\" উক্তিটি মূল্যায়ন করো।",
          "explanation": "উদ্দীপকে বর্ণিত সারটি হলো অণুজীব সার। বাংলাদেশের প্রেক্ষাপটে এই প্রকৃতির সারের ব্যবহার একটি লাগসাই পরিবেশ বান্ধব, পদ্ধতি। যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়, তখন তাকে অণুজীব সার বলে। অণুজীব সার মাটির উর্বরতা বাড়ায়। একর প্রতি গাছকে ১০-১২ কেজি নাইট্রোজেন যোগান দেয়।' ফসফরাস অণুজীব সার ব্যবহারে মাটিল্থ ফসফেট দ্রবীভূত হয়ে তা ফসলের জন্য গ্রহণযোগ্য হয়। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। ডালজাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের ওপর বিরূপ প্রতিক্রিয়া ঘটায় না। মাটিতে উন্নত জৈব পদার্থ যুক্ত হয়। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানিধারণ ক্ষমতা ও অন্যান্য ভৌত অবস্থার উন্নতি ঘটায়। বাংলাদেশের ক্রমবর্ধমান জনসংখ্যার তুলনায় জমির পরিমাণ অপ্রতুল থাকায় এবং স্বল্প জমিতে অধিক উৎপাদন করায় মাটির গুণগতমান কমে যাচ্ছে। অণুজীব সার প্রয়োগে মাটির উর্বরতা সুসংহত হয় এবং উদ্ভিদতে পুষ্টি সরবরাহের মাধ্যমে ফসলের উৎপাদন বৃদ্ধি করে। রাসায়নিক সারের মতো উৎপাদনে ব্যয় বেশি হয় না এবং জমির জন্য নিরাপদ বলে বর্তমানে আমাদের দেশে অণুজীব সারের জনপ্রিয়তা বাড়ছে। সুতরাং বলা যায়, প্রদত্ত উক্তিটি যথার্থ।"
        }
      ]
    },
    {
      "number": "4",
      "uddipok": "চিত্র দুটি লক্ষ করো এবং নিচের প্রশ্নগুলোর উত্তর দাও:",
      "tag": "DRMC 23",
      "sub_questions": [
        {
          "label": "ক",
          "question": "আচার কী?",
          "explanation": "নানা ধরনের মশলা (জৈব অম্ল, চিনি, লবণ, মরিচ) যোগ করে তেল বা ভিনেগারে ডুবানো অবস্থায় প্রস্তুতকৃত খাদ্যই (ফল, সবজি) হলো আচার।"
        },
        {
          "label": "খ",
          "question": "ব্লাচিং বলতে কী বোঝ?",
          "explanation": "ফল কিংবা শাকসবজি সংরক্ষণ করার উদ্দেশ্যে প্রথমে সেগুলো কেটে ২-৫ মিনিট ফুটন্ত পানিতে ডুবিয়ে ও পরে পানি ঝরিয়ে হিমায়িত করার প্রক্রিয়াকে ব্লাস্টিং বলা হয়। এই কার্যক্রমের মাধ্যমে ফল কিংবা শাকসবজির এনজাইম নিষ্ক্রিয় করা হয়। এতে ফল/সবজির টিস্যুর ভেতরে থাকা বাতাস, অনাকাঙ্ক্ষিত স্বাদ এবং গন্ধ অপসারিত হয়। উত্তপ্ত ফুটন্ত পানিতে ডুবানো অথবা সরাসরি বাম্প ইনজেকশন এ দুটি পদ্ধতিতে ব্লাস্টিং করা যায়।"
        },
        {
          "label": "গ",
          "question": "চিত্র-২-এর সবজিটি দিয়ে যেসব মুখরোচক খাবার তৈরি হয় তার একটি তৈরির প্রক্রিয়া বর্ণনা করো।",
          "explanation": "চিত্র-২ এর সবজিটি দিয়ে নানা ধরনের মুখরোচক খাবার তৈরি করা যায়। তার মধ্যে ফেঞ্চ ফ্রাই তৈরির পদ্ধতি বর্ণনা করা পদ্ধতি বর্ণনা করা হলো- i. খোসা ছাড়ানো আলুগুলো ২.৫ থেকে ৩ ইঞ্চি লম্বা ও ১/২ ইঞ্চি ব্যাস এমন পরিমাণ নিয়ে ফ্রেঞ্চ ফ্রাই কাটার অথবা বঁটি দিয়ে ফালি করতে হবে ও ফালিগুলো ২% লবণ মিশ্রিত পানিতে রাখতে হবে। ii. আলুর ফালিগুলো লবণ পানি থেকে উঠিয়ে ধুয়ে গরম পানিতে ৩-৪ মিনিট ব্লাস্টিং করে কেএমএস মিশ্রিত (০.৫ গ্রাম/লিটার) ঠান্ডা পানিতে ১০ মিনিট ডুবিয়ে রাখতে হবে। iii. একটি ঝাঝরা চামচ দিয়ে ফালিগুলো উঠিয়ে পানি নিংড়িয়ে গরম সয়াবিন তেলে ভালোভাবে ভেজে নিতে হবে। iv. তেল শোষণের জন্য ফালিগুলো কাগজ অথবা টিস্যু পেপারের উপর কিছুক্ষণ রেখে দিতে হবে। v. সংরক্ষণ করতে হলে তেলমুক্ত ফ্রাইগুলো পলিপ্রোপাইলিন প্লাস্টিকের বয়ামে সংরক্ষণ করা যাবে। উল্লিখিত পন্থা অবলম্বন করে ফ্রেঞ্চ ফ্রাই তৈরি অত্যন্ত মুখরোচক একটি খাবার।"
        },
        {
          "label": "ঘ",
          "question": "চিত্র-১ এর সবজিটি মোরব্বা তৈরির উপযোগী কি না তা যুক্তিসহ বিশ্লেষণ করো।",
          "explanation": "চিত্র-১ এর সবজিটি হলো চালকুমড়া। আস্ত কিংবা কাটা অবস্থায় কোনো সবজি বা ফলকে সম্পৃক্ত চিনির রসে ফুটিয়ে তারপর চিনির রসের মধ্যে সংরক্ষিত অবস্থায় রাখলে তাকে মোরব্বা বলে। সাধারণত ফলের মধ্যে আম, আনারস, আপেল, তরমুজ, পেঁপে ইত্যাদি এবং সবজির মধ্যে চালকুমড়া, লাউ, বাঁধাকপি ইত্যাদি দ্বারা মোরব্বা করা হয়। চালকুমড়া মোরব্বা তৈরির উপযোগী। এটি তৈরির কৌশল নিচে দেওয়া হলো- প্রয়োজনীয় উপকরণ: ১. প্রথমে চালকুমড়া কেটে প্রয়োজনীয় আকার ও আকৃতির টুকরা করে নিতে, হয়। ছাল ও বীজ ফেলে দিয়ে টুকরাগুলোকে ধুইয়ে পানিতে সিদ্ধ করতে হয়। ২. সিদ্ধ করার পূর্বে টুকরাগুলোকে ৩% চুনের দ্রবণে কিছুক্ষণ চুবিয়ে নিলে ভালো হয়। কারণ এতে টুকরা সহজে নরম হয় না এবং চালকুমড়া দৃঢ় হয়। ৪. সিদ্ধ করার পর টুকরাগুলোকে ধুইয়ে কাটা চামচ দিয়ে নিতে হয়। ৫. কেটে নেয়ার পর টুকরাগুলোকে চিনির সিরায় ভালো করে জ্বাল দিয়ে এক রাত্রি রাখতে হয় যাতে টুকরাগুলো চিনি শোষণ করে নিতে হয়। প্রতি কেজি সবজি বা ফলের জন্য ১-২.৫ কেজি চিনি প্রয়োজন। ৬. মোরব্বা তৈরির পর বোতলে বা টিনের কৌটায় সংরক্ষণ করা হয়। উপরিউক্ত আলোচনা থেকে বলা যায়, চালকুমড়া মোরব্বা তৈরির উপযোগী।"
        }
      ]
    },
    {
      "number": "5",
      "uddipok": "কলিমের বাবা দীর্ঘদিন ধরে চরের জমিতে চীনাবাদাম ও তরমুজ চাষ করে আসছিলেন। বাবার মৃত্যুর পর সে তার জমিতে মাঠ ফসল চাষের ইচ্ছায় কৃষি, অফিসে গিয়ে পরামর্শ চায়। কৃষি কর্মকর্তা তাকে মাটির বুনট পরিবর্তনের পরামর্শ দিলে, কলিম পরামর্শ মোতাবেক কাজ করে মাঠে ফসল চাষে সক্ষম হয়। কর্মকর্তা তাকে আরো বলেন, \"মাটির বুনট বিবেচনায় রেখে ফসল নির্বাচন করা উচিত\"।",
      "tag": "DRMC 23",
      "sub_questions": [
        {
          "label": "ক",
          "question": "SRI এর পূর্ণরূপ কী?",
          "explanation": "SRI-এর পূর্ণরূপ হলো System of Rice Intensification."
        },
        {
          "label": "খ",
          "question": "মাটিতে ভূমিক্ষয়ের প্রভাব ব্যাখ্যা করো।",
          "explanation": "ভূমিক্ষয়ের প্রধান কারণ হচ্ছে বৃষ্টিপাত, নদীর স্রোত, বন পরিষ্কার করে চাষাবাদ ও পাহাড়ের ঢালে চাষাবাদ। বৃষ্টিপাতের ফলে মাটি শোষণ ক্ষমতা হারিয়ে ফেলে। অতিরিক্ত পানি মাটির উপরের স্তরের মৃত্তিকা কণা বহন করে নিম্নদিকে ধাবিত হয়। বায়ু প্রবাহের মাধ্যমে মাটি দূরদূরান্তে চলে যায়। নদীর স্রোত নদীর পাড় ভেঙ্গে মাটি অন্যস্থানে বহন করে নিয়ে যায়। মাটির পুষ্টি অন্যত্র চলে যায়। উর্বর মাটির ব্যাপক অপচয় হয়। মাটিতে জৈব পদার্থ ও অণুজীবের সংখ্যা কমে যায়। আবাদি জমি কমে যায়, মাটির পরিবেশ দূষিত হয়। অর্থাৎ মাটিতে ভূমিক্ষয়ের প্রভাব ব্যাপক।"
        },
        {
          "label": "গ",
          "question": "কলিমকে কৃষি কর্মকর্তা যে পরামর্শ দিয়েছিলেন উদ্দীপকের আলোকে তা বর্ণনা করো।",
          "explanation": "উদ্দীপকের কলিমের চরের জমির মাটি বেলে মাটি। কলিমকে কৃষি কর্মকর্তা মাটির বুনট পরিবর্তনের পরামর্শ দিয়েছিলেন। নিম্নরূপ পদ্ধতিতে চরাঞ্চলের বেলে মাটির বুনট পরিবর্তন করে চাষের উপযোগী করা যায়- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনতে পারবেন। এতে মাটির উর্বরতা বাড়বে। ii. মাটির উপরে স্থূলকণা ও নিচে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত হয়ে বেলে দোআঁশ, দোআঁশ মাটিতে রূপান্তরিত করা যায়। iii. তারেক সাহেব বেলে মাটিতে খামারজাত সার প্রয়োগ করতে পারবেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. এছাড়াও তিনি কম্পোস্ট সার প্রয়োগ করতে পারেন যা বেলে মাটির বুনট ও সংযুতির উন্নয়ন ঘটায়। v. তিনি জমিতে কেঁচো সার বা ভার্মিকম্পোস্ট প্রয়োগ করতে পারেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে যায়। ফলে কণাগুলোর সাথে কেঁচো সার একত্রে মিশে জমাট বেঁধে দোআঁশ গুণাবলি প্রাপ্ত হয়। vi. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করতে পারেন। উদ্দীপকের কলিম কৃষি কর্মকর্তার পরামর্শে উল্লিখিত কাজগুলো যথাযথভাবে করে মাঠ ফসল চাষে সক্ষম হন।"
        },
        {
          "label": "ঘ",
          "question": "উদ্দীপকে কৃষি কর্মকর্তার শেষ উক্তিটি বিশ্লেষণ করো।",
          "explanation": "নিম্নের অনুরূপ: উদ্দীপকের কৃষি কর্মকর্তার শেষোক্ত পরামর্শটি হলো- মাটির বুনট দেখে ফসল নির্বাচন করা। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। v. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। কাজেই কৃষি কর্মকর্তার শেষোক্ত পরামর্শটি যথার্থ"
        }
      ]
    },
    {
      "number": "6",
      "uddipok": "মমিনুল বোরো ধানের ফলন বৃদ্ধির উপর টেলিভিশনে শাইখ সিরাজের একটি প্রতিবেদন দেখেন। প্রতিবেদনে ১.৫ শতক (১ কাঠা) জমিতে আদর্শ বীজতলা তৈরির পদ্ধতি দেখানো হয়। প্রতিবেদনটি নিয়ে তিনি অন্যান্য চাষীদের সাথে আলোচনা করেন। উক্ত প্রতিবেদনে ফলন বৃদ্ধির জন্য উন্নত জাত, রোপণ সময়, সার ও সেচের উপর গুরুত্ব দেওয়া হয়েছিল। এ পদ্ধতিতে কম খরচে ধান চাষ করে সবাই ভালো ফলন পেয়েছেন।",
      "tag": "DRMC 23",
      "sub_questions": [
        {
          "label": "ক",
          "question": "স্থানীয় জাতের দুটি ধানের নাম লেখো।",
          "explanation": "স্থানীয় জাতের দুটি ধানের নাম হলো টেপি ও সুধসর।"
        },
        {
          "label": "খ",
          "question": "দানাজাতীয় ফসলের ৫টি বৈশিষ্ট্য লেখো।",
          "explanation": "দানা জাতীয় ফসলের ৫টি বৈশিষ্ট্য হলো- ১. গ্রামিনি (Gramineae) বা পোয়েসি (Poaceae) গোত্রের অন্তর্ভুক্ত। ২. সরু পাতা ও অগভীর গুচ্ছমূল থাকে। ৩. বর্ষজীবী বিরুৎ জাতীয় উদ্ভিদ। ৪. অধিকাংশ উভলিঙ্গ এবং একবীজপত্রী। ৫. পত্রখোল ও পত্রফলকের সংযোগস্থলে এক জোড়া অরিকল থাকে।"
        },
        {
          "label": "গ",
          "question": "মমিনুলের দেখা ধানের বীজতলার সচিত্র বর্ণনা দাও।",
          "explanation": "উদ্দীপকে মমিনুল ১.৫ শতক অর্থাৎ ১ কাঠা জমিতে আদর্শ বীজতলা তৈরির পদ্ধতি দেখেছিলো। নিচে ধানের এক কাঠা আয়তনের একটি আদর্শ বীজতলার সচিত্র বর্ণনা দেওয়া হলো- ধানের এক কাঠা আয়তনের একটি আদর্শ বীজতলার চিহ্নিত চিত্র নিচে আঁকা হলো- আউশের জন্য ভেজা কাদাময় ও শুকনো বীজতলা তৈরি করা হয়। বোরো ও আমনের জন্য কাদাময় বীজতলা তৈরি করা হয়। পানিতে ডুবে না ছায়া পড়ে না এরূপ স্থানে বীজতলা করতে হয়। এক কাঠা আয়তনের জমিতে প্রতিটি বীজতলা লম্বায় ১০ মিটার ও প্রস্থে ১২৫ সে.মি., উচ্চতায় ১০ সে.মি. করে তৈরি করা হয়। দুই বীজতলার মাঝে ৫০ সে.মি. নালা রাখতে হয়। শুকনো বীজ ছিটিয়ে দিয়ে উপরের মাটি নাড়াচাড়া করে দেয়া হয়। যাতে বীজগুলো ২-৪ সে.মি. মাটির নিচে পড়ে। ভেজা কাদাময় বীজতলার জন্য চাষ ও মই দিয়ে থকথকে কাদাময় করে জমি তৈরি করা হয়। বীজতলার কাদামাটি সমান করে নেয়া হয়।"
        },
        {
          "label": "ঘ",
          "question": "টেলিভিশনের প্রতিবেদন অনুসারে কম খরচে ধানের ফলন বৃদ্ধির কারণ বিশ্লেষণ করো।",
          "explanation": "মমিনুল এবং অন্যান্য চাষিরা টেলিভিশনের প্রতিবেদন অনুসারে কম খরচে ধানের চাষ করে ভালো ফলন পেলেন। তাদের চাষ পদ্ধতি নিম্নে বর্ণনা করা হলো- ১. ধানের জাত: চাষীরা ধানের উফশী জাতগুলোর চাষ করেছেন। উফশী জাতগুলোর ফলন গড়ে হেক্টরপ্রতি ৫-১০ টন। ২.. চারা রোপণ: উফশী ধানের চারা মৌসুম ও জমির উর্বরতা ভেদে সারি থেকে সারি ২০-২৫ সে. মি. দূরত্বে এবং গোছা থেকে গোছা ১৫-২০ সে. মি. দূরত্বে রোপণ করতে হয়। প্রতি গোছাতে ২-৩টি চারা রোপণ করতে হয়। চারা রোপণের সময় হচ্ছে আউশ-এপ্রিলে, আমন-আগস্ট থেকে সেপ্টেম্বরে এবং বোরো- জানুয়ারি থেকে ফেব্রুয়ারিতে। ৩. সার প্রয়োগ: উফশী জাতের জন্য ধান গবেষণা ইনস্টিটিউট-এর নির্দেশিত মাত্রায় সার প্রয়োগ করতে হয়। চারা রোপণের যথাক্রমে ১৫, ৩০ ও ৪৫ দিন পর ইউরিয়া সার তিন কিস্তিতে জমিতে উপরি প্রয়োগ করতে হয়। অন্যান্য সার জমি তৈরির শেষ পর্যায়ে প্রয়োগ করতে হয়। ৪. সেচ; রোপা ধান চাষে সবসময় জমিতে পানি রাখতে হয় না। চারা রোপণ করার পর ৬-৭ সে. মি. এর নিচে পানি থাকলে পানি সেচ দিতে হয়। চারা রোপণের ৬-৭ দিন পর্যন্ত ৩-৫ সে. মি. সেচ দিতে হয়। কুশি উৎপাদন পর্যায়ে ২-৩ সে. মি. এবং চারার বয়স ৫০-৬০ দিন হলে অর্থাৎ থোড় পর্যায়ে ৭-১০ সে. মি. পানি সেচ দেওয়া উত্তম। উপরের পদ্ধতিগুলো অবলম্বন করায় উদ্দীপকের মমিনুল ও অন্যান্য চাষিরা কম খরচে ধানের ভালো ফলন পেয়েছিল।"
        }
      ]
    },
    {
      "number": "7",
      "uddipok": "চিত্র দুটি লক্ষ করো এবং নিচের প্রশ্নগুলোর উত্তর দাও:",
      "tag": "DRMC 23",
      "sub_questions": [
        {
          "label": "ক",
          "question": "একটি উপকারী পোকার নাম লেখো।",
          "explanation": "একটি উপকারী পোকার নাম হলো ঘাসফড়িং।"
        },
        {
          "label": "খ",
          "question": "তুলার জিনিং কী? ব্যাখ্যা করো।",
          "explanation": "জিনিং বলতে বীজতুলা থেকে বাণিজ্যিকভাবে ব্যবহূত আঁশ বা লিস্ট পৃথক করাকে বুঝায়। মাঠ থেকে বীজতুলা সংগ্রহের পর সুতা তৈরির কাজে ব্যবহারের জন্যে তুলা জিনিং করা হয়। অন্যথায় সূতা এবং কাপড় তৈরি সম্ভব হতো না। জিনিং ছাড়া আঁশের মাত্র ৪% সংগ্রহ করা যায়। আর জিনিং যন্ত্রপাতি দিয়ে ৮৪% পর্যন্ত আঁশ সংগ্রহ করা যায়। তাই তুলার জিনিং করা হয়।"
        },
        {
          "label": "গ",
          "question": "চিত্র-১ এর পোকাটির ক্ষতির লক্ষণ ও প্রতিকার বর্ণনা করো।",
          "explanation": "চিত্র-১ এর পোকাটি হলো ধানের মাজরা পোকা। মাজরা পোকার ক্ষতির লক্ষণগুলো হলো- ১. ধান গাছের মাঝডগা ও শীষের ক্ষতি করে, ২. কুশি অবস্থায় আক্রমণ - করলে মাঝ ডগা সাদা হয়ে যায়, ৩. ফুল আসার পর আক্রমণ করলে - ধানের শীষে সাদা চিটা হয়, ৪, সব ঋতুতেই কমবেশি আক্রমণ করে। মাজরা পোকার প্রতিকার- i. জমিতে মথ থাকলে ডালপালা পুঁতে পাখি বসার ব্যবস্থা করতে হয়। ii. আক্রান্ত ডিগ এবং ডিমের গাদা সংগ্রহ করে নষ্ট করে ফেলতে হয়। iii. হাতজাল ও আলোক ফাঁদ পেতে পূর্ণবয়স্ক মথ ধ্বংস করে ফেলতে হয়। iv. ধান কাটার পর নাড়া পুড়ে ফেলতে হয়। V. ধানের জমিতে শতকরা ১০-১৫ ভাগ মরা ডিগ অথবা শতকরা ৫ ভাগ মরা শীষ পাওয়া গেলে অনুমোদিত কীটনাশকের যেকোনো একটি, যেমন- ফেনিট্রোথিয়ন (সুমিথিয়ন) ৫০ ইসি ১.৫ লি/হেক্টর অথবা ডায়াজিনন ৬০ ইসি ১.৭ লি/হেক্টর এ ব্যবহার করতে হয়।"
        },
        {
          "label": "ঘ",
          "question": "চিত্র-২ এর পোকটি যে ফসলে আক্রমণ করে তার অর্থনৈতিক গুরুত্ব আলোচনা করো।",
          "explanation": "উদ্দীপকের চিত্র-২ এর পোকা হলো বিছা পোকা। বিছা পোকা পাট গাছে আক্রমণ করে। বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে (১৯৭২- ৭৩ সালে) এদেশের বৈদেশিক মুদ্রার প্রায় ৮৯% আসত পাট ও পাটজাত দ্রব্য থেকে। বর্তমানে দেশে ও বিদেশে প্রতিকূল অবস্থার পরিপ্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। বর্তমানে আমাদের কাঁচা পাট ও পাটজাত দ্রব্যের রপ্তানি মূল্য যথাক্রমে ১০৮৯.৮১ লক্ষ মার্কিন ডলার ও ২১০.৩২ মিলিয়ন মার্কিন ডলার। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। পাট ফসলটি খরা ও জলাবদ্ধতা দুটোই সহ্য করতে পারে। কাজেই বাংলাদেশের যে সব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পাট ছাড়া অন্য কোনো ফসল চাষ করা সম্ভব নয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। এতে তাদের জীবনযাত্রার মান বৃদ্ধি পাবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও পুষ্টিকর সবজি হিসেবে পাটের গুরুত্ব অপরিসীম। তাই বলা যায়, আর্থ-সামাজিক উন্নয়নসহ সার্বিক সাফল্য আনয়নে পাটের অর্থনৈতিক গুরুত্ব অপরিসীম।"
        }
      ]
    },
    {
      "number": "8",
      "uddipok": "গাজীপুরের বেকার যুবক নাসিম এবং জামালপুরের আরিফ যুব উন্নয়ন প্রশিক্ষণ কেন্দ্র থেকে প্রশিক্ষণ গ্রহণ করেন। নাসিম মাশরুম চাষ ও আরিফ মৌমাছি পালনের সিদ্ধান্ত নেন। এ ব্যাপারে স্থানীয় কৃষি অফিসারের সহায়তায় উভয়ে স্বাবলম্বী হতে সক্ষম হয়।",
      "tag": "DRMC 23",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অজা (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "মৌমাছির প্রধান প্রজাতিগুলোর নাম লেখ।",
          "explanation": "মৌমাছির প্রধান প্রজাতিগুলো হলো- i. Apis melifera; ii. Apis indica; iii. Apis dorsata, iv. Apis florea"
        },
        {
          "label": "গ",
          "question": "নাসিম তার উৎপাদিত পণ্যটি কিভাবে সংরক্ষণ করেছিল বর্ণনা করো।",
          "explanation": "নাসিমের উৎপাদিত পণ্যটি হলো মাশরুম। তাজা মাশরুমের পানির পরিমাণ বেশি থাকায় এর সংরক্ষণকাল খুবই কম। মাশরুম তুলে আনার পরপরই এর রং এবং গঠনের দ্রুত পরিবর্তন শুরু হয়। তাই মাশরুম সঠিকভাবে সংরক্ষণ করতে হলে কিছু বিষয় মেনে চলতে হবে। নিচে মাশরুমের সংরক্ষণ কৌশলগুলো আলোচনা করা হলো- i. তাজা মাশরুম সংরক্ষণ; তাজা মাশরুম তুলে কেটে গ্রেডিং করে পি পি ব্যাগের মধ্যে সিলিং করে ঘরের ঠাণ্ডা জায়গায় ২ থেকে ৩ দিন রেখে খাওয়া যায়। রেফ্রিজারেটরের মধ্যে নরমাল চেম্বারে (১০° সে. তাপমাত্রায়) সিনিং অবস্থায় ৭/৮ দিন রেখে মাশরুম খাওয়া যায়। এছাড়া মাশরুম ব্লানচিং করে লবণ দ্রবণে ৫-৬ মাস রেখে খাওয়া যায়। ব্লানচিং করার পদ্ধতি হচ্ছে ২% ফুটন্ত লবণ পানিতে ২-৫ মিনিট মাশরুম সিদ্ধ করে পরে ঠান্ডা পানিতে ধুয়ে ২% লবণ (সোডিয়াম/ পটাসিয়াম মেটাবাইসালফাইট) ও ১% সাইট্রিক এসিড মিশ্রিত লবণ দ্রবণে বায়ুরোধী করে সংরক্ষণ করা যায়। ii. শুকনা মাশরুম সংরক্ষণ: মাশরুম রোদে, ডিহাইড্রেশন পদ্ধতিতে অথবা ইলেকট্রিক ড্রায়ারে শুকিয়ে বায়ুরোধী প্যাকেটে ৫-৬ মাস রেখে সংরক্ষণ করা যায়। শুকনা মাশরুম ব্লেন্ডার মেশিনে পাউডার করে বায়ুরোধী প্যাকেটে রেখে একইভাবে ৫-৬ মাস সংরক্ষণ করা যায়।"
        },
        {
          "label": "ঘ",
          "question": "বেকারত্ব দূরীকরণে আরিফের উদ্যোগটি মূল্যায়ন করো।",
          "explanation": "উদ্দীপকের আরিফ মৌমাছি পালনের সিদ্ধান্ত নেয়। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। এ চাষে কম পুঁজি নিয়ে কাজ শুরু করে বেশি লাভবান হওয়া যায়। মৌচাষে মধু উৎপাদিত হয় এবং ১টি মৌবাক্স থেকে বছরে ১২-১৫ কেজি মধু পাওয়া যায়। বর্তমানে ১ কেজি মধুর দাম ৩০০-৪০০ টাকা। সে হিসাবে ১টি বাক্স থেকে বছরে ৩৬০০-৬০০০ টাকা পর্যন্ত আয় করা যায়। এতে করে ক্ষুদ্র ও প্রান্তিক, দরিদ্র চাষি মৌ পালন করে সাবলম্বী হতে পারেন। এছাড়া মৌমাছি পরাগায়নে ভূমিকা রাখে যার ফলে শাকসবজি, ফল ও মাঠ ফসলের উৎপাদন বৃদ্ধি পায়। এতে করে অনেক দরিদ্র চাষি লাভবান হতে পারেন এবং দেশের অর্থনীতি সমৃদ্ধ হয়। তাছাড়া মৌমাছি পালনের মাধ্যমে মোম উৎপাদন করা যায়, যা বিভিন্ন শিল্পের কাঁচামাল হিসেবে ব্যবহৃত হয়। এছাড়া মধু আয়ুর্বেদিক ওষুধ তৈরিতে কাজে লাগে যা দেশের অর্থনৈতিক উন্নয়নে গুরুত্বপূর্ণ ভূমিকা রাখে। এই উৎপাদন ব্যবস্থা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে।"
        }
      ]
    }
  ]
}