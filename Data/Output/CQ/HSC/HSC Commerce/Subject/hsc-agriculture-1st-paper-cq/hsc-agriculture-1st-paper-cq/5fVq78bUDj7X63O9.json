{
  "title": "আদমজী ক্যান্টনমেন্ট কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নিচের ছকটি দেখে সংশ্লিষ্ট প্রশ্নাগুলোর উত্তর দাও:",
      "tag": "ACC 23",
      "sub_questions": [
        {
          "label": "ক",
          "question": "ই-কৃষি কী?",
          "explanation": "ই-কৃষি হলো ইলেকট্রনিক্স ভিত্তিক কৃষি তথ্য আদান-প্রদান কার্যক্রম।"
        },
        {
          "label": "খ",
          "question": "ইন্টারনেট থেকে কৃষি কী কী তথ্য পাওয়া যায়? ব্যাখ্যা করো।",
          "explanation": "ইন্টারনেট হলো পৃথিবীর বিভিন্ন কম্পিউটারের পরস্পর সংযুক্তির একটি বিশ্বব্যাপী নেটওয়ার্ক। কৃষি তথ্যের সবচেয়ে বড় ভাণ্ডার হচ্ছে ইন্টারনেট। এর মাধ্যমে ঘরে বসেই কৃষির যেকোনো বিষয়ে তথ্য ও জ্ঞান লাভ করা যায়। যেমন- কোন ফসলে কতটুকু সার, বীজ ও সেচের প্রয়োজন। তাছাড়া মৌসুম উপযোগী ফসল চাষ সংক্রান্ত তথ্য, ফসলের রোগ-বালাই ও পোকা নিয়ন্ত্রণ, দমন, প্রতিরোধ ও প্রতিকার, গবাদিপশু ও পোল্ট্রি পালন, মাছ চাষ ইত্যাদি কৃষির যেকোনো বিষয়েই সর্বপ্রকার তথ্য খুব সহজেই ইন্টারনেটে পাওয়া যায়।"
        },
        {
          "label": "গ",
          "question": "উদ্দীপকের ১ ও ২ নং কৃষি গবেষণা প্রতিষ্ঠানের কার্যক্রম ব্যাখ্যা করো।",
          "explanation": "উদ্দীপকের ১নং কৃষি গবেষণা প্রতিষ্ঠানটি হলো বাংলাদেশ কৃষি উন্নয়ন কর্পোরেশন (BADC) কৃষি উন্নয়ন ও এর আধুনিকীকরণে বিএডিসি বিভিন্ন কার্য সম্পাদন করে। এ সংস্থাটি বিভিন্ন সার উৎপাদনকারী প্রতিষ্ঠান থেকে সরাসরি সার সংগ্রহ করে পরবর্তীতে সরকার নির্ধারিত মূল্যে ডিলারদের মাধ্যমে কৃষকদের কাছে সরবরাহ করে। বিএডিসি (BADC) সেচ সম্প্রসারণে সম্প্রতি গ্রাউন্ড ওয়াটার জেনিং ম্যাপ প্রবর্তন করেছে। এছাড়া ভূউপরিস্থ ও ভূগর্ভস্থ পানির সর্বোত্তম ব্যবহার নিশ্চিতকরণ এবং মানসম্পন্ন সার আমদানি ও বিতরণ কার্যক্রমগুলো বাস্তবায়ন করে। BADC সার, বীজ, চাষযন্ত্র, সেচযন্ত্র, পণ্য প্রক্রিয়াজাতকরণ যন্ত্র প্রভৃতি উপকরণ সংগ্রহ ও সরবরাহের ব্যবস্থা করে কৃষকের চাহিদা পূরণে নিরলসভাবে কাজ করে যাচ্ছে। ২নং কৃষি গবেষণা প্রতিষ্ঠানটি হলো বাংলাদেশ কৃষি গবেষণা কাউন্সিল (BARC)। এটি কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং কৃষি সম্প্রসারণ সংস্থাসমূহের কর্মকাণ্ড সমন্বয়ে সহায়ক ভূমিকা পালন করে। কৃষিক্ষেত্রে প্রয়োজনীয় গবেষণার পরিকল্পনা প্রণয়ন ও অগ্রাধিকার নির্ধারণ করে এবং কৃষিক্ষেত্রে বিদ্যমান সমস্যার সমাধান ও সম্ভাবনা নিরূপণ করে। এছাড়াও BARC কৃষি গবেষণার ক্ষেত্রে বিদেশি সহায়তার কার্যকর ব্যবহার সম্পর্কে সরকারকে পরামর্শ প্রদান করে। প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিউটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে সে সম্পর্কে প্রয়োজনীয় সুপারিশ করে। এই প্রতিষ্ঠান নতুন গবেষণা প্রতিষ্ঠান, গবেষণা কেন্দ্র, গবেষণাস্থল, গ্রন্থাগার, তথ্যকেন্দ্র, জাদুঘর, হারবেরিয়াম, জার্মপ্লাজম সেন্টার প্রতিষ্ঠার বিষয়ে সরকারকে সুপারিশ করে। এছাড়া কৃষি গবেষণা সিস্টেমের গবেষণা প্রতিষ্ঠানগুলোর মানবসম্পদ উন্নয়নের কাজ সম্পাদন করে।"
        },
        {
          "label": "ঘ",
          "question": "BARC কে বাংলাদেশের কৃষি গবেষণা প্রতিষ্ঠানগুলোর প্রাণকেন্দ্র বলা হয়- ব্যাখ্যা করো।",
          "explanation": "উদ্দীপকের ২নং প্রতিষ্ঠানটি হলো BARC (Bangladesh Agricultural Research Council) বা বাংলাদেশ কৃষি গবেষণা কাউন্সিল। জাতীয় প্রয়োজনের প্রতি লক্ষ্য রেখে ইনস্টিটিউটসমূহ এবং সহযোগী সংস্থাগুলোর মাধ্যমে কৃষি বিষয়ক বিজ্ঞান গবেষণা পরিকল্পনা, পরিচালনা, সমন্বয়, পরীক্ষণ এবং মূল্যায়ন করা এ কাউন্সিলের উদ্দেশ্য। এ সকল উদ্দেশ্য অর্জনের লক্ষ্যে কাউন্সিল নিম্নবর্ণিত উল্লেখযোগ্য কার্যাবলি সম্পাদন করে থাকে- ১. কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং অগ্রাধিকার নির্ধারণ। ২. কৃষি ক্ষেত্রে প্রয়োজনীয় এরূপ গবেষণার পরিকল্পনা প্রণয়ন করা, যা ইনস্টিটিউটসমূহ কর্তৃক পরিচালিত গবেষণা কার্যক্রমের দিক- নির্দেশক হবে। ৩. কৃষি ক্ষেত্রে বিদ্যমান সমস্যা ও সম্ভাবনা এবং কৃষি গবেষণা ক্ষেত্রে বিদেশি সহায়তার ব্যবহার সম্পর্কে সরকারকে পরামর্শ প্রদান করা। ৪. প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে তদসম্পর্কে প্রয়োজনীয় সুপারিশ করা। ৫. চুক্তি ভিত্তিতে বা অন্য কোনোভাবে কাউন্সিল কর্তৃক কোনো ইনস্টিটিউটকে বা সহযোগী সংস্থাকে প্রদত্ত সহায়তায় বাস্তবায়ন করা হবে এরূপ গবেষণা প্রস্তাব এবং তার বাস্তবায়ন কার্যক্রমের বাজেট পরীক্ষা, মূল্যায়ন এবং অনুমোদন করা। ৬. গবেষণার মান নিশ্চিত করার উদ্দেশ্যে প্রতিটি ইনস্টিটিউটের গৃহীত কার্যক্রম এবং চলমান কার্যাবলির অগ্রগতি পরীক্ষণ করা। উপরের কার্যাবলির আলোকে দেখা যাচ্ছে, BARC অনেকাংশেই অন্যান্য কৃষি গবেষণা প্রতিষ্ঠানগুলোর চালিকাশক্তি হিসেবে কাজ করে"
        }
      ]
    },
    {
      "number": "2",
      "uddipok": "রতনের জমিতে কয়েক বছর যাবত ফসলের ফলন কম হচ্ছে। কৃষি কর্মকর্তার পরামর্শে তিনি তার জমির মাটি মৃত্তিকা সম্পদ উন্নয়ন ইনস্টিটিউটে পরীক্ষা করেন। পরীক্ষায় দেখা যায়, তার জমির মাটির দ্রবনে লাল লিটমাস পেপার গাঢ় নীল বর্ণ ধারণ করে। কৃষি কর্মকর্তা জৈবিক ও রাসায়নিক পদ্ধতিতে মাটির সমস্যাটি দূর করার পরামর্শ দিলেন। কৃষি কর্মকর্তার পরামর্শের কাজ করায় রতনের জমির মাটির উর্বরতা বাড়লো।",
      "tag": "ACC 23",
      "sub_questions": [
        {
          "label": "ক",
          "question": "সবুজ সার কী",
          "explanation": "মাটির গুণগতমান উন্নয়নের জন্য গাছে ফুল আসার পূর্বে লিগিউম জাতীয় উদ্ভিদ কেটে চাষ দিয়ে মাটিতে মিশিয়ে যে সার তৈরি করা হয় তাই সবুজ সার।"
        },
        {
          "label": "খ",
          "question": "মাটি সংশোধন কেন করা হয়? ব্যাখ্যা করো।",
          "explanation": "যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও তাকে চাষোপযোগী করে গড়ে তোলাকেই মাটি সংশোধন বলে। প্রাকৃতিক ও কৃত্রিম উভয় কারণে মাটির ভৌত, রাসায়নিক ও জৈব গুণাবলি নষ্ট হয়। বিভিন্ন কারণে মাটি দূষিত হয় এবং 'মাটির ক্ষতিকর জীবাণু দ্বারা বীজ, গাছের চারা ও গাছ আক্রান্ত হয়। মাটিবাহিত ক্ষতিকর ভাইরাস, ব্যাকটেরিয়া, ছত্রাকসহ বিভিন্ন জীবাণু গাছে রোগ সৃষ্টি করে। এভাবে মাটির স্বাভাবিক গুণাবলি নষ্ট হলে গাছ জীবনচক্র সম্পন্ন করতে পারে না। ফলে ফসল উৎপাদন ব্যাহত হয়। এসব কারণে মাটি সংশোধন করা হয়ে থাকে।"
        },
        {
          "label": "গ",
          "question": "রতন জমির মাটি কীভাবে ফসল উৎপাদনের উপযোগী করবে ব্যাখ্যা করো।",
          "explanation": "রতনের জমির মাটি পরীক্ষার ক্ষেত্রে মাটির দ্রবণে লাল লিটমাস পেপার গাঢ় নীল বর্ণ ধারণ করে। এতে বোঝা যায় রতনের জমির মাটি ক্ষারীয়। ক্ষারীয় মাটিকে ফসল উৎপাদনের উপযোগী করতে ক্ষারীয় সংশোধন করা জরুরি। রতন নিম্নোক্তভাবে তার জমির মাটির ক্ষারত্ব কমিয়ে উৎপাদনের উপযোগী করবে- ১. ক্ষারীয় মৃত্তিকায় জিপসাম সার (CaSO 4 . 2H₂O) ব্যবহার করে মৃত্তিকার ক্ষারত্ব হ্রাস করা যায়। ২. মৃত্তিকায় সালফার বা গন্ধক ব্যবহার করে ক্ষারত্ব হ্রাস করা যায়। ৩. বিভিন্ন প্রকার জৈবসার যেমন গোবর সার, সবুজ সার, খামারজাত সার, কম্পোস্ট সার, কেঁচো সার ব্যবহার করলে মৃত্তিকার ক্ষারত্ব হ্রাস পায়। ৪. মৃত্তিকায় জীবাণুসার ব্যবহার করে ক্ষারত্ব হ্রাস করা যায়। ৫. ক্ষারীয় মৃত্তিকাকে, প্লাবিত করলে মৃত্তিকার লবণগুলো পানিতে দ্রবীভূত হয়। আর্দ্র দ্রবীভূত পদার্থসহ পানিকে নিষ্কাশনের মাধ্যমে ভূমি থেকে বের করে দেওয়া হয়। ফলে ক্ষারত্ব হ্রাস পায়। ৬. ক্ষারীয় মৃত্তিকার উপরিভাগে জাবড়া প্রয়োগ করে বাষ্পীভবন রোধ করে ক্ষারত্ব হ্রাস করা যায়। ৭. ক্ষারীয় মাটির উপরিভাগ ফেলে দিয়ে সেখানে সোডিয়াম মুক্ত মাটি প্রতিস্থাপন করে ক্ষারত্ব হ্রাস করা যায়। ৮. ক্ষার জাতীয় মাটিতে পর্যাপ্ত পরিমাণ চিনি কলের বর্জ্য দ্রব্য প্রয়োগ করে চাষাবাদ করতে পারলে মৃত্তিকার ক্ষারত্ব কমে যায়। অতএব, করিম সাহেবের জমিতে ভালো ফলন পেতে উপযুক্ত পদক্ষেপগুলো নেওয়া জরুরি।"
        },
        {
          "label": "ঘ",
          "question": "রতনের জমির মাটির উর্বরতা বাড়ার কারণ বিশ্লেষণ করো।",
          "explanation": "নিম্নের অনুরূপ: উদ্দীপকের কৃষিবিদ জসীম উদ্দিনকে আনারস চাষে সফল হতে মাটি সংশোধনের পরামর্শ দেন। যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা জমি চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও চাষোপযোগী করে গড়ে তোলাকেই মাটি সংশোধন বলে। ক্ষারীয় মাটি সংশোধনের মাধ্যমে অম্লীয় মাটিতে ভালো জন্মে এমন ফসল চাষাবাদের উপযোগী করা যায়। মাটি থেকে ক্ষারত্ব দূরীকরণের প্রথম উপায় হলো মাটি থেকে লবণ সরিয়ে দেওয়া। পর্যাপ্ত পরিমাণ লবণমুক্ত পানি সেচ দিয়ে এর নিকাশের ব্যবস্থা করতে হয়। এতে মাটির ক্ষারদ্রব্য ধুয়ে যায়। গন্ধক ব্যবহার করে, মাটির ক্ষারকত্ব নিয়ন্ত্রণ করা যায়। সোডিয়াম সালফেটকে নিষ্কাশন প্রক্রিয়ার মাধ্যমে মাটি থেকে দূরীভূত করতে পারলে মাটির ক্ষারকত্ব কমানো সম্ভব। সাধারণত জমিতে pH এর পরিমাণ ৭.৫-এর বেশি হলে ক্যালসিয়াম ও ম্যাগনেসিয়ামের পরিমাণ বুঝে চুনাপাথর প্রয়োগ করতে হয়। মাটিতে অবস্থিত জৈব পদার্থ মাটির বাফার ক্ষমতা বৃদ্ধি করে। ফলে মাটির ক্ষারত্ব কমে যায়। তাছাড়া মাটির ক্ষারত্ব কমাতে বায়োফার্টিলাইজার ও ট্রাইকোডার্মা ব্যবহার করা যায়। পাশাপাশি অম্লত্ব সৃষ্টিকারী রাসায়নিক সার যেমন- ইউরিয়া, অ্যামোনিয়াম সালফেট প্রভৃতি জমিতে প্রয়োগ করলে মাটির ক্ষারকত্ব কমে অম্লত্ব বৃদ্ধি পায়। ফলে মাটি আনারস চাষের উপযুক্ত হয়। তাই বলা যায়, উপরের বিভিন্ন পদ্ধতি প্রয়োগের মাধ্যমে ক্ষারীয় মাটিকে সংশোধন করে অম্লীয় মাটির শুরুর পর্যায়ে নিয়ে আনারস চাষে সফল হওয়ায় কৃষিবিদের পরামর্শগুলো যথার্থ ছিল।"
        }
      ]
    },
    {
      "number": "3",
      "uddipok": "নিচের চিত্রটি দেখে সংশ্লিষ্ট প্রশ্নগুলোর উত্তর দাও:",
      "tag": "ACC 23",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "ভূমিক্ষয় হলো বিভিন্ন প্রকার প্রাকৃতিক শক্তি যেমন- বৃষ্টিপাত, পানি, বায়ু, বরফ, তাপ, মধ্যাকর্ষণ শক্তি, ভূতাত্ত্বিক প্রক্রিয়া এবং পানি চলাচলের প্রভাবে মৃত্তিকাকণা এক স্থান থেকে অন্য স্থানে অপসারণ হওয়া।"
        },
        {
          "label": "খ",
          "question": "মাটি কেন অম্লীয় হয়? ব্যাখ্যা করো।",
          "explanation": "যে মাটিতে H + আয়নের ঘনমাত্রা ১ × ১০ গ্রাম/লিটারের বেশি অর্থাৎ pH এর মান ৭ এর কম, থাকে সে মাটিকে অম্লীয় মাটি বলে। অম্লীয় শিলা থেকে মাটি উৎপন্ন হলে মাটি অম্লীয় হয়। মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন- ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটিতে অম্লত্ব দেখা দেয়। জৈব পদার্থ পচে মাটিতে হাইড্রোজেন আয়ন উৎপন্ন হয় যা মাটিকে অম্লীয় করে। মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। সেচের পানিতে অম্লীয় উপাদান বেশি থাকলে এবং এসিড বৃষ্টি হলে মাটি অম্লীয় হয়।"
        },
        {
          "label": "গ",
          "question": "চিত্রের প্রদর্শিত নলটি কেন ও কীভাবে ধানক্ষেতে স্থাপন করবে? ব্যাখ্যা করো",
          "explanation": "উদ্দীপকের চিত্রটি AWD পদ্ধতিতে ব্যবহৃত পাইপকে নির্দেশ করে। ধান ক্ষেতে AWD সেচ পদ্ধতি একটি পানি সাশ্রয়ী প্রযুক্তি। এই পদ্ধতিতে সেচ প্রদান করা হলে সনাতন পদ্ধতির চেয়ে ২৫-৩০% পানি সাশ্রয় হয়। সাশ্রয়কৃত 'পানি দিয়ে অধিক জমি চাষের আওতায় নিয়ে আসাই হলো এই পদ্ধতির উদ্দেশ্য। AWD পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের প্লাস্টিকের পাইপ দরকার। পাইপের উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত থাকে। নিচের অংশে ৫ সেমি পরপর ৩ মি মি ব্যাসবিশিষ্ট ছিদ্রযুক্ত হয়। পাইপটি ধানক্ষেতে এমনভাবে বসাতে হয় 'যেন পাইপটির উপরের ছিদ্রহীন ১০ সেমি মাটির উপর থাকে। এভাবে একই সমতলে এক একর পরিমাণ জমিতে ২/৩টি জায়গায় গর্ত করে বসিয়ে ভিতরের মাটি সরিয়ে ফেলতে হয়। উপর্যুক্তভাবে ধান চাষের জন্য AWD পাইপ সম্পর্কে জানা যায়।"
        },
        {
          "label": "ঘ",
          "question": "চিত্রে প্রদর্শিত পদ্ধতিটি বাংলাদেশের জন্য কতটুকু উপযোগী? বিশ্লেষণ করো।",
          "explanation": "চিত্রে প্রদর্শিত পদ্ধতিটি জমিতে সেচ দেওয়ার AWD পদ্ধতি। বাংলাদেশের প্রেক্ষাপটে পদ্ধতিটির উপযোগিতা নিচে বিশ্লেষণ করা হলো- AWD (Alternate Wetting and Drying) হলো জমি পর্যায়ক্রমে শুকনো ও ভেজা রাখার পদ্ধতি। এই পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের একটি পাইপ যার উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত হবে। পাইপটি ধানক্ষেতে এমনভাবে স্থাপন করতে হয় যেন ছিদ্রহীন অংশ ১০ সেমি মাটির উপরে থাকে। ধানের চারা রোপণের ১০-১৫ দিন পর্যন্ত ২-৪ সেমি দাঁড়ানো পানি রাখতে হয়। এতে করে পাইপের তলায় যখন মাটি দেখা যায় তখন পুনরায় সেচ দিতে হয় এবং প্রতিবার সেচের সময় এমন পরিমাণ পানি দিতে হয় যেন জমির ৫ সেমি গভীরতায় পানি থাকে। যখন সেচের প্রয়োজন হয় ঠিক তখনই সেচ দেওয়া হয় বলে এই পদ্ধতিতে গতানুগতিক সেচ পদ্ধতির তুলনায় প্রায় ৩০-৩৫% পানির সাশ্রয় হয়। গতানুগতিক পদ্ধতিতে প্রতি কেজি ধান উৎপাদনে ৩৫০০-৪০০০ লিটার পানি লাগে, কিন্তু AWD তে লাগে মাত্র ২০০০ লিটার। AWD পদ্ধতিতে জমিতে দাঁড়ানো পানি না রেখে জমি সবসময় আর্দ্র রাখা হয়। এতে মাটির গুণগত মান বজায় থাকে, মিথেন গ্যাসের নিঃসরণ কম হয় ও পরিবেশ সুরক্ষিত থাকে। এ পদ্ধতিতে সেচ প্রদানে গতানুগতিকের তুলনায় প্রায় ২৫-৩০% জ্বালানি খরচ কম হয়। তাই বলা যায়, AWD সেচ পদ্ধতিটি বাংলাদেশের প্রেক্ষাপটে অত্যন্ত উপযোগী এবং লাভজনক।"
        }
      ]
    },
    {
      "number": "4",
      "uddipok": "ড. ইলিয়াস এক ধরনের উপকারী ছত্রাক নিয়ে গবেষণা করে পিএইচডি ডিগ্রি অর্জন করেন। তিনি এই ছত্রাক দিয়ে জৈব পদার্থ দ্রুত পচিয়ে জৈবসার উৎপাদন করেন জৈব সারটি ফসলের ও মাটির উপকার করে। সারটি কৃষকদের মাঝে ব্যাপক সাড়া জাগিয়েছে।",
      "tag": "ACC 23",
      "sub_questions": [
        {
          "label": "ক",
          "question": "রোগিং কী?",
          "explanation": "রোগিং হলো বীজ ফসলের জমি থেকে অনাকাঙ্ক্ষিত উদ্ভিদ (একই জাতের ভিন্ন বৈশিষ্ট্য সংবলিত বা অন্য জাত, অন্য ফসলের জাত, আগাছা ইত্যাদি) তুলে ফেলা।"
        },
        {
          "label": "খ",
          "question": "রেশম চাষ কেন প্রয়োজন ব্যাখ্যা করো।",
          "explanation": "রেশম চাষ বর্তমানে কৃষি খাতে গুরুত্বপূর্ণ স্থান দখল করেছে। রেশম চাষ খুবই লাভজনক হিসেবে পরিগণিত হয়েছে। কারণ- i. রেশম কাপড়ের চাহিদা অনেক বেশি। ii. বিদেশে রপ্তানি করে বৈদেশিক মুদ্রা অর্জন করা সম্ভব। iii. বেকারত্ব দূর হয় ও স্বল্প পুঁজির ব্যবসা। iv. উৎপাদন ঝুঁকি কম।"
        },
        {
          "label": "গ",
          "question": "ড. ইলিয়াসের জৈব সার তৈরি পদ্ধতিটি ব্যাখ্যা করো।",
          "explanation": "ড. ইলিয়াস যে জৈব সার নিয়ে পিএইচডি ডিগ্রি নিয়েছিলেন তা হলো ট্রাইকোডার্মা। এই সারকে 'ডক্টরস ফাংগাস' বলা হয়। ট্রাইকোডার্মা সার তৈরিতে নিম্নোক্ত কয়েকটি ধাঁপ অবলম্বন করতে হয়- অ্যাপ-১: ৩ ফুট দৈর্ঘ্য, ৩ ফুট প্রস্থ ও ১.৫ ফুট উচ্চতাবিশিষ্ট হাউজ তৈরি করতে হয়। বাতাস চলাচল, ও তাপমাত্রা নিয়ন্ত্রণের জন্য হাউজের তিন পাশের দেয়ালে ৩০-৪৫ সেমি দূরে দূরে ৬ সেমি আকারের ছিদ্র রাখতে হয়। স্থাপ-২: হাঁস-মুরগির বিষ্ঠা, কচুরিপানা, বাজারের আবর্জনা, গৃহস্থালি বর্জ্যসহ সব ধরনের পচনশীল দ্রব্য ও আবর্জনা ফেলে গর্ত ভরাট করতে হয়। আবর্জনা গর্তে ফেলার আগে দু-এক দিনের পচা গোবর মেশালে ভালো হয়। রোদের তীব্রতা ও ঝড়বৃষ্টি থেকে রক্ষা পেতে গর্তের উপর চ্ছাউনি দিতে হয়। ধাপ-৩: আর্বজনায় ভরে গেলে ওলটপালট করে কয়েকটি স্তরে আধা লিটার ট্রাইকোডার্মা পরিমাণমতো স্প্রে করে দিতে হয়। খউলে ৫ টন জৈব পদার্থ পচাতে মাত্র ১ লিটার তরল পদার্থ মিশ্রিত ট্রাইকোডার্মা প্রয়োজন। ধাপ-৪: কম্পোস্ট পিট পাতা, বস্তা, প্লাস্টিক শিট দিয়ে ঢেকে দিলে শাদার তাপমাত্রা বেড়ে পচন কাজ ত্বরান্বিত হয়। পানি বেশি দেওয়া ল্যাবে না কারণ এতে পুষ্টি উপাদান চুঁইয়ে নিচে চলে যেতে পারে। ধাপ-৫: সমভাবে পচনের জন্য ৭ দিন পর পর গর্তের আবর্জনা অবশ্যই ভালোভাবে উল্টে দিয়ে গর্তের মুখ কলা পাতা দিয়ে ঢেকে দিতে হবে। ০৫-৬ সপ্তাহ পর আর্বজনা চা পাতার মতো ঝরঝরে ও গন্ধহীন হয়ে ব্যবহারের উপযোগী হয়। উল্লিখিত ধাপগুলো অবলম্বনের মাধ্যমে ট্রাইকোডার্মী নামক বায়োপেস্টিসাইড প্রস্তুত করা যায়।"
        },
        {
          "label": "ঘ",
          "question": "উদ্দীপকের সারটি দেশের জন্য কতটুকু উপযোগী বিশ্লেষণ করো।",
          "explanation": "উদ্দীপকের সারটি হলো ট্রাইকোডামী যা একটি পরিবেশবান্ধব অণুজীব সার। ট্রাইকোডর্মা নামক যে ছত্রাক ব্যবহার করে জৈব পদার্থকে দ্রুত পচিয়ে জৈব সার মাটিতে যোগ করে মাটির উর্বরতা বাড়ানো হয় তাকে ট্রাইকোডার্মা সার বলে। জৈব সার উৎপাদন ও ব্যবহার এবং উদ্ভিদ রোগ দমন ও পরিবেশ রক্ষায়। বিশ্ব' বিবেচনায় ট্রাইকোডার্মা সার ব্যাপক জনপ্রিয়তা লাভ করছে। ট্রাইকোডার্মা সার জৈব পদার্থের দ্রুত পচন ঘটায়। এই সার উদ্ভিদের রোগ দমনে কার্যকর ও পরিবেশ রক্ষায় খুবই ফলপ্রসূ। ট্রাইকোডার্মা সারের উৎপাদন ব্যয় কম। এ সার সহজেই জমিতে ব্যবহার করা হয় । পাইথিয়াম, রাইজোউনিয়া, চারা ধ্বসা রোগ, গোড়া পচা রোগ ও পাতা ধ্বসা রোগ দমনে ট্রাইকোডার্মা খুবই কার্যকর। ট্রাইকোডার্মা ছারা বীজ শোধন করলে অনেক রোগের আক্রমণ কমে যায়। স্বাভাবিক জৈব সার পচতে যেখানে ৬ মাস পর্যন্ত সময় লাগে, সেখানে ট্রাইকোডার্মা সময় নেয় মাত্র এক-দেড় মাস। ট্রাইকোডার্মা উচ্চ তাপ সহ্য করতে পারে। বর্তমানে প্রায় শতকরা ৮০ ভাগ জমিতে এই সার ব্যবহার করা হচ্ছে। উপরের আলোচনা সাপেক্ষে বলা যায় যে, ফসলের ফলন বৃদ্ধি, পরিবেশ রক্ষা ও উৎপাদন ব্যয় কমাতে ট্রাইকোডার্মা সার আমাদের দেশের জন্য অত্যন্ত উপযোগী।"
        }
      ]
    },
    {
      "number": "5",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনই হলো রেশম চাষ বা সেরিকালচার।"
        },
        {
          "label": "খ",
          "question": "তুঁত পাতা কীভাবে সংগ্রহ করা হয়? ব্যাখ্যা করো।",
          "explanation": "রেশম শিল্প স্থাপনের বিভিন্ন ধাপের মধ্যে প্রাথমিক কাজ হচ্ছে ভুঁত গাছ রোপণ এবং পরিচর্যা করে উৎপাদন বাড়ানো। নিয়মিত চাষ, সার ও সেচ দিলে একটি গাছ থেকে কয়েক বছর পর্যন্ত পাতা সংগ্রহ করা যায়। প্রতিটি গাছ থেকে ৮-১০ কেজি পাতা পাওয়া যায়। সকালে কিংবা বিকালে পাতা সংগ্রহ করা উচিত। রেশম পোকার জন্য বছরে ৪ বার পাতা সংগ্রহ করতে হয়।"
        },
        {
          "label": "গ",
          "question": "চিত্র উল্লেখিত পোকাটির জীবনচক্রের গুটি বা কোকুন সংগ্রহ পর্যায়টি ব্যাখ্যা করো।",
          "explanation": "চিত্রে উল্লিখিত পোকাটি হলো রেশম পোকা। এর জীবনচক্রের ৩য় পর্যায় হলো গুটি বা কোকুন সংগ্রহ পর্যায়। রেশম পোকা পালনের মধ্যে কোকুন সংগ্রহ ও প্রক্রিয়াজাতকরণ গুরুত্বপূর্ণ। শূককীটের মুখে লালা সৃষ্টি হয়। এই লালা দিয়ে ক্রীড়া জালিকা তৈরি করে জালিকার ভিতরে নিজেকে গুটিয়ে নেয়। জালিকা স্তরে স্তরে জমা হয়ে তা পুরু হয় এবং শুককীট ভিতরে আবস্য হয়ে পড়ে। এই অবস্থাকেই কোকুন (Cocoon) বলা হয়। কোকুন তৈরি হওয়ার পর তা পলু-ডালা থেকে সংগ্রহ করে গরম পানিতে সিদ্ধ করতে হয়, যাতে ভিতরে মুককীটটি মারা যায়। রেশম পোকা পালনের এই পর্যায়টি তাৎপর্যপূর্ণ। কারণ মুককীট পূর্ণ হওয়ার পরও যদি তা সিদ্ধ পানিতে মেরে ফেলা না হয় তা হলে মুককীট কোকুনটির মাথা ছিদ্র করে মথ হিসেবে বের হয়ে আসবে। কিন্তু কোকুনটি কাটা হলে এর সম্বন্ধে সুতাই কাটা হয়ে যায়। ফলে তা নষ্ট হয়।"
        },
        {
          "label": "ঘ",
          "question": "গুটি থেকে রেশম সুতা সংগ্রহের প্রক্রিয়া বিশ্লেষণ করো।",
          "explanation": "রেশম পোকার জীবনচক্রের ৪র্থ ধাপটি হলো রেশম পোকার কোকুন থেকে সুতা উৎপাদন পদ্ধতি। রেশম পোকা পালনের বিভিন্ন ধাপের মধ্যে কোকুন প্রক্রিয়াজাতকরণ এবং সুতা তৈরি খুবই গুরুত্বপূর্ণ। কীড়া বা শূককীটের মুখে লালা সৃষ্টি হয়। এই লালা দিয়ে কীড়া জালিকা তৈরি করে জালিকা ভিতরে গুটিয়ে নেয়। জালিকা স্তরে স্তরে জমা হয়ে তা পুরু হয় এবং শূককীট ভিতরে আবন্ধ হয়ে পড়ে। এই অবস্থাকেই কোকুন বলে। কোকুন তৈরি হওয়ার পর তা পলু-ডালা থেকে সংগ্রহ করে পাতিলে গরম পানিতে সিদ্ধ করতে হয় যাতে ভিতরের মূককীট মারা যায়। কেননা মূককীট পূর্ণ হওয়ার পরও যদি তা সিদ্ধ পানিতে মেরে ফেলা না হয় তা হলে মূককীট কোকুনটির মাথা ছিদ্র করে মথ হিসেবে বের হয়ে আসবে। কোকুনটি সিদ্ধ করার পর কোনো পাত্রে বা পানিতে রেখেই একটি কাঠি দিয়ে সুতার মাথা শনাক্ত করা হয়। এভাবে ১৫-২০ টি কোকুনের সুতার মাথা এক সাথে হালকা আঘাত করে লম্বা সুতা বের করে আনা হয়। একটি গুটি থেকে সর্বোচ্চ ৪০০-১০০০ মিটার সুতা পাওয়া যায়। উল্লিখিত বর্ণনা অনুযায়ী রেশম পোকার গুটি থেকে সুতার উৎপাদন পদ্ধতিটি সম্পূর্ণ হয়।"
        }
      ]
    },
    {
      "number": "6",
      "uddipok": "আখ চাষি গোলাম কিবরিয়া গতানুগতিক পদ্ধতিতে আখ চাষ করায় ফলন কম হয়। রহিম আখ চাষের উপর প্রশিক্ষণ নেয়ার পর সবচেয়ে উন্নত পদ্ধতিতে আখ রোপণ করায় ফলন বেশি হয়। পরের বছর বীজ শোধন করে রহিমের পদ্ধতিতে আখ চাষ করায় গ্রামের আরো অনেকে আখের ফলন'বেশি পেয়ে লাভবান হয়েছে।",
      "tag": "ACC 23",
      "sub_questions": [
        {
          "label": "ক",
          "question": "রেটুন চাষ কী?",
          "explanation": "জমিতে প্রথমবার আখ কাটার পর গোড়া থেকে গজানো কুশি বা নতুন চারা দিয়ে পুনরায় আখ চাষ করাই হলো মুড়ি আখ চাষ (Ratoon Cultivation)।"
        },
        {
          "label": "খ",
          "question": "অর্থনৈতিক ক্ষেত্রে আখের গুরুত্ব ব্যাখ্যা করো।",
          "explanation": "চিনি সংগ্রহের উদ্দেশ্যে যেসব ফসল চাষ করা হয় তাদের চিনি উৎপাদনকারী ফসল বলে। যেমন- আখ, সুগারবীট ইত্যাদি। চিনি ও গুড় উৎপাদনের প্রধান ফসল হচ্ছে আখ। অর্থকরী ফসলের মধ্যে পাটের পরই আখের স্থান। দেশের ১৭টি চিনিকল এলাকায় আখ সংক্রান্ত কাজে লক্ষাধিক লোকের কর্মের ব্যবস্থা হয়েছে। আখের ছোবড়া কাগজ, কৃত্রিম রেশম, ফাইবার বোর্ড ও জ্বালানি হিসেবেও ব্যবহার হয়ে থাকে। তাই বলা যায়, অর্থনৈতিক ফসল হিসেবে আখের গুরুত্ব অনেক।"
        },
        {
          "label": "গ",
          "question": "রহিম কোন পদ্ধতিতে আখ রোপণ করেছিলেন ব্যাখ্যা করো।",
          "explanation": "রহিম রোপা পদ্ধতিতে আখ রোপণ করেছিলেন। রোপা পদ্ধতিতে আখ চাষকে এসটিপি পদ্ধতি বলে। এটি আখের সবচেয়ে অত্যাধুনিক বা উন্নত পদ্ধতি। এসটিপি চারা দুইভাবে পলিব্যাগে ও বীজতলায় উৎপাদন করা যায়। প্রথম পদ্ধতিতে ১৫ সেমি × ১০ সেমি আকারে পলিব্যাগে সমপরিমাণ দোআঁশ মাটি ও গোবর সার মিশিয়ে ভর্তি করতে হবে। এক চোখ বিশিষ্ট আখের বীজ খন্ড গিঁটের উপরে ১.৫ সেমি এবং নিচের দিকে ১.৩ সেমি রাখতে হয়। চোখটি মাটির উপর দিকে রেখে মাটিভর্তি পলিব্যাগে বসাতে হয়। চারার বয়স ৫০-৬০ দিন হলে মূল জমিতে রোপণ করতে হয়। বীজতলায় চারা উৎপাদনের জন্য এক বা দুইচোখ বা গিঁট বিশিষ্ট বীজখণ্ড ব্যবহার করা হয়। বীজতলার আকার হবে ৩ মিটার দৈর্ঘ্য, ১ মিটার প্রশ্ন ও ১০ সেমি উঁচু। বীজ খণ্ডগুলো মাটির সমান্তরালে ও চোখ মাটির উপরের দিকে রেখে খণ্ডগুলো মাটি দিয়ে ১ সেমি ঢেকে দিতে হবে। বীজ রোপণের পর কচুরিপানা বা খড় দিয়ে ঢেকে দিতে হবে। চারার বয়স ৪০-৪৫ দিন বা ৪-৫ পাতা বিশিষ্ট হলে মূল জমিতে রোপণ উপযোগী হয়। চারা আখের সাথে সংযুক্ত স্থানে আলাদা আলাদা করে কেটে (মাতৃকান্ড থেকে আলাদা করে) মূল জমিতে একসারি পদ্ধতিতে ১০০ সেমি দূরত্বে এবং জোড়াসারি পদ্ধতিতে ১২০-১৪০ সেমি দূরত্বে ২০-৩০ সেমি গভীর নালায় চারা রোপণ করতে হবে। উপরিউক্তভাবে রহিম রোপা পদ্যতিতে আখের চারা রোপণ করেছিলেন।"
        },
        {
          "label": "ঘ",
          "question": "গোলাম কিবরিয়া ও রহিমের আখ চাষে লাভবান হওয়ার বিষয়টি মূল্যায়ন করো।",
          "explanation": "গোলাম কিবরিয়া ও রহিম এসটিপি বা রোপা পদ্ধতিতে আখ রোপণ করে ফলন বেশি পেয়ে লাভবান হয়েছেন। রোপা পদ্ধতিতে আখ চাষকে এসটিপি পদ্ধতি বলে, যা আখের সবচেয়ে আধুনিক বা উন্নত পদ্ধতি। এই পদ্ধতিতে এক চোখ বিশিষ্ট আখ খণ্ড পলিথিন ব্যাগে কিংবা দু'চোখ বিশিষ্ট আখ খণ্ড বীজতলায় লাগিয়ে চারা তৈরি করা হয়ে থাকে। বীজ রোপণ বা বপনের পূর্বে ব্যাভিস্টিন, এরোটন নামক ছত্রাকনাশক দ্বারা শোধন করায় রোগবালাই মুক্ত থাকে। আখের বীজ রোপণের পূর্বে বীজ শোধন করলে আগে বিভিন্ন রকম পোকামাকড় যেমন- কান্ডের মাজরা পোকা, পিঙ্গেল মাজরা পোকা, ডগার মাজরা পোকা, উইপোকা ইত্যাদির আক্রমণ হ্রাস পায়। এছাড়াও গোলাম কিবরিয়া ও রহিম সঠিকভাবে আখের আন্তঃপরিচর্যা করায় আখের মারাত্মক রোগসমূহের আক্রমণও কমে যায়। ফলে ছত্রাকনাশক কম লাগায় উৎপাদন ব্যয়ও কমে যায়। এছাড়াও এসটিপি বা রোপা পদ্ধতিতে চারা তৈরি করে রোপণ করায় আখের উৎপাদন বৃদ্ধি পায়। পরিশেষে বলা যায়, এসটিপি বা রোপা পদ্ধতিতে চাষ করায় রোগ ও পোকা দ্বারা আখ আক্রান্ত না হওয়ায় গোলাম কিবরিয়া ও রহিম আখের ফলন বেশি পেয়ে লাভবান হয়েছেন।"
        }
      ]
    },
    {
      "number": "7",
      "uddipok": "নিচের চিত্রটি দেখে সংশ্লিষ্ট প্রশ্নগুলোর উত্তর দাও:",
      "tag": "ACC 23",
      "sub_questions": [
        {
          "label": "ক",
          "question": "দুটি আঁশ জাতীয় ফসলের নাম লিখ্যে।",
          "explanation": "দুটি আঁশ জাতীয় ফসল হলো পাট ও তুলা।"
        },
        {
          "label": "খ",
          "question": "ধানের ব্লাস্ট রোগের দুটি লক্ষণ ব্যাখ্যা করো।",
          "explanation": "ধানের ব্লাস্ট রোগের দুটি লক্ষণ হলো- i. আক্রান্ত পাতায় প্রথমে হালকা ধূসর বা নীলচে রঙের ভিজা ভিজা দাগ দেখা যায়। পরে তা বড় হয়ে মাঝখানটা ধূসর বা সাদা ও কিনারা বাদামি রঙের হয়ে যায়।। ii. গিট আক্রান্ত হয়ে আক্রান্ত স্থান কালো ও দুর্বল হয়।"
        },
        {
          "label": "গ",
          "question": "চিত্রে প্রদর্শিত পোকাটির ক্ষতির নমুনা ব্যাখ্যা করো।",
          "explanation": "উদ্দীপকে প্রদর্শিত পোকাটি বিছাপোকা যা, পাট ক্ষেতে আক্রমণ করে ফসল নষ্ট করে ফেলে। বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে। স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয়। আক্রমণ ব্যাপক হলে এরা কচি ডগাও খেয়ে ফেলে। উপরিউক্তভাবে বিছা পোকার আক্রমণে পাটের ফলন মারাত্মকভাবে বিঘ্নিত হয়।"
        },
        {
          "label": "ঘ",
          "question": "চিত্রে প্রদর্শিত পোকাটির দমন পদ্ধতি ব্যাখ্যা করো।",
          "explanation": "উদ্দীপকে চিত্রের পোকাটি হলো পাটের বিছাপোকা। পাটের উক্ত পোকাসমূহ দমনের জন্য নিচে একটি ব্যবস্থাপত্র তৈরি করা হলো- বিছাপোকা দমনে ডিমের গাদাসহ পাতা তুলে ধ্বংস করতে হবে। কীড়াগুলোকে পাতাসহ তুলে পায়ে পিষে কিংবা কেরোসিন মিশ্রিত পানিতে ডুবিয়ে মারতে হবে। আক্রান্ত ক্ষেত থেকে পোকা অন্য ক্ষেতে যাতে না যেতে পারে সেজন্য ক্ষেতের চারদিকের নালায় কেরোসিন মিশ্রিত পানি ঢালা যেতে পারে। আক্রমণের মাত্রা বেশি হলে শতক প্রতি ১০ লিটার পানিতে রিভা ২৫ মিলিলিটার মিশিয়ে প্রয়োগ করা যায়।"
        }
      ]
    },
    {
      "number": "8",
      "uddipok": "নিচের ছকটি দেখে সংশ্লিষ্ট প্রশ্নগুলোর উত্তরন দাও:",
      "tag": "ACC 23",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বাচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "সবজি গ্রেডিং কেন করা হয়? ব্যাখ্যা করো।",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পরুতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি দীর্ঘদিন সংরক্ষণের জন্য গ্রেডিং করা আবশ্যক। গ্রেডিং করে পচা, রোগাক্রান্ত ফল ও শাকসবজি বাছাই করে তা বাদ দেওয়া হয়, ফলে অন্য ফল ও শাকসবজির পচন রোধ হয়। পরুতার ওপর ভিত্তি করে অধিক পাকা, কম পাকা ও কাঁচা ফলমূল আলাদা করে নিলে ক্রেতা ও বিক্রেতা উভয়ের পক্ষেই সঠিক মূল্য নির্ধারণে সুবিধা হয় এবং উভয়েই লাভবান হয়।"
        },
        {
          "label": "গ",
          "question": "উদ্দীপকের ছকে 'B' চিহ্নিত পদ্ধতিটি ব্যাখ্যা করো",
          "explanation": "উদ্দীপকের ছকে ‘ ?‘ চিহ্নিত পদ্ধতিটি হলো শুকিয়ে ফল সংরক্ষণ করার পদ্ধতি। নিচে ফল শুকিয়ে সংরক্ষণ পদ্ধতিটি ব্যাখ্যা করা হলো- ফল শুকিয়ে সংরক্ষণের প্রক্রিয়াকে বলা হয় নির্জলীকরণ। শুকিয়ে শাকসবজি সংরক্ষণ একটি সাধারণ পদ্ধতি। ফল শুকিয়ে আর্দ্রতার পরিমাণ কমিয়ে অণুজীবের কর্মক্ষমতা হ্রাসের মাধ্যমে অনেকদিন পর্যন্ত সংরক্ষণ করা যায়। এ পদ্ধতিতে বেশিরভাগ শাকসবজিই লবণ পানিতে ফুটানো হয়। শাকসবজি একটি কাপড়ের মধ্যে বা তারের ঝুড়িতে রেখে ফুটন্ত পানিতে ডুবাতে হয় বা গরম পানির উপর ঝুলিয়ে রেখে ৫ মিনিট বাষ্পায়ন করতে হয়। এরপর পরিষ্কার জায়গায় ১-২ দিন সবজিগুলোকে ভালোভাবে শুকানো হয় যাতে জলীয় অংশের পরিমাণ অর্থাৎ, আর্দ্রতা ৬- ৮% এর বেশি না থাকে। এরপর শুকানো সবজিগুলো ছায়াময় স্থানে বাতাসে ঠাণ্ডা করে পলিব্যাগে ভরে বায়ুরোধী টিন বা কাচের পাত্রে সংরক্ষণ করতে হয়। শাকসবজি শুকিয়ে সংরক্ষণ করলে দীর্ঘদিন সংরক্ষণ করা যায় এবং গুণগতমানও ভালো থাকে। উল্লিখিত পদ্ধতিতে ফল সংরক্ষণ করে পচনের হাত থেকে রক্ষা করার পাশাপাশি দীর্ঘদিনের চাহিদা মিটানো সম্ভব।"
        },
        {
          "label": "ঘ",
          "question": "উদ্দীপকের ছকের কোন পদ্ধতিটি এবং কেন সেটি দেশের ফল চাষিদের জন্য উপযোগী বিশ্লেষণ করো।",
          "explanation": "উদ্দীপকের ছকের পদ্ধতিগুলোর মধ্যে প্রক্রিয়াজাতকরণ পদ্ধতিটি দেশের ফল চাষিদের জন্য উপযোগী। খাদ্যদ্রব্যের গুণগতমানের কোনো পরিবর্তন না করে এগুলোর আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে জীবাণুমুক্ত করে সংরক্ষণ করাকে খাদ্য প্রক্রিয়াজাতকরণ বলে। এর মাধ্যমে খাদ্যকে দীর্ঘদিন সংরক্ষণ করা সম্ভব। আমাদের দেশের প্রেক্ষাপটে খাদ্য প্রক্রিয়াজাতকরণের গুরুত্ব অপরিসীম। ফল বা শাকসবজি রক্ষণাবেক্ষণ করা না হলে এগুলোর পুষ্টিমান ও গুণাগুণ কমে এবং একসময় পচে যায়। খাদ্য প্রক্রিয়াজাতকরণের বিভিন্ন পদ্ধতি রয়েছে যেমন- নিম্ন তাপমাত্রা ও উচ্চ তাপমাত্রা প্রয়োগের ফলে ফলের স্বাদ, গন্ধ ও বর্ণ ঠিক থাকে, ভিটামিন নষ্ট হয় না। রাসায়নিক দ্রব্য যেমন- বেনজোয়িক এসিড, জিবারেলিক এসিড, ভার্মিকুলাইট ইত্যাদি প্রয়োগ করে ফলকে বেশ কিছু দিন অবিকৃত অবস্থায় রাখা যায়। এতে ফলের মান নষ্ট হয় না। চিনির রস ব্যবহার করে পচনশীল ফল যেমন- আনারস, কমলা ইত্যাদি সংরক্ষণ করা যায়। এছাড়াও টক জাতীয় ফল লবণ ব্যবহার করে টিনের পাত্রের সংরক্ষণ করা হয়। ফল সংরক্ষণের উৎকৃষ্ট মাধ্যম হলো সিরকা প্রয়োগ। এর কারণে জীবাণু বেঁচে থাকতে পারে না। এছাড়াও আচার, মোরব্বা, জ্যাম, জেলি, চিপস, ফ্রাই, সস ইত্যাদি। এতে উৎপাদিত পণ্যের অপচয় রোধ করা যায়। উপরোক্ত পদ্ধতিতে প্রক্রিয়াজাতকরণের মাধ্যমে সব ধরনের মৌসুমে ফলের চাহিদা মেটানো সম্ভব। গুণগতমান রক্ষা পাওয়ায় কৃষক উৎপাদিত ফসলের ন্যায্যমূল্য পায়। আমাদের দেশের ফল চাষিরা ফল প্রক্রিয়াজাতকরণের এ পদ্ধতি অবলম্বন করে ফলমূল দীর্ঘদিন সংরক্ষণ করে দেশের চাহিদা পূরণের পাশাপাশি বিদেশে রপ্তানি করতে পারবে, যা দেশের অর্থনৈতিক উন্নয়নেও সাহায্য করে। উপরোক্ত বর্ণনা থেকে বলা যায়, প্রক্রিয়াজাতকরণ পদ্ধতিতে ফল সংরক্ষণ দেশের ফল চাষিদের জন্য উপযোগী।"
        }
      ]
    }
  ]
}