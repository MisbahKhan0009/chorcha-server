{
  "title": "মাইলস্টোন কলেজ, ঢাকা ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "ই-কৃষি কী?",
          "explanation": "ই-কৃষি একটি ইলেকট্রনিক্সভিত্তিক কৃষি তথ্য প্রদান কার্যক্রম।"
        },
        {
          "label": "খ",
          "question": "সামাজিক বনায়ন কেন গুরুত্বপূর্ণ? ব্যাখ্যা করো।",
          "explanation": "বনজ সম্পদ বৃদ্ধি ও সর্ব সাধারণের কল্যাণে জনগণের সরাসরি অংশগ্রহণের মাধ্যমে এবং সরকারের কারিগরি ও আর্থিক সহায়তায় সামাজিক এলাকায় (প্রান্তিক ও পতিত জমি) যে বনায়ন করা হয় তাকে সামাজিক বনায়ন বলে। জ্বালানি ও কাঠের মোট সরবরাহের সিংহভাগই আসে সামাজিক বন থেকে। বাংলাদেশের সর্বত্র ঔষধি গাছ লাগিয়ে অনেকেই অর্থনৈতিকভাবে স্বাবলম্বী হয়েছেন। কাগজ কল, হার্ডবোর্ড মিল, পার্টিকেল বোর্ড মিল, দিয়াশলাই ফ্যাক্টরি, ফার্নিচার ফ্যাক্টরি প্রভৃতির কাঁচামাল সরবরাহে রোধ, প্রাকৃতিক দুর্যোগ প্রতিরোধ এবং পরিবেশের ভারসাম্য রক্ষা করে। বেকার ও দুস্থ মহিলাদের কর্মসংস্থান ও আয় বৃদ্ধির সুযোগ করে দেয়। সর্বোপরি দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে 'ক' চিহ্নিত স্থানের ফসলের ধারণা দাও ও শ্রেণিবিভাগ বর্ণনা করো।",
          "explanation": "উদ্দীপকের 'ক' চিহ্নিত ফসলটি হলো মাঠ ফসল। যে সকল ফসল বিস্তীর্ণ মাঠে নিচু ও মাঝারি নিচু জমিতে বেড়াবিহীন অবস্থায় তুলনামূলক কম পরিচর্যার মাধ্যমে উৎপাদন করা হয় তাদেরকে মাঠ ফসল বলে। মাঠ ফসল সাধারণত বড় জমিতে চাষ করা হয় এবং মাঠের সমস্ত ফসলকে একত্রে বা সমষ্টিগতভাবে যত্ন নেওয়া হয়। তুলনামূলক কম যত্নের প্রয়োজন হয়। ১. সানাখাদ্য ফসল: যেসব ফসলের দানা শ্বেতসার খাদ্য হিসেবে ব্যবহার কর হয় তাদেরকে দানাখাদ্য ফসল বলে। যেমন- ধান, গম ইত্যাদি। ২. তেলবীজ ফসল: এসব ফসলের বীজ হতে তেল পাওয়া যায়। যেমন-সরিষা, তিল ইত্যাদি। ৩. ডাল ফসল: শিম জাতীয় এসব মাঠ ফসলের বীজ ডাল হিসেবে ব্যবহার করা হয়। যেমন- মসুর, মুগ ইত্যাদি। ৪. চিনি উৎপাদক ফসল: এই ফসলগুলো হতে চিনি উৎপাদন করা হয়। যেমন- আখ, খেজুর ইত্যাদি। ৫. আঁশ জাতীয় ফসল: যেসব ফসল হতে আঁশ পাওয়া যায় তাকে আঁশ জাতীয় ফসল বলে। যেমন- পাট, তুলা ইত্যাদি। ৬. পানীয় ফসল: পানীয় দ্রব্য উৎপাদন করতে এসব ফসল ব্যবহৃত হয়। যেমন- চা, কফি ইত্যাদি। ৭. নেশা জাতীয় ফসল: এসব ফসল নেশা জাতীয় পদার্থ উৎপন্ন করার জন্য আবাদ করা হয়। যেমন- তামাক, গাঁজা ইত্যাদি। ৮. পশুখাদ্য ফসল: যেসব ফল বা ফসলের কোনো অংশ পশুখাদ্য হিসেবে ব্যবহার করা হয় সেগুলোকে পশুখাদ্য ফসল বলে। যেমন- দূর্বা ঘাস, নেপিয়ার ঘাস ইত্যাদি। ৯. সবুজ সার ফসল: সবুজ সার উৎপাদনের জন্য এসব ফসল ব্যবহৃত হয়। যেমন- ধৈঞ্চা, কাউন ইত্যাদি। ১০. শিল্প বা বাণিজ্যিক ফসল: কারখানা চালানোর জন্য কারখানার কাঁচামাল যোগান দিতে যেসব ফসল উৎপাদন হয় সেগুলোকে শিল্প বা বাণিজ্যিক ফসল বলে। যেমন- আখ, রাবার ইত্যাদি। অতএব, উল্লিখিত আলোচনা থেকে বলা যায় শস্যের ধরন অনুযায়ী মাঠ ফসলকে উপরিউত্ত শ্রেণিতে ভাগ করা যায়।"
        },
        {
          "label": "ঘ",
          "question": "বাংলাদেশের মানুষের জীবনযাত্রায় উদ্দীপকে বর্ণিত উপাদানসমূহের গুরুত্ব আলোচনা করো।",
          "explanation": "মাঠ ফসল, উদ্যান ফসল, গবাদিপশু, মৎস্য, পোল্ট্রি, সামাজিক বনায়ন হলো কৃষির উল্লেখযোগ্য ক্ষেত্রসমূহ। বাংলাদেশের অর্থনীতির মূল চাবিকাঠিই হলো এ কৃষি। কৃষির সুষ্ঠু ও সার্বিক উন্নতির ওপরই জাতীয় অর্থনীতির বিকাশ ও উৎকর্ষ নির্ভর করে। বাংলাদেশের মানুষের জীবনযাত্রায় কৃষির উত্ত ক্ষেত্রগুলোর গুরুত্ব নিচে আলোচনা করা হলো- ১. খাদ্য, বস্ত্র, বাসস্থান, চিকিৎসা এবং শিক্ষাকে মানুষের মৌলিক চাহিদা বলে। এগুলো ছাড়া মানুষ বাঁচতে পারে না। এসব মৌলিক চাহিদা পূরণে কৃষির ভূমিকাই প্রধান। ২. কৃষিই হলো এদেশের জনসাধারণের কর্মসংস্থানের প্রধান উৎস। এছাড়াও ব্যবসায়ী, শিল্পপতি এবং অন্য পেশাজীবীগণ কৃষির সাথে কোনো না কোনোভাবে জড়িত। ৩. শিল্পের প্রধান উপাদান হলো কৃষিজাত কাঁচামাল। এদেশের শিল্পসমূহের প্রধান প্রধান কাঁচামাল পাট, চা, চামড়া, তামাক, আখ, তুলা, বাঁশ ইত্যাদির সরবরাহ যত বেশি হবে, শিল্পের সম্প্রসারণও তত বেশি হবে। তাই অর্থনীতির ভাষায় বলা হয়, \"শিল্প বিকাশের পূর্বশর্ত কৃষির বিকাশ।\" ৪. বাংলাদেশের জিডিপির ১১.৫০% আসে কৃষি থেকে। এছাড়াও কৃষি হতে আসে এ দেশের মোট শ্রমশক্তির শতকরা ৪০.৬ ভাগ। ৫. আমাদের দেশের উপার্জিত বৈদেশিক মুদ্রার শতকরা প্রায় ১১ ভাগই আসে কৃষিজাত পণ্য থেকে। এদের মধ্যে কাঁচা পাট, পাটজাত দ্রব্য, চা, তুলা, চিংড়ি ইত্যাদি। ৬. কৃষির ক্ষেত্র উন্নত হলে সার, বীজ, কীটনাশক ইত্যাদি কৃষি উপকরণের চাহিদা বৃদ্ধি পাবে। এর ফলে শিল্প-কারখানার প্রসার ঘটবে, যা দেশের অর্থনৈতিক উন্নয়নে ব্যাপক প্রভাব ফেলবে। তাই বলা যায়, দারিদ্র্য হ্রাসকরণ, কর্মসংস্থান এবং জীবনযাত্রার মান উন্নয়নে কৃষির ক্ষেত্রসমূহের গুরুত্ব অপরিসীম।"
        }
      ]
    },
    {
      "number": "2",
      "uddipok": "চিত্র-১ চিত্র-২",
      "tag": "MC 23",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "ফসল, পশু, মাছ, হাঁস-মুরগি, বৃক্ষ ইত্যাদির উৎপাদন, উন্নয়ন, প্রক্রিয়াজাতকরণ, সংরক্ষণ, বাজারজাতকরণ ও সম্প্রসারণ প্রযুক্তি সম্পর্কিত বিদ্যাই হলো কৃষিশিক্ষা।"
        },
        {
          "label": "খ",
          "question": "কৃষকদের উন্নয়নে NGO প্রয়োজন কেন? ব্যাখ্যা করো।",
          "explanation": "এনজিও (NGO) বলতে সে সমস্ত প্রতিষ্ঠানকে বোঝায় যারা সরকারি নিয়ন্ত্রণাধীন নয়, তবে সরকারি অনুমোদনপ্রাপ্ত প্রতিষ্ঠান এবং মূলত দরিদ্র, ভূমিহীন, ক্ষুদ্র ও প্রান্তিক চাষি এবং অসহায় মহিলাদের কল্যাণ সাধনে কাজ করে। আমাদের দেশের শ্রমশক্তির ৪০.৬ ভাগ কৃষিকাজের সাথে জড়িত। সরকারের একার পক্ষে তাদের সবার সমস্যা নিরূপণ ও সমাধান সম্ভব নয়। বেসরকারি সাহায্যকারী সংস্থা, বা এনজিও বিগত কয়েক বছর ধরে কৃষি ও পল্লী উন্নয়নমূলক কাজ করে যাচ্ছে। এসব প্রতিষ্ঠান তৃণমূল পর্যায়ে সভা-সমিতি গঠনের মাধ্যমে উন্নত কৃষি তথ্য ও সেবা প্রদান করে যাচ্ছে। এনজিওগুলো স্থানীয় কৃষকদের অংশগ্রহণে ও তাদের সমস্যা সমাধানে কৃষি তথ্য ও সেবা সরবরাহ করে। তাই কৃষকদের উন্নয়নে NGO প্রয়োজন।"
        },
        {
          "label": "গ",
          "question": "উদ্দীপকে চিত্র-২ কৃষি তথ্য ও সেবা প্রাপ্তিতে কীভাবে ভূমিকা রাখছে, ব্যাখ্যা করো।",
          "explanation": "উদ্দীপকের চিত্র-২ হলো মোবাইল ফোন। কৃষিকে গতিশীল ও উন্নত করতে মোবাইল ফোন তথ্য প্রযুক্তির বাহন হিসেবে কাজ করছে। আর কৃষি তথ্যের সবচেয়ে বড় ভাণ্ডার হচ্ছে ইন্টারনেট। ঘরে বসেই মোবাইল ফোন ব্যবহার করে খুব কম খরচে ইন্টারনেট থেকে কৃষক যেকোনো তথ্য ও জ্ঞান লাভ করতে পারেন। বর্তমান তথ্য প্রযুক্তির যুগে কৃষক মোবাইল ফোনের মাধ্যমে বিশ্বের বিভিন্ন দেশের কৃষি বিষয়ক তথ্য-উপাত্ত, টেকসই প্রযুক্তি সম্পর্কে জানতে পারেন। তাছাড়া মোবাইল অপারেটরের মাধ্যমে কৃষক কৃষি কল সেন্টার থেকে প্রয়োজনীয় তথ্য সংগ্রহ করতে পারেন। মোবাইল অ্যাপসের মাধ্যমে কৃষি বিষয়ক তথ্য যেমন- মৌসুম উপযোগী ফসল চাষ, ফসলের চাহিদামাফিক সার, বীজ ও সেচের পরিমাণ, রোগ ও পোকা নিয়ন্ত্রণ এবং দমন পদ্ধতি, গবাদিপশু ও পোল্ট্রি পালন, মাছ চাষ ইত্যাদি সম্বন্ধে কৃষক জানতে পারেন। এছাড়াও মোবাইল ফোন ব্যবহার করে কৃষি প্রতিষ্ঠানগুলোর ওয়েবসাইট থেকে সর্বশেষ প্রযুক্তি এবং বিশেষজ্ঞদের সাথে বিভিন্ন তথ্য আদান-প্রদানও করতে পারেন। অতএব বলা যায়, সহজলভ্য ও ব্যবহারবান্ধব মোবাইল ফোন প্রযুক্তি ব্যবহার করে কৃষক তথ্য ও সেবা পেতে পারেন যা দেশের উন্নয়নে গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "চিত্র-১ এবং চিত্র-২ এর মধ্যে কোনটি কৃষি উন্নয়নে অধিকতর উপযোগী? তোমার উত্তরের সপক্ষে যুক্তি দাও।",
          "explanation": "উদ্দীপকের চিত্র-১ হলো কম্পিউটার এবং চিত্র-২ হলো মোবাইল ফোন। বাংলাদেশের অর্থনীতি কৃষিনির্ভর। তথ্য প্রযুক্তিই কৃষিতে এনে দিতে পারে নতুন সম্ভাবনা। আর ইন্টারনেটের মাধ্যমে কৃষকের চাহিদা মাফিক, সঠিক সময়োপযোগী এবং কৃষিবিষয়ক আধুনিক তথ্য ও প্রযুক্তি সম্পর্কে জানা যায়। কম্পিউটার ও মোবাইল ফোন দুটোর মাধ্যমেই ইন্টারনেট ব্যবহার করে কৃষি ফসলের উৎপাদন প্রযুক্তি, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। বাংলাদেশের অধিকাংশ কৃষকই গরীব এবং নিরক্ষর। যার ফলে অনেকেই কম্পিউটার ব্যবহার জানেন না। তাছাড়া কম্পিউটারের ব্যবহার বাংলাদেশের গরীব কৃষকদের জন্য অত্যন্ত ব্যয়বহুল। এটি ব্যবহারের জন্য ইন্টারনেট সংযোগ ও বিদ্যুতের ব্যবস্থা থাকতে হয়। এজন্য আলাদা প্রশিক্ষণেরও দরকার হয় যা অপ্রতুল। অপরদিকে মোবাইল ফোন সহজলভ্য ও স্বল্পমূল্যের হওয়ায় সকল কৃষকেরই কেনার সামর্থ্য রয়েছে। তাছাড়া মোবাইল ফোন ব্যবহারের জন্য আলাদা প্রশিক্ষণের প্রয়োজন পড়ে না। নিরক্ষর কৃষকও কৃষি কল সেন্টারে ফোন করে কৃষি সংক্রান্ত বিভিন্ন তথ্য ও সমস্যার সমাধান জানতে পারেন। মোবাইল অপারেটর প্রতিষ্ঠানগুলোও খুব কম খরচে ইন্টারনেট ব্যবহারের সুবিধা দিয়ে থাকে। তাছাড়া এসএমএস ভিত্তিক কৃষি তথ্য সেবা চালু থাকায় সারা দেশে মাঠ পর্যায়ে কর্মরত ব্যক্তি ও কৃষকের কাছে দ্রুত তথ্য পৌঁছে যায়। অতএব, উদ্দীপকের চিত্র-২ অর্থাৎ মোবাইল ফোন কৃষি উন্নয়নের জন্য অধিকতর উপযোগী বলে আমি মনে করি।"
        }
      ]
    },
    {
      "number": "3",
      "uddipok": "জনাব সাজিলের জমি পরীক্ষা করে দেখা যায় তার জমিতে হাইড্রোক্সিল আয়নের তুলনায় হাইড্রোজেন আয়নের পরিমাণ বেশি তার জমিতে আনারস এর উৎপাদন ভালো কিন্তু অন্যান্য ফসল ভালো হয় না।",
      "tag": "MC 23",
      "sub_questions": [
        {
          "label": "ক",
          "question": "মাটির বুনট কী?",
          "explanation": "মাটিতে বালু, পলি ও কর্দমকণার আনুপাতিক বা শতকরা হারই হলো মাটির বুনট।"
        },
        {
          "label": "খ",
          "question": "মাটির বুনট রূপান্তরের গুরুত্ব ব্যাখ্যা করো।",
          "explanation": "মাটির একক কণার পারস্পরিক অনুপাত দ্বারা সৃষ্ট স্থূলতা ও সূক্ষ্মতাকে মাটির বুনট বলে। মাটির বুনট একটি অপেক্ষাকৃত স্থায়ী ধর্ম হলেও অনেকসময় কৃষিকাজের প্রয়োজনে বুনটে পরিবর্তন আনার প্রয়োজন পড়ে বা আনা হয়। মাটির প্রধান ৩টি বুনট শ্রেণির মধ্যে বেলে মাটি ও এঁটেল মাটি কৃষির জন্য উপযোগী নয়। তাই কৃষির উন্নয়নের জন্য এদেরকে কৃষি উপযোগী দোআঁশ মাটিতে রূপান্তর করা প্রয়োজন। বুনট রূপান্তরের মাধ্যমে সীমিত কৃষি জমিতে অধিক উৎপাদন করে ক্রমবর্ধমান জনসংখ্যার খাদ্য চাহিদা মেটানো সম্ভব।"
        },
        {
          "label": "গ",
          "question": "জনাব সাজিলের জমির মাটির বৈশিষ্ট্যগুলো বর্ণনা করো।",
          "explanation": "উদ্দীপকে জনাব সাজিলের জমির মাটি অম্লীয় প্রকৃতির। যে মাটিতে হাইড্রোক্সিল আয়নের তুলনায় হাইড্রোজেন আয়নের ঘনমাত্রা বেশি থাকে অর্থাৎ pH এর মান ৭ এর কম থাকে সে মাটিকে অম্লীয় মাটি বলে। অম্ল মাটিতে নিচের বৈশিষ্ট্যসমূহ লক্ষ করা যায়- i. মাটির pH ৭.০ এর কম হয়। ii. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। iii. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। iv. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। V তীব্র অম্লীয় মাটিতে অণুজীবের কার্যাবলি কমে যায়। vi. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। vii. ছত্রাকের কার্যাবলি বেড়ে যায়। viii. ব্যাকটেরিয়া ও এক্টিনোমাইসিটিস-এর কার্যাবলি কমে যায়। ix. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়।"
        },
        {
          "label": "ঘ",
          "question": "জনাব সাজিলের জমিতে কি ধরনের পদক্ষেপ গ্রহণ করলে প্রায় সব ধরনের ফসল উৎপাদন করা যাবে? বিশ্লেষণ করো।",
          "explanation": "উদ্দীপকের জনাব সাজিলের জমির মাটি অম্লীয় প্রকৃতির। অম্লীয় মাটি সংশোধন করে pH মান ৬.৬-৭.৩ তথা নিরপেক্ষ মাটি তৈরি করা হলে প্রায় সব ধরনের ফসল উৎপাদন করা যাবে। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা, বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে গচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈন পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। v. সেচের পানির মান উন্নয়ন; আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায়। vi. সুষম সারের ব্যবহার; ফসলের জমিতে অতিরিপ্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii . অম্লীয় সারের ব্যবহার কমানো; যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অম্লমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে সব ধরনের ফলন বৃদ্ধি করা যায়।"
        }
      ]
    },
    {
      "number": "4",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "পানি সেচ কী?",
          "explanation": "ফসল উৎপাদনের জন্য কৃত্রিম উপায়ে জমিতে পানি সরবরাহ করাই পানি সেচ।"
        },
        {
          "label": "খ",
          "question": "সবুজ সার হিসাবে ধ্যৈা উপযোগী কেন? ব্যাখ্যা করো।",
          "explanation": "খ্যৈা ছোট জীবনকালের উদ্ভিদ। এটি উৎপাদনে কোনো পরিচর্যার প্রয়োজন হয় না। উপরন্তু ধৈঞ্চা বাতাসের মুক্ত নাইট্রোজেন সংবন্ধন করে জমিতে নাইট্রোজেনের পরিমাণ বৃদ্ধি করে। তাছাড়া পরবর্তীতে একে সবুজ সার হিসেবে ব্যবহার করলে অন্যান্য পুষ্টি উপাদানও জমিতে যুক্ত হয়। এসব কারণেই সবুজ সার হিসেবে ধৈম্মা চাষ করা হয়।"
        },
        {
          "label": "গ",
          "question": "উদ্দীপকে উল্লিখিত 'চিত্র: ক-পদ্ধতিটি বর্ণনা দাও।",
          "explanation": "উদ্দীপকে উল্লিখিত চিত্র: 'ক' পদ্মাতিটি হলো ধান চাষের SRI পদ্ধতি। ধান চাষের এ পদ্ধতিটি নিম্নে ব্যাখ্যা করা হলো- এ পদ্মতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয় এবং কম ঘনত্বে বীজতলায় বপন করতে হয়। এ পদ্ধতিতে প্রচলিত পদ্ধতির চেয়ে ৭৫-৮০% বীজ কম লাগে। যেক্টর প্রতি ৬-৭ কেজি বীজ প্রয়োজন হয়। কম বয়সের চারা (৭-১০ দিন) রোপণ করতে হয়। এ সময় চারায় ২টি পাতা জন্মায়। এতে চারা শক্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। বর্গাকার পদ্ধতিতে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। প্রতি গোছায় ১টি করে চারা রোপণ করতে হয়। সাধারণত রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। SRI পদ্ধতিতে ভালো ফলন পেতে হলে পর্যাপ্ত সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। তাহলে ধান গাছের বৃদ্ধি নিশ্চিত হয়। একান্তর ভেজা ও শুকনো পদ্ধতিতে সেচ দিতে হয়। দানা গঠন শুরু হওয়ার পর সেচ দেওয়ার দরকার নেই। .AWD পদ্ধতিতে সেচের জন্য জমিতে প্রচুর আগাহা জন্মায়। কারণ জমিতে দাঁড়ানো পানি থাকে না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত ২/৩ বার আগাছা দমন করতে হয়। ৮০% ধান পরিপক হলে কেটে সংগ্রহ করতে হয়। পদ্ধতিতে ফসলের জীবনকাল ১০ দিন পর্যন্ত কমে যায়। উল্লিখিত আলোচনায় SRI পদ্ধতিতে ধান চাষের কলাকৌশল বর্ণনা করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত পদ্ধতি দুইটির মধ্যে কোনটি লাভজনক বিশ্লেষণ করো।",
          "explanation": "উদ্দীপকে উল্লিখিত চিত্র: ’ক' হলো এস আর আই (SRI) পদ্ধতিতে ধান চাষ এবং চিত্র: 'খ' হলো গতানুগতিক পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, শানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবস্থতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যব্যথাপনায় বেশি সময় পাওয়া যায়। অন্যদিকে গতানুগতিক চাষ পদ্ধতিতে উৎপাদন খরচ বেশি, বীজের পরিমাণ বেশি লাগে, কুশি সংখ্যায় কম হয়, মিথেন গ্যাস নির্গত হয়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতি ধান উৎপাদনের ক্ষেত্রে অত্যন্ত লাভজনক।"
        }
      ]
    },
    {
      "number": "5",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ।"
        },
        {
          "label": "খ",
          "question": "ভালো বীজ উৎপাদনে রোগিং কেন গুরুত্বপূর্ণ? ব্যাখ্যা করো।",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের ফুলের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই ভালো বীজ উৎপাদনে রোগিং অত্যন্ত গুরুত্বপূর্ণ।"
        },
        {
          "label": "গ",
          "question": "চিত্রের 'A' উৎপাদন প্রক্রিয়া বর্ণনা করো।",
          "explanation": "উদ্দীপকের চিত্রের A উপাদানটি হলো রাইজোবিয়াম সার যা একটি অণুজীব সার। রাইজোবিয়াম সারের উৎপাদন প্রক্রিয়া নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হয়। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে তরে তা অটোক্রেড দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিজের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়।"
        },
        {
          "label": "ঘ",
          "question": "উদ্দীপকে উল্লিখিত মূল বিষয়ের গুরুত্ব মূল্যায়ন করো।",
          "explanation": "উদ্দীপকে উল্লিখিত মূল বিষয়টি হলো অণুজীব সার। নিচে অণুজীব সারের গুরুত্ব মূল্যায়ন করা হলো- যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়, তখন তাকে অণুজীব সার বলে। অণুজীব সার মাটির উর্বরতা বাড়ায়। একর প্রতি গাছকে ১০-১২ কেজি নাইট্রোজেন যোগান দেয়। ফসফরাস অণুজীব সার ব্যবহারে মাটিস্থ ফসফেট দ্রবীভূত হয়ে তা ফসলের জন্য গ্রহণযোগ্য হয়। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। ডালজাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের ওপর বিরূপ প্রতিক্রিয়া ঘটায় না। মাটিতে উন্নত জৈব পদার্থ যুক্ত হয়। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানিধারণ ক্ষমতা ও অন্যান্য ভৌত অবস্থার উন্নতি ঘটায়। বাংলাদেশের ক্রমবর্ধমান জনসংখ্যার তুলনায় জমির পরিমাণ অপ্রতুল থাকায় এবং স্বল্প জমিতে অধিক উৎপাদন করায় মাটির গুণগতমান কমে যাচ্ছে। অণুজীব সার প্রয়োগে মাটির উর্বরতা সুসংহত হয় এবং উদ্ভিদকে পুষ্টি সরবরাহের মাধ্যমে ফসলের উৎপাদন বৃদ্ধি করে। রাসায়নিক সারের মতো উৎপাদনে ব্যয় বেশি হয় না এবং জমির জন্য নিরাপদ বলে বর্তমানে আমাদের দেশে অণুজীব সারের জনপ্রিয়তা বাড়ছে। অতএব বলা যায়, অণুজীব সার ব্যবহারের গুরুত্ব অপরিসীম।"
        }
      ]
    },
    {
      "number": "6",
      "uddipok": "নেহালপুর গ্রামে সরিষার চাষ ভালো হয়। কিন্তু কিছুদিন থেকে কৃষকরা আশানুরূপ ফলন পাচ্ছে না। স্থানীয় কৃষি কর্মকর্তী পরিদর্শন করে মাঠে কিছু বাক্স স্থাপন করে এক বিশেষ ধরনের পোকা আসার ব্যবস্থা করতে বললেন। তিনি বললেন, এতে ফলন বাড়বে এবং কিছু বাড়তি আয়ও হবে।",
      "tag": "MC 23",
      "sub_questions": [
        {
          "label": "ক",
          "question": "কোবুন কী?",
          "explanation": "কোকুন হলো রেশম পোকার শুককীটের মুখে সৃষ্ট লালা দিয়ে কীড়া জালিকা তৈরি করে জালিকার ভিতরে গুটিয়ে নিয়ে সম্পূর্ণ ভিতরে আবন্য হয়ে থাকা অবস্থা।"
        },
        {
          "label": "খ",
          "question": "কৃত্রিম প্রজনন সফল না হওয়ার কারণ ব্যাখ্যা করো।",
          "explanation": "জাত উন্নয়নের জন্য ষাঁড়ের বীর্য কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করিয়ে গর্ভবতী করার পদ্ধতিকে কৃত্রিম প্রজনন বলে। প্রাণিসম্পদের উন্নয়নে কৃত্রিম প্রজননের অবদান অনস্বীকার্য হলেও কিছু কারণে এটি সফল নাও হতে পারে। এর মধ্যে উল্লেখযোগ্য কারণগুলো হলো- সঠিক পদ্ধতিতে প্রজনন না করানো, বিনষ্ট বীজ দ্বারা প্রজনন করানো, গরমকালের প্রথমে বা গরম শেষ হওয়ার পর প্রজনন করানো এবং ভুল পদ্ধতিতে প্রজনন করানো। এছাড়াও নোংরা পরিবেশে এবং যন্ত্রপাতি জীবাণুমুক্ত না করে প্রজনন করালে ও অনিয়মিত ডাক আসা গাভিকে প্রজনন করানো হলে কৃত্রিম প্রজনন সফল হবে না।"
        },
        {
          "label": "গ",
          "question": "উদ্দীপকের উল্লিখিত পোকাগুলোর বিভিন্ন ধরনের কার্যাবলি বর্ণনা করো।",
          "explanation": "উদ্দীপকে উল্লিখিত পোকাটি হলো মৌমাছি। বাংলাদেশে মূলত মধুর জন্য মৌমাছি চাষ করা হয়। মধু আষরণের পাশাপাশি মৌমাছি ফসলের পরাগায়ণ ঘটাতেও সাহায্য করে থাকে। নিচে পরাগায়ন ও মধু আহরণে মৌমাছির বিভিন্ন ধরনের কার্যাবলি বর্ণনা করা হলো- i. দূত বা খবরদাতা মৌমাছি বিভিন্ন স্থান পরিদর্শন করে নাচের মাধ্যমে শ্রমিক মৌমাছিদের মধু প্রাপ্তি স্থান নির্দেশ করে। ii. পরে শ্রমিক মৌমাছিরা ঐ জায়গায় পৌছে ফুলে বিচরণ করে ও মধু আহরণ করে। ফুলের এই মধুকে নেকটার বলা হয়। iii. নেকটার মৌমাছির লালার সাথে মিশ্রিত হয়ে মধুতে পরিণত হয়। iv. মৌমাছি মধু থলির মাধ্যমে এই মধু চাকে নিয়ে আসে এবং কোষে উগড়িয়ে দিয়ে ডানার সাহায্যে বাতাস করতে থাকে। ফলে মধুর জলীয় অংশ বাষ্পে পরিণত হয়ে উড়ে গিয়ে মধুর ঘনত্ব বৃদ্ধি পায়। v. পরে শ্রমিক মৌমাছি পাতলা মোমের আবরণ তৈরি করে কোষের মুখ বন্ধ করে রাখে। vi. প্রাকৃতিক মধু সামান্য হলুদ, লাল বা বাদামি হয়ে থাকে। শ্রমিক মৌমাছি মৌমাছি চাকের নানা স্থানে মধু জমা রাখে। উপরিউক্ত কার্যাবলি সম্পাদনের মাধ্যমে মৌমাছি মধু উৎপাদন করে।"
        },
        {
          "label": "ঘ",
          "question": "উদ্দীপকের আলোকে কৃষি কর্মকর্তার শেষোক্ত বক্তব্যটি মূল্যায়ন করো।",
          "explanation": "উদ্দীপকের কৃষি কর্মকর্তার শেষোক্ত উক্তিটি ছিলো- মৌমাছি পালনে সরিষার ফলন বাড়বে এবং কিছু বাড়তি আয় হবে। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। এ চাষে কম পুঁজি নিয়ে কাজ শুরু করে বেশি লাভবান হওয়া যায়। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকর স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। সরিষা মাঠে মৌ বাক্স স্থাপন করে সরিষার ফলন ২০-৩০% বৃদ্ধি এবং সরিষার পাশাপাশি মধু বিক্রি করে কৃষকরা বাড়তি আয় করতে পারবে। তাই বলা যায়, কৃষি কর্মকর্তার শেষোক্ত উক্তিটি যথার্থ ছিল।"
        }
      ]
    },
    {
      "number": "7",
      "uddipok": "কামাল ও জামাল পাশাপাশি দুটো জমিতে একই জাতের ফসল চাষ করেন। দৃশ্যকল্প-১: কামাল জমিতে ফসল রোপণের পর পরিচর্যা করেছেন। অন্য চাষীরা জানতে চাইলে তিনি সকলকে একত্র করে ফসলের আন্তঃপরিচর্যার বিষয়টি ব্যাখ্যা করেন এবং সকল কৃষক আন্তঃপরিচর্যার বিষয়ে আগ্রহী হন। দৃশ্যকল্প-২: কিছুদিন পর জামাল লক্ষ করেন তার জমির কিছু গাছের পাতা শিরা বরাবর লম্বা দাগ। তিনি আক্রান্ত গাছের কাণ্ড চিরে দেখলেন কাণ্ডের মধ্যে লম্বা লাল দাগের মাঝে সাদা দাগ।",
      "tag": "MC 23",
      "sub_questions": [
        {
          "label": "ক",
          "question": "ধানের বৈজ্ঞানিক নাম লিখো।",
          "explanation": "ধানের বৈজ্ঞানিক নাম হলো- Oryza sativa"
        },
        {
          "label": "খ",
          "question": "রেটুন চাষ পদ্ধতি বলতে কি বুঝায়? ব্যাখ্যা করো।",
          "explanation": "ফসল পরিপক্কতার সময় ফসলের গোড়া থেকে নতুন চারা বা কুশি, বের হওয়ার ফলে পুনরায় যে ফসল পাওয়া যায় তাকে রেটুন বা মুড়ি চাষ বলে। এ ধরনের চাষ পদ্ধতিতে বীজের প্রয়োজন হয় না। জমি তৈরি, বীজ বপন ইত্যাদি বাবদ শ্রমিক ও মূলধন খরচও কম লাগে। পরিপক্ক হতে মূল ফসলের চেয়ে ১-২ মাস সময় কম লাগে বলে বাড়তি ফসল পেয়ে কৃষক লাভবান হয়।"
        },
        {
          "label": "গ",
          "question": "দৃশ্যকল্প-১ এর আলোকে কামালের কার্যক্রম বর্ণনা করো।",
          "explanation": "দৃশ্যকল্প-১ এর কামাল আখের জমিতে আন্তঃপরিচর্যা করেছেন। আখ একটি দীর্ঘমেয়াদি ফসল। বীজ চারা রোপণের পর থেকে ফসল কাটার পূর্ব পর্যন্ত কামাল ফসলের পরিচর্যা বা যত্ন নেন। জমিতে চারা গজানোর স্থান শূন্য থাকলে তা পূরণ করেন। মাটিতে রসের অভাব হলে সেচ প্রদান করেন। চারা অবস্থায় নিড়ানি দিয়ে আগাছা দূর করে জমি পরিষ্কার-পরিচ্ছন্ন রাখেন। পোকামাকড় দেখামাত্র তা দমনের উপযুক্ত ব্যবস্থা গ্রহণ করেন। এক্ষেত্রে তিনি পোকার কীড়া ও ডিম সংগ্রহ করে ধ্বংস করেন। এমনকি প্রয়োজনবোধে কীটনাশকও ব্যবহার করেন। সেকেন্ডারি আক্রমণ প্রতিহত করার জন্য তিনি রোগাক্রান্ত গাছগুলো জমি থেকে তুলে পুড়িয়ে বা পুঁতে ফেলেন। চারাগাছ মিটারখানেক বড় হওয়ার পর তিনি গাছের গোড়া সারির দু'পাশের মাটি দিয়ে উঁচু করে দেন। আগস্ট-সেপ্টেম্বর (ভাদ্র-আশ্বিন) মাস কয়েকটি গাছ (৫-৬টি) একত্র করে বেঁধে দেন যাতে গাছগুলো ঝড়ে মাটিতে পড়ে না যায়। এছাড়া আখ ঝড় যাতে হেলে না যায় এজন্য বাঁশ বা অন্য কিছু দিয়ে ঠেস দিয়ে দেন। প্রতিটি চারার গোড়ায় ৬-৭টির বেশি কুশি রাখলে আখের ফলন কম হয়। এজন্য তিনি অতিরিক্ত কুশি কেটে দেন। 'কামাল তার আখের জমিতে উপরোক্ত পরিচর্যাগুলো করেন।"
        },
        {
          "label": "ঘ",
          "question": "দৃশ্যকল্প-২ এর আলোকে জামালের জমির ফসলের রোগ দমনে গৃহীত পদক্ষেপ গুলো বিশ্লেষণ করো।",
          "explanation": "উদ্দীপকে জামালের আখ ক্ষেতে লাল পচা রোগ দেখা দিয়েছিল। আখের লালপচা রোগে আক্রান্ত গাছের পাতার শিরা বরাবর লাল দাগ দেখা যায়। কান্ড চিরলে কান্ডের মধ্যে লাল দাগ দেখা যায়। জামাল বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে জামাল তার ফসলের রোগ দমন করতে পারবেন।"
        }
      ]
    },
    {
      "number": "8",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "ফল কেন পচে ব্যাখ্যা করো।",
          "explanation": "পচন হলো বিভিন্ন ভৌত, রাসায়নিক ও জৈবিক ক্রিয়ার ফলে খাদ্যদ্রব্য গ্রহণের অনুপযোগী হয়ে যাওয়া। জীবাণুর প্রবেশ ও বংশবিস্তার এবং খাদ্যদ্রব্যে জলীয়কণার পরিমাণ, আলো, তাপমাত্রা, আর্দ্রতা, অক্সিজেনের ভারসাম্যহীনতা প্রভৃতি কারণে ফল পচে যায়। ফলের ভেতরে পানি থাকলে অণুজীব অভ্যন্তরীন রাসায়নিক বিক্রিয়া ঘটিয়ে পচায়। আবার তাপমাত্রা বৃদ্ধিতে, অক্সিজেনের উপস্থিতিতে শ্বসন প্রক্রিয়া দ্রুত হয়ে ফল পচে। অধিক তাপ ও আঘাতে ক্ষতের সৃষ্টি হলে ইথিলিনের উৎপাদন বেড়ে ফলের পচনকে তরান্বিত করে।"
        },
        {
          "label": "গ",
          "question": "উদ্দীপকের 'ক' পদ্ধতিতে কিভাবে ফল সংরক্ষণ করা যায়? ব্যাখ্যা করো।",
          "explanation": "উদ্দীপকে 'ক' চিহ্নিত পদ্ধতি বলতে টাটকা অবস্থায় ফল সংরক্ষণের কথা বলা হয়েছে। টাটকা অবস্থায় ফল সংরক্ষণ করলে স্বাদ, গন্ধ ও খাদ্যমান অপরিবর্তিত থাকে। টাটকা অবস্থায় ফল সংরক্ষণের পদ্ধতি হলো- i. ফ্রিজিং পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন পর্যন্ত সংরক্ষণ করা যায়। ১০০ সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়; ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়; iii. মোম আবৃতকরণ পদ্ধতি: কৃত্রিম উপায়ে ফলের ওপর মোমের প্রলেপ দিলে শ্বসন-প্রস্বেদন কম হয় এবং অনেক দিন পর্যন্ত ফল সংরক্ষণ করা যায় এবং iv. পলিথিন পদ্ধতি: পলিথিন ব্যাগ ফলের প্রস্বেদন ও শ্বসন হ্রাস করে। ফলে গুদামজাতকরণে মোড়ক হিসেবে পলিথিন ব্যবহার করা হয়।"
        },
        {
          "label": "ঘ",
          "question": "আমাদের চাহিদা পূরণে উক্ত পদ্ধতিগুলোর প্রয়োজনীয়তা মূল্যায়ন করো।",
          "explanation": "উদ্দীপকের পদ্ধতিগুলো হলো টাটকা অবস্থায়, শুকিয়ে প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে, সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের - বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম।"
        }
      ]
    }
  ]
}