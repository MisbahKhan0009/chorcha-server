{
  "title": "বিএএফ শাহীন কলেজ, তেজগাঁও ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "মেহেন্দিগঞ্জ উপজেলার জয়নগর ইউনিয়নের ৫০-৬০ জন কৃষক তাদের কৃষি বিষয়ক সমস্যা সমাধান ও নতুন জ্ঞান লাভের জন্য প্রতি মাসে ইউনিয়ন পরিষদে সমবেত হন। অনেক সময় উপসহকারী কৃষি কর্মকর্তাসহ উপজেলা কৃষি অফিসাররাও এ সমাবেশে যোগদান করেন।",
      "tag": "BAFSCT 24",
      "sub_questions": [
        {
          "label": "ক",
          "question": "BARI পূর্ণরূপ কী?",
          "explanation": "BARI-এর পূর্ণরূপ হলো- Bangladesh Agricultural Research Institute."
        },
        {
          "label": "খ",
          "question": "গবেষণামূলক কাজে ইন্টারনেট প্রয়োজন কেন? ব্যাখ্যা করো।",
          "explanation": "বিশ্বের অফুরন্ত জ্ঞান ভান্ডারের সঞ্চয় আমানত হলো ইন্টারনেট। গবেষণামূলক কাজের জন্য বিভিন্ন তথ্য ও উপাত্ত, পরিসংখ্যান ইত্যাদি সর্বপ্রকার তথ্যই ইন্টারনেটে পাওয়া যায়। তাছাড়া একজন গবেষক তাঁর গবেষণার কাজে সাহায্যের জন্য বিভিন্ন পুস্তক ব্যবহার করেন। এসব পুস্তক পৃথিবীর যে প্রান্তের লাইব্রেরিতেই থাকুক না কেন, তা খুব সহজেই ইন্টারনেটের মাধ্যমে ডাউনলোড করে পড়া যায়। এছাড়া কৃষি বিষয়ক যেকোনো অজানা তথ্য ইন্টারনেটে সার্চ করে জানা সম্ভব। এসব কারণেই গবেষণামূলক কাজে ইন্টারনেট প্রয়োজন।"
        },
        {
          "label": "গ",
          "question": "উদ্দীপকের সমাবেশটিকে কী বলে? ব্যাখ্যা করো।",
          "explanation": "উদ্দীপকের সমাবেশটি হলো কৃষক সভা। কৃষি সম্প্রসারণ অধিদপ্তরের উপজেলা কৃষি অফিস প্রায় প্রতি মাসে অথবা প্রয়োজন অনুসারে মাঝে মাঝে কৃষকদের নিয়ে বিভিন্ন বিষয়ে সভা করে থাকেন, যা কৃষক সভা নামে পরিচিত। প্রতি মাসে যেকোনো তারিখে বা নির্দিষ্ট তারিখে এ সভার আয়োজন করা হয়। কৃষক সভায় গ্রামের নারী-পুরুষ নির্বিশেষে সব কৃষক অংশগ্রহণ করতে পারেন। সাধারণত ৫০-৬০ জন কৃষক এই সভায় অংশগ্রহণ করে। এই সভার মাধ্যমে সব ধরনের তথ্য একে অন্যের মধ্যে আদান-প্রদান করতে পারেন। কৃষক সভার মাধ্যমে কৃষি তথ্য ও সেবা বিস্তৃত করার পাশাপাশি কৃষকদের নতুন প্রযুক্তি গ্রহণে উদ্বুদ্ধ করা যায়। এছাড়া কৃষকদের হঠাৎ কোনো সমস্যা হলে তাৎক্ষণিকভাবে কৃষক সভা করে এর সমাধান দেওয়া হয়। কৃষক সভার মাধ্যমে কৃষকদের মধ্যে অভিজ্ঞতা, তথ্য ও মতবিনিময় হয়। ফলে জ্ঞান ও তথ্যে দুর্বল কৃষকদের জ্ঞান এবং কাজে স্পৃহা বাড়ে। কৃষি কর্মকর্তাদের প্রদত্ত পরামর্শ ও প্রযুক্তি প্রদর্শনের ফলে কৃষকদের জ্ঞান ও তথ্য আরও সমৃদ্ধ হয়। কৃষকেরা কৃষক সভা থেকে প্রাপ্ত জ্ঞান মাঠ পর্যায়ে প্রয়োগ করে সফলতা লাভ করেন।"
        },
        {
          "label": "ঘ",
          "question": "কৃষি বিষয়ক সমস্যা সমাধান ও কৃষি জ্ঞান বৃদ্ধিতে উদ্দীপকের সমাবেশটির ভূমিকা বিশ্লেষণ করো।",
          "explanation": "উদ্দীপকের সমাবেশটি হলো কৃষক সভা। কৃষকদের কৃষি সংক্রান্ত সমস্যা সম্ভাবনাগুলোকে চিহ্নিত করে সে বিষয়ে সেবা দেওয়ার জন্য কৃষকদের নিয়ে কৃষি সম্প্রসারণ কর্মকর্তা দ্বারা পরিচালিত সভাকে কৃষক সভা বলে। কৃষকদের সমস্যা নিরূপণের পাশাপাশি সমাধানের জন্য কৃষক সভা কৃষি সম্প্রসারণ কর্মধারার একটি কৌশল। কৃষক সভায় সাধারণত ৫০-৬০ জন কৃষক অংশগ্রহণ করেন। কৃষকদের উদ্ভূত সমস্যাগুলো যাতে তারা একে অপরের সাথে বিনিময় করতে পারেন সেজন্য কৃষক সভা করা হয়। এর ফলে অন্য কৃষকেরা তাদের বিভিন্ন ■ সমস্যা (যেমন- প্রাকৃতিক দুর্যোগ, রোগপোকার আক্রমণ ইত্যাদি) সমাধানের উপায় বা সমস্যা এড়ানোর কৌশল জানতে পারেন। এছাড়া অনেক সময় এমন সব সমস্যার উদ্ভব হয় যা একজন কৃষকের একার পক্ষে সমাধান করা সম্ভব হয় না। কিন্তু সম্মিলিতভাবে কৃষকেরা এ সমস্যার সমাধান করতে পারেন। বিভিন্ন নতুন কৃষিপ্রযুক্তি সংক্রান্ত আলোচনাও কৃষক সভায় হয়ে থাকে। সাধারণত এলাকারই ১-২ জন কৃষক এ বৈঠকের প্রতিনিধি হয়ে থাকেন। কৃষক সভায় নারী-পুরুষ নির্বিশেষ সকল কৃষক অংশগ্রহণ করতে পারেন যার মাধ্যমে সমস্যা সমাধানের পাশাপাশি কৃষকদের জ্ঞান ও তথ্য আরও সমৃদ্ধ হয়। ভালো বীজ নির্বাচন, ফসল রোপণের সময়কাল, ফসল তোলার সময়কাল, সেচের সময়কাল ইত্যাদি বিষয়ে তথ্য কৃষক সভার মাধ্যমে জানা সম্ভব হয়। কৃষক সভার মাধ্যমে একদিকে যেমন কৃষকরা লাভবান হন অন্যদিকে • কৃষি বিভাগ খুব সহজে তাদের কাছে আসা নতুন প্রযুক্তি কৃষকদের কাছে পৌছে দিতে পারে। তাই বলা যায়, কৃষি সমস্যা সমাধানে কৃষক সভা গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "রফিক সাহেব সফিপুর গ্রামের একজন কৃষি বিষয়ক মাঠ কর্মকর্তা। উঠোন বৈঠকে তিনি কৃষকদের বললেন, বাংলাদেশে একটি গবেষণা প্রতিষ্ঠান রয়েছে যেখানে শুধু ধান নিয়ে উচ্চতর গবেষণা করা হয় এবং ধান চাষ সম্পর্কিত বিভিন্ন সমস্যার সমাধান করা হয়",
      "tag": "BAFSCT 24",
      "sub_questions": [
        {
          "label": "ক",
          "question": "কৃষি শিক্ষা কাকে বলে?",
          "explanation": "ফসল, পশু, মাছ, হাঁস-মুরগি, বৃক্ষ ইত্যাদির উৎপাদন, উন্নয়ন, প্রক্রিয়াজাতকরণ, সংরক্ষণ, বাজারজাতকরণ ও সম্প্রসারণ প্রযুক্তি সম্পর্কিত বিদ্যাকে কৃষিশিক্ষা বলে।"
        },
        {
          "label": "খ",
          "question": "সবজি কেন উদ্যান ফসল? ব্যাখ্যা করো।",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে সবজি চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। সবজি চাষে ও পরিপক্কের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে সবজিকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "রফিক সাহেবের উল্লিখিত গবেষণা প্রতিষ্ঠানের কার্যাবলি ব্যাখ্যা করো।",
          "explanation": "উদ্দীপকের রফিক সাহেবের উল্লিখিত গবেষণা প্রতিষ্ঠানটির নাম হলো বাংলাদেশ ধান গবেষণা ইনস্টিটিউট (BRRI) । উদ্দীপকে কৃষি কর্মকর্তা জনাব রফিক বাংলাদেশ ধান গবেষণা ইনস্টিটিউট (BRRI) এর পরিচিতি তুলে ধরেন। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে। সুতরাং, কৃষি কর্মকর্তা জনাব রফিক বাংলাদেশ ধান গবেষণা ইনস্টিটিউটের উক্ত পরিচিতিগুলো তুলে ধরেছেন।"
        },
        {
          "label": "ঘ",
          "question": "কৃষি তথ্য ও সেবা প্রাপ্তির উৎস হিসেবে উক্ত গবেষণা প্রতিষ্ঠানের ভূমিকা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষণা ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের ধান গবেষণা ইনস্টিটিউট অন্যতম। এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন- বীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন,। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান- প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণে ও দেশের খাদ্য চাহিদা পূরণে পরিমাটির মামলা আবাসিক।"
        }
      ]
    },
    {
      "number": "3",
      "uddipok": "রিশাদ রংপুর থেকে ঢাকায় শিক্ষা সফরে যাওয়ার পথে মধুপুরে আনারস বাগান দেখে। শিক্ষা সফর শেষে সে তার নানার বাড়ি যশোরে যায়। সেখানে সে মামাদের খেজুর ও নারিকেল বাগান দেখে উচ্ছ্বাসিত হয়। বাড়িতে ফিরে এসে সে আনারস বাগান করার সিদ্ধান্ত নেয়। কিন্তু মাটি পরীক্ষা করে সে জানতে পারে যে তার জমি আনারস চাষের অনুপযোগী, তবে খেজুর বা নারিকেল বাগান করার জন্য উপযোগী।",
      "tag": "BAFSCT 24",
      "sub_questions": [
        {
          "label": "ক",
          "question": "সেচের সংকটময় পর্যায় কী?",
          "explanation": "ফসলের যেসব পর্যায়ে পানির অভাবে ফসলের ফলন মারাত্মকভাবে হ্রাস পায় তাকে বলে সেচের সংকটময় পর্যায়।"
        },
        {
          "label": "খ",
          "question": "শস্য পর্যায় গ্রহণ করা হয় কেন?",
          "explanation": "একই জমিতে বারবার একই ফসল উৎপাদন না করে ভূমি সংরক্ষণের উদ্দেশ্যে অন্য জাতের ফসল উৎপাদন করাকেই শস্য পর্যায় বলে। এই পদ্ধতিতে পর্যায়ক্রমে গভীরমূলী, অগভীরমূলী, ডাল জাতীয়, সবুজ সার জাতীয় শস্য ইত্যাদি ফসলের চাষ করা হয়। বারবার একই গভীরতায় চাষ করা হয় না বলে ভূমিক্ষয় রোধ হয়। তাছাড়া শস্য পর্যায়ে সবুজ সার উৎপন্ন করা হয় যা মাটিতে প্রচুর পরিমাণ জৈব পদার্থ সংযুক্ত করে। এসকল কারণে শস্য পর্যায় গ্রহণ করা হয়।"
        },
        {
          "label": "গ",
          "question": "রিশাদ তার জমিতে আনারস বাগান করতে চাইলে কী কী পদক্ষেপ গ্রহণ করতে হবে? ব্যাখ্যা করো।",
          "explanation": "উদ্দীপকের রিশাদ তার জমিতে আনারস বাগান করতে চাইলে তাকে মাটি সংশোধন করতে হবে। কৃষি রিশাদের জমির মাটি পরীক্ষা করে জানা যায় তা ক্ষারীয়। কেননা ক্ষারীয় মাটিতে খেজুর বা নারিকেল ভালো জন্মে। অন্যদিকে, আনারস অম্লীয় । মাটিতে ভালো জন্মে। ক্ষারীয় মাটি সংশোধনের প্রথম উপায় হলো মাটি । থেকে লবণ সরিয়ে দেওয়া। পর্যাপ্ত পরিমাণ লবণমুক্ত পানি সেচ দিয়ে এর নিকাশের ব্যবস্থা করতে হয়। এতে মাটির ক্ষারদ্রব্য ধুয়ে যায়। গন্ধক ব্যবহার করে মাটির ক্ষারকত্ব নিয়ন্ত্রণ করা যায়। সোডিয়াম সালফেটকে নিষ্কাশন প্রক্রিয়ার মাধ্যমে মাটি থেকে দূরীভূত করতে পারলে মাটির ক্ষারকত্ব কমানো সম্ভব। সাধারণত জমিতে pH এর পরিমাণ ৭.৫-এর বেশি হলে ক্যালসিয়াম ও ম্যাগনেসিয়ামের পরিমাণ বুঝে চুনাপাথর প্রয়োগ করতে হয়। মাটিতে অবস্থিত জৈব পদার্থ মাটির বাফার ক্ষমতা বৃদ্ধি করে। ফলে মাটির ক্ষারত্ব কমে যায়। তাছাড়া মাটির ক্ষারত্ব কমাতে বায়োফার্টিলাইজার ও ট্রাইকোডার্মা ব্যবহার করা যায়। পাশাপাশি অম্লত্ব সৃষ্টিকারী রাসায়নিক সার যেমন- ইউরিয়া, অ্যামোনিয়াম সালফেট প্রভৃতি জমিতে প্রয়োগ করলে মাটির ক্ষারকত্ব কমে অম্লত্ব বৃদ্ধি পায়। ফলে মাটি আনারস চাষের উপযুক্ত হয়। তাই বলা যায়, উপরের বিভিন্ন পদ্ধতি প্রয়োগের মাধ্যমে ক্ষারীয় মাটিকে সংশোধন করে রিশাদ আনারস চাষে সফল হতে পারবে।"
        },
        {
          "label": "ঘ",
          "question": "রংপুর ও মধুপুর অঞ্চলে ফসল উৎপাদনের ভিন্নতার কারণ মূল্যায়ন করো।",
          "explanation": "মাটির অম্লমানের ভিন্নতার কারণে উদ্দীপকের রংপুর ও মধুপুর অঞ্চলে ফসল উৎপাদন ভিন্ন হয়। কোনো অঞ্চলে কোন ফসল ভালো জন্মাবে তা মাটির অম্লত্ব ও ক্ষারত্বের উপর নির্ভর করে। সাধারণত অম্ল পছন্দকারী ফসলগুলো কেবল অম্লীয় মাটিতে এবং, ক্ষার পছন্দকারী ফসলগুলো কেবল ক্ষারীয় মাটিতে ভালো জন্মায়। টাঙ্গাইল মধুপুরের মাটি অম্লীয় হওয়ায় আনারসসহ লেবু, কমলালেবু ইত্যাদি ফসল সেখানে ভালো হয়। আবার রিশাদের নানার বাড়ি যশোরের মাটি ক্ষারীয় হওয়ায় খেজুর, নারকেল, আখ ইত্যাদি ভালো জন্মায়। মাটি পরীক্ষা করে যেহেতু জানা গেল যে, রিশাদের জমিতে খেজুর, নারকেলের বাগান করা যাবে। তাই একথা নিঃসন্দেহে বলা যায় যে, রিশাদের বাসকৃত রংপুরের মাটি ক্ষারীয়। অম্লীয় মাটির অম্লমান ৭- এর নিচে থাকে। এ মাটিতে আয়রন, অ্যালুমিনিয়াম, ম্যাঙ্গানিজ, মলিবডেনাম, বোরন, জিংক, কপার ইত্যাদির সহজলভ্যতা থাকলেও ফসফরাস ও কোবাল্টের সহজলভ্যতা কমে যায়। চুন প্রয়োগ ছাড়া এ মাটিতে ভালো ফসল হয় না। পক্ষান্তরে, ক্ষারীয় মাটির অম্লমান ৭ এর উপরে থাকে। এ মাটিতে ক্যালসিয়াম ও ম্যাগনেসিয়ামের পরিমাণ বেশি থাকে। এ মাটিতে কর্দম কণার পরিমাণ কম থাকে। তাই মধুপুর ও যশোর বা রংপুর অঞ্চলের মাটি ভিন্ন হওয়াতে একই ধরনের ফসল উভয় অঞ্চলে ভালো জন্মায় না। তাই উদ্দীপকের আলোকে মূল্যায়ন করা যায় যে, মাটির অম্লত্ব ও ক্ষারত্বই রংপুর ও মধুপুর অঞ্চলের ফসল উৎপাদনের ভিন্নতার কারণ।"
        }
      ]
    },
    {
      "number": "4",
      "uddipok": "কফিলের বাবা দীর্ঘদিন যাবৎ চরাঞ্চলে চীনাবাদাম ও তরমুজ চাষ করে আসছিলেন। বাবার মৃত্যুর পর সে তার জমিতে মাঠ ফসল চাষের ইচ্ছায় কৃষি অফিসে যোগাযোগ করলেন। কৃষি কর্মকর্তা তাকে মাটির ১ নম্বর মৌলিক ধর্ম পরিবর্তনের পরামর্শ দেন। তিনি পরামর্শ মোতাবেক কাজ করে মাঠ ফসল চাষে সক্ষম হন।",
      "tag": "BAFSCT 24",
      "sub_questions": [
        {
          "label": "ক",
          "question": "SRI কাকে বলে?",
          "explanation": "কৃষি পরিবেশগত যে পদ্ধতিতে পানি সেচের মাধ্যমে ধান চাষের মাটি, পানি ও উদ্ভিদ পুষ্টি উপাদানের ব্যবস্থাপনা কিছুটা ভিন্ন রকম হয় অথচ ধানের ফলন স্বাভাবিকের তুলনায় বেশি হয় তাকে SRI বলে।"
        },
        {
          "label": "খ",
          "question": "সেচ কেন প্রয়োজন ব্যাখ্যা করো।",
          "explanation": "ফসলের ফলন বৃদ্ধি ও গাছের জীবনচক্র সম্পন্ন করার জন্য প্রয়োজনীয় পরিমাণে ও উপযুক্ত সময়ে কৃত্রিমভাবে জমিতে বিশুদ্ধ পানি সরবরাহ করাকে সেচ বলে। ফসলের জমিতে সেচ দিলে ফসলের ফলন বাড়ে, গাছের দৈহিক বৃদ্ধি দ্রুত হয়। গাছ রসালো, সবুজ ও সতেজ হয়। গাছ মাটি থেকে সহজে পুষ্টি উপাদান সংগ্রহ করতে পারে। রোগ, পোকা ও আগাছার প্রকোপ কমে। মাটিস্থ অণুজীবের কার্যাবলি বৃদ্ধি পেয়ে মাটির উর্বরতা বৃদ্ধি পায়। এসকল কারণে ফসল উৎপাদনে পানি সেচ বিশেষভাবে প্রয়োজন।"
        },
        {
          "label": "গ",
          "question": "কৃষি কর্মকর্তা কফিলকে মাটির কোন ধর্ম পরিবর্তনের পরামর্শ দিয়েছিলেন? ব্যাখ্যা করো।",
          "explanation": "উদ্দীপকের আবুল হোসেনের জমির মাটির বুনট বেলে প্রকৃতির হওয়ায় সেখানে ধান ও পাটের আবাদ ভালো হয়নি। দোঁআশ মাটিতে ধান ও পাটের ভালো ফলন পাওয়া যায়। কৃষি কর্মকর্তার পরামর্শে আবুল হোসেন মাটির বুনট পরিবর্তন করে দোঁআশ বৈশিষ্ট্যসম্পন্ন করন। ফলে তিনি ধান ও পাট চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. আবুল হোসেন বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার • বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। V. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        },
        {
          "label": "ঘ",
          "question": "উদ্দীপকের আলোকে কৃষি কর্মকর্তার ১ নম্বর মৌলিক ধর্ম পরিবর্তনের যথার্থতা বিশ্লেষণ করো।",
          "explanation": "কৃষি কর্মকর্তার ১ নম্বর মৌলিক ধর্মটি হলো মাটির বুনট রূপান্তর। ভালো ফলন পাওয়ার লক্ষ্যে মাটির বুনট পরিবর্তন করতে হয়। কৃষিক্ষেত্রে মাটির বুনট অত্যন্ত গুরুত্বপূর্ণ। মাটির একক কণার পারস্পরিক অনুপাত দ্বারা সৃষ্ট স্থূলতা ও সূক্ষ্মতাকে মাটির বুনট বলে। বুনট নির্ধারণের মাধ্যমে চাষাবাদের জন্য ফসল নির্বাচন, সেচ প্রদানের পরিমাণ ও পদ্ধতি এবং সার প্রয়োগের পরিমাণ সঠিকভাবে নির্ধারণ করে সর্বাধিক ফলন পাওয়া যায়। উদ্দীপকের কৃষিকর্মকর্তা কফিলকে মাটির বুনট পরিবর্তনের মাধ্যমে বেলে মাটিকে দোআঁশ মাটিতে রূপান্তর করার পরামর্শ দেন। দোআঁশ মাটি কৃষির জন্য খুবই উপযোগী। এ মাটিতে চাষাবাদ করা সহজ এবং প্রায় সব ধরনের ফসল উৎপাদন করা যায়। কারণ দোআঁশ মাটির পানি ধারণ ক্ষমতা (৩৫%) ও বায়ু চলাচল ক্ষমতা মধ্যম। এতে সূক্ষ্ম ও স্থূল রন্দ্রের পরিমাণ সমান অর্থাৎ ১: ১ অনুপাতে থাকে। এ মাটিতে বালির পরিমাণ ৫০% এবং বাকি ৫০% পলি ও কর্দমকণা থাকে। আবার এই মাটি উদ্ভিদে অধিক পরিমাণ পুষ্টি উপাদান সরবরাহ করতে পারে। ফলে এই মাটিতে চাষাবাদ করে ভালো ফলন পাওয়া যায়। তাই উদ্দীপকের কফিল তার জমিতে বুনট রূপান্তরের মাধ্যমে মাঠ ফসল যেমন- ধান, পাট, চিনা, কাউন, তুলা ইত্যাদি চাষের উপযোগী করে তোলেন। অতএব বলা যায়, উদ্দীপকের কফিল সঠিক ব্যবস্থাপনার মাধ্যমে মাটির বুনট পরিবর্তন করে মাঠ ফসল চাষে ভালো ফলন পান। সুতরাং, কৃষি কর্মকর্তার মাটির বুনট পরিবর্তনের পরামর্শটির যথার্থতা রয়েছে।"
        }
      ]
    },
    {
      "number": "5",
      "uddipok": "এক ধরনের অণুজীব → সার নডিউল সৃষ্টিকারী ব্যাকটেরিয়া।",
      "tag": "BAFSCT 24",
      "sub_questions": [
        {
          "label": "ক",
          "question": "রোগিং কাকে বলে?",
          "explanation": "বীজ ফসলের জমি থেকে অনাকাঙ্ক্ষিত উদ্ভিদ (একই জাতের ভিন্ন বৈশিষ্ট্য সংবলিত বা অন্য জাত, অন্য ফসলের জাত, আগাছা ইত্যাদি) তুলে ফেলাকে রোগিং বলে।"
        },
        {
          "label": "খ",
          "question": "মালচিং কিভাবে ফসলের আর্দ্রতা ধরে রাখে? ব্যাখ্যা করো।",
          "explanation": "মালচিং একটি কৃষি প্রযুক্তি যার মাধ্যমে মাটির আর্দ্রতা সংরক্ষণ করা হয়। এতে মাটির বুনট আর্দ্র হয়। ফলে ক্ষয়ের হার শুষ্ক মাটি অপেক্ষা কম হয়। মালচিং-এ ব্যবহৃত বিভিন্ন জৈব ও অজৈব পদার্থ যেমন- খড়কুটা, কচুরিপানা, পলিথিন, টিনের শিট ইত্যাদি দ্বারা ফসল ঢেকে রাখলে জমির আর্দ্রতা বায়ুমন্ডলের আর্দ্রতা দ্বারা প্রভাবিত হয় না। এভাবে মালচিং ফসলের তথা মাটির আর্দ্রতা ধরে রাখে।"
        },
        {
          "label": "গ",
          "question": "উদ্দীপকে নডিউল সৃষ্টিকারী ব্যাকটেরিয়ার উৎপাদন কৌশল ব্যাখ্যা করো।",
          "explanation": "উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ 'চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেভে দিয়ে নির্দিষ্ট, সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড় ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে নডিউল সৃষ্টিকারী ব্যাকটেরিয়া অর্থাৎ রাইজোবিয়াম, সার প্রস্তুত করা যায়।"
        },
        {
          "label": "ঘ",
          "question": "উদ্দীপকের ব্যাকটেরিয়া ফর্সলের উৎপাদন বৃদ্ধিতে কি ধরনের ভূমিকা রাখে বলে তুমি মনে করো- বিশ্লেষণ করো।",
          "explanation": "উদ্দীপকের ব্যাকটেরিয়াটি হলো রাইজোবিয়াম যা দ্বারা অণুজীব সার তৈরি করা হয়। । রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে নডিউল ন সৃষ্টি করে। এই নডিউলযুক্ত মূল রাইজোবিয়াম অণুজীব সার উৎপাদনে সহায়তা করে। রাইজোবিয়াম সার মাটিতে বায়ুমণ্ডলের নাইট্রোজেন সংবন্ধন করে। এই নাইট্রোজেন ফসলে ইউরিয়ার বিকল্প হিসেবে কাজ করে। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। এটি ডাল জাতীয় ফসলের দানায় আমিষের পরিমাণ ৫০-১০০% বৃদ্ধি করে। এছাড়া এই সার মাটি, ফসল, জলাশয়, পশু এবং পরিবেশের ওপর বিরূপ প্রতিক্রিয়া ঘটায় না। এই সার ব্যবহারে প্রায় ১০-৪০% রাসায়নিক সার কম লাগে। তাছাড়া রাইজোবিয়াম অণুজীব সার ব্যবহারে ফসলের রোগ প্রতিরোধ ক্ষমতা বৃদ্ধি পায়। উপযুক্ত ফসল পর্যায় ও ফসল বিন্যাসের জন্য অণুজৈবিক সার বিশেষভাবে উপকারী। তাছাড়া এই সার অনুর্বর ও বেলে মাটিতে প্রয়োগের মাধ্যেমে ফসলের উৎপাদন বৃদ্ধিতে সহায়তা করে। পরিশেষে বলা যায়, উল্লিখিত ব্যাকটেরিয়া নডিউলযুক্ত মূল সার হিসেবে ব্যবহারের ফলে মাটির উর্বরতা বৃদ্ধির সাথে সাথে মাটি ও ফসলের. উন্নয়নেও গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "চিত্র: একটি বিশেষ ধরনের পোকার জীবনচক্র",
      "tag": "BAFSCT 24",
      "sub_questions": [
        {
          "label": "ক",
          "question": "বীজ কাকে বলে?",
          "explanation": "উদ্ভিদতাত্ত্বিক সংজ্ঞা অনুযায়ী, নিষিক্ত ও পরিপক্ক ডিম্বককে বীজ বলে।"
        },
        {
          "label": "খ",
          "question": "পশুর কৃত্রিম প্রজননের অসুবিধা ব্যাখ্যা করো।",
          "explanation": "পশুর কৃত্রিম প্রজননের অসুবিধাগুলো নিচে দেওয়া হলো- ষাঁড়ের মৃত বীর্য দ্বারা প্রজনন করালে এবং প্রজননকালে কোনো ত্রুটি থাকলে সঠিক ফল পাওয়া যায় না। অনিয়মিত ডাকে আসা গাভিকে প্রজনন করালে সঠিক ফল পাওয়া যায় না। পশু গরম হওয়ার নির্দিষ্ট সময়ের মধ্যে কৃত্রিম প্রজনন না করালে সঠিক ফল পাওয়া যায় না। প্রজনন পরিবেশ ও যন্ত্রপাতি জীবাণুমুক্ত রাখতে হয় কিন্তু অনেকক্ষেত্রে তা সঠিকভাবে পালন করা হয় না। দক্ষ লোকের প্রয়োজন হয় কৃত্রিম প্রজনন করাতে। প্রজননের ষাঁড়ের অনেক বেশি যত্ন নিতে হয় ফলে খরচ বেশি হয়।"
        },
        {
          "label": "গ",
          "question": "চিত্রে প্রদর্শিত C চিহ্নিত পর্যায়টি ব্যাখ্যা করো।",
          "explanation": "উদ্দীপকে প্রদর্শিত 'C' চিহ্নিত পর্যায়টি হলো রেশমের কোকুন। রেশম পোকার জীবনচক্র ডিম, লার্ভা (শূককীট), পিউপা (মূককীট) ও পূর্ণাঙ্গ অবস্থা- এ চারটি পর্যায়ে সম্পন্ন হয়। লার্ভা পূর্ণতা প্রাপ্তির পর পালন ট্রে থেকে সরিয়ে গুটি তৈরির জন্য বড় এক ধরনের ডালায় রাখা হয়। এ ডালাকে চন্দ্রাকি বলা হয়। এটি বাঁশ দিয়ে তৈরি এবং এতে চন্দ্রাকারে গঠিত অনেক অংশ থাকে যেগুলোতে রেশম কীটের লার্ভাগুলো গুটি তৈরি করে। লার্ভা মুখোপাঙ্গের কাছে স্পিনারেট দিয়ে রেশমগ্রন্থি থেকে রেশম নিঃসৃত করে এবং সেই রেশম বাতাসে শুকিয়ে লম্বা শক্ত সুতোয় পরিণত হয়। সুতোর উপর আঠালো পদার্থ থাকে যা সুতায় প্যাঁচের সময় একটার সাথে আর একটা আটকে যায়। লার্ভা মাথা নাড়তে থাকে আর সুতা বের হয়ে একটি আবরণ তৈরি হতে থাকে। এ আবরণ ধীরে ধীরে ঘন হয় এবং লার্ভার দেহকে ঢেকে ফেলে। একে গুটি বা কোকুন বলে। একটি গুটি তৈরি করতে লার্ভাকে ৬০ হাজার থেকে ৩ লক্ষ বার মাথা নাড়তে হয়। এ গুটির মধ্যে লার্ভা আবদ্ধ হয়ে পিউপায় পরিণত হয়। কিন্তু পিউপা পূর্ণতা লাভের পূর্বেই গুটি সংগ্রহ করতে হয়। অতএব, উপরের আলোচনা হতে রেশম পোকার কোকুন পর্যায়টি সম্পর্কে জানা যায়।"
        },
        {
          "label": "ঘ",
          "question": "চিত্রে প্রদর্শিত পোকাটি চাষের অর্থনৈতিক গুরুত্ব বিশ্লেষণ করো।",
          "explanation": "উদ্দীপকের চিত্রে প্রদর্শিত পোকাটি হলো রেশম পোকা। বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে তুঁত গাছ লাগিয়ে রেশম পোকা চাষ করা যায়। একবার রোপণকৃত গাছ ২০-২৫ বছর পর্যন্ত বাঁচে। অতি সহজে বছরে ৪/৫ বার রেশম পালন করে অর্থ আয় করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। অল্প পুঁজি, স্বল্প জায়গা ও প্রশিক্ষণ নিয়ে রেশম চাষ শুরু করা যায়। এতে ঝুঁকি কম থাকে, অর্থাৎ প্রাকৃতিক দুর্যোগ, দাম কম হওয়া অথবা অন্য কোনো ব্যাপারে আর্থিক ক্ষতি হওয়ার সম্ভাবনা কম থাকে। এর মাধ্যমে বাড়ির মহিলা, বেকার সবাই ঘরে বসে উপার্জন করতে পারে। রেশম চাষের মাধ্যমে জ্বালানি, জৈব সার, হাঁস-মুরগি ও গবাদিপশুর খাদ্য পাওয়া যায়। রেশম পোকার মূককীটের তেল গাছ ও হাঁস-মুরগির খাদ্য হিসেবে এবং মূককীট সাবান তৈরিতে ব্যবহৃত হয়। বাংলাদেশের একটি বড় খাত হচ্ছে পোশাক শিল্প। যেখানে রেশমের গুরুত্বপূর্ণ ভূমিকা রয়েছে। রেশম সুতা থেকে উন্নত মানের ও অধিক মূল্যের পোশাক তৈরি হয়। আমাদের দেশীয় ঐতিহ্যের রেশমি পোশাক ও দ্রব্যাদি দেশের চাহিদা মিটিয়ে রপ্তানি হচ্ছে। এছাড়া রেশম সুতা অন্যান্য কৃত্রিম সুতার সাথে মিশিয়ে বিভিন্ন ধরনের কাপড় তৈরি করা হয় যেমন- টেরিলিনের সাথে টেরিসিল্ক, তুলার সুতার সাথে কটসিল্ক ইত্যাদি। শৈল্য চিকিৎসায় সেলাই করার জন্য বিশেষ ধরনের রেশম সুতা ব্যবহার করা হয়। সর্বপ্রথম সিজারিয়ান অপারেশনের পর সেলাই করতে এ সুতা ব্যবহার করা হয়। রেশম সুতা তাপ অপরিবাহী বলে বৈদ্যুতিক যন্ত্রপাতির অপরিবাহী আবরণ হিসেবে ব্যবহৃত হয়। টেলিফোন, ওয়ারলেস, বেতার সেট এর কয়েল ইনসুলেশন করতে ব্যবহৃত হয়। পরিশেষে বলা যায়, বাংলাদেশের জাতীয় অর্থনীতিতে রেশম চাষ অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "শমসের মিয়া একজন আখ চাষি। তিনি এ বছর তার পূর্বের চাষকৃত আখের জমিতে আখ গাছের গোড়া থেকে পুনরায় আখ চাষ করেন। কিছুদিন পর তিনি লক্ষ করলেন, কিছু গাছের পাতার শিরা বরাবর লম্বা দাগ। তিনি আক্রান্ত আখের কাণ্ড চিড়ে দেখলেন কাণ্ডের মধ্যে লম্বা লাল দাগের মাঝে সাদা দাগ",
      "tag": "RB, CTG.B, SB, BB 19,BAFSCT 24",
      "sub_questions": [
        {
          "label": "ক",
          "question": "মশলা ফসল কী?",
          "explanation": "খাদ্যদ্রব্য সুস্বাদু, তৃপ্তিদায়ক ও সুগন্ধিময় করার জন্য যেসব ফসলের কান্ড, মূল, পাতা, ফুল, ফল, বাকল ইত্যাদি ব্যবহৃত হয় সেগুলোই হলো মশলা ফসল।"
        },
        {
          "label": "খ",
          "question": "\"ফল চাষ লাভজনক\" ব্যাখ্যা করো।",
          "explanation": "বাংলাদেশের মাটি ও আবহাওয়া ফল চাষের জন্য উপযোগী। মাঠ ফসলের তুলনায় ফল চাষের উৎপাদন খরচ কম কিন্তু দাম বেশি। ফলে লাভ বেশি হয়। সাধারণত ১ হেক্টর জমিতে দানা জাতীয় ফসল চাষ করে বছরে লাভ ৩০-৩৫ হাজার টাকা, সেখানে ফল চাষ করে একই সময়ে ১.৫-২ লাখ টাকা লাভ করা সম্ভব। অন্যান্য ফসল রোগবালাই ও প্রাকৃতিক দুর্যোগে ক্ষতিগ্রস্ত হওয়ার সম্ভাবনা বেশি থাকে, 'কিন্তু ফল গাছে এসব ঝুঁকি নেই। প্রজাতিভেদে বিভিন্ন প্রকার ফল গাছ ৫ থেকে ৫০ বছর বয়স পর্যন্ত ফলন দেয়। ফলে একবার গাছ লাগিয়ে • দীর্ঘমেয়াদী ফলন পাওয়া যায়। এছাড়া ফল দিয়ে তৈরি প্রক্রিয়াজাত খাদ্যের বাজার চাহিদা বেশি। তাই বলা যায়, ফল চাষ লাভজনক।"
        },
        {
          "label": "গ",
          "question": "শমসের মিয়ার বর্তমান বছরের আখ চাষ পদ্ধতিটি ব্যাখ্যা করো।",
          "explanation": "নিম্নের অনুরূপ উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। । কুশির উচ্চতা ৮০-৯০ সেমি হলে মধ্যের হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ। দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        },
        {
          "label": "ঘ",
          "question": "উদ্দীপকের রোগটি দমনে শমসের মিয়া কী কী পদক্ষেপ গ্রহণ। করবেন? বিশ্লেষণ করো।",
          "explanation": "নিম্নের অনুরূপ উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    },
    {
      "number": "8",
      "uddipok": "আকরাম একজন সবজি উৎপাদনকারী কৃষক। তার উৎপাদিত সবজি দূরবর্তী বাজারে নিয়ে বিক্রি করেন। পথে তার বেশ কিছু সবজি নষ্ট হয়ে যায় এবং দুর্গন্ধ বের হয়। ফলে তিনি আর্থিক ক্ষতির সম্মুখীন হন। আকরাম সমস্যা সমাধানে কৃষি কর্মকর্তার শরণাপন্ন হন। কৃষি কর্মকর্তা • তাকে এ ব্যাপারে পরামর্শ দেন। পরামর্শ কাজে লাগিয়ে তিনি পরবর্তীতে লাভবান হন।",
      "tag": "BAFSCT 24",
      "sub_questions": [
        {
          "label": "ক",
          "question": "ব্লাঞ্জিং কাকে বলে?",
          "explanation": "শাকসবজি সংরক্ষণ করার উদ্দেশ্যে প্রথমে শাকসবজি কেটে ২-৫ মিনিট ফুটন্ত পানিতে ডুবিয়ে রাখাকে ব্লাঞ্চিং বলে।"
        },
        {
          "label": "খ",
          "question": "ফল পাকাতে ইথিলিন যৌগের ভূমিকা ব্যাখ্যা করো।",
          "explanation": "ফল পাকাতে ইথিলিন যৌগ ভূমিকা রাখে। ইথিলিন উদ্ভিদ দেহের একটি হরমোন। এটি গাছের বর্ধন ও পরিপক্বতা নিয়ন্ত্রণ করে। ফল সংগ্রহের পর এর দেহে ইথিলিন যৌগ নিঃসৃত হয় যা এর পরিপক্বতার ক্রিয়াকে আরও ত্বরান্বিত করে। এমনকি ফলে কোনো প্রকার ক্ষত সৃষ্টি হলে, তাপমাত্রা বেড়ে গেলে বা জলীয়বাষ্পের পরিমাণ কমে গেলে ইথিলিন যৌগের নিঃসরণ আরও বেড়ে যায়। যার কারণে ফল অতি দ্রুত পাকতে শুরু করে।"
        },
        {
          "label": "গ",
          "question": "আকরামের সবজি নষ্ট হওয়ার জন্য কার প্রভাব সবচেয়ে বেশি? ব্যাখ্যা করো।",
          "explanation": "আকরাম তার উৎপাদিত সবজি দূরবর্তী বাজায়ে বিক্রির জন্য নিয়ে যান। আকরামের সবজি বিভিন্ন কারণে পচতে পারে। সবজি পচনের কারণ নিচে ব্যাখ্যা করা হলো- i. শাকসবজি মাঠ থেকে সংগ্রহ করার সময় ও পরে পরিবহনজনিত ত্রুটির কারণে ক্ষত হয়। পরে এ ক্ষত দিয়ে জীবাণু প্রবেশ করে শাকসবজিকে দ্রুত পচিয়ে দেয়। ii. পাতা জাতীয় শাকসবজিতে প্রায় ৯০% পানি থাকে। আর এ ধরনের সবজি সংগ্রহের পর প্রস্বেদন প্রক্রিয়ায় পানি বের হয়ে যায়। এতে সবজি নেতিয়ে পড়ে, দুর্বল হয় এবং শুকিয়ে নষ্ট হয়ে যায়। iii. শাকসবজি সংগ্রহের পর শ্বসনের হার বেড়ে যায়। শ্বসন বেড়ে গেলে ইথিলিনের পরিমাণ বাড়ে এবং শাকসবজি দ্রুত নষ্ট হয়ে যায়। iv. শারীরতাত্ত্বিক অবক্ষয়, যেমন- সংগ্রহের পর স্বাভাবিক সবুজ রং নষ্ট হওয়া, কান্ড ও ফল জাতীয় সবজিতে আঁশের পরিমাণ বেড়ে যাওয়া এবং পানির পরিমাণ কমে যাওয়া, আমিষ, ফ্যাট ও ভিটামিনের পরিবর্তন হওয়া ইত্যাদি কারণে শাকসবজি নষ্ট হয়। v. পরিবেশের প্রতিকূলতা, যেমন- উচ্চ তাপমাত্রায় শাকসবজিতে শ্বসন বাড়ে। এতে করে ইথিলিনের পরিমাণ বাড়ে, ফলে রোগজীবাণুর সংক্রমণও বাড়ে, ফলশ্রুতিতে শাকসবজি পচে নষ্ট হয়ে যায়। এছাড়া আর্দ্রতা কমে গেলে শাকসবজি খাওয়ার অযোগ্য হয়ে পড়ে। তাছাড়া বায়ু চলাচলের অভাব হলে কার্বন ডাই-অক্সাইড ও অক্সিজেনের ভারসাম্য নষ্ট হয় এবং সবজি সহজে পচে যায়। অর্থাৎ, শাক-সবজি নষ্ট হবার মূল কারণগুলো প্রাকৃতিক। তবে আকরাম ■ সঠিক পদ্ধতিতে সবজি সংগ্রহ এবং পরিবহনের ব্যবস্থা করলে পচনের - হাত থেকে রক্ষা করতে পারতেন।"
        },
        {
          "label": "ঘ",
          "question": "আকরামের সমস্যা দূরীকরণে কৃষি কর্মকর্তার পরামর্শ মূল্যায়ন করো।",
          "explanation": "আকরাম সঠিক পদ্ধতি ব্যবহার করে সবজি সংরক্ষণ ও বাজারজাত করেননি। একারণেই তিনি প্রথম দিকে আর্থিক ক্ষতির সম্মুখীন হন। তবে কৃষি কর্মকর্তা তাকে এ সমস্যা সমাধনে পরামর্শ প্রদান করেন, যা কাজে লাগিয়ে তিনি পরবর্তীতে আর্থিকভাবে লাভবান হন। যেহেতু আকরামকে শাকসবজি উৎপাদনস্থল থেকে দূরের বাজারে নিয়ে বিক্রি করতে হয়, তাই এগুলোর দীর্ঘকালীন সংরক্ষণ করেছেন। এ পদ্ধতিতে শাকসবজি ঠান্ডা ঘরে রাখা হয়। এতে তাপমাত্রা, আর্দ্রতা নিয়ন্ত্রণে ও প্রয়োজনীয় বায়ু চলাচলের ব্যবস্থা থাকে। আকরাম আরো যা যা করেছেন সেগুলো হলো- 1. ট্রাক বোঝাইয়ের ঠিক পূর্বমুহূর্তে সবজি সংগ্রহ করেছেন। কেননা সংগ্রহের পর থেকে সবজিতে শ্বসনের হার বেড়ে যায়। ii. সবজি সকালে অথবা বিকালে সংগ্রহ করেছেন। iii. সবজি সংগ্রহের পর ট্রাকে বোঝাই করার পূর্বে বাগানে থাকা অবস্থায় এর মধ্যে লেগে থাকা ধুলাবালি ও ময়লা পরিষ্কার করেছেন। iv. সবজির ট্রাক বোঝাইয়ের পূর্বে অন্যতম করণীয় কাজ হলো এগুলোর বাছাইকরণ। অতিরিক্ত পাকা ও আঘাতপ্রাপ্ত সবজিকে ভালো সবজি থেকে পৃথক করে যত্নসহকারে বোঝাই করেছেন। তাছাড়া সবজি বাছাই করার সময় বাছাইকারীর হাত জীবাণুমুক্ত করেছেন। v.. সবজির মান ভালো রাখতে আরেকটি পদ্ধতি হলো গ্রেডিং। সবজির আকার, ছোট, বড়, মাঝারি ইত্যাদি বিভিন্ন অবস্থা অনুযায়ী বিভিন্ন ধরনের বাক্সে সবজিগুলো আলাদা করে রেখেছেন। vi. বোঝাইয়ের পূর্বে ট্রাকে ঠান্ডা অবস্থা নিশ্চিত করেছেন এবং ট্রাককে জীবাণুমুক্ত করে নিয়েছেন। সবজির ফাঁকে ফাঁকে ঘাস, খড় ইত্যাদির আস্তরণ দিয়েছেন। এভাবে আকরাম সবজি পচন ও নষ্ট হওয়ার হাত থেকে রক্ষা করেছেন এবং টাটকা অবস্থায় বাজারে নিতে পেরেছেন। একারণে তিনি দামও বেশি পেয়েছেন। ফলে আর্থিকভাবে লাভবান হয়েছেন। সুতরাং কৃষি কর্মকর্তার তাকে দেওয়া পরামর্শ যথার্থ ছিল।"
        }
      ]
    }
  ]
}