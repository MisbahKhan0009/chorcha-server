{
  "title": "MB, RB, Din.B, Ctg.B, SB, JB, BB : 22",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আরমান আলী বাড়ির কাছের জমিতে মাঠ ফসলের ফলন ভালো পেলেও নদীর ধারের জমিতে তেমন ভালো ফলন পান না। উক্ত জমিকে অধিক উৎপাদনশীল করার জন্য তিনি উপজেলা কৃষি কর্মকর্তার শরণাপন্ন হলে তাকে সঠিক উপায় বলে দেওয়া হয়। কৃষি কর্মকর্তা তাকে অন্যান্য জমির মাটির বুনট দেখে ফসল নির্বাচনের পরামর্শ দেন। পরামর্শ মোতাবেক আরমান আলী পরের বছর ভালো ফলন লাভে সক্ষম হন। আরমান আলীর সিদ্ধান্ত অনুযায়ী গ্রামের অন্যান্য কৃষকরাও ভালো ফলন পেলেন।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "মাটির বুনট কী?",
          "explanation": "কোন মৃত্তিকায় বিভিন্ন আকারের একক কণার পারষ্পরিক অনুপাত দ্বারা সৃষ্ট স্থূলতা বা সুক্ষ্মতাকে মাটির বুনট বলে।"
        },
        {
          "label": "খ",
          "question": "মাটিতে জৈব পদার্থের কাজ কী?",
          "explanation": "মৃত্তিকার উর্বরতা বৃদ্ধি ও কৃষিতে জৈব পদার্থের ভূমিকা খুবই গুরুত্বপূর্ণ। মৃত্তিকার ভৌত, রাসায়নিক ও জৈবিক ধর্ম জৈব পদার্থের উপর নির্ভরশীল। এজন্য জৈব পদার্থকে মৃত্তিকা বা মাটির প্রাণ বলা হয়। মৃত্তিকার জৈব পদার্থ বিভিন্ন উদ্ভিদ ও প্রাণীর দেহাবশেষ এবং মৃত্তিকায় বসবাসকারী জীবের সমন্বয়ে গঠিত।"
        },
        {
          "label": "গ",
          "question": "আরমান আলী কীভাবে তার উল্লিখিত জমিকে, অধিকতর ফসল চাষের উপযোগী করলেন?",
          "explanation": "নিম্নের অনুরুপ: উদ্দীপকের আবুল হোসেনের জমির মাটির বুনট বেলে প্রকৃতির হওয়ায় সেখানে ধান ও পাটের আবাদ ভালো হয়নি। দোঁআশ মাটিতে ধান ও পাটের ভালো ফলন পাওয়া যায়। কৃষি কর্মকর্তার পরামর্শে আবুল হোসেন মাটির বুনট পরিবর্তন করে দোঁআশ বৈশিষ্ট্যসম্পন্ন করন। ফলে তিনি ধান ও পাট চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. আবুল হোসেন বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। V. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        },
        {
          "label": "ঘ",
          "question": "কৃষি কর্মকর্তার দেওয়া শেষোক্ত পরামর্শটি মূল্যায়ন করো।",
          "explanation": "উদ্দীপকের কৃষি কর্মকর্তার শেষোক্ত পরামর্শটি হলো- মাটির বুনট দেখে ফসল-নির্বাচন করা। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। V. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। কাজেই কৃষি কর্মকর্তার শেষোক্ত পরামর্শটি যথার্থ ছিল।"
        }
      ]
    },
    {
      "number": "2",
      "uddipok": "পদুমশহর গ্রামের অধিকাংশ কৃষকই দরিদ্র হওয়ায় বোরো মৌসুমে গভীর কিংবা অগভীর নলকূপের সাহায্যে সেচ দিতে পারে না। তবে এলাকায় খাল, বিল, ডোবা ও নালা পর্যাপ্ত থাকায় বর্ষাকালে এগুলো পানিতে ভরে যায়। বিএডিসির কৃষি প্রকৌশলীর পরামর্শ অনুযায়ী জলাধারে পানি সংরক্ষণ করে বোরো মৌসুমে সেচের ব্যবস্থা করে পদুমশহর গ্রামের কৃষকরা শস্য উৎপাদনে সফল হয়েছে।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "SRI এর পূর্ণরূপ কী?",
          "explanation": "SRI এর পূর্ণরূপ হলো System of Rice Intensification."
        },
        {
          "label": "খ",
          "question": "প্রচলিত পদ্ধতির চেয়ে SRI পদ্ধতির সুবিধা বেশি কেন?",
          "explanation": "প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে SRI পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। এ পদ্ধতিতে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতির তুলনায় ৩০- ৩৫% পানি সাশ্রয় হয় এবং ২৫-৩০% সার কম লাগে। সর্বোপরি SRI পদ্ধতিতে বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। তাই প্রচলিত পদ্ধতির চেয়ে SRI পদ্ধতি বেশি সুবিধাজনক।"
        },
        {
          "label": "গ",
          "question": "কৃষি প্রকৌশলী জলাধারে পানি সংরক্ষণের জন্য কৃষকদেরকে। 'কী ধরনের পরামর্শ দিলেন?",
          "explanation": "বোরো মৌসুমে সেচ ব্যবস্থার জন্য কৃষি প্রকৌশলী পদুমশহর গ্রামের কৃষকদের জলাধারে পানি সংরক্ষণের পরামর্শ দেন। জলাধারের পানি সংরক্ষণের যে পরামর্শগুলো তিনি দিয়েছেন তা নিম্নে দেওয়া হলো- i. বৃষ্টির পানি যখন বিলে জমা হয় তখন তা সংরক্ষণ করতে বলেন। চৈত্র-বৈশাখ মাসে বিলের চারদিকে ছোট নালা বন্ধ করে, ভাঙা পাড় মেরামত ও উঁচু করে বৃষ্টির পানি সংরক্ষণ করা যায়। ii. নদী থেকে যেখানে খালের সৃষ্টি হয়েছে সেখানে লুইস গেট নির্মাণ করতে বলেন। বর্ষাকালের শুরুতে ফ্লুইস গেট খুলে রেখে বর্ষার শেষ দিকে যখন বিল থেকে পানি বের হয়ে নদীতে প্রবাহিত হতে থাকবে তখন লুইস গেট বন্ধ করে দিতে বলেন। iii. ডোবার পানির তলার মাটি বেলে প্রকৃতির হলে কর্দম মাটি দিয়ে অনুপ্রবেশ বন্ধ করার পরামর্শ দেন। iv. বর্ষার মাঝামাঝি পানি হ্রাস শুরু হলেই নালার দুই পাশে মাটি দিয়ে সাময়িক বাঁধ তৈরি করতে বলেন। নালা অগভীর হলে মাটি কেটে গভীর করতে বলেন। কৃষি প্রকৌশলীর পরামর্শমতো উল্লিখিত উপায়গুলো অনুসরণ করলে পদুমশহর গ্রামের কৃষকরা জলাধারে পানি সংরক্ষণ করতে পারবে।"
        },
        {
          "label": "ঘ",
          "question": "ফসল উৎপাদন বৃদ্ধিতে পদুমশহর গ্রামের কৃষকদের গৃহীত। কার্যক্রম মূল্যায়ন করো।",
          "explanation": "উদ্দীপকের পদুমশহর গ্রামের কৃষকগণ বর্ষাকালে অতিরিক্ত পানি সংরক্ষণ করে বোরো মৌসুমে ব্যবহার করেছিল। সেচের পানির প্রধান উৎস ভূগর্ভস্থ পানি। কিন্তু এ পানি ব্যয়বহুল ও পরিবেশসম্মত নয়। বাংলাদেশে ভূপৃষ্ঠস্থ পানির অনেক উৎস রয়েছে। যেখান থেকে সহজেই সেচের পানি সংগ্রহ করা যায়। এজন্য পানি সংরক্ষণে তারা বর্ষাকালের অতিরিক্ত পানি ধরে রাখতে চৈত্র মাসে বিলের চারিদিকে ছোট নালা বন্ধ করেছিল এবং ভাঙ্গা পাড় উঁচু ও মেরামত করেছিল এবং প্রধান খালের ফ্লুইস গেট তৈরি করেছিল ফলে বর্ষা শেষে পানি বের হয়ে যেতে পারেনি। এতে শস্য ফলনে যথেষ্ট পানি পাওয়া গিয়েছে। এছাড়াও ডোবার তলার মাটি বেলে প্রকৃতির হওয়ার কাদামাটি দিয়ে অনুপ্রবেশ বন্ধ করে পানি সংরক্ষণ করেছিল। বর্ষাকালে পানি কমা শুরু হলে নালার দুই পাশে মাটি দিয়ে বাঁধ তৈরি করেছিল। ফলে বোরো ধানের জন্য পর্যাপ্ত পানি পাওয়া গেছে। এভাবে পানি সংরক্ষণের ফলে বোরো মৌসুমে সেচের জন্য পর্যাপ্ত পানি ছিল। গাছের প্রয়োজনের সময় সঠিক পরিমাণ সঠিক পদ্ধতিতে সেচ দেয়া সম্ভব হয়েছিল ফলে পানি অপচয় রোধ এবং খরচ কমানো সম্ভব হয়েছিল। এভাবে ফলে তারা ফসল উৎপাদনে সেচের অভাবজনিত ক্ষয়ক্ষতি এড়াতে পেরেছিল এবং আশানুরূপ ফলন পেয়েছিল। বোরো ধানের জন্য প্রচুর পরিমাণ পানি দরকার। কিন্তু বাংলাদেশের কৃষকগণ পর্যাপ্ত পানির অভাবে ক্ষতিগ্রস্ত হচ্ছে। তাই বলা যায়, পদুমশহর গ্রামের কৃষকদের গৃহীত কার্যক্রম যথার্থ ছিল।"
        }
      ]
    },
    {
      "number": "3",
      "uddipok": "সুজনের বাড়ি মৌলভীবাজারে। সে পড়ালেখা শেষে তাদের যেসব উঁচু জমি আছে সেখানে কমলা চাষ করার সিদ্ধান্ত নিল। এ ব্যাপারে সে পরামর্শের জন্য একজন উদ্যানতত্ত্ববিদের নিকট গেল। কীভাবে চারা রোপণ করতে হয়, ফসলের জমিতে রোগবালাই হলে কী করতে হয়- এসব নানা বিষয় তার কাছ থেকে জানতে পারল।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "রেটুন চাষ কী?",
          "explanation": "প্রথমবার আখ কাটার পর আখের গোড়া থেকে পুনরায় কুশি বের হওয়ার সুযোগ দিয়ে আখ চাষ করাই হলো রেটুন চাষ।"
        },
        {
          "label": "খ",
          "question": "'ফুল চাষ লাভজনক' ব্যাখ্যা করো।",
          "explanation": "ফুল একটি অর্থকরী ও শোভাবর্ধক ফসল। অর্থনৈতিক উন্নতির ক্ষেত্রে এর অবদান দিন দিন বেড়েই চলেছে। ফুল চাষ লাভজনক। কারণ ফুল চাষে ঝুঁকি কম, উৎপাদন খরচ কম, সময় কম লাগে, রোগবালাই কম হয়, জায়গাও কম লাগে। ঘর সাজানো, বিবাহ, জন্মদিন, ধর্মীয় উৎসব এরূপ বিভিন্ন অনুষ্ঠানে ফুলের চাহিদা দিন দিন বেড়েই চলেছে। এছাড়া বিভিন্ন প্রসাধনী, সুগন্ধি, ধর্মীয় ও সামাজিক অনুষ্ঠানে ফুলের ব্যাপক চাহিদা থাকে। ১ বিঘা জমিতে মন/পাট চাষে যে লাভ হয় তার চেয়ে কুল চাষ লাভজনক। দেশের ভিতরে প্রায় ৭ কোটি টাকার ফুল বিক্রি হয় এবং বিদেশে ফুলের চাহিদা বৃদ্ধি পাওয়ায় এ থেকে বৈদেশিক মুদ্রাও অর্জিত হয়। তাই অন্যান্য ফসলের তুলনায় ফুল চাষ বেশ লাভজনক।"
        },
        {
          "label": "গ",
          "question": "সুজন কীভাবে ঐ ফসলের চারা রোপণ করবে? ব্যাখ্যা করো।",
          "explanation": "সুজন কমলার চারা রোপণ করবে। কমলার চারা রোপণের উপযুক্ত সময় বর্ষাকাল। রোপণ দূরত্ব হবে ৭ মি. × ৭ মি.। রোপণ দূরত্ব বাড়িয়ে দিলে প্রথম কয়েক বছর আন্তঃফসল চাষ করা যায়। চারা রোপণের ১০-১৫ দিন পূর্বে গর্ত তৈরি করতে হবে। রোপণ গর্তের দৈর্ঘ্য, প্রস্থ ও গভীরতা হবে ৪০ সেমি x ৪০ মেমি ৮ ৪০ সেমি অথবা ৬০ সেমি x ৬০ সেমি x ৬০ সেমি। রোপণ গর্তের সাথে নির্ধারিত হারে সার মিশিয়ে রেখে দিতে হবে। এরপর আবার কোদাল দিয়ে মাটি গুঁড়া করে চারা রোপণ করতে হবে। প্রতি গর্তে ১৫ কেজি পচা গোবর, ৩-৫ কেজি ছাই, ২৫০ গ্রাম টিএসপি, ২৫০ গ্রাম এমওপি ও ২৫০ গ্রাম চুন দিতে হবে। সুজনের বাড়ি যেহেতু মৌলভীবাজার তাই তিনি কন্টোর পদ্ধতিতে চারা কলম রোপণ করবেন। সুস্থ-সতেজ ১-১.৫ বছর বয়সের চারা সংগ্রহ করে গর্তের মাঝখানে এমনভাবে রোপণ করতে হবে যেন চারার গোড়ার মাটির বলটি ভেঙ্গে না যায়। চারা রোপণের পর গাছের গোড়ার মাটি ভালোভাবে চেপে দিয়ে হালকা সেচ দিতে হয়।"
        },
        {
          "label": "ঘ",
          "question": "রোগ ও পোকা দমনে সুজন কী কী কৌশল অবলম্বন করবে আলোচনা করো।",
          "explanation": "সুজন কমলা চাষের সিদ্ধান্ত নেন। রোগ ও পোকা দমনে সে কী কী কৌশল অবলম্বন করবে তা দেওয়া হলো- কমলার রোগের মধ্যে প্রধান হচ্ছে কাণ্ডের ক্যাঙ্কার, ডাইব্যাক রোগ, পাতার দাগ রোগ, গ্রিনিং ভাইরাস রোগ। জলাবন্ধ জমিতে শিকড় বা গোড়া পচা রোগও হতে পারে। গাছে এসব রোগ দেখা দিলে মেনকোজেব ১.৫ মিলি বা মেটালসিল ১ মিলি বা ব্লিটক্স বা কপার অক্সিক্লোরাইড ৩ মিলি/৪ গ্রাম প্রভৃতি প্রতি লিটার পানিতে গুলে ৭-১০ দিন পর পর ২-৩ বার স্প্রে করে পাতা ভিজিয়ে দিতে হবে। স্প্রের সাথে প্রতি ১৫ লিটার পানির জন্য ১-২ চা-চামচ সাবান গুঁড়া আঠা বা স্টিকার হিসেবে দেওয়া যায়। এছাড়া বাগান বা গাছ সর্বদা আগাছামুক্ত ও পরিচ্ছন্ন রাখতে হবে। কমলার পোকার মধ্যে উল্লেখযোগ্য হচ্ছে জাব পোকা, স্ক্যাব, মাকড়, লেবু প্রজাপতি, পাতা গর্তকারী পোকা প্রভৃতি। এসব পোকা দমনের জন্য বাগান সবসময় পরিদর্শন করে আক্রমণের শুরুতেই পোকা সংগ্রহ করে মেরে ফেলতে হয়। এছাড়া পোকা পাওয়া গেলে প্রথমে নিম তেল ২-৩ মিলি এবং সিপনোসাড ১-২ মিলি প্রতি লিটার পানিতে গুলে স্প্রে করতে হবে। রোগ ও পোকা দমন সুজন উল্লিখিত ব্যবস্থাগুলো গ্রহণ করবে।"
        }
      ]
    },
    {
      "number": "4",
      "uddipok": "সারের নাম বৈশিষ্ট্য A নাইট্রোজেন সংবন্ধন করতে পারে। B জীবাণু থাকে না। বেশি পরিমাণে ব্যবহার করতে হয়",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "মাটির উর্বরতা কী?",
          "explanation": "উদ্ভিদের প্রয়োজনীয় পুষ্টি উপাদানসমূহ পর্যাপ্ত পরিমাণে, সুষম অনুপাতে ও পরিশোষণযোগ্য আকারে সরবরাহের সামর্থ্যকে মাটির উর্বরতা বলে।"
        },
        {
          "label": "খ",
          "question": "মালচিং কী? ব্যাখ্যা করো।",
          "explanation": "মালচিং (Mulching) একটি কৃষি প্রযুক্তি যার মাধ্যমে মাটির আর্দ্রতা ও পুষ্টি সংরক্ষণ করা যায়। মালচিং বা জাবড়া প্রয়োগের জন্য মাটিকে পলিথিন, কচুরিপানা বা খড়কুটো দিয়ে ঢেকে দেওয়া হয়। ফলে জমির আর্দ্রতা বজায় থাকে এবং মাটির উপরিভাগ থেকে মাটির কণা বৃষ্টির পানিতে বা বাতাসের দ্বারা অপসারিত হয় না। এছাড়া মালচিং করা জমিতে রোদ সরাসরি লাগে না ফলে নাইট্রোজেন বাষ্পীভূত হয়ে অপচয় হয় না।"
        },
        {
          "label": "গ",
          "question": "উদ্দীপকে উল্লিখিত A ও B সারের মধ্যে বৈসাদৃশ্যগুলো নিরূপণ করো।",
          "explanation": "উদ্দীপকের ছকে A হলো রাইজোবিয়াম সার যা একটি অণুজীব সার ও B হলো রাসায়নিক সার। অণুজীব ও রাসায়নিক সারের মধ্যে বৈসাদৃশ্য নিম্নে দেওয়া হলো- অণুজীব সার রাসায়নিক সার i. অণুজীবকে সুনির্দিষ্ট পদ্ধতিতে কোনো পুষ্টি বা বৃদ্ধির মাধ্যম জন্মিয়ে উপযুক্ত বাহকের মাধ্যমে জীবন্ত অবস্থায় জমিতে প্রয়োগ করার মাধ্যমে যে সার তৈরি করা হয় তাকে অণুজীব সার বলে। i. উদ্ভিদকে প্রয়োজনীয় পুষ্টি সরবরাহের জন্য রাসায়নিক প্রক্রিয়ায় কলকারখানায় যে সার প্রস্তুত করা হয় তাকে রাসায়নিক সার বলে। ii. নির্দিষ্ট পরিবেশে সংরক্ষণ করতে হয়। ii. নির্দিষ্ট পরিবেশে সংরক্ষণ করতে হয় না। iii. বিশেষ নিয়ম মেনে ব্যবহার করতে হয়। iii. বিশেষ নিয়ম মেনে ব্যবহার করার দরকার হয় না। iv. নির্দিষ্ট সময়ের মধ্যে ব্যবহার করতে হয়। iv. যেকোনো সময় ব্যবহার করা যায়। v. জমিতে পরিমাণে অনেক করতে হয়। v. জমিতে পরিমাণে অনেক করার দরকার হয় না। iv. নির্দিষ্ট সময়ের মধ্যে ব্যবহার করতে হয়। iv. যেকোনো সময় ব্যবহার করা যায়। v. অল্প পরিমাণে জমিতে দিলেই তা যথেষ্ট হয়। v. জমিতে পরিমাণে অনেক বেশি প্রয়োগ করতে হয়। vi. বেশি পরিমাণে ব্যবহার করলে জমি/ফসলের কোনো ক্ষতি হয় না। vi. বেশি পরিমাণে ব্যবহার করলে জমি/ফসলের ক্ষতি হয়। vii. নির্দিষ্ট ফসলের জন্য নির্দিষ্ট জীবাণু সার ব্যবহার করতে হয়। vii. যেকোনো ফসলে ব্যবহার করা যায়। তবে ফসলের ওপর নির্ভর করে পরিমাণ নির্ধারিত হয়। viii. উৎপাদন ও ব্যবহারের সকল পর্যায়ে সাবধানতা অবলম্বন করতে হয়। viii. সাবধানতা অবলম্বন করতে হয় না। ix. বীজের সাথে সাধারণত ব্যবহার করা যায়। ix. সাধারণত বীজ বপনের আগে ও পরে ব্যবহার করা হয়। x.. পরিবেশের উপর কোনো বিরূপ প্রভাব ফেলে না। x. অনেক সময় পরিবেশের উপর বিরূপ প্রভাব ফেলে।"
        },
        {
          "label": "ঘ",
          "question": "উদ্দীপকে উল্লিখিত উভয় প্রকার সারের মধ্যে ফসল উৎপাদনে, কোনটি বেশি গুরুত্বপূর্ণ? যথার্থতা যাচাই করো।",
          "explanation": "উদ্দীপকে A দ্বারা অণুজীব সার ও B দ্বারা রাসায়নিক সারকে বোঝানো হয়েছে। - অণুজীব সার মাটির উর্বরতা বাড়ায়। অনুর্বর ও বেলে মাটিতে এ সার প্রয়োগের মাধ্যমে ফসলের উৎপাদন বৃদ্ধি করা যায়। একর প্রতি গাছকে ১০-১২ কেজি নাইট্রোজেন যোগান দেয়। যার ফলে ইউরিয়া জাতীয় রাসায়নিক সারের ব্যবহার ছাড়াই ভালো ফলন পাওয়া যায়। ফসফরাস, অণুজীব সার ব্যবহারে মাটিস্থ ফসফেট দ্রবীভূত হয়ে তা ফসলের জন্য গ্রহণযোগ্য হয়। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের ওপর বিরূপ প্রতিক্রিয়া ঘটায় না। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানি ধারণ ক্ষমতা ও অন্যান্য ভৌত অবস্থার উন্নতি ঘটায়। বাংলাদেশের ক্রমবর্ধমান জনসংখ্যার তুলনায় জমির পরিমাণ অপ্রতুল থাকায় এবং স্বল্প জমিতে অধিক উৎপাদন করায় মাটির গুণগতমান কমে যাচ্ছে। অধিক ফলন পেতে রাসায়নিক সারের অনিয়ন্ত্রিত ব্যবহারের কারণে মাটির উর্বরতা কমে যাচ্ছে। এমনকি ফসল ও পরিবেশের উপর বিরূপ প্রতিক্রিয়া ফেলছে। অন্যদিকে অণুজীব সার প্রয়োগে মাটির উর্বরতা রক্ষা হয় এবং উদ্ভিদকে পুষ্টি সরবরাহের মাধ্যমে ফসলের উৎপাদন বৃদ্ধি করে। রাসায়নিক সারের মতো উৎপাদনে ব্যয় বেশি হয় না এবং জমির জন্য নিরাপদ বলে বর্তমানে আমাদের দেশে অণুজীব সারের জনপ্রিয়তা বাড়ছে। তাই বলা যায়, রাসায়নিক সারের তুলনায় অণুজীব সার ফসল উৎপাদনে অধিক গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "শমসের মিয়া একজন আখ চাষী। তিনি এ বছর পূর্বের চাষকৃত আখের জমিতে আখ গাছের গোড়া থেকে পুনরায় আখ চাষ করেন। কিছুদিন পর তিনি লক্ষ করলেন কিছু গাছের পাতার শিরা বরাবর লম্বা দাগ। তিনি আক্রান্ত আখের কাণ্ড চিড়ে দেখলেন কান্ডের মধ্যে লম্বা লাল দাগের মাঝে সাদা দাগ। তিনি উপজেলা কৃষি কর্মকর্তাকে বিষয়টি অবগত করলে কর্মকর্তা তাকে উপযুক্ত রোগ দমন ব্যবস্থার কথা বললেন।",
      "tag": "MB, RB, DIN.B, CTG.B, SB, JB, BB 22,DIN.B, JB : 17",
      "sub_questions": [
        {
          "label": "ক",
          "question": "অম্লীয় মাটি কী?",
          "explanation": "যে মাটির অন্নমান ৭ এর কম তাকে অম্লীয় মাটি বলে।"
        },
        {
          "label": "খ",
          "question": "কুল গাছে কেন প্রুনিং করা হয়?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত পুনিং করা হয়। ছাঁটাইকৃত গাছে প্রচুর পরিমাণে নতুন কুশি, বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে প্রুনিং করা হয়।"
        },
        {
          "label": "গ",
          "question": "শমসের মিয়া এ বছর যে পদ্ধতিতে আখের চাষ করলেন তা বর্ণনা করো।",
          "explanation": "উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। । কুশির উচ্চতা ৮০-৯০ সেমি হলে মধ্যের হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ। দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        },
        {
          "label": "ঘ",
          "question": "উদ্দীপকে উল্লিখিত রোগ নিরাময়ে কোন কোন পদক্ষেপ। প্রয়োজন হবে? ব্যাখ্যা করো।",
          "explanation": "উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    },
    {
      "number": "6",
      "uddipok": "\"যদি অধিক ফলন চান সুষম মাত্রায় সার দেন\"- এমন একটি পোস্টার দেখে রহমান মিয়া তার জমিতে যথেষ্ট সার ব্যবহার করতে চান না। তাই তিনি এবার বোরো ধানের জমিতে সার প্রয়োগ। ব্যবস্থা নিয়ে ভাবলেন। তিনি তার বন্ধু রফিকের কাছে কী পরিমাণ সার কখন জমিতে প্রয়োগ করতে হবে সে সম্পর্কে পরামর্শ চাইলেন। রফিক সাহেব তাকে বাংলালিংক ফোন হতে ৭৬৭৬ নম্বরে ফোন করে সার ব্যবস্থাপনা সম্পর্কে জানতে বললেন।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "কৃষক মাঠ স্কুল কী?",
          "explanation": "কৃষকদের জ্ঞান ও দক্ষতা বৃদ্ধির জন্য অনানুষ্ঠানিকভাবে হাতে- কলমে মৌসুমব্যাপী মাঠভিত্তিক প্রশিক্ষণ প্রদান কেন্দ্রই হলো কৃষক মাঠ স্কুল।"
        },
        {
          "label": "খ",
          "question": "ই-কৃষি বলতে কী বোঝ?",
          "explanation": "ই-কৃষি বলতে সামগ্রিক কৃষি উন্নয়নে তথ্যপ্রযুক্তির ব্যবহারকেই বোঝায়। ই-কৃষির মাধ্যমে ইলেকট্রনিক মিডিয়া যেমন- রেডিও, টিভি, কম্পিউটার, ইন্টারনেট, মোবাইল ফোন, সিডি, ডিভিডি ইত্যাদি কাজে লাগিয়ে কৃষকদের মাঝে কৃষি সংক্রান্ত সকল তথ্যাবলি পৌছে দেওয়া হয়। ই-কৃষি অর্থাৎ তথ্যপ্রযুক্তির মাধ্যমে ফসল উৎপাদন, প্রক্রিয়াজাতকরণ, বিপণনসহ প্রতিটি পর্যায়ে সঠিক কলাকৌশল জেনে টেকসই কৃষি উৎপাদন নিশ্চিত করা যায়। হালনাগাদ কৃষিবিষয়ক তথ্য সমৃদ্ধ একটি ওয়েবসাইট www.ais.gov.bd কৃষিভিত্তিক তথ্য সরবরাহে কার্যকর ভূমিকা রাখছে।"
        },
        {
          "label": "গ",
          "question": "রফিক সাহেব তার বন্ধুকে যে প্রক্রিয়ায় সার ব্যবস্থাপনা সম্পর্কে জানতে বলেছিলেন তার কার্যপদ্ধতি লেখো।",
          "explanation": "রফিক সাহেব তার বন্ধু রহমান সাহেবকে 'বাংলালিংক ফোন হতে ৭৬৭৬ নম্বরে ফোন করে' সার ব্যব্যস্থাপনা সর্ম্পকে জানতে বললেন। উত্ত উপায়ে সার ব্যবস্থাপনা সম্পর্কে জানতে হলে নিম্নলিখিত কার্যপদ্ধতি অবলম্বন করতে হবে- প্রথমেই রহমান সাহেবকে তার ইউনিয়ন, উপজেলা, জেলার নাম, মৃত্তিকা উর্বরতার তথ্য, ফসলের জাত, উৎপাদন মৌসুম, পানি ব্যবস্থাপনা ইত্যাদিসহ প্রয়োজনীয় সকল তথ্য প্রদান করতে হবে। এর ভিত্তিতে তিনি সুষম সারের সুপারিশ পেতে পাবেন। তার প্রদানকৃত তথ্য বিশ্লেষণ করে তাকে সার প্রয়োগের সময় ও পদ্ধতি জানানো হবে।"
        },
        {
          "label": "ঘ",
          "question": "রহমান মিয়া উল্লিখিত সার ব্যবস্থাপনা গ্রহণ করে কী কী সুফল পেতে পারেন বলে তুমি মনে করো?",
          "explanation": "উদ্দীপকের রহমান মিয়া বাংলালিংক ফোন হতে ৭৬৭৬ নম্বার ফোন করে সার ব্যবস্থাপনা গ্রহণ করে নিম্নলিখিত সুফলগুলো পেতে পারেন- (i) ধান ফসলের ফলন ২০-২৫% এবং অন্যান্য ফসলের ফলন ১৫.২০% বৃদ্ধি হতে পারে। (ii) সারের অপচয় রোধ করতে পারবেন। ২৫-৩০ ভাগ পর্যন্ত সার ব্যবহার কমাতে পারেন। (iii) অনলাইন সার সুপারিশ অনুযায়ী জমিতে সার প্রয়োগ করলে তার জমির মৃত্তিকার স্বাস্থ্যের উন্নয়ন ঘটবে। (iv) উৎপাদিত ফসলের মান বৃদ্ধি পাবে। (v) রাসায়নিক পদার্থ দ্বারা মাটি ও পানির দূষণ সর্বনিম্ন পর্যায়ে রাখতে পারবেন। উপরিল্লিখিত সুফলগুলো রহমান সাহেব পেতে পারেন।"
        }
      ]
    },
    {
      "number": "7",
      "uddipok": "আবু নাসের একজন গরিব কৃষক। তার জমিতে ভালো ফসল হয় না। অন্যদিকে তার পাশের জমির মালিক করিম মিয়ার ফসলের উৎপাদন ভালো হয়। আবু নাসের করিম মিয়ার কাছে তার ভালো ফসল উৎপাদনের কারণ জানতে চাইলেন। তিনি তাঁকে অণুজীব সার ব্যবহারের পরামর্শ দেন যা মসুর, খেসারী, মুগ, ছোলা প্রভৃতি ডাল ফসলের শিকড়ের গুটি থেকে তৈরি করা যায়।",
      "tag": "MB, RB, DIN.B, CTG.B, SB, JB, BB 22,DB, DIN.B, CB, JB 19",
      "sub_questions": [
        {
          "label": "ক",
          "question": "বায়োফানজিসাইড কী?",
          "explanation": "বায়োফানজিসাইড (Biofungicide) হলো এক ধরনের জৈব-উপাদান (যেমন- ট্রাইকোডার্মা) যা গাছের বা ফসলের ক্ষতিকারক ছত্রাক বিনাশে ব্যবহৃত হয়।"
        },
        {
          "label": "খ",
          "question": "অণুজীব সার পরিবেশবান্ধব কেন?",
          "explanation": "মাটির উর্বরতা বৃদ্ধিসহ ফসলের পুষ্টি চাহিদা পূরণে অণুজীব সার গুরুত্বপূর্ণ ভূমিকা রাখে। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। মাটিতে জৈব পদার্থ যুক্ত করে ফসলের ফলন (যেমন- গম ও - ধানের ১৫-২৫%, মসুরের ১৫-৪০%, সয়াবিনের ৭৫-২০০%) ও ও মান বৃদ্ধি করে। ডাল জাতীয় ফসলের দানায় আমিষের পরিমাণ গুণগত ৫০-১০০% বৃদ্ধি পায়। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। এ সার ব্যবহারে পরিবেশের কোনো ক্ষতি হয় না এবং উৎপাদিত ফসলেও কোনো ক্ষতিকারক উপাদান থাকে না। এ ধরনের সার জমিতে ব্যবহারের ফলে ফসলের খরা ও রোগ সহনশীলতা বাড়ে। এ সকল কারণে অণুজীব সার পরিবেশবান্ধব।"
        },
        {
          "label": "গ",
          "question": "উদ্দীপকে উল্লিখিত সারটি কীভাবে তৈরি করবে?",
          "explanation": "উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেডে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "বেলে মাটিকে দোআঁশ মাটিতে রূপান্তর করার ক্ষেত্রে উল্লিখিত। সারটি ভূমিকা রাখতে পারবে কি? তোমার উত্তরের সপক্ষে। মতামত দাও।",
          "explanation": "উদ্দীপকে উল্লিখিত সারটি হলো রাইজোবিয়াম সার যা একটি অণুজীব সার। বেলে মাটিকে দোঁআশ মাটিতে রূপান্তরের ক্ষেত্রে অণুজীব সারের ভূমিকা রয়েছে। অণুজীব সার প্রয়োগ করে বেলে মাটিকে দোআঁশ মাটিতে পরিবর্তন করা যায়। বেলে মাটির কণাগুলো একে অপরের থেকে বিচ্ছিন্ন থাকার কারণে আন্তঃরন্দ্রগুলো এত প্রশস্ত হয় যে তা পানি ধারণ করতে সক্ষম হয় না। ফলে এই ধরনের মাটিতে ফসলের অধিক উৎপাদন হয় না। অণুজীব সারে হিউমাস, নাইট্রোজেন, ফসফেট ও পটাশিয়ামের পরিমাণ অনেক বেশি। ফলে এই সার প্রয়োগে মৃত্তিকায় জৈব-রাসায়নিক বিক্রিয়া বেড়ে যায়। হিউমাস, Ca, Mg এর আধিক্যের ফলে মাটির সংযুক্তির উন্নয়ন ঘটে। অণুজীবের কার্যক্রম বৃদ্ধি পায়। বহৃৎ মৃত্তিকা কণার বহিরাবরণে অণুজীবের কলোনি গড়ে উঠে। এক পর্যায়ে বৃহৎ কণার ভাঙন শুরু হয়। এর আঠালো ভাবের প্রভাবে মাটির কণাগুলো একত্রে সংঘবদ্ধ হয়। ফলে আন্তঃরন্দ্রগুলো সূক্ষ্ম হয়ে মাটির পানি ধারণ ক্ষমতা বাড়িয়ে দেয় এবং তাপমাত্রা নিয়ন্ত্রিত অবস্থায় চলে আসে। এতে বেলে মাটির স্থল ও সূক্ষ্ম রন্দ্র পরিসরের পরিমাণ সমান (১ঃ১) হয়। ফলে মাটির পানি ধারণ ক্ষমতা ও বায়ু চলাচল স্বাভাবিক হয়। এভাবে বেলে মাটি দোঁআশ গুণাবলি সম্পন্ন হয়। অতএব, উপরোক্ত আলোচনা থেকে আমি মনে করি, বেলে মাটিকে দোআঁশ মাটিতে রূপান্তরের ক্ষেত্রে অণুজীব সারের ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "ফরিদ বন্যার সময় তার চাচার বাড়িতে যান। চারদিকে থৈ থৈ পানি। শাকসবজির গাছ মরে গিয়ে এর বাজার দাম চরমে উঠেছে। ফরিদকে তার চাচি ফুলকপির তরকারি ও বাঁধাকপির ভাজি দিয়ে ভ দিলেন। ফরিদ খুব আশ্চর্যান্বিত হয়ে চাচিকে বলে শীতকালের সবজি বর্ষাকালে কীভাবে এলো? চাচি বললেন সংরক্ষণ করে রাখা হয়েছে তাই।",
      "tag": "MB, RB, DIN.B, CTG.B, SB, JB, BB 22",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দ জাতীয় মশলা ও সবজির ক্ষতস্থান শুকিয়ে রোগমুক্ত করার প্রক্রিয়াই হলো কিউরিং।"
        },
        {
          "label": "খ",
          "question": "শাকসবজি পচলে কীভাবে বুঝবে?",
          "explanation": "ভৌত ও রাসায়নিক পরিবর্তনের মাধ্যমে খাদ্যদ্রব্য গ্রহণের অনুপযুক্ত হয়ে যাওয়াকে বলা হয় পচন। বিভিন্ন রোগজীবাণুর আক্রমণ সংগ্রহজনিত আঘাত ইত্যাদি কারণে অনেক সময় ফল ও শাকসবজি পচে যায়। ফল ও শাক-সবজি পচে গেলে গায়ে কালো বড় দাগ দেখা যায়, রং পরিবর্তন হয়, বেশি নরম হয়ে যায়, দুর্গন্ধ বের হয়। তাছাড়া ছত্রাকের সাদা ও ছাইয়ের মতো আবরণ পড়ে, স্বাদ পরিবর্তন বা তিক্ত হয়ে যায়।"
        },
        {
          "label": "গ",
          "question": "ফরিদের চাচির ফুলকপি ও বাঁধাকপি সংরক্ষণের পদ্ধতি ব্যাখ্যা করো।",
          "explanation": "উদ্দীপকের ফরিদের চাচি ফুলকপি ও বাঁধাকপি ডিপফ্রিজার পদ্ধতিতে সংরক্ষণ করেছিলেন। ডিপফ্রিজে দীর্ঘসময় সবজি সংরক্ষণ করা যায়। এই পদ্ধতিতে প্রথমে সবজি ভালোভাবে পরিষ্কার করে নেন। তারপর সবজি ছোট ছোট টুকরা করে কেটে ২-৪ মিনিট ফুটন্ত পানিতে ডুবিয়ে নেন। এতে শারীরবৃত্তীয় ও জৈব রাসায়নিক পরিবর্তন বন্ধ হয়। এরপর গরম পানি ঝরিয়ে সবজি কিছুক্ষণ ঠাণ্ডা করে ছোট ছোট পলিথিনের প্যাকেটে ভরে মুখ বন্ধ করে ডিপফ্রিজারে রাখেন। এমন প্যাকেটে রাখেন যাতে সম্পূর্ণ সবজি একবারে খাওয়া যায়। তিনি –৪ ডিগ্রি সে. তাপমাত্রায় রাখেন যাতে ফুলকপি, বাঁধাকপি অনেক দিন সংরক্ষণ করা যায়। উপরিউক্ত পদ্ধতিতে ফরিদের চাচি ফুলকপি ও বাঁধাকপি সংরক্ষণ করেছিলেন, যা সবজি সংরক্ষণের একটি সহজতর উপায় !"
        },
        {
          "label": "ঘ",
          "question": "ফরিদের চাচির শাকসবজি সংরক্ষণের বিষয়বস্তু মূল্যায়ন করো।",
          "explanation": "ফরিদের চাচি দীর্ঘদিন ব্যবহারের উদ্দেশ্যে ফুলকপি ও বাঁধাকপি সংরক্ষণ করে রেখেছিলেন। ফুলকপি ও বাঁধাকপি শীতকালীন সবজি। বাংলাদেশে শীতকালে শাকসবজি সহজলভ্য। অপরদিকে বর্ষাকালে বন্যার প্রভাবে শাকসবজির গাছ মরে যায় এবং শাকসবজির দাম হাতের নাগালের বাইরে চলে যায় । তাই বর্ষাকালে সবজির প্রয়োজনীয় চাহিদা পূরণ হয় না। ফরিদের চাচি যে পদ্ধতিতে শাকসবজি সংরক্ষণ করেছিলেন তা অত্যন্ত সহজ এবং এতে শাকসবজির খাদ্যমান, পুষ্টি ও স্বাদ অক্ষুণ্ণ থাকে। পাশাপাশি বর্ষাকালে প্রতিকূল পরিবেশে পরিবারের সকলের পুষ্টির চাহিদাও পূরণ হয়। তাই পরিবারের পুষ্টি চাহিদা পূরণে কম খরচে ফরিদের চাচি সবজি সংরক্ষণের বিষয়টি অত্যন্ত যুক্তিযুক্ত।"
        }
      ]
    }
  ]
}