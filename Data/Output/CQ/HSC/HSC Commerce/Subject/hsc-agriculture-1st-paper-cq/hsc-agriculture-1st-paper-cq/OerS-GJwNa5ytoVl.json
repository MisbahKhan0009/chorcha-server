{
  "title": "বিয়াম মডেল স্কুল ও কলেজ, বগুড়া ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BMSCB 23",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বব্যাপী বিস্তৃত এমন একটি ব্যবস্থা, যার সাথে সংযুক্ত হয়ে কম্পিউটার প্রযুক্তিতে পৃথিবীর এক প্রান্ত থেকে নিমেষেই অন্য প্রান্তের সাথে যোগাযোগ স্থাপন করা যায়।"
        },
        {
          "label": "খ",
          "question": "বাংলাদেশের জন্য মাঠ ফসল গুরুত্বপূর্ণ কেন? ব্যাখ্যা করো।",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোকে মাঠ ফসল বলে। মাঠ ফসলের উল্লেখযোগ্য কয়েকটি গুরত্ব হলো- ১. অধিকাংশ মাঠ ফসলই মানুষের প্রধান খাদ্য হিসেবে ব্যবহার করা হয়। ২. মাঠ ফসল শর্করা জাতীয় খাদ্যের প্রধান উৎস। ৩. দেশের খাদ্য ঘাটতি পূরণে সবচেয়ে বেশি ভূমিকা পালন করে। ৪. হাঁস-মুরগির খাদ্য হিসেবে ব্যবহৃত হয়। ৫. উৎপাদন বেশি হয়, ফলে বিদেশে রপ্তানির সুযোগ আছে। এসকল কারণে বাংলাদেশের প্রেক্ষাপটে মাঠ ফসল গুরুত্বপূর্ণ।"
        },
        {
          "label": "গ",
          "question": "১ নং প্রতিষ্ঠানটির উদ্দেশ্য ও কার্যাবলি উপস্থাপন করো।",
          "explanation": "উদ্দীপকের ১নং প্রতিষ্ঠানটি হলো বাংলাদেশ ধান গবেষণা ইনস্টিটিউট (BARI)। বাংলাদেশের কৃষিখাতের উন্নয়নে এই প্রতিষ্ঠান নিরলসভাবে কাজ করে যাচ্ছে। নিচে এই প্রতিষ্ঠানের উদ্দেশ্য ও কার্যাবলি উপস্থাপন করা হলো- i. দানাশস্য, কন্দাল, ডাল, তেলবীজ, সবজি, ফল, মশলা, ফুল ইত্যাদির উচ্চফলনশীল জাত ও উন্নত চাষাবাদ কলাকৌশল উদ্ভাবন করা। ii. কৃষির উন্নত চাষাবাদ ব্যবস্থাপনা বিষয়ক প্রযুক্তি উদ্ভাবন করা। iii. মৃত্তিকার উর্বরতা রক্ষা ও উন্নয়ন করা। iv.সেচ প্রযুক্তি উদ্ভাবন, উন্নয়ন এবং প্রযুক্তি গ্রহণে কৃষককে অনুপ্রাণিত করা। v. সারের পরিমাণ নির্ধারণ ও ব্যবস্থাপনা পদ্ধতির উন্নয়ন করা। vi. ফসলের রোগবালাই দমন সংক্রান্ত গবেষণা পরিচালনা করা। vii. চাষাবাদ ও পণ্য প্রক্রিয়াজাতকরণ যন্ত্র উদ্ভাবন করা। viii. শস্য বিন্যাস পদ্ধতির আধুনিকীকরণ ও উন্নয়ন। ix. কৃষি উন্নয়ন সংক্রান্ত সেমিনার, সিম্পোজিয়াম, কর্মশালা প্রভৃতির আয়োজন করা। x. উন্নত প্রযুক্তি প্রদর্শণের জন্য মাঠ দিবসের আয়োজন করা। xi. কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করা। xii. দেশের চাহিদাভিত্তিক কৃষি গবেষণা পরিচালনা ও সরকারকে কৃষি উন্নয়নে পরামর্শ প্রদান করা। xiii. কৃষিক্ষেত্রে প্রযুক্তিগত উন্নয়নের জন্য বিদেশের সঙ্গে যোগাযোগ : রক্ষা করা।"
        },
        {
          "label": "ঘ",
          "question": "২ নং প্রতিষ্ঠানটি কৃষি গবেষণা প্রতিষ্ঠানের চালিকা শক্তি হিসাবে কাজ করে- যুক্তি প্রদর্শন করো।",
          "explanation": "উদ্দীপকের ২য় প্রতিষ্ঠানটি হচ্ছে বাংলাদেশ কৃষি গবেষণা কাউন্সিল (BARC)। এই প্রতিষ্ঠানটি আমাদের দেশের কৃষি গবেষণা প্রতিষ্ঠানসমূহের মূল চালিকা শক্তি হিসেবে কাজ করে। কেননা BARC-এর কার্যাবলি ও উদ্দেশ্য কৃষি গবেষণা প্রতিষ্ঠানসমূহের মূলনীতিতে অনেকাংশে প্রতিনিধিত্ব করে। বাংলাদেশ কৃষি গবেষণা কাউন্সিল এর কার্যাবলি ও উদ্দেশ্যগুলোর মাধ্যমে তা সহজেই বোঝা যায়। এগুলো হলো- i. কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং কৃষি সম্প্রসারণ সংস্থাসমূহের কর্মকাণ্ড সমন্বয়ে সহায়ক ভূমিকা পালন করা। ii. কৃষিক্ষেত্রে প্রয়োজনীয় গবেষণার পরিকল্পনা প্রণয়ন ও অগ্রাধিকার নির্ধারণ করা। iii.কৃষিক্ষেত্রে বিদ্যমান সমস্যার সমাধান ও সম্ভাবনা নিরূপণ করা। iv.কৃষি গবেষণার ক্ষেত্রে বিদেশি সহায়তার কার্যকর ব্যবহার সম্পর্কে সরকারকে পরামর্শ প্রদান করা। V.প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিউটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে সে সম্পর্কে প্রয়োজনীয় সুপারিশ করা। vi. গবেষণার মান নিশ্চিত করার উদ্দেশ্যে প্রতিটি ইনস্টিটিউটের গৃহীত কার্যক্রম এবং চলমান কার্যাবলির অগ্রগতি পরীক্ষা করা। vii. নতুন গবেষণা প্রতিষ্ঠান, গবেষণা কেন্দ্র, গবেষণাস্থল, গ্রন্থাগার, তথ্যকেন্দ্র, জাদুঘর, হারবেরিয়াম, জার্মপ্লাজম সেন্টার প্রতিষ্ঠার বিষয়ে সরকারকে সুপারিশ করা। viii. এছাড়া কৃষি গবেষণা সিস্টেমের গবেষণা প্রতিষ্ঠানগুলোর মানবসম্পদ উন্নয়নের কাজ সম্পাদন করা। উল্লিখিত আলোচনার মাধ্যমে সহজেই বলা যায়, বাংলাদেশ কৃষি গবেষণা কাউন্সিল (BARC) কৃষি গবেষণা প্রতিষ্ঠানের চালিকা শক্তি হিসাবে কাজ করে।"
        }
      ]
    },
    {
      "number": "2",
      "uddipok": "রমিজ মিয়া তার তিন বিঘা জমিতে ফসল চাষাবাদ করলেও উৎপাদন আশানুরূপ হয় না। উপজেলা কৃষি কর্মকর্তা তার জমির মাটি পরীক্ষা করে দেখলেন, মাটিতে হাইড্রোজেন আয়নের পরিমাণ ঋণাত্মক। তিনি রমিজ মিয়ার জমিতে এ ধরনের সমস্যা সৃষ্টির কারণ তার কাছে তুলে ধরেন। অতঃপর কৃষি কর্মকর্তা রমিজ মিয়াকে এ সমস্যা উত্তরণের কয়েকটি উপায় বলে দেন।",
      "tag": "BMSCB 23",
      "sub_questions": [
        {
          "label": "ক",
          "question": "মৃত্তিকা P H ^H H কি?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো মৃত্তিকা pH"
        },
        {
          "label": "খ",
          "question": "মাটিতে কেন চুন ব্যবহার করতে হয়? ব্যাখ্যা করো।",
          "explanation": "কৃষি জমি সংশোধনের জন্য চুন ব্যবহার করা হয়। সাধারণত অম্লীয় মাটি সংশোধনে চুন ব্যবহার করা হয়। অম্ল মাটিতে - চুনদ্রব্য ব্যবহার করে অম্লত্ব হ্রাস করা যায়। চুনদ্রব্যের Ca + + ^{++} ++ , Mg + + ^{++} ++ আয়ন মাটি দ্রবণের অথবা কর্দম/হিউমাস কলয়েড অধিশোষিত অম্ল সৃষ্টিকারী আয়নকে H + ^{+} + কে প্রতিস্থাপন করে অম্লত্ব হ্রাস করে। মাটির অম্লত্ব কমিয়ে ফসল উৎপাদনের উপযোগী করার জন্য মাটিতে চুন ব্যবহার কারতে হয়।"
        },
        {
          "label": "গ",
          "question": "উদ্দীপকের রমিজ মিয়ার জমিতে সৃষ্ট সমস্যার কারণ-ব্যাখ্যা করো।",
          "explanation": "উদ্দীপকের মাটি পরীক্ষায় যে লক্ষণ প্রকাশ পেয়েছে তা থেকে বোঝা যায়, জমিতে ক্ষারত্ব সৃষ্টি হয়েছে। কেননা হাইড্রোজেন আয়নের পরিমাণ ঋণাত্মক হলেই মাটিতে ক্ষারত্বের সৃষ্টি হয়। নিচে ক্ষারীয় প্রকৃতির লক্ষণ প্রকাশের কারণ উল্লেখ করা হলো: ১. মাটিতে ক্ষারত্ব সৃষ্টির অন্যতম প্রাকৃতিক কারণ হলো ক্ষারীয় শিলা। এ শিলা থেকে সৃষ্ট মাটিতে চুনাপাথর, ডলোমাইট ইত্যাদি থাকে যা মাটিতে ক্ষারত্ব বৃদ্ধি করে। ২. শুষ্ক অঞ্চলে বৃষ্টিপাত কম হওয়ায় পানির সাথে ক্যালসিয়াম, ম্যাগনেসিয়ামের অপচয় কম হয়। এতে করে মাটির উপরিস্তরে এগুলো জমা হওয়ায় ক্ষারত্ব সৃষ্টি হয়। ৩. জমিতে লবণযুক্ত পানি দিয়ে সেচ দিলে ক্ষারত্ব বৃদ্ধি পায়। ৪. জমিতে বর্ষজীবী গুল্ম, বিরুৎ জাতীয় গাছপালার মূলে ক্ষারীয় উপাদান আটকে থেকে ক্ষারত্ব সৃষ্টি করে। ৫ . সমুদ্র তীরবর্তী এলাকার জমি নিয়মিত লবণাক্ত পানি দ্বারা প্লাবিত হলে। ৬.মাটিতে অধিক পরিমাণে ক্যালসিয়াম, ম্যাগনেসিয়াম সমৃদ্ধ সার প্রয়োগ করলে। ৭. মাটিতে/জমিতে শস্য পর্যায় না করলে কিংবা জমি দীর্ঘদিন পতিত রাখলে। ৮. জমি নিয়মিত কর্ষণ না করলে। অতএব বলা যায়, উপরোক্ত কারণগুলোর জন্যই রমিজ মিয়ার জমির মাটিতে ক্ষারীয় সমস্যার সৃষ্টি হয়েছে।"
        },
        {
          "label": "ঘ",
          "question": "রমিজ মিয়ার জমির মাটির সমস্যা নিরসনে কৃষি কর্মকর্তা যেসব উপায় জানালেন তা বিশ্লেষণ করো।",
          "explanation": "উদ্দীপকে রমিজ মিয়ার জমিতে ক্ষারত্ব সৃষ্টি হওয়ায় তা ফসল চাষের অনুপযোগী হয়ে পড়েছে। ক্ষারত্ব নিরসনে কৃষি কর্মকর্তা রমিজ মিয়াকে তার জমিতে ক্ষারীয় সংশোধনের পরামর্শ দেন। ক্ষারীয় সংশোধনের জন্য প্রয়োজনীয় পদক্ষেপগুলো হলো- ১. ক্ষারীয় মৃত্তিকায় জিপসাম সার (CaSO 4 _4 4 ​ . 2H₂O) ব্যবহার করে মৃত্তিকার ক্ষারত্ব হ্রাস করা যায়। ২.মৃত্তিকায় সালফার বা গন্ধক ব্যবহার করে ক্ষারত্ব হ্রাস করা যায়। ৩. বিভিন্ন প্রকার জৈবসার যেমন- গোবর সার, সবুজ সার, খামারজাত সার, কম্পোস্ট সার, কেঁচো সার ব্যবহার করলে। • মৃত্তিকার ক্ষারত্ব হ্রাস পায়। ৪. মৃত্তিকায় জীবাণুসার ব্যবহার করে ক্ষারত্ব হ্রাস করা যায়। ৫. ক্ষারীয় মৃত্তিকাকে প্লাবিত করলে মৃত্তিকার লবণগুলো পানিতে দ্রবীভূত হয়। আর্দ্র দ্রবীভূত পদার্থসহ পানিকে নিষ্কাশনের মাধ্যমে ভূমি থেকে বের করে দেওয়া হয়। ফলে ক্ষারত্ব হ্রাস পায়। ৬. ক্ষারীয় মৃত্তিকার উপরিভাগে জাবড়া প্রয়োগ করে বাষ্পীভবন রোধ করে ক্ষারত্ব হ্রাস করা যায়। ৭.ক্ষারীয় মাটির উপরিভাগ ফেলে দিয়ে সেখানে সোডিয়াম মুক্ত মাটি প্রতিস্থাপন করে ক্ষারত্ব হ্রাস করা যায়। ৮. ক্ষার জাতীয় মাটিতে পর্যাপ্ত পরিমাণ চিনি কলের বর্জ্য দ্রব্য প্রয়োগ করে চাষাবাদ করতে পারলে মৃত্তিকার ক্ষারত্ব কমে যায়। অতএব, মাটির সমস্যা নিরসনে কৃষি কর্মকর্তা রমিজ মিয়াকে উপর্যুক্ত উপায়সমূহ জানালেন।"
        }
      ]
    },
    {
      "number": "3",
      "uddipok": "জমিতে রোগ ও পোকা দমনের জন্য পরামর্শ নিতে গেলে কৃষি কর্মকর্তা রাহাতকে বললেন, বর্তমানে ডক্টরস ফাংগাস ব‍্যবহার করে রোগবালাই দমন করা যায়। তিনি আরো বললেন, এ ধরনের পেস্টিসাইড ব্যবহার করলে পরিবেশ দূষণ মুক্ত থাকে।",
      "tag": "BMSCB 23",
      "sub_questions": [
        {
          "label": "ক",
          "question": "বায়োফার্টিলাইজার কী?",
          "explanation": "যে সকল জৈবিক দ্রব্য (ব্যাকটেরিয়া, ছত্রাক, শ্যাওলা) মাটিতে প্রয়োগ করার পর তা মাটির জৈব-রাসায়নিক প্রক্রিয়া ত্বরান্বিত করার মাধ্যমে মাটির উর্বরতা সংরক্ষণ এবং উদ্ভিদকে পুষ্টি দ্রব্য সরবরাহের মাধ্যমে উৎপাদন বৃদ্ধি করে সে সকল দ্রব্যই হলো রায়োফার্টিলাইজার।"
        },
        {
          "label": "খ",
          "question": "পৃথকীকরণ দূরত্ব বলতে কী বোঝ?",
          "explanation": "বীজ ফসল চাষাবাদের সময় একই প্রজাতির বিভিন্ন জাতের মধ্যে পরাগায়ণ যাতে না ঘটতে পারে সেজন্য নিরাপদ দূরত্ব বজায় রাখাকে পৃথকীকরণ দূরত্ব বলে। যেমন- ধান বীজ উৎপাদনের জন্য অন্য জমির সাথে পৃথকীকরণ দূরত্ব রাখা হয় ২-৩ মিটার। যদি কোনো কারণে নিরাপদ দূরত্ব বজায় রাখা সম্ভব না হয় সেক্ষেত্রে বীজের জমির চারদিকে পাহারা ফসল হিসেবে একই ফসলের চাষ করা যায়। অনেক ফসলের বেলায়, যেমন- ভুট্টার বীজ নির্দিষ্ট সময়ের আগে বা পরে বপন করেও বীজ জমির পৃথকীকরণ দূরত্ব বজায় রাখা যায়।"
        },
        {
          "label": "গ",
          "question": "কৃষি কর্মকর্তার বর্ণিত বায়োপেস্টিসাইডের প্রস্তুত প্রণালী ব্যাখ্যা করো।",
          "explanation": "কৃষি কর্মকর্তার বর্ণিত বায়োপেস্টিসাইডটি ছিল ট্রাইকোডার্মা, যাকে 'ডক্টরস ফাংগাস' বলা হয়। ট্রাইকোডার্মা সার তৈরিতে নিম্নোক্ত কয়েকটি ধাপ অবলম্বন করতে হয়- ধাপ-১: ৩ ফুট দৈর্ঘ্য, ৩ ফুট প্রস্থ ও ১.৫ ফুট উচ্চতাবিশিষ্ট হাউজ তৈরি করতে হয়। বাতাস চলাচল ও তাপমাত্রা নিয়ন্ত্রণের জন্য হাউজের তিন পাশের দেয়ালে ৩০-৪৫ সেমি দূরে দূরে ৬ সেমি আকারের ছিদ্র রাখতে হয়। ধাপ-২ : হাঁস-মুরগির বিষ্ঠা, কচুরিপানা, বাজারের আবর্জনা, গৃহস্থালি বর্জ্যসহ সব ধরনের পচনশীল দ্রব্য ও আবর্জনা ফেলে গর্ত ভরাট করতে হয়। আবর্জনা গর্তে ফেলার আগে দু-এক দিনের পচা গোবর মেশালে ভালো হয়। রোদের তীব্রতা ও ঝড়বৃষ্টি থেকে রক্ষা পেতে গর্তের উপর ছাউনি দিতে হয়। ধাপ-৩ : আর্বজনায় ভরে গেলে ওলটপালট করে কয়েকটি স্তরে আধা লিটার ট্রাইকোডার্মা পরিমাণমতো স্প্রে করে দিতে হয়। হাউজে ৫ টন জৈব পদার্থ পচাতে মাত্র ১ লিটার তরল পদার্থ মিশ্রিত ট্রাইকোডার্মা প্রয়োজন। ধাপ-৪: কম্পোস্ট পিট পাতা, বস্তা, প্লাস্টিক শিট দিয়ে ঢেকে দিলে গাদার তাপমাত্রা বেড়ে পচন কাজ ত্বরান্বিত হয়। পানি বেশি দেওয়া যাবে না কারণ এতে পুষ্টি উপাদান চুঁইয়ে নিচে চলে যেতে পারে। ধাপ-৫ : সমভাবে পচনের জন্য ৭ দিন পর পর গর্তের আবর্জনা অবশ্যই ভালোভাবে উল্টে দিয়ে গর্তের মুখ কলা পাতা দিয়ে ঢেকে দিতে হবে। ৫-৬ সপ্তাহ পর আর্বজনা চা পাতার মতো ঝরঝরে ও গন্ধহীন হয়ে ব্যবহারের উপযোগী হয়। উল্লিখিত ধাপগুলো অবলম্বনের মাধ্যমে কৃষি কর্মকর্তার বর্ণিত ট্রাইকোডার্মা নামক বায়োপেস্টিসাইড প্রস্তুত করা যায়।"
        },
        {
          "label": "ঘ",
          "question": "কৃষি কর্মকর্তার বক্তব্যটি মূল্যায়ন করো।",
          "explanation": "কৃষি কর্মকর্তা জমিতে 'ডক্টরস ফাংগাস' দিতে বলেন। ট্রাইকোডার্মাকে ডক্টরস ফাংগাস বলা হয়। এর সুবিধা হলো- i. মাটির গঠন ও বুনট উন্নত করে, ফলে পানি ধারণ ক্ষমতা বাড়ে 'এবং কৃষকের আর্থিক সাশ্রয় হয়। ii. মাটির অম্লত্ব, লবণাক্ততা, বিষক্রিয়া প্রভৃতি নিয়ন্ত্রণ করতে সক্ষম। ইহা গ্লিয়টক্সিন নামক বিষাক্ত পদার্থ নিঃসরণ করে পিথিয়াম নামক ক্ষতিকারক ছত্রাকের উপর বিশেষ কাজ করে উহার বৃদ্ধি বন্ধ করে দেয়। iii. ট্রাইকোডার্মা পরিবেশ রক্ষায় খুবই ফলপ্রসূ, কমপক্ষে ৩০% রাসায়নিক সার সাশ্রয় হয়। iv. ট্রাইকোডার্মা দ্বারা বীজ শোধন করলে অনেক রোগের আক্রমণ কমে যায়। পিথিয়াম, রাইজোক্টনিয়া জাতীয় জীবাণু, চারা ধসা রোগ, গোড়া পচা রোগ, পাতা ধসা রোগ দমনে এটি খুবই কার্যকর। v. মাটিতে বসবাসকারী অন্যান্য উপকারি অণুজীবের সংখ্যা বৃদ্ধি করে মাটিকে দ্রুত উর্বরতা দান করে। ফলে ফসলের গুণগতমান ও উৎপাদন বৃদ্ধি পায়। vi. স্বাভাবিক জৈব সার পচতে যেখানে ৬ মাস সময় নেয় সেখানে ট্রাইকোডার্মা সময় নেয় মাত্র এক থেকে দেড় মাস। ট্রাইকোডার্মা জৈব সার উৎপাদন, উদ্ভিদের রোগ দমন ও পরিবেশ সুরক্ষা করে বলে কৃষি কর্মকর্তার বক্তব্যটি অত্যন্ত যুক্তিযুক্ত।"
        }
      ]
    },
    {
      "number": "4",
      "uddipok": "",
      "tag": "BMSCB 23",
      "sub_questions": [
        {
          "label": "ক",
          "question": "মাটির উর্বরতা বলতে কী বুঝ?",
          "explanation": "মাটির উর্বরতা বলতে উদ্ভিদের প্রয়োজনীয় পুষ্টি উপাদানসমূহ পর্যাপ্ত পরিমাণে ও সুষম অনুপাতে পরিশোষণযোগ্য আকারে সরবরাহের সামর্থ্যকে বোঝায়।"
        },
        {
          "label": "খ",
          "question": "মাটির উর্বরতা উপাদানগুলোর নাম কি?",
          "explanation": "আলো, তাপ, আর্দ্রতা ও মাটির অনুকূল ভৌত অবস্থায় পর্যাপ্ত ও সুষম অনুপাতে কোনো নির্দিষ্ট শস্যকে পুষ্টি উপাদান সরবরাহ করার। ক্ষমতাকে মাটির উর্বরতা বলে। মাটির উর্বরতা কতকগুলো প্রাকৃতিক ও কৃত্রিম উপাদান দ্বারা নিয়ন্ত্রিত হয়। প্রাকৃতিক উপাদান সমূহ হলো মাটির আদি শিলা, গাছ ও জলবায়ু, ভূমির বন্ধুরতা, মাটির বয়স, মাটির বুনট, ভূমিক্ষয় ও মাটির PH। কৃত্রিম উপাদানসমূহ হলো মাটির অম্লমান, মাটির পুষ্টি উপাদান, জমি চাষ, মাটির রস ও জৈব পদার্থ প্রয়োগ।"
        },
        {
          "label": "গ",
          "question": "চিত্র A এ যে পদ্ধতিতে ধান চাষ করা হয়েছে তা ব্যাখ্যা করো।",
          "explanation": "উদ্দীপকে উল্লিখিত 'A' হলো ধান চাষের SRI পদ্ধতি। ধান চাষের এ পদ্ধতিটি নিম্নে ব্যাখ্যা করা হলো- এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ রিশুদ্ধ হতে হয় এবং কম ঘনত্বে বীজতলায় বপন করতে হয়। এ পদ্ধতিতে প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়। কম বয়সের চারা (৭-১০ দিন) রোপণ করতে হয়। এ সময় চারায় ২টি পাতা জন্মায়। এতে চারা শস্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। বর্গাকার পদ্ধতিতে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। প্রতি গোছায় ১টি করে চারা রোপণ করতে হয়। সাধারণত 'রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। 'SRI পদ্ধতিতে ভালো ফলন পেতে হলে পর্যাপ্ত সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। তাহলে ধান গাছের বৃদ্ধি নিশ্চিত হয়।। একান্তর ভেজা ও শুকনো পদ্ধতিতে সেচ দিতে হয়। দানা গঠন শুরু হওয়ার পর সেচ দেওয়ার দরকার নেই। AWD পদ্ধতিতে সেচের জন্য জমিতে প্রচুর আগাছা জন্মায়। কারণ জমিতে দাঁড়ানো পানি থাকে 'না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত। ২/৩ বার আগাছা দমন করতে হয়। ৮০% ধান পরিপক্ষ হলে কেটে সংগ্রহ করতে হয়। SRI পদ্ধতিতে ফসলের জীবনকাল ১০ দিন পর্যন্ত কমে যায়। উল্লিখিত আলোচনায় SRI পদ্ধতিতে ধান চাষের কলাকৌশল বর্ণনা করা হয়েছে।"
        },
        {
          "label": "ঘ",
          "question": "চিত্র A ও B এর মধ্যে কোনটির ফলন অধিক? কারণ বিশ্লেষণ করো।",
          "explanation": "উদ্দীপকে উল্লিখিত চিত্র 'ক' হলো এস আর আই (SRI) পদ্ধতিতে। ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ, ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "5",
      "uddipok": "রহমান পরীক্ষা শেষ করে ছুটিতে বাড়িতে এসেছেন। ১৫ দিনের ছুটিতে তিনি খড় দিয়ে মাশরুম চাষ করা লাভবান হন। তিনি বাড়ির লোকজনকে মাশরুম চাষ করা শিখিয়ে দিয়েছেন। ফলে বাড়ির লোকজন রহমানের অনুপস্থিতিতে সারা বছর মাশরুম চাষ করে নিজেদের চাহিদা পূরণ করেন ও বিক্রি করেন।",
      "tag": "BMSCB 23",
      "sub_questions": [
        {
          "label": "ক",
          "question": "রেশম চাষ কী?",
          "explanation": "রেশম সুতা উৎপাদনের জন্য যে পদ্ধতিতে রেশম পোকার তুঁত গাছ চাষ করে তাতে লার্ভা পালন করে তাদের সৃষ্ট গুটি থেকে সুতা আহরণ করা হয় তাই হলো রেশম চাষ।"
        },
        {
          "label": "খ",
          "question": "মাশরুম চাষের জন্য কেমন পরিবেশ প্রয়োজন ব্যাখ্যা করো।",
          "explanation": "মাশরুম চাষ পরিবেশের প্রতি খুবই স্পর্শকাতর। তাপমাত্রা ও আর্দ্রতা কম-বেশি হলে মাশরুম উৎপাদিত হয় না। মাশরুম চাষের ঘরের পরিবেশ অক্সিজেনপূর্ণ ও হালকা অন্ধকারযুক্ত হওয়া প্রয়োজন। ঘরের তাপমাত্রা ২০-৩০ ডিগ্রি সেলসিয়াসের মধ্যে এবং আর্দ্রতা ৮০-৯০% রাখতে হয়। ঘরের নিচের অংশে বায়ু চলাচলের ব্যবস্থা রাখতে হয় যাতে করে উৎপাদিত কার্বন ডাই-অক্সাইড ঘর থেকে বেরিয়ে যেতে পারে।"
        },
        {
          "label": "গ",
          "question": "রহমান খড় দিয়ে কীভাবে সবজি চাষ করেছিলেন-বিশ্লেষণ করো।",
          "explanation": "রহমানের চাষকৃত সবজিটি হলো মাশরুম। নিচে খড় দিয়ে মাশরুম চাষ করার পদ্ধতি দেওয়া হলো: খুব ছোট আকারে নিজ পরিবারের চাহিদা মেটাতে মাশরুম বাসার যেকোনো স্থানে একটি তাকে চাষ করা যায়। মাশরুম এক প্রকার ছত্রাক যার পুষ্টিগুণ অনেক। এই সবজিটি তুলনামূলকভাবে কম সময় ও অল্প পরিশ্রমে চাষ করা যায়। মাশরুম চাষের জন্য প্রয়োজনীয় উপকরণগুলো হলো- মাশরুম বীজ বা স্পন, ধানের খড়, পাতলা পলিথিন ব্যাগ, ঝুলন্ত শিকা, ছিদ্রযুক্ত কালো পলিথিন শিট, হাইগ্রোমিটার, হ্যান্ড স্প্রেয়ার, জীবাণুনাশক, ব্লেড বা ছুরি ও বালতি। । রহমান প্রথমে এক কেজি ধানের খড় ৪-৫ ইঞ্চি মাপের টুকরো করে কেটে বেড তৈরি করেন এবং তা ১২ ঘণ্টা ৮৫ ডিগ্রি সে. তাপমাত্রার পানিতে ডুবিয়ে পরবর্তীতে ৩০ মিনিট সিদ্ধ করেন। তারপর খড়গুলো কড়াই থেকে তুলে পানি ঝড়িয়ে সেগুলো মেঝে বা চাটাইয়ের উপর রেখে ঠান্ডা করেন। বীজ পলিব্যাগ থেকে বের করে ক্ষুদ্র ক্ষুদ্র টুকরো করে রাখেন। অন্যদিকে পলিব্যাগে বায়ু চলাচলের জন্য ৪০-৬০টি ছিদ্র করে তার ভিতর ৪-৫ ইঞ্চি উঁচু খড়ের স্তর এবং তার উপরে ২৫ গ্রাম টুকরো স্পন ছড়িয়ে দেন। এভাবে রহমান পলিথিন ব্যাগে ৫টি খড়ের স্তরের মধ্যে ৪ স্তরে বীজ দিয়ে ব্যাগের মুখ বন্ধ করে বেড তৈরি করেন। এ সময় ঘরের তাপমাত্রা ২৮-৩৬ ডিগ্রি সে. ও আর্দ্রতা ৮০-৯০% রাখেন। প্রস্তুত বেড অন্ধকার ঘরের মাচার উপর ১৪ দিন রেখে দিলেন যাতে বীজং গুজিয়ে ব্যাগের মধ্যে খড়ের চারদিকে ছড়িয়ে পড়ে। পরে তিনি অন্ধকার ঘর থেকে সরিয়ে ব্যাগ থেকে খড়ের বেড বের করে উৎপাদন কক্ষে ঝুলিয়ে রাখেন। উন্মুক্ত করা ব্যাগে প্রতিদিন সকালে ও বিকেলে স্প্রেয়ার দিয়ে পানি ছিটিয়ে দেন এবং পোকামাকড় ও জীবজন্তুর হাত থেকে রক্ষার জন্য উপযুক্ত ব্যবস্থা গ্রহণ করেন। পলিথিন ব্যাগ থেকে বেড বের করার ৭-১০ দিন ব্যবধানে মোট ৩ বার মাশরুম সংগ্রহ করেন। উপরের পদ্ধতি অবলম্বন করে রহমান খড় দিয়ে মাশরুম চাষ করেছিলেন।"
        },
        {
          "label": "ঘ",
          "question": "বাড়ির লোকের সবজি চাষের বিষয়টি মূল্যায়ন করো।",
          "explanation": "রহমানের অনুপস্থিতিতে তার বাড়ির লোকজন মাশরুম চাষ করে সারাবছর নিজেদের চাহিদা পূরণ করেন। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। তাই বলা যায়, মাশরুমের গুণাগুণ এবং চাহিদা থাকার কারণে এটি চাষ। অর্থনৈতিকভাবে লাভজনক। সুতরাং, রহমানের বাড়ির সবজি চাষের বিষয়টি যৌক্তিক।"
        }
      ]
    },
    {
      "number": "6",
      "uddipok": "জহির উদ্দীন তার দুই একর জমিতে আখ চাষ করেন। আখ দীর্ঘমেয়াদি ফসল হওয়ায় তিনি এ সফলের দুই সারির মাঝে সাথি ফসল হিসেবে সরিষা ও মসুর ডাল চাষ করেন। বর্ষাকালে লাল পড়া রোগের কারণে তার কিছু আখ হলদে হয়ে যায়। চিন্তিত হয়ে তিনি কৃষি কর্মকর্তার সাথে পরামর্শ করেন এবং সমাধান পান। কৃষি কর্মকর্তা বলেন, বাংলাদেশে চিনির চাহিদা ক্রমশ বৃদ্ধি পাওয়াতে আখ চাষ লাভজনক।",
      "tag": "BMSCB 23",
      "sub_questions": [
        {
          "label": "ক",
          "question": "জিনিং কী?",
          "explanation": "বীজতুলা থেকে আঁশ ও বীজ আলাদা করার প্রক্রিয়াই হলো জিনিং।"
        },
        {
          "label": "খ",
          "question": "রেটুন আখ চাষ লাভজনক কেন? ব্যাখ্যা করো।",
          "explanation": "প্রথমবার আখ কাটার পর আখের গোড়া থেকে পুনরায় কুশি বের হওয়ার সুযোগ দিয়ে আখ চাষ করাই হলো আখের রেটুন চাষ। রেটুন চাষ যেহেতু প্রথমবার আখ কাটার পর ঐ আখের গোড়া থেকে করা হয় তাই এক্ষেত্রে জমি চাষ ও বীজ বপনের প্রয়োজন হয় না। ফলে এ চাষে জমি চাষ ও বীজের জন্য যে খরচ হয় সেটি লাগে না। তাই রেটুন চাষে কম খরচ লাগে।"
        },
        {
          "label": "গ",
          "question": "জহির উদ্দীনের আখ ক্ষেতের রোগটি নাম কী? এর লক্ষণ ও প্রতিকার লিখো",
          "explanation": "উদ্দীপকে উল্লিখিত জহির উদ্দীনের ক্ষেতের আখের রোগটি হলো লাল পচা রোগ। লক্ষণ: এ রোগে আখের কাণ্ড পচে যায়। আখের পাতাগুলো হলদে হয়ে যায়। পরে আস্তে আস্তে আখ শুকিয়ে যায়। আক্রান্ত আখের কাণ্ডকে লম্বালম্বিভাবে চিড়লে ভেতরের কোষগুলো পচে ফ্যাকাসে লাল রং দেখায় এবং আড়াআড়িভাবে ছোট ছোট সাদা অংশ দ্বারা ভাগ হয়ে যায়। কুঁশি আক্রান্ত হলে কুঁশির মড়ক দেখা দেয়। পাতা আক্রান্ত হলে পাতার উপরিভাগে প্রথমে ছোট ছোট অসংখ্য লাল দাগের সৃষ্টি হয় যা পরে পুরো পাতাকে ছেয়ে ফেলে। প্রতিকার: এ রোগের প্রতিকারে রোগ সহিষ্ণু জাতের আখের চাষ করতে হবে। শোধন করা বীজ ব্যবহার করতে হবে। ব্যাভিস্টিন ৫০ ডব্লিউপি ১ গ্রাম ১ লিটার পানিতে মিশ্রিত করে স্প্রে করতে হবে। রোগমুক্ত বীজ রোপণ করতে হবে। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমি চাষের জন্য নির্বাচন করতে হবে। রোপণের পূর্বে বীজখণ্ড এগালস দিয়ে শোধন করতে হবে।"
        },
        {
          "label": "ঘ",
          "question": "আখ চাষ বিষয়ক উদ্দীপকের কৃষি কর্মর্তার শেষ উক্তিটির তাৎপর্য বিশ্লেষণ করো।",
          "explanation": "উদ্দীপকের কৃষি কর্মকর্তার শেষ উক্তিটি হলো, বাংলাদেশে চিনির চাহিদা ক্রমশ বৃদ্ধি পাওয়াতে আখ চাষ লাভজনক। বাংলাদেশের অর্থকরী ফসলের মধ্যে পাটের পরেই আখের স্থান। এদেশের উত্তর-পশ্চিম অঞ্চলের চাষিদের কাছে আখ একটি অর্থকরী ফসল। জাতিসংঘের খাদ্য এ কৃষি সংস্থার সুপারিশ অনুসারে জনপ্রতি সুস্থ মানুষের বার্ষিক কমপক্ষে ১৩ কেজি চিনি বা ১৭ কেজি গুড়ের প্রয়োজন হয়। অথচ এদেশে মাথাপিছ চিনি ও গুড়ের মোট প্রাপ্যতা ৬ কেজিরও কম। দৈনন্দিন খাদ্য তালিকায় চিনি অত্যন্ত গুরুত্বপূর্ণ। বিশেষত রোগীর পথ্য, শিশুর খাদ্য, পানীয়, বেকারি শিল্প ও নানা প্রকার মিষ্টান্ন তৈরিতে চিনি অপরিহার্য এবং এর কোনো বিকল্প নেই। আখের রস থেকে চিনি, গুড় ও সিরাপ উৎপন্ন করা যায়। আখ থেকে উৎপাদিত চিনি বিভিন্ন প্রকার খাদ্য তৈরিতে এবং শিল্পকারখানায় ব্যবহৃত হয়। আখের ছোবড়া থেকে কাগজ, হার্ডবোর্ড ইত্যাদি তৈরি হয়। ঝোলাগুড় স্পিরিট ও অ্যালকোহল তৈরিতে ব্যবহৃত হয়। এজন্য আখকে শিল্পফসল বলা হয়। বিশেষ করে আমাদের দেশে চিনিকলগুলোর একমাত্র কাঁচামাল হচ্ছে আখ। আন্ত আয় এবং মেশিন দ্বারা রস বের করে খাবার প্রথাও বর্তমানে পথে ঘাটে চালু আছে। এছাড়াও আখ থেকে উৎপাদিত চিনি রপ্তানি করে বৈদেশিক মুদ্রা আয় করা যেতে পারে। অধিক আখ উৎপাদনের মাধ্যমে চিনি শিল্পের সম্প্রসারণ ও কর্মসংস্থান বৃদ্ধি করা যায়। এসব কারণে আখ চাষ বর্তমানে লাভজনক ব্যবসায়ে পরিণত হয়েছে। সুতরাং উপর্যুক্ত তথ্যাদি থেকে বলা যায়, বাংলাদেশে জনসংখ্যা বৃদ্ধির সাথে সাথে চিনির চাহিদা মেটাতে আখ চাষ খুবই লাভজনক একটি ব্যবসা। অতএব কৃষি কর্মকর্তার উক্তিটি খুবই তাৎপর্যপূর্ণ ও অর্থবহুল।"
        }
      ]
    },
    {
      "number": "7",
      "uddipok": "বাংলাদেশে কমবেশি কুলের চাষ হয়। দেশি জাতের গাছে উন্নত জাত জোড়া দিয়ে অতি সহজে ভালোজাতের কুল পাওয়া যায়। বর্তমানে অনেকেই বাণিজ্যিকভাবে কুলচাষ করে লাভবান হচ্ছেন।",
      "tag": "BMSCB 23",
      "sub_questions": [
        {
          "label": "ক",
          "question": "কুলের জাতগুলো কী?",
          "explanation": "কুলের জাতগুলো হলো- বাউকুল, থাইকুল, নারকেলি, কুমিল্লা, ঢাকা-৯০, বারিকুল ১-৪, আপেল কুল ইত্যাদি।"
        },
        {
          "label": "খ",
          "question": "পাটের জাগে ইউরিয়া সার ব্যবহার করতে হয় কেন? ব্যাখ্যা করো।",
          "explanation": "পাটের জাগ দেওয়ার প্রধান উদ্দেশ্য হলো পাট পচানো যাতে সহজেই পাটের আঁশ ছাড়ানো যায়। ইউরিয়া সার প্রয়োগ করা হলে পাটের পচন ত্বরান্বিত হয়। প্রতি ১০০০ কেজি কাঁচা ছালের জন্য প্রায় ১০০ গ্রাম ইউরিয়া ব্যবহার করতে হয়। এ কারণেই পাটের লাগে ইউরিয়া সার ছিটাতে হয়।"
        },
        {
          "label": "গ",
          "question": "দেশি কুল গাছকে কীভাবে উন্নত জাতের কুলে পরিণত করা যায় ব্যাখ্যা করো।",
          "explanation": "উদ্দীপকে উল্লিখিত ফলটি হলো কুল যার অঙ্গজ প্রজননের মাধ্যমে চারা উৎপাদন করা যায়। কুলে কুঁড়ি সংযোজন করতে উপজোড় গাছের ডালের প্রত্যেক পাতার গোড়ায় অবস্থিত যেসব কুঁড়ি ৪-৫ দিনের মধ্যে ফোটার সম্ভাবনা থাকে সেসব কুঁড়ি সমৃদ্ধ ডাল সংগ্রহ করতে হয় এবং বোঁটার কিছু অংশ রেখে সমস্ত পাতা কেটে ফেলতে হয়। কুলের ক্ষেত্রে প্যাচ বা তালি বাডিং-ই। তুলনামূলকভাবে সহজ ও বহুল ব্যবহৃত পদ্ধতি। এ পদ্ধতিতে চারা পেতে হলে নির্ধারিত স্থানে বীজ ও চারা তৈরি করে তার উপর বাডিং এর মাধ্যমে কলম করতে হয়। এ কলমের ক্ষেত্রে প্রথমে আদিজোড় শাখা থেকে আয়তকারে বাকল তুলে ফেলতে হয়। শূন্যস্থানে বাকলসহ কাঙ্ক্ষিত, জাতের কুঁড়িটি হালকা চাপ দিয়ে কাঠের সাথে সুন্দরভাবে বসিয়ে দিতে হয়। বাডিং ফিতা বা পলিথিনের ফিতা দিয়ে বাকলসহ কুঁড়িটিকে আদিজোড় ডালের সহিত এমনভাবে পেঁচিয়ে। বেঁধে দিতে। হয় যেন শুধুমাত্র কুঁড়িটি উন্মুক্ত থাকে এবং বাকলটি আলগা হয়ে না যায়। এরপর কুঁড়ি বসানোর স্থান থেকে ৫.০-৭.৫ সেমি উপরে আদিজোড় ডালের মাথাটি কেটে ফেলতে হয়। এভাবে কুলের চারা উৎপাদন করা যায়।"
        },
        {
          "label": "ঘ",
          "question": "'কুল চাষ বর্তমানে একটি লাভজনক ব্যবসা উদ্দীপকের আলোকে উক্তিটি মূল্যায়ন করো।",
          "explanation": "জনাব আবদুল্লাহর কার্যক্রমটি হলো কুল চাষ। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য। প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এতে সাধারণত ৮৫.৯ ভাগ পানি, ০.৮ ভাগ আমিষ, ০.১ ভাগ স্নেহ ও ১২.৮ ভাগ লৌহ থাকে। এছাড়াও কুলের প্রতি ১০০ গ্রাম শাঁসে ৫৫ ক্যালরি শক্তি, ৭০ আই. ইউ. ক্যারোটিন ও ৫০-১৫০ মিলিগ্রাম ভিটামিন 'সি' বিদ্যমান। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, রাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও কুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহৃত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে জনাব আবদুল্লাহর কুল চাষের কার্যক্রম গুরুত্বপূর্ণ ভূমিকা রাখে বলে আমি মনে করি।"
        }
      ]
    },
    {
      "number": "8",
      "uddipok": "মনিরা বেগম বিভিন্ন ঋতুতে। বাড়ির পাশের জমিতে সবজি চাষ করে। অনেক টমেটো উৎপন্ন হওয়ায় সে কেচাপ বানিয়ে সংরক্ষণ করে।",
      "tag": "BMSCB 23",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দ জাতীয় মসলা ও সবজির ক্ষতস্থান শুকিয়ে রোগমুক্ত করার প্রক্রিয়াই হলো কিউরিং।"
        },
        {
          "label": "খ",
          "question": "ব্লাস্টিং বলতে কি বোঝ?",
          "explanation": "ফল কিংবা শাকসবজি সংরক্ষণ করার উদ্দেশ্যে প্রথমে সেগুলো কেটে ২-৫ মিনিট ফুটন্ত পানিতে ডুবিয়ে ও পরে পানি ঝরিয়ে হিমায়িত করা হয়, একে ব্লাস্টিং বলে। এই কার্যক্রমের মাধ্যমে ফল কিংবা শাকসবজির এনজাইম নিষ্ক্রিয় করা হয়। এতে ফল/সবজির টিস্যুর ভেতরে থাকা বাতাস, অনাকাঙ্ক্ষিত দ্বাদ এবং গন্ধ অপসারিত হয়। উত্তপ্ত ফুটন্ত পানিতে ডুবানো অথবা সরাসরি বাষ্প ইনজেকশন এ দু'টি পদ্ধতিতে ব্লাস্টিং করা যায়।"
        },
        {
          "label": "গ",
          "question": "মনিরা বেগম কীভাবে সবজিটি সংরক্ষণ করে-ব্যাখ্যা করো।",
          "explanation": "মনিরা বেগম টমেটো কেচাপ তৈরির মাধ্যমে সংরক্ষণ করে। কেচাপ তৈরিতে প্রথমে মধ্যম পাকা ও ত্রুটিমুক্ত টমেটো পানি দিয়ে ধুয়ে কেটে নিতে হয়। টুকরাগুলো একটি সসপ্যানে নিয়ে কাঠের হাতা দিয়ে পিষে পালপ বের করতে হয়। টমেটো পালপ ও অন্যান্য উপকরণগুলো মেপে নিতে হয়। এতে পেঁয়াজ ও রসুন কুঁচি এবং মরিচ, জিরা, গোল মরিচ, দারুচিনি ইত্যাদির গুঁড়া নিতে হয়। টমেটো পালপ ও এক- তৃতীয়াংশ চিনি একটি কড়াইয়ে নিয়ে জ্বাল দিতে হয়। কাপড়ের থলিতে আদা-রসুনসহ অন্যান্য মশলা পুটলি বেঁধে পালপের মধ্যে দিতে হয়। জ্বাল দেওয়া টমেটো এক-তৃতীয়াংশ হলে মশলার থলেটি চেপে রস বের করে সরিয়ে ফেলতে হয়। ২৪০ ব্রিক্স পর্যন্ত রান্না করার পর অ্যাসিটিক অ্যাসিড দিতে হয়। চুলা হতে নামিয়ে তৈরিকৃত কেচাপ জীবাণুমুক্ত বোতলে ছিপি এঁটে সংরক্ষণ করা যায়। উপরোক্তভাবে মনিরা বেগম টমেটো সংরক্ষণ করে।"
        },
        {
          "label": "ঘ",
          "question": "মনিরা বেগমের সংরক্ষণ পদ্ধতিটির প্রয়োজনীয়তা মূল্যায়ন করো।",
          "explanation": "উদ্দীপকের মনিরা বেগম প্রক্রিয়াজাত করে টমেটো সংরক্ষণ করে। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে সবজি প্রক্রিয়াজাতকরণের গুরুত্ব অপরিসীম"
        }
      ]
    }
  ]
}