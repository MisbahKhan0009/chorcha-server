{
  "title": "MB, RB, Din.B, BB : 23",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "পাট বাংলাদেশের প্রধান আঁশজাতীয় ফসল। পৃথিবীর মোট বস্ত্র চাহিদার সিংহভাগ পূরণ হয় অপর একটি আঁশ জাতীয় ফসল থেকে। অপর আঁশজাতীয় ফসলটির অনুমোদিত জাতগুলোর একটি হলো ডেল্টাপাইন-৯০। এ ফসলের ক্ষতিকর পোকাগুলোর মধ্যে বোলওয়ার্ম অন্যতম। উন্নত জাত নির্বাচন, সুষম মাত্রায় সার প্রয়োগ, রোগ-পোকা দমনসহ সঠিকভাবে আন্তঃপরিচর্যার মাধ্যমে এ ফসলের ভালো ফলন পাওয়া সম্ভব।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "একটি চিনি জাতীয় ফসলের নাম লেখো।",
          "explanation": "একটি চিনি উৎপাদনকারী ফসল হলো আখ।"
        },
        {
          "label": "খ",
          "question": "আখের লালপচা রোগের ২টি লক্ষণ ব্যাখ্যা করো।",
          "explanation": "আখের লালপচা রোগের দুইটি লক্ষণ নিচে দেওয়া হলো- ১. আক্রান্ত আখের পাতাগুলো হলদে হয়ে আস্তে আস্তে শুকিয়ে যায়। ২. আক্রান্ত আখের কাণ্ডকে লম্বালম্বি চিড়লে ভেতরের কোষগুলো পচে ফ্যাকাশে লাল রং দেখা যায়।"
        },
        {
          "label": "গ",
          "question": "উদ্দীপকে উল্লিখিত অপর আঁশ জাতীয় ফসলটির আন্তঃপরিচর্যা ব্যাখ্যা করো।",
          "explanation": "উদ্দীপকে উল্লিখিত অপর আঁশ জাতীয় ফসলটি হলো তুলা ফসল। তুলার আন্তঃপরিচর্যা নিচে ব্যাখ্যা করা হলো- জমি তৈরি করে বীজ বপনের পর থেকে আন্তঃপরিচর্যা শুরু হয়। বীজ বপনের পর যখন চারা বড় হতে থাকে তখন আগাছা দমন খুবই জরুরি। আগাছার প্রকোপ অনুসারে তুলা ক্ষেতে ২-৩ বার আগাছা দমন করতে হয়। তুলা গাছের সারির মাঝখানে ছোট কোদালের সাহায্যে কুপিয়ে নিড়ানি দিয়ে আগাছা দমন করা উত্তম। তুলার উল্লেখযোগ্য আগাছা হচ্ছে দুর্বা, মুথা, শ্যামা, পিগ আগাছা, ঘাগড়া, আগুলি ঘাস, ভেলভেট আগাছা ইত্যাদি। জমিতে তুলার চারা বেশি ঘন হয়ে গেলে তা তুলার সঠিক উৎপাদনকে বাধাগ্রস্ত করে। কেননা মাটিতে উপস্থিত পানি ও পুষ্টি উপাদান নিয়ে প্রতিযোগিতা বেশি হয়। ফলে কোনো চারাই সঠিকভাবে আলো, বাতাস, পানি ও পুষ্টি উপাদান পায় না। তাই চারা পাতলাকরণ জরুরি। তুলা গাছ হেক্টর প্রতি ৪৫-৫০ হাজার কাঙ্ক্ষিত বলে বিবেচ্য। প্রতি হিলে উল্লিখিত সংখ্যক গাছের উপস্থিতি নিশ্চিতকরণের জন্য বপনের সময় কিছুটা বেশি বীজ বপন করা হয়। তাই অঙ্কুরোদগমের পর প্রতি হিলে কেবল একটি সুস্থ-সবল চারা রেখে বাকি চারা তুলে ফেলতে হয়। এছাড়াও ঝড়-বৃষ্টিতে গাছ যাতে হেলে না পড়ে সেজন্য খুঁটি দিতে হয। তুলা চাষের জন্য ৭০-৯০ সেমি পানির প্রয়োজন। বৃষ্টিপাত ও মাটির আর্দ্রতা থেকে পানি না পেলে সেচ দিতে হয়। পানির অভাবে তুলা গাছের --বৃদ্ধি ও ফলন কমে যায়। ফুল ফোটার সময় ও ফসলের পরিপক্কতার সময় সেচ দিলে সর্বোচ্চ ফলন পাওয়া যায়। খরিপ মৌসুমি জমিতে সেচ দেওয়ার প্রয়োজন হয় না বরং জমিতে পানি জমলে নিকাশের প্রয়োজন পড়ে। রোগ ও পোকা যেকোনো ফসলের ভালো ফলনের অন্তরায়। তুলা গাছের ধরনের বিভিন্ন রোগ দেখা দেয়, যেমন- অ্যানথ্রাকনোজ, ঢলে পড়া রোগ, পাতার কৌণিক দাগ রোগ ইত্যাদি। এ ধরনের রোগ দেখা দিলে অনুমোদিত মাতায় ছত্রাকনাশক দিতে হবে। বীজ শোধন করে নিতে হবে। এছাড়াও আক্রান্ত কাণ্ড, পাতা, ফল নষ্ট করে দিতে হবে বা পুড়িয়ে ফেলতে হবে। তুলা গাছের সবচেয়ে বড় শুত্র হলো আমেরিকান বোল ওয়ার্ম পোকা। এছাড়াও রয়েছে জ্যাসিড, জাব পোকা, পিংক বোল ওয়ার্ম, তুলার সাদা মাছি, লাল গান্ধি ইত্যাদি। এসকল পোকা দমনে অনুমোদিত মাত্রায় কীটনাশক দিতে হবে। আলোর ফাঁদ ব্যবহার করা যেতে পারে। উপরিউক্ত আলোচনা থেকে তুলা চাষের আন্তঃপরিচর্যা সম্পর্কে জানা যায়।"
        },
        {
          "label": "ঘ",
          "question": "উদ্দীপকের ফসলন্বয় বাংলাদেশের অর্থনীতিতে কী ধরনের ভূমিকা রাখে? বিশ্লেষণ করো।",
          "explanation": "উদ্দীপকে উল্লিখিত ফসলদ্বয় হলো পাট ও তুলা। বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে (১৯৭২- ৭৩ সালে) এদেশের বৈদেশিক মুদ্রার প্রায় ৮৯% আসত পাট ও পাটজাত দ্রব্য থেকে। বর্তমানে দেশে ও বিদেশে প্রতিকূল অবস্থার পরিপ্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। বর্তমানে আমাদের কাঁচা পাট ও পাটজাত দ্রব্যের রপ্তানি মূল্য যথাক্রমে, ১০৮৯.৮১ লক্ষ মার্কিন ডলার ও ২১০.৩২ মিলিয়ন মার্কিন ডলার। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। এতে তাদের জীবনযাত্রার মান বৃদ্ধি পাবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও পুষ্টিকর সবজি হিসেবে পাটের গুরুত্ব অপরিসীম। বাংলাদেশের প্রেক্ষাপটে তুলা চাষের যথেষ্ট গুরুত্ব রয়েছে। বাংলাদেশ পৃথিবীর ৫ম বৃহত্তম তুলা ব্যবহারকারী 'দেশ। ২০২১-২২ সালে দেশে ৪৪৯৬৮ হেক্টর জমিতে তুলা আবাদ করে ১৯৫৪৩০ বেল তুলা আঁশ উৎপাদন করা হয়েছে। তুলা টেক্সটাইল মিলের প্রধান কাঁচামাল। বস্ত্রশিল্পের ৭০-৭৫% ই আসে তুলা থেকে। চাষিদের নিকট এটি একটি অর্থকরী ফসল। তুলা অর্থকরী ফসল হওয়ায় প্রচুর বৈদেশিক মুদ্রা আয় করা সম্ভব হয়। উৎপাদিত বীজতুলা থেকে ৪০% আঁশ ও ৬০% বীজ পাওয়া যায়। বীজ থেকে পুনরায় ১৫% ভোজ্যতেল ও ৮৫% খৈল পাওয়া যায়। প্রতি টন বীজতুলা প্রতিদিন গড়ে পাঁচজন লোকের কর্মসংস্থান তৈরিতে সহায়তা করে। তুলা বীজ থেকে প্রাপ্ত ভোজ্য তেল উচ্চ প্রোটিন সমৃদ্ধ। উৎপন্ন তেল রান্নার কাজে, সাবান তৈরিতে এবং বিভিন্ন পিচ্ছিলকারক পদার্থ তৈরিতে ব্যবহৃত হয়। তুলার খৈল মাছ ও পশুখাদ্য হিসেবে ব্যবহৃত হয়। শুকনো তুলা গাছ জ্বালানি কাঠ হিসেবে ব্যবহৃত হয়। উপরিউল্লিখিত আলোচনা থেকে বলা যায়, পাট ও তুলা বাংলাদেশের অর্থনীতিতে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "আব্দুল কুদ্দুস একজন ধানচাষী। তার দুই খণ্ড জমি আছে, কিন্তু তিনি সেখানে ধানের আশানুরূপ ফলন পাচ্ছেন না। এ বিষয়ে কৃষি কর্মকর্তার পরামর্শ চাইলে তিনি কুদ্দুসের জমির মাটি পরীক্ষা করে দেখেন যে, প্রথম খণ্ডের মাটির অম্লমান ৫.০ এবং দ্বিতীয় খণ্ডের মাটির অম্লমান ৮.৫। কৃষি কর্মকর্তা কুদ্দুসকে তার জমির মাটি সংশোধনের প্রয়োজনীয় পদক্ষেপ গ্রহণের পরামর্শ দিলেন।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে খড়, লতাপাতা, কচুরিপানা ইত্যাদি পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "সবুজ সার হিসেবে ধৈঞ্চা উপযোগী কেন?",
          "explanation": "ধৈঞ্চা ছোট জীবনকালের উদ্ভিদ। এটি উৎপাদনে কোনো পরিচর্যার প্রয়োজন হয় না। উপরন্তু ধৈঞ্চা বাতাসের মুক্ত নাইট্রোজেন সংবন্ধন করে জমিতে নাইট্রোজেনের পরিমাণ বৃদ্ধি করে। তাছাড়া পরবর্তীতে একে সবুজ সার হিসেবে ব্যবহার করলে অন্যান্য পুষ্টি উপাদানও জমিতে যুক্ত হয়। এসব কারণেই সবুজ সার হিসেবে ধৈঞ্চা উপযোগী।"
        },
        {
          "label": "গ",
          "question": "আব্দুল কুদ্দুসের দ্বিতীয় খণ্ডের মাটির অম্লমান ৮.৫ হওয়ার কারণ ব্যাখ্যা করো।",
          "explanation": "আব্দুল কদ্দুসের ২য় খণ্ড জমির মাটির অম্লমান ৮.৫ অর্থাৎ তার জমির মাটিতে ক্ষারীয় সমস্যার সৃষ্টি হয়েছে। তার জমির মাটি ক্ষারীয় হওয়ার কারণগুলো নিচে দেওয়া হলো- i. ক্ষারীয় শিলা থেকে সৃষ্ট মাটি, যেমন- চুনাপাথর, ডলোমাইট এ চুনের পরিমাণ বেশি থাকে। অধিক হারে শামুক-ঝিনুক থাকে বলে মাটিতে ক্ষারত্ব সৃষ্টি হয়। ii. জলবায়ুর কারণে শুষ্ক অঞ্চলে বৃষ্টিপাত কম হওয়ার কারণে ক্যালসিয়াম ও ম্যাগনেসিয়ামের চুয়ানি কম হয়। ফলে মাটির ওপর স্তরে ক্ষারীয় দ্রব্য জমে মাটিতে ক্ষারত্ব বৃদ্ধি পায়। আবার সেচের মাধ্যমে জমিতে যে পানি জমতে দেওয়া হয় সেই পানিতে লবণ থাকলেও মাটিতে ক্ষারত্ব সৃষ্টি হতে পারে। iii. সামুদ্রিক লোনা পানির প্লাবনে জমি নিয়মিত প্লাবিত হলে মাটির লবণাক্ততা বেড়ে যায়। লোনা পানিতে লবণ বেশি থাকে। অন্যদিকে সোডিয়াম আয়নের আধিক্য থাকে। iv. জমিতে ক্রমাগত নিম্নমানের সেচের পানি অর্থাৎ অধিক সোডিয়ামযুক্ত পানি ব্যবহার করার জন্য মাটিতে ক্ষারত্ব দেখা দেয়। পানির সোডিয়াম জমির জৈব পদার্থসমূহকে দ্রবীভূত করে এবং এদের বিচ্ছিন্ন করে ফেলে। ফলে মাটির ক্ষারত্ব বৃদ্ধি পায় এবং মাটির সংযুক্তি নষ্ট হয়। v. দীর্ঘদিন ক্ষারীয় সার ব্যবহারের ফলে মাটিতে ক্ষারত্ব দেখা দেয়।"
        },
        {
          "label": "ঘ",
          "question": "কৃষি কর্মকর্তার পরমার্শ অনুযায়ী আব্দুল কুদ্দুস তার প্রথম খণ্ডের মাটিকে কীভাবে সংশোধন করবে? বিশ্লেষণ করো।",
          "explanation": "আব্দুল কুদ্দুসের প্রথম খণ্ডের মাটির অন্নমান হলো ৫.০। অর্থাৎ তার' জমির মাটি অম্লীয়। এই অম্লীয় প্রকৃতির মৃত্তিকাকে সংশোধন করতে কৃষি কর্মকর্তা চুন, জৈব সার, সবুজ সার, অণুজীব সার ও কাঠের ছাই প্রয়োগ করার পরামর্শ দেন। এ কৌশলগুলো ব্যবহার করে অম্লীয় মাটি সংশোধনের উপায় নিচে দেওয়া হলো- i. চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে ফসল চাষের উপযোগী হয়। ii. মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা-কম্পোস্ট, জৈব বালাইনাশক প্রয়োগ করলে অম্লত্ব কমে এবং গাছের জন্য প্রয়োজনীয় পুষ্টি উপাদান বৃদ্ধি পায়। iii. সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস এবং উর্বরতা বৃদ্ধি পায়। iv. অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অন্নত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব কমে। v. আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায়। vi. ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না যা ফসলের জন্য উপযোগী। vii. যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হয়। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। উপরিউক্ত কৌশলগুলো অবলম্বন করে আব্দুল কুদ্দুস তার প্রথম খণ্ডের অম্লীয় মাটি সংশোধন করলে ভালো ফলন পাবে।"
        }
      ]
    },
    {
      "number": "3",
      "uddipok": "",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "শিল্প ফসল কী?",
          "explanation": "কল-কারখানার কাঁচামাল যোগানের জন্য যে সকল ফসল উৎপাদন করা হয় তাই হলো শিল্প বা বাণিজ্যিক ফসল।"
        },
        {
          "label": "খ",
          "question": "কৃষিশিক্ষার প্রয়োজনীয়তা ব্যাখ্যা করো।",
          "explanation": "নিম্নের অনুরুপ বাংলাদেশের অর্থনীতি ও সামাজিক উন্নয়ন কৃষির ওপর নির্ভরশীল। অর্থাৎ কৃষির উন্নয়ন মূলত সার্বিকভাবে দেশের উন্নয়ন। আর কৃষির উন্নয়ন ও কৃষি খাতের সমস্যা মোকাবিলায় প্রয়োজন আধুনিক কৃষি শিক্ষায় শিক্ষিত দক্ষ জনশক্তি। কৃষি বিশ্ববিদ্যালয়, কৃষি ইনস্টিটিউট ও কৃষি উচ্চশিক্ষা প্রতিষ্ঠান থেকে কৃষি বিষয়ে শিক্ষা বা জ্ঞান অর্জন করা যায়। শিক্ষার্থীরা কৃষিশিক্ষার মাধ্যমে আধুনিক 'কৃষিপ্রযুক্তি ও কলাকৌশল সম্পর্কে জেনে যেসব তথ্য তারা নিজেরা ব্যবহারের পাশাপাশি কৃষক অভিভাবক, পাড়া-প্রতিবেশীদের সাথে বিনিময় করবে। এই অর্জিত জ্ঞান বাস্তবে প্রয়োগের মাধ্যমে কৃষিপণ্যের উৎপাদন বাড়বে। মানুষের সকল মৌলিক চাহিদা পূরণ, শিল্প ও বাণিজ্যের সম্প্রসারণ এবং কর্মসংস্থানের সুযোগ সৃষ্টি হবে। তাই কৃষিশিক্ষার প্রয়োজনীয়তা অত্যন্ত গুরুত্বপূর্ণ।"
        },
        {
          "label": "গ",
          "question": "ছকে উল্লিখিত 'A' চিহ্ন দ্বারা কী নির্দেশ করা হয়েছে? ব্যাখ্যা করো।",
          "explanation": "ছকে উল্লিখিত 'A' চিহ্ন দ্বারা কৃষিক্ষেত্র নির্দেশ করা হয়েছে। মাঠ ফসল, উদ্যান ফসল, গবাদিপশু, মৎস্য, পোল্ট্রি, সামাজিক বনায়ন হলো কৃষির উল্লেখযোগ্য ক্ষৈত্রসমূহ। যেসব ফসল সাধারণত বিস্তীর্ণ মাঠে বেড়াহীন অবস্থায় সমষ্টিগতভাবে পরিচর্যার মাধ্যমে চাষ করা হয় এবং প্রক্রিয়াজাত করে খাওয়া হয় সেগুলোকে মাঠ ফসল বলে। যেমন- ধান, গম, পাট, সরিষা, মসুর, চা ইত্যাদি। দেশের মোট আবাদি জমির প্রায় ৭০% জমিতে মাঠ ফসল চাষ করা হয়। আবার, যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। বিভিন্ন শাকসবজি ফল, ফুল, মশলা যেমন- বেগুন, টমেটো, ফুলকপি, বাঁধাকপি, আম, কাঁঠাল, লিচু, পেয়ারা, গোলাপ, ডালিয়া, চন্দ্রমল্লিকা, মরিচ, পেঁয়াজ, রসুন, আদা, হলুদ ইত্যাদি উদ্যান ফসলের অন্তর্ভুক্ত। কৃষির আরেকটি গুরুত্বপূর্ণ ক্ষেত্র হলো মৎস্য বা মাছ। কোনো নির্দিষ্ট জলাশয়ে খাদ্যোপযোগী অর্থনৈতিক গুরুত্বসম্পন্ন মাছ ও অন্যান্য জলজ প্রাণীর পরিকল্পিত ও বিজ্ঞানভিত্তিক উৎপাদনকে মাৎস্য চাষ বলে। তন্মধ্যে মাছ হলো শীতল রক্তবিশিষ্ট মেরুদন্ডী প্রাণী। এরা ফুলকার সাহায্যে শ্বাসকার্য চালায় এবং পাখনার সাহায্যে পানিতে চলাচল করে। 'যেমন- রূপচাঁদা, কাতলা, রুই, মৃগেল স্বরপুঁটি, মাগুর, শিং, পাবদা, ভেটকি, ছুরি, ইলিশ ইত্যাদি। গবাদিপশু কৃষির একটি অন্যতম গুরুত্বপূর্ণ ক্ষেত্র। গবাদিপশুর মধ্যে রয়েছে গরু, ছাগল, ভেড়া, মহিষ ইত্যাদি। অর্থাৎ গবাদিপশু হলো অর্থনৈতিক বা চিত্তবিনোদনগত গুরুত্বসম্পন্ন পশু যাদের গৃহে লালন পালন করা হয়। আমিষের চাহিদা পূরণে, কৃষিকাজে, বৈদেশিক মুদ্রা অর্জনে, দরিদ্র দূরীকরণে এদের গুরুত্ব অপরিসীম। যেসব প্রজাতির পাখি গৃহে মানুষের তত্ত্বাবধানে পালিত হয় এবং বংশবিস্তারের মাধ্যমে ডিম ও মাংস উৎপাদন করে ও আর্থসামাজিক উন্নয়নে অবদান রাখে তাদের পোল্ট্রি বলা হয়। যেমন- হাঁস-মুরগি, টার্কি, তিতির, কবুতর, কোয়েল ইত্যাদি। বনজসম্পদের উৎপাদন বৃদ্ধি ও জনগণের কল্যাণের লক্ষ্যে গ্রামের মানুষের সহযোগিতায় বাড়ির আশেপাশে, রাস্তা বা নদীর ধারে যে বনায়ন করা হয় তাকে সামাজিক বনায়ন বলে। বিভিন্ন ধরনের সামাজিক বন হতে পারে। যেমন- বসতবন, কৃষিবন, প্রতিষ্ঠানিক বন, সড়ক ও বাঁধ বন। উপরিউক্ত আলোচনা থেকে কৃষির বিভিন্ন ক্ষেত্রে সম্পর্কে জানা যায়।"
        },
        {
          "label": "ঘ",
          "question": "ছকে নির্দেশকৃত'?'-এর গুরুত্ব বিশ্লেষণ করো।",
          "explanation": "জাছকে নির্দেশিত '?' হলো সামাজিক বনায়ন। সামাজিক বনায়নের গুরুত্ব নিচে দেওয়া হলো- দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষা ও জীববৈচিত্র্য সংরক্ষণে সামাজিক বনায়নের অবদান অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থানের সুযোগ সৃষ্টি হয়। এ বনায়নে গ্রামীণ মহিলাদের অংশগ্রহণকে উন্নয়নের অংশীদার হিসেবে বিবেচনা করা হয়। সামাজিক বনায়ন দেশের কাঠ, জ্বালানি, পশু খাদ্য, কুটির শিল্পের কাঁচামাল, ভেষজ দ্রব্য ইত্যাদির সংকট নিরসনে গুরুত্বপূর্ণ ভূমিকা রাখছে। কৃষিকাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাই-অক্সাইডের পরিমাণ কমায় ও অক্সিজেনের পরিমাণ বৃদ্ধি করে। বন্য প্রাণী খাদ্যশৃঙ্খল রক্ষা করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্যকে গতিময় রাখে। এতে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উপরিউক্ত আলোচনা সাপেক্ষে বলা যায় যে, সামাজিক বনায়নের গুরুত্ব অপরিসীম।"
        }
      ]
    },
    {
      "number": "4",
      "uddipok": "নিচের চিত্রগুলো লক্ষ করো এবং প্রশ্নগুলোর উত্তর দাও :",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "অণুজীব সার কী?",
          "explanation": "কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগকৃত সারই হলো অণুজীব সার।"
        },
        {
          "label": "খ",
          "question": "\"মাশরুম চাষ অর্থ উপার্জনের একটি উত্তম পথ\" — ব্যাখ্যা করো।",
          "explanation": "মাশরুম চাষ একটি অধিক লাভজনক ব্যবসা। এতে কম পুঁজি প্রয়োজন হয় এবং অতিরিক্ত কোনো আবাদি জমির প্রয়োজন হয় না। চাষ শেষে প্যাকেট জৈব সার হিসেবে জমিতে ব্যবহার ও বিক্রি করা যায়। মাশরুম চাষের মাধ্যমে নতুন কর্মসংস্থানের সৃষ্টি হয়। কম খরচে ও কম প্রমে মাশরুম চাষের মাধ্যমে প্রচুর আমিষ উৎপাদন সম্ভব। তাই মাশরুম চাষ লাভজনক।"
        },
        {
          "label": "গ",
          "question": "চিত্রে প্রদর্শিত পতঙ্গ পালনের অর্থনৈতিক গুরুত্ব বিশ্লেষণ করো।",
          "explanation": "চিত্রে প্রদর্শিত B হলো রাণী মৌমাছি। রাণী মৌমাছির বৈশিষ্ট্য নিচে ব্যাখ্যা করা হলো- প্রতি কলোনীতে একটি রাণী মৌমাছি থাকে। রাণী মৌমাছির কাজ হচ্ছে প্রজনন কার্য করে ডিম উৎপাদন ও বাচ্চা উৎপাদন করা। কলোনীর মধ্যে ছোট ডানা, বড় পেট ও আকারে সবচেয়ে বড় হচ্ছে রাণী মৌমাছি। একটি রাণী-মৌমাছি পুরুষ 'ড্রোন'দের সভো ডিম পাড়ার আগে ১-৬ বার বায়ুমণ্ডলে সভ্যমে মিলিত হয়। একটি রাণী মৌমাছি প্রতিদিন গড়ে ৩০০০টি ডিম পাড়ে। রাণী মৌমাছিকে ঘিরে কর্মী ও পুরুষ মৌমাছি থাকে। রাণী ৩-৪ বছর বাঁচে। খাদ্য গ্রহণের পরিমাণের উপর নির্ভর করে রাণী মৌমাছি সৃষ্টি হয়। একই কলোনীতে একাধিক রাণী মৌমাছি থাকলে তাদের মধ্যে যুগ্ম শুরু হয়। যুদ্ধে যে রাণীটি বেঁচে থাকে, কর্মী ও পুরুষ মৌমাছিরা তাকে অনুসরণ করে অন্যত্র কলোনী করে। একটি রাণী মৌমাছি নির্দিষ্ট পরিমাণ ডিম পাড়ার পর মারা যায় এবং নতুন রাণীর জন্ম হয়।"
        },
        {
          "label": "ঘ",
          "question": "নিচের চিত্রগুলো লক্ষ করো এবং প্রশ্নগুলোর উত্তর দাও :",
          "explanation": "চিত্রে প্রদর্শিত পতজাগুলো হলো মৌমাছি। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। উপরিউক্ত আলোচনা থেকে বলা যায়, উদ্দীপকে উল্লিখিত পতঙ্গগুলোর অর্থাৎ মৌমাছির অর্থনৈতিক গুরুত্ব অপরিসীম।"
        }
      ]
    },
    {
      "number": "5",
      "uddipok": "গত দুই বছর ধরে কৃষি কর্মকর্তার পরামর্শ অনুযায়ী কেরামত আলী একটি বিশেষ পদ্ধতিতে ধান চাষ করে আসছেন। এই পদ্ধতিতে ১০-১৫ দিনের চারা প্রতি গোছায় একটি করে রোপণ করা হয়। এতে তিনি আশানুরূপ ফলনও পান। কিন্তু এ বছর আন্তঃপরিচর্যার। ত্রুটি থাকায় ধান ক্ষেতে ধানের শীষ বের হওয়ার সময় তিনি লক্ষ করলেন কিছু ধানের শীষ সাদা এবং হাত দ্বারা টান দিলে সহজেই উঠে আসছে।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "টুংরো কী?",
          "explanation": "টুংরো ধানের একটি ভাইরাসজনিত রোগ যা সবুজ পাতা ফড়িং এর মাধ্যমে ছড়ায়।"
        },
        {
          "label": "খ",
          "question": "দানাজাতীয় ফসলের বৈশিষ্ট্য ব্যাখ্যা করো।",
          "explanation": "গ্রামিনি পরিবারভুক্ত যেসব ফসলের দানা শ্বেতসার খাদ্য হিসেবে ব্যবহৃত হয় সেসব ফসলকে দানা জাতীয় ফসল বা সিরিয়েল বলে। দানাজাতীয় ফসলের ক্ষেত্রে সাধারণত পাতা সরু হয় এবং অগভীর গুচ্ছমূল থাকে। দানাজাতীয় ফসল বর্ষজীবী বিরুৎ জাতীয় উদ্ভিদ এবং এদের কান্ড ফাঁপা ও গিটযুক্ত হয়ে থাকে। এদের পত্রখোল ও পত্রফলকের সংযোগস্থলে একজোড়া অরিকল থাকে। দানাজাতীয় ফসলের দানার আকার মধ্যম এবং এতে আবরণ বা তুষ থাকে। এসকল বৈশিষ্ট্য দেখে দানাজাতীয় উদ্ভিদ চেনা যায়।"
        },
        {
          "label": "গ",
          "question": "উদ্দীপকে উল্লিখিত ধান চাষের পদ্ধতিটি ব্যাখ্যা করো।",
          "explanation": "উদ্দীপকে উল্লিখিত ধান চাষের পদ্ধতিটি হলো SRI। ধান চাষের এ পদ্ধতিটি নিম্নে ব্যাখ্যা করা হলো- i. এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয় এবং কম ঘনত্বে বীজতলায় বপন করতে হয়। ii. এ পদ্ধতিতে প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়।' iii. কম বয়সের চারা (১০-১৫ দিন) রোপণ করতে হয়। এ সময় চারায় ২টি পাতা জন্মায়। এতে চারা শক্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। iv. বর্গাকার পদ্ধতিতে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। প্রতি"
        },
        {
          "label": "ঘ",
          "question": "উদ্দীপকে উল্লিখিত আক্রান্ত ধান ফসলের সমস্যা সমাধানে কেরামত আলীর করণীয় পদক্ষেপ বিশ্লেষণ করো।",
          "explanation": "কেরামত আলীর ধান ফসলের মাজরা পোকার আক্রমণ হয়েছে। কেরামত আলী মাজরা পোকা দমনে নিম্নলিখিত পদক্ষেপগুলো গ্রহণ করে- i. জমিতে মথ থাকলে ডালপালা পুঁতে পাখি বসার ব্যবস্থা করবে। ii. আক্রান্ত ডিম এবং ডিমের গাদা সংগ্রহ করে নষ্ট করে ফেলবে। iii. হাতজাল ও আলোক ফাঁদ পেতে পূর্ণবয়স্ক মথ ধ্বংস করে ফেলবে। iv. ধান কাটার পর নাড়া পুড়ে ফেলবে। ৮. ধানের জমিতে শতকরা ১০-১৫ ভাগ মরা ডিগ অথবা শতকরা ৫ ভাগ মরা শীষ পাওয়া গেলে অনুমোদিত কীটনাশকের যেকোনো একটি, যেমন- ফেনিট্রোথিয়ন (সুমিথিয়ন) ৫০ ইসি ১.৫ লি/হেক্টর অথবা ডায়াজিনন ৬০ ইসি ১.৭ লি/হেক্টর এ ব্যবহার করতে হয়।"
        }
      ]
    },
    {
      "number": "6",
      "uddipok": "রতন ফল চাষের উপর একটি প্রতিবেদন দেখে পেয়ারা চাষে উদ্বুদ্ধ হন। এ ব্যাপারে তিনি কৃষি কর্মকর্তার শরণাপন্ন হলে কর্মকর্তা তাকে পেয়ারা চাষ পদ্ধতি সম্পর্কে বলে দেন। কর্মকর্তা তাকে বলেন, জোড় কলম ছাড়াও অপর একটি অঙ্গজ উপায়ে পেয়ারার চারা উৎপাদন করা যায়। এক্ষেত্রে পেন্সিলের মতো মোটা সুস্থ সবল ডাল ব্যবহার করা হয়। কর্মকর্তা রতনকে আরও বলেন, পেয়ারার একটি মারাত্মক রোগ রয়েছে, যে রোগের কারণে ফলের গায়ে ছোট কালো দাগ পড়ে এবং ফল ফেটে যায় ও পচে যায়।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "ভিটামিন 'সি' সমৃদ্ধ একটি ফলের নাম লেখো।",
          "explanation": "ভিটামিন 'সি' সমৃদ্ধ একটি ফল হলো 'কমলালেবু'।"
        },
        {
          "label": "খ",
          "question": "বাংলাদেশে কমলা চাষ লাভজনক ব্যাখ্যা করো।",
          "explanation": "বাংলাদেশের মাটি ও আবহাওয়া কমলা চাষের জন্য উপযোগী। কমলায় সব ধরনের পুষ্টি উপাদান বিদ্যমান থাকায় রোগীর পথ্য ও বুচি বর্ধনকারী হিসেবে জনপ্রিয়। একটি কমলা গাছ ৫ বছর থেকে প্রায় ৫০ বছর বয়স পর্যন্ত ফলন দেয়। আবার একটি গাছ প্রতি বছরে ৩০০-৫০০টি কমলা ধারণ করে। প্রতিটি কমলার বাজারমূল্য ১৫ টাকা হিসেবে এক বছরে একটি গাছ থেকে ৪,৫০০-৭,৫০০ টাকা আয় করা সম্ভব। যে সময়ে বাংলাদেশের বাজারে দেশীয় ফলের স্বল্পতা থাকে সেটিই তখন কমলা সংগ্রহের সময়। তাই এদের বাজারে চাহিদাও বেশি। তাই বলা যায়, কমলা চাষ লাভজনক।"
        },
        {
          "label": "গ",
          "question": "উদ্দীপকে অপর অঙ্গজ উপায়ে পেয়ারার বংশবিস্তার পদ্ধতিটি ব্যাখ্যা করো।",
          "explanation": "পেয়ারার বংশবিস্তারের অপর অঙ্গজ উপায় হলো- গুটি কলম পদ্ধতি। পেয়ারার বংশবিস্তারের জন্য গুটি কলম করে মাতৃগাছের গুণাগুণ সমৃদ্ধ উৎকৃষ্ট গাছ পাওয়া যাবে। বর্ষাকাল আরম্ভ হবার সঙ্গে সঙ্গেই পেয়ারার জাতগুলোর গুটি কলম করতে হয়। গুটি বাঁধার জন্য পেন্সিলের মতো মোটা একটি ডাল বেছে নিয়ে ডালটির আগা হতে নিচের দিকে ৩০-৩৫ সেমি জায়গা ছেড়ে দিয়ে ৩.৮-৫.০ সেমি পরিমাণ স্থানের বাকল গোল করে কেটে খুব ভালো করে পরিষ্কার করে তুলে ফেলা হয়। এরপর ঐ স্থানে পচা গোবর মিশ্রিত কাদামাটি চারিদিকে ১.৩-২.৫ সেমি পুরু করে লাগিয়ে খড়, ছালার টুকরো বা প্লাস্টিক দিয়ে ভালো করে বেঁধে দিতে হবে, এতে সময়মতো গুটি বের হবে। একবছর বয়সের কলম সাধারণত ৪ মি. দূরে দূরে লাগানো হয়। চারা লাগাবার জন্য ৬০ x ৬০ × ৪৫ ঘন সে.মি. আকারের গর্ত তৈরি করতে হয়। নির্দিষ্ট দূরত্বে গর্ত করে প্রতি গর্তে ১০-১৫ কেজি গোবর বা আবর্জনা পচা সার, ২৫০ গ্রাম টিএসপি ও এমওপি সার ১৫-২০ দিন আগে মিশিয়ে রাখতে হয়।"
        },
        {
          "label": "ঘ",
          "question": "উদ্দীপকে উল্লিখিত পেয়ারার রোগ দমনে করণীয় পদক্ষেপ বিশ্লেষণ করো।",
          "explanation": "উদ্দীপকে উল্লিখিত পেয়ারার রোগটি হলো অ্যানথ্রাকনোজ যা ছত্রাকের কারণে হয়ে থাকে। অ্যানথ্রাকনোজ রোগ দমনে করণীয় পদক্ষেপগুলো নিচে দেওয়া হলো- ১. গাছের মরা ডালপালা ছাঁটাই করতে হবে। ২. ঝরে পড়া রোগাক্রান্ত পাতা, ডালপালা, আক্রান্ত ফল সংগ্রহ করে পুড়িয়ে ফেলতে হবে। ৩. বাগান পরিষ্কার রাখতে হবে। ৪. বীজ বপনের পূর্বে বীজ শোধন করে নিতে হবে। ৫. অ্যানথ্রাকনোজ রোগ অতিরিক্ত পানিতে বেশি ছড়ায়। তাই অতিরিক্ত পানি নিষ্কাশনের ব্যবস্থা রাখতে হবে। পর্যাপ্ত আলো- বাতাস যাতে পায় সেদিকে লক্ষ রাখতে হবে।. ৬. অনুমোদিত ছত্রাকনাশক প্রয়োগ করতে হবে। যেমন- কম্প্যানিয়ন ২ গ্রাম/লিটার পানিতে মিশিয়ে ১৫ দিন অন্তর ৩-৪ বার স্প্রে করতে হবে।"
        }
      ]
    },
    {
      "number": "7",
      "uddipok": "রুপমদের বসতবাড়ির আম গাছগুলোতে এ বছর প্রচুর আম ধরেছিল। আমগুলো যখন মোটামুটি বড় হয় তখন হঠাৎ কালবৈশাখী ঝড়ে গাছের বেশির ভাগ আম ঝরে পড়ে। রূপমের মা সেসব কাঁচা আম প্রক্রিয়াজাত করে সংরক্ষণ করেন এবং সারাবছর ধরে ব্যবহার করেন।",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "ফল সংরক্ষণ কী?",
          "explanation": "ফলের পুষ্টিমান বজায় রেখে দীর্ঘদিন খাওয়ার উপযোগী করে রাখাই হলো ফল সংরক্ষণ ।"
        },
        {
          "label": "খ",
          "question": "ফল পচনের কারণ ব্যাখ্যা করো।",
          "explanation": "পচন হলো বিভিন্ন ভৌত, রাসায়নিক ও জৈবিক ক্রিয়ার ফলে খাদ্যদ্রব্য গ্রহণের অনুপযোগী হয়ে যাওয়া। জীবাণুর প্রবেশ ও বংশবিস্তার এবং খাদ্যদ্রব্যে জলীয়কণার পরিমাণ, আলো, তাপমাত্রা, আর্দ্রতা, অক্সিজেনের ভারসাম্যহীনতা প্রভৃতি কারণে ফল পচে যায়। ফলের ভেতরে পানি থাকলে অণুজীব অভ্যন্তরীণ রাসায়নিক বিক্রিয়া ঘটিয়ে ফল পচায়। আবার তাপমাত্রা বৃদ্ধিতে, অক্সিজেনের উপস্থিতিতে শ্বসন প্রক্রিয়া দ্রুত হয়ে ফল পচে। অধিক তাপ ও আঘাতে ক্ষতের সৃষ্টি হলে ইথিলিনের উৎপাদন বেড়ে ফলের পচনকে তরান্বিত করে।"
        },
        {
          "label": "গ",
          "question": "রূপমের মা কীভাবে কাঁচা আম প্রক্রিয়াজত করে সংরক্ষণ করেন? ব্যাখ্যা করো।",
          "explanation": "রুপমের মা আচার তৈরির মাধ্যমে কাঁচা আম প্রক্রিয়াজাত করে সংরক্ষণ করেন । রুপমের মা আচার তৈরি করতে প্রথমে ত্রুটিমুক্ত কাঁচা আম পরিষ্কার পানিতে ধুয়ে নেন। আম খোসাসহ লম্বা করে ৪ টুকরো করে আঁটি ফেলে দেন এবং টুকরোগুলো সামান্য লবণ পানিতে ডুবিয়ে রাখেন। এরপর পানি ঝরিয়ে নেন। আদা ও রসুনের খোসা ছাড়িয়ে ১০০ সিসি ১% অ্যাসিটিক অ্যাসিড মিশিয়ে ব্লেন্ডারে ব্লেন্ড করে নেন। কড়াইয়ে তেল নিয়ে তাতে আমের টুকরো ভেজে চামচ দিয়ে উঠিয়ে একটি পাত্রে রাখেন। সসপেনের পরিত্যক্ত তেলে আদা, রসুন ও হলুদ-মরিচের পেস্ট ভালোভাবে কষিয়ে নেন। অল্প ভাজা আমের টুকরো, চিনি, লবণ, সরিষার গুঁড়া, জিরার গুঁড়া, মেথির গুঁড়া সসপেনে ঢেলে অবশিষ্ট অ্যাসিটিক অ্যাসিড মিশ্রণের সাথে যোগ করে জ্বাল দেন। মিশ্রণটি ঘন হয়ে এলে জ্বাল বন্ধ করে দেন এবং গরম অবস্থায় তৈরিকৃত আচার বোতলে ভরে ছিপি এঁটে দিতে দেন। আচারের বোতলগুলো শুকনো এবং পরিষ্কার জায়গায় স্বাভাবিক তাপমাত্রায় সংরক্ষণ করেন। উপরে উল্লিখিত কৌশলে রুপমের মা আমের আচার তৈরি করেন।"
        },
        {
          "label": "ঘ",
          "question": "ফল প্রক্রিয়াজাতকরণে রূপমের মা'র উদ্যোগটি মূল্যায়ন করো।",
          "explanation": "রুপমের মা কাঁচা আম প্রক্রিয়াজাত করে আচার তৈরির সিদ্ধান্ত নেন । আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি । একজন পূর্ণবয়স্ক লোকের দৈনিক মাথাপিছু ফলের চাহিদা শতকরা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি শতকরা মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। আচারে সাধারণত প্রচুর পরিমাণে তেল ব্যবহার করা হয়, যা জীবাণুর সংক্রমণে বাধা দেয়। মাঝে মাঝে রোদে রেখে দিলে অনেক দিন তা খাওয়ার উপযোগী থাকে। এতে ফলের পুষ্টিগুণও অক্ষুণ্ণ থাকে । আর মানবদেহের জন্যে প্রয়োজনীয় বিভিন্ন ভিটামিন ও খনিজ লবণের অন্যতম বড় উৎস হলো বিভিন্ন প্রকার ফল। তাই বলা যায়, রুপমের মায়ের গৃহীত সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "ধানচাষী আব্দুর রহিম টেলিভিশনে সরিষা বীজ উৎপাদনের উপর একটি প্রতিবেদন দেখেন। উক্ত প্রতিবেদনটি দেখে তিনি বীজ উৎপাদনে উদ্বুদ্ধ হন। এজন্য তিনি কৃষি সম্প্রসারণ অধিদপ্তর থেকে “বীজ উৎপাদন ও সংরক্ষণ”-এর উপর প্রশিক্ষণ গ্রহণ করেন। প্রশিক্ষণে কৃষি কর্মকর্তা ফসলের জাতের বিশুদ্ধতা রক্ষার জন্য প্রয়োজনীয় পদক্ষেপের কথা বলেন। তিনি আরো বলেন, “ভালো ফসল উৎপাদনে বীজ শোধনের গুরুত্ব অপরিসীম।”",
      "tag": "MB, RB, DIN.B, BB 23",
      "sub_questions": [
        {
          "label": "ক",
          "question": "কৃত্রিম প্রজনন কী ?",
          "explanation": "কৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় (১ সিসি) সেই বীর্য গরম হওয়া বা ডাকে আসা গাভির জরায়ুতে প্রবেশ করিয়ে তাকে গর্ভবর্তী করার পদ্ধতিই হলো কৃত্রিম প্রজনন ।"
        },
        {
          "label": "খ",
          "question": "“পাটের রিবন রেটিং একটি পরিবেশ-বান্ধব পদ্ধতি”- ব্যাখ্যা করো।",
          "explanation": "পাটের রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পচানোর ব্যবস্থাই হলো রিবন রেটিং। এই পদ্ধতি প্রয়োগ করে স্বল্প পানি ও অল্প জায়গার মধ্যে সহজেই আঁশ পাওয়া সম্ভব। ছাল পচাতে অল্প জায়গা লাগে এবং ছাল পচানো পানি পরবর্তীতে জৈব সার হিসেবে ব্যবহার করা হয় বলে এ পদ্ধতি স্বাস্থ্যকর ও পরিবেশ বান্ধব।"
        },
        {
          "label": "গ",
          "question": "উদ্দীপকে ‘কৃষি কর্মকর্তা কী ধরনের পদক্ষেপের কথা বলেছেন? ব্যাখ্যা করো।",
          "explanation": "উদ্দীপকে কৃষি কর্মকর্তা ফসলের জাতের বিশুদ্ধতা রক্ষার জন্য প্রয়োজনীয় পদক্ষেপের কথা বলেন। অর্থাৎ, কৃষি কর্মকর্তা জাতের বিশুদ্ধতা রক্ষার জন্য পৃথকীকরণ দূরত্ব বজায় রাখা ও রোগিং করা এই দুইটি কাজের পরামর্শ দেন । একই ফসলের বিভিন্ন জাতের মধ্যে পরাগায়ন হয়ে জাতের বিশুদ্ধতা যাতে নষ্ট না হয় সেজন্য বীজ ফসলের জমিতে নিরাপদ দূরত্ব বজায় রাখা প্রয়োজন। অর্থাৎ বীজ ফসলের জমি থেকে একই ফসলের বিভিন্ন জাতকে জমিতে নির্দিষ্ট দূরত্বে চাষ করতে হয়। এটা সম্ভব না হলে জমির চারদিকে পাহারা হিসেবে একই ফসলের চাষ করা যায়। তবে বীজ বপনের সময় পরিবর্তন করেও নিরাপদ দূরত্ব বজায় রাখা যায় । রোগিং এর কারণে একই ফসলের অন্য জাত জমি থেকে অপসারণ করা হয় বলে বীজের জাতের বিশুদ্ধতা রক্ষা পায়। উন্নত গুণসম্পন্ন বীজ উৎপাদনের জন্য বীজ ফসলের জমিতে রোগিং করা আবশ্যক। রোগিং এর মাধ্যমে জমি থেকে অনাকাঙ্ক্ষিত গাছ তুলে ফেললে নির্বাচিত গাছের জন্য পুষ্টি উপাদান গ্রহণ এবং আলো-বাতাসের ব্যবস্থা ভালো হয়। রোগিং এর মাধ্যমে জমি থেকে পোকা ও রোগাক্রান্ত এবং অস্বাভাবিক উদ্ভিদ অপসারণ করা যায়। রোগিং দ্বারা প্রজাতির বংশ রক্ষা করা, ভেজালমুক্ত বীজ ও খাদ্য পাওয়া, এমনকি বাজারে বীজ ও খাদ্যের দাম বেশি পাওয়া যায়। উপরিউক্ত আলোচনা থেকে বলা যায়, কৃষি কর্মকর্তার পরামর্শ অত্যন্ত যুক্তিযুক্ত।"
        },
        {
          "label": "ঘ",
          "question": "উদ্দীপকে কৃষি কর্মকর্তার শেষোক্ত উক্তিটির যথার্থতা বিশ্লেষণ করো ।",
          "explanation": "উদ্দীপকে কৃষি কর্মকর্তার শেষোক্ত উক্তিটি হলো— ভালো ফসল উৎপাদনে বীজ শোধনের গুরুত্ব অপরিসীম। ফসল উৎপাদনের প্রধান উপকরণ বীজ। বীজের ভিতরে বা বীজের গায়ে লেগে থাকা রোগজীবাণু দমন করার জন্য বীজ শোধন করা হয়। বিভিন্ন রাসায়নিক পদার্থ দ্বারা বীজ শোধন করা হয়। বিভিন্ন ধরনের ছত্রাকের জীবাণু বীজের গায়ে লেগে থেকে রোগাক্রমণ করে। তাই বীজবাহিত রোগ দমনের জন্য বিভিন্ন ছত্রাকনাশক যেমন- কম্প্যানিয়ন, ইন্ডোফিল, কিউপ্রাভিট, ডাইথেন এম ৪৫ ইত্যাদি ব্যবহার করে বীজ শোধন করা হয়। বীজ শোধনের ফলে— ১. বীজের অঙ্কুরোদগম বৃদ্ধি পায়; ২. পোকামাকড় থেকে বীজকে রক্ষা করা যায়; ৩. বীজকে রোগমুক্ত রাখা যায়; ৪. বীজবাহিত রোগ থেকে চারাকে রক্ষা করা যায়; ৫. ফলন বৃদ্ধি করা যায় । উপরিউক্ত আলোচনা থেকে বলা যায়, কৃষিকর্মকর্তার শেষোক্ত উক্তিটি যথার্থ ছিল।"
        }
      ]
    }
  ]
}