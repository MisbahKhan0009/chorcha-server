{
  "title": "DB, CB, Ctg.B, SB, JB : 23",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "বর্তমানে কৃষকরা অনেক অণুজীব সার জমিতে ব্যবহার করছে। এ সকল সার মাটির উর্বরতা বৃদ্ধি করে এবং এদের কোনো পার্শ্বপ্রতিক্রিয়া নেই। এ্যাজোলা এসকল সারের মধ্যে অন্যতম। তাই জমিতে এ্যাজোলা ব্যবহার করলে ফসলের ফলন বৃদ্ধি পায়।",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "ট্রাইকোডারমা কী?",
          "explanation": "ট্রাইকোডার্মা এক ধরনের ছত্রাক যা জৈব বালাইনাশক হিসেবে ব্যবহৃত হয়।"
        },
        {
          "label": "খ",
          "question": "ডাল জাতীয় ফসলে অণুজীব সার কেন উপকারী? ব্যাখ্যা করো।",
          "explanation": "ডাল জাতীয় ফসলে অণুজীব সার উপকারী। কারণ- ডাল জাতীয় ফসলে অণুজীব সার ব্যবহার করলে ইউরিয়া সার প্রয়োগের তেমন প্রয়োজন হয় না। ফলে রাসায়নিক সারের সাশ্রয় হয় এবং ফসলের উৎপাদন ব্যয় কমে যায়। অণুজীব সার ব্যবহারে ডাল জাতীয় ফসলের দানায় আমিষের পরিমাণ বৃদ্ধি পায়। এ সারের কোনো পার্শ্ব প্রতিক্রিয়া নেই।"
        },
        {
          "label": "গ",
          "question": "'এ্যাজোলা ইউরিয়া সারের বিকল্প'- উদ্দীপকের আলোকে উক্তিটি ব্যাখ্যা করো।",
          "explanation": "এ্যাজোলা একটি ভাসমান জলজ ক্ষুদেপানা যা পৃথিবীর উষ্ণ অঞ্চলে পাওয়া যায়। এ্যাজোলার পাতার গহ্বরে Anabaena azoallae নামক নীলাভ সবুজ শেওলার' একটি প্রজাতি বাস করে যা বায়ুমণ্ডল হতে মুক্ত নাইট্রোজেন সংযোজন করে এ্যাজোলার পাতার গহ্বরে জমা রাখে। এ এ্যাজোলা মাটিতে চাষ দিলে পাতার গহ্বরে জমাকৃত নাইট্রোজেন মাটিতে মিশে যায়। একই সাথে এটি উৎকৃষ্ট জৈব সার হিসেবে কাজ করে। আমরা জমিতে ইউরিয়া সার ব্যবহার করে থাকি নাইট্রোজেনের ঘাটতি পূরণের উদ্দেশ্যে। কিন্তু এ্যাজোলা ব্যবহার করে আমরা মাটিতে প্রাকৃতিকভাবে নাইট্রোজেন যুক্ত করতে পারি। উপরিউক্ত আলোচনা থেকে বলা যায়, এ্যাজোলা অণুজীব সার ইউরিয়ার বিকল্প।"
        },
        {
          "label": "ঘ",
          "question": "ফসল ফলন বৃদ্ধিতে এ্যাজোলা চাষের গুরুত্ব উদ্দীপকের আলোকে মূল্যায়ন করো।",
          "explanation": "বর্তমান বিশ্বে ক্রমবর্ধমান জনসংখ্যার খাদ্য চাহিদা মেটাতে ফসলের উৎপাদন বাড়াতে হচ্ছে। আর ফলন বৃদ্ধিতে ব্যবহৃত হচ্ছে রাসায়নিক সার। এসব সার মাটি, জলাশয়সহ পরিবেশকে ব্যাপকভাবে দূতি করছে। এ সমস্যা নিরসনে অণুজীব সার গুরুত্বপূর্ণ ভূমিকা রাখছে। এ্যাজোলা জলজ ক্ষুদেপানা জাতীয় শ্যাওলা। এটি প্রধানত হেটেরোসিস্ট কোষের মাধ্যমে বায়ুমণ্ডলীয় নাইট্রোজেন আত্মীকরণ করে যা সার হিসেবে প্রতি হেক্টর জমিতে ৩০-৪০ কেজি নাইট্রোজেন সরবরাহ করে। ফলে তা রাসায়নিক ইউরিয়া সারের বিকল্প হিসেবে কাজ করে। পাশাপাশি এ্যাজোলা সার দত্তা, লোহা, ম্যাঙ্গানিজ দ্রবীভূত করে ধান গাছের জন্য সহজলভ্য করে তোলে। এ্যাজোলা জমিতে সেচের পানির বাষ্পীভবন কমায়। এভাবে মাটিতে জৈব পদার্থ যুক্ত করে ফসলের ফলন ও গুণগতমান বৃদ্ধি করে। মাটির উর্বরতা সংরক্ষণ করে। সর্বোপরি, • পরিবেশকে রাসায়নিক সারের প্রভাব থেকে মুক্ত রেখে সুরক্ষা দেয়। উপরিউক্ত আলোচনা থেকে বলা যায়, এ্যাজোলা সারের গুরুত্ব অপরিসীম।"
        }
      ]
    },
    {
      "number": "2",
      "uddipok": "",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "উঠোন বৈঠক কী?",
          "explanation": "কৃষি সম্প্রসারণ অধিদপ্তরের উপজেলা কৃষি অফিস কৃষকদের সমস্যা সমাধানে প্রতি মাসে অথবা জরুরি প্রয়োজনে কৃষকের উঠোনে কৃষকদের নিয়ে যে বৈঠক করেন তাই উঠোন বৈঠক।"
        },
        {
          "label": "খ",
          "question": "কৃষি শিক্ষার প্রয়োজনীয়তা ব্যাখ্যা করো।",
          "explanation": "বাংলাদেশের অর্থনীতি ও সামাজিক উন্নয়ন কৃষির ওপর নির্ভরশীল। অর্থাৎ কৃষির উন্নয়ন মূলত সার্বিকভাবে দেশের উন্নয়ন। আর কৃষির উন্নয়ন ও কৃষি খাতের সমস্যা মোকাবিলায় প্রয়োজন আধুনিক কৃষি শিক্ষায় শিক্ষিত দক্ষ জনশক্তি। কৃষি বিশ্ববিদ্যালয়, কৃষি ইনস্টিটিউট ও কৃষি উচ্চশিক্ষা প্রতিষ্ঠান থেকে কৃষি বিষয়ে শিক্ষা বা জ্ঞান অর্জন করা যায়। শিক্ষার্থীরা কৃষিশিক্ষার মাধ্যমে আধুনিক 'কৃষিপ্রযুক্তি ও কলাকৌশল সম্পর্কে জেনে যেসব তথ্য তারা নিজেরা ব্যবহারের পাশাপাশি কৃষক অভিভাবক, পাড়া-প্রতিবেশীদের সাথে বিনিময় করবে। এই অর্জিত জ্ঞান বাস্তবে প্রয়োগের মাধ্যমে কৃষিপণ্যের উৎপাদন বাড়বে। মানুষের সকল মৌলিক চাহিদা পূরণ, শিল্প ও বাণিজ্যের সম্প্রসারণ এবং কর্মসংস্থানের সুযোগ সৃষ্টি হবে। তাই কৃষিশিক্ষার প্রয়োজনীয়তা অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের আলোকে ফসল-২ এর বৈশিষ্ট্য বর্ণনা করো।",
          "explanation": "উদ্দীপকে উল্লিখিত ফসল-২ হলো উদ্যান ফসল। যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। উদ্যান ফসলের সাধারণ বৈশিষ্ট্যগুলো বর্ণনা করা হলো- ১. অধিকাংশ ক্ষেত্রে প্রতিটি গাছকে পৃথক পৃথকভাবে পরিচর্যা করতে হয়। ২. সাধারণত উঁচু ও কম পরিমাণ জমিতে চাষ করা হয়। ৩. তুলনামূলক বেশি যত্নের প্রয়োজন হয়। ৪. সব ফসল একসাথে পরিপক্ক হয় না, তাই ধাপে ধাপে সংগ্রহ করা হয়। ৫. একটি গাছ হতে দীর্ঘদিন ধরে ফুল বা ফল পাওয়া যায়। ৬. সাধারণত তাজা অবস্থায় ব্যবহার করা হয়। ৭. উদ্যান ফসলের ক্ষেতের চারপাশে বেড়া নির্মাণ করার প্রয়োজন হয়। ৮. উৎপাদন ব্যয় তুলনামূলক কম।"
        },
        {
          "label": "ঘ",
          "question": "অর্থনৈতিক বিবেচনায় ফসল-১ এবং ফসল-২ এর মধ্যে। কোনটি চাষ করা অধিক লাভজনক? তোমার উত্তরের সপক্ষে যুক্তি দেখাও।",
          "explanation": "ছকে উল্লিখিত ফসল-১ হলো মাঠ ফসল এবং ফসল-২ হলো উদ্যান ফসল। বাংলাদেশ কৃষিপ্রধান দেশ। কৃষির বিভিন্ন ক্ষেত্রের মধ্যে মাঠ ফসল ও উদ্যান ফসল অত্যন্ত গুরুত্বপূর্ণ। দেশের মোট আবাদি জমির ৭০ ভাগ জমিতে মাঠ ফসল চাষ করা হয়। যেমন- ধান, পাট, গম ইত্যাদি। কিন্তু মাঠ ফসলের উৎপাদন খরচ বেশি, ঝুঁকি বেশি ও দাম কম। অপরদিকে উদ্যান ফসলের উৎপাদন খরচ তুলনামূলক কম। বাড়ির আশেপাশে, পতিত জমিতে এমনকি সামান্য একটু জায়গা হলেই বিভিন্ন প্রকার ফল ও সবজি চাষ করা যায়। উদ্যান ফসল চাষে কীটনাশক, সার কম লাগে বিধায় একদিকে যেমন উৎপাদন খরচ কম হয় অন্যদিকে পরিবেশেরও কোনো ক্ষতি হয় না। সময়মতো সেচ এবং পরিমাণমতো উপযুক্ত বালাইনাশক ব্যবহার করলে উৎপাদন বহুগুণ বৃদ্ধি পায়। উৎপাদন মৌসুমে ফল ও শাকসবজির চাহিদা ও দাম দুটিই বেশি থাকে তাই বাজারে বিক্রি করে - অনেক অর্থও উপার্জন করা যায়। এছাড়াও অমৌসুমে ফল এবং সবজির উৎপাদন ও যোগান কম কিন্তু চাহিদা বেশি থাকায় সে সময় সবজি চাষ করলে তা বাজারে বহুগুণ বেশি মূল্যে বিক্রি করা যায়। মাঠ ফসলগুলো সাধারণত একবর্ষজীবী হয়। অন্যদিকে, অধিকাংশ উদ্যান ফসল (যেমন- ফুল, ফল) থেকে দীর্ঘদিন ফলন পাওয়া যায়। অতএব উপরের আলোচনা থেকে বোঝা যায়, ফসল-১ অর্থাৎ মাঠ ফসল অপেক্ষা ফসল-২ অর্থাৎ, উদ্যান ফসল চাষ করা অধিক লাভজনক।"
        }
      ]
    },
    {
      "number": "3",
      "uddipok": "",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "মাঠ ফসল কী?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোই হলো মাঠ ফসল।"
        },
        {
          "label": "খ",
          "question": "পরিবেশ সংরক্ষণে সামাজিক বনায়ন গুরুত্বপূর্ণ কেন? ব্যাখ্যা করো।",
          "explanation": "বসতবাড়ির আশেপাশে, রাস্তার পাশে, পতিত জমিতে, রেললাইন, সড়ক ও বাঁধের পাশে এবং শিক্ষাপ্রতিষ্ঠানের আশপাশে যে বন গড়ে তোলা হয় তাকে সামাজিক বনায়ন বলে। সামাজিক বনায়নের মাধ্যমে জীববৈচিত্র্য রক্ষা হয়, ভূমিক্ষয় ও বন্যা নিয়ন্ত্রণ করা যায়। এ বনায়নের মাধ্যমে বায়ুমণ্ডলের কার্বন ডাই- অক্সাইড ও অক্সিজেনের ভারসাম্য বজায় রেখে বৈশ্বিক উষ্ণায়ন ও গ্রিন হাউস প্রভাব রোধ করা যায়। এছাড়া সামাজিক বনায়নের মাধ্যমে ঝড়, জলোচ্ছ্বাসের মতো প্রাকৃতিক দুর্যোগের প্রকোপ কমানো যায়। তাই পরিবেশ সংরক্ষণে সামাজিক বনায়ন গুরুত্বপূর্ণ।"
        },
        {
          "label": "গ",
          "question": "চিত্র-১ এ কৃষকরা কীভাবে কৃষির তথ্য ও সেবা পায়? ব্যাখ্যা করো।",
          "explanation": "উদ্দীপকে চিত্র-১ এ প্রদর্শিত সমাবেশটি হলো উঠোন বৈঠক। কৃষকদের কৃষি সংক্রান্ত সমস্যা ও সম্ভাবনাগুলোকে চিহ্নিত করে সে বিষয়ে সেবা দেওয়ার জন্য কৃষকদের নিয়ে কৃষি সম্প্রসারণ কর্মকর্তা দ্বারা পরিচালিত বৈঠককে উঠোন বৈঠক বলে। উঠোন বৈঠক কৃষি সম্প্রসারণ কর্মধারার একটি কৌশল। উঠোন বৈঠকে ২৫-৩০ জন কৃষক অংশ গ্রহণ করেন। সাধারণত এলাকারই ১-২ জন কৃষক এ বৈঠকের প্রতিনিধি হয়ে থাকেন। এ বৈঠকে কৃষকরা তাদের উদ্ভুত সমস্যাগুলো একে অপরের সাথে বিনিময় করেন। এর ফলে সভায় উপস্থিত অন্য কৃষকেরাও তাদের বিভিন্ন সমস্যা (যেমন- প্রাকৃতিক দূর্যোগ, রোগপোকা দমন ইত্যাদি) সমাধানের উপায় বা সমস্যা এড়ানোর কৌশল জানতে পারেন। এছাড়া অনেক সময় এমন সব সমস্যার উদ্ভব হয়, যা একজন কৃষকের একার পক্ষে সমাধান করা সম্ভব হয় না। কিন্তু সম্মিলিতভাবে কৃষকেরা এ সমস্যার সমাধান করতে পারেন। কৃষকদের চাহিদা বা সমস্যা নিরূপনের পাশাপাশি বিভিন্ন নতুন কৃষিপ্রযুক্তি সংক্রান্ত আলোচনাও উঠোন বৈঠকে হয়ে থাকে। ফলে কৃষকদের জ্ঞান ও তথ্য আরও সমৃদ্ধ হয়। উঠোন বৈঠকের আরও একটি সুবিধা হলো এতে নারী-পুরুষ সকল কৃষকেরাই স্থানীয়ভাবে অংশগ্রহণ করতে পারে। অতএব, উপরোক্ত আলোচনা থেকে উঠোন বৈঠকের মাধ্যমে কৃষকদের কৃষি তথ্য ও সেবা প্রাপ্তির কৌশল সম্পর্কে জানা যায়।"
        },
        {
          "label": "ঘ",
          "question": "বাংলাদেশের প্রেক্ষাপটে চিত্র-১ ও চিত্র-২ এর মধ্যে কোনটি অধিক ফলপ্রসূ হবে? তোমার মতামতের পক্ষে যুক্তি দাও।",
          "explanation": "উদ্দীপকের চিত্র-১ এ উঠোন বৈঠক ও চিত্র-২ এ কম্পিউটারে ইন্টারনেট ব্যবহাররত কৃষককে দেখানো হয়েছে। বাংলাদেশের অর্থনীতির অন্যতম প্রধান খাত হচ্ছে কৃষি। তাই কৃষককে বাংলাদেশের অর্থনীতির অন্যতম প্রধান খাত হচ্ছে কৃষি। তাই কৃষককে প্রয়োজনীয় তথ্য সরবরাহ ও সেবাদানের জন্য বিভিন্ন স্থানীয় প্রতিষ্ঠান থেকে শুরু করে ডিজিটাল মাধ্যম যেমন- ইন্টারনেট ব্যবহূত হচ্ছে। বর্তমানে তথ্যপ্রযুক্তির যুগে ইন্টারনেটের মাধ্যমে বিশ্বের বিভিন্ন দেশের কৃষি বিষয়ক তথ্য-উপাত্ত, টেকসই প্রযুক্তি, চাষাবাদ পদ্ধতি সম্পর্কে জানা যায়। তাছাড়া কৃষি বিষয়ক বিভিন্ন ওয়েবসাইটে প্রতিষ্ঠান বা বিষয়ভিত্তিক কৃষি তথ্য, প্রশিক্ষণ, গবেষণাসহ নানা প্রযুক্তির বিবরণ পাওয়া যায়, যা কৃষি উৎপাদনে সহায়ক ভূমিকা রাখে। এভাবে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়। তবে এ ক্ষেত্রে- কম্পিউটার (ইন্টারনেট সংযোগসহ) ও বিদ্যুতের ব্যবস্থা থাকতে হয় যা বাংলাদেশের দরিদ্র কৃষকদের জন্য অত্যন্ত ব্যয়বহুল। নিরক্ষর কৃষক কিংবা যারা কম্পিউটার ব্যবহার জানেন না তারা এ প্রযুক্তি ব্যবহার করতে পারেন না। তাছাড়া গবেষণালব্ধ ফলাফলের বিবরণ থেকে তাৎক্ষণিক উদ্ভূত সমস্যার সমাধান সবসময় পাওয়া যায় না। অন্য দিকে উঠোন বৈঠকে ২৫-৩০ জন কৃষক অংশগ্রহণ করেন। এখানে কৃষকেরা তাদের কৃষি সংক্রান্ত সমস্যা ও সমাধানের উপায় নিয়ে পরম্পর আলোচনা করেন। উঠোন বৈঠকে কোনো কৃষক যদি তার কৃষি সংক্রান্ত সমস্যা উত্থাপন করেন তবে অন্যান্য কৃষক তৎক্ষণাৎ তাকে সেই সংক্রান্ত সমাধান দিয়ে থাকেন। অনেক সময় এমন সব সমস্যার উদ্ভব হয়, যা এলাকার সব কৃষক একসাথে মিলে সমাধান করেন। যেমন- খরাকালীন সময়ে সেচ সমস্যা, ফসলে রোগ বা পোকার আক্রমণ প্রতিরোধ করা, মূল্যবান কৃষি যন্ত্রপাতি ক্রয়, নতুন কৃষি প্রযুক্তি গ্রহণ ও বর্জন সংক্রান্ত সিদ্ধান্ত গ্রহণ ইত্যাদি। পাশাপাশি উঠোন বৈঠকের মাধ্যমে কৃষি কর্মকর্তা সহজেই কোনো এলাকার কৃষি সংক্রান্ত পরিস্থিতি সম্পর্কে ধারণা পেয়ে থাকেন। যার মাধ্যমে অল্প সময়ে ও সরাসরি তিনি কৃষকদের কৃষি সংক্রান্ত সমস্যার সমাধান ও নতুন প্রযুক্তি সম্পর্কে ধারণা দিতে পারেন। উপরের আলোচনা থেকে জানা যায়, উঠোন বৈঠকে অক্ষরজ্ঞান কিংবা \"প্রশিক্ষণের দরকার হয় না। এমনকি কোনো বিদ্যুৎ সংযোগ কিংবা ডিভাইসের প্রয়োজন হয় না বলে কৃষকের জন্য তা ব্যয়বহুলও নয়। তাই বাংলাদেশের প্রেক্ষাপটে কৃষিক্ষেত্রে উঠোন বৈঠকই অধিক ফলপ্রসূ বলে আমি মনে করি।"
        }
      ]
    },
    {
      "number": "4",
      "uddipok": "",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "সবুজ সার কী?",
          "explanation": "মাটির গুণগতমান উন্নয়নের জন্য গাছে ফুল আসার পূর্বে লিগিউম জাতীয় উদ্ভিদ কেটে চাষ দিয়ে মাটিতে মিশিয়ে যে সার তৈরি করা হয় তাই সবুজ সার।"
        },
        {
          "label": "খ",
          "question": "শস্য পর্যায় কীভাবে মাটির উর্বরতা রক্ষা করে? ব্যাখ্যা করো।",
          "explanation": "কোনো জমিতে প্রতি বছর একই ফসল চাষ না করে বছর ভিত্তিক নির্দিষ্ট কিছু ফসল ধারাবাহিকভাবে চাষ করাকে শস্য পর্যায় বলে। এ পদ্ধতিতে গভীরমূলি ফসলের পর অগভীরমূলি ফসলের চাষ করা হয় ফলে মাটির বিভিন্ন স্তরে খাদ্য উপাদানের সমতা বজায় থাকে এবং বিভিন্ন ফসলের খাদ্য চাহিদা সমানভাবে পূরণ হয়। শস্য পর্যায়ে বছরের কোনো না কোনো সময়ে ডাল জাতীয় ফসলের চাষ অন্তর্ভুক্ত থাকে বলে মাটিতে নাইট্রোজেন যুক্ত হয়ে জমি উর্বর হয়। মাটিতে, জৈব পদার্থের ঘাটতি পূরণ হয়, পানি ধারণ ক্ষমতা বাড়ে এবং ভূমিক্ষয় হ্রাস পায়। এভাবে শস্য পর্যায় মাটির উর্বরতা রক্ষা করে।"
        },
        {
          "label": "গ",
          "question": "উদ্দীপকের C চিহ্নিত মৃত্তিকা কোন ধরনের? ব্যাখ্যা করো।",
          "explanation": "উদ্দীপকে চিহ্নিত মৃত্তিকা ক্ষারীয় প্রকৃতির। ক্ষারীয় মাটির বৈশিষ্ট্য নিম্নরূপ- i. ক্ষারীয় মাটির অম্লমান বা pH ৭.০ এর বেশি থাকে। ii. মাটিতে তামা, বোরন ও দস্তার অভাব দেখা দিতে পারে। iii. সোডিয়ামের প্রাচুর্যে মাটিতে বিষাক্ততা দেখা যায়। iv. মাটিতে লোহা ও ম্যাঙ্গানিজের দ্রবণীয়তা কম থাকে। V. মাটিস্থ অণুজীবদের কার্যাবলি ব্যাহত হয় এবং জৈব পদার্থের বিগলন কমে যায়। vi. মাটিতে কর্দমকণা ও জৈব পদার্থের পরিমাণ কম থাকে। vii. মাটিতে বিনিময়ক্ষম সোডিয়ামের পরিমাণ ১৫% এর বেশি থাকে। viii. ক্যালসিয়াম ও ম্যাগনেসিয়ামের পরিমাণ বেশি থাকে। উল্লিখিত আলোচনার মাধ্যমে চিহ্নিত মৃত্তিকা যে ক্ষারীয় তা জানা যায়।"
        },
        {
          "label": "ঘ",
          "question": "উদ্দীপকের A চিহ্নিত মৃত্তিকাতে কোন ধরনের ফসল ভালো জন্মে? তোমার মতামত দাও।",
          "explanation": "উদ্দীপকের A চিহ্নিত মৃত্তিকা হলো অম্লীয় প্রকৃতির। যে মাটির অম্লমান ৭ এর কম সে মাটি অম্লীয়। ফসল উৎপাদনের ক্ষেত্রে মাটির অম্লমান গুরুত্বপূর্ণ ভূমিকা রাখে। সব মাটিতে সব ফসল চাষ করা যায়, না, কারণ প্রত্যেক ফসলের একটি নির্দিষ্ট মাত্রার অম্লমান চাহিদা রয়েছে। তাই মাটির অম্লমানের ভিত্তিতে ফসল নির্বাচন করতে হয়। অম্লীয় মাটির রঙ সাধারণত লাল। এই মাটিতে অণুজীবের কার্যবালি কমে, ছাত্রকের কার্যাবলি বাড়ে। এই ধরনের মাটিতে প্রয়োগকৃত জৈব পদার্থ সহজে বিয়োজিত হয় না। অম্লীয় মাটিতে অল্প সহনশীল ফসল ভালো জন্মে। অধিক অম্লীয় (pH ৪-৫.৫) মাটিতে ব্লুবেরি, চা, কফি, আনারস, কমলালেবু, বাতাবি লেবু, কাগজি লেবু ইত্যাদি ফসল ভালো জন্মে। এছাড়াও গোল আলু, গম, ভুট্টা, টমেটো, বরবটি, তামাক, পাট ইত্যাদি মাঝারি অম্লীয় (pH ৫.৫ - ৬.৮) মাটিতে ভালো জন্মে। অতএব বলা যায়, উচ্চ ফলন পেতে অম্লীয় মাটিতে উপরোক্ত ফসলগুলো নির্বাচন করতে হবে।"
        }
      ]
    },
    {
      "number": "5",
      "uddipok": "ধান চাষি মানিক মিয়া প্রচলিত নিয়মে ধান চাষ করে। গুছি প্রতি ৩/৪টি চারা রোপণ করে। পাশের জমিতে রতন মিয়া গুছি প্রতি ১টি ধানের চারা নিয়ে বর্গাকারে চাষ করে এবং AWD পদ্ধতিতে পানি সেচ দেয়। এতে তার উৎপাদন খরচ কম হয়।",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "ভূমিক্ষয় হলো বিভিন্ন প্রকার প্রাকৃতিক শক্তি যেমন- বৃষ্টিপাত,. পানি, বায়ু চলাচল, মধ্যাকর্ষণ শক্তি, ভূতাত্ত্বিক প্রক্রিয়া এবং পানি চলাচলের প্রভাবে মৃত্তিকা কণার এক স্থান থেকে অন্য স্থানে অপসারণ হওয়া।"
        },
        {
          "label": "খ",
          "question": "পানি নিকাশ কেন করা হয়? ব্যাখ্যা করো।",
          "explanation": "প্রয়োজনের অতিরিক্ত পানি জমি থেকে কৃত্রিম ও প্রাকৃতিক উপায়ে অপসারণ করাকে পানি নিকাশ বলে। জমিতে অতিরিক্ত পানি জমে থাকলে গাছের গোড়া ও শিকড় পচে যায়, বৃদ্ধি ব্যাহত হয় ও মাটির গুণাগুণ নষ্ট হয়। অনেক সময় মাটিতে বিষাক্ততা দেখা দেয়, গাছ মারা যায়। পানি নিকাশ করলে গাছের মূলের বৃদ্ধি ত্বরান্বিত হয়ে পুষ্টি শোষণ বাড়ে। ফলে ফসলের উৎপাদন ক্ষমতা বাড়ে। নিকাশের ফলে মাটি ভৌত ও রাসায়নিক গুণাগুণ ফিরে পায়। জমির লবণাক্ততা ও সারের অপচয় দূর হয় এবং রোগের বিস্তার কমে। তাই ফসলের জমিতে পানি নিকাশ করা হয়।"
        },
        {
          "label": "গ",
          "question": "রতন মিয়া কোন পদ্ধতিতে ধান চাষ করে? ব্যাখ্যা করো।",
          "explanation": "রতন মিয়া SRI পদ্ধতিতে ধান চাষ করে। ধান চাষের এ পদ্ধতিটি নিচে ব্যাখ্যা করা হলো- এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয়। প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়। কম বয়সের চারা (১০-১৫ দিন) রোপণ করতে হয়। এ সময় চারায় ২টি পাতা জন্মায়। এতে চারা শক্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। বর্গাকার পদ্ধতিতে প্রতি গোছায় ১টি করে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। সাধারণত রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। SRI পদ্ধতিতে ভালো ফলন পেতে হলে পর্যাপ্ত ও সুষম সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। একান্তর ভেজা ও শুকনো পদ্ধতিতে সেচ দিতে হয়। দানা গঠন শুরু হওয়ার পর সেচ দেওয়ার প্রয়োজন নেই। AWD পদ্ধতিতে সেচ দেওয়ার ফলে জমিতে প্রচুর আগাছা জন্মায়। কারণ জমিতে দাঁড়ানো পানি থাকে না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত ২/৩ বার আগাছা দমন করতে হয়। ৮০% ধান পরিপক্ক হলে কেটে সংগ্রহ করতে হয়। এ পদ্ধতিতে ফসলের জীবনকাল ১০ দিন পর্যন্ত কমে যায়। উল্লিখিত কলাকৌশল অবলম্বন করে SRI পদ্ধতিতে ধান চাষ করা হয়।"
        },
        {
          "label": "ঘ",
          "question": "মানিক মিয়া এবং রতন মিয়ার চাষ পদ্ধতির মধ্যে কোনটির উপযোগিতা বেশি তার সপক্ষে যুক্তি দাও।",
          "explanation": "রতন মিয়া এস আর আই (SRI) পদ্ধতিতে এবং মানিক মিয়া গতানুগতিক পদ্ধতিতে ধান চাষ করে। গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে সেচে পানি বেশি লাগে। কিন্তু এস আর আই পদ্ধতিতে সেচে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ১০ দিন আগে ফসল কাটা যায় এবং বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বলা যায়, মানিক মিয়া ও রতন মিয়ার চাষ পদ্ধতির মধ্যে রতন মিয়ার চাষ পদ্ধতি অর্থাৎ SRI পদ্ধতির উপযোগিতা বেশি"
        }
      ]
    },
    {
      "number": "6",
      "uddipok": "বাংলাদেশে বর্তমানে প্রায় প্রতিটি জেলায় কম বেশি কুলের চাষ হয়। এতে প্রচুর পরিমাণে খনিজ এবং ভিটামিন এ ও সি আছে। কৃষি প্রযুক্তির মাধ্যমে দেশি টক জাতীয় কুলের গাছ থেকে অতি সহজেই ভালো জাতের কুল পাওয়া যায়। বর্তমানে অনেকেই বাণিজ্যিকভাবে কুল চাষ করে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে।",
      "tag": "DB, CB, Ctg.B, SB, JB : 23,DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনকে বলে রেশম চাষ বা সেরিকালচার।"
        },
        {
          "label": "খ",
          "question": "পানি নিকাশ কেন করা হয়? ব্যাখ্যা করো।",
          "explanation": "প্রয়োজনের অতিরিক্ত পানি জমি থেকে কৃত্রিম ও প্রাকৃতিক উপায়ে অপসারণ করাকে পানি নিকাশ বলে। জমিতে অতিরিক্ত পানি জমে থাকলে গাছের গোড়া ও শিকড় পচে যায়, বৃদ্ধি ব্যাহত হয় ও মাটির গুণাগুণ নষ্ট হয়। অনেক সময় মাটিতে বিষাক্ততা দেখা দেয়, গাছ মারা যায়। পানি নিকাশ করলে গাছের মূলের বৃদ্ধি ত্বরান্বিত হয়ে পুষ্টি শোষণ বাড়ে। ফলে ফসলের উৎপাদন ক্ষমতা বাড়ে। নিকাশের ফলে মাটি ভৌত ও রাসায়নিক গুণাগুণ ফিরে পায়। জমির লবণাক্ততা ও সারের অপচয় দূর হয় এবং রোগের বিস্তার কমে। তাই ফসলের জমিতে পানি নিকাশ করা হয়।"
        },
        {
          "label": "গ",
          "question": "উদ্দীপকে উল্লিখিত ফলটির ছাঁটাইকরণের পদ্ধতি ব্যাখ্যা করো।",
          "explanation": "উদ্দীপকে উল্লিখিত ফলসটি হলো কুল। কুলের ছাঁটাইকরণ পদ্ধতি ব্যাখ্যা করা হলো- কুলগাছে সাধারণত নতুন গজানো চলতি বছরের প্রশাখায় ফল ধরে। তাই কুলগাছের বৃদ্ধি ও পরিমিত ফল ধারণের জন্য অঙ্গ ছাঁটাই একটি অতীব জরুরি ও অত্যাবশ্যক কাজ। কুল বাগানের অঙ্গজ ছাঁটাই এর ক্ষেত্রে বিভিন্ন ধরনের কাজ করতে হবে। মার্চের শেষের দিকে ৪-৫ ফুট উচ্চতায় মূল কাণ্ড রেখে বাকি ডাল কেটে দিতে হবে এবং কাটা অংশে আলকাতরার প্রলেপ দিতে হবে। এরপর কর্তিত গাছে প্রচুর পরিমাণ কুশি বের হলে মাটি থেকে ২-৩ ফুট উচ্চতা পর্যন্ত নতুন কুশি কেটে দিতে হবে। এতে করে কুল গাছের উপরের অংশ ছাতার মতো আকার ধারণ করে ও ঝাঁকড়া হয়। কিন্তু ফলবান গাছের বেলায় প্রতি বছর মৌসুমি ফল সংগ্রহের পর ফল ধারণকারী ডালসমূহ গোড়ার দিকে ৪০- ৫০ সেমি রেখে কেটে দিতে হবে। কুল বাগানের আশপাশে যেন কোনো জংলি কুল না থাকে সেদিকেও খেয়াল রাখতে হবে। এতে করে পাউডারি মিলডিউ রোগ ও মাছি পোকার উপদ্রব কম হয়। উপর্যুক্ত পদ্ধতির মাধ্যমে কুল বাগানের অঙ্গ ছাঁটাই করে লাভবান হওয়া সম্ভব।"
        },
        {
          "label": "ঘ",
          "question": "উদ্দীপকে বর্ণিত শেষ উক্তিটির যথার্থতা বিশ্লেষণ করো।",
          "explanation": "উদ্দীপকে উল্লিখিত শেষ উক্তিটি হলো- বর্তমানে বাণিজ্যিকভাবে কুল চাষ করে অনেকে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও বুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহূত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে কুল চাষ কার্যক্রম গুরুত্বপূর্ণ ভূমিকা রাখে।"
        }
      ]
    },
    {
      "number": "7",
      "uddipok": "লাবনী কৃষিশিক্ষা বিষয় নিয়ে এইচএসসি পাস করেছে। তার বাবার হঠাৎ মৃত্যু হওয়ায় পড়াশোনার পাশাপাশি দ্রুত অর্থ উপার্জনের জন্য কৃষি শিক্ষকের নিকট পরামর্শ চাইলে তিনি এক ধরনের সবজি জাতীয় ছত্রাক চাষের কথা বললেন যা মানুষের খাদ্য হিসেবে ব্যবহৃত হয় এবং অত্যন্ত পুষ্টিকর। লাবনী শিক্ষকের পরামর্শ মতো সিদ্ধান্ত গ্রহণ করে দ্রুত অর্থ উপার্জন শুরু করলো। এতে এলাকার অন্যরাও উদ্বুদ্ধ হলো।",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনকে বলে রেশম চাষ বা সেরিকালচার।"
        },
        {
          "label": "খ",
          "question": "মধুর গুরুত্ব ব্যাখ্যা করো।",
          "explanation": "রোগব্যাধি নিরাময়ে মধুর ব্যবহার অতি সুপ্রাচীন। মধুতে যে গ্লুকোজ থাকে তা মধু সেবনের পরই সরাসরি রক্ত দ্বারা শোষিত হয়ে দেহে তাৎক্ষণিক শক্তি যোগায়। মধুর খাদ্যপ্রাণ মানুষের বিভিন্ন মারাত্মক রোগ যেমন- বেরিবেরি, পেলেগ্রা ইত্যাদি প্রতিরোধ করতে সক্ষম। মৌমাছি মৌচাকে মধু, মোম ও পরাগরেণু মিশিয়ে যে মৌরুটি তৈরি করে, তা ক্যান্সার রোগের চিকিৎসায় উপকারী। মধুতে যে প্রোটিন রয়েছে তা আমাদের দৈহিক গঠন, বৃদ্ধি ও ক্ষয়পূরণের জন্য অত্যাবশ্যক। বর্তমানে মধু সরাসরি খাদ্যপথ্যে, খাদ্য শিল্পে ও অন্যান্য শিল্পে, ঔষধ উপকরণে, এন্টিবায়োটিক তৈরিতে ব্যবহৃত হচ্ছে বলে মধুর গুরুত্ব দিন দিন বৃদ্ধি পাচ্ছে। এছাড়াও মধু বিক্রির মাধ্যমে অর্থনৈতিকভাবে সাবলম্বী হওয়া, যায়।"
        },
        {
          "label": "গ",
          "question": "উদ্দীপকের সবজিটির চাষ পদ্ধতি ব্যাখ্যা করো।",
          "explanation": "উদ্দীপকের সবজিটি হলো মাশরুম। মাশরুমের চাষ পদ্ধতি নিচে দেওয়া হলো- এই সবজিটি তুলনামূলকভাবে কম সময় ও অল্প পরিশ্রমে চাষ করা যায়। মাশরুম চাষের জন্য প্রয়োজনীয় উপকরণগুলো হলো- মাশরুম বীজ বা স্পন, ধানের খড়, পাতলা পলিথিন ব্যাগ, ঝুলন্ত শিকা, ছিদ্রযুক্ত কালো পলিথিন শিট, হাইগ্রোমিটার, হ্যান্ড স্প্রেয়ার, জীবাণুনাশক, ব্লেড বা ছুরি ও বালতি। প্রথমে এক কেজি ধানের খড় ৪-৫ ইঞ্চি মাপের টুকরো করে কেটে বেড তৈরি করা হয় এবং তা ১২ ঘণ্টা ৮৫ ডিগ্রি সে. তাপমাত্রার পানিতে ডুবিয়ে পরবর্তীতে ৩০ মিনিট সিদ্ধ করা হয়। তারপর খড়গুলো কড়াই থেকে তুলে পানি ঝড়িয়ে সেগুলো মেঝে বা চাটাইয়ের উপর রেখে ঠান্ডা করা হয়। বীজ পলিব্যাগ থেকে বের করে ক্ষুদ্র ক্ষুদ্র টুকরো করে রাখা হয়। অন্যদিকে পলিব্যাগে বায়ু চলাচলের জন্য ৪০-৬০টি ছিদ্র করে তার ভিতর ৪-৫ ইঞ্চি উঁচু খড়ের স্তর এবং তার উপরে ২৫ গ্রাম টুকরো স্পন ছড়িয়ে দিতে হয়। এভাবে পলিথিন ব্যাগে ৫টি খড়ের স্তরের মধ্যে ৪ স্তরে বীজ দিয়ে ব্যাগের মুখ বন্ধ করে বেড তৈরি করা হয়। এ সময় ঘরের তাপমাত্রা ২৮-৩৬ ডিগ্রি সে. ও আর্দ্রতা ৮০-৯০% রাখা হয়। প্রস্তুত বেড অন্ধকার ঘরের মাচার উপর ১৪ দিন রেখে দিলে বীজ গজিয়ে ব্যাগের মধ্যে খড়ের চারদিকে ছড়িয়ে পড়ে। পরে অন্ধকার ঘর থেকে সরিয়ে ব্যাগ থেকে খড়ের বেড বের করে উৎপাদন কক্ষে ঝুলিয়ে রাখা হয়। উন্মুক্ত করা ব্যাগে প্রতিদিন সকালে ও বিকেলে স্প্রেয়ার দিয়ে পানি ছিটিয়ে দিতে হয় এবং পোকামাকড় ও জীবজন্তুর হাত থেকে রক্ষার জন্য উপযুক্ত ব্যবস্থা গ্রহণ করতে হয়। পলিথিন ব্যাগ থেকে বেড বের করার ৭-১০ দিন ব্যবধানে মোট ৩ বার মাশরুম সংগ্রহ করা যায়। মাশরুম উৎপাদন পদ্ধতিটি সাশ্রয়ী ও সহজ এবং অন্য অনেক সবজির তুলনায় অধিক ফলন পাওয়া যায়।"
        },
        {
          "label": "ঘ",
          "question": "লাবনীর কার্যক্রমে অন্যদের উৎসাহিত হওয়ার বিষয়টি উদ্দীপকের আলোকে মূল্যায়ন করো।",
          "explanation": "লাবণী মাশরুম চাষের উদ্যোগ গ্রহণ করে। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই। অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। উপরিউক্ত কারণে লবাণীর মাশরুম চাষ দেখে অন্যরাও উদ্বুদ্ধ হয়।"
        }
      ]
    },
    {
      "number": "8",
      "uddipok": "রাহেলা বেগমের আঙ্গিনায় লাগানো পেয়ারা গাছগুলোতে এ বছর প্রচুর পেয়ারা ধরেছে। কিন্তু বাজারে দাম কম থাকায় সে চিন্তায় পড়লো। রাহেলা বেগমের মেয়ে সাবিনা মাকে বললো যে, সে কৃষিশিক্ষা ক্লাশে মুখরোচক খাদ্য তৈরির কৌশল শিখেছে। তারপর মা এবং মেয়ে একত্রে উক্ত খাদ্য তৈরি করে পেয়ারা সংরক্ষণ করলো।",
      "tag": "DB, CB, Ctg.B, SB, JB : 23",
      "sub_questions": [
        {
          "label": "ক",
          "question": "সস কী?",
          "explanation": "টমেটোর হালকা মিষ্টিজাতীয় খাদ্যই হলো সস ।"
        },
        {
          "label": "খ",
          "question": "কিউরিং করা হয় কেন? ব্যাখ্যা করো।",
          "explanation": "ফেটে যাওয়া বা আঘাতপ্রাপ্ত কন্দজাতীয় মশলা ও সবজির ক্ষত স্থান শুকিয়ে রোগমুক্ত করাকে কিউরিং বলে । শাকসবজি জমি থেকে সংগ্রহ করার সময় কমবেশি আঘাতপ্রাপ্ত হয় । এসব ক্ষতস্থান থেকে পানি বেরিয়ে বা জীবাণু প্রবেশ করে শাকসবজি পচে যেতে পারে। তাই ফসল সংগ্রহের পর বাতাস চলাচল করতে পারে (আপেক্ষিক আর্দ্রতা ৮৫%) এমন স্থানে ২০° সেলসিয়াস তাপমাত্রায় দু-তিন দিন রেখে কিউরিং করলে শাকসবজির ক্ষতস্থান সেরে উঠে এবং সংরক্ষণকাল বেড়ে যায়। এ কারণে সবজিতে কিউরিং করা হয় ।"
        },
        {
          "label": "গ",
          "question": "উদ্দীপকে উল্লিখিত খাদ্যটি তৈরি পদ্ধতি ব্যাখ্যা করো।",
          "explanation": "উদ্দীপকে উল্লিখিত খাদ্যটি হলো পেয়ারার তৈরি জেলি । পেয়ারার জেলি তৈরির মাধ্যমে প্রক্রিয়াজাত করে সংরক্ষণ করা যায়। এর জন্য প্রয়োজন পেয়ারা, চিনি, পানি, সাইট্রিক অ্যাসিড ও পটাশিয়াম মেটাবাইসালফাইট। পরিপুষ্ট কাঁচা পেয়ারা পরিষ্কার পানিতে ধুয়ে টুকরো করে কেটে সমপরিমাণ পানিতে সিদ্ধ করে নিতে হয়। পেয়ারা সাধারণত ৩০-৩৫ মিনিট সিদ্ধ করলেই নিঃসৃত রস জেলি তৈরির উপযোগী হয়। পেয়ারা সিদ্ধ নরম হলে পাতলা কাপড় দিয়ে ছেঁকে রস আলাদা করতে হয়। পেয়ারার রস চিনি দিয়ে ভালোভাবে জ্বাল দিতে হয়। মিশ্রণ ফেনায় ভরে গেলে উপকরণের পরিমাণ অনুযায়ী পটাশিয়াম মেটাৰাইসালফাইট, সাইট্রিক অ্যাসিড আলাদা করে মিশাতে হয়। জ্বাল দেওয়ার মাঝে রিফ্লাক্টোমিটার দিয়ে সলিডসের পরিমাণ মাপতে হয়। যদি ৬৫% ব্রিক্স দেখা যায় তবে মিশ্রণ চামচ দিয়ে পরীক্ষা করে দেখতে হবে সিরার মতো গড়িয়ে পড়ছে কিনা। এরপর জ্বাল দেওয়া বন্ধ করতে হবে। তারপর জেলি পরিষ্কার বোতলে ভরে ঠাণ্ডা করে মুখ বন্ধ করতে হবে। জেলি বেশি ঘন করে নামালে ঠাণ্ডা হওয়ার পর শক্ত হয়ে যাবে । বোতলের মুখ মোম দিয়ে বন্ধ করে দিতে হবে। জেলি না জমা পর্যন্ত। কোনরূপ নাড়াচাড়া করা যাবে না। বন্ধ করা অবস্থায় জেলি ৫-৬ মাস সংরক্ষণ করা যায়। অতএব, উপরিউক্ত পদ্ধতি অবলম্বন করে জেলি তৈরির মাধ্যমে পেয়ারা। সংরক্ষণ করা যায়।"
        },
        {
          "label": "ঘ",
          "question": "রাহেলা এবং সাবিনার গৃহীত উদ্যোগটি উদ্দীপকের আলোকে মূল্যায়ন করো ।",
          "explanation": "উদ্দীপকে রাহেলা এবং সাবিনা পেয়ারা প্রক্রিয়াজাত করে পেয়ারা সংরক্ষণ করার ব্যবস্থা করে। সারা বছর খাদ্যের চাহিদা পূরণে বিভিন্ন ফলের গুণগত মানের পরিবর্তন না। ঘটিয়ে আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে ফল সংরক্ষণ করাই হলো ফল প্রক্রিয়াজাতকরণ । প্রতিটি ফলই পুষ্টিতে ভরপুর। ফলে আমিষ ও শর্করা ছাড়া প্রচুর পরিমাণে খনিজ পদার্থ রয়েছে। শরীর ভালো রাখার জন্য একজন লোকের প্রতিদিন ৫৬ গ্রাম ফল খাওয়া উচিত। কিন্তু আমরা মাত্র ২০- ২৫ গ্রাম ফল খেয়ে থাকি। এক সমীক্ষায় দেখা গেছে, আমাদের দেশের ফলের মোট উৎপাদনের শতকরা ২৫-৩০ ভাগ অপচয় কিংবা বিনষ্ট হয়। কিন্তু এসব ফল দিয়ে আমরা আচার, জ্যাম, জেলি ইত্যাদি তৈরি করতে পারি। এসব দ্রব্য তৈরি করতে যেমন কারিগরি জ্ঞান বা ব্যয়বহুল যন্ত্রের প্রয়োজন হয় না, অন্যদিকে পুঁজিও কম লাগে। কৃষকরা গ্রামীণ পরিবেশে বা উৎপাদন এলাকায় ঘরে বসে এসব তৈরি করতে পারেন। ফলে একদিকে বেকার সমস্যা দূর হবে, অন্যদিকে খাদ্যাভ্যাস পরিবর্তনের মাধ্যমে ভাতের ওপর চাপ কমিয়ে খাদ্যাভাব ও পুষ্টির চাহিদার এক বিরাট অংশ মেটানো সম্ভব হবে। এতে করে অমৌসুমে বা বছরব্যাপী সংশ্লিষ্ট ফলের স্বাদ গ্রহণ করা যায়। তাছাড়া প্রক্রিয়াজাতকৃত দ্রব্যাদি বিদেশে রপ্তানির মাধ্যমে প্রচুর বৈদেশিক মুদ্রা অর্জন করা সম্ভব। খাদ্য প্রক্রিয়াজাতকরণ শিল্পের সাথে বহুলোক জড়িত থাকায় এদের কর্মসংস্থানেরও সুযোগ সৃষ্টি হচ্ছে। সুতরাং, দেশের পুষ্টি চাহিদা পূরণের পাশাপাশি অর্থনৈতিক উন্নয়নে রাহেলা ও সাবিনার গৃহীত উদ্যোগটি অর্থাৎ পেয়ারা প্রক্রিয়াজাত করে সংরক্ষণ অত্যন্ত বাস্তবসম্মত এবং গুরুত্বপূর্ণ বলে আমি মনে করি।"
        }
      ]
    }
  ]
}