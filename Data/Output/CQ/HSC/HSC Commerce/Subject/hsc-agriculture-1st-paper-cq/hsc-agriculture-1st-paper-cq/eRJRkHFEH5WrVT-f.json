{
  "title": "বিএএফ শাহীন কলেজ, ঢাকা ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "কৃষি কী?",
          "explanation": "কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি।"
        },
        {
          "label": "খ",
          "question": "কৃষি তথ্য সেবায় ইন্টারনেট কী কাজে লাগে, ব্যাখ্যা করো।",
          "explanation": "ইন্টারনেট হলো পৃথিবীজুড়ে বিস্তৃত অসংখ্য নেটওয়ার্কের সমন্বয়ে গঠিত একটি বৃহৎ নেটওয়ার্ক ব্যবস্থা। কৃষি তথ্য প্রাপ্তির একটি সমৃদ্ধ উৎস হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বা ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষি বিষয়ক তথ্য-উপাত্ত, টেকসই প্রযুক্তি সম্পর্কে জানতে পারে। ইন্টারনেট ব্যবহার করে কৃষি ফসলের উৎপাদন প্রযুক্তি ও ব্যবহার কৌশল, প্রযুক্তি ব্যবহারের সুফল, গবেষণালব্ধ ফলাফল, কৃষি বিষয়ক বিভিন্ন সমস্যার সমাধান পাওয়া যায়।"
        },
        {
          "label": "গ",
          "question": "চিত্র-১ এ প্রদর্শিত সভাটি তোমার বই এ আলোচিত কোন ধরনের সভাকে নির্দেশ করছে-ব্যাখ্যা করো।",
          "explanation": "চিত্র-১ এ প্রদর্শিত সভাটি বই-এ আলোচিত কৃষক সভাকে নির্দেশ করছে। কৃষি সম্প্রসারণ অধিদপ্তরের উপজেলা কৃষি অফিস প্রায় প্রতি মাসে অথবা প্রয়োজন অনুসারে মাঝে মাঝে কৃষকদের নিয়ে বিভিন্ন বিষয়ে সভা করে থাকেন, যা কৃষক সভা নামে পরিচিত। প্রতি মাসে যেকোনো তারিখে বা নির্দিষ্ট তারিখে এ সভার আয়োজন করা হয়। কৃষক সভায় গ্রামের নারী-পুরুষ নির্বিশেষে সব কৃষক অংশগ্রহণ করতে পারেন। সাধারণত ৫০-৬০ জন কৃষক এই সভায় অংশগ্রহণ করে। এই সভার মাধ্যমে সব ধরনের তথ্য একে অন্যের মধ্যে আদান-প্রদান করতে পারেন। কৃষক সভার মাধ্যমে কৃষি তথ্য ও সেবা বিস্তৃত করার পাশাপাশি কৃষকদের নতুন প্রযুক্তি গ্রহণে উদ্বুদ্ধ করা যায়। এছাড়া কৃষকদের হঠাৎ কোনো সমস্যা হলে তাৎক্ষণিকভাবে কৃষক সভা করে এর সমাধান দেওয়া হয়। কৃষক সভার মাধ্যমে কৃষকদের মধ্যে অভিজ্ঞতা, তথ্য ও মতবিনিময় হয়। ফলে জ্ঞান ও তথ্যে দুর্বল কৃষকদের জ্ঞান এবং কাজে স্পৃহা বাড়ে। কৃষি কর্মকর্তাদের প্রদত্ত পরামর্শ ও প্রযুক্তি প্রদর্শনের ফলে কৃষকদের জ্ঞান ও তথ্য আরও সমৃদ্ধ হয়। কৃষকেরা কৃষক সভা থেকে প্রাপ্ত জ্ঞান মাঠ পর্যায়ে প্রয়োগ করে সফলতা লাভ করেন।"
        },
        {
          "label": "ঘ",
          "question": "উদ্দীপকের ২ নং চিত্রটি কৃষি ও কৃষকের জ্ঞান বৃদ্ধিতে যথেষ্ট ভূমিকা রাখছে-বিশ্লেষণ করো।",
          "explanation": "নিম্নের অনুরূপঃ উদ্দীপকে চিত্র-১ এ প্রদর্শিত সমাবেশটি হলো উঠোন বৈঠক। কৃষকদের কৃষি সংক্রান্ত সমস্যা ও সম্ভাবনাগুলোকে চিহ্নিত করে সে বিষয়ে সেবা দেওয়ার জন্য কৃষকদের নিয়ে কৃষি সম্প্রসারণ কর্মকর্তা দ্বারা পরিচালিত বৈঠককে উঠোন বৈঠক বলে। উঠোন বৈঠক কৃষি সম্প্রসারণ কর্মধারার একটি কৌশল। উঠোন বৈঠকে ২৫-৩০ জন কৃষক অংশ গ্রহণ করেন। সাধারণত এলাকারই ১-২ জন কৃষক এ বৈঠকের প্রতিনিধি হয়ে থাকেন। এ বৈঠকে কৃষকরা তাদের উদ্ভুত সমস্যাগুলো একে অপরের সাথে বিনিময় করেন। এর ফলে সভায় উপস্থিত অন্য কৃষকেরাও তাদের বিভিন্ন সমস্যা (যেমন- প্রাকৃতিক দূর্যোগ, রোগপোকা দমন ইত্যাদি) সমাধানের উপায় বা সমস্যা এড়ানোর কৌশল জানতে পারেন। এছাড়া অনেক সময় এমন সব সমস্যার উদ্ভব হয়, যা একজন কৃষকের একার পক্ষে সমাধান করা সম্ভব হয় না। কিন্তু সম্মিলিতভাবে কৃষকেরা এ সমস্যার সমাধান করতে পারেন। কৃষকদের চাহিদা বা সমস্যা নিরূপনের পাশাপাশি বিভিন্ন নতুন কৃষিপ্রযুক্তি সংক্রান্ত আলোচনাও উঠোন বৈঠকে হয়ে থাকে। ফলে কৃষকদের জ্ঞান ও তথ্য আরও সমৃদ্ধ হয়। উঠোন বৈঠকের আরও একটি সুবিধা হলো এতে নারী-পুরুষ সকল কৃষকেরাই স্থানীয়ভাবে অংশগ্রহণ করতে পারে। অতএব, উপরোক্ত আলোচনা থেকে উঠোন বৈঠকের মাধ্যমে কৃষকদের কৃষি তথ্য ও সেবা প্রাপ্তির কৌশল সম্পর্কে জানা যায়।"
        }
      ]
    },
    {
      "number": "2",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "পৃথকীকরণ দূরত্ব কী?",
          "explanation": "বীজ ফসল চাষাবাদের সময় বিভিন্ন জাতের মধ্যে পরাগায়ন যাতে না ঘটতে পারে সেজন্য নিরাপদ দূরত্ব বজায় রাখাই হলো বীজ ফসলের পৃথকীকরণ দূরত্ব।"
        },
        {
          "label": "খ",
          "question": "সবুজ সার হিসেবে ধৈঞ্চা উপযোগী কেন?",
          "explanation": "ধৈঞা ছোট জীবনকালের উদ্ভিদ। এটি উৎপাদনে কোনো পরিচর্যার প্রয়োজন হয় না। উপরন্তু ধৈঞ্চা বাতাসের মুক্ত নাইট্রোজেন সংবন্ধন করে জমিতে নাইট্রোজেনের পরিমাণ বৃদ্ধি করে। তাছাড়া পরবর্তীতে একে সবুজ সার হিসেবে ব্যবহার করলে অন্যান্য পুষ্টি উপাদানও জমিতে যুক্ত হয়। এসব কারণেই সবুজ সার হিসেবে ধৈঞা উপযোগী।"
        },
        {
          "label": "গ",
          "question": "উদ্দীপকের A চিহ্নিত মৃত্তিকা কোন ধরনের, ব্যাখ্যা করো।",
          "explanation": "উদ্দীপকে A চিহ্নিত মৃত্তিকার pH ৭ এর কম বলে এটি অম্লীয় মাটি। অম্লীয় মাটির pH ১- ৬.৯ পর্যন্ত হয়ে থাকে। যে মাটির pH মান যত কম তার অম্লত্ব তত বেশি। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীব্র অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলী পর্যালোচনা করে বলা যায়, A চিহ্নিত মৃত্তিকা অম্লীয়।"
        },
        {
          "label": "ঘ",
          "question": "উদ্দীপকের A চিহ্নিত মৃত্তিকা নিরপেক্ষ মাটিতে রূপান্তর করতে প্রয়োজনীয় পদক্ষেপগুলো বিশ্লেষণ করো।",
          "explanation": "নিম্নের অনুরূপঃ উদ্দীপকের কৃষি কর্মকর্তা মি. রিপনের জমির অম্লত্ব সমস্যার সমাধানে প্রয়োজনীয় পরামর্শ দেন। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। V. সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা য়ায়। vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়।। পরিশেষে বলা যায়, যেহেতু মাটির অন্নমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে ফলন বৃদ্ধি করা যায়।"
        }
      ]
    },
    {
      "number": "3",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "Biofertilizer কী?",
          "explanation": "যে সকল জৈবিক দ্রব্য মাটিতে প্রয়োগ করার পর তা মাটির জৈব-রাসায়নিক প্রক্রিয়া ত্বরান্বিত করার মাধ্যমে মাটির উর্বরতা সংরক্ষণ এবং উদ্ভিদকে পুষ্টি দ্রব্য সরবাহের মাধ্যমে উৎপাদন বৃদ্ধি করে সে সকল দ্রব্যই হলো বায়োফার্টিলাইজার বা বায়োসার।"
        },
        {
          "label": "খ",
          "question": "কলা রুয়ে না কেটো পাত, তাতেই কাপড় তাতেই ভাত-ব্যাখ্যা করো।",
          "explanation": "\"কলা বুয়ে না কেটো পাত, তাতেই কাপড় তাতেই ভাত- এটি মূলত খনার বচন। রেটুন চাষে ফসল কাটার পর গোড়া থেকে নতুন ধান বা কুশি বের হওয়ার ফলে পুনরায় ফসল পাওয়া যায়। ধান, কলা, আখ, আনারস, তুলা প্রভৃতি ফসলে রেটুন চাষ করা হয়। খনার বচন অনুযায়ী, ফসল তোলার পর গোড়া তুলে না ফেলে দিলে সেখানেই নতুন ফসল হবে, ফলে এখান থেকেই জীবিকার ব্যবস্থা হবে। উল্লিখিত খনার বচন মূলত রেটুন চাষের দিকে ইঙ্গিত করে।"
        },
        {
          "label": "গ",
          "question": "উদ্দীপকের চিত্র-১ এ প্রদর্শিত পদ্ধতিটি তোমার বই এ আলোচিত কোন ধরনের ধান চাষের পদ্ধতিকে ইঙ্গিত করছে-ব্যাখ্যা করো।",
          "explanation": "উদ্দীপকের চিত্র-২ এ প্রদর্শিত সেচ ব্যবস্থাপনা পদ্ধতিটি হলো পর্যায়ক্রমিক ভেজানো ও শুকানো বা AWD (Alternate Wetting and Drying) পদ্ধতি। এই পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের একটি পাইপ (প্লাস্টিকের বা বাঁশের) প্রয়োজন হয়। পাইপটির উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত হবে। পাইপটি ধানক্ষেতে এমনভাবে স্থাপন করতে হয় যেন ছিদ্রহীন অংশ ১০ সেমি মাটির উপরে থাকে। ধানের চারা রোপণের ১০-১৫ দিন পর্যন্ত ২-৪ সেমি দাঁড়ানো পানি রাখতে হয়। এরপর পাইপের তলায় যখন মাটি দেখা যায় তখন পুনরায় সেচ দিতে হয় এবং প্রতিবার সেচের সময় এমন পরিমাণ পানি দিতে হয় যেন জমির ৫ সেমি গভীরতায় পানি থাকে। যখন সেচের প্রয়োজন হয় ঠিক তখনই পানি সেচ দেওয়া হয় বলে এই পদ্ধতিতে গতানুগতিক সেচ পদ্ধতির তুলনায় প্রায় ৩০-৩৫% পানির সাশ্রয় হয়। গতানুগতিক পদ্ধতিতে প্রতিকেজি ধান উৎপাদনে ৩৫০০-৪০০০ লিটার পানি লাগে, কিন্তু AWD তে লাগে মাত্র ২০০০ 'লিটার। AWD পদ্ধতিতে জমিতে দাঁড়ানো পানি না রেখে জমি সবসময় আর্দ্র রাখা হয়। এতে মাটির গুণগত মান বজায় থাকে, মিথেন গ্যাসের নিঃসরণ কম হয় ও পরিবেশ সুরক্ষিত থাকে। এ পদ্ধতিতে সেচ প্রদানে গতানুগতিকের তুলনায় প্রায় ২৫-৩০% জ্বালানি খরচ কম হয়। উপরিউক্ত আলোচনা থেকে বলা যায় চিত্র-২ এ প্রদর্শিত পদ্ধতিটি অর্থাৎ 'AWD, পদ্ধতিটি ধানচাষে পানির যথাযথ ব্যবহার নিশ্চিত করে।"
        },
        {
          "label": "ঘ",
          "question": "উদ্দীপকের চিত্র-২ এ প্রদর্শিত পদ্ধতিটি ধান চাষে পানির যথাযথ ব্যবহার নিশ্চিত করে-বিশ্লেষণ করো।",
          "explanation": "উদ্দীপকের চিত্র-২ এ প্রদর্শিত সেচ ব্যবস্থাপনা পদ্ধতিটি হলো পর্যায়ক্রমিক ভেজানো ও শুকানো বা AWD (Alternate Wetting and Drying) পদ্ধতি। এই পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের একটি পাইপ (প্লাস্টিকের বা বাঁশের) প্রয়োজন হয়। পাইপটির উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত হবে। পাইপটি ধানক্ষেতে এমনভাবে স্থাপন করতে হয় যেন ছিদ্রহীন অংশ ১০ সেমি মাটির উপরে থাকে। ধানের চারা রোপণের ১০-১৫ দিন পর্যন্ত ২-৪ সেমি দাঁড়ানো পানি রাখতে হয়। এরপর পাইপের তলায় যখন মাটি দেখা যায় তখন পুনরায় সেচ দিতে হয় এবং প্রতিবার সেচের সময় এমন পরিমাণ পানি দিতে হয় যেন জমির ৫ সেমি গভীরতায় পানি থাকে। যখন সেচের প্রয়োজন হয় ঠিক তখনই পানি সেচ দেওয়া হয় বলে এই পদ্ধতিতে গতানুগতিক সেচ পদ্ধতির তুলনায় প্রায় ৩০-৩৫% পানির সাশ্রয় হয়। গতানুগতিক পদ্ধতিতে প্রতিকেজি ধান উৎপাদনে ৩৫০০-৪০০০ লিটার পানি লাগে, কিন্তু AWD তে লাগে মাত্র ২০০০ 'লিটার। AWD পদ্ধতিতে জমিতে দাঁড়ানো পানি না রেখে জমি সবসময় আর্দ্র রাখা হয়। এতে মাটির গুণগত মান বজায় থাকে, মিথেন গ্যাসের নিঃসরণ কম হয় ও পরিবেশ সুরক্ষিত থাকে। এ পদ্ধতিতে সেচ প্রদানে গতানুগতিকের তুলনায় প্রায় ২৫-৩০% জ্বালানি খরচ কম হয়। উপরিউক্ত আলোচনা থেকে বলা যায় চিত্র-২ এ প্রদর্শিত পদ্ধতিটি অর্থাৎ 'AWD, পদ্ধতিটি ধানচাষে পানির যথাযথ ব্যবহার নিশ্চিত করে।"
        }
      ]
    },
    {
      "number": "4",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "বীজ শোধনের একটি রাসায়নিকের নাম লেখো।",
          "explanation": "বীজ শোধনের জন্য ব্যবহৃত একটি রাসায়নিক হলো ভিটাভ্যাক্স।"
        },
        {
          "label": "খ",
          "question": "রোগিং কেন গুরুত্বপূর্ণ? ব্যাখ্যা করো।",
          "explanation": "রোগিং বা বাছাইকরণ হলো বীজ ফসলের জমি থেকে অনাকাঙ্ক্ষিত গাছ তুলে ফেলা। রোগিং করার ফলে ফসল বীজের মৌলিক বিশুদ্ধতা বজায় থাকে, উন্নত গুণাগুনসম্পন্ন বীজ উৎপাদন এবং রোগ ও পোকা বিস্তার রোধ করা যায়। এ পদ্ধতিতে অনাকাঙ্ক্ষিত গাছ তুলে ফেলা হয় বলে পুষ্টি ও আলো-বাতাস নিয়ে প্রতিযোগিতা কম হয় এবং নির্বাচিত গাছ সঠিকভাবে বেড়ে উঠতে পারে। তাই রোগিং খুব গুরুত্বপূর্ণ।"
        },
        {
          "label": "গ",
          "question": "উদ্দীপকের চিত্র-১ এ প্রদর্শিত নডিউল উৎপাদনের জন্য ব্যবহৃত অণুজীবের উৎপাদন প্রক্রিয়া ধাপসহ ব্যাখ্যা করো।",
          "explanation": "উদ্দীপকের চিত্রে প্রদর্শিত ধৈঞ্চা উদ্ভিদের মূলে নডিউল উৎপাদনের জন্য ব্যবহৃত অণুজীব হলো রাইজোবিয়াম। উক্ত সার তৈরির পদ্ধতি নিচে দেওয়া হলো- উপযুক্ত রাইজোবিয়াম নির্বাচন : ধৈঞ্চা উদ্ভিদের জন্য উপযুক্ত প্রজাতির রাইজোবিয়াম নির্বাচন করা হয়। রাইজোবিয়াম কালচার তৈরি : নির্বাচিত রাইজোবিয়াম ল্যাবে পুষ্টি মাধ্যমের মাধ্যমে বৃদ্ধি করানো হয় এবং একটি সক্রিয় ব্যাকটেরিয়া কালচার তৈরি করা হয়। বীজের প্রাক-প্রক্রিয়াজাতকরণ : ধৈঞ্চার বীজগুলো পানি বা আঠালো পদার্থ (যেমন গুঁড়ের দ্রবণ) দিয়ে ভিজিয়ে নেওয়া হয়, যাতে রাইজোবিয়াম ভালোভাবে আটকে থাকতে পারে। বীজে রাইজোবিয়াম প্রয়োগ : প্রস্তুতকৃত ব্যাকটেরিয়া কালচার বীজের গায়ে ভালোভাবে লাগানো হয়। ছায়ায় শুকানো : রাইজোবিয়াম মিশ্রিত বীজগুলো সরাসরি রোদে নয়, বরং ছায়ায় শুকানো হয়। বপন : শুকানোর পর সেই বীজ মাঠে বপন করা হয়। বীজ অঙ্কুরোদগমের পর ধীরে ধীরে রাইজোবিয়াম মূলের গাঁটে নডিউল তৈরি করে। নাইট্রোজেন স্থায়ীকরণ : নডিউল গঠনের মাধ্যমে রাইজোবিয়াম বায়ুমণ্ডলীয় নাইট্রোজেন স্থায়ী করে মাটিকে উর্বর করে তোলে।"
        },
        {
          "label": "ঘ",
          "question": "ভালো বীজ উৎপাদনের ক্ষেত্রে কৃষকের বীজ উৎপাদন কৌশল আলোচনা করো।",
          "explanation": "ভালো বীজ উৎপাদনের ক্ষেত্রে কৃষকের বীজ উৎপাদনের কৌশল নিচে আলোচনা করা হলো বীজ উৎপাদনের জন্য প্রথমোতাপমাত্রা, বৃষ্টিপাত, সূর্যের আলো, ভূমির উচ্চতা, বাতাসের আপেক্ষিক আর্দ্রতা ইত্যাদি সম্পর্কে ধারণা নিতে হবে। এরপর সে অনুযায়ী মাটি নির্বাচন করতে হবে। কেননা একেক ফসলের জন্য একেক ধরনের মাটি উপযুক্ত। তারপর মাটির গঠন, বুনট ও উর্বরতা অনুযায়ী বীজ ফসল উৎপাদনের উপযোগী জমি নির্বাচন করতে হবে। একই প্রজাতির বিভিন্ন জাতের মধ্যে পরাগায়ন যাতে না ঘটে এই জন্য নির্দিষ্ট পৃথকীকরণ দূরত্ব বজায় রাখতে হবে। এরপর যে যে ফসল চাষ করা হবে সে ফসলের বিশুদ্ধ বীজ সংগ্রহ করে বীজের বিশুদ্ধতা, অঙ্কুরোদগম ক্ষমতা, বপনের সময়, মাটির উর্বরতা ও উৎপাদন লক্ষ্যমাত্রা বিবেচনা করে বীজের হার নির্ধারণ করতে হবে। রোগ প্রতিরোধের জন্য বীজ বপনের পূর্বে তা শোধন করে নিতে হবে। এরপর জমিতে সুষম মাত্রায় সার ও সেচ দিতে হবে এবং পানি নিকাশ করতে হবে। এরপর রোগ-পোকা, আগাছা দমনের জন্য বীজ ফসলের পরিচর্যা করতে হবে। প্রয়োজন অনুযায়ী জমিতে রোগিং করতে হবে। বীজ পরিপক্ক হওয়ার পরপরই কেটে মাড়াই করে ঝেড়ে পরিষ্কার করতে হবে। এরপর সংগৃহীত বীজ ও সঠিকভাবে শুকিয়ে যথাযথ আর্দ্রতা বজায় রেখে সংরক্ষণ করতে হবে। অতএব বলা যায়, ভালো বীজ উৎপাদনে কৃষকদের উপরিউক্ত কার্যক্রমগুলো সম্পন্ন করতে হবে।"
        }
      ]
    },
    {
      "number": "5",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "গ্রেডিং ছাড়া ফসলের ভালো মান রক্ষা করা সম্ভব নয়- ব্যাখ্যা করো।",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি সংরক্ষণে গ্রেডিং করা জরুরি। কারণ ফল ও শাকসবজি বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল ও শাকসবজি সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল ও শাকসবজি সংরক্ষণ না করলে খারাপ ফল ও সবজি থেকে জীবাণু ভালো মানের সবজি ও ফলে সংক্রমিত হয়ে ফলের সংরক্ষণকাল মারাত্মকভাবে কমিয়ে দেয়। তাই বলা যায়, গ্রেডিং ছাড়া ফসলের ভালো মান রক্ষা সম্ভব নয়।"
        },
        {
          "label": "গ",
          "question": "উদ্দীপকের পোকাটির জীবনচক্রে C ধাপটি ব্যাখ্যা করো।",
          "explanation": "নিম্নের অনুরূপঃ উদ্দীপকে প্রদর্শিত 'C' চিহ্নিত পর্যায়টি হলো রেশমের কোকুন। রেশম পোকার জীবনচক্র ডিম, লার্ভা (শূককীট), পিউপা (মূককীট) ও পূর্ণাঙ্গ অবস্থা- এ চারটি পর্যায়ে সম্পন্ন হয়। লার্ভা পূর্ণতা প্রাপ্তির পর পালন ট্রে থেকে সরিয়ে গুটি তৈরির জন্য বড় এক ধরনের ডালায় রাখা হয়। এ ডালাকে চন্দ্রাকি বলা হয়। এটি বাঁশ দিয়ে তৈরি এবং এতে চন্দ্রাকারে গঠিত অনেক অংশ থাকে যেগুলোতে রেশম কীটের লার্ভাগুলো গুটি তৈরি করে। লার্ভা মুখোপাঙ্গের কাছে স্পিনারেট দিয়ে রেশমগ্রন্থি থেকে রেশম নিঃসৃত করে এবং সেই রেশম বাতাসে শুকিয়ে লম্বা শক্ত সুতোয় পরিণত হয়। সুতোর উপর আঠালো পদার্থ থাকে যা সুতায় প্যাঁচের সময় একটার সাথে আর একটা আটকে যায়। লার্ভা মাথা নাড়তে থাকে আর সুতা বের হয়ে একটি আবরণ তৈরি হতে থাকে। এ আবরণ ধীরে ধীরে ঘন হয় এবং লার্ভার দেহকে ঢেকে ফেলে। একে গুটি বা কোকুন বলে। একটি গুটি তৈরি করতে লার্ভাকে ৬০ হাজার থেকে ৩ লক্ষ বার মাথা নাড়তে হয়। এ গুটির মধ্যে লার্ভা আবদ্ধ হয়ে পিউপায় পরিণত হয়। কিন্তু পিউপা পূর্ণতা লাভের পূর্বেই গুটি সংগ্রহ করতে হয়। অতএব, উপরের আলোচনা হতে রেশম পোকার কোকুন পর্যায়টি সম্পর্কে জানা যায়।"
        },
        {
          "label": "ঘ",
          "question": "আমদানি নির্ভর বস্ত্রশিল্পের কাঁচামালের যোগানে পোকাটির গুরুত্ব আলোচনা করো।",
          "explanation": "নিম্নের অনুরূপঃ উদ্দীপকের চিত্রে প্রদর্শিত পোকাটি হলো রেশম পোকা। বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে তুঁত গাছ লাগিয়ে রেশম পোকা চাষ করা যায়। একবার রোপণকৃত গাছ ২০-২৫ বছর পর্যন্ত বাঁচে। অতি সহজে বছরে ৪/৫ বার রেশম পালন করে অর্থ আয় করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। অল্প পুঁজি, স্বল্প জায়গা ও প্রশিক্ষণ নিয়ে রেশম চাষ শুরু করা যায়। এতে ঝুঁকি কম থাকে, অর্থাৎ প্রাকৃতিক দুর্যোগ, দাম কম হওয়া অথবা অন্য কোনো ব্যাপারে আর্থিক ক্ষতি হওয়ার সম্ভাবনা কম থাকে। এর মাধ্যমে বাড়ির মহিলা, বেকার সবাই ঘরে বসে উপার্জন করতে পারে। রেশম চাষের মাধ্যমে জ্বালানি, জৈব সার, হাঁস-মুরগি ও গবাদিপশুর খাদ্য পাওয়া যায়। রেশম পোকার মূককীটের তেল গাছ ও হাঁস-মুরগির খাদ্য হিসেবে এবং মূককীট সাবান তৈরিতে ব্যবহৃত হয়। বাংলাদেশের একটি বড় খাত হচ্ছে পোশাক শিল্প। যেখানে রেশমের গুরুত্বপূর্ণ ভূমিকা রয়েছে। রেশম সুতা থেকে উন্নত মানের ও অধিক মূল্যের পোশাক তৈরি হয়। আমাদের দেশীয় ঐতিহ্যের রেশমি পোশাক ও দ্রব্যাদি দেশের চাহিদা মিটিয়ে রপ্তানি হচ্ছে। এছাড়া রেশম সুতা অন্যান্য কৃত্রিম সুতার সাথে মিশিয়ে বিভিন্ন ধরনের কাপড় তৈরি করা হয় যেমন- টেরিলিনের সাথে টেরিসিল্ক, তুলার সুতার সাথে কটসিল্ক ইত্যাদি। শৈল্য চিকিৎসায় সেলাই করার জন্য বিশেষ ধরনের রেশম সুতা ব্যবহার করা হয়। সর্বপ্রথম সিজারিয়ান অপারেশনের পর সেলাই করতে এ সুতা ব্যবহার করা হয়। রেশম সুতা তাপ অপরিবাহী বলে বৈদ্যুতিক যন্ত্রপাতির অপরিবাহী আবরণ হিসেবে ব্যবহৃত হয়। টেলিফোন, ওয়ারলেস, বেতার সেট এর কয়েল ইনসুলেশন করতে ব্যবহৃত হয়। পরিশেষে বলা যায়, বাংলাদেশের জাতীয় অর্থনীতিতে রেশম চাষ অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "পাটের বৈজ্ঞানিক নাম কী?",
          "explanation": "কপাটের বৈজ্ঞানিক নাম Corchorus capsularis."
        },
        {
          "label": "খ",
          "question": "রিবন রেটিং কেন করা হয়?",
          "explanation": "পাটের রিবন রেটিং হলো পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পচানোর ব্যবস্থাই হলো রিবন রেটিং। পাট উৎপাদনকারী এলাকায় পচন পানির অভাব থাকলে উৎপাদিত পাটের আঁশ খুব নিম্নমানের হয়ে থাকে, ফলে পাট বিক্রি করে ভালো মূল্য পাওয়া যায় না। এই পদ্ধতি প্রয়োগ করে স্বল্প পানি এলাকায় সহজেই উন্নত আঁশ পাওয়া সম্ভব। ছাল পচাতে অল্প জায়গা লাগে এবং ছাল পচানো পানি পরবর্তীতে জমিতে জৈব সার হিসেবে ব্যবহার করা যায়। তাই রিবন রেটিং পদ্ধতিতে পাট পচানো হয়।"
        },
        {
          "label": "গ",
          "question": "চিত্রে প্রদর্শিত ফসলে আখের কোন রোগটি দেখা যাচ্ছে? ব্যাখ্যা করো।",
          "explanation": "চিত্রে প্রদর্শিত আখ ফসল লাল পচা রোগে আক্রান্ত। আখ গাছে লাল পচা রোগ দেখা দিলে প্রথমে পাতায় রোগের লক্ষণ প্রকাশ পায়। আখের পাতার উপরিভাগে প্রথমে ছোট ছোট অসংখ্য লাল দাগের সৃষ্টি হয়, যা পরে পুরো পাতাকে ছেয়ে ফেলে। এছাড়া পাতা হলদে হয়ে আস্তে আস্তে শুকিয়ে যায়। এ রোগে আখের কান্ড পচে যায়। আক্রান্ত কাণ্ড লম্বালম্বিভাবে চিড়লে ভেতরের কোষগুলোর ফ্যাকাশে লাল রং দেখা যায় এবং আড়াআড়িভাবে ছোপ ছোপ সাদা অংশ দ্বারা ভাগ হয়ে যায়। উপরের লক্ষণগুলো বিবেচনা করে বলা যায়, প্রদর্শিত চিত্রের আখ ফসলে লাল পচা রোগ দেখা দিয়েছে।"
        },
        {
          "label": "ঘ",
          "question": "উপর্যুক্ত রোগের প্রতিকার ও প্রতিরোধে একজন কৃষক কী ধরনের পদক্ষেপ নিতে পারে বলে তুমি মনে করো? বিশ্লেষণ করো।",
          "explanation": "উদ্দীপকে প্রদর্শিত চিত্রে লাল পচা রোগ দেখা দিয়েছে। বিভিন্ন পদ্ধতি গ্রহণের মাধ্যমে সহজেই লাল পচা রোগ প্রতিকার ও প্রতিরোধ করা যাবে। এক্ষেত্রে প্রতিরোধমূলক ব্যবস্থা হিসেবে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে প্রতিকার হিসেবে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়।"
        }
      ]
    },
    {
      "number": "7",
      "uddipok": "সিয়াম তার বাবার সাথে ট্রেনে যাওয়ার সময় দেখল স্টেশনের পাশে একজন ফল বিক্রেতা দীর্ঘদিন সংরক্ষণ করা যয় এমন কিছু ফল বিক্রি করছিলেন। তার পাশেই আরেকজন বিক্রেতা এক ধরনের মুখরোচক মচমচে খাবার বিক্রি করছিলেন। সে তার বাবাকে খাবারটি কিনে দিতে বললে তার বাবা বলল, তোমার মা বাসায় খাবারটি তৈরি করে দিবেন। তার বাবা আরও বললেন, বাহিরের খাবার স্বাস্থ্যসম্মত নয়।",
      "tag": "BAFSC 25",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "ফল প্রসেসিং করা হয় কেন?",
          "explanation": "ফল জাতীয় খাদ্যদ্রব্যের প্রকৃতিগত ও গুণগত পরিবর্তন না ঘটিয়ে ব্যবহার উপযোগী করে রাখার বিশেষ পদ্ধতিই হলো ফল প্রসেসিং বা প্রক্রিয়াজাতকরণ। ফল প্রসেসিং-এর মাধ্যমে অমৌসুমে ফলের চাহিদা পূরণ করা যায়। ফলে রয়েছে প্রচুর ভিটামিন ও খনিজ পদার্থ। প্রক্রিয়াজাতকৃত ফল দিয়ে সারা বছরের সব ধরনের পুষ্টি চাহিদা পূরণ করা যায়। বাংলাদেশে মৌসুমের সময় উৎপাদিত ফলের উল্লেখযোগ্য অংশ নষ্ট হয়। অথচ সেগুলো যথাযথভাবে প্রক্রিয়াজাত করে সংরক্ষণ করা হলে তা খাদ্য ও পুষ্টি নিরাপত্তা দিতে সক্ষম। বর্তমানে বেকার জনগোষ্ঠী সংরক্ষণ শিল্পের সাথে যুক্ত হয়ে কর্মসংস্থানের সংকট দূর করতে পারে। এছাড়াও সংরক্ষিত ফল বিদেশে রপ্তানি করে বিপুল বৈদেশিক মুদ্রা অর্জন করা সম্ভব।"
        },
        {
          "label": "গ",
          "question": "সিয়ামের মা কীভাবে মুখরোচক খাদ্যটি তৈরি করবে ব্যাখ্যা করো।",
          "explanation": "নিম্নের অনুরূপঃ উদ্দীপকের বর্ণিত মুখরোচক হালকা খাবারটি হলো আলুর চিপস। নিচে এই চিপস তৈরির পদ্ধতি বর্ণনা করা হলো: i. প্রথমে আলুগুলো ভালো করে ধুয়ে বঁটি অথবা ছুরি দিয়ে খোসা ছাড়িয়ে ২% লবণ পানিতে ডুবিয়ে রাখতে হবে। ii. এবার আলুগুলো স্লাইসার দিয়ে ১.৫ মিমি মাপে গোল করে কেটে আবারও লবণ পানিতে ডুবিয়ে রাখতে হবে। iii. স্লাইসগুলো লবণ পানি থেকে উঠিয়ে পানিতে ভালো করে ধুয়ে নিয়ে গরম পানিতে ৩-৪ মিনিট ব্লাঞ্চিং করতে হবে। iv. স্লাইসগুলো গরম পানি থেকে উঠিয়ে কেএমএস মিশ্রিত (০.৫ গ্রাম/লিটার) ঠান্ডা পানিতে ১০ মিনিট ডুবিয়ে রাখতে হবে। V. এবার আলুর স্লাইসগুলো পানি থেকে ঝাঝরা চামচ দিয়ে উঠিয়ে অ্যালুমিনিয়াম অথবা বাঁশের চালুনিতে তুলে নিতে হবে। vi. পানি ঝরে গেলে আলুর স্লাইসগুলো ফুটন্ত সয়াবিন তেলে/পাম ওয়েলে ডুবিয়ে ভালোভাবে ভেজে নিতে হবে। vii. আলুর চিপসগুলো তেলমুক্ত করার জন্য পরিষ্কার কাগজ/টিস্যু পেপারের উপর কিছুক্ষণ রেখে দিতে হবে। viii. এবার মরিচের গুঁড়া, বীট লবণ ইত্যাদি মিশিয়ে পরিবেশন করলেই হয়ে গেল। ix. সংরক্ষণ করতে চাইলে পলিপ্রোপাইলিন প্লাস্টিকের বয়ামে মুখ বন্ধ করে রাখতে হবে। উপরিউক্তভাবে আলুর চিপস তৈরি করার পদ্ধতি সম্পর্কে জানা যায়।"
        },
        {
          "label": "ঘ",
          "question": "দীর্ঘদিন ফল সংরক্ষণের জন্য একজন ফল বিক্রেতা কী কী ধরনের পদক্ষেপ নিতে পারে বলে তুমি মনে করো-আলোচনা করে।",
          "explanation": "দীর্ঘদিন ফল সংরক্ষণের জন্য ফল বিক্রেতা তার ফলগুলোকে নিম্নলিখিত উপায়ে সংরক্ষণ করতে পারেন- i. ফ্রিজিং পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন পর্যন্ত সংরক্ষণ করা যায়। ১০° সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়, ফলে নিম্ন তাপমাত্রায় ফল অনেকদিন সংরক্ষণ করা যায়। ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়। টাটকা ফল ভালোভাবে পরিষ্কার-পরিচ্ছন্ন করে যথাযথভাবে প্রি-কুলিং করার পর হিমাগারে সংরক্ষণ করতে হয়। iii. প্রক্রিয়াজাত করে সংরক্ষণ: তাপ ও রাসায়নিক দ্রব্যের সাহায্যে অনেকদিন পর্যন্ত ফল সংরক্ষণ করা যায়। এ পদ্ধতিতে খাদ্য মানের তেমন কোনো পরিবর্তন হয় না। এছাড়াও চিনি ও এসিড সংযোজন করে, জেলি ও জ্যাম এবং আচার তৈরি করে, মোরব্বা প্রস্তুত করে ফল দীর্ঘদিন সংরক্ষণ করা যায়। iv. শুকিয়ে সংরক্ষণ: ফলকে নির্জলিকরণ প্রক্রিয়ায় শুকিয়ে সংরক্ষণ করা যায়। এ পদ্ধতিতে প্রায় ৬ মাস পর্যন্ত ফল সংরক্ষণ করা যায়।"
        }
      ]
    },
    {
      "number": "8",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "GOT কী?",
          "explanation": "কোনো একটি তুলা জাতের বীজ, তুলার আঁশ ও বীজের অনুপাতই হলো GOT (Ginning out Turn) |"
        },
        {
          "label": "খ",
          "question": "মাশরুমকে আদর্শ খাবার বলা হয় কেন-ব্যাখ্যা করো।",
          "explanation": "মাশরুম প্রোটিন সমৃদ্ধ সবজি। এতে অনেক ওষধিগুণ ও পুষ্টিমান রয়েছে। মাশরুমে পরিমিত কার্বোহাইড্রেট ও যথেষ্ট আঁশ (৮-১০%) রয়েছে। প্রতি ১০০ গ্রাম শুকানো মাশরুমে ২০-৩০ গ্রাম প্রোটিন রয়েছে। মাশরুম কম চর্বি, কোলেস্টেরলযুক্ত ও লিনোলিক এসিড সমৃদ্ধ যা হৃদরোগের জন্য উপকারী। মাশরুমে ৪২% পটাশিয়াম থাকে। এছাড়া ফসফরাস, সোডিয়াম, ক্যালসিয়াম ও ম্যাগনেসিয়ামের পরিমাণ প্রায় ৬৮%। মানবদেহের প্রয়োজনীয় ৯টি অ্যামাইনো এসিডের সবগুলোই মাশরুমে বিদ্যমান। ফলে মাশরুম সকল বয়সি মানুষের জন্য উপযোগী খাদ্য। তাই মাশরুমকে আদর্শ খাদ্য বলা হয়।"
        },
        {
          "label": "গ",
          "question": "উদ্দীপকে \"?\" অংশে মৌমাছির কোন প্রকার উল্লেখ করা হয়েছে-ব্যাখ্যা করো।",
          "explanation": "উদ্দীপকে '?' অংশে শ্রমিক মৌমাছি উল্লেখ করা হয়েছে। মৌমাছি পরিবারভুক্ত, সামাজিক ও দলবদ্ধ পতঙ্গ। একটি মৌচাকে সাধারণত তিন শ্রেণির মৌমিাছি পাওয়া যায়- রাণী, পুরুষ ও শ্রমিক মৌমাছি। শ্রমিক মৌমাছি: প্রতি কলোনীতে এক হাজার থেকে লাখ পর্যন্ত মৌমাছি বাস করে। এর ৯০ ভাগই শ্রমিক মৌমাছি। শ্রমিক মৌমাছির কাজ হলো মৌচাক তৈরি, মৌচাক রক্ষা ও ব্যবস্থাপনা, মৌচাক পরিষ্কার করা ও পাহারা দেওয়া, মধু অনুসন্ধান ও সংগ্রহ করা, মোম প্রস্তুত করা, রাণীকে খাওয়ানো, রাণীর পরিচর্যা করা ইত্যাদি কাজ করে থাকে।"
        },
        {
          "label": "ঘ",
          "question": "বেকারত্ব দূরীকরণে ও পুষ্টির চাহিদা পূরণে মৌচাষ অত্যন্ত গুরুত্বপূর্ণ-বিশ্লেষণ করো।",
          "explanation": "চিত্রে প্রদর্শিত পতঙ্গগুলো হলো মৌমাছি। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। উপরিউক্ত আলোচনা থেকে বলা যায়, উদ্দীপকে উল্লিখিত পতঙ্গগুলোর অর্থাৎ মৌমাছির অর্থনৈতিক গুরুত্ব অপরিসীম।"
        }
      ]
    }
  ]
}