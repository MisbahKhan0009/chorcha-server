{
  "title": "কুমিল্লা সরকারী কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সীমিত সম্পদ আর অধিক জনসংখ্যার দেশ বাংলাদেশ। বিপুল জনসংখ্যার খাদ্য চাহিদা পূরণে, কৃষি গবেষণা প্রতিষ্ঠান সমূহ প্রতিনিয়ত উচ্চ ফলনশীল জাত উদ্ভাবন করে যাচ্ছে। সেই সাথে BADC কৃষকের মাঝে কৃষি উপকরণ সরবরাহ করছে সরকারের পক্ষ থেকে।'",
      "tag": "CGC 24",
      "sub_questions": [
        {
          "label": "ক",
          "question": "অভিজ্ঞ কৃষক কাকে বলে?",
          "explanation": "একজন স্থানীয় নেতা ও কৃষকদের পরামর্শদাতা যিনি নিজ উৎসাহে কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন তাকে অভিজ্ঞ কৃষক বলে।"
        },
        {
          "label": "খ",
          "question": "কৃষক সভার গুরুত্ব ব্যাখ্যা করো।",
          "explanation": "ফসল চাষাবাদে মৌসুম শুরুর আগে অথবা মাঝে কৃষক সভা ও উঠোন বৈঠক করা হয়। কৃষক সভা ও উঠোন বৈঠকের মাধ্যমে কৃষকদের মধ্যে অভিজ্ঞতা, জ্ঞান ও তথ্য নিয়ে মতবিনিময় হয়। কৃষি কর্মকর্তাদের অংশগ্রহণের ফলে কৃষকদের জ্ঞান ও তথ্য আরো সমৃদ্ধ হয়। মতবিনিময়ের ফলে কৃষকদের জ্ঞান বাড়ে এবং কাজে স্পৃহাও বাড়ে। এছাড়া হঠাৎ সমস্যা হলে তাৎক্ষণিক কৃষক সভার মাধ্যমে সমস্যা প্রতিরোধ ব্যবস্থা জানা যায়। তাই কৃষক সভা ও উঠোন বৈঠকের গুরুত্ব অনেক।"
        },
        {
          "label": "গ",
          "question": "উদ্দীপকে উল্লিখিত গবেষণা প্রতিষ্ঠানের ভূমিকা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষণা ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের 'ধান গবেষণা ইনস্টিটিউট অন্যতম। 'এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন- বীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান-প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণের মাধ্যমে ধানের উৎপাদন বৃদ্ধিতে ও দেশের খাদ্য চাহিদা পূরণে প্রতিষ্ঠানটির ভূমিকা অনস্বীকার্য।"
        },
        {
          "label": "ঘ",
          "question": "উদ্দীপকে উল্লিখিত শেষোক্ত প্রতিষ্ঠানের কার্যাবলি বিশ্লেষণ করো.",
          "explanation": "উদ্দীপকের শেষোক্ত প্রতিষ্ঠানটি হলো বাংলাদেশ কৃষি উন্নয়ন কর্পোরেশন (BADC) | কৃষি উন্নয়ন ও এর আধুনিকীকরণে বিএডিসি বিভিন্ন কার্য সম্পাদন করে। এ সংস্থাটি বিভিন্ন সার উৎপাদনকারী প্রতিষ্ঠান থেকে সরাসরি সার সংগ্রহ করে পরবর্তীতে সরকার নির্ধারিত মূল্যে ডিলারদের মাধ্যমে কৃষকদের কাছে সরবরাহ করে। বিএডিসি (BADC) সেচ সম্প্রসারণে সম্প্রতি গ্রাউন্ড ওয়াটার জোনিং ম্যাপ প্রবর্তন করেছে। এছাড়া ভূ-উপরিস্থ ও ভূ-গর্ভস্থ পানির সর্বোত্তম ব্যবহার নিশ্চিতকরণ এবং মানসম্পন্ন সার আমদানি ও বিতরণ কার্যক্রমগুলো বাস্তবায়ন করে। BADC সার, বীজ, চাষযন্ত্র, সেচযন্ত্র, পণ্য প্রক্রিয়াজাতকরণ যন্ত্র প্রভৃতি উপকরণ সংগ্রহ ও সরবরাহের ব্যবস্থা করে কৃষকের চাহিদা পূরণে নিরলসভাবে কাজ করে যাচ্ছে। ২নং কৃষি গবেষণা প্রতিষ্ঠানটি হলো বাংলাদেশ কৃষি গবেষণা কাউন্সিল (BARC)। এটি কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং কৃষি সম্প্রসারণ সংস্থাসমূহের কর্মকাণ্ড সমন্বয়ে সহায়ক ভূমিকা পালন করে। কৃষিক্ষেত্রে প্রয়োজনীয় গবেষণার পরিকল্পনা প্রণয়ন ও অগ্রাধিকার নির্ধারণ করে এবং কৃষিক্ষেত্রে বিদ্যমান সমস্যার সমাধান ও সম্ভাবনা নিরূপণ করে। এছাড়াও BARC কৃষি গবেষণার ক্ষেত্রে বিদেশি সহায়তার কার্যকর ব্যবহার সম্পর্কে সরকারকে পরামর্শ প্রদান করে। প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিউটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে সে সম্পর্কে প্রয়োজনীয় সুপারিশ করে। এই প্রতিষ্ঠান নতুন গবেষণা প্রতিষ্ঠান, গবেষণা কেন্দ্র, গবেষণাস্থল, গ্রন্থাগার, তথ্যকেন্দ্র, জাদুঘর, হারবেরিয়াম, জার্মপ্লাজম সেন্টার প্রতিষ্ঠার বিষয়ে সরকারকে সুপারিশ করে। এছাড়া কৃষি গবেষণা সিস্টেমের গবেষণা প্রতিষ্ঠানগুলোর মানবসম্পদ উন্নয়নের কাজ সম্পাদন করে।"
        }
      ]
    },
    {
      "number": "2",
      "uddipok": "",
      "tag": "CGC 24",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "ফসল, পশু, মাছ, হাঁস-মুরগি, বৃক্ষ ইত্যাদির উৎপাদন, উন্নয়ন, প্রক্রিয়াজাতকরণ, সংরক্ষণ, বাজারজাতকরণ ও সম্প্রসারণ প্রযুক্তি সম্পর্কিত বিদ্যাই হলো কৃষিশিক্ষা।"
        },
        {
          "label": "খ",
          "question": "“ইন্টারনেট” কৃষকের জন্য আজ অপরিহার্য- ব্যাখ্যা করো।",
          "explanation": "ইন্টারনেট হলো পৃথিবীজুড়ে বিস্তৃত অসংখ্য নেটওয়ার্কের সমন্বয়ে গঠিত একটি বৃহৎ নেটওয়ার্ক ব্যবস্থা। কৃষি তথ্য প্রাপ্তির একটি সমৃদ্ধ উৎস হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বা ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষি বিষয়ক তথ্য- উপাত্ত, টেকসই প্রযুক্তি সম্পর্কে জানতে পারে। ইন্টারনেট ব্যবহার করে কৃষি ফসলের উৎপাদন প্রযুক্তি ও ব্যবহার কৌশল, প্রযুক্তি ব্যবহারের সুফল, গবেষণালব্ধ ফলাফল, কৃষি বিষয়ক বিভিন্ন সমস্যার সমাধান পাওয়া যায়।"
        },
        {
          "label": "গ",
          "question": "উদ্দীপকে কোন শ্রেণির ফসল থেকে চর্বি বা স্নেহ জাতীয় উপাদান পাওয়া যায়- তার গুরুত্ব ব্যাখ্যা করো।",
          "explanation": "উদ্দীপকের C অর্থাৎ তেল জাতীয় ফসল থেকে চর্বি বা স্নেহ জাতীয় উপাদান পাওয়া যায়। নিচে তেল জাতীয় ফসলের গুরুত্ব ব্যাখ্যা করা হলো- একজন মানুষের প্রয়োজনীয় খাদ্যশক্তির প্রায় ১৫-২০% তেল জাতীয় ফসল থেকে আসে। তেল অত্যাবশ্যকীয় ফ্যাটি এসিডের একটি ভালো উৎস। এর বীজ সরাসরি খাওয়া যায়। লিনোলিক এসিডসম্পন্ন তেল খেলে উচ্চ রক্তচাপ ও হৃদরোগের ঝুঁকি কমে। তেল ভিটামিন এ, ডি, ই এবং কে. পরিশোষণে সহায়তা করে এবং দেহের প্রয়োজনীয় তাপশক্তি সরবরাহ করে। এছাড়াও দেহের তাপমাত্রা নিয়ন্ত্রণে বাফার হিসেবে কাজ করা, শরীরের ক্ষয়পূরণ ও বৃদ্ধিতে তেল প্রয়োজন হয়। তেল জাতীয় ফসল জমি থেকে ক্ষতিকর ভারী মৌল শোষণ করে ভূমির উর্বরতা বাড়ায়। বিভিন্ন প্রকার শিল্পজাত সামগ্রীতেও তেলের নানাবিধ ব্যবহার রয়েছে। তাই বলা যায় যে, তেল জাতীয় ফসল অত্যন্ত গুরুত্বপূর্ণ।"
        },
        {
          "label": "ঘ",
          "question": "কোন শ্রেণির মাঠ ফসল আমাদের দেশে বেশি চাষ হয়- কেন?",
          "explanation": "বাংলাদেশ কৃষি প্রধান দেশ। আমাদের দেশে মাঠ ফসলগুলোর মধ্যে দানা জাতীয় ফসল সর্বাধিক চাষ হয়। নিচে এর কারণ বর্ণনা করা হলো- বাংলাদেশের চাষযোগ্য জমির শতকরা ৮০-৮৫ ভাগেই দানাজাতীয় ফসল চাষ করতে দেখা যায়। ধান এবং গম আমাদের দেশের উল্লেখযোগ্য দানাশস্য। এছাড়া কিছু পরিমাণে ভুট্টা, সরগম, চিনা,` কাউন, জোয়ার, বাজরা ইত্যাদিও চাষ হয়। এই ফসলগুলোতে প্রচুর পরিমাণে শর্করা পাওয়া যায় যা দ্বারা দেশের সিংহভাগ মানুষের শর্করার চাহিদা পূরণ হয়। ধান হতে উৎপন্ন চাল দেশের মানুষের প্রধান খাদ্য। ধান ও চাল হতে খৈ, মুড়ি, পিঠা, পায়েস ইত্যাদি তৈরি করা যায়। ধানের খড় গো-মহিষের একটি গুরুত্বপূর্ণ খাদ্য। অন্যদিকে গম থেকে তৈরি গমের রুটি আমাদের দেশে অনেক বেশি চাহিদাসম্পন্ন। ভুট্টা, সরগম, কাউন এসব ফসল থেকে নানাবিধ খাবার তৈরি করা হয় যা বাঙালিদের জীবনের একটি অপরিহার্য অংশ। শুধু তাই নয়, এই ফসল উৎপাদনের সাথেও অনেক মানুষ জড়িত থাকে যা তাদের জীবিকা নির্বাহের একমাত্র পথ। ফলস্বরূপ, প্রতিনিয়ত কর্মসংস্থানের সুযোগ ও সৃষ্টি হচ্ছে। তাই উপরের আলোচনার ভিত্তিতে বলা যায় যে, দানা জাতীয় মাঠ ফসল আমাদের দেশে বেশি চাষ হয়।"
        }
      ]
    },
    {
      "number": "3",
      "uddipok": "",
      "tag": "CGC 24",
      "sub_questions": [
        {
          "label": "ক",
          "question": "মাটির বুনট কাকে বলে?",
          "explanation": "মাটিতে বালু, পলি ও কর্দমকণার আনুপাতিক বা শতকরা হারকে মাটির বুনট বলে।"
        },
        {
          "label": "খ",
          "question": "সেচের গুরুত্ব ব্যাখ্যা করো।",
          "explanation": "ফসলের ফলন বৃদ্ধি ও গাছের জীবনচক্র সম্পন্ন করার জন্য প্রয়োজনীয় পরিমাণে ও উপযুক্ত সময়ে কৃত্রিমভাবে জমিতে বিশুদ্ধ পানি সরবরাহ করাকে সেচ বলে। ফসলের জমিতে সেচ দিলে ফসলের ফলন বাড়ে, গাছের দৈহিক বৃদ্ধি দ্রুত হয়। গাছ রসালো, সবুজ ও সতেজ হয়। গাছ মাটি থেকে সহজে পুষ্টি উপাদান সংগ্রহ করতে পারে। রোগ, পোকা ও আগাছার প্রকোপ কমে। মাটিস্থ অণুজীবের কার্যাবলি বৃদ্ধি পেয়ে মাটির উর্বরতা বৃদ্ধি পায়। এসকল কারণে ফসল উৎপাদনে পানি সেচের গুরুত্ব অপরিসীম।"
        },
        {
          "label": "গ",
          "question": "উল্লিখিত A ও B মাটির তুলনা করো।",
          "explanation": "উদ্দীপকে উল্লিখিত A মাটিটি হলো উর্বর মাটি এবং B হলো উৎপাদনক্ষম মাটি। নিচে উর্বর মাটি ও উৎপাদক্ষম মাটির মধ্যে তুলনামূলক পার্থক্য উল্লেখ করা হলো- উর্বর মাটি উৎপাদনক্ষম মাটি উর্বর মাটির উর্বরতা একটি প্রাকৃতিক মৌলিক গুণ। উৎপাদনক্ষম মাটির উৎপাদনক্ষমতা একটি অর্জিত গুণ। উদ্ভিদের পুষ্টি উপাদানের পরিমাণ, অনুপাত ও সুষমতার ভিত্তিতে উর্বর মাটির উর্বরতা প্রকাশ করা হয়। উর্বরতা, জলবায়ু, পানি, পোকামাকড়, চাষ পদ্ধতির সমন্বয়ে সৃষ্ট ফলনমাত্রা দ্বারা উৎপাদনক্ষম মাটির উৎপাদন ক্ষমতা প্রকাশ করা-হয়। উর্বর মাটি উৎপাদনশীল নাও হতে পারে। উৎপাদনশীল মাটিকে অবশ্যই উর্বর হতে হবে। এ মাটি পুষ্টির উপস্থিতির দ্বারা নিয়ন্ত্রিত হয়। এ মাটি ফসল ব্যবস্থাপনার মাধ্যমে অধিক নিয়ন্ত্রিত হয়। মৃত্তিকা ব্যবস্থাপনার মাধ্যমে উর্বরতা বাড়ানো যায়। ফসল চাষ ব্যবস্থাপনা দ্বারা উৎপাদন ক্ষমতা বাড়ানো যায়। পুষ্টির পরিমাণ বিশ্লেষণ করে উর্বরতা জানা যায়। ফসলের উৎপাদন বিশ্লেষণ করে উৎপাদন ক্ষমতা জানা যায়। ঋতুভেদে এর তেমন পরিবর্তন হয় না। ঋতুভেদে এর উৎপাদন ক্ষমতার পরিবর্তন হয়।"
        },
        {
          "label": "ঘ",
          "question": "A মাটিকে কীভাবে B মাটিতে রূপান্তরিত করা যায়- বিশ্লেষণ করো",
          "explanation": "জমি চাষের উপযোগী করতে উর্বর মাটিকে উৎপাদনক্ষম মাটিতে রূপান্তরিত করা যায়। মাটির উৎপাদন ক্ষমতা একটি অর্জিত গুণ। মাটির উর্বরতা বিভিন্ন কারণে কমে যাচ্ছে অথচ, ক্রমবর্ধমান জনসংখ্যার খাদ্য চাহিদা মেটাতে আমাদের দেশে শস্য উৎপাদন বাড়াতে হবে। শস্য উৎপাদন বাড়াতে একদিকে যেমন মাটির উর্বরতা সংরক্ষণ দরকার, তেমনি মাটির উর্বরতা বাড়ানোর ব্যাপারেও আমাদের যথেষ্ট সতর্ক থাকা প্রয়োজন। জমিতে উপস্থিত পুষ্টি উপাদানের ভিত্তিতে ও শস্যের চাহিদা মোতাবেক সার ব্যবহার করা উচিত। মাটির উর্বরতাকে উৎপাদনক্ষম মাটিতে রূপান্তর করতে জৈব পদার্থ প্রয়োগ করা প্রয়োজন। মাটির প্রয়োজন অনুযায়ী রাসায়নিক সার প্রয়োগ করলে মাটিতে পুষ্টি উপাদান যোগ হয় যা মাটির হারানো উর্বরতা পুনরুদ্ধার, বৃদ্ধি ও সংরক্ষণের জন্য সহায়ক। যথাযথ ব্যবস্থা নিয়ে মাটির ক্ষয়রোধ করে উৎপাদনশীলতা সংরক্ষণ করতে হয়। এছাড়া মাটির অম্লত্ব ও ক্ষারত্ব নিয়ন্ত্রণের ব্যবস্থা করতে হয়। মাটির উৎপাদন ক্ষমতা রক্ষা ও বৃদ্ধির জন্য পর্যায়ক্রমিক ফসলের চাষ ও জমির আগাছা দমন করা জরুরি। মাটিকে ফসল উৎপাদনের উপযোগী অবস্থায় আনার জন্য উত্তম ভূমিকর্ষণ প্রয়োজন। উচ্চ ফলনশীল জাতের ফসল চাষ করতে হলে চাহিদা মোতাবেক পুষ্টি উপাদান সার আকারে সরবরাহ করা উচিত। জমিতে আচ্ছাদন ফসল চাষ করে উর্বরতা সংরক্ষণ করা যায়। মালচিং প্রয়োগে জমিতে আর্দ্রতা সংরক্ষিত হয়, সেই সাথে মাটিতে জৈব পদার্থের মিশ্রণের ফলে উৎপাদন ক্ষমতা বৃদ্ধি পায়। উক্ত পদ্ধতিগুলো অবলম্বন করে উর্বর মাটিকে উৎপাদনক্ষম মাটিতে রূপান্তরিত করা যায়।"
        }
      ]
    },
    {
      "number": "4",
      "uddipok": "রমিজ মিয়া একজন কৃষি কর্মকর্তার সাথে তার জমির মাটি নিয়ে কথা বলছিলেন। তার জমির মাটির পানি ধারণক্ষমতো খুবই বেশি। এই সমস্যা সমাধানে কৃষি কর্মকর্তা নানা পরামর্শ দিলেন।",
      "tag": "CGC 24",
      "sub_questions": [
        {
          "label": "ক",
          "question": "ভূমি সংরক্ষণ কী?",
          "explanation": "মৃত্তিকার স্বাভাবিক গুণাবলি অর্থাৎ ভৌত, রাসায়নিক ও জৈবিক গুণাগুণ বিভিন্ন কার্যপ্রক্রিয়ার মাধ্যমে যথাযথভাবে রক্ষা করাই হলো ভূমি সংরক্ষণ।"
        },
        {
          "label": "খ",
          "question": "অম্ল মাটি চেনার উপায়- ব্যাখ্যা করো।",
          "explanation": "যে মাটির অম্লমান ৭ এর কম তাকে অম্লীয় মাটি বলে। রেশ কিছু বৈশিষ্ট্যের মাধ্যমে এই মাটি চেনা সম্ভব। এই ধরনের মাটিতে অম্লত্ব বাড়লে নাইট্রোজেন, ফসফরাস, পটাশিয়াম ও সালফারের দ্রবণীয়তা কমে যায়। বিভিন্ন ক্ষারীয় উপাদান যেমন- ক্যালসিয়াম ও ম্যাগনেশিয়ামের প্রাপ্যতা কমতে শুরু করে। এর পাশাপাশি এই ধরনের জমিতে ছত্রাকের আধিক্য দেখা যায় এবং মাটিতে কোনো জৈব পদার্থ প্রয়োগ করলে তা সহজে বিয়োজিত হয় না। এই ধরনের বৈশিষ্ট্যের মাধ্যমে অম্ল মাটি চেনা যায়।"
        },
        {
          "label": "গ",
          "question": "রমিজ মিয়ার জমির মাটির বুনট কোন ধরনের বৈশিষ্ট্য উল্লেখ করে ব্যাখ্যা করো।",
          "explanation": "উদ্দীপকে উল্লিখিত রমিজ মিয়ার জমির মাটির পানি ধারণক্ষমতা খুবই বেশি। এজন্য বলা যায়, জমির মাটি এঁটেল প্রকৃতির। নিচে এঁটেল মাটির বৈশিষ্ট্য ব্যাখ্যা করা হলো- i. এঁটেল মাটি ভারী মাটি নামে অভিহিত। ii. এ মাটিতে কমপক্ষে ৩৫% বা তার বেশি কর্দম বা এঁটেল কণা থাকে। iii. এ মাটিতে সূক্ষ্ম রন্দ্রের সংখ্যা খুব বেশি, তাই এর পানি ধারণ 'ক্ষমতা খুব বেশি, কিন্তু নিষ্কাশন ক্ষমতা কম। iv. এ মাটির বায়ু ও পানি চলাচল ক্ষমতা কম। V. এঁটেল মাটি আঙুলে ঘষলে ট্যালকম পাউডারের মতো পিচ্ছিল মনে হয়। vi. এ মাটির প্রধান বৈশিষ্ট্য হলো এর সংযুক্তি (cohesion) খুব বেশি। vii. আর্দ্র এঁটেল মাটি আঠালো ও চটচটে হয়, কিন্তু শুষ্ক অবস্থায় খুব শক্ত হয়। ফলে সহজে কর্ষণ করা যায় না। viii. এ প্রকার মাটির ধনাত্মক আয়ন বিনিময় ক্ষমতা খুব বেশি। উপরোক্ত বৈশিষ্ট্যাবলী থেকে এঁটেল মাটির প্রকৃতি জানা যায়।"
        },
        {
          "label": "ঘ",
          "question": "উক্ত জমির মাটি সংশোধনের উপায়- বিশ্লেষণ করো।",
          "explanation": "উক্ত জমির মাটিটি হলো এঁটেল মাটি। এঁটেল মাটি সংশোধনের উপায় নিচে বর্ণনা করা হলো- ১. বেলে মাটি প্রয়োগ করে: এঁটেল মাটিতে পলিসহ বেলে মাটি প্রয়োগ করলে মাটিতে দোঁআশের গুণাবলি আসে। এক্ষেত্রে বালি, পলি ও কাদার অনুপাত ২:১:১ হওয়া বাঞ্চনীয়। ২. সবুজ সার প্রয়োগ করে: জৈব পদার্থ মাটির আর্দ্রতা ও ধারণ ক্ষমতা নিয়ন্ত্রণ করে দোঁআশ মাটির বৈশিষ্ট্য প্রদান করে। জমিতে সবুজ সার প্রয়োগ করলে এর জৈব পদার্থ হালকা বুনটের মাটি ও এঁটেল মাটির দানাবন্ধন রাড়িয়ে মাটিকে দোআঁশ ভাবাপন্ন করে তুলে। ৩. খামারজাত ও জৈব সার প্রয়োগ করে: খামারজাত জৈব সার ব্যবহার করলে মাটির উপরের স্তরের পানি ধারণ ক্ষমতা বাড়ে যা দোআঁশ মাটির বৈশিষ্ট্য। মাটির স্থূল ও সূক্ষ্ম রন্দ্রের পরিমাণ সমান হয়। এভাবে দোআঁশ মাটিতে পরিণত হয়। ৪. কেঁচো সার প্রয়োগ করে: কেঁচো সার তার হিউমাসের মাধ্যমে মাটির সংবন্ধন বাড়িয়ে মাটির দানা উন্নত করে মাটিকে দোআঁশ বৈশিষ্ট্য দানে সহায়তা করে। ৫. পানি নিষ্কাশন করে: জলাবদ্ধ পানি নিষ্কাশনের জন্য নালা কেটে দিলে এঁটেল মাটি দোঁআশ মাটিতে পরিণত হয়। উপরিউক্তভাবে এঁটেল মাটি সংশোধন করা যায়।"
        }
      ]
    },
    {
      "number": "5",
      "uddipok": "পাট পচানোর পরিবেশ বান্ধব পদ্ধতি উদ্ভাবন করেছেন কৃষি বিজ্ঞানীরা। স্বল্প পানি ব্যবহারের এই পদ্ধতি গ্রহণ করলে কৃষক এবং পরিবেশ দুটোই উপকৃত হবে।",
      "tag": "CGC 24",
      "sub_questions": [
        {
          "label": "ক",
          "question": "অণুজীব সার কী?",
          "explanation": "অণুজীব সার হলো যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়।"
        },
        {
          "label": "খ",
          "question": "মেকলনির বিবরণ দাও।",
          "explanation": "মেকলনি বলতে এমন একটি কৃষি ব্যবস্থাকে বোঝায় যেখানে কৃষকরা মালিকানাধীন কোনো ব্যক্তির থেকে জমি ভাগ করে নেয় এবং একসাথে কাজ করে। এই ব্যবস্থায় কৃষকরা জমি ও ফসল ভাগ করে নেওয়ার জন্য চুক্তিবদ্ধ হয়। যার মাধ্যমে তারা একে অপরকে সহায়তা, জ্ঞান বৃদ্ধির সুযোগ ইত্যাদি করতে পারে। মেলকনি কৃষি ব্যবস্থা সাধারণত দক্ষিণ এশিয়া, বিশেষ করে ভারত এবং বাংলাদেশে দেখা যায়।"
        },
        {
          "label": "গ",
          "question": "উদ্দীপকে উল্লিখিত পদ্ধতির ধাপসমূহ বর্ণনা করো।",
          "explanation": "উদ্দীপকে উল্লিখিত পদ্ধতিটি হলো পাট পচানোর আধুনিক পদ্ধতি রিবন রেটিং। রিবন রেটিং পদ্ধতিতে পাট পচনের ধাপসমূহ নিম্নে ব্যাখ্যা করা হলো- পাট গাছের বয়স ১০০-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। পাট কাটার পর পাতা ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩- ৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। পাতা ঝরানো ও গোড়া থেঁতলানোর পর ইংরেজি 'U' আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'U'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। প্রতি বিঘা (৩৩ শতাংশ) জমিতে, উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ • দিনের মধ্যে পচন সম্পন্ন হয়। ছাল ধুয়ে আঁশ সংগ্রহ করতে হয়।"
        },
        {
          "label": "ঘ",
          "question": "সনাতন পদ্ধতির সাথে উক্ত পদ্ধতির তুলনামূলক বিশ্লেষণ দেখাও।",
          "explanation": "পাট পচানোর আধুনিক পদ্ধতি রিবন রেটিং যা বাংলাদেশ পাট- গবেষণা ইন্সটিটিউট কর্তৃক উদ্ভাবিত। সনাতন পদ্ধতির চেয়ে রিবন রেটিং পদ্ধতিতে আঁশ সংগ্রহ অধিক কার্যকারী। রিবন রেটিং পদ্ধতি পরিবেশবান্ধব। প্রচলিত পদ্ধতিতে পাট পচালে পুরো পাট পানিতে রেখে দিতে হয়। ফলে পাট পচনের পরে ছাল পৃথক করার পর অবশিষ্টাংশ পানি দূষিত হয়। প্রচলিত পদ্ধতিতে পাট পচালে পানির অভাবে পাটের আঁশের মান উন্নত হয় না। অপরদিকে রিবন রেটিং পদ্ধতিতে স্বল্প পানি দিয়ে করার ফলে আঁশের মান উন্নত হয় এবং উৎপাদিত আঁশের আর্থিক মূল্য বেশি পাওয়া যায়। এ পদ্ধতিতে কম জায়গায় বেশি পাট পচানো যায়। প্রচলিত পদ্ধতিতে পুরো পাট পচানোর কারণে বেশি জায়গার দরকার হয়। রিবন রেটিং পদ্ধতিতে পাট পচনের - গর্তের পানি জৈব সার হিসেবে ব্যবহার করা যায়। এ পদ্ধতিতে প্রাপ্ত পাটকাঠি মজবুত ও টেকসই হয় এবং জ্বালানি সাশ্রয়ী। অন্যদিকে, প্রচলিত পদ্ধতিতে প্রাপ্ত পাটকাঠির গুণগতমান ভালো হয় না। * অতএব, উপরোক্ত আলোচনা থেকে বলা যায়, সনাতন পদ্ধতির চেয়ে নতুন পদ্ধতি অর্থাৎ রিবন রেটিং পদ্ধতি অধিক কার্যকরী।"
        }
      ]
    },
    {
      "number": "6",
      "uddipok": "বগুড়ার আলু চাষী খোকন এ বছর আলু বীজ উৎপাদনের সিদ্ধান্ত নিয়েছে। এ ব্যাপারে উপসহকারী কৃষি কর্মকর্তার কাছ থেকে বিশেষ করণীয় সম্পর্কে অবহিত হয়েছেন।",
      "tag": "CGC 24",
      "sub_questions": [
        {
          "label": "ক",
          "question": "পৃথকীকরণ দূরত্ব কাকে বলে?",
          "explanation": "কাঙ্ক্ষিত শস্য বীজের সাথে যেন অন্য জাতের বীজের সংমিশ্রণ (পরাগায়নের মাধ্যমে) ঘটতে না পারে সেজন্য নির্বাচিত ফসলের জমি থেকে পার্শ্ববর্তী' ফসলের জমির মধ্যে নিরাপদ দূরত্ব বজায় রাখাকে পৃথকীকরণ দূরত্ব (Isolation distance) বলে।"
        },
        {
          "label": "খ",
          "question": "মাশরুমের পুষ্টিগুণ ব্যাখ্যা করো।",
          "explanation": "মাশরুম প্রোটিন সমৃদ্ধ সবজি। এতে অনেক ওষধিগুণ ও পুষ্টিমান রয়েছে। মাশরুমে পরিমিত কার্বোহাইড্রেট ও যথেষ্ট আঁশ (৮-১০%) রয়েছে। প্রতি ১০০ গ্রাম শুকানো মাশরুমে ২০-৩০ গ্রাম প্রোটিন রয়েছে। মাশরুম কম চর্বি, কোলেস্টেরলযুক্ত ও লিনোলিক এসিড সমৃদ্ধ যা হৃদরোগের জন্য উপকারী। মাশরুমে ৪২% পটাশিয়াম থাকে। এছাড়া ফসফরাস, সোডিয়াম, ক্যালসিয়াম ও ম্যাগনেসিয়ামের পরিমাণ প্রায় ৬৮%। মানবদেহের প্রয়োজনীয় ৯টি অ্যামাইনো এসিডের সবগুলোই মাশরুমে বিদ্যমান। সুতরাং, মাশরুমের পুষ্টিগুণ অনস্বীকার্য।"
        },
        {
          "label": "গ",
          "question": "খোকন এ বছর ফসলের জন্য বিশেষ কী পরিচর্যা গ্রহণ করবে- ব্যাখ্যা করো।",
          "explanation": "খোকন তার জমিতে আলু বীজ উৎপাদনের সিদ্ধান্ত নিয়েছিল। আলু বীজ উৎপাদন করার জন্য বেলে দোআঁশ মাটি উত্তম। বীজ আলু উৎপাদনের ক্ষেতে যাতে করে অন্য ফসলের সাথে পরাগায়ন না ঘটে সেজন্য পৃথকীকরণ দূরত্ব রাখতে হবে ৩০ মিটার। জমিতে বীজ বপন করার পূর্বে বীজ আলু বরিক অ্যাসিড দিয়ে শোধন করে নিতে হবে। এজন্য জমিতে আস্ত আলু রোপণ করা ভালো। এতে রোগাক্রান্ত হওয়ার সম্ভাবনা কম। ব্যাকটেরিয়াজনিত ঢলে যাওয়া রোগের আক্রমণ হতে রক্ষা করার জন্য প্রতি শতাংশ জমিতে ৮০ গ্রাম স্টেবল ব্লিচিং পাউডার মাটিতে মিশিয়ে দিতে হবে। আলু চাষের জন্য গোবর, টিএসপি, এমপি, জিপসাম, জিঙ্ক সালফেট ও বরিক অ্যাসিড পরিমাণমতো মিশিয়ে দিতে হবে। আস্ত বীজ আলু ২৫ সেমি ও কাটা আলু ১০-১৫ সেমি দূরত্বে রোপণ করতে হয়। প্রয়োজনমতো সেচ দিতে হবে। অতিরিক্ত গাছ ফুল আসার আগে, ফুল আসার সময় ও পরিপক্ক পর্যায়ে রোগিং করে অপসারণ করতে হবে। ফসল পরিপক্ক হওয়ার সময় অবশ্যই হাম পুলিং করে আলু সংগ্রহ করতে হবে। পরবর্তীতে বীজ বাছাই করে হিমাগারে রাখতে হবে। সুতরাং, সঠিক পরিচর্যা ও উৎপাদন ব্যবস্থাপনার মাধ্যমে আলুর উৎপাদন বৃদ্ধি করা সম্ভব। খোকন উল্লিখিত পদ্ধতিতে বীজ আলু উৎপাদন ও পরিচর্যা করবে।"
        },
        {
          "label": "ঘ",
          "question": "খোকন তার ফসল প্রক্রিয়াজাতকরণে গৃহীত ধাপসমূহ বিশ্লেষণ করো।",
          "explanation": "খোকনের চাষকৃত ফসলটি হলো আলু। আলু চিপস ও ফ্রেঞ্চ ফ্রাই তৈরি করে প্রক্রিয়াজাতকরণ করা যায়। নিচে আলুর চিপস ও ফ্রেঞ্চ ফ্রাই তৈরির ধাপসমূহ দেয়া হলো- আলুর চিপস তৈরির জন্য সে প্রথমে আলু ছিলে ২% লবণ পানিতে ডুবিয়ে রাখে। তারপর আলুগুলো স্লাইস করে আবার লবণ পানিতে ডোবায়। স্লাইসগুলো লবণ পানি থেকে উঠিয়ে পানিতে ভালো করে ধুয়ে গরম পানিতে ব্লাঞ্চিং করে। এরপর গরম পানি থেকে উঠিয়ে কেএমএস (০.৫ গ্রাম/লি মিশ্রিত ঠাণ্ডা পানিতে ১০ মিনিট ডুবিয়ে রাখে। তারপর স্লাইসগুলো থেকে পানি ঝরিয়ে ফেলে। পানি ঝরে গেলে স্লাইসগুলোকে রোদে ভালোভাবে শুকিয়ে প্যাকেটজাত করে বাজারজাত করে। অন্যদিকে আলুর ফ্রেঞ্চ ফ্রাই করার জন্য সে আলুর খোসা ছাড়িয়ে ২.৫ থেকে ৩ ইঞ্চি লম্বা করে ফেঞ্চ ফ্রাই কাটার দিয়ে কেটে বা বটি দিয়ে ১/২ ইঞ্চি করে কেটে ২% লবণ মিশ্রিত পানিতে ডুবিয়ে রাখে। লবণ পানি থেকে তুলে ধুয়ে গরম পানিতে ৩-৪ মিনিট বাঞ্চিং করে। তারপর এগুলো কেএমএস মিশ্রিত (০.৫ গ্রাম/মিটার) ঠান্ডা পানিতে ১০ মিনিট ডুবিয়ে রেখে ঝাঝরা চামচ দিয়ে ফালিগুলো উঠিয়ে পানি নিংড়িয়ে গরম সয়াবিন তেলে ভেজে ফালিগুলোকে কাগজ বা টিস্যু পেপারের উপর কিছুক্ষণ রেখে দেয়। পরে তেলমুক্ত ফ্রাইগুলো পলিপ্রোপাইলিন প্লাস্টিকের বয়ামে সংরক্ষণ করা যায়। উপরিউক্ত বিভিন্ন পদ্ধতি অবলম্বন করে খোকন আলু প্রক্রিয়াজাত করতে পাবে।"
        }
      ]
    },
    {
      "number": "7",
      "uddipok": "অতি মিষ্টি স্বাদযুক্ত আখ পোকামাকড় ও রোগ জীবাণুদের বিশেষ পছন্দ। তাই প্রায়ই ফসলটি এক ধরনের রোগের কারণে ঝুঁকির মধ্যে পরে যায়। প্রথমে পাতার শিরা বরাবর লাল দাগ দেখা যায়।",
      "tag": "CGC 24",
      "sub_questions": [
        {
          "label": "ক",
          "question": "বীজ শোধন কী?",
          "explanation": "বীজ বপনের পূর্বে ছত্রাকনাশক ব্যবহারের মাধ্যমে বীজকে জীবাণুমুক্ত করাই হলো বীজ শোধন।"
        },
        {
          "label": "খ",
          "question": "আঁশ জাতীয় ফসল চাষের সম্ভাবনা ব্যাখ্যা করো।",
          "explanation": "আঁশ উৎপাদনের জন্য যেসব ফসল চাষ করা হয় সেগুলোকে আঁশ জাতীয় ফসল বলে। যেমন- পাট ও তুলা। বস্ত্র তৈরির প্রধান উপাদান হলো আঁশ। আঁশ থেকে সুতা, চট, কার্পেট ও বিভিন্ন শৌখিন জিনিস তৈরি করা হয়। পাট গাছের পাতা সবজি ও জ্বালানি হিসেবে ব্যবহার করা হয়। টেক্সটাইল মিলের প্রধান কাঁচামাল হলো তুলা। এছাড়া তুলা থেকে তেল, সাবান ইত্যাদি তৈরিসহ পশুর খাদ্য ও জৈব সার হিসেবেও ব্যবহার করা হয়। এদেশে আঁশজাতীয় ফসলকে কেন্দ্র করে বিভিন্ন শিল্প গড়ে উঠেছে। কাঁচাপাট ও পাটজাত দ্রব্য রপ্তানি করে প্রতিবছর বিপুল বৈদেশিক মুদ্রা অর্জিত হয়। এসকল কারণে বলা যায় আঁশজাতীয় ফসল চাষের ব্যাপক সম্ভাবনা রয়েছে।"
        },
        {
          "label": "গ",
          "question": "উদ্দীপকের রোগটির কারণ ও লক্ষণসমূহ বিশ্লেষণ করো ।",
          "explanation": "উদ্দীপকের রোগটি হলো আখের লাল পচা রোগ। এই রোগের কারণ হলো Colletotrichum falcatum নামক ছত্রাক। নিচে এই রোগের লক্ষণসমূহ বিশ্লেষণ করা হলো- লক্ষণ: এ রোগে আখের কাণ্ড পচে যায়। আখের পাতাগুলো হলদে হয়ে যায়। পরে আস্তে আস্তে আখ শুকিয়ে যায়। আক্রান্ত আখের কান্ডকে লম্বালম্বিভাবে চিড়লে ভেতরের কোষগুলো পচে ফ্যাকাসে লাল রং দেখায় এবং আড়াআড়িভাবে ছোট ছোট সাদা অংশ দ্বারা ভাগ হয়ে যায়। কুঁশি আক্রান্ত হলে কুঁশির মড়ক দেখা দেয়। পাতা আক্রান্ত হলে পাতার উপরিভাগে প্রথমে ছোট ছোট অসংখ্য লাল দাগের সৃষ্টি হয় যা পরে পুরো পাতাকে ছেয়ে ফেলে।"
        },
        {
          "label": "ঘ",
          "question": "উক্ত রোগ ব্যবস্থাপনার বিবরণ দাও।",
          "explanation": "উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও 'লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    },
    {
      "number": "8",
      "uddipok": "আম, চালকুমড়া কেটে সম্পৃক্ত চিনির রসে ফুটিয়ে সংরক্ষণ করা হয়। এই পদ্ধতিতে সংরক্ষণ করে দীর্ঘ দিন ব্যবহার করা যায়। আম, চালকুমড়া ছাড়াও অন্য সবজি ও ফল দিয়েও এটি করা সম্ভব।",
      "tag": "CGC 24",
      "sub_questions": [
        {
          "label": "ক",
          "question": "গ্রেডিং কী?",
          "explanation": "প্রাথমিকভাবে বাছাই করার ফল ও শাকসবজির আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের উপর ভিত্তি করে ভাগ করাই হলো গ্রেডিং।"
        },
        {
          "label": "খ",
          "question": "ফল ও সবজি পচনের সাধারণ লক্ষণসমূহ ব্যাখ্যা করো।",
          "explanation": "ভৌত ও রাসায়নিক পরিবর্তনের মাধ্যমে খাদ্যদ্রব্য গ্রহণের অনুপযুক্ত হয়ে যাওয়াকে বলা হয় পচন। বিভিন্ন রোগজীবাণুর আক্রমণ, সংগ্রহজনিত আঘাত ইত্যাদি কারণে অনেক সময় ফল ও শাকসবজি পচে যায়। ফল ও শাক-সবজি পচে গেলে গায়ে কালো বড় দাগ দেখা যায়, রং পরিবর্তন হয়, বেশি নরম হয়ে যায়, দুর্গন্ধ বের হয়। তাছাড়া ছত্রাকের সাদা ও ছাইয়ের মতো আবরণ পড়ে, স্বাদ পরিবর্তন বা তিক্ত হয়ে যায়।"
        },
        {
          "label": "গ",
          "question": "উদ্দীপকে উল্লিখিত সংরক্ষণ পদ্ধতির তৈরি কৌশল বর্ণনা করো।",
          "explanation": "উদ্দীপকের উল্লিখিত সংরক্ষণ পদ্ধতিটি হলো মোরব্বা তৈরি। আস্ত কিংবা কাটা অবস্থায়, কোনো সবজি বা ফলকে সম্পৃক্ত চিনির রসে ফুটিয়ে তারপর চিনির রসের মধ্যে সংরক্ষিত অবস্থায় রাখলে তাকে মোরব্বা বলে। সাধারণত ফলের মধ্যে আম, আনারস, আপেল, তরমুজ, পেঁপে ইত্যাদি এবং সবজির মধ্যে চালকুমড়া, লাউ, বাঁধাকপি ইত্যাদি দ্বারা মোরব্বা করা হয়। উদ্দীপকের আম ও চালকুমড়া মোরব্বা তৈরির উপযোগী। এটি তৈরির কৌশল নিচে দেওয়া হলো- ১. প্রথমে আম বা চালকুমড়া কেটে প্রয়োজনীয় আকার ও আকৃতির টুকরা করে নিতে হয়। ছাল ও বীজ ফেলে দিয়ে টুকরাগুলোকে ধুইয়ে পানিতে সিদ্ধ করতে হয়। ২. সিদ্ধ করার পূর্বে টুকরাগুলোকে ৩% চুনের দ্রবণে কিছুক্ষণ চুবিয়ে নিলে ভালো হয়। কারণ এতে টুকরা সহজে নরম হয় না এবং আম ও চালকুমড়া দৃঢ় হয়। ৪. সিদ্ধ করার পর টুকরাগুলোকে ধুইয়ে কাটা চামচ দিয়ে তুলে নিতে হয়। ৫. এরপর টুকরাগুলোকে চিনির সিরায় ভালো করে জ্বাল দিয়ে এক রাত্রি - রেখে দিতে হয় যাতে টুকরাগুলো চিনি শোষণ করে নিতে পারে। ৬. মোরব্বা তৈরির পর বোতলে বা টিনের কৌটায় সংরক্ষণ করা হয়। উপরিউক্ত পদ্ধতি অবলম্বন করে মোরব্বা তৈরি করে ফল বা সবজি সংরক্ষণ করা যায়।"
        },
        {
          "label": "ঘ",
          "question": "উক্ত পদ্ধতির সুবিধা অসুবিধাসমূহ বিশ্লেষণ করো।",
          "explanation": "উদ্দীপকে আম ও চালকুমড়া সংরক্ষণের যে পদ্ধতির কথা বলা হয়েছে সেটি হচ্ছে মোরব্বা তৈরির মাধ্যমে সংরক্ষণ। নিচে এই পদ্ধতির সুবিধা ও অসুবিধাসমূহ বিশ্লেষণ করা হলো- সঠিক পরিপক্বতায় সংগৃহীত আস্ত ফল বা বড় করে কাটা ফুলের টুকরো ঘন চিনির দ্রবণে জ্বাল দিয়ে নরম ও স্বচ্ছ করে নিয়ে যে খাদ্যবস্তু করা তাকে মোরব্বা বলে। মোরব্বা তৈরির বেশ কিছু সুবিধা রয়েছে। এর মাধ্যমে বিভিন্ন ফল বা সবজি দীর্ঘ সময়ের জন্য সংরক্ষণ করা যায়। মোরব্বা তৈরির সময় এসব ফলে বা সবজিতে পুষ্টিগুণ অক্ষত থাকে। এর পাশাপাশি এই মোরব্বাগুলো অত্যন্ত সুস্বাদু হয় যা রুটি, ভাত, পোলাও এবং অন্যান্য খাবারের সাথে খাওয়া যায়। বেশি পরিমাণে মোরব্বা তৈরি করে আর্থিকভাবেও লাভবান হওয়া সম্ভব। তবে মোরব্বা তৈরির কিছু অসুবিধাও রয়েছে। এটি তৈরি করতে প্রচুর পরিমাণে চিনি ব্যবহার করতে হয়। এর পাশাপাশি এটি তৈরি করতে অনেক সময় এবং পরিশ্রমও প্রয়োজন হয়। আবার ঠান্ডা ও শুষ্ক পরিবেশে না রাখলে নষ্ট হয়ে যাওয়ার সম্ভাবনা তৈরি হয়। পরিশেষে বলা যায় যে, মোরব্বা তৈরির মাধ্যমে ফল বা সবজি সংরক্ষণের সুবিধা ও অসুবিধা উভয়ই রয়েছে। তবে কিছু সতর্কতা অবলম্বন করলে এগুলো মোকাবিলা করা সম্ভব।"
        }
      ]
    }
  ]
}