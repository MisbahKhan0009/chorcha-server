{
  "title": "রাজউক উত্তরা মডেল কলেজ ঢাকা ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "শরীফ শীতকালের ছুটিতে গ্রামের বাড়িতে বেড়াতে যান। যেখানে বসতভিটার আশেপাশে এবং মাঠে বিভিন্ন রকমের ফসল দেখে সহজেই মাঠ ও উদ্যান ফসল চিনতে পারেন। গ্রামের রহিম মিয়ার সাথে শরীফ কথা বলে আনতে পারেন তাদের গ্রামের অধিকাংশ কৃষকই বিভিন্ন ধরনের মাঠ ফসল চাষ করেন। মাঠ ফসল উৎপাদন করে প্রতি মৌসুমেই কৃষকরা বেশ লাভবান হচ্ছেন।",
      "tag": "RUMC 23",
      "sub_questions": [
        {
          "label": "ক",
          "question": "মাঠ ফসল কাকে বলে?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোকে মাঠ ফসল বলে।"
        },
        {
          "label": "খ",
          "question": "কৃষির ক্ষেত্রগুলো কী কী?",
          "explanation": "যেকোনো বিষয়ের ক্ষেত্র বলতে মূলত এর কার্যাবলি ও আওতা স্পর্কিত খাতগুলোকে বোঝায়। কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি। এটি একটি প্রাথমিক উৎপাদন প্রক্রিয়া। বাংলাদেশে কৃষির প্রধান ক্ষেত্রসমূহ হলো। মাঠ ফসল, ii. উদ্যান ফসল, iii. মৎস্য, iv. গবাদি পশু, ৮. পোল্ট্রি vi. সামাজিক বনায়ন।"
        },
        {
          "label": "গ",
          "question": "শরীফ মাঠের ফসল দেখে কীভাবে মাঠ ফসল ও উদ্যান ফসলের পার্থক্য বুঝতে পেরেছিলেন?",
          "explanation": "শরীফ মাঠের ফসল দেখে মাঠ ফসল ও উদ্যান ফসলের পার্থক্য বুঝতে পেরেছিলেন কারণ তার এই দু'ধরনের ফসলের পার্থক্য সম্পর্কে ধারণা ছিল। নিচে মাঠ ফসল ও উদ্যান ফসলের মধ্যে তুলনামূলক আলোচনা করা হলো- ১. মাঠ ফসল বড় আয়তনের জমিতে চাষ করা হয়। উদ্যান ফসল সাধারণত বাড়ির আশেপাশে বা ছোট জমিতে চাষ করা হয়। ২. মাঠ ফসল চাষের প্রয়োজনীয় জমি নিচু, মাঝারি নিচু ও মাঝারি উচু হতে হয়। উদ্যান ফসলের জন্য জমি মাঝারি উঁচু থেকে উঁচু হতে হয়। ৩. মাঠ ফসলগুলো সাধারণত একবর্ষজীবী হয় (ব্যতিক্রম- চা)। উদ্যান ফসল এক, ডি বা বহুবর্ষজীবী হতে পারে। ৪. মাঠ ফসলগুলোর যত্ন সমষ্টিগতভাবে নেওয়া হয়। উদ্যান ফসলের যত্ন এককভাবে নিতে হয় (ব্যতিক্রম- শাক, মসলা ফসল)। ৫. মাঠ ফসলের জমিতে বেড়ার প্রয়োজন পড়ে না। উদ্যান ফসলের জমিতে বেড়া দেওয়ার প্রয়োজন পড়ে। ৬. মাঠ ফসলের বীজ ছিটিয়ে বা লাইনে রোপণ করা হয়। উদ্যান। ফসলের বীজ লাইন বা গর্ত করে রোপণ করতে হয়। ৭. মাঠ ফসলগুলো সব একত্রে পরিপক্ক হয় ও সংগ্রহ করা হয় (ব্যতিক্রম- তুলা)। উদ্যান ফসল একসাথে পরিপক্ক হয়না, তাই ধাপে ধাপে সংগ্রহ করা হয়। (ব্যতিক্রম- আলু, পিয়াজ, মসলা ফসল) ৮. মাঠ ফসল সাধারণত প্রক্রিয়াজাত করে খাওয়া হয়। উদ্যান ফসল তাজা অবস্থায় খাওয়া হয়ে থাকে। ৯. মাঠ ফসলের উৎপাদন ঝুঁকি তুলনামূলকভাবে উদ্যান ফসলের থেকে বেশি। ১০. মাঠ ফসলের মূল্য মৌসুমের শুরুতে কম থাকে। উদ্যান ফসলের মূল্য মৌসুমের শুরুতেই বেশি থাকে। অর্থাৎ, মাঠ ও উদ্যান ফসলে উল্লিখিত বৈশিষ্ট্যগত পার্থক্য লক্ষ করা যায়।"
        },
        {
          "label": "ঘ",
          "question": "বাংলাদেশের প্রেক্ষাপটে মাঠ ফসলের গুরুত্ব বিশ্লেষণ করো।",
          "explanation": "কৃষিপ্রধান বাংলাদেশের প্রধান প্রধান মাঠ ফসলগুলো হলো ধান, গম। ও ভুট্টা ইত্যাদি। নিচে মাঠ ফসলের গুরুত্ব বিশ্লেষণ করা হলো- দানা ফসলের মধ্যে বাংলাদেশে ধান অন্যতম ফসল। বাংলাদেশের মাঠ ফসলের মধ্যে প্রায় ৮০% জমিতে ধানের চাষ হয়ে থাকে। বাংলাদেশে কৃষি জমির পরিমাণ প্রতিনিয়ত কমলেও প্রতি একক জমিতে এর উৎপাদন বৃদ্ধি পাচ্ছে। পূর্বে ধানের উৎপাদন হার ছিল হেক্টর প্রতি কমবেশি ২-৩ টন আর এখন তা ৫-৬ টনে উন্নীত হয়েছে। বর্তমানে আমাদের দেশে চাহিদা পূরণ করে বিদেশে চাল রপ্তানি করা শুরু হয়েছে। এই ধারাবাহিকতা বজায় রাখতে পারলে ভবিষ্যতে এ খাত থেকে প্রচুর পরিমাণে বৈদেশিক মুদ্রা অর্জন সম্ভব হবে। দানা জাতীয় খাদ্যশস্যের মধ্যে ধানের পরই গমের স্থান। বাংলাদেশের অর্থনীতিতে গম খুব একটা ভূমিকা না রাখলেও ধানের সহকারী খাদ্য হিসেবে গম তার স্থান করে নিয়েছে। উৎপাদন ও ব্যবহারের বিবেচনায় ভুট্টা বিশ্বের তৃতীয় দানা জাতীয় ফসল। বাংলাদেশে এর চাষ সীমিত হলেও বর্তমানে এর ব্যবহার ও চাষ দ্রুত বাড়ছে। পশু-পাখি ও মৎস্য খাদ্য হিসেবে বাংলাদেশে ভুট্টার ব্যবহার প্রথম স্থানে। মাঠ ফসলের মধ্যে ভাল জাতীয় ফসল যথা- খেসারি, মসুর, ছোলা, মুগ, মটর অত্যন্ত গুরুত্বপূর্ণ। চিনি উৎপাদনে আখের বিকল্প নেই। বিভিন্ন ধরনের সরিষার বীজে ৪০- ৪৪% তেল থাকে। বাংলাদেশের অর্থকরী ফসল হিসবে পাট অত্যন্ত গুরুতপূর্ণ। পাট ও পাটজাত পণ্য রপ্তানি করে প্রচুর বৈদেশিক মুদ্রা অর্জন করা যায়। আমাদের দেশে মাঠ ফসল চাষের জন্য প্রয়োজনীয় মাটি ও জলবায়ু বেশ উপযোগী। এ সুযোগ কাজে লাগিয়ে আমরা যদি বৈজ্ঞানিক পদ্ধতিতে উক্ত ফসলগুলো চাষ করি তাহলে এগুলো আমাদের দেশের চাহিদা পূরণ করে বিদেশে রপ্তানি করে বৈদেশিক মুদ্রা অর্জনের সুযোগ রয়েছে। তাই বলা যায়, বাংলাদেশের প্রেক্ষাপটে মাঠ ফসলের অনেক গুরুত্ব রয়েছে।"
        }
      ]
    },
    {
      "number": "2",
      "uddipok": "সাইদুলের ছোট বেলা থেকেই কৃষি বিষয়ে উচ্চ শিক্ষা গ্রহণের আগ্রহ ছিল। সে আগ্রহ থেকেই বাংলাদেশ কৃষি বিশ্ববিদ্যালয়ে ভর্তি হয়। এ প্রতিষ্ঠানটি কৃষি সংশ্লিষ্ট বিষয়ে উচ্চ শিক্ষা কার্যক্রম ছাড়াও কৃষি গবেষণায় গুরুত্বপূর্ণ ভূমিকা পালন করে থাকে।",
      "tag": "RUMC 23",
      "sub_questions": [
        {
          "label": "ক",
          "question": "কৃষি কাকে বলে?",
          "explanation": "ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতিকে কৃষি বলে।"
        },
        {
          "label": "খ",
          "question": "বাংলাদেশে কৃষির তথ্য ও সেবা প্রাপ্তির উৎসগুলো কী কী?",
          "explanation": "বাংলাদেশে কৃষি তথ্য সরবরাষ ও সেবাদানের জন্য অনেক প্রতিষ্ঠান কাজ করছে। এ সকল প্রতিষ্ঠানসমূহ মূলত কৃষি তথ্য ও সেবা প্রাপ্তির উৎস হিসেবে কাজ করে। বাংলাদেশে কৃষির তথ্য ও সেবাপ্রাপ্তির উৎসুগুলো হলো- ১. স্থানীয় প্রতিষ্ঠান-কৃষক সভা, উঠোন বৈঠক, কৃষক মাঠ স্কুল, কৃষক ক্লাব ও এনজিও। ২. বিদ্যালয়, কৃষি ইনস্টিটিউট ও উচ্চশিক্ষা প্রতিষ্ঠান-স্কুল- কলেজভিত্তিক কৃযিশিক্ষা, ভোকেশনাল, পলিটেকনিক ও কৃষি ডিপ্লোমা ইনস্টিটিউট, কৃষি বিশ্ববিদ্যালয়সমূহ। ৩. কৃষি গবেষণা প্রতিষ্ঠানসমূহ- BARI, BRRI, BINA, BJRI, BFRI, BADC, BARC সহ আরো অন্যান্য প্রতিষ্ঠান। ৪. কৃষি সম্প্রসারণ অফিস। ৫. ইন্টারনেট সার্ভিস, সরকারের 'এ টু আই' প্রকল্প।"
        },
        {
          "label": "গ",
          "question": "বাংলাদেশ কৃষি বিশ্ববিদ্যালয় কী কী সাধারণ কার্যক্রম পরিচালনা করে? -ব্যাখ্যা করো।",
          "explanation": "বাংলাদেশে কৃষি বিষয়ক উচ্চশিক্ষা ও গবেষণার অগ্রদূত প্রতিষ্ঠান হলো বাংলাদেশ কৃষি বিশ্ববিদ্যালয়। প্রতিষ্ঠানের সাধারণ কার্যক্রমের ভিতর উচ্চশিক্ষা কার্যক্রম ছাড়াও রয়েছে গবেষণা কার্যক্রম, প্রশিক্ষণ কার্যক্রম ও সম্প্রসারণ কার্যক্রম। শিক্ষা ও গবেষণা কার্যক্রম: বর্তমানে ছয়টি অনুষদের আওতায় ৪৩টি শিক্ষা বিভাগের তত্ত্বাবধানে বিশ্ববিদ্যালয়ের শিক্ষা ও গবেষণা কার্যক্রম পরিচালিত হয়। এ সকল বিভাগে ছাত্রছাত্রীদের স্ব-স্ব বিষয়ের উপর, ৪ বছর মেয়াদি স্নাতক ডিগ্রি প্রদান করা বিশ্ববিদ্যালয়ের প্রধান কার্যক্রম। তাছাড়াও বিশ্ববিদ্যালয়ের অন্যান্য শিক্ষা কার্যক্রমের মধ্যে রয়েছে স্নাতকোত্তর ও পিএইচডি শিক্ষাক্রম, বিভিন্ন গবেষণার ফলাফল শীর্ষক কর্মশালার আয়োজন ইত্যাদি। বাকৃতি মূলত ডিগ্রি গবেষণা ও প্রকল্প গবেষণা এই দুটি প্রবাহ পরিচালনা করে। প্রশিক্ষণ কার্যক্রম: বিশ্ববিদ্যালয় থেকে পাশ করা গ্রাজুয়েটদের প্রশিক্ষণের জন্য রয়েছে গ্রাজুয়েট ট্রেনিং ইনস্টিটিউশন (GII)। এছাড়াও আছে আর্থ-সামাজিক গবেষণা ও প্রশিক্ষণ ব্যুরো এবং ব্যুরো অব রিসার্চ ট্রেনিং অ্যান্ড কন্সালটেশন। সম্প্রসারণ কার্যক্রম: বিশ্ববিদ্যালয় কর্তৃক উদ্ভাবিত উন্নত প্রযুক্তি কৃষকদের মাঝে সম্প্রসারণে কাজ করে যাচ্ছে বাংলাদেশ কৃষি বিশ্ববিদ্যালয় সম্প্রসারণ কেন্দ্র বা বাউএক (BAUEC) ।"
        },
        {
          "label": "ঘ",
          "question": "বাংলাদেশের খাদ্য ঘাটতি মোকাবেলায় সাইদুলের যোগদানকৃত প্রতিষ্ঠানের ভূমিকা মূল্যায়ন করো।",
          "explanation": "সাইদুলের যোগদানকৃত প্রতিষ্ঠানটি হলো বাংলাদেশ কৃষি বিশ্ববিদ্যালয়। বাংলাদেশের খাদ্য ঘাটতি মোকাবেলায় বাংলাদেশ কৃষি বিশ্ববিদ্যালয়ের ভূমিকা ব্যাপক। সাধারণ শিক্ষাদান কার্যক্রমের পাশাপাশি এ বিশ্ববিদ্যালয়ের আওতায় গবেষণা, প্রশিক্ষণ ও সম্প্রসারণ কার্যক্রম পরিচালিত হয়ে থাকে। বিশ্ববিদ্যালয়ের উচ্চশিক্ষা ও গবেষণা কমিটি বিভাগীয় শিক্ষকদের তত্ত্বাবধানে স্নাতকোত্তর পর্যায়ের শিক্ষার্থীদের থিসিস কার্যক্রমের গবেষণা পরিচালনা করে থাকে। বাংলাদেশ কৃষি বিশ্ববিদ্যালয় রিসার্চ সিস্টেম বা বাউরেস এর তত্ত্বাবধানে ৩২২ টি গবেষণা প্রকল্প সম্পন্ন হয়েছে। এছাড়াও চলমান প্রকল্প রয়েছে ২৬২টি। এ সকল গবেষণার ফলে উদ্ভাবিত হয়েছে কৃষির বিভিন্ন উন্নত প্রযুক্তি ও উচ্চ ফলনশীল ফসলের জাত। বাকৃবি উদ্ভাবিত বিভিন্ন উফশী জাতের মধ্যে রয়েছে ধানের জাত বাউ-৬৩, বাউ ধান-৩; সয়াবিনের উন্নত জাত ব্রাগ, ডেভিস; সরিষার উন্নত লাত সম্পদ, সম্বল; কুলের উন্নত জাত বাউকুল-১, বাউকুল-২; বায়োফার্টিলাইজার বা জীবাণু সার; মাগুর ও শিং মাছের কৃত্রিম প্রজননের কলাকৌশল; মুরগির রাণীক্ষেত রোগের প্রতিষেধক টিকা উৎপাদন ইত্যাদি। প্রতিটি প্রযুক্তি দেশের কৃষিখাতকে সমৃদ্ধ করে খাদ্য ঘাটতি মোকাবেলায় সাহায্য করেছে। ফলে বাংলাদেশের খাদ্যে স্বয়ংসম্পূর্ণতায় বাংলাদেশ কৃষি বিশ্ববিদ্যালয়ের অবদান অনেক। এছাড়াও বাউএক (BAUEC) বিশ্ববিদ্যালয় ও কৃষকদের মধ্যে সংযোগ স্থাপনের মাধ্যমে মাঠ পর্যায়ে কৃষকদের সমস্যাগুলো চিহ্নিত করে সে অনুযায়ী উদ্ভাবিত প্রযুক্তির সাহায্যে সমাধান দিয়ে থাকে। এভাবেই বাংলাদেশের খাদ্য ঘাটতি মোকাবেলায় বাংলাদেশ কৃষি বিশ্ববিদ্যালয় ভূমিকা রেখে চলেছে।"
        }
      ]
    },
    {
      "number": "3",
      "uddipok": "জলিল খিদিরপুর গ্রামের একজন কৃষক। তিনি তাঁর ২ হেক্টর জমিতে মৌসুমভিত্তিক ধান চাষ করেন। তিনি উপজেলা কৃষি সম্প্রসারণ কর্মকর্তার পরামর্শ নিয়ে নিজস্ব একখণ্ড জমিতে সঠিক নিয়মে বীজতলা তৈরি, বীজতলার যত্ন ও পরিচর্যা করে সুস্থ, সবল ধানের চারা উৎপাদন করেন। এখানে উৎপাদিত চারাগুলো মূল জমিতে রোপণ করে প্রতি মৌসুমে ধানের ভালো ফলন পান।",
      "tag": "RUMC 23",
      "sub_questions": [
        {
          "label": "ক",
          "question": "ধানের বৈজ্ঞানিক নাম লেখো।",
          "explanation": "ধানের বৈজ্ঞানিক নাম- Oryza sativa."
        },
        {
          "label": "খ",
          "question": "ধান চাষের জন্য কোন ধরনের জমি নির্বাচন করা প্রয়োজন। ব্যাখ্যা করো।",
          "explanation": "ধান বাংলাদেশের প্রধান খাদ্যশস্য। ধানাজাতীয় শস্যের মধ্যে ধানের চাষ ও উৎপাদন সবচেয়ে বেশি। তবে ধানের ফলন সব জমিতে ভালো হয় না। ধান চাষের জন্য সবচেয়ে উপযোগী মাটি হলো এঁটেল ও পলি দোআঁশ মাটি। ধান চাষের জন্য মাঝারি নিচু ও নিচু জমি নির্বাচন করতে হবে। তবে শানি সেচের ব্যবস্থা থাকলে মাঝারি উঁচু জমিতেও ধান চাষ করা যায়।"
        },
        {
          "label": "গ",
          "question": "আমন ধানের চারা উৎপাদনের জন্য জলিল কীভাবে একটি আদর্শ বীজতলা তৈরি করে তার সচিত্র বিবরণ দাও।",
          "explanation": "আমন ধানের চারা উৎপাদনের জন্য জলিল নিম্নোক্ত উপায়ে আদর্শ বীজতলা তৈরি করবেন। এক শতক জমিতে দুই খণ্ডের বীজতলা তৈরি করা যাবে। প্রতিটি বীজতলার আকার ১০ মিটার × ৪ মিটার জায়গার মধ্যে নালা বাদ দিয়ে ৯.৫ মিটার × ১.৫ মিটার হবে। বীজতলার চারদিকে ২৪ সেমি জায়গা বাদ দিতে হবে এবং দুই খণ্ডের মাঝখানে ৫০ সেমি জায়গা নালার জন্য রাখতে হবে।"
        },
        {
          "label": "ঘ",
          "question": "বাংলাদেশের প্রেক্ষাপটে ধান চাষের অর্থনৈতিক গুরুত্ব বিশ্লেষণ করো।",
          "explanation": "ধান বাংলাদেশের প্রধান দানাশস্য ফসল। বাংলাদেশের মোট চাষযোগ্য জমির শতকরা ৮০ ভাগ জমিতে ধান চাষ হয়। চাল থেকে ভাত হয় যা আমাদের প্রধান খাদ্য। তাই ভাতের চাহিদা পূরণে ধানের গুরুত্ব অপরিসীম। সারা বছর আউশ, আমন, বোরো মিলে মোট ধান উৎপাদিত হয় প্রায় ৩৯৬,৪৪ লাখ মেট্রিক টন। এদেশের মোট কৃষিজীবীর শতকরা ৯০ লোক ধান চাষের সাথে জড়িত। নিচু জলাবদ্ধ জমি যেখানে অন্য ফসলের চাষ করা যায় না সেখানেও ধানের চাষ করা হয়। ধান ও চাল সংক্রান্ত ব্যবস এবং উন্নতমানের সুগন্ধিযুক্ত চাল বিদেশে রপ্তানির মাধ্যমে বহুলেদের কর্মসংস্থানের ব্যবস্থা হচ্ছে। ধান প্রক্রিয়াজাতকরণে এদেশের গ্রামের মহিলারাও কর্মসংস্থানে সম্পৃত থাকে। দেশের খাদ্য চাহিদার ৯৫ শতাংশ পূরণের পাশাপাশি ধানের কুঁড়া থেকে ভোজ্যতেল তৈরি করা হচ্ছে, যাতে ১০% তেল রয়েছে। ধানের তুষ দিয়ে চারকোল জ্বালানি এবং খড় ছারা ঘরের ছাউনি ও বেড়া তৈরি করা য্যা। চাল হতে প্রাপ্ত স্টার্চ কাপড়ে ব্যবহূত হয়। এছাড়াও গোখাদ্য ও জ্বালানি হিসেবে ধানের খড় ক্রয়-বিক্রয় করা হয়। সুতরাং আলোচনার পরিপ্রেক্ষিতে বলা যায়, বাংলাদেশের অর্থনৈতিক উন্নয়নে ধানের গুরুত্ব অপরিসীম।"
        }
      ]
    },
    {
      "number": "4",
      "uddipok": "শফিকের কয়েক বিঘা জমি আছে। তার জমিতে ভালো ফসল ফলানোর জন্য সে স্থানীয় কৃষি কর্মকর্তার পরামর্শ নেয়ার জন্য তাঁর অফিসে যান। কৃষি কর্মকর্তা শফিককে মাঝে মাঝে মাটির অম্লমান পরীক্ষার প্রয়োজনীয়তার কথা বলেন এবং ফসলের ফলন বৃদ্ধিতে মাটি সংশোধনের গুরুত্ব বুঝিয়ে বলেন। শফিক মৃত্তিকা সম্পদ উন্নয়ন ইন্সটিটিউটে মাটি পরীক্ষা করানোর পর দেখেন তার জমির মাটির অম্লমান ৫।",
      "tag": "RUMC 23",
      "sub_questions": [
        {
          "label": "ক",
          "question": "মাটির pH বলতে কী বোঝায়?",
          "explanation": "মাটিতে হাইড্রোজেন আয়নের (H + ) ঘনত্বের ঋণাত্মক লগারিদম (গ্রাম/লি.) হলো মাটির পিএইচ (pH) বা অম্লমান।"
        },
        {
          "label": "খ",
          "question": "কোন কোন পদ্ধতিতে মাটির অম্লত্ব ও ক্ষারত্ব পরিমাপ করা যায়?",
          "explanation": "মাটির অমত্ব ও ক্ষারত্ব প্রধানত দুইটি উপায়ে পরিমাপ করা যায়- pH মিটার ও লিটমাস পেপার পদ্ধতি। pH. মিটার: এটি একটি ইলেক্ট্রনিক যন্ত্র যার গ্লাস ইলেক্ট্রোড মৃত্তিকা দ্রবণে নিমজ্জিত করে অম্লত্ব পরিমাপ করা যায়। লিটমাস পেপার: ১: ২ মৃত্তিকা দ্রবণে যদি লাল লিটমাস নীল হয় তবে ক্ষারীয় মাটি এবং নীল লিটমাস লাল হয় তবে অম্লীয় মাটি হবে। লিটমাস পেপারের রং বদল না হলে বিক্রিয়া নিরপেক্ষ হবে।।"
        },
        {
          "label": "গ",
          "question": "শফিকের জমির মাটির অম্লমান ৫ দ্বারা নির্দেশিত মাটির বৈশিষ্ট্যসমূহ ব্যাখ্যা করো।",
          "explanation": "উদ্দীপকের শফিকের জমির মাটির অম্লমান ৫ দ্বারা বোঝায় এটি অম্লীয় প্রকৃতির মাটি। অম্লীয় মাটির বৈশিষ্ট্যসমূহ হলো- i. মাটির pH ৭.০ এর কম হয়। ii. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। iii. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। iv. মাটিতে লৌৎ ও অ্যালুমিনিয়ামের বিষাস্ততা দেখা দিতে পারে। v. তীব্র অম্লীয় মাটিতে অণুজীবের কার্যাবলি কমে যায়। vi. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। vii. ছত্রাকের কার্যাবলি বেড়ে যায়। viii. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ix. মধ্যম অম্লীয় মাটিতে 'ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলি পর্যালোচনা করে আমরা অম্লীয় মাটি নির্ণয় করতে পারি।"
        },
        {
          "label": "ঘ",
          "question": "শফিকের জমিতে ফসলের ফলন বৃদ্ধিতে মাটি সংশোধনের গুরুত্ব বিশ্লেষণ করো।",
          "explanation": "উদ্দীপকের শফিকের জমির মাটির অম্লমান ৫। ফলে তার জমিতে ফসলের ফলন বৃদ্ধিতে স্থানীয় কৃষি কর্মকর্তা মাটি সংশোধনের পরামর্শ দেন। কৃষিজ উৎপাদন বৃদ্ধির জন্য এটি খুবই গুরুত্বপূর্ণ। বিভিন্ন পদ্ধতিতে অম্লীয় মাটি সংশোধন করা যায়। যেমন- চুন ব্যবহার; জৈব সার অণুজীব সার, সবুজ সার ব্যবহার; সেচের পানির মান উন্নয়ন; সুষম সার ও অম্লীয় সারের ব্যবহার এবং ঝিনুকের গুঁড়া ব্যবহার করে। উক্ত মাটি সংশোধনের ফলে- ১. মৃত্তিকার বুনট ও সংযুতির উন্নয়ন ঘটে। ২. মৃত্তিকার পানি ধারণ ক্ষমতা বৃদ্ধি করে পুষ্টি উপাদানের দ্রবণীয়তা বাড়িয়ে দেয়। ৩. মাটির বিষাস্ততা দূর হয়। ৪. মাটির উর্বরতা বৃদ্ধি ও সংরক্ষণ করা যায়। ৫. জৈব পদার্থের বিয়োজন বৃদ্ধি পায়। ৬. মাটির ভৌত দানাবন্ধন (structure) ত্বরান্বিত করে মাটির ক্ষয়রোধ হয়। ৭. ব্যাকটেরিয়ার কার্যাবলি বৃদ্ধি পায়। ৮. সারের কার্যকারিতা বৃদ্ধি পায়; সর্বোপরি ফলন বাড়ে। ৯. বীজ, চারা উদ্ভিদের মৃত্তিকাবাহিত অনেক রোগ নিয়ন্ত্রণ হয়। ১০. পুষ্টি গ্রহণ সহজলভ্য হয়। ফলে ফলন বেড়ে যায়।"
        }
      ]
    },
    {
      "number": "5",
      "uddipok": "আলফাজ একজন আখ চাষি। আখ কাটার পর জমিতে কী চাষ করবেন ভেবে না পেয়ে উপ-সহাকারী কৃষি কর্মকর্তার কাছে পরামর্শ চাইলেন। তিনি আখ গাছের গোড়া থেকে পুনরায় আখ চাষের কৌশল ও আন্তঃ পরিচর্যামূলক কাজসমূহ বলে দিলেন। আলফাজ দ্বিতীয়বার আখের গোড়া থেকে আখ চাষ করে লাভবান হলেন।",
      "tag": "RUMC 23",
      "sub_questions": [
        {
          "label": "ক",
          "question": "আখের বৈজ্ঞানিক নাম লেখো।",
          "explanation": "আখের বৈজ্ঞানিক নাম হলো- Saccharum officinarum."
        },
        {
          "label": "খ",
          "question": "আখের রেটুন বা মুড়ি ফসল চাষ লাভজনক কেন?",
          "explanation": "প্রথমবার আখ কাটার পর আখের গোড়া থেকে গজানো কুশি দিয়ে পুনরায় আখ চাষ করাকে মুড়ি আখ চাষ বলে। প্রথমবার আখ কাটার পর ঐ আখের গোড়া থেকে চাষ করা বলে। এক্ষেত্রে জমি চাষ ও বীজ বপনের প্রয়োজন হয় না। এই পদ্ধতিতে মূল আখের চেয়ে ১-২ মাস সময় কম লাগে। জমি তৈরি, বীজ বপন ইত্যাদি বাবদ শ্রমিক ও মূলধন খরচ কম লাগে। আগাম পরিপক্কতা লাভ করায় আগাম গুড় এবং চিনি উৎপাদন করা যায়।"
        },
        {
          "label": "গ",
          "question": "আলফাজ তাঁর আখের জমিতে কী আন্তঃপরিচর্যামূলক কাজ করেছিলেন? ব্যাখ্যা করো।",
          "explanation": "আলফাজ ভালো ফলন পেতে আখের আন্তঃপরিচর্যা করেন। আখের পরিচর্যা করার ক্ষেত্রে চারা গজানোর স্থানে শূন্যস্থান থাকলে তা পূরণ করতে হয়। এজন্য বীজ গজাবার উদ্দেশ্যে অন্য জায়গায় বীজ লাগিয়ে রাখতে হয়। মাটিতে রসের অভাব হলে সেচ দিতে হয়। চার অবস্থায় আগাছা হলে নিড়ানি দিয়ে পরিষ্কার করে দিতে হয়। পোকামাকড় দেখামাত্র দমনের ব্যবস্থা নিতে যয়। এক্ষেত্রে পোকার তিম, কীড়া সংগ্রহ ও ধ্বংস করতে হয়। প্রয়োজনবোধে কীটনাশক ব্যবহার করতে হয়। রোগে আক্রান্ত গাছ দেখা গেলে তা তুলে পুড়িয়ে বা পুঁতে ফেলতে হয়। গাছের গোড়ায় কোদাল বা খুরপি দিয়ে মাটি আলগা করে দিতে হয়। ভালো ফলনের জন্য গোড়ায় ৬-৭টির বেশি কুশি রাখা যায় না। চারাগাছ মিটারখানেক হলে সারির দু'পাশের মাটি দিয়ে গাছের গোড়া বেঁধে দিতে হয়। একইভাবে মাস দুয়েক পর আবার গাছের গোড়া বেঁধে দিতে হয়। আগস্ট-সেপ্টেম্বর (ভাদ্র-আশ্বিন) মাসে কয়েকটি গাছ একত্র করে বেঁধে দিতে হবে যাতে গাছগুলো ঝড়ে মাটিতে পড়ে না যায়। আখ গাছ থেকে শুকনো পাতা পরিষ্কার করে দিতে হয়। চিনির পরিমাণ বৃদ্ধি, আখ মোটা ও সোজা হওয়ার জন্য গাছ বড় হলে আখ যাতে হেলে না পড়ে সেজন্য ৩-৪টি ঝাড়ের আখ একত্রে বেঁধে দিতে হয়। উপরিউক্ত পদ্ধতিতে আখের অন্তঃপরিচর্যা করলে ভালো ফলন পাওয়া যায়।"
        },
        {
          "label": "ঘ",
          "question": "চিনি উৎপাদনকারী ফসল হিসাবে আখের অর্থনৈতিক গুরুত্ব বিশ্লেষণ করো।",
          "explanation": "বাংলাদেশে চিনি উৎপাদনকারী ফসলের মধ্যে প্রধান ফসল আখ। আখের অর্থনৈতিক গুরুত্ব নিয়ে দেওয়া হলো- ১. আখ বাংলাদেশের দ্বিতীয় অর্থকরী ফসল। আমাদের দেশে প্রায় ১ লাখ ১৩ হাজার হেক্টর জমিতে আখের চাষ হয়। ২. আখের গড় ফলন হেক্টর প্রতি ৪৫-৭৫ টন। উন্নত পদ্ধতিতে চাষাবাদ করে ফলন আরও ১০-১৫% বৃদ্ধি করা সম্ভব। ৩. আখের রস দিয়ে চিনি, গুড়, সিরাপ উৎপাদন করা যায়। ৪. আখের রস থেকে চিনি উৎপাদন করার পর প্রায় ২.৫%-৪% মোলাসেস পাওয়া যায়। মোলাসেস থেকে বিউটিনাস, এসিটোন, গ্লিসারিন, এসিটিক এসিড ও অ্যালকোহল তৈরি করা যায়। ৫. চিনি কলের ছাঁকনি বা 'ফিল্টার থেকে প্রাপ্ত কাদার ন্যায় প্রায় ২- ৩.৫% প্রেসমাড পাওয়া যায়। প্রেসমাডকে জৈবসার হিসেবে ব্যবহার করা যায়। এতে প্রায় ২০% জৈব পদার্থ থাকে। ৬. আখ মাড়াই করার পর আখের ছোবড়া থেকে কাগজ, কৃত্রিম রেশম, ফাইবার বোর্ড, প্লাস্টিক ইত্যাদি শিল্পজাত দ্রব্য তৈরি করা যায়। ৭. আখের শুকনা পাতা ঘরের ছাউনি ও জ্বালানি হিসেবে ব্যবহৃত হয়। ৮. আখের কচি পাতা গোখাদ্য, আখের খণ্ড বীজ হিসেবে ব্যবহৃত হয়। ৯. আখের জমিতে সাথি ফসল হিসেবে ডাল, মশলা কিংবা তেল ফসল চাষ করা যায়। ১০. অধিক আখ উৎপাদনের মাধ্যমে চিনি. শিল্পের সম্প্রসারণ করার পাশাপাশি কর্মসংস্থানও সৃষ্টি করা সম্ভব। ১১. ছোবড়া পোড়ানো ছাইয়ে ৮% পটাশ থাকে যা জৈব সার হিসেবে ব্যবহার করা যায়। ১২. চিটাগুড় পশুখাদ্য হিসেবে ব্যবহৃত হয়।"
        }
      ]
    },
    {
      "number": "6",
      "uddipok": "বিরুলিয়া গ্রামের কৃষকেরা বংশ পরম্পরায় বহুবছর ধরে গতানুগতিক প্রচলিত পদ্ধতিতে পাটের ছাল পচিয়ে আঁশ উৎপাদন করে আসছিল। এতে করে আঁশের গুণগতমান ভালো না হওয়ায় বাজারে বিক্রিয়া করে বেশি লাত পাচ্ছিল না। স্থানীয় কৃষি সম্প্রসারণ কর্মকর্তা গ্রামের পাট চাষিদের অংশগ্রহণে তাঁর অফিসে আধুনিক রিবন রেটিং পদ্ধতিতে পাট পচানোর কৌশল বিষয়ে একটি প্রশিক্ষণ কর্মশালার আয়োজন করেন। রিবন রেটিং পদ্ধতি অনুসরণ করে কৃষকেরা উন্নতমানের আঁশ গেলেন এবং অধিক লাভবান হলেন।",
      "tag": "RUMC 23",
      "sub_questions": [
        {
          "label": "ক",
          "question": "রিবন রেটিং কাকে বলে?",
          "explanation": "পাট গাছ কাটার পর কাঁচা থাকা অবস্থায় গাছ থেকে ফিতার মতো হালকে পৃথক করে পচানোর ব্যবস্থাকে রিবন রেটিং বলে।"
        },
        {
          "label": "খ",
          "question": "কীভাবে কম সময়ে পাট পচানো যায়? ব্যাখ্যা করো।",
          "explanation": "যে পদ্ধতিতে পাট গাছ কাটার পর কাঁচা থাকা অবস্থায় গাছ থেকে ছাল ফিতার মতো পৃথক করে পরে ছাল পচানোর ব্যবস্থা করা হয় তাকে রিবন রেটিং বা ছাল পচানো বলে। ইউরিয়া সার ব্যবহার করে পাট দ্রুত পচানো যায়। পাটের ছাল দ্রুত পচানোর জন্য প্রতি ১০০০ কেজি কাঁচা ছালে ১০০ গ্রাম ইউরিয়া গুলিয়ে পানির সাথে মেশালে খুব কম সময়ের মধ্যে দ্রুত পচন সম্পন্ন হয়। এজন্যই পাটের ছাল পচাতে ইউরিয়া প্রয়োগ করা হয়।"
        },
        {
          "label": "গ",
          "question": "পাট পচানোর প্রচলিত পদ্ধতি ও রিবন রেটিং পদ্ধতির মধ্যে তুলনা করো।",
          "explanation": "পচানোর প্রচলিত পদ্ধতি ও রিবন রেটিং এর মধ্যে পার্থক্য নিচে দেয়া হলো-"
        },
        {
          "label": "ঘ",
          "question": "বিরুলিয়া গ্রামের কৃষকদের উৎকৃষ্ট মানের পাটের আঁশ উৎপাদনের ক্ষেত্রে রিবন রেটিং পদ্ধতির গুরুত্ব বিশ্লেষণ করো।",
          "explanation": "নিম্নের অনুরূপ: কৃষিপ্রধান বাংলাদেশের প্রধান প্রধান মাঠ ফসলগুলো হলো ধান, গম। ও ভুট্টা ইত্যাদি। নিচে মাঠ ফসলের গুরুত্ব বিশ্লেষণ করা হলো- দানা ফসলের মধ্যে বাংলাদেশে ধান অন্যতম ফসল। বাংলাদেশের মাঠ ফসলের মধ্যে প্রায় ৮০% জমিতে ধানের চাষ হয়ে থাকে। বাংলাদেশে কৃষি জমির পরিমাণ প্রতিনিয়ত কমলেও প্রতি একক জমিতে এর উৎপাদন বৃদ্ধি পাচ্ছে। পূর্বে ধানের উৎপাদন হার ছিল হেক্টর প্রতি কমবেশি ২-৩ টন আর এখন তা ৫-৬ টনে উন্নীত হয়েছে। বর্তমানে আমাদের দেশে চাহিদা পূরণ করে বিদেশে চাল রপ্তানি করা শুরু হয়েছে। এই ধারাবাহিকতা বজায় রাখতে পারলে ভবিষ্যতে এ খাত থেকে প্রচুর পরিমাণে বৈদেশিক মুদ্রা অর্জন সম্ভব হবে। দানা জাতীয় খাদ্যশস্যের মধ্যে ধানের পরই গমের স্থান। বাংলাদেশের অর্থনীতিতে গম খুব একটা ভূমিকা না রাখলেও ধানের সহকারী খাদ্য হিসেবে গম তার স্থান করে নিয়েছে। উৎপাদন ও ব্যবহারের বিবেচনায় ভুট্টা বিশ্বের তৃতীয় দানা জাতীয় ফসল। বাংলাদেশে এর চাষ সীমিত হলেও বর্তমানে এর ব্যবহার ও চাষ দ্রুত বাড়ছে। পশু-পাখি ও মৎস্য খাদ্য হিসেবে বাংলাদেশে ভুট্টার ব্যবহার প্রথম স্থানে। মাঠ ফসলের মধ্যে ভাল জাতীয় ফসল যথা- খেসারি, মসুর, ছোলা, মুগ, মটর অত্যন্ত গুরুত্বপূর্ণ। চিনি উৎপাদনে আখের বিকল্প নেই। বিভিন্ন ধরনের সরিষার বীজে ৪০- ৪৪% তেল থাকে। বাংলাদেশের অর্থকরী ফসল হিসবে পাট অত্যন্ত গুরুতপূর্ণ। পাট ও পাটজাত পণ্য রপ্তানি করে প্রচুর বৈদেশিক মুদ্রা অর্জন করা যায়। আমাদের দেশে মাঠ ফসল চাষের জন্য প্রয়োজনীয় মাটি ও জলবায়ু বেশ উপযোগী। এ সুযোগ কাজে লাগিয়ে আমরা যদি বৈজ্ঞানিক পদ্ধতিতে উক্ত ফসলগুলো চাষ করি তাহলে এগুলো আমাদের দেশের চাহিদা পূরণ করে বিদেশে রপ্তানি করে বৈদেশিক মুদ্রা অর্জনের সুযোগ রয়েছে। তাই বলা যায়, বাংলাদেশের প্রেক্ষাপটে মাঠ ফসলের অনেক গুরুত্ব রয়েছে।"
        }
      ]
    },
    {
      "number": "7",
      "uddipok": "আলিনগর গ্রামের গনি মিয়ার ডেইরী ফার্মের একটি দেশি গাভি ডাকে আসার পর প্রাণিসম্পদ কর্মকর্তার তত্ত্বাবধানে একটি উন্নত জাতের ষাঁড় দ্বারা প্রজনন ক্রিয়া সম্পন্ন করেন। যথাসময়ে প্রজননকৃত গাভিটি একটি স্বাস্থ্যবান বকনা বাছুর জন্ম দিল। বাছুরটি দেখতে সুন্দর ও দৈহিক গড়ন দেশি বাছুরের চেয়ে বড়। কয়েক বছর পর এই বকনা বাছুরটি বড় হয়ে গাভি হলো এবং অনেক বেশি পরিমাণে দুধ দিতে শুরু করল। খামার থেকে গনি মিয়ার আয় বৃদ্ধি পেল। গনি মিয়ার সাফল্যে উদ্বুদ্ধ হয়ে তাঁর প্রতিবেশিরাও এ ধরনের গাড়ি পালনের আগ্রহী হলো।",
      "tag": "RUMC 23",
      "sub_questions": [
        {
          "label": "ক",
          "question": "কৃত্রিম প্রজনন কাকে বলে?",
          "explanation": "জাত উন্নয়নের জন্য কৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় সেই বীর্য দিয়ে গরম হওয়া বা ডাকে আসা বকনা ব গাভিকে প্রজনন করার প্রক্রিয়াকে কৃত্রিম প্রজনন বলে।"
        },
        {
          "label": "খ",
          "question": "কৃত্রিম প্রজনন ফলপ্রসু না হওয়ার কারণ ব্যাখ্যা করো।",
          "explanation": "জাত উন্নয়নের জন্য খাঁড়ের বীর্য কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করিয়ে গর্ভবতী করার পদ্ধতিকে কৃত্রিম প্রজনন বলে। প্রাণিসম্পদের উন্নয়নে এর অবদান অনস্বীকার্য হলেও কিছু কারণে কৃত্রিম প্রজনন সফল নাও হতে পারে। এর মধ্যে উল্লেখযোগ্য কারণগুলে হলো- সঠিক পদ্ধতিতে প্রজনন না করানো, বিনষ্ট বীজ দ্বারা প্রজনন করানো, গরমকালের প্রথমে বা গরম শেষ হওয়ার পর প্রজনন করানে এবং ভুল পদ্ধতিতে প্রজনন করানো। এছাড়াও নোংরা পরিবেশে এবং যন্ত্রপাতি জীবাণুমুক্ত না করে প্রজনন করালে ও অনিয়মিত ডাকে আসা গাভিকে প্রজনন করানো হলে কৃত্রিম প্রজনন সফল হবে না।"
        },
        {
          "label": "গ",
          "question": "কৃত্রিম প্রজননে ঘাঁড়ের কী কী গুণাবলী থাকা উচিত? ব্যাখ্যা করো।",
          "explanation": "কৃত্রিম প্রজনের জন্য যাঁড় নির্বাচনে যেসব বিষয় বিবেচনা করতে হবে সেগুলো হলো- i. চামড়ার রং স্বাভাবিক ও উজ্জ্বল হতে হবে। ii. চোখ বড় বড়, তীক্ষ্ণ ও স্পষ্ট হতে হবে। চোখ ময়লা মাখানো বা ভেজা ভেজা হলে সেই ষাঁড় নির্বাচন করা যাবে না। iii. বয়স অনুপাতে উচ্চতা স্বাভাবিক হতে হবে। iv. ষাঁড়ের গায়ের লোমগুলো বুক্ষ না হয়ে স্বাভাবিক হতে হবে। শরীর নিখুঁত হতে হবে। পাঁজরের বা শরীরের কোনো হাঁড় অস্বাভাবিক হওয়া যাবে না। vi. গলকম্বলটি সুদৃঢ় ও পুরু হতে হবে। vii. কুঁজ সমভাবে উঁচু, পুরু ও শস্ত্র হতে হবে। viii. অন্ডকোষ সুদৃঢ়, অন্ডকোষের দুই অংশই স্বাভাবিক, বড় এবং মজবুত হতে হবে। ix. শিং স্বাভাবিক; শিংয়ের গোড়া মোটা, মজবুত এবং মসৃণ হতে হবে। x. লেজ পিছনের পায়ের জোড় পর্যন্ত লম্বা হবে। লেজের মাথায় একগোছা শক্ত ও সরু লোম গুচ্ছ থাকতে হবে। উল্লিখিত বৈশিষ্ট্যগুলো দেখে ষাঁড় নির্বাচন করে কৃত্রিম প্রজনন করতে হবে।"
        },
        {
          "label": "ঘ",
          "question": "গনি মিয়ার সাফল্যের আলোকে বাংলাদেশে গরুর কৃত্রিম প্রজননের গুরুত্ব বিশ্লেষণ করো।",
          "explanation": "উদ্দীপকের গণি মিয়া কৃত্রিম প্রজননের মাধ্যমে গাভিকে প্রজনন করিয়ে উন্নত জাতের গরু উৎপাদন করেন। যে পদ্ধতিতে গর্ভধারণের উদ্দেশ্যে যন্ত্রপাতির সাহায্যে সংগৃহীত ও প্রক্রিয়াজাতকৃত ষাঁড়ের বীর্য বা সিমেন কৃত্রিমভাবে গাড়ি/ বকনার জরায়ুতে প্রবেশ করানো হয়, তাকে কৃত্রিম প্রজনন বলে। কৃত্রিম প্রজননে একবার ষাঁড় হতে সংগ্রহকৃত সিমেনের মাধ্যমে ৩০০-৪০০টি গাভিকে প্রজনন করানো সম্ভব। সাধারণত সনাতন পদ্ধতিতে ষাঁড়ের মাধ্যমে পাল দিলে অনেক সতর্ক থাকতে হয়। এমনকি গাভি গরম হওয়ার লক্ষণ দেখা গেলে তখন সময়মতো ভালো জাতের ষাঁড় সংগ্রহ করা সম্ভব হয় না। ফলে যে ধরনের ষাঁড় ব্যবহার করে প্রজনন করানো হয় তাতে ভালো জাতের গরু পাওয়া যায় না। সনাতন প্রক্রিয়ায় প্রজনন করানো হলে নিশ্চিত হওয়া যায় না যে সিমেন গাভির জরায়ুতে সঠিক জায়গায় পৌঁছানো সম্ভব হয়েছে কিনা। এতে অনেক সময় গর্ভধারণ হয় না, বিভিন্ন যৌন ব্যাধি গাভি আক্রান্ত হতে পারে; গাভি ও ষাঁড়ের দেষের মধ্যে অসামঞ্জস্যতা দেখা দিতে পারে, অতিরিক্ত ষাঁড় পালন করতে হয় যা ব্যয় বৃদ্ধি করে। তাছাড়া এ পদ্ধতিতে গাভির গর্ভধারণের হার বেশি হয়। কৃত্রিম প্রজননের ফলে যে গরু উৎপন্ন হয় তা সহজে আমাদের দেশের আবহাওয়ার সাথে খাপ খাইয়ে নিতে পারে এবং রোগ প্রতিরোধ ক্ষমতাসম্পন্ন হয়। এ ধরনের গরুর দুধ ও মাংস উৎপাদন ক্ষমতাও বেশি হয়।"
        }
      ]
    },
    {
      "number": "8",
      "uddipok": "পরিমল জ্যৈষ্ঠ মাসে চাঁপাইনবাবগঞ্জ জেলায় তাঁর মামার বাড়িতে বেড়াতে যায়। সে লক্ষ করলো এলাকার প্রতিটি আম বাগানে আমের বাম্পার ফলন হয়েছে। উৎপাদিত আম খামারিরা ব্যক্তি পর্যায়ে বিক্রয় করেছেন ও দেশের প্রতিষ্ঠিত ফল প্রক্রিয়াজাতকরণ কারখানায় প্রেরণ করেছেন। এরপরও যথাযথ সংরক্ষণের অভাবে অবিক্রিত আম পচে নষ্ট হচ্ছে। তাঁর এলাকার শাকসবজির চাষও বেশ ভালো হয়। ঐ এলাকায় উৎপাদিত ফল ও শাকসবজির সংরক্ষণাগার থাকলে কৃষকরা আরো বেশি লাভবান হত।",
      "tag": "RUMC 23",
      "sub_questions": [
        {
          "label": "ক",
          "question": "কিউরিং কাকে বলে?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাকে কিউরিং বলে।"
        },
        {
          "label": "খ",
          "question": "ব্লাঞ্চিং কেন করা হয়? ব্যাখ্যা করো।",
          "explanation": "ফল কিংবা শাকসবজি সংরক্ষণ করার উদ্দেশ্যে প্রথমে শাকসবজি কেটে ২-৫ মিনিট ফুটন্ত পানিতে ডুবিয়ে নিতে হয়, একে ব্লান্সিং বলে। এই কার্যক্রমের মাধ্যমে ফল কিংবা শাকসবজির এনজাইম নিষ্ক্রিয় করা হয়। এতে ফল/সবজির টিস্যুর ভেতরে থাকা বাতাস, অনাকাঙ্ক্ষিত স্বাদ এবং গন্ধ অপসারিত হয়। উত্তপ্ত ফুটন্ত পানিতে ডুবানো অথবা সরাসরি বাষ্প ইনজেকশন এ দুটি পদ্ধতিতে ব্লান্সিং করা যায়।"
        },
        {
          "label": "গ",
          "question": "পরিমলের এলাকার বাগানের অবিক্রিত আম পচনের কারণসমূহ ব্যাখ্যা করো।",
          "explanation": "উদ্দীপকের পরিমলের এলাকার বাগানের অবিক্রিত আম পচনের কারণগুলো হলো- ১. জীবাণু দ্বারা আক্রমণ; ফলের মধ্যে আমিষ, শর্করা, স্নেহ, লবণ ও ভিটামিন থাকার কারণে বিভিন্ন জীবাণু যেমন- ব্যাকটেরিয়া, ছত্রাক, একটিনোমাইসেটিস, প্রোটোজোয়া ইত্যাদির আক্রমণে ফল পচে যায়। ২. শ্বসন: শ্বসনের কারণে শর্করা বিভাজিত হয়ে শেষ পর্যন্ত CO₂ ও H₂O উৎপন্ন হয়। এর ফলে ফল পচতে শুরু করে। ৩. পোকামাকড়ের উপস্থিতিঃ ইঁদুর তেলাপোকা, মাছিসহ বিভিন্ন পোকা ফলের গায়ে ক্ষত সৃষ্টি করলে ফল পচে যায়। ৪. তাপমাত্রা ও আর্দ্রতা: উচ্চ তাপমাত্রায় (২৫ ২৭° সে. এর বেশি) ও নিম্ন আর্দ্রতায় (৮৩-৮৫% এর কমে) ফল তাড়াতাড়ি নষ্ট হয়। ৫. পরিবহনের সময়: অপরিকল্পিত পরিবষনের কারণে ফলের গায়ে ৬ বিভিন্ন ক্ষত সৃষ্টি হয় তখন ফলে পচন ধরে। ৬. . গাছ থেকে সময়মতো ও যথাসময়ে সংগ্রহ না করা; উপযুক্ত সময়ে ও যথানিয়মে গাছ থেকে সংগ্রহ না করলে ফল পচে যায়। ৭. প্রক্রিয়াজাতকরণের সময়: গ্রেডিং, প্যাকেজিং, লেবেলিং-এর সময় নাড়াচড়ার কারণে আঘাতপ্রাপ্ত হলে ফল পচে যায়। ৮. ইথিলিন যৌগের কারণে; বেশি তাপমাত্রা ও আঘাতজনিত কারণে ক্ষত সৃষ্টি হলে ইথিলিনের উৎপাদন বেড়ে গিয়ে ফল পচনে সাহায্য করে। উপরিউক্ত কারণে আম পচে গিয়েছিল।"
        },
        {
          "label": "ঘ",
          "question": "বাংলাদেশের প্রেক্ষাপটে ফল ও শাকসবজি সংরক্ষণের গুরুত্ব বিশ্লেষণ করো।",
          "explanation": "বাংলাদেশের প্রেক্ষাপটে শাকসবজি ও ফল সংরক্ষণের গুরুত্ব ব্যাখ্য করেন- ১. আমাদের দেশে মৌসুমভিত্তিক বিশেষ বিশেষ কিছু ফল ও শাকসবজি উৎপাদিত হয়, যেগুলো প্রয়োজনের তুলনায় বেশি বলে সংরক্ষণের প্রয়োজন হয়। ২. চাহিদার তুলনায় অতিরিক্ত ফল ও শাকসবজি পচনের এবং অন্যান্য অপচয়জনিত ক্ষতি থেকে রক্ষার জন্য সংরক্ষণ করা অতীব জরুরি।। ৩. আমাদের শরীরের ভিটামিন ও খনিজ পদার্থের অভাব পূরণার্থে প্রতিদিন ২০০ গ্রাম ফল বা শাকসবজি খাওয়া দরকার। এর জন্য ফল ও সবজি সংরক্ষণ করা একান্ত প্রয়োজন। ৪. দেশের রপ্তানি আয় বাড়ানোর জন্য বর্তমানে ফল ও সবজি সংরক্ষণ করা খুবই জরুরি। ৫. শিল্পের কাঁচামাল হিসেবে ফল ও শাকসবজি সংরক্ষণ করা প্রয়োজন। ৬. ফল ও সবজি দ্রুত পচনশীল। তাই এদের সঠিক পদ্ধতিতে সংরক্ষণ করা একান্ত প্রয়োজন। 1 ৭. উৎপাদনকারীদের সঠিক মূল্য পাওয়ার জন্য মৌসুমি ফল ও সবডি সংরক্ষণ করা অতীব প্রয়োজন। ৮. প্রক্রিয়াজাত শিল্প হিসেবে ব্যবহারের জন্য ফল ও শাকসবজির সংরক্ষণ করা দরকার। ৯. সংরক্ষিত ফল ও সবজির ব্যবসা-বাণিজ্য করে বহু মানুষের কর্মসংস্থান করা সম্ভব। ১০. খাদ্যাভ্যাস পরিবর্তনের জন্য ফল ও শাকসবজি সংরক্ষণ কর প্রয়োজন। এতে করে প্রধান খাদ্য ভাতের উপর চাপ কমবে। ১১. শাকসবজি ও ফলমূল সংরক্ষণ করে রপ্তানির মাধ্যমে জাতীয় অয় অনেকাংশে বাড়ানো সম্ভব। সুতরাং, উপর্যুক্ত একাধিক কারণে আমাদের দেশে শাকসবজি ও ফল সংরক্ষণের গুরুত্ব অপরিসীম।"
        }
      ]
    }
  ]
}