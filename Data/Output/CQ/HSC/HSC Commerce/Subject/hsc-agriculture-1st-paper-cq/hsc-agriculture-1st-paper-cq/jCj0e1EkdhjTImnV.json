{
  "title": "ক্যান্টনমেন্ট কলেজ, রংপুর ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জনৈক কৃষক তার বসত বাড়ি সংলগ্ন পুকুরে মাছ চাষ করে। এছাড়াও সে পুকুর পাড়ের পতিত স্থানে মাচা তৈরি করে লাউ, শিম, কুমড়া ইত্যাদি ফসলের চাষও করে।",
      "tag": "RPCP 23",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল পাখি মানুষের তত্ত্বাবধানে থেকে গৃহে লালিত-পালিত হয়, বংশ বৃদ্ধি করে এবং ডিম ও মাংস উৎপাদন করে মানুষের আর্থসামাজিক উন্নয়নে গুরুত্বপূর্ণ ভূমিকা পালন করে সেগুলোই হলো পোল্ট্রি।"
        },
        {
          "label": "খ",
          "question": "আলুকে উদ্যান ফসল বলা হয় কেন?",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে আলু চাষ করা হলেও স্বল্প পরিসরে বাড়ির আশেপাশেও চায় করা হয়। সবজি জাতীয় ফসল উদ্যান ফসলের অন্তর্ভুক্ত। আলু সবজি হিসেবে খাওয়া হয়। আলু চাষে ও পরিপক্ষের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে আলুকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "মাছের উৎস হিসেবে কৃষকের ব্যবহৃত জলাশয়ের ভূমিকা ব্যাখ্যা করো।",
          "explanation": "উদ্দীপকে কৃষক মাছের উৎস হিসেবে পুকুরে মাছ চাষ করেন। বাংলাদেশের খাল-বিল, নদী-নালা, হাওর-বাওড় সর্বত্রই মাছ চাষের বিস্তৃতি ঘটেছে। এদেশে বদ্ধ জলাশয় রয়েছে প্রায় ৮.৭৪ লক্ষ হেক্টর। এর মধ্যে পুকুর আছে ৩.৭৭ লক্ষ হেক্টর। ২০২০-২১ অর্থবছরে পুকুর হতে মাছের উৎপাদন প্রায় ২০৭৫ হাজার টন ছিল। বাংলাদেশের গ্রামাঞ্চলে প্রায় প্রতিটি বাড়ির সাথে পুকুর রয়েছে। তাই যথাযথ প্রক্রিয়া অনুসরণ করে মাছ চাষ করা হলে মাছের উৎস হিসেবে পুকুরে বেশ উপযোগী।"
        },
        {
          "label": "ঘ",
          "question": "উদ্দীপকে বর্ণিত ক্ষেত্রসমূহের অর্থনৈতিক ও পুষ্টিগত প্রয়োজনীয়তা মূল্যায়ন করো।",
          "explanation": "উদ্দীপকে বর্ণিত ক্ষেত্রগুলো হলো মৎস্য ও উদ্যান ফসল। বাংলাদেশের কৃষিতে মৎস্য একটি অন্যতম গুরুত্বপূর্ণ ক্ষেত্র। কেননা মাছ চাষ লাভজনক এবং এর চাহিদাও ব্যাপক। মাছ প্রাণিজ আমিষের অন্যতম প্রধান উৎস। মাছে আমিষ ছাড়াও ভিটামিন, খনিজ লবণ ও তেল রয়েছে। মাছ চাষে জনসংখ্যার ১১% এর অধিকু লোক প্রত্যক্ষ ও পরোক্ষভাবে জড়িত। মৎস্য ও মৎস্যজাত দ্রব্য রপ্তানি করে ২০২১-২০২২ অর্থবছরে ২৫৫৫.০৪ কোটি টাকা বৈদেশিক মুদ্রা আয় হয়েছে। রপ্তানি আয়ে মাছের অবদান ১.৫১%। জিডিপিতে মাছের অবদান ২.৫১%। দারিদ্র্য বিমোচন, বেকারত্ব দূরীকরণ ও আত্মকর্মসংস্থানে মাছ চাষ অন্যতম প্রধান প্রযুক্তি। যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। উদ্যান ফসল পারিবারিক পুষ্টি চাহিদাসহ কাঠ ও জ্বালানিকাঠের চাহিদাপূরণে, আত্মকর্মসংস্থান তৈরিতে এবং প্রক্রিয়াজাত ও বাজারজাতকরণের মাধ্যমে আয় বৃদ্ধিতে গুরুত্বপূর্ণ ভূমিকা পালন করে। ভিটামিন ও খনিজ পদার্থের সর্বোৎকৃষ্ট উৎস ফল। বয়স্ক ফল গাছ থেকে উন্নতমানের টিম্বার (কাঠ) উৎপাদন করা যায়। এছাড়া যানবাহন, ঘরের খুঁটি তৈরির কাজেও জ্বালানী হিসেবে ব্যবহার করা হয়। এছাড়াও শাকসবজিতে রয়েছে বিভিন্ন প্রকার ভিটামিন ও খনিজ উপাদান। এগুলো প্রোটিনের উপযোগিতা বৃদ্ধি এবং রক্তশূন্যতা ও কোষ্ঠকাঠিন্য রোধ করে। অন্যদিকে মাঠ ফসলের চেয়ে ফুল চাষ করলে খরচ কম এবং লাভ বেশি হয়। এমনকি ফুল রপ্তানির মাধ্যমে বর্তমানে বৈদেশিক মুদ্রা অর্জিত হচ্ছে। বাংলাদেশের জিডিপিতে শস্য ও শাকসবজির অবদান ৫.৩৭%।"
        }
      ]
    },
    {
      "number": "2",
      "uddipok": "কেশবপুর গ্রামের আজমল তার বসতভিটা সংলগ্ন পতিত জমিতে নির্বাচিত প্রজাতির ফলজ বৃক্ষের চারা রোপণ করেন। স্থানীয় ইউনিয়ন পরিষদের সহায়তা নিয়ে তিনি গ্রাম ও বাজারের সংযোগ স্থাপনকারী সড়কের দু'ধারে বৃক্ষরোপণের সিদ্ধান্ত নিলেন।",
      "tag": "RPCP 23",
      "sub_questions": [
        {
          "label": "ক",
          "question": "NGO কী?",
          "explanation": "এনজিও বলতে সে সমস্ত প্রতিষ্ঠানকে বোঝায় যারা সরকারি নিয়ন্ত্রণাধীন নয়, তবে সরকারি অনুমোদনপ্রাপ্ত প্রতিষ্ঠান এবং মূলত দরিদ্র, ভূমিহীন, ক্ষুদ্র ও প্রান্তিক চাষি এবং অসহায় মহিলাদের কল্যাণ সাধনে কাজ করে।"
        },
        {
          "label": "খ",
          "question": "অভিজ্ঞ কৃষক কীভাবে কৃষির তথ্য প্রাপ্তির উৎস হিসেবে কাজ করে?",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি গণমাধ্যম থেকেও অনেক তথ্য সংগ্রহ করেন। এভাবে তিনি নিজ কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি বিষয়ে পরামর্শ প্রদান করেন।"
        },
        {
          "label": "গ",
          "question": "উদ্দীপকে কৃষির কোন ক্ষেত্রের কথা বলা হয়েছে? ব্যাখ্যা করো।",
          "explanation": "উদ্দীপকের কৃষক সুজন মিয়া আরো কয়েকজন কৃষকের সহায়তায় বনজ বৃক্ষের চারা রোপণ করে যা কৃষির সামাজিক বনায়ন ক্ষেত্রের অন্তর্ভুক্ত। দরিদ্র জনগোষ্ঠীর আর্থ-সামাজিক উন্নয়ন, বনজ সম্পদের উৎপাদন বৃদ্ধি ও পরিবেশ সংরক্ষণের লক্ষ্যে কোনো এলাকার জনসাধারণের প্রত্যক্ষ অংশগ্রহণের মাধ্যমে বসতবাড়ি, রাস্তা, বাঁধ, খাস জমি এবং বিভিন্ন ধর্মীয় ও শিক্ষা প্রতিষ্ঠানে গড়ে তোলা বনায়নকে সামাজিক বনায়ন বলে। সামাজিক বনায়নের ক্ষেত্রে যে এলাকায় বনায়ন করা হবে সে এলাকার জনগণের মধ্য থেকে ভূমিহীন কৃষক, দুস্থ মহিলা, অনগ্রসর জনগোষ্ঠী, অসচ্ছল মুক্তিযোদ্ধা ও প্রান্তিক কৃষকদের নিয়ে দল গঠন করতে হয়। সামাজিক বনায়নে অংশগ্রহণকারী জনগণের ভোগের অধিকার নিশ্চিত করতে চুক্তিনামা করা হয়। তারা বন অধিদপ্তরের সাথে যৌথ কর্মপরিকল্পনা তৈরি করে। চুক্তিনামায় উল্লিখিত প্রত্যেক উপকারভোগী সমান হারে লভ্যাংশ পান। এছাড়া এই বন থেকে প্রাপ্ত ডালপালা, ফল, কৃষিজাত ফসল ইত্যাদি উপকারভোগীরা পেয়ে থাকেন। উপকারভোগীরা বৃক্ষ রোপণ, পরিচর্যা ও রক্ষণাবেক্ষণ করে থাকেন। গবাদিপশুর আক্রমণ রোধে উপকারভোগী জনগণ বাগান রক্ষণাবেক্ষণ ও পরিচর্যা করেন। অতএব, উল্লিখিত আলোচনার মাধ্যমে কৃষির একটি গুরুত্বপূর্ণ ক্ষেত্র সামাজিক বনায়ন সম্পর্কে জানা যায়।"
        },
        {
          "label": "ঘ",
          "question": "আজমলের গৃহীত সিদ্ধান্ত পাঠ্যবইয়ের আলোকে মূল্যায়ন করো।",
          "explanation": "উদ্দীপকের সুজন মিয়ার উদ্যোগটি ছিল তার এলাকায় সামাজিক বনায়ন গড়ে তোলা। দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষা ও জীববৈচিত্র্য সংরক্ষণে সামাজিক বনায়নের অবদান অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে আমাদের প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থানের সুযোগ সৃষ্টি হয়। এ বনায়নে গ্রামীণ মহিলাদের অংশগ্রহণকে উন্নয়নের অংশীদার হিসেবে বিবেচনা করা হয়। সামাজিক বনায়ন দেশের কাঠ, জ্বালানি, পশু খাদ্য, কুটির শিল্পের কাঁচামাল, ভেষজ দ্রব্য ইত্যাদির সংকট নিরসনে গুরুত্বপূর্ণ ভূমিকা রাখছে। কৃষিকাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাই-অক্সাইডের পরিমাণ কমায় ও অক্সিজেনের পরিমাণ বৃদ্ধি করে। বন্য প্রাণী খাদ্যশৃঙ্খল রক্ষা করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। এতে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উপরোক্ত আলোচনা সাপেক্ষে বলা যায় যে, সুজন মিয়ার উদ্যোগটি বাংলাদেশের প্রেক্ষাপটে যথার্থ ছিল।"
        }
      ]
    },
    {
      "number": "3",
      "uddipok": "সাধারণত বাংলাদেশের সিলেট ও চট্টগ্রাম অঞ্চলের মৃত্তিকার পিএইচ মান ৫.৫ এর কম। আবার সাতক্ষীরা, খুলনা অঞ্চলে এই মান ৭.৮ এর বেশি। উভয় অঞ্চলের মাটি সব ধরনের ফসল চাষ করার জন্য উপযোগী নয়।",
      "tag": "RPCP 23",
      "sub_questions": [
        {
          "label": "ক",
          "question": "মাটির বুনট কী?",
          "explanation": "মাটিতে বালুকণা, পলিকণা ও কর্দমকণার আনুপাতিক হারই হলো মৃত্তিকা বুনট।"
        },
        {
          "label": "খ",
          "question": "কৃষি জমির মাটির পিএইচ মান জানা প্রয়োজন কেন?",
          "explanation": "মাটির pH হলো মাটিতে হাইড্রোজেন আয়নের ঘনত্বের ঋণাত্মক লগারিদম। এটি মাটির একটি রাসায়নিক ধর্ম যা এর উর্বরতাকেও নির্দেশ করে। সব মাটিতে সব ফসল ভালো হয় না। মাটির pH বা অম্লমানের (অম্লতা, ক্ষারকতা ও নিরপেক্ষতা) ওপর কোন ফসল ভালো জন্মাবে তা নির্ভর করে। কোনো কোনো ফসল অম্লীয় মাটিতে ভালো জন্মে, যেমন- চা, কফি, লেবু ইত্যাদি। আবার কোনো ফসল ক্ষারীয় মাটিতে ভালো জন্মে, যেমন- নারিকেল, সুপারি, আখ ইত্যাদি। তবে অধিকাংশ ফসলই নিরপেক্ষ মাটিতে ভালো জন্মে। তাই মাটির pH জেনে সেই অনুযায়ী ফসল চাষ করলে লাভবান হবার সম্ভাবনা বেড়ে যায়। এ কারণেই মাটির pH জানা জরুরি।"
        },
        {
          "label": "গ",
          "question": "প্রথমোক্ত অঞ্চলের মাটি তোমার পাঠ্যবইয়ের কোন মাটি নির্দেশ করে? ব্যাখ্যা করো।",
          "explanation": "উদ্দীপকের প্রথমোস্ত অঞ্চলের মাটি অম্লীয় মাটি নির্দেশ করে। অম্লীয় মাটির pH ১-৬.৯ পর্যন্ত হয়ে থাকে। যে মাটির pH মান যত কম তার অম্লত্ব তত বেশি। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে।. ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীর অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় ना। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলী পর্যালোচনা করে আমরা অম্লীয় মাটি নির্ণয় করতে পারি।"
        },
        {
          "label": "ঘ",
          "question": "\"উভয় অঞ্চলের মাটি সব ধরনের ফসল চাষ করার জন্য উপযোগী নয়\"-উক্তিটি পাঠ্যবইয়ের আলোকে বিশ্লেষণ করো।",
          "explanation": "উদ্দীপকের প্রথমোক্ত অঞ্চলের মাটি, অম্লীয় এবং শেষোক্ত অঞ্চলের মাটি ক্ষারীয়। বাংলাদেশের মৃত্তিকা সম্পদ উন্নয়ন ইনস্টিটিউট (SRDI)-এর তথ্য অনুযায়ী pH ৫.৫-৮.০ এর মাটিকে বলা হয় মৃদু অম্লীয় থেকে মৃদু ক্ষারীয় মাটি। প্রদত্ত এই সীমার মধ্যে নিরপেক্ষ মাটিও (pH ৭.০) অন্তর্ভুক্ত। এই ধরনের মাটি সব ধরনের ফসল বা উদ্ভিদ এর জন্য উপযোগী বলে। ফসল ফলানোর ক্ষেত্রে মাটির pH গুরুত্বপূর্ণ ভূমিকা রাখে। সব মাটিতে সব ফসল ভালো জন্মায় না। বিভিন্ন pii এর মাটিতে বিভিন্ন ফসল জন্মায়। তাই ফসল ফলানোর পূর্বে মাটির pii নির্ণয় করতে হয় এবং সে নিচে নামে মাটির অম্লত্ব তত তীব্রতর হয়। এরকম মাটিতে অ্যালুমিনিয়াম, ম্যাঙ্গানিজ, আয়রন প্রভৃতি উপাদানের মাত্রা অতিরিক্ত হয়ে যায়, যা উদ্ভিদে বিষক্রিয়ার সৃষ্টি করে। এর পাশাপাশি বিনিময়যোগ্য ফসফরাস, ক্যালসিয়াম ও ম্যাগনেসিয়ামের মাত্রা কমে যায়। এই মাটিতে জৈব পদার্থের বিয়োজন হার এবং নাইট্রোজেন ও ফসফরাসের প্রাপ্যতা কম বলে বীজের অঙ্কুরোদগম ভালো হয় না। আবার মাটির pH ৭.৮ এর উপরে গেলে তামা, দস্তা, বোরন প্রভৃতি উপাদানের অভাব দেখা দেয়। ক্ষারীয় মাটিতে লোহা ও ম্যাঙ্গানিজের দ্রবণীয়তা কম এবং বিনিময়যোগ্য সোডিয়ামের পরিমাণ অনেক বেশি থাকে, যা অনেক ফসলের জন্যে বিষাক্ততার সৃষ্টি করে। এসব মাটিতে অনুজীবের ক্রিয়া এবং জৈব পদার্থের বিগলন কম হয়। এছাড়া ক্যালসিয়াম ও ম্যাগনেসিয়ামের আধিক্য দেখা দেয়। উদ্দীপকে প্রদত্ত অঞ্চলে মাটি অম্লীয় ও ক্ষারীয় ফলে সব ধরনের ফসলের জন্যে গ্রহণযোগ্য নয়। কেননা এ অম্লমানের মাটিতে সব পুষ্টি উপাদান ।"
        }
      ]
    },
    {
      "number": "4",
      "uddipok": "বাংলাদেশে ফসল উৎপাদনে ভালো মানের বীজের যেমন ঘাটতি রয়েছে তেমনি রয়েছে সময়মতো বীজ না পাওয়াসহ বীজের উচ্চমূল্য। এসব দিক বিবেচনায় রেখে আফজাল হোসেন পিঁয়াজ বীজ উৎপাদনের সিদ্ধান্ত নেন। উক্ত ফসল চাষে তিনি পৃথকীকরণ দূরত্বসহ রোগিং এর প্রতি বিশেষ গুরুত্ব দেন।",
      "tag": "RPCP 23",
      "sub_questions": [
        {
          "label": "ক",
          "question": "প্রকৃত বীজের সংজ্ঞা দাও।",
          "explanation": "উদ্ভিদতাত্ত্বিক সংজ্ঞা অনুযায়ী, প্রকৃত বীজ হলো নিষিক্ত ও পরিপক্ক ডিম্বক।"
        },
        {
          "label": "খ",
          "question": "আলু চাষে হামপুলিং করা হয় কেন?",
          "explanation": "আলু গাছের মাটির উপরের সম্পূর্ণ অংশ উপড়ে ফেলাকে হাম পুলিং বলে। আলু সংগ্রহের ৭-১০ দিন পূর্বে হাম পুলিং করা হয়। হামপুলিং-এর ফলে আলুর ত্বক শক্ত হয়, রোগাক্রান্ত গাছ থেকে রোগের বিস্তার কম হয় এবং এর সংরক্ষণ গুণ বৃদ্ধি পায়।"
        },
        {
          "label": "গ",
          "question": "আফজাল হোসেনের বিশেষ গুরুত্ব দেয়া কার্যক্রমসহ বীজের কোন গুণ নিয়ন্ত্রণ করে? ব্যাখ্যা করো।\"",
          "explanation": "উদ্দীপকের আফজাল বীজ উৎপাদনের জমি থেকে আন্তঃপরিচর্যা হিসেবে পৃথকীকরণ দূরত্ব ও রোগিং প্রতি বিশেষ গুরুত্ব দেন। এর ফলে বীজের জাতের বিশুদ্ধতা রক্ষা পাবে। বীজ বপনের সময় যতই বিশুদ্ধ বীজ ব্যবহার করা হোক না কেন জমিতে কিছু কিছু অন্য জাতের উদ্ভিদ ও আগাছা দেখা যায়। এ অনাকাঙ্ক্ষিত উদ্ভিদ তুলে ফেলাই হলো রোগিং। পেঁয়াজের বিশুদ্ধ বীজ উৎপাদনের ক্ষেত্রে স্বাভাবিক সময়ের চেয়ে আগে ফুল আসা গাছ, পেঁয়াজ বা অন্য জাতের গাছ এবং স্বাভাবিকের চেয়ে লম্বা গাছ তুলে ফেলতে হবে। ভালো বীজ উৎপাদনের ক্ষেত্রে রোগিং এর পুরুত্ব অপরিসীম। রোগিং এর ফলে জাতের বিশুদ্ধতা রক্ষা হয়। এর মাধ্যমে উন্নত গুণসম্পন্ন বীজ উৎপাদন সম্ভব হয়। অনাকাঙ্ক্ষিত গাছ অপসারণ করার কারণে নির্বাচিত গাছ সমভাবে পুষ্টি ও আলো বাতাস পায়, রোগ-পোকা দমন সহজ হয়। নির্বাচিত গাছ সঠিকভাবে বেড়ে উঠতে পারে। ভেজালমুক্ত বীজ ও খাদ্য পাওয়া যায়, ফলে বাজারে বীজ ও খাদ্যের দাম বেশি পাওয়া যায়। বীজ উৎপাদনে নিরাপদ দূরত্ব বজায় রাখা বিশুদ্ধ অত্যন্ত গুরুত্বপূর্ণ। বীজ ফসল চাষাবাদের সময় একই প্রজাতির বিভিন্ন জাতের মধ্যে পরাগায়ন যাতে না ঘটতে পারে সেজন্য নিরাপদ দূরত্ব বজায় রাখাকে পৃথকীকরণ দূরত্ব বলে। যেমন- ধান বীজ উৎপাদনের জন্য অন্য জমির সাথে পৃথকীকরণ দূরত্ব রাখা হয় ২-৩ মিটার। যদি কোনো কারণে নিরাপদ দূরত্ব বজায় রাখা সম্ভব না হয় সেক্ষেত্রে বিভিন্ন জাতের মধ্যে পরাগায়ন, শস্য সংগ্রহকালীন সংমিশ্রণ ও অন্যান্য ফসল থেকে রোগ ও পোকার বিস্তার ঘটতে পারে। অনেক ফসলের বেলায়, যেমন- ভুট্টার বীজ নির্দিষ্ট সময়ের আগে বা পরে বপন করেও বীজ জমির পৃথকীকরণ দূরত্ব বজায় রাখা যায়। এতে করে বীজের বিশুদ্ধতা বজায় থাকে। উল্লিখিত কারণে বলা যায় যে, বীজ উৎপাদনে রোগিং ও নিরাপদ দূরত্ব বজায় রাখা অতীব জরুরি।"
        },
        {
          "label": "ঘ",
          "question": "আফজাল হোসেনের গৃহীত সিদ্ধান্ত উদ্দীপকের আলোকে মূল্যায়ন করো।",
          "explanation": "বাংলাদেশের বর্তমান প্রেক্ষাপটে আফজাল হোসেনের পেঁয়াজের বীজ উৎপাদন কার্যক্রম নিঃসন্দেহে প্রশংসার যোগ্য। কথায় বলে ভালো বীজে ভালো ফসল। বীজ মানসম্পন্ন না হলে ভালো ফসল আশা করা যায় না। প্রবাদ আছে মা-গুণে-ছা। অর্থাৎ মা গুণবতি হলে বাচ্চা অবশ্যই তার মতো হবে। বীজ মানসম্মত না হলে শুধু সার, সেচ ইত্যাদির মাধ্যমে ভালো পরিচর্যা করলেও আশানুরূপ ফসল পাওয়া যাবে না। তাছাড়া দেশে বর্তমানে জনসংখ্যা যে হারে বৃদ্ধি পাচ্ছে, তাতে বর্ধিত জনসংখ্যার অতিরিক্ত খাদ্য চাহিদা মেটাতে অবশ্যই উন্নত ফলনশীল ফসলের প্রয়োজন। আর এ জন্যই প্রয়োজন উন্নত বা হাইব্রিড বীজ। বর্তমানে দেশে অসংখ্য উন্নত বীজ উৎপাদনকারী প্রতিষ্ঠান চালু হয়েছে। বীজ উৎপাদনের প্রয়োজনীয় গুরুত্বপূর্ণ শর্তাবলি যেমন: পৃথকীকরণ দূরত্ব বজায় রাখা, বিভিন্ন পর্যায়ে রোগিং করা, বীজ শোধন ইত্যাদি তিনি মেনে চললে বিশুদ্ধ উৎপাদন সম্ভব। পরিশেষে বলা যায়, বর্তমান প্রেক্ষাপটে আফজাল হোসেনের উপর্যুক্ত পদক্ষেপ খুবই গুরুত্বপূর্ণ ও কার্যকরী।"
        }
      ]
    },
    {
      "number": "5",
      "uddipok": "জনৈক কৃষকের চাষকৃত ধান গাছগুলো সাধারণত অধিক পুষ্টি উপাদান গ্রহণ করে এবং ফলনও বেশি দেয়। কিন্তু এক ধরনের কৃমি দ্বারা আক্রান্ত রোগের কারণে তার চাষকৃত ধান চিটা এবং অপুষ্ট হয়।",
      "tag": "RPCP 23",
      "sub_questions": [
        {
          "label": "ক",
          "question": "সেচ কী?",
          "explanation": "ফসল উৎপাদনের জন্য কৃত্রিম উপায়ে জমিতে পানি সরবরাহ A করাকে সেচ বলে।"
        },
        {
          "label": "খ",
          "question": "বাংলাদেশে হাইব্রিড ধান চাষের সীমাবদ্ধতা ব্যাখ্যা করো।",
          "explanation": "বাংলাদেশে হাইব্রিড ধান চাষের সীমাবদ্ধতাগুলো হলো- - হাইব্রিড ধান থেকে উৎপাদিত চালের গুণগতমান কম। -বীজের দাম তুলনামূলক বেশি। -পোকার আক্রমণ ও চিটা হয় বেশি। -হাইব্রিড বীজ দিয়ে বছরে একবারের বেশি আবাদ করা যায় না। - সর্বোপরি কৃষকদের যে ধরনের জ্ঞানের প্রয়োজন তার অভাব রয়েছে।"
        },
        {
          "label": "গ",
          "question": "কৃষকের চাষকৃত ধান কোন, জাতের? বৈশিষ্ট্য উল্লেখপূর্বক ব্যাখ্যা করো।",
          "explanation": "কৃষকের চাষকৃত ধান উচ্চফলনশীল (উফশী জাতের)। উফশী জাতের বৈশিষ্ট্যমূহ হলো- ১. গাছ মজবুত (শক্ত ও খাটো), সহজে হেলে পড়ে না। ২. উফশী ধানের জীবনকাল স্বল্প। ৩. ধানের পাতা সরু, গাঢ় সবুজ ও খাড়া হয়ে থাকে। সকল পাতা পর্যাপ্ত সূর্যালোক পায়। এ কারণে অধিক শর্করা উৎপাদনের সুযোগ পায়। ৪. শিষের ধান পেকে গেলেও গাছ সবুজ থাকে। ৫. এ জাতীয় ধান গাছের সার গ্রহণ করার ক্ষমতা অধিক। ৬. রোগ, পোকা ও খরা কম-বেশি প্রতিরোধক এবং ঠান্ডা সহিষ্ণু। ৭. অধিকাংশ উফশী ধানে ধান ও খড়ের অনুপাত ১:১।"
        },
        {
          "label": "ঘ",
          "question": "কৃষকের ধান ক্ষেতের সমস্যা সমাধানের লক্ষ্যে পাঠ্যবইয়ের আলোকে তোমার মতামত দাও।",
          "explanation": "কৃষকের ধান ক্ষেতে উফরা রোগের সংক্রমণ হয়েছে। উফরা রোগের দু'ধরনের দমন ব্যবস্থাপনা রয়েছে। যথা- ক. রোগাক্রমণের পূর্বে করণীয়- -রায়দা এবং বাজাইল জাতীয় স্থানীয় জলি আমন ধানে এই রোগ প্রতিরোধ ক্ষমতা আছে। তাই এই ধরনের প্রতিরোধী জাত চাষ করতে হবে। - ফসল কাটার পর নাড়া ও খড় পুড়িয়ে ফেলতে হবে। -প্রথম বৃষ্টির পর জমি চাষ দিয়ে ১৫-২০ দিন শুকাতে হবে। -আক্রান্ত জমি আগাছা, ধানের গোড়াতে জন্মানো কুশি বা মুড়ি ধান মুক্ত রাখতে হবে। খ. রোগাক্রমণের পরে করণীয়- -ফুরাডান ৫ কেজি ২.৫ কেজি/বিঘা জমিতে প্রয়োগ করতে হবে। -বীজতলা থেকে উফরা আক্রান্ত চারা বেছে ফেলে দিতে হবে।"
        }
      ]
    },
    {
      "number": "6",
      "uddipok": "আমেরিকান, বোলওয়ার্ম তুলা চাষের প্রধান অন্তরায়। এটি আক্রমণে তুলার ফলন ৮০% পর্যন্ত হ্রাস পেতে পারে। তবে বিটি তুলা চাষের মাধ্যমে এই সমস্যার সমাধান করা যেতে পারে। এতে পোকা দমনসহ কীটনাশকের অতিরিক্ত ব্যবহারও কমে যাবে।",
      "tag": "RPCP 23",
      "sub_questions": [
        {
          "label": "ক",
          "question": "জিনিং কী?",
          "explanation": "বীজতুলা থেকে আঁশ বা লিন্ট (lint) আলাদা করাই হলো জিনিং (Ginning) ।"
        },
        {
          "label": "খ",
          "question": "প্রচলিত পদ্ধতি থেকে এসটিপি পদ্ধতিতে আখ চাষ ভিন্ন কেন?",
          "explanation": "প্রচলিত পদ্ধতিতে আখ চাষে নালা বা পরিখায় আখ চাষ করা হয়। এই পদ্ধতিতে জমি তৈরির পর নালা তৈরি করে নালার মাটিতে সার মিশিয়ে বীজ বপন করা হয়। রোপা বা এসটিপি হলো আখ চাষের - সবচেয়ে আধুনিক পদ্ধতি। এই পদ্ধতিতে চার উপায়ে বীজখণ্ড দিয়ে চারা তৈরি করে নির্দিষ্ট দূরত্বে রোপণ করা হয়। তাই প্রচলিত পদ্ধতির থেকে এসটিপি পদ্ধতিতে আখ চাষ ভিন্ন।"
        },
        {
          "label": "গ",
          "question": "বিটি তুলা চাষের মাধ্যমে উক্ত পোকার আক্রমণ থেকে কীভাবে রক্ষা পাওয়া যায়? ব্যাখ্যা করো।।",
          "explanation": "বিটি তুলা চাষের মাধ্যমে বোলওয়ার্ম পোকার আক্রমণ থেকে রক্ষা পাওয়া সম্ভব। তুলা একটি আন্তর্জাতিকভাবে গুরুত্বপূর্ণ আঁশজাতীয় ফসল। সমগ্র বিশ্বে .. তুলা উৎপাদনের প্রধান অন্তরায় হলো আমেরিকান বোলওয়ার্মের আক্রমণ। যথাযথ দমন ব্যবস্থা না নেয়া হলে আমেরিকান বোলওয়ার্মের আক্রমণের কারণে তুলার ফলন ৮০% পর্যন্ত হ্রাস পেতে পারে। আন্তর্জাতিকভাবে মোট কীটনাশকের ২২.৫% তুলা উৎপাদনে ব্যবহার করা হয়। তুলা ফসলে ব্যবহৃত কীটনাশকের ৫৫% শুধুমাত্র বোলওয়ার্ম দমনের জন্য ব্যবহার করা হয়ে থাকে। ক্ষতিকারক পোকামাকড়ের দমন ব্যবস্থাপনায় কীটনাশকের ব্যবহার কমানোর লক্ষ্যে বিগত দশকে জৈব প্রযুক্তির ব্যবহার ক্রমশ বাড়ছে। ফসলের ক্ষেত্রে জৈব প্রযুক্তির সফল প্রয়োগের মাধ্যমে ট্রানজেনিক বিটি তুলা আবিষ্কৃত হয় যা পোকা মাকড় প্রতিরোধী। ব্যাসিলাস থুরিনজিয়ানসিস (Bacillus thuringiensis) নামক মৃত্তিকায় বসবাসকারী এক ধরনের ব্যাকটেরিয়ার সংক্ষিপ্ত নাম হলো বিটি। এসব ব্যাকটেরিয়া এন্ডোটক্সিন নামক এক ধরনের প্রোটিন তৈরি করে, যা বোলওয়ার্ম পোকার জন্য অত্যন্ত বিষাক্ত। জৈব প্রযুক্তি ব্যবহার করে যদি তুলার কোন জাতের মধ্যে বিটি জিন অনুপ্রবেশ করানো হয়, তাহলে আখ ফসল বোলওয়ার্মের আক্রমণ হতে রক্ষা পাবে।"
        },
        {
          "label": "ঘ",
          "question": "বাংলাদেশের প্রেক্ষাপটে বর্ণিত 'ফসলটি চাষ করা গুরুত্বপূর্ণ কেন? বিশ্লেষণ করো।",
          "explanation": "উদ্দীপকে উল্লিখিত ফসলটি হলো তুলা। বাংলাদেশের প্রেক্ষাপটে তুলা চাষ যথেষ্ট গুরুত্ব বহন করে। বাংলাদেশ পৃথিবীর ৫ম বৃহত্তম তুলা ব্যবহারকারী এবং ২য় বৃহত্তম দেশ। ২০১৯-২০ সালে দেশে ৪৪৩৩১ হেক্টর জমিতে তুলা আবাদ করে ১৭৭৮২৭ বেল তুলা আঁশ উৎপাদন করা হয়েছে। পরীক্ষা করে দেখা গেছে যে, আমাদের দেশে উৎপাদিত তুলার গুণগত মান আমদানিকৃত তুলার গুণগতমানের থেকে উৎকৃষ্ট। তুলা টেক্সটাইল মিলের প্রধান কাঁচামাল এবং চাষিদের নিকট একটি অর্থকরী ফসল। উৎপাদিত বীজতুলা থেকে ৪০% আঁশ ও ৬০% বীজ পাওয়া যায়। বীজ থেকে পুনরায় ১৫% ভোজ্যতেল ও ৮৫% খৈল পাওয়া যায়। উৎপন্ন তেল রান্নার কাজে, সাবান তৈরিতে এবং বিভিন্ন পিচ্ছিলকারক পদার্থ তৈরিতে ব্যবহৃত হয়। তুলার খৈল মাছ ও পশুখাদ্য হিসেবে ব্যবহৃত হয়। শুকনো তুলা গাছ জ্বালানি কাঠ হিসেবে ব্যবহৃত হয়। বাংলাদেশে গবেষণার মাধমে তুলার কয়েকটি উচ্চ ফলনশীল জাত উদ্ভাবন করা হয়েছে যার ফলন ও আঁশের গুণগতমান ভালো হওয়ায় বিপুল চাহিদা রয়েছে। বাংলাদেশের তুলা উন্নয়ন বোর্ড চেষ্টা করছে যেন আগামী দিনগুলোতে আমাদের তুলার চাহিদার অধিকাংশ এদেশে উৎপাদন করা যায়। এদেশে বিটি তুলার জাতকে অবমুক্ত করার চেষ্টা করা হচ্ছে, যা থেকে হয়ত আমাদের তুলা উৎপাদন বাড়বে। তুলা একটি খরা ও লবণাক্ততা সহনশীল ফসল। তাই তুলা উন্নয়ন বোর্ড দেশের খাদ্য উৎপাদনীয় জমি ব্যবহার না করে অন্য অঞ্চলে তুলা চাষকে সম্প্রসারণ করার প্রয়াস নিয়েছে। তারা তামাক চাষের জমি ও কৃষি বনায়নের জমিতে এবং খরাপ্রবণ, লবণাক্ত, চর ও পাহাড়িয়া এলাকায় তুলা আবাদের লক্ষ্যমাত্রা ধার্য করেছে। এতে করে বেকার ও দরিদ্র কৃষকদের আয়ের ক্ষেত্র তৈরি হওয়ায় পারিবারিক স্বচ্ছলতা বৃদ্ধি পেয়েছে। অতএব, বাংলাদেশের প্রেক্ষাপটে তুলা ফসলটি চাষ অত্যন্ত গুরুত্বপূর্ণ"
        }
      ]
    },
    {
      "number": "7",
      "uddipok": "বাংলাদেশে প্রতিবছর মোট উৎপাদনের ২৫-৩০% ফল ও শাকসবজি পচে নষ্ট হয়। এই পচনের জন্য জীবাণু যেমন দায়ী তেমনি দায়ী তাপমাত্রা ও আর্দ্রতা। অর্থনৈতিক ও পুষ্টিগত বিবেচনায় ফল ও শাকসবজি সংরক্ষণের প্রয়োজনীয়তা অপরিসীম।",
      "tag": "RPCP 23",
      "sub_questions": [
        {
          "label": "ক",
          "question": "ফল সংরক্ষণ কী?",
          "explanation": "ফলের পুষ্টিমান বজায় রেখে খাওয়ার উপযোগী করে দীর্ঘদিন রাখাই হলো ফল সংরক্ষণ।"
        },
        {
          "label": "খ",
          "question": "ফল প্যাকিং এর পূর্বে সালফিউরিং করা হয় কেন?",
          "explanation": "সালফার ডাই-অক্সাইড জীবাণু দ্বারা সৃষ্ট ক্ষতিকে বাধা দেয় এবং খাদ্যের শেলফ লাইফ বৃদ্ধি করে। এটি শুকনো ফলে অক্সিডেশন রোধ করে, হালকা রঙের ফল ও শাকসবজির রং সংরক্ষণ করে, পোকামাকড় তাড়ায় এবং ভিটামিন-এ ও সি সংরক্ষণ করে। তাই ফল প্যাকিং এর পূর্বে সালফিউরিং করা হয়।"
        },
        {
          "label": "গ",
          "question": "ফল ও শাকসবজি পচনে উদ্দীপকের নিয়ামকগুলোর প্রভাব ব্যাখ্যা করো।",
          "explanation": "ফল ও শাকসবজি পচনে উদ্দীপকের নিয়ামকগুলো হলো জীবাণু, তাপমাত্রা ও আর্দ্রতা। নিচে এদের প্রভাব ব্যাখ্যা করা হলো- i. শাকসবজি মাঠ থেকে সংগ্রহ করার সময় ও পরে পরিবহনজনিত ত্রুটির কারণে ক্ষত হয়। পরে এ ক্ষত দিয়ে জীবাণু প্রবেশ করে শাকসবজিকে দ্রুত পচিয়ে দেয়। ii. পাতা জাতীয় শাকসবজিতে প্রায় ৯০% পানি থাকে। আর এ ধরনের সবজি সংগ্রহের পর প্রস্বেদন প্রক্রিয়ায় পানি বের হয়ে যায়। এতে সবজি নেতিয়ে পড়ে, দুর্বল হয় এবং শুকিয়ে নষ্ট হয়ে যায়। iii. পরিবেশের প্রতিকূলতা, যেমন- উচ্চ তাপমাত্রায় শাকসবজিতে শ্বসন বাড়ে। এতে করে ইথিলিনের' পরিমাণ বাড়ে, ফলে রোগজীবাণুর সংক্রমণও বাড়ে, ফলশ্রুতিতে শাকসবজি পচে নষ্ট হয়ে যায়। এছাড়া আর্দ্রতা কমে গেলে শাকসবজি খাওয়ার অযোগ্য হয়ে পড়ে। তাছাড়া বায়ু চলাচলের অভাব হলে কার্বন ডাই-অক্সাইড ও অক্সিজেনের ভারসাম্য নষ্ট হয় এবং সবজি সহজে পচে যায়।"
        },
        {
          "label": "ঘ",
          "question": "বাংলাদেশে ফল ও শাকসবজি সংরক্ষণের প্রয়োজনীয়তা উদ্দীপকের আলোকে মূল্যায়ন করো।",
          "explanation": "আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল ও শাকসবজি সংরক্ষণের প্রয়োজনীয়তা অপরিসীম।"
        }
      ]
    },
    {
      "number": "8",
      "uddipok": "জনৈক কৃষক ক্ষেতের পাশে বাক্স স্থাপন করে তাতে এক ধরনের উপকারী পোকা পালন করে।",
      "tag": "RPCP 23",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "সেরিকালচারে ওঁত গাছ চাষ করা হয় কেন ?",
          "explanation": "সেরিকালচার বা রেশম চাষের প্রাথমিক কাজ হচ্ছে ভুঁত গাছ রোপণ এবং পরিচর্যা করে এর উৎপাদন বাড়ানো। কারণ রেশমের লার্ভা পর্যায়ে কীড়ার প্রধান খাদ্য হলো ছুঁত পাতা। শূককীট পর্যায়ে এরা সামান্য কুচি করে কাটা পাতা খায়, পর্যায়-২ এ বড় পাতা খায়। এভাবে মুককীট পর্যায় পর্যন্ত এরা ভূঁতপাতা খায়। তাই সেরিকালচারে ভুঁত গাছ চাষ করা অত্যাবশ্যক।"
        },
        {
          "label": "গ",
          "question": "সরিষা ক্ষেতের পাশে বাক্স স্থাপন করে পোকা পালনের কারণ ব্যাখ্যা করো।",
          "explanation": "সরিষার ভালো ফলন ও মধু বেশি উৎপাদন করতে সরিষা ক্ষেতের পাশা মৌ বাক্স স্থাপন করে মৌমাছি পালন করা হয়। সরিষা পতফাপরাগী ফুল। সরিষা ফুলের বর্ণ ও গন্ধে আকৃষ্ট হয়ে পতজা মধু আহরণকালে এক ফুলের পরাগরেণু থেকে অন্য ফুলে স্থানান্তরিত হয়ে পরাগায়ন ঘটায়। এভাবে সরিষার ফল ও দানা উৎপাদিত হয়। এ কারণে মৌমাছি ও সরিষার মাঝে আন্তঃসম্পর্ক বিদ্যমান। মৌমাছি সরিষার ফুল থেকে খুব সহজে মধু সংগ্রহ করে মৌচাকে জমা করে। ফলে মধুর উৎপাদন ভালো হয়। অপরদিকে ফুল থেকে মধু সংগ্রহ করতে গিয়ে মৌমাছি সরিষার ফুলে পরাগায়ন ঘটায়। সরিষার ফুলে যত বেশি পরাগায়ন হবে তত বেশি সরিষার ফলন হবে। গবেষণায় দেখা গেছে, সরিষার জমিতে মৌমাছি চাষ করলে তার ফলন স্বাভাবিক অপেক্ষা ২০-৩০% বেশি হয়। উপরের আলোচনা হতে এটা স্পষ্ট যে, সরিষার ভালো ফলন পাওয়ার জন্য সরিষার জমিতে মৌ বাক্স স্থাপন করে মৌমাছি চাষ করতে হবে ফলে সরিষার ফুলে সম্পূর্ণরূপে ঘটবে এবং কাঙ্ক্ষিত ফলনও পাওয়া যাবে।"
        },
        {
          "label": "ঘ",
          "question": "বাংলাদেশে উদ্দীপকে বর্ণিত পোকা পালনের প্রয়োজনীয়তা মূল্যায়ন করো।",
          "explanation": "উদ্দীপকে বর্ণিত পোকাটি হলো মৌমাছি। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। এ চাষে কম পুঁজি নিয়ে কাজ শুরু করে বেশি লাভবান হওয়া যায়। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার বা অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎ কিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ফু ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। । আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব।"
        }
      ]
    }
  ]
}