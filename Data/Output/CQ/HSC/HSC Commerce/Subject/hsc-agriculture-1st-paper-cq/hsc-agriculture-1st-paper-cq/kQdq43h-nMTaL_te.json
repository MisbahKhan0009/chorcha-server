{
  "title": "ক্যান্ট. পাবলিক কলেজ, মোমেনশাহী ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রহিম মিয়ার ধান ক্ষেতে পোকার ব্যাপক আক্রমণ ঘটেছে। পাশের জমিতে ছড়িয়ে পড়ায় অন্যান্য কৃষকরা চিন্তিত। উপজেলা কৃষি কর্মকর্তার শরণাপন্ন হলে তিনি কয়েকজন কৃষককে নিয়ে একজন কৃষকের বাড়িতে জরুরি বৈঠক করেন। বৈঠকে ধান ক্ষেতের ক্ষতিকর পোকা চেনানো, ক্ষতির প্রকৃতি শেখানো ও দমন পদ্ধতির উপায় শেখানো হলো। শেখানো পদ্ধতি কাজে লাগিয়ে কৃষকরা উপকৃত হন।",
      "tag": "CPSCM 25",
      "sub_questions": [
        {
          "label": "ক",
          "question": "এনজিও কী?",
          "explanation": "NGO (এনজিও) হলো সে সমস্ত প্রতিষ্ঠান যারা সরকারি নিয়ন্ত্রণাধীন নয়, তবে সরকারি অনুমোদনপ্রাপ্ত প্রতিষ্ঠান এবং মূলত দরিদ্র, ভূমিহীন, ক্ষুদ্র ও প্রান্তিক চাষি এবং অসহায় মহিলাদের কল্যাণ সাধনে কাজ করে।"
        },
        {
          "label": "খ",
          "question": "টমেটো কেন উদ্যান ফসল? ব্যাখ্যা করো।",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে টমেটো চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। টমেটো সবজি হিসেবে খাওয়া হয়। টমেটো চাষে ও পরিপক্কের পর উত্তোলনের (Harvest) সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে টমেটোকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "উদ্দীপকের জরুরি বৈঠকের স্বরূপ ব্যাখ্যা করো।",
          "explanation": "উদ্দীপকের জরুরি বৈঠকের সরূপ হলো উঠোন বৈঠক। কৃষকদের কৃষি সংক্রান্ত সমস্যা ও সম্ভাবনাগুলোকে চিহ্নিত করে সে বিষয়ে সেবা দেওয়ার জন্য কৃষকদের নিয়ে কোনো এক কৃষকের উঠোনে কৃষি সম্প্রসারণ কর্মকর্তা দ্বারা 'পরিচালিত বৈঠককে উঠোন বৈঠক বলে। জরুরি প্রয়োজনে উঠোন বৈঠক করা হয়। উঠোন বৈঠক কৃষি সম্প্রসারণ কর্মধারার একটি কৌশল। উঠোন বৈঠকে ২৫-৩০ জন কৃষক অংশ গ্রহণ করেন। সাধারণত এলাকারই ১-২ জন কৃষক এ বৈঠকের প্রতিনিধি হয়ে থাকেন। এ বৈঠকে কৃষকরা তাদের উদ্ভুত সমস্যাগুলো একে অপরের সাথে বিনিময় করেন। এর ফলে সভায় উপস্থিত অন্য কৃষকেরাও তাদের বিভিন্ন সমস্যা (য়েমন- প্রাকৃতিক দূর্যোগ, রোগপোকা দমন ইত্যাদি) সমাধানের উপায় বা সমস্যা এড়ানোর কৌশল জানতে পারেন। উঠোন বৈঠকের লক্ষ্য ও উদ্দেশ্য হলো- নতুন প্রযুক্তি হস্তান্তরে উদ্বুদ্ধ করা, কৃষকদের সমস্যার সমাধান দেওয়া, কৃষকদের জন্য কর্ম পরিকল্পনা তৈরি ও প্রচার, প্রসার, সম্প্রসারণসহ কৃষি সংশ্লিষ্ট বিষয়ে কৃষকদের সাথে মতবিনিময় করা। উঠোন বৈঠকের একটি সুবিধা হলো এতে নারী-পুরুষ সকল কৃষকেরাই স্থানীয়ভাবে অংশগ্রহণ করতে পারে।"
        },
        {
          "label": "ঘ",
          "question": "কৃষি কর্মকর্তার কার্যক্রম মূল্যায়ন করো।",
          "explanation": "কৃষি কর্মকর্তা একজন কৃষকের বাড়িতে জরুরি বৈঠকের আয়োজন করেন। একজন কৃষকের ধান ক্ষেতে পোকার আক্রমণ হওয়ায় এবং অন্যান্য কৃষকের জমিতে ছড়িয়ে পড়ায় কৃষি কর্মকর্তা এ উদ্যোগ নেন। উঠোন বৈঠকে ২৫-৩০ জন কৃষক অংশগ্রহণ করেন। এখানে কৃষকেরা তাদের কৃষি সংক্রান্ত সমস্যা ও সমাধানের উপায় নিয়ে পরস্পর আলোচনা করেন। উঠোন বৈঠকে কোনো কৃষক যদি তার কৃষি সংক্রান্ত সমস্যা উত্থাপন করেন তবে অন্যান্য কৃষক তৎক্ষণাৎ তাকে সেই সংক্রান্ত সমাধান দিয়ে থাকেন। অনেক সময় এমন সব সমস্যার উদ্ভব হয়, যা এলাকার সব কৃষক একসাথে মিলে সমাধান করেন। যেমন- খরাকালীন সময়ে সেচ সমস্যা, ফসলে রোগ বা পোকার আক্রমণ প্রতিরোধ করা, মূল্যবান কৃষি যন্ত্রপাতি ক্রয়, নতুন কৃষি প্রযুক্তি গ্রহণ ও বর্জন সংক্রান্ত সিদ্ধান্ত গ্রহণ ইত্যাদি। পাশাপাশি উঠোন বৈঠকের মাধ্যমে কৃষি কর্মকর্তা সহজেই কোনো এলাকার কৃষি সংক্রান্ত পরিস্থিতি সম্পর্কে ধারণা পেয়ে থাকেন। যার মাধ্যমে অল্প সময়ে ও সরাসরি তিনি কৃষকদের কৃষি সংক্রান্ত সমস্যার সমাধান ও নতুন প্রযুক্তি সম্পর্কে ধারণা দিতে পারেন। উদ্দীপকের কৃষকদের ধানক্ষেতে পোকার সমস্যা সমাধানে কৃষি কর্মকর্তাদের ধানের ক্ষতিকারক পোকা চেনান, ক্ষতির প্রকৃতি শেখান এবং দমন পদ্ধতিও শেখান। এতে কৃষকরা তাদের সমস্যার সমাধান খুঁজে পান।"
        }
      ]
    },
    {
      "number": "2",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "BARC এর পূর্ণরূপ কী?",
          "explanation": "ARC-এর পূর্ণরূপ হলো- Bangladesh Agricultural Research Council."
        },
        {
          "label": "খ",
          "question": "সবুজ সার কী? ব্যাখ্যা করো।",
          "explanation": "কোনো উদ্ভিদকে সবুজ অবস্থায় অর্থাৎ গাছে ফুল আসার আগে চাষ দিয়ে মাটির সাথে মেশানোর ফলে পচে যে সার উৎপন্ন হয় তাকে সবুজ সার বলে। সাধারণত লিগিউম জাতীয় গাছ যেমন- ডাল, শিম, শনপাট, ধৈঞা ইত্যাদি সবুজ সার প্রস্তুত করার জন্য ব্যবহার করা হয়। জমিতে সবুজ সার ব্যবহার করলে রাসায়নিক সার প্রয়োগের পরিমাণ কমানো যায় প্রধানত সবুজ সার ব্যবহারে মাটিতে জৈব পদার্থের পরিমাণ বাড়ে ফলে মাটির উর্বরতা ও উৎপাদন ক্ষমতাও বেড়ে যায়। এ সার অধিক পরিমাণ নাইট্রোজেন ও অন্যান্য খাদ্য উপাদান মাটিতে সরবরাহ করে।"
        },
        {
          "label": "গ",
          "question": "কৃষি গবেষণা প্রতিষ্ঠান হিসেবে BARC-এর কার্যক্রম ব্যাখ্যা করো।",
          "explanation": "কৃষি গবেষণা প্রতিষ্ঠান হিসেবে BARC-এর কার্যাবলিগুলো হলো- i. কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং কৃষি সম্প্রসারণ সংস্থাসমূহের কর্মকাণ্ড সমন্বয়ে সহায়ক ভূমিকা পালন করা। 1 ii. কৃষিক্ষেত্রে প্রয়োজনীয় গবেষণার পরিকল্পনা প্রণয়ন ও অগ্রাধিকার নির্ধারণ করা। iii. কৃষিক্ষেত্রে বিদ্যমান সমস্যার সমাধান ও সম্ভাবনা নিরূপণ করা।. iv. কৃষি গবেষণার ক্ষেত্রে বিদেশি সহায়তার কার্যকর ব্যবহার সম্পর্কে সরকারকে পরামর্শ প্রদান করা। V. প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিউটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে সে সম্পর্কে প্রয়োজনীয় সুপারিশ করা। vi. গবেষণার মান নিশ্চিত করার উদ্দেশ্যে প্রতিটি ইনস্টিটিউটের গৃহীত কার্যক্রম এবং চলমান কার্যাবলির অগ্রগতি পরীক্ষা করা। vii. নতুন গবেষণা প্রতিষ্ঠান, গবেষণা কেন্দ্র, গবেষণাস্থল, গ্রন্থাগার, তথ্যকেন্দ্র, জাদুঘর, হারবেরিয়াম, জার্মপ্লাজম সেন্টার প্রতিষ্ঠার বিষয়ে সরকারকে সুপারিশ করা। viii. এছাড়া কৃষি গবেষণা সিস্টেমের গবেষ্ণা প্রতিষ্ঠানগুলোর মানবসম্পদ উন্নয়নের কাজ সম্পাদন করা। উল্লিখিত আলোচনার মাধ্যমে আমরা বাংলাদেশ কৃষি গবেষণা কাউন্সিলের (BARC) কার্যাবলি সম্পর্কে জানতে পারি।"
        },
        {
          "label": "ঘ",
          "question": "কৃষি তথ্য ও সেবা প্রাপ্তিতে BARC এবং Internet-এর গুরুত্ব বিশ্লেষণ করো।",
          "explanation": "কৃষি তথ্য ও সেবা প্রাপ্তির অন্যতম গুরুত্বপূর্ণ উৎস হলো- BARC এবং Internet। বাংলাদেশ কৃষি গবেষণা কাউন্সিল (BARC) কৃষি সম্পর্কিত জাতীয় নীতিমালার ভিত্তিতে গবেষণার বিষয়াবলি এবং কৃষি সম্প্রসারণ সংস্থাসমূহের কর্মকাণ্ড সমন্বয়ে সহায়ক ভূমিকা পালন করে। কৃষিক্ষেত্রে প্রয়োজনীয় গবেষণার পরিকল্পনা প্রণয়ন ও অগ্রাধিকার নির্ধারণ করে এবং কৃষিক্ষেত্রে বিদ্যমান সমস্যার সমাধান ও সম্ভাবনা নিরূপণ করে। এছাড়াও BARC কৃষি গবেষণার ক্ষেত্রে বিদেশি সহায়তার কার্যকর ব্যবহার সম্পর্কে সরকারকে পরামর্শ প্রদান করে। প্রত্যেক ইনস্টিটিউটের নিজস্ব তহবিলভিত্তিক গবেষণা প্রস্তাব এবং তার বাস্তবায়ন কার্যক্রমের বাজেট, ঐ ইনস্টিটিউটের বোর্ড অব ম্যানেজমেন্টের নিকট উপস্থাপনের পূর্বে পরীক্ষা এবং মূল্যায়নক্রমে সে সম্পর্কে প্রয়োজনীয় সুপারিশ করে। এই প্রতিষ্ঠান নতুন গবেষণা প্রতিষ্ঠান, গবেষণা কেন্দ্র, গবেষণাস্থল, গ্রন্থাগার, তথ্যকেন্দ্র, জাদুঘর, হারবেরিয়াম, জার্মপ্লাজম সেন্টার প্রতিষ্ঠার বিষয়ে সরকারকে সুপারিশ করে। অন্যদিকে ডিজিটাল সেবা পাওয়ার সবচেয়ে বড় ভান্ডার হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বসে, ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষিবিষয়ক তথ্য-উপাত্ত, টেকসই প্রযুক্তি সম্পর্কে জানতে পারা যায়। ইন্টারনেট ব্যবহার করে কৃষি ফসলের উৎপাদন প্রযুক্তি, প্রযুক্তি ব্যবহারের সুফল, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। যার যে বিষয়ে তথ্য দরকার সেই বিষয়ের সংশ্লিষ্ট প্রতিষ্ঠানের ওয়েবসাইটে প্রবেশ করতে হবে ইন্টারনেটের মাধ্যমে। যেমন- কোনো কৃষক তার জমিতে ফসল চাষে কতটুকু সার লাগবে তা জানার জন্য মৃত্তিকা সম্পদ উন্নয়ন ইনস্টিটিউটের ওয়েবসাইটে প্রবেশ করবে। এতে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়।"
        }
      ]
    },
    {
      "number": "3",
      "uddipok": "জামালের বাড়ি ময়মনসিংহ। সে তার আবাদি জমিতে ধান চাষ করে। একদিন তার কৃষিবিদ বন্ধু তাদের এলাকায় বেড়াতে এসে ধানের জমি দেখে বলল, এ জাতীয় ফসল বিস্তীর্ণ জমিতে চাষ করা হয়, ফসল উৎপাদনে খরচ কম ও ঝুঁকি বেশি। সে জামালকে বলল, বাংলাদেশে মানুষের মৌলিক চাহিদা পূরণে এ জাতীয় ফসলের গুরুত্ব অনেক।",
      "tag": "CPSCM 25",
      "sub_questions": [
        {
          "label": "ক",
          "question": "কৃষিকথা- কী?",
          "explanation": "কৃষি কথা হলো বাংলাদেশের সবচেয়ে ঐতিহ্যবাহী কৃষি বিষয়ক মাসিক পত্রিকা।"
        },
        {
          "label": "খ",
          "question": "কৃষি বন বলতে কী বোঝ?",
          "explanation": "কৃষিবন বলতে সম্মিলিত ভূমি ব্যবহার পদ্ধতি ও পরিচর্যা ব্যবস্থাপনাকে বোঝায়। যেখানে পরিকল্পিতভাবে একই জমিতে কৃষি ফসলের সাথে স্থান ও স্তরবিন্যাস করে বহুবর্ষজীবী কাষ্ঠল উদ্ভিদ ও পশু পালন করা হয়। কৃষিবন একটি ভূমি ব্যবস্থাপনা পদ্ধতি যার মাধ্যমে খাদ্যফসল বা পশুখাদ্যের চাষাবাদের মাধ্যমে সার্বিক উৎপাদন বৃদ্ধি পায়।"
        },
        {
          "label": "গ",
          "question": "জামাল যে ধরনের ফসল চাষ করে তার বৈশিষ্ট্য ব্যাখ্যা করো।",
          "explanation": "নিম্নের অনুরূপঃ জাউদ্দীপকের ছকে উল্লিখিত ফসল-১ হলো ধান, পাট, গম, সরিষা যা মাঠ ফসলকে নির্দেশ করে। যে সকল ফসল সাধারণত উন্মুক্ত মাঠে বেড়াবিহীন অবস্থায় তুলনামূলক কম পরিচর্যার মাধ্যমে উৎপাদন করা হয় সেগুলোকে মাঠ ফসল বলে। মাঠ ফসলের বৈশিষ্ট্য হলো- i. সাধারণত বড় জমিতে চাষ করা হয়। ii. মাঠের সমস্ত ফসলকে একত্রে বা সমষ্টিগতভাবে যত্ন নেওয়া হয়। iii. তুলনামূলকভাবে কম যত্নের প্রয়োজন হয়। iv. মাঠের সমস্ত ফসল একত্রে পরিপক্ক হয় বলে একত্রে সংগ্রহ করতে হয় (ব্যতিক্রম- তুলা)। V. বেড়া নির্মাণের প্রয়োজন হয় না (ব্যতিক্রম- রাস্তার পাশের জমি)। vi. মৌসুমের শুরুতে দাম কম থাকে। vii. সেচ না দিয়েও অনেক ফসল চাষ করা যায়। viii. একবর্ষজীবী ফসল (ব্যতিক্রম- চা)। ix. নিচু ও মাঝারি উঁচু জমিতে চাষ করা হয়। X. ফসলের উৎপাদন খরচ ও ঝুঁকি বেশি। xi. ফসল শুকিয়ে মাড়াই করে ব্যবহার করা হয় (ব্যতিক্রম- পাট, আখ ইত্যাদি)। xii. আকারে খাটো ও ছোট হয় (ব্যতিক্রম- আখ, পাট, ভুট্টা ইত্যাদি)। উল্লিখিত বৈশিষ্ট্যাবলি ধান, পাট, গম ও সরিষার ক্ষেত্রেও প্রযোজ্য। তাই বলা যায় এ ফসলগুলো কৃষির মাঠ ফসলের ক্ষেত্রকে নির্দেশ করে।"
        },
        {
          "label": "ঘ",
          "question": "জামালের কৃষিবিদ বন্ধুর বক্তব্যটির যৌক্তিকতা মূল্যায়ন করো।",
          "explanation": "নিম্নের অনুরূপঃ উদ্দীপকের ক্ষেত্রগুলো হলো কৃষিক্ষেত্র যা মৌলিক চাহিদা পূরণে অবদান রাখে। মৌলিক চাহিদা পূরণে কৃষি খাতের ভূমিকা নিচে বিশ্লেষণ করা হলো- i. খাদ্যের সিংহভাগ যেমন- চাল, ডাল, গম ইত্যাদি মাঠ ফসল হতে পাওয়া যায়। বাংলাদেশে উৎপাদিত দানা জাতীয় ফসলের ৭৫%, ১০% ও ৯% আসে যথাক্রমে ধান, গম ও ভুট্টা থেকে। তাই প্রয়োজনীয় খাদ্যের জন্য এদেশের জনগণ কৃষির উপর প্রত্যক্ষ ও পরোক্ষভাবে নির্ভরশীল। ii. বস্ত্র তৈরির প্রধান কাঁচামাল পাট, তুলা, রেশম, তিসির আঁশ ইত্যাদি কৃষি হতে আসে। iii. এদেশের গ্রামাঞ্চলের বেশির ভাগ ঘরই কাঁচা। গৃহ নির্মাণে ব্যবহৃত বাঁশ, খড়, শন, গোলপাতা ইত্যাদি কৃষিজ পণ্য হতে আসে। আসবাব তৈরির উপকরণ আসে বন থেকে। iv. রোগের চিকিৎসায় ব্যবহৃত হোমিওপ্যাথিক, ইউনানী ও আয়ুর্বেদিক ওষুধ তৈরির কাঁচামাল কৃষি হতে আসে। যেমন- সিনকোনা গাছ থেকে কুইনাইন এবং সর্পগন্ধা গাছ থেকে উচ্চ রক্তচাপের ঔষধ তৈরি করা হয়। V. শিক্ষার উপকরণ যেমন- কাগজ, পেন্সিল আসে বাঁশ, আখের ছোবড়া ও ধানের খড় হতে। অধিকাংশ কাগজকল বনজ দ্রব্যের উপর ভিত্তি করে করে গড়ে উঠেছে। উপরিউক্ত বর্ণনা অনুযায়ী বলা যায়, মৌলিক চাহিদা পূরণে কৃষিক্ষেত্র গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "জনাব আব্দুল্লাহ দীর্ঘদিন পর দেশে ফিরে সিদ্ধান্ত নিলেন যে, বিভিন্ন ধরনের ফলের বাগান করবেন। তিনি ফুল চাষের উপর প্রশিক্ষণ নিয়ে ফলটির অঙ্গজ চারা তৈরির কাজ শুরু করেন। পরবর্তী বছর এ চারা রোপণ করে আর্থিকভাবে লাভবান হলে এলাকার অন্যান্য লোকজনও এ ব্যাপারে উদ্বুদ্ধ হন।",
      "tag": "CPSCM 25",
      "sub_questions": [
        {
          "label": "ক",
          "question": "স্বরূপকাঠি কীসের জাত?",
          "explanation": "পেয়ারার স্থানীয় একটি জাতের নাম হলো স্বরূপকাঠি।"
        },
        {
          "label": "খ",
          "question": "কুল গাছ প্রুনিং করা হয় কেন?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং বা ছাঁটাই করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত প্রুনিং করা হয়। ছাঁটাইকৃত গাছে প্রচুর পরিমাণে নতুন কুশি বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে কুল গাছ প্রুনিং করা হয়।"
        },
        {
          "label": "গ",
          "question": "উদ্দীপকে উল্লিখিত ফলটির চারা উৎপাদন কৌশল বর্ণনা করো।",
          "explanation": "নিম্নের অনুরূপঃ উদ্দীপকে উল্লিখিত ফলটি হলো কুল যার অকাজ প্রজননের মাধ্যমে চারা উৎপাদন করা যায়। কুলে কুঁড়ি সংযোজন করতে উপজোড় গাছের ডালের প্রত্যেক পাতার গোড়ায় অবস্থিত যেসব কুঁড়ি ৪-৫ দিনের মধ্যে ফোটার সম্ভাবনা থাকে সেসব কুঁড়ি সমৃদ্ধ ডাল সংগ্রহ করতে হয় এবং বোঁটার কিছু অংশ রেখে সমস্ত পাতা কেটে ফেলতে হয়। কুলের ক্ষেত্রে প্যাচ বা তালি বাড়িং-ই তুলনামূলকভাবে সহজ ও বহুল ব্যবহৃত পদ্ধতি। এ পদ্ধতিতে চারা পেতে হলে নির্ধারিত স্থানে বীজ ও চারা তৈরি করে তার উপর বাডিং এর মাধ্যমে কলম করতে হয়। এ কলমের ক্ষেত্রে প্রথমে আদিজোড় শাখা থেকে আয়তকারে বাকল তুলে ফেলতে হয়। শূন্যস্থানে বাকলসহ কাঙ্ক্ষিত জাতের কুঁড়িটি হালকা চাপ দিয়ে কাঠের সাথে সুন্দরভাবে বসিয়ে দিতে হয়। বাডিং ফিতা বা পলিথিনের ফিতা দিয়ে বাকলসহ কুঁড়িটিকে আদিজোড় ডালের সহিত এমনভাবে পেঁচিয়ে বেঁধে দিতে হয় যেন শুধুমাত্র কুঁড়িটি উন্মুক্ত থাকে এবং বাকলটি আলগা হয়ে না যায়। এরপর কুঁড়ি বসানোর স্থান থেকে ৫.০-৭.৫ সেমি উপরে আদিজোড় ডালের মাথাটি কেটে ফেলতে হয়। এভাবে কুলের চারা উৎপাদন করা যায়।"
        },
        {
          "label": "ঘ",
          "question": "\"কুল চাষ বর্তমানে একটি লাভজনক ব্যবসা\"-উক্তিটি মূল্যায়ন করো।",
          "explanation": "নিম্নের অনুরূপঃ উদ্দীপকে উল্লিখিত শেষ উক্তিটি হলো- বর্তমানে বাণিজ্যিকভাবে কুল চাষ করে অনেকে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও বুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহূত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে কুল চাষ কার্যক্রম গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে ধানের খড়, লতাপাতা, কচুরিপানা ইত্যাদি জৈব পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "সবুজ সার হিসেবে ধৈঞা উপযোগী কেন?",
          "explanation": "ধৈঞা এক প্রকার লিগিউম জাতীয় শস্য যাদের শিকড়ে রাইজোবিয়াম নামক এক প্রকার ব্যাকটেরিয়া গুটি তৈরি করে তাতে বায়ুমণ্ডল হতে নাইট্রোজেন সংবন্ধন করে। এসব গুটি পচে সজ্জিত নাইট্রোজেন পরবর্তী ফসলকে পুষ্টি সরবরাহ করে। যা এঁটেল ও বেলে মাটির সাথে মিশালে মাটির বুনট ও সংযুতি পরিবর্তিত হয়ে দোআঁশে পরিণত হয়। ধৈঞ্চা মাটির আর্দ্রতা বজায় রাখে ও উর্বরতা বাড়ায়। এছাড়া এটি উৎপাদনে তেমন কোনো পরিচর্যার প্রয়োজন হয় না। তাই সবুজ সার হিসেবে ধৈঞ্চা উপযোগী।"
        },
        {
          "label": "গ",
          "question": "উদ্দীপকে উল্লিখিত 'A' পদ্ধতিটি ব্যাখ্যা করো।",
          "explanation": "নিম্নের অনুরূপঃ উদ্দীপকে চিহ্নিত মৃত্তিকা ক্ষারীয় প্রকৃতির। ক্ষারীয় মাটির বৈশিষ্ট্য নিম্নরূপ- i.nক্ষারীয় মাটির অম্লমান বা pH ৭.০ এর বেশি থাকে। ii. মাটিতে তামা, বোরন ও দস্তার অভাব দেখা দিতে পারে। iii. সোডিয়ামের প্রাচুর্যে মাটিতে বিষাক্ততা দেখা যায়। iv. মাটিতে লোহা ও ম্যাঙ্গানিজের দ্রবণীয়তা কম থাকে। V. মাটিস্থ অণুজীবদের কার্যাবলি ব্যাহত হয় এবং জৈব পদার্থের বিগলন কমে যায়। vi. মাটিতে কর্দমকণা ও জৈব পদার্থের পরিমাণ কম থাকে। vii. মাটিতে বিনিময়ক্ষম সোডিয়ামের পরিমাণ ১৫% এর বেশি থাকে। viii. ক্যালসিয়াম ও ম্যাগনেসিয়ামের পরিমাণ বেশি থাকে। উল্লিখিত আলোচনার মাধ্যমে ' চিহ্নিত মৃত্তিকা যে ক্ষারীয় তা জানা যায়।"
        },
        {
          "label": "ঘ",
          "question": "উদ্দীপকে উল্লিখিত 'A' ও 'B' পদ্ধতিটির তুলনামূলক আলোচনা করো।",
          "explanation": "উদ্দীপকের চিত্র 'ক' তে এস আর আই ও চিত্র 'খ' তে গতানুগতিক বা প্রচলিত পদ্ধতিতে ধানের চাষ দেখানো হয়েছে। নিম্নে পদ্ধতি দু'টির তুলনামূলক বিশ্লেষণ করা হলো- গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে পানি সেচ বেশি লাগে। কিন্তু এস আর আই পদ্ধতিতে সেচ কম লাগে বলে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অভাজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ২০ দিন আগে ফসল কাটা যায় বলে কৃষক ধানের বেশি বাজারমূল্য পায়। এস আর আই পদ্ধতিতে বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বৈজ্ঞানিক পদ্ধতিতে চাষাবাদ ও সঠিক মাত্রায় সেচ প্রয়োগের মাধ্যমে ধানের অধিক ফলন পেতে এস আর আই এবং গতানুগতিক পদ্ধতি সম্পর্কে তুলনামূলক ধারণা পাওয়া যায়।"
        }
      ]
    },
    {
      "number": "6",
      "uddipok": "ভূমিক্ষয় '?' কৃত্রিম কারণ",
      "tag": "CPSCM 25",
      "sub_questions": [
        {
          "label": "ক",
          "question": "মাটির অম্লমান কী?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো মাটির অম্লমান বা পিএইচ।"
        },
        {
          "label": "খ",
          "question": "কেন মাটি সংশোধন করা হয়?",
          "explanation": "যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও তাকে চাষোপযোগী করে গড়ে তোলাকেই মাটি সংশোধন বলে। প্রাকৃতিক ও কৃত্রিম উভয় কারণে মাটির ভৌত, রাসায়নিক ও জৈব গুণাবলি নষ্ট হয়। বিভিন্ন কারণে মাটি দূষিত হয় এবং মাটিতে ক্ষতিকর জীবাণু দ্বারা বীজ, গাছের চারা ও গাছ আক্রান্ত হয়। মাটিবাহিত ক্ষতিকর ভাইরাস, ব্যাকটেরিয়া, ছত্রাকসহ বিভিন্ন জীবাণু গাছে রোগ সৃষ্টি করে। এভাবে মাটির স্বাভাবিক গুণাবলি নষ্ট হলে গাছ জীবনচক্র সম্পন্ন করতে পারে না। ফলে ফসল উৎপাদন ব্যাহত হয়। এসব কারণে মাটি সংশোধন করা হয়ে থাকে।"
        },
        {
          "label": "গ",
          "question": "উদ্দীপকের প্রশ্নবোধক চিহ্নিত ভূমিক্ষয়ের কারণগুলো ব্যাখ্যা করো।",
          "explanation": "উদ্দীপকের প্রশ্নবোধক চিহ্নিত ভূমিক্ষয় হলো প্রাকৃতিক ভূমিক্ষয়। বিভিন্ন প্রকার প্রাকৃতিক শক্তির প্রভাবে মৃত্তিকা কণা এক স্থান থেকে অন্য স্থানে অপসারণই হলো ভূমিক্ষয়। বৃষ্টিপাত ও বায়ুপ্রবাহ প্রাকৃতিক ভূমিক্ষয়ের কারণগুলোর মধ্যে অন্যতম। বৃষ্টিপাতের ফলে মাটি পানি শোষণ ক্ষমতা হারিয়ে ফেলে। অতিরিক্ত পানি মাটির উপরের স্তরের মৃত্তিকা কণা বহন করে নিম্নভূমিতে গিয়ে জমা হয়। নদীর স্রোত তীরের পাড় ভেঙে মাটি অন্যস্থানে বহন করে নিয়ে যায়। আবার ভূমির দীর্ঘকালীন ক্ষয়ে নদীর ভিতরে বা মোহনায় বা উপকূলে চর সৃষ্টি হয়। বৃষ্টিপাতের পানির সাথে ধুয়ে আসা উপরের স্তরের মাটি উপত্যকা ও অধিত্যকা তৈরি করে। কর্ষিত শুকনা জমি হতে বায়ু প্রবাহের মাধ্যমে ধুলার আকারে মাটি দূর দূরান্তে চলে যায়। এমনকি যেসব এলাকা সমতল, গাছপালা কম সেসব এলাকায়ও বায়ু প্রবাহের কারণে ভূমিক্ষয়ের প্রকোপ বেশি দেখা যায়। এছাড়াও ভূমির ঢাল বেশি হলে অধিক বেগে পানি নিচের দিকে ধাবিত হয়। আবার, কাদা ও ভারি মাটির সচ্ছিদ্রতা কম থাকায় এর শোষন ক্ষমতা কম। তাই সামান্য বৃষ্টি হলেই মাটির উপরে পানি জমে ভূমিক্ষয় দেখা দেয়। অতএব, উপরিউক্ত আলোচনা থেকে ভূমিক্ষয় হওয়ার, প্রাকৃতিক কারণগুলো জানা যায়।"
        },
        {
          "label": "ঘ",
          "question": "কৃষিতে উদ্দীপকে উল্লিখিত দুর্যোগের ক্ষতিকর প্রভাব বিশ্লেষণ করো।",
          "explanation": "উদ্দীপকে উল্লিখিত দুর্যোগটি হলো ভূমিক্ষয়। বৃষ্টিপাত, বায়ুপ্রবাহ, পানি চলাচল প্রভৃতি কারণে জমির উপরিভাগ হতে মাটির কণা চলে যাওয়াকে ভূমিক্ষয় বলে। যে স্থান থেকে মাটি সরে যায় সে স্থানের মাটি উর্বরতা হারায়। চাষাবাদের জমি যদি গভীরভাবে কর্ষিত থাকে, জমিতে আবৃত ফসল না থাকে, মালচিং না থাকে এবং মাটিতে জৈব পদার্থ কম থাকে তবে মুষলধারে বৃষ্টির সময় অতিরিক্ত পানি প্রবাহ দ্বারা ভূমিক্ষয় বেশি হয়। ফলে জমির পুষ্টিসমৃদ্ধ উপরের স্তরের মাটি অন্যত্র চলে গিয়ে জমিকে অনুর্বর করে তোলে। মাটির পলি ও কর্দমকণা পানির স্রোতের সঙ্গে ভেসে যায়। এতে মাটির উপর স্তরে বালুকণার পরিমাণ বৃদ্ধি পায়। ফলে ফসলের বৃদ্ধিতে ব্যাঘাত ঘটে। নদী তীরবর্তী স্থানে ভূমিক্ষয়ের ফলে প্রচুর পরিমাণ আবাদি জমি নষ্ট হয়। ভূমিক্ষয়ের কারণে সৃষ্ট বন্যায় ফসল, পাখি, পশু মারাত্মক ক্ষতির শিকার হয়। ভূমিক্ষয়ের ফলে নদীর গভীরতা কমে মাছ চাষে বিঘ্ন ঘটায়। পাহাড় ধ্বস ও পাহাড়ের পাদদেশে ভূমিক্ষয়ের কারণে খাদ সৃষ্টির ফলে অনেক ফসল নষ্ট হয় এবং চাষের অনুপযোগী হয়ে যায়। দীর্ঘকাল এবং অতিরিক্ত ভূমিক্ষয়ের ফলে কৃষি উৎপাদন বিপর্যয়ের শিকার হয়। ভূমিক্ষয়ের ফলে নদী ভরাট হয়ে যায়, নদীর গতিপথ পরিবর্তিত হয়ে যায়। এতে যান চলাচল বিঘ্নতা সৃষ্টি হয়। তাছাড়া ভূমিক্ষয়ের ফলে বন্যার সৃষ্টি হয়। এতে মানুষের জানমালের ব্যাপক ক্ষয় ক্ষতি হয়। সুতরাং বলা যায়, ভূমিক্ষয় অত্যধিক ক্ষতিকর প্রভাব ফেলে।"
        }
      ]
    },
    {
      "number": "7",
      "uddipok": "কৃষক জালাল উদ্দিন উপজেলা কৃষি কর্মকর্তার পরামর্শে শিম জাতীয় উদ্ভিদের শিকড়ের গুটি (নডিউল) থেকে তৈরিকৃত সার ব্যবহার করে মসুর ডাল চাষ করে অনেক লাভবান হলেন। কৃষক জালাল উদ্দিনের দেখাদেখি এলাকার অনেক কৃষক এখন ঐ সার ব্যবহার করছে।",
      "tag": "CPSCM 25",
      "sub_questions": [
        {
          "label": "ক",
          "question": "রোগিং কী?",
          "explanation": "রোগিং হলো বীজ ফসলের জমি থেকে অনাকাঙ্ক্ষিত উদ্ভিদ (একই জাতের ভিন্ন বৈশিষ্ট্য সংবলিত বা অন্য জাত, অন্য ফসলের জাত, আগাছা ইত্যাদি) তুলে ফেলা।"
        },
        {
          "label": "খ",
          "question": "অণুজীব সার পরিবেশবান্ধব কেন?",
          "explanation": "মাটির উর্বরতা বৃদ্ধিসহ ফসলের পুষ্টি চাহিদা পূরণে অণুজীব সার গুরুত্বপূর্ণ ভূমিকা রাখে। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। এ সার ব্যবহারে পরিবেশের কোনো ক্ষতি হয় না এবং উৎপাদিত ফসলেও কোনো ক্ষতিকারক উপাদান থাকে না। এসকল কারণে অণুজীব সার পরিবেশবান্ধব।"
        },
        {
          "label": "গ",
          "question": "শিম জাতীয় উদ্ভিদের শিকড়ের গুটি থেকে অনুজীব সার তৈরির পদ্ধতি বর্ণনা করো।",
          "explanation": "নিম্নের অনুরূপঃ উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেভে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "ডাল জাতীয় ফসল চাষে উদ্দীপকে উল্লিখিত সার ব্যবহারের গুরুত্ব বিশ্লেষণ করো।",
          "explanation": "উদ্দীপকে উল্লিখিত সারটি হলো রাইজোসিয়াম সার। রাইজোবিয়াম সার মাটির উর্বরতা বাড়ায়। অনুর্বর ও বেলে মাটিতে এ সার প্রয়োগের মাধ্যমে ফসলের উৎপাদন বৃদ্ধি করা যায়। ডাল জাতীয় ফসলের শিকড়ে নডিউল বা গুটি সৃষ্টির মাধ্যমে রাইজোবিয়াম অণুজীব বায়ুমণ্ডলীয় নাইট্রোজেন সঞ্চয় করে। এ সঞ্চিত নাইট্রোজেন রূপান্তরিত হয় অ্যামোনিয়াতে যা ফসলের জন্য প্রয়োজনীয় পুষ্টি উপাদান। ফলে এ পুষ্টি উপাদান মাটিতে নাইট্রোজেনের অভাব পূরণ করে। একর প্রতি গাছকে ১০-১২ কেজি নাইট্রোজেন যোগান দেয়। যার ফলে ইউরিয়া জাতীয় রাসায়নিক সারের ব্যবহার ছাড়াই ভালো ফলন পাওয়া যায়। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। এ সার সয়াবিনের ৭৫-২০০% এবং মসুরের ১৫-৪০% পর্যন্ত ফলন বাড়াতে সাহায্য করে। এভাবেই ডাল জাতীয় ফসল চাষে রাইজোবিয়াম সার ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "মোরব্বা কী?",
          "explanation": "সঠিক পরিপক্বতায় সংগৃহীত গোটা ফল বা বড় করে কাটা ফলের টুকরা ঘন চিনির দ্রবণে জ্বাল দিয়ে নরম ও স্বচ্ছ করে নিয়ে যে খাদ্যবস্তু তৈরি করা হয়, তাই মোরব্বা ।"
        },
        {
          "label": "খ",
          "question": "আমাদের নিয়মিত শাকসবজি খাওয়া উচিত কেন?",
          "explanation": "শাকসবজিতে সহজপাচ্য শর্করা, আমিষ, স্নেহজাতীয় খাদ্য উপাদান ও প্রচুর ভিটামিন রয়েছে। এসব খাদ্য শরীর গঠন ও রোগ প্রতিরোধে সাহায্য করে। কোনো কোনো শাকসবজি যেমন— লাউ, কচু, সজিনা, পালংশাক, পুঁইশাক এবং লালশাকে প্রচুর পরিমাণে ভিটামিন 'এ' রয়েছে। ভিটামিন 'এ' এর অভাবে রাতকানাসহ চোখের নানাবিধ রোগ হয়। গাঢ় সবুজ ও লাল রংয়ের শাকসবজিতে রয়েছে প্রচুর আয়রন ও ক্যালসিয়াম। কাঁচা মরিচে আছে প্রচুর ভিটামিন 'সি'। ভিটামিন 'সি' খেলে দাঁতের মাড়ি ভালো থাকে। ভিটামিন 'সি' সর্দি-কাশি থেকেও শরীরকে রক্ষা করে। ভিটামিন-বি আমাদের শরীরে রোগ প্রতিরোধক হিসেবে কাজ করে। মটরশুঁটি, বরবটি ও শিমে প্রচুর পরিমাণে প্রোটিন ও আমিষ জাতীয় খাদ্য থাকে, যা আমাদের শরীরের বৃদ্ধি ও ক্ষয়পূরণ করে। নিয়মিত শাকসবজি খেলে কোষ্ঠকাঠিন্যের সমস্যা হয় না। এছাড়া শাকসবজি হৃদরোগ, বহুমূত্র, চর্মরোগ ইত্যাদি রোগের প্রতিরোধক হিসেবে কাজ করে। এসকল কারণে আমাদের নিয়মিত শাকসবজি খাওয়া উচিত ।"
        },
        {
          "label": "গ",
          "question": "'A' চিহ্নিত পদ্ধতিতে ফল সংরক্ষণ কীভাবে করা যায়? ব্যাখ্যা করো ।",
          "explanation": "উদ্দীপকে 'A' চিহ্নিত অংশে টাটকা অবস্থায় ফল সংরক্ষণের কথা বলা হয়েছে। টাটকা অবস্থায় ফল সংরক্ষণ করলে স্বাদ, গন্ধ ও খাদ্যমান অপরিবর্তিত থাকে। টাটকা অবস্থায় ফল সংরক্ষণের পদ্ধতি হলো- i. ফ্রিজিং পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন পর্যন্ত সংরক্ষণ করা যায়। ১০° সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়; ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়; iii. মোম আবৃতকরণ পদ্ধতি: কৃত্রিম উপায়ে ফলের ওপর মোমের প্রলেপ দিলে শ্বসন-প্রস্বেদন কম হয় এবং অনেক দিন পর্যন্ত ফল সংরক্ষণ করা যায় এবং iv. পলিথিন পদ্ধতি: পলিথিন ব্যাগ ফলের প্রস্বেদন ও শ্বসন হ্রাস করে। ফলে গুদামজাতকরণে মোড়ক হিসেবে পলিথিন ব্যবহার করা হয়।"
        },
        {
          "label": "ঘ",
          "question": "আমাদের চাহিদা পূরণে উক্ত পদ্ধতিগুলোর প্রয়োজনীয়তা মূল্যায়ন করো।",
          "explanation": "উদ্দীপকের পদ্ধতিগুলো হলো টাটকা অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন । টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্ৰায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম ।"
        }
      ]
    }
  ]
}