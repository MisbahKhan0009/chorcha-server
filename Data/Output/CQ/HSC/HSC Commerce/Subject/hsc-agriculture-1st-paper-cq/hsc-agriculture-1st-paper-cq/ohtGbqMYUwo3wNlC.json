{
  "title": "DB, Din.B, CB, JB : 19",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বব্যাপি বিস্তৃত এমন একটি ব্যবস্থা, যেখানে বিশ্বের সকল কম্পিউটার নেটওয়ার্ক সংযোগের ফলে পৃথিবীর এক প্রান্ত থেকে নিমেষেই অন্য প্রান্তের সাথে যোগাযোগ স্থাপন করা যায়।"
        },
        {
          "label": "খ",
          "question": "বাংলাদেশের জন্য মাঠ ফসল গুরুত্বপূর্ণ কেন? ব্যাখ্যা করো।",
          "explanation": "যে সকল ফসল বিস্তীর্ণ মাঠে, নিচু ও মাঝারি নিচু জমিতে বেড়াবিহীন অবস্থায় তুলনামূলক কম পরিচর্যার মাধ্যমে উৎপাদন করা। হয় সেগুলোকে মাঠ ফসল বলে। আমরা আমাদের খাদ্যের সিংহভাগ যেমন- চাল, ডাল, গম ইত্যাদি মাঠ ফসল হতে পাই। বস্ত্র তৈরির প্রধান কাঁচামাল যেমন- পাট, তুলা, রেশম, তিসির আঁশ মাঠ ফসল থেকে আসে। এদেশের গ্রামাঞ্চলের বেশির ভাগ ঘরই কাঁচা। গৃহ নির্মাণে ব্যবহৃত বাঁশ, খড়, শন, গোলপাতা ইত্যাদি কৃষিজ পণ্য মাঠ ফসল হতে আসে। শিক্ষার উপকরণ যেমন- কাগজ, পেন্সিল আসে বাঁশ, আখের ছোবড়া ও ধানের খড় হতে। মাঠ ফসলের উপজাত দ্রব্য খড়, গোখাদ্য, হাঁস-মুরগির খাদ্য ও জ্বালানি হিসেবে ব্যবহৃত হয়। এছাড়া পাট ও পাটজাত দ্রব্য রপ্তানি করে প্রচুর বৈদেশিক মুদ্রা অর্জিত হয়। তাই বলা যায়, বাংলাদেশের জন্য মাঠ ফসল গুরুত্বপূর্ণ।"
        },
        {
          "label": "গ",
          "question": "উদ্দীপকে চিত্র 'ক' এ প্রদর্শিত সমাবেশটি কোন ধরনের ব্যাখ্যা করো।",
          "explanation": "নিম্নের অনুরুপ উদ্দীপকে উল্লিখিত ফসল-২ হলো উদ্যান ফসল। যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। উদ্যান ফসলের সাধারণ বৈশিষ্ট্যগুলো বর্ণনা করা হলো- ১. অধিকাংশ ক্ষেত্রে প্রতিটি গাছকে পৃথক পৃথকভাবে পরিচর্যা করতে হয়। ২. সাধারণত উঁচু ও কম পরিমাণ জমিতে চাষ করা হয়। ৩. তুলনামূলক বেশি যত্নের প্রয়োজন হয়। ৪. সব ফসল একসাথে পরিপক্ক হয় না, তাই ধাপে ধাপে সংগ্রহ করা হয়। ৫. একটি গাছ হতে দীর্ঘদিন ধরে ফুল বা ফল পাওয়া যায়। ৬. সাধারণত তাজা অবস্থায় ব্যবহার করা হয়। ৭. উদ্যান ফসলের ক্ষেতের চারপাশে বেড়া নির্মাণ করার প্রয়োজন হয়। ৮. উৎপাদন ব্যয় তুলনামূলক কম।"
        },
        {
          "label": "ঘ",
          "question": "বাংলাদেশে কৃষিক্ষেত্রে উদ্দীপকে প্রদর্শিত চিত্র 'ক' ও চিত্র 'খ'- এই দুই চিত্রের মধ্যে কোনটি অধিক ফলপ্রসূ হবে? তোমার মতামতের পক্ষে যুক্তি দাও।",
          "explanation": "নিম্নের অনুরুপ ছকে উল্লিখিত ফসল-১ হলো মাঠ ফসল এবং ফসল-২ হলো উদ্যান ফসল। বাংলাদেশ কৃষিপ্রধান দেশ। কৃষির বিভিন্ন ক্ষেত্রের মধ্যে মাঠ ফসল ও উদ্যান ফসল অত্যন্ত গুরুত্বপূর্ণ। দেশের মোট আবাদি জমির ৭০ ভাগ জমিতে মাঠ ফসল চাষ করা হয়। যেমন- ধান, পাট, গম ইত্যাদি। কিন্তু মাঠ ফসলের উৎপাদন খরচ বেশি, ঝুঁকি বেশি ও দাম কম। অপরদিকে উদ্যান ফসলের উৎপাদন খরচ তুলনামূলক কম। বাড়ির আশেপাশে, পতিত জমিতে এমনকি সামান্য একটু জায়গা হলেই বিভিন্ন প্রকার ফল ও সবজি চাষ করা যায়। উদ্যান ফসল চাষে কীটনাশক, সার কম লাগে বিধায় একদিকে যেমন উৎপাদন খরচ কম হয় অন্যদিকে পরিবেশেরও কোনো ক্ষতি হয় না। সময়মতো সেচ এবং পরিমাণমতো উপযুক্ত বালাইনাশক ব্যবহার করলে উৎপাদন বহুগুণ বৃদ্ধি পায়। উৎপাদন মৌসুমে ফল ও শাকসবজির চাহিদা ও দাম দুটিই বেশি থাকে তাই বাজারে বিক্রি করে অনেক অর্থও উপার্জন করা যায়। এছাড়াও অমৌসুমে ফল এবং সবজির উৎপাদন ও যোগান কম কিন্তু চাহিদা বেশি থাকায় সে সময় সবজি চাষ করলে তা বাজারে বহুগুণ বেশি মূল্যে বিক্রি করা যায়। মাঠ ফসলগুলো সাধারণত একবর্ষজীবী হয়। অন্যদিকে, অধিকাংশ উদ্যান ফসল (যেমন- ফুল, ফল) থেকে দীর্ঘদিন ফলন পাওয়া যায়। অতএব উপরের আলোচনা থেকে বোঝা যায়, ফসল-১ অর্থাৎ মাঠ ফসল অপেক্ষা ফসল-২ অর্থাৎ, উদ্যান ফসল চাষ করা অধিক লাভজনক।"
        }
      ]
    },
    {
      "number": "2",
      "uddipok": "",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "রবি ফসল কী?",
          "explanation": "যেসব ফসলের শারীরিক বৃদ্ধি ও ফুল-ফল উৎপাদনের পুরো বা অধিক সময় রবি মৌসুমে হয় সেগুলোই হলো রবি ফসল।"
        },
        {
          "label": "খ",
          "question": "বন্যার সময় কৃষকেরা স্থানীয় আমন জাতের ধান চাষ করে কেন?",
          "explanation": "বন্যায় সব ধরনের ফসল চাষাবাদ করা যায় না। দেশের বিস্তৃত বন্যাপ্রবণ এলাকার প্রধান ফসল হলো ধান। বন্যা সহিষ্ণু স্থানীয় জাতের গভীর পানির আমন ধানের মধ্যে রয়েছে বাজাইল ও ফুলকুড়ি। বন্যার পানির উচ্চতা বাড়ার সাথে সাথে এ সব জাতের ধান। গাছের উচ্চতাও বাড়তে থাকে। এমনকি দিনে ২৫ সেমি পর্যন্ত বাড়তে পারে এবং ৪ মিটার গভীরতায়ও এরা বেঁচে থাকতে পারে। তাই কৃষকেরা বন্যার সময় এসব স্থানীয় জাতের আমন ধান চাষ করে।"
        },
        {
          "label": "গ",
          "question": "ছকের 'X' ও 'Y' এর মধ্যে পার্থক্য নিরূপণ করো।",
          "explanation": "উদ্দীপকের ছকের 'X' হলো রবি মৌসুম এবং ছকের 'Y' হলো খরিফ মৌসুম। নিম্নে এদের মধ্যে পার্থক্য উল্লেখ করা হলো-' পার্থক্যের বিষয় রবি মৌসুম খরিফ মৌসুম ১. মাস আশ্বিন মাস থেকে ফাল্গুন মাস পর্যন্ত এই মৌসুম বিস্তৃত। চৈত্র মাস থেকে ভাদ্র মাস পর্যন্ত এই মৌসুম বিস্তৃত। ২. তাপমাত্রা এ সময় তাপমাত্রা কম থাকে এ সময়ে তাপমাত্রা বেশি থাকে। ৩. বৃষ্টিপাত বৃষ্টিপাত হয় না বললেই চলে। বৃষ্টিপাতের পরিমাণ বেশি। ৪. পানি সেচ ফসল উৎপাদনের জন্য সেচ আবশ্যক। সেচের প্রয়োজন পড়ে। না। ৫. আর্দ্রতা বাতাসে আর্দ্রতার পরিমাণ কম থাকে। বাতাসে আর্দ্রতা বেশি থাকে। ৬. দিনের দৈর্ঘ্য দিনের দৈর্ঘ্য ছোট ও রাত বড় হয় দিন বড় ও রাত ছোট হয়। ৭. বন্যার প্রভাব বন্যার ফলে ফসলের ক্ষতির সম্ভাবনা কম। বন্যার দ্বারা ফসলের ক্ষতির সম্ভাবনা বেশি। ৮. পোকা ও রোগ ফসলের রোগবালাই এবং পোকামাকড়ের আক্রমণের তীব্রতা কম থাকে। রোগবালাই পোকামাকড় এবং দ্বারা ফসল আক্রান্ত হওয়ার সম্ভাবনা বেশি থাকে। ৯. ফসল গম, গোলআলু, তেল বীজ ইত্যাদি। আমন ধান, পাট, তিল ইত্যাদি।"
        },
        {
          "label": "ঘ",
          "question": "উদ্দীপকে যার ভিত্তিতে শ্রেণিবিভাগ করা হয়েছে বাংলাদেশের কৃষিতে তার উপযোগিতা বিশ্লেষণ করো।",
          "explanation": "উদ্দীপকে মৌসুমি জলবায়ুর ভিত্তিতে ফসলের ঋতুর শ্রেণিবিভাগ করা হয়েছে। মৌসুম বা ঋতুভিত্তিক যে বায়ু প্রবাহিত হয় তাকে মৌসুমি বায়ু বলে। বাংলাদেশে দুই ধরনের মৌসুমি বায়ু প্রবাহিত হয়- শীতকালীন ও গ্রীষ্মকালীন। শীতকালে উত্তর ও উত্তর-পূর্ব দিক থেকে প্রবাহিত বায়ুতে তেমন জলীয়বাষ্প থাকে না। তাছাড়া আমাদের দেশের দক্ষিণে কোনো পর্বত না থাকায় বায়ুর উর্ধ্বগমনের মাধ্যমে শীতলীকরণ না হওয়ায় তেমন বৃষ্টিপাত হয় না। এসময় কৃষকরা সীমিত আর্দ্রতা ও শীত পছন্দকারী বিভিন্ন ফসল যেমন- ডাল, গম, তেলবীজ, আলু, লালশাক, পালংশাক, ফুলকপি, বাঁধাকপি, মশলা ইত্যাদি জন্মায়। পক্ষান্তরে, গ্রীষ্মকালে দক্ষিণ এবং দক্ষিণ-পশ্চিম দিক থেকে প্রবাহিত মৌসুমি বায়ুতে যথেষ্ট জলীয়বাষ্প থাকায় এবং উত্তরে হিমালয় পর্বতের প্রভাবে বায়ুর উর্ধ্বগমনের ফলে শীতলীকরণের সুযোগ থাকায় প্রচুর বৃষ্টিপাত হয়। কৃষকরা তখন অত্যাধিক আর্দ্রতা পছন্দকারী ফসল যেমন- ধান, পাট, ইক্ষু, ভুট্টা, পুঁইশাক, পটল ইত্যাদি জন্মায়। দেশের বেশিরভাগ ফসল এ সময় জন্মে। মৌসুমি বায়ুর প্রভাবে কৃষিভিত্তিক বিভিন্ন শিল্পের কাঁচামাল, যেমন- পাট, তুলা, চা, তামাক, কাঠ, বাঁশ ইত্যাদির উৎপাদন বেশি হলে এ সব শিল্পের সম্প্রসারণ ও বিকাশ ঘটে। তাছাড়া মৌসুমি বায়ুর প্রভাবে পাহাড়ি অঞ্চলে প্রচুর বৃষ্টিপাত হলে চা ও রাবার চাষ ভালো হয় যা আমাদের অর্থকরী ফসল। মৌসুমি বায়ুর প্রভাবে বর্ষাকালে প্রচুর বৃষ্টি হওয়ায় নদ-নদী, খাল-বিল, পুকুর-ডোবা, হাওর-বাঁওড় প্রভৃতি পানিতে ভরে যায়। ফলে এসব জলাশয়ে গলদা চিংড়ি, ইলিশ ইত্যাদি মাছের পাশাপাশি অন্যান্য মাছের উৎপাদন বেড়ে যায়। অতএব, বাংলাদেশ উষ্ণমণ্ডলে অবস্থিত হলেও মৌসুমি বায়ুর প্রভাবে দেশে সমভাবাপন্ন জলবায়ু বিরাজ করে যা কৃষিকাজের জন্য অত্যন্ত উপযোগী।"
        }
      ]
    },
    {
      "number": "3",
      "uddipok": "",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "AWD কী?",
          "explanation": "AWD হলো Alternate Wetting and Drying যা বর্তমানে ধান চাষের ক্ষেত্রে সর্বাধিক জনপ্রিয় পানি সাশ্রয়ী পদ্ধতি।"
        },
        {
          "label": "খ",
          "question": "মাটি সংশোধন কেন প্রয়োজন- ব্যাখ্যা করো।",
          "explanation": "যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও তাকে চাষোপযোগী করে গড়ে তোলাকেই মাটি সংশোধন বলে। প্রাকৃতিক ও কৃত্রিম উভয় কারণে মাটির ভৌত, রাসায়নিক ও জৈব গুণাবলি নষ্ট হয়। বিভিন্ন কারণে মাটি দূষিত হয় এবং মাটিতে ক্ষতিকর জীবাণু দ্বারা বীজ, গাছের চারা ও গাছ আক্রান্ত হয়। মাটিবাহিত ক্ষতিকর ভাইরাস, ব্যাকটেরিয়া, ছত্রাকসহ বিভিন্ন জীবাণু গাছে রোগ সৃষ্টি করে। এভাবে মাটির স্বাভাবিক গুণাবলি নষ্ট হলে গাছ জীবনচক্র সম্পন্ন করতে পারে না। ফলে ফসল উৎপাদন ব্যাহত হয়। এসব কারণে মাটি সংশোধন করা হয়ে থাকে।"
        },
        {
          "label": "গ",
          "question": "চিত্র 'ক' ও চিত্র 'খ' এর তুলনামূলক বিশ্লেষণ করো",
          "explanation": "নিম্নের অনুরুপ রতন মিয়া এস আর আই (SRI) পদ্ধতিতে এবং মানিক মিয়া গতানুগতিক পদ্ধতিতে ধান চাষ করে। গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে সেচে পানি বেশি লাগে। কিন্তু এস আর আই পদ্ধতিতে সেচে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ১০ দিন আগে ফসল কাটা যায় এবং বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বলা যায়, মানিক মিয়া ও রতন মিয়ার চাষ পদ্ধতির মধ্যে রতন মিয়ার চাষ পদ্ধতি অর্থাৎ SRI পদ্ধতির উপযোগিতা বেশি"
        },
        {
          "label": "ঘ",
          "question": "চিত্র 'ক' ধান উৎপাদনের জন্য একটি যুগান্তকারী পদক্ষেপ হতে পারে- যুক্তিসহকারে বিশ্লেষণ করো।",
          "explanation": "উদ্দীপকে উল্লিখিত চিত্র 'ক' হলো, এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "4",
      "uddipok": "সুগন্ধি চালের বাজারমূল্য বেশি হওয়ায় পটুয়াখালী জেলার কৃষক আবির অত্যন্ত আগ্রহ নিয়ে তার জমিতে সুগন্ধি ব্রি-৫ ধান চাষ। শুরু করেন। কিন্তু আশানুরূপ ফলন না পেয়ে হতাশ হন। পরবর্তীতে তিনি কৃষি কর্মকর্তার সাথে পরামর্শের জন্য যোগাযোগ করেন। কৃষি কর্মকর্তা তার জমিটি পরিদর্শন ও মাটি পরীক্ষা করে সতর্কতার সাথে। ফসল নির্বাচনের পাশাপাশি জমিতে প্রচুর জৈব সার ব্যবহার ও ভারী সেচ প্রদানের পরামর্শ প্রদান করেন। পরবর্তীতে তিনি পরামর্শটি গ্রহণ করে অধিক লাভবান হন।",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "কৃষি কী?",
          "explanation": "কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি।"
        },
        {
          "label": "খ",
          "question": "pH মান কত হলে মাটি ক্ষারীয় হয়? ব্যাখ্যা করো।",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/ লিটার) ঋণাত্মক লগারিদমই হলো pH। ১ থেকে ১৪ সংখ্যা দ্বারা pH স্কেলে অম্লমান উল্লেখ করা হয়। কোনো মাটির অম্লমান ৭.০ এর উপরে উঠে গেলে তা মাটির ক্ষারত্ব প্রকাশ করে। অর্থাৎ, মৃত্তিকার OH আয়নের ঘনমাত্রা ১০ × ১০ গ্রাম/লিটারে বেশি থাকলে সে মাটিকে ক্ষারীয় মাটি বলা হয়। OH আয়নের ঘনমাত্রা বৃদ্ধির সাথে সাথে pH এর মান বৃদ্ধি পেতে থাকে। pH এর মান ৭ এর যত বেশি হবে মাটি তত ক্ষারীয় হবে।"
        },
        {
          "label": "গ",
          "question": "কৃষক আবিরের জমিতে ফসলের উৎপাদন কম হওয়ার কারণ ব্যাখ্যা করো।",
          "explanation": "উদ্দীপকের কৃষক আবিরের জমি ধান চাষের অনুপযুক্ত হওয়ায় ফসলের উৎপাদন কম হয়। ধান গাছ অম্লীয় থেকে নিরপেক্ষ (pH = ৫-৮) মাটিতে ভালো জন্মে। কৃষি কর্মকর্তা আবিরের জমির মাটি পরীক্ষা করে বুঝতে পারলেন মাটির প্রকৃতি ক্ষারীয়। মাটি ক্ষারীয় হলে উচ্চমাত্রার বিনিময়যোগ্য সোডিয়াম মাটির সংযুতি দুর্বল করে দেয়। মাটি আবদ্ধ হয়ে যাওয়ায় বায়ু চলাচল ও পানি নিষ্কাশন ক্ষমতা কমে যায়। ফলে মাটিতে মূলের অনুপ্রবেশ বাধাপ্রাপ্ত হয়। এতে করে গাছের বৃদ্ধি ও উৎপাদন কমে যায়। ক্ষারীয় সমস্যার কারণে মাটিতে অত্যাবশ্যকীয় পুষ্টি উপাদানের সহজলভ্যতা বাধাগ্রস্ত হয়। ফলে ধান গাছে ফসফরাস, জিংক এমনকি লৌহের অভাব দেখা দেয় এবং বোরনের বিষক্রিয়ার শিকার হয়। মাটিতে অত্যাধিক ক্ষার থাকলে কুশি গজানো এবং ধান গাছের বৃদ্ধি সীমিত হয়ে যায়। এছাড়াও গাছে ফুল আসতে বিলম্ব হয় এবং মরা শীষ উৎপন্ন হয়। অতএব, উপরোক্ত আলোচনা থেকে কৃষক আবিরের জমিতে ফসলের উৎপাদন কম হওয়ার কারণ জানা যায়।"
        },
        {
          "label": "ঘ",
          "question": "উদ্দীপকের আলোকে আবিরের কর্মকাণ্ডের তুলনামূলক বিশ্লেষণ করো।",
          "explanation": "উদ্দীপকের আবির কৃষি কর্মকর্তার পরামর্শ অনুযায়ী জমিতে প্রচুর জৈব সার ব্যবহার এবং ভারী সেচ প্রদান করে। কৃষক আবিরের জমি ক্ষারীয় প্রকৃতির হওয়ায় তা ধানের ফলন বাধাগ্রস্ত করে। এ সমস্যা সমাধানে আবির ভারী সেচ প্রদান করলে মাটির ক্ষারদ্রব্য ধুয়ে যায়, আর জৈব সার মাটির বাফার ক্ষমতা বাড়িয়ে ক্ষারত্ব হ্রাস করে। মাটিতে সোডিয়ামের (Na') পরিমাণ তুলনামূলকভাবে বেশি থাকলে পর্যাপ্ত পরিমাণে লবণমুক্ত পানি দিয়ে জমিকে প্লাবিত করে দিলে সোডিয়াম উক্ত পানির সাথে দ্রবীভূত হয়ে মূলাঞ্চলের নিচে চলে যায়। এজন্য জমিতে যথাযথ নিষ্কাশন ব্যবস্থা রাখতে হয়। এতে মাটির ক্ষারদ্রব্য ধুয়ে যায়। পরবর্তীকালে সাধারণ চাষাবাদের মাধ্যমে ক্ষারীয় জমিতে ফসল উৎপাদন করা যায়। মাটির বুনট হালকা হলে ভারী সেচ পদ্ধতি বেশ ফলপ্রসূ হয়। তবে সেচের পর পানি শুকিয়ে 'জো' অবস্থা আসার সাথে সাথে চাষ দিয়ে জমি তৈরি করে নিলে নিচের স্তরের সোডিয়াম (Na') আর কৈশিক পানির বাষ্পীভবন প্রক্রিয়ায় উপরে উঠে আসতে পারে না। এছাড়াও জৈব সার ব্যবহার করে মাটিকে শোধনের মাধ্যমে মাটির ক্ষারত্ব দূর করা যায়। উদ্ভিদের প্রয়োজনীয় খাদ্য উপাদান সরবরাহের জৈবিক উৎসসমূহ জৈব সার হিসেবে পরিচিত। জমিতে জৈব সার যেমন- গোবর সার, কম্পোস্ট সার, বায়োফার্টিলাইজার, বায়োপেস্টিসাইড ইত্যাদি প্রয়োগ করলে সোডিয়াম আয়ন অপসারিত হয়ে মাটির ক্ষারত্ব দূর হয়। রাইজোবিয়াম, ট্রাইকোডার্মা, ফসফেট ব্যাকটেরিয়া, সালফার ব্যাকটেরিয়া ইত্যাদি' বায়োফার্টিলাইজারের অন্তর্ভূক্ত। কৃত্রিমভাবে চাষযোগ্য এসব উপকারী অণুজীব সার হিসেবে | মাটিতে প্রয়োগ করা হয় যা মাটিতে জৈব পদার্থ যোগ করে। জৈব পদার্থ মাটির বাফার ক্ষমতা বৃদ্ধি করে, যার ফলে মাটির ক্ষারত্ব কমে যায়। শিম জাতীয় ফসলের শিকড়ে মাটিস্থ এক ধরনের ব্যাকটেরিয়া বাতাস হতে নাইট্রোজেন নিয়ে নডিউল তৈরি করে যা জমিতে ক্ষারীয় প্রভাব থাকলে তা দূরীভূত করে। ক্ষারীয় মাটিতে জৈব সার হিসেবে সবুজ সারের চাষ করলে তা উক্ত মাটির বুনট পরিবর্তনসহ মাটির গুণাবলি পুনরুদ্ধার করে ক্রমান্বয়ে ক্ষারত্ব কমায়। অতএব, কৃষক আবির জমিতে ভারী সেচ প্রদান ও জৈব সার ব্যবহারের মাধ্যমে ধানের অধিক ফলন প্রাপ্তির মাধ্যমে লাভবান হন।"
        }
      ]
    },
    {
      "number": "5",
      "uddipok": "",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "উদ্যান ফসল কী?",
          "explanation": "যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোই উদ্যান ফসল।"
        },
        {
          "label": "খ",
          "question": "মশলা চাষে খরচ কম, লাভ বেশি- ব্যাখ্যা করো",
          "explanation": "খাদ্যদ্রব্যকে সুস্বাদু, তৃপ্তিদায়ক ও সুগন্ধিযুক্ত করার জন্য যে সকল ফসলের মূল, কাণ্ড, পাতা, ফুল, ফল, বাকল ইত্যাদি ব্যবহৃত হয় তাদের মশলা জাতীয় ফসল বলে। যেকোনো মাঠ ফসলের চেয়ে মশলা জাতীয় ফসল উৎপাদনে লাভ বেশি হয়। পতিত, কম গুরুত্বপূর্ণ ও পাহাড়ি জমিতে অনায়াসে মশলা ফসল চাষ য়। মশলা জাতীয় ফসলে উৎপাদন খরচ, রোগবালাই ও ঝুঁকি কম করা যায়। কিন্তু বাজারে দাম বেশি। অন্যান্য ফসলের চেয়ে মশলার যেমন ফুলনামূলকভাবে ২-৬ গুণ বেশি। মশলা জাতীয় ফসল চাষ করা যেমন সহজ তেমন পরিচর্যার দরকার হয় না। অধিকাংশ মশলা জাতীয় ফসল। ঘরা সহনশীলপরিচর্যার ছাড়া চাষের ক্ষেত্রে কৃষি উপকরণ ও উৎপাদন সময়ও কম লাগেয় তাই বলা যায় মশলা চাষে খরচ কম, লাভ বেশি।"
        },
        {
          "label": "গ",
          "question": "চিত্রে প্রদর্শিত গাছের ফুল, ফল পোকা দ্বারা আক্রান্ত হলে কীভাবে বুঝবে এবং তার করণীয় কী ব্যাখ্যা করো।",
          "explanation": "চিত্রে প্রদর্শিত গাছটি হলো তুলাগাছ। তুলা গাছের ফুল, ফল পোকা দ্বারা আক্রান্ত হলে বিভিন্ন লক্ষণ দেখে তা বোঝা যায়। তুলা গাছের পাতার প্রান্তভাগ নিচের দিকে কুঁচকে গিয়ে যদি হলুদ, তামাটে কিংবা লালচে রং ধারণ করে, পাতা ঝলসে যায়, ফুলে গুটির সংখ্যা কমে যায় তবে বুঝতে হবে জ্যাসিড পোকা আক্রমণ করেছে। যদি কচি কাণ্ডের রস চুষে খাওয়ার ফলে গাছের ডগা দুর্বল হয়ে যায় তবে বুঝতে হবে জাব পোকা আক্রমণ করেছে। আমেরিকান বোল ওয়ার্ম পোকার কীড়া গাছের ডগা, কুঁড়ি, ফুল এবং কচি বোল ছিদ্র করে দেয়। ফলে গাছের ডগা ঢলে পড়ে এবং আস্তে আস্তে শুকিয়ে যায়। পড়ে কুঁড়ি, ফুল এবং বোল ঝরে যায়। ক্ষতিগ্রস্ত কুঁড়ি ও অসম আকৃতির বোল দেখে বোঝা যায় পিংক বোলওয়ার্ম তুলা গাছকে আক্রমণ করেছে। সাদা মাছি পাতার রস শোষণ করে পাতার ওপর মধুকণা নিঃসরণের কারণে সেখানে স্যুটিমোন্ড ছত্রাক জন্মায়। তুলার লাল গান্ধি পোকার বাচ্চা ও পূর্ণবয়স্ক উভয়েই পাতা, কুঁড়ি, ফুল ও ফল হতে রস চুষে খায়। এসব পোকা থেকে তুলা গাছকে রক্ষা করতে কিছু ব্যবস্থাপনা গ্রহণ করতে হয়। জ্যাসিড পোকা দমনে সাকসেস ১.৫ গ্রাম/লিটার পানিতে মিশিয়ে ১৫ দিন পরপর ২ বার স্প্রে করতে হয়। জাব পোকা দমনে টাফগর ৪০ ইসি ২ মিলি/লি পানিতে মিশিয়ে স্প্রে করতে হয়। আলোর ফাঁদ দিয়ে আমেরিকান বোলওয়ার্মের মথ ধরতে হয়। আক্রান্ত ডগা, কুঁড়ি, ফুল বা বোল সংগ্রহ করে পোড়াতে এবং ক্রীড়া সংগ্রহ করে মারতে হয়। আমেরিকান বোলওয়ার্ম দমনে ট্রেসার/ফেনভেলারেট ২০, ২ মিলি প্রতি লিটার পানিতে মিশিয়ে স্প্রে করতে হয়। তুলার পিংক বোলওয়ার্ম দমনের জন্য বপনের পূর্বে বীজ রোদে শুকিয়ে, গভীরভাবে জমি চাষ করে, আগাছা পরিষ্কার করে বীজ বপন করতে হয়। তুলা জমির আশেপাশে বিকল্প আশ্রয়দানকারী গাছ যেমন- মালডেসি পরিবারের ঢেঁড়শ, মেস্তা ও কেনাফ লাগানো যাবে না। এছাড়া ক্রীড়া সংগ্রহ করে মারতে হয় এবং অনুমোদিত কীটনাশক প্রয়োগ করতে হয়। তুলার সাদা মাছি পোকা দমনে অটোমিভা ক্লোরোপাইরিফস ২০, ২ মিলি প্রতি লিটার পানিতে মিশিয়ে স্প্রে করতে হয়। তুলার লাল গান্ধি পোকা দমন করতে মার্শাল/ কার্বোসালফান ২০, ১ লিটার পানিতে মিশিয়ে স্প্রে করতে হয়। অতএব, উপরিল্লিখিতভাবে তুলা গাছে বিভিন্ন লক্ষণ দেখে পোকা শনাক্ত করে সে অনুযায়ী দমন ব্যবস্থাপনা গ্রহণ করতে হয়।"
        },
        {
          "label": "ঘ",
          "question": "বাংলাদেশের প্রেক্ষাপটে ফসলটি চাষ কেন গুরুত্বপূর্ণ- বিশ্লেষণ করো।",
          "explanation": "উদ্দীপকে উল্লিখিত ফসলটি হলো তুলা। বাংলাদেশের প্রেক্ষাপটে তুলা চাষ যথেষ্ট গুরুত্ব বহন করে। বাংলাদেশ পৃথিবীর ৫ম বৃহত্তম তুলা ব্যবহারকারী এবং ২য় বৃহত্তম আমদানিকারক দেশ। ২০২১-২২ সালে দেশে ৪৪৯৬৮ হেক্টর জমিতে তুলা আবাদ করে ১৯৫৪৩০ বেল তুলা আঁশ উৎপাদন করা হয়েছে। পরীক্ষা করে দেখা গেছে যে, আমাদের দেশে উৎপাদিত তুলার গুণগত মান আমদানিকৃত তুলার গুণগতমানের থেকে উৎকৃষ্ট। তুলা টেক্সটাইল মিলের প্রধান কাঁচামাল এবং চাষিদের নিকট একটি অর্থকরী ফসল। উৎপাদিত বীজতুলা থেকে ৪০% আঁশ ও ৬০% বীজ পাওয়া যায়। বীজ থেকে পুনরায় ১৫% ভোজ্যতেল ও ৮৫% খৈল পাওয়া যায়। উৎপন্ন তেল রান্নার কাজে, সাবান তৈরিতে এবং বিভিন্ন পিচ্ছিলকারক পদার্থ তৈরিতে ব্যবহৃত হয়। তুলার খৈল মাছ ও পশুখাদ্য হিসেবে ব্যবহৃত হয়। শুকনো তুলা গাছ জ্বালানি কাঠ হিসেবে ব্যবহৃত হয়। বাংলাদেশে গবেষণার মাধমে তুলার কয়েকটি উচ্চ ফলনশীল জাত উদ্ভাবন করা হয়েছে যার ফলন ও আঁশের গুণগতমান ভালো হওয়ায় বিপুল চাহিদা রয়েছে। বাংলাদেশের তুলা উন্নয়ন বোর্ড চেষ্টা করছে যেন আগামী দিনগুলোতে আমাদের তুলার চাহিদার অধিকাংশ এদেশে উৎপাদন করা যায়। এদেশে বিটি তুলার জাতকে অবমুক্ত করার চেষ্টা করা হচ্ছে, যা থেকে হয়ত আমাদের তুলা উৎপাদন বাড়বে। তুলা একটি খরা ও লবণাক্ততা সহনশীল ফসল। তাই তুলা উন্নয়ন বোর্ড দেশের খাদ্য উৎপাদনীয় জমি ব্যবহার না করে অন্য অঞ্চলে তুলা চাষকে সম্প্রসারণ করার প্রয়াস নিয়েছে। তারা তামাক চাষের জমি ও কৃষি বনায়নের জমিতে। এবং খরাপ্রবণ, লবণাক্ত, চর ও পাহাড়িয়া এলাকায় তুলা আবাদের লক্ষ্যমাত্রা ধার্য করেছে। এতে করে বেকার ও দরিদ্র কৃষকদের আয়ের ক্ষেত্র তৈরি হওয়ায় পারিবারিক স্বচ্ছলতা বৃদ্ধি পেয়েছে। অতএব, বাংলাদেশের প্রেক্ষাপটে তুলা ফসলটি চাষ অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "আবু নাসের একজন গরিব কৃষক। তার জমিতে ভালো ফসল হয় না। অন্যদিকে তার পাশের জমির মালিক করিম মিয়ার ফসলের উৎপাদন ভালো হয়। আবু নাসের করিম মিয়ার কাছে তার ভালো ফসল উৎপাদনের কারণ জানতে চাইলেন। তিনি তাঁকে অণুজীব সার ব্যবহারের পরামর্শ দেন যা মসুর, খেসারী, মুগ, ছোলা প্রভৃতি ডাল ফসলের শিকড়ের গুটি থেকে তৈরি করা যায়।",
      "tag": "MB, RB, DIN.B, CTG.B, SB, JB, BB 22,DB, DIN.B, CB, JB 19",
      "sub_questions": [
        {
          "label": "ক",
          "question": "বায়োফানজিসাইড কী?",
          "explanation": "বায়োফানজিসাইড (Biofungicide) হলো এক ধরনের জৈব-উপাদান (যেমন- ট্রাইকোডার্মা) যা গাছের বা ফসলের ক্ষতিকারক ছত্রাক বিনাশে ব্যবহৃত হয়।"
        },
        {
          "label": "খ",
          "question": "অণুজীব সার পরিবেশবান্ধব কেন?",
          "explanation": "মাটির উর্বরতা বৃদ্ধিসহ ফসলের পুষ্টি চাহিদা পূরণে অণুজীব সার গুরুত্বপূর্ণ ভূমিকা রাখে। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। মাটিতে জৈব পদার্থ যুক্ত করে ফসলের ফলন (যেমন- গম ও - ধানের ১৫-২৫%, মসুরের ১৫-৪০%, সয়াবিনের ৭৫-২০০%) ও ও মান বৃদ্ধি করে। ডাল জাতীয় ফসলের দানায় আমিষের পরিমাণ গুণগত ৫০-১০০% বৃদ্ধি পায়। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। এ সার ব্যবহারে পরিবেশের কোনো ক্ষতি হয় না এবং উৎপাদিত ফসলেও কোনো ক্ষতিকারক উপাদান থাকে না। এ ধরনের সার জমিতে ব্যবহারের ফলে ফসলের খরা ও রোগ সহনশীলতা বাড়ে। এ সকল কারণে অণুজীব সার পরিবেশবান্ধব।"
        },
        {
          "label": "গ",
          "question": "উদ্দীপকে উল্লিখিত সারটি কীভাবে তৈরি করবে?",
          "explanation": "উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেডে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "বেলে মাটিকে দোআঁশ মাটিতে রূপান্তর করার ক্ষেত্রে উল্লিখিত। সারটি ভূমিকা রাখতে পারবে কি? তোমার উত্তরের সপক্ষে। মতামত দাও।",
          "explanation": "উদ্দীপকে উল্লিখিত সারটি হলো রাইজোবিয়াম সার যা একটি অণুজীব সার। বেলে মাটিকে দোঁআশ মাটিতে রূপান্তরের ক্ষেত্রে অণুজীব সারের ভূমিকা রয়েছে। অণুজীব সার প্রয়োগ করে বেলে মাটিকে দোআঁশ মাটিতে পরিবর্তন করা যায়। বেলে মাটির কণাগুলো একে অপরের থেকে বিচ্ছিন্ন থাকার কারণে আন্তঃরন্দ্রগুলো এত প্রশস্ত হয় যে তা পানি ধারণ করতে সক্ষম হয় না। ফলে এই ধরনের মাটিতে ফসলের অধিক উৎপাদন হয় না। অণুজীব সারে হিউমাস, নাইট্রোজেন, ফসফেট ও পটাশিয়ামের পরিমাণ অনেক বেশি। ফলে এই সার প্রয়োগে মৃত্তিকায় জৈব-রাসায়নিক বিক্রিয়া বেড়ে যায়। হিউমাস, Ca, Mg এর আধিক্যের ফলে মাটির সংযুক্তির উন্নয়ন ঘটে। অণুজীবের কার্যক্রম বৃদ্ধি পায়। বহৃৎ মৃত্তিকা কণার বহিরাবরণে অণুজীবের কলোনি গড়ে উঠে। এক পর্যায়ে বৃহৎ কণার ভাঙন শুরু হয়। এর আঠালো ভাবের প্রভাবে মাটির কণাগুলো একত্রে সংঘবদ্ধ হয়। ফলে আন্তঃরন্দ্রগুলো সূক্ষ্ম হয়ে মাটির পানি ধারণ ক্ষমতা বাড়িয়ে দেয় এবং তাপমাত্রা নিয়ন্ত্রিত অবস্থায় চলে আসে। এতে বেলে মাটির স্থল ও সূক্ষ্ম রন্দ্র পরিসরের পরিমাণ সমান (১ঃ১) হয়। ফলে মাটির পানি ধারণ ক্ষমতা ও বায়ু চলাচল স্বাভাবিক হয়। এভাবে বেলে মাটি দোঁআশ গুণাবলি সম্পন্ন হয়। অতএব, উপরোক্ত আলোচনা থেকে আমি মনে করি, বেলে মাটিকে দোআঁশ মাটিতে রূপান্তরের ক্ষেত্রে অণুজীব সারের ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "নিচের চিত্রটি লক্ষ কর এবং প্রশ্নগুলোর উত্তর দাও :",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "'স্বরূপকাঠি' কীগের জাত?",
          "explanation": "স্বরূপকাঠি পেয়ারার জাত।"
        },
        {
          "label": "খ",
          "question": "কুল গাছে প্রুনিং করা হয় কেন?",
          "explanation": "কুল গাছে সাধারণত নতুন গজানো চলতি বছরের প্রশাখায় ফল ধরে। কুল গাছে প্রুনিং করলে প্রচুর নতুন কুশি বের হয়। আবার সময়মতো ও সঠিক জায়গায় ছাঁটাই না করলে বাগান নষ্ট হয়ে যেতে পারে। তাই কুলগাছের বৃদ্ধি ও পরিমিত ফল ধারণের জন্য প্রুনিং করা হয় ।"
        },
        {
          "label": "গ",
          "question": "উদ্দীপকের ফলটি বর্ষাকালে পোকামুক্ত পাওয়ার জন্য তুমি কী কী পদ্ধতি প্রয়োগ করবে ব্যাখ্যা কর।",
          "explanation": "উদ্দীপকে প্রদর্শিত ফলটি হলো পেয়ারা। বর্ষাকালে পেয়ারা পোকামুক্ত পাওয়ার জন্য আমি যে সকল পদ্ধতি প্রয়োগ করব তা নিচে ব্যাখ্যা করা হলো- আগাছা পোকামাকড়ের আশ্রয়স্থল। আর বর্ষাকালে আগাছা বেশি হয়। তাই পেয়ারা পোকামুক্ত রাখতে বর্ষাকালে বাগান চাষ দিয়ে বা কোদাল দিয়ে আগাছা দমন করতে হবে। মাঝে মাঝে গাছের গোড়ায় নিড়ানি দিয়ে আগাছা পরিষ্কার করতে হবে। তাছাড়া মরা ডাল, রোগাক্রান্ত ডাল, পাতা ইত্যাদিতেও পোকামাকড় আশ্রয় নেয়। এগুলো ছাঁটাই করে দিতে হবে। আর কোনো পোকা আক্রমণ করলে উপযুক্ত কীটনাশক প্রয়োগ করতে হবে। তাছাড়া গাছের গোড়ার মাটি হতে ফেঁকড়ী বের হলে তা ছেঁটে ফেলতে হবে। গাছের গোড়ার মাটি স্যাঁতসেঁতে রাখা যাবে না। এক্ষেত্রে পানি নিষ্কাশনের ব্যবস্থা করতে হবে। এ সকল পদ্ধতি প্রয়োগ করার দ্বারা আমি বর্ষাকালে পোকামুক্ত পেয়ারা পেতে পারি।"
        },
        {
          "label": "ঘ",
          "question": "ফলটির চাষ বাংলাদেশে দিন দিন বৃদ্ধি পাচ্ছে— উক্তিটির সাথে তুমি কি একমত তোমার উত্তরের সপক্ষে যুক্তি দাও।",
          "explanation": "উদ্দীপকে প্রদত্ত চিত্রের ফলটি হলো পেয়ারা। পেয়ারার চাষ বাংলাদেশে দিন দিন বৃদ্ধি পাচ্ছে। উক্তিটির সাথে আমি একমত পোষণ করছি। নিচে তা যুক্তিসহ উপস্থাপন করা হলো- বাংলাদেশের প্রেক্ষাপটে পেয়ারা একটি গুরুত্বপূর্ণ ফল। কারণ পেয়ারা খুবই সুস্বাদু। পেয়ারাতে প্রচুর ভিটামিন সি, আয়রন ইত্যাদি থাকে । তাই বাংলাদেশে পেয়ারার চাহিদা অনেক। তাছাড়া পেয়ারার বিভিন্ন উন্নত জাত উদ্ভাবন করা হয়েছে যার ফলন অনেক বেশি, স্বাদ ও পুষ্টিগুণও বেশি। তাই এসকল জাতের পেয়ারা চাষে লাভও বেশি। আবার পেয়ারার বাজারমূল্য অনেক বেশি কিন্তু উৎপাদন খরচ অনেক কম। তাই পেয়ারা চাষে অল্প ব্যয়ে, অল্প জায়গায় অনেক লাভ করা সম্ভব। বর্তমানে প্রায় সারাবছরই পেয়ারা পাওয়া যায় বলে পেয়ারা চাষের মাধ্যমে সারাবছরই লাভবান হওয়া সম্ভব। এছাড়া বাংলাদেশের আবহাওয়া পেয়ারা চাষের জন্য খুবই ভালো। এ সকল কারণে বাংলাদেশে পেয়ারার চাষ দিন দিন বৃদ্ধি পাচ্ছে।"
        }
      ]
    },
    {
      "number": "8",
      "uddipok": "জমিলা বেগম তার বাচ্চাকে নিয়ে বাজারে গেলেন জেলি কিনতে। তার বাচ্চা বাজারে এসে মোরব্বা বিক্রেতার কাছ থেকে মোরব্বা কিনে খেল । এটা তার খুব পছন্দ হলো। জমিলা বেগম বাসায় যখন মোরব্বা তৈরি করছিলেন সেই সময় তার পাশে বসে পাশের বাসার জরিনা বেগম মোরব্বা তৈরি করা দেখছিলেন। জরিনা বেগম নিজে বাসায় মোরব্বা তৈরি করতে গিয়ে দেখলেন তার মোরব্বা, শক্ত হচ্ছে না।",
      "tag": "DB, DIN.B, CB, JB 19",
      "sub_questions": [
        {
          "label": "ক",
          "question": "ভিনেগার কী?",
          "explanation": "অ্যাসিটিক এসিডের (৬-১০%) জলীয় দ্রবণই হলো ভিনেগার ।"
        },
        {
          "label": "খ",
          "question": "ফল সংরক্ষণের প্রয়োজন কেন ?",
          "explanation": "ফল জাতীয় খাদ্যদ্রব্যের প্রকৃতিগত ও গুণগত পরিবর্তন না ঘটিয়ে ব্যবহার উপযোগী করে রাখার বিশেষ পদ্ধতিই হলো ফল সংরক্ষণ। ফল সংরক্ষণের মাধ্যমে অমৌসুমে ফলের চাহিদা পূরণ করা যায়। ফলে রয়েছে প্রচুর ভিটামিন ও খনিজ পদার্থ। সংরক্ষিত ফল দিয়ে সারা বছরের সব ধরনের পুষ্টি চাহিদা পূরণ করা যায়। বাংলাদেশে মৌসুমের সময় উৎপাদিত ফলের উল্লেখযোগ্য অংশ নষ্ট হয়। অথচ সেগুলো যথাযথভাবে সংরক্ষণ করা হলে তা খাদ্য ও পুষ্টি নিরাপত্তা দিতে সক্ষম । বর্তমানে বেকার জনগোষ্ঠী সংরক্ষণ শিল্পের সাথে যুক্ত হয়ে কর্মসংস্থানের সংকট দূর করতে পারে। এছাড়াও সংরক্ষিত ফল বিদেশে রপ্তানি করে বিপুল বৈদেশিক মুদ্রা অর্জন করা সম্ভব। শিল্পের কাঁচামালের সরবরাহ বাড়ানোর জন্যও ফল সংরক্ষণ করা প্রয়োজন ।"
        },
        {
          "label": "গ",
          "question": "উদ্দীপকে বর্ণিত দ্রব্যটি তৈরি করতে কী কী উপকরণ লাগবে? ব্যাখ্যা করো।",
          "explanation": "উদ্দীপকের বর্ণিত দ্রব্যটি হলো মোরব্বা । ফলের টুকরা দীর্ঘ সময় চিনির সিরায় ডুবিয়ে সিরা নিংড়িয়ে মোরব্বা তৈরি করা হয় । মোরব্বা তৈরিতে নিম্নলিখিত উপকরণগুলো প্রয়োজন— ১. নানারকম ফল কিংবা সবজি (যেমন- আম, পেঁপে, আনারস, গাজর, মিষ্টি আলু, শসা, চালকুমড়া ইত্যাদি); ২. চিনি; ৩. পানি; ৪. চুন; ৫. সাইট্রিক এসিড অথবা লেবুর রস; ৬. তেজপাতা; ৭. এলাচ ও ৮. দুধ । উপরে উল্লিখিত সহজলভ্য উপকরণগুলো দিয়েই মোরব্বা তৈরি করা যায়।"
        },
        {
          "label": "ঘ",
          "question": "জারনা বেগম এর মোরব্বা জমিলার মতো না হওয়ার কারণ : বিশ্লেষণ করো।",
          "explanation": "উদ্দীপকের জরিনা বেগম জমিলা বেগমকে অনুকরণ করে মোরব্বা তৈরি করতে গিয়ে দেখলেন তার মোরব্বা শক্ত হচ্ছে না। সঠিক পরিপক্বতায় সংগৃহীত আস্ত ফল বা বড় করে কাটা ফলের টুকরো ঘন চিনির দ্রবণে জ্বাল দিয়ে ও স্বচ্ছ করে নিয়ে যে খাদ্যবস্তু প্রস্তুত করা হয় তাকে মোরব্বা বলে। সঠিক কৌশল অবলম্বনের মাধ্যমে মোরব্বা শক্ত করে তৈরি করা যায়। মোরব্বা তৈরিতে প্রতি ৪৫% সবজি কিংবা ফলের অংশের সাথে ৫৫% চিনি মিশিয়ে অভ্যন্তরে দ্রবণীয় সলিডসের পরিমাণ ৬৮% এ উন্নীত করা হয়। অর্থাৎ, মোরব্বা তৈরিতে ফলের জলীয় অংশ কমিয়ে ও চিনির পরিমাণ বাড়িয়ে সংরক্ষণ করা হয়। এই অনুপাত অনুসরণ না করে ফলের জলীয় অংশ বেশি রাখলে মোরব্বা চাহিদামাফিক শক্ত হয় না । আবার মোরব্বা তৈরি করতে ফল বা সবজি বেশি কাঁচা বা পাকা হলে চলবে না। যেমন— আমের মোরব্বা বানাতে হলে পরিপক্ব কাঁচা আম নিতে হবে যার আঁটি শক্ত হয়েছে। বেশি পাকা সবজি বা ফল দিয়ে শক্ত মোরব্বা বানানো কষ্টসাধ্য। মোরব্বা বানানোর প্রাথমিক পর্যায়ে ফল বা সবজির খোসা ছাড়িয়ে প্রয়োজনীয় আকৃতির টুকরো করতে হয়। এরপর টুকরোগুলোকে চুনের দ্রবণে (৩%) কিছুক্ষণ চুবিয়ে নিলে ভালো হয়। কারণ এতে টুকরোগুলো সহজে নরম হয় না। এরপর টুকরোগুলো পরিষ্কার পানিতে ধুয়ে সিদ্ধ করতে দিতে হয়। এই সিদ্ধ করার সময় সতর্কতার সাথে নির্ণয় করতে হয়। বেশি সিদ্ধ হয়ে গেলে ফল বা সবজির টুকরো নরম হয়ে যায়। ফলে মোরব্বা শক্ত করে তৈরি করা যায় না। মোরব্বা শক্ত ও সঠিকভাবে তৈরি করতে উপরে উল্লিখিত সতর্কতাসমূহ অবলম্বন প্রয়োজন। তাই বলা যায়, জরিনা বেগম এসব ধাপসমূহ সঠিকভাবে অনুসরণ না করায় তার মোরব্বা জমিলার মতো হয়নি।"
        }
      ]
    }
  ]
}