{
  "title": "DB, CB : 22",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও।",
      "tag": "DB, CB 22",
      "sub_questions": [
        {
          "label": "ক",
          "question": "একটি আঁশ জাতীয় ফসলের নাম লেখো।",
          "explanation": "একটি আঁশ জাতীয় ফসল হলো পাট।"
        },
        {
          "label": "খ",
          "question": "আখকে শিল্প ফসল বলা হয় কেন? ব্যাখ্যা করো।",
          "explanation": "কারখানার কাঁচামাল যোগান দিতে যেসব ফসল উৎপাদন করা হয় সেগুলোকে শিল্প ফসল বলে। আখ হচ্ছে চিনি ও গুড় উৎপাদনের প্রধান উৎস। আখের পাতা ও ছোবড়া দিয়ে কাগজ, বোর্ড, জ্বালানি ও কৃত্রিম রেশম তৈরি করা যায়। উপরন্তু আখের ছোবড়া ও পাতা বিভিন্ন কারখানায় জ্বালানি হিসেবে ব্যবহৃত হয়। অর্থাৎ আখ বিভিন্ন শিল্পের কাঁচামাল হিসেবে ব্যবহৃত হয়। এ সকল কারণে আখকে শিল্প ফসল বলা হয়।"
        },
        {
          "label": "গ",
          "question": "চিত্রে প্রদর্শিত পোকাটির ক্ষতির নমুনা ব্যাখ্যা করো।",
          "explanation": "কচিত্রে প্রদর্শিত পোকাটি হলো ধানের গান্ধীপোকা। গান্ধী পোকার রঙ হালকা খয়েরি, চিকন ও লম্বা প্রকৃতির, বয়স্ক পোকার গা থেকে বিশ্রি গন্ধ বের হয়। এই পোকার আক্রমণের ফলে ধান ফসলের ব্যাপক ক্ষতি হয়। পূর্ণবয়স্ক কীড়া ও পোকা উভয়ই ধানের দুধ আসা অবস্থায় দানা হতে দুধ চুষে খায়। ফলে' ধানে চিটা হয়ে যায়। ধানের মান খারাপ হয় এবং মাড়াইয়ের সময় চাল ভেঙ্গে যায়।"
        },
        {
          "label": "ঘ",
          "question": "চিত্রের প্রদর্শিত পোকাটির দমন পদ্ধতি বিশ্লেষণ করো।",
          "explanation": "যচিত্রে প্রদর্শিত পোকাটি হলো ধানের গান্ধী পোকা। হাত জালের সাহায্যে গান্ধী পোকা সংগ্রহ করে মেরে ফেলতে হবে। গড়ে প্রতি গোছায় ২-৩টি গান্ধী পোকা পাওয়া গেলে কৃষি কমকর্তার পরামর্শ অনুযায়ী অনুমোদিত কীটনাশক যেকোনো একটি যেমন- ম্যালাথিয়ন ৫৭ ইসি ১ লিটার/ হেক্টর অথবা ফেনিট্রোথিয়ন ৫০ ইসি ১ লিটার/ হেক্টর জমিতে ব্যবহার করতে হবে। নিয়মিত আলোক ফাঁদ ব্যবহার করে পোকা ধরে মেরে ফেলতে হবে। এছাড়াও ধানক্ষেতে পারচিং করা যেতে পারে। অর্থাৎ কিছু ডালপালা পুঁতে দিতে হবে পাখি বসার জন্য। পাখি পোকা খেয়ে পোকা নিধন করবে।"
        }
      ]
    },
    {
      "number": "2",
      "uddipok": "কৃষক আমিন আলির এলাকায় পাট কাটার মৌসুমে প্রায়ই। পানির অভাব দেখা দেয়। ফলে পাট পচাতে নানা অসুবিধার সৃষ্টি হয়।। গত সপ্তাহে কৃষক সভায় কৃষি কর্মকর্তা ফসল উৎপাদনে আধুনিক প্রযুক্তি ব্যবহারের গুরুত্ব সম্পর্কে কথা বলছিলেন। এক পর্যায়ে তিনি পাট পচানোর একটি আধুনিক পদ্ধতির কথা বললেন। তিনি আরো বললেন এটিতে বৃষ্টির উপর নির্ভর করতে হয় না.। কৃষকরা ইচ্ছামত। বাড়িতে বা পাটক্ষেতে এই পদ্ধতি ব্যবহার করতে পারে এবং উন্নত। আঁশের জন্য বাজারমূল্য বেশি পায়।",
      "tag": "DB, CB 22",
      "sub_questions": [
        {
          "label": "ক",
          "question": "অ্যাজোলা কী?",
          "explanation": "অ্যাজোলা হলো একটি মুক্ত ভাসমান ফার্ন যা নীলাভ-সবুজ শ্যাওলা Anabaena এর সাথে মিথোজীবিতা করে বায়ুমণ্ডলে নাইট্রোজেন সম্বয় করতে পারে।"
        },
        {
          "label": "খ",
          "question": "মৌমাছি চাষ লাভজনক কেন? ব্যাখ্যা করো।",
          "explanation": "মৌমাছি চাষ করলে প্রধানত অল্প খরচে মধু উৎপাদন করে অনেক বেশি দামে বিক্রি করা যায়। মৌমাছি চাষ করতে শুধুমাত্র মৌবাস্তু এর খরচ ব্যতীত অন্য কোনো খরচ নেই। তাই এর উৎপাদন খরচ কম। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০ টি বক্স থেকে প্রতি সপ্তাহ ১০ কেজি, মাসে ৪০ কেজি মধু পাওয়া যায়। ৪০ কেজি মধু প্রায় ১২ হাজার টাকায় বিক্রি করা যায়। এতে ৭ মাসে ৮৪ হাজার টাকা আয় হয়। সর্বোপরি মৌমাছি চাষ করে দেশের মানুষের দারিদ্রতা দূর করা সম্ভব। তাই মৌমাছি চাষ লাভজনক।"
        },
        {
          "label": "গ",
          "question": "উদ্দীপকে উল্লিখিত পাট পচানোর পদ্ধতিটি ব্যাখ্যা করো।",
          "explanation": "উদ্দীপকে উল্লিখিত পাট পচানোর পদ্ধতিটি হলো পাটের রিবন রেটিং। রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। ভাদ্র-আশ্বিন মাসে খাল- বিলে পাট পচানোর মতো পানি না থাকলে এ পদ্ধতিতে স্বল্প পানি ব্যবহার করে অল্প জায়গার মধ্যে সহজেই আঁশ পাওয়া সম্ভব। রিবন রেটিং পদ্ধতিতে পাট পচনের কৌশলগুলো নিম্নে উল্লেখ করা হলো- i. পাট গাছের বয়স ১০৫-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। পাট কাটার পর পাতা ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩-৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। iii. পাতা ঝরানো ও গোড়া থেঁতলানোর পর ইংরেজি \"\" আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'L'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। iv. প্রতি বিঘা (৩৩ শতাংশ) জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। v. ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ দিনের মধ্যে পচন সম্পন্ন হয়। ছাল ধুয়ে আঁশ সংগ্রহ করতে হয়।"
        },
        {
          "label": "ঘ",
          "question": "উদ্দীপকের পাট পচানোর পদ্ধতিটির গুরুত্ব মূল্যায়ন করো।",
          "explanation": ""
        }
      ]
    },
    {
      "number": "3",
      "uddipok": "আবুল হোসেনের জমিতে মিষ্টি আলু, চিনাবাদাম ও হলুদের আবাদ ভালো হয় কিন্তু ধান, পাটের আবাদ মোটেও ভালো হয় না.। তার' জমির পানি ধারণ ক্ষমতা খুবই কম কিন্তু পানি শোষণ ক্ষমতা বেশি। এ ব্যাপারে কৃষি কর্মকর্তার শরণাপন্ন হলে কৃষি কর্মকর্তা তাকে তার জমির মাটি পরীক্ষা করে প্রয়োজনীয় পদক্ষেপ গ্রহণ করার পরামর্শ দেন। কৃষি কর্মকর্তার পরামর্শ মোতাবেক প্রয়োজনীয় পদক্ষেপ গ্রহণ করে উক্ত জমিতে ধান ও পাটের সফল চাষাবাদের মাধ্যমে। আর্থিক অবস্থার বেশ উন্নতি হয়।",
      "tag": "DB, CB 22",
      "sub_questions": [
        {
          "label": "ক",
          "question": "মাটির উৎপাদন ক্ষমতা কী?",
          "explanation": "নির্দিষ্ট ব্যবস্থাপনায় স্বাভাবিক পরিবেশে চাষকৃত মাটির নির্দিষ্ট শস্যের ফলন দেয়ার সামর্থ্যকে মাটির উৎপাদন ক্ষমতা বলে।"
        },
        {
          "label": "খ",
          "question": "ভূমি সংরক্ষণের প্রয়োজনীয়তা ব্যাখ্যা করো।",
          "explanation": "মাটির সৃষ্টিগত বৈশিষ্ট্য বা গুণাগুণ বজায় রাখাই হলো ভূমি সংরক্ষণ। ভূমি সংরক্ষণের ফলে গাছের প্রয়োজনীয় পুষ্টি উপাদান মাটিতে সংরক্ষিত থাকে। এতে মাটির উর্বরতা ও উৎপাদন ক্ষমতা বৃদ্ধি পায়। ভূমি সংরক্ষণের ফলে গাছের গোড়া শক্ত থাকে এবং গাছে অতিরিক্ত সারের প্রয়োজন হয় না। মাটিতে অণুজীবের কার্যাবলি স্বাভাবিক থাকে। এসব কারণে ভূমি সংরক্ষণ করা প্রয়োজন।"
        },
        {
          "label": "গ",
          "question": "উদ্দীপকের আবুল হোসেনের জমির মাটি কোন বুনটের অন্তর্গত ছিল? ব্যাখ্যা করো।",
          "explanation": "উদ্দীপকের আবুল হোসেনের জমির মাটির বুনট বেলে মাটির অন্তর্গত। এ ধরনের বুনটের মাটিতে মিষ্টি আলু, ফুটি, তরমুজ, চিনাবাদাম, হলুদের আবাদ ভালো হয়ে থাকে। যেসব মাটির নমুনায় ওজন ভিত্তিতে ৭০% বা এর বেশি বালিকণা থাকে তাকে বেলে মাটি বলে। বেলে মাটিতে পলি ও কর্দমকণার পরিমাণ কম। এ মাটি ঝুরঝুরে। এ মাটিতে স্থূল রন্দ্রের সংখ্যা বেশি বলে পানি ধারণ ক্ষমতা খুব কম। মাটির ছিদ্র বেশি হওয়ার কারণে পানি তাড়াতাড়ি শুকিয়ে যায় এবং অধিক পরিমাণ বায়ু চলাচল করে। এ ধরনের মাটিতে জৈব পদার্থের পরিমাণ কম বলে এখানকার মাটি অনুর্বর। এর কলয়েডীয় গুণাগুণ খুব কম। শুষ্ক অবস্থায় এ মাটি বেশ নরম। তাছাড়া এই মাটি ভূমিক্ষয়কে ত্বরান্বিত করে। উল্লিখিত বৈশিষ্ট্যসমূহের ভিত্তিতে আবুল হোসেনের এলাকার মাটির বুনট বেলে প্রকৃতির তা বোঝা যায়।"
        },
        {
          "label": "ঘ",
          "question": "আবুল হোসেনের ধান, পাট চাষের সাফল্য উদ্দীপকের আলোকে বিশ্লেষণ করো।",
          "explanation": "উদ্দীপকের আবুল হোসেনের জমির মাটির বুনট বেলে প্রকৃতির হওয়ায় সেখানে ধান ও পাটের আবাদ ভালো হয়নি। দোঁআশ মাটিতে ধান ও পাটের ভালো ফলন পাওয়া যায়। কৃষি কর্মকর্তার পরামর্শে আবুল হোসেন মাটির বুনট পরিবর্তন করে দোঁআশ বৈশিষ্ট্যসম্পন্ন করন। ফলে তিনি ধান ও পাট চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. আবুল হোসেন বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। v. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        }
      ]
    },
    {
      "number": "4",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও:",
      "tag": "DB, CB 22",
      "sub_questions": [
        {
          "label": "ক",
          "question": "মৃত্তিকা pH কী?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/ লিটার) ঋণাত্মক লগারিদমই হলো মত্তিকা pH."
        },
        {
          "label": "খ",
          "question": "জমিতে মালচিং করা হয় কেন? ব্যাখ্যা করো।",
          "explanation": "মাটির রস সংরক্ষণের উদ্দেশ্যে শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দেওয়াকে জাবড়া প্রয়োগ বা মালচিং বলে। মালচিং করলে সূর্যের তাপে মাটির পানি বাষ্পে পরিণত হতে পারে না। এতে মাটির আর্দ্রতা সংরক্ষিত হয় ও পানির অনুপ্রবেশের হার বাড়ে। পাশাপাশি ভূমিক্ষয় কমে, মাটিতে জৈব পদার্থ যোগ হয় এবং উর্বরতা বাড়ে। এতে আগাছার উপদ্রবও কমে যায়।"
        },
        {
          "label": "গ",
          "question": "উদ্দীপকের 'C' চিহ্নিত পদ্ধতিটি ব্যাখ্যা করো।",
          "explanation": "লাউদ্দীপকের C চিহ্নিত পদ্ধতিটি হলো ফোয়ারা সেচ পদ্ধতি। ফোয়ারা সেচ পদ্ধতিতে সেচের পানি পাম্প করে পাইপ ও নজলের ভিতর দিয়ে বৃষ্টির ফোঁটার মতো জমিতে ছিটিয়ে দেওয়া হয়। খাড়া, ঢালু, বেলে মাটিবিশিষ্ট জমিতে এই পদ্ধতিতে সেচ দেওয়া হয়। পাহাড়ি জমি উঁচু, নিচু হওয়ার কারণে এ পদ্ধতি খুব কার্যকর। এই পদ্ধতিতে পানির অপচয় কম হয়। তাছাড়া ভূমিক্ষয়ও কম হয়। বৃষ্টির ফোঁটার মতো পানি ছিটিয়ে দেওয়া হয় বলে আইল বা নালা তৈরির প্রয়োজন হয় না। অন্যদিকে এই পদ্ধতিতে প্রাথমিক খরচ বেশি হয়। দক্ষ শ্রমিকেরও প্রয়োজন হয়। আবার এই পদ্ধতিতে জমিতে পানির বণ্টন নির্ভর করে বায়ু প্রবাহের ওপর। অতএব, উপরোক্ত আলোচনা থেকে ফোয়ারা সেচ পদ্ধতি সম্পর্কে ধারণা লাভ করা যায়।"
        },
        {
          "label": "ঘ",
          "question": "ফসল উৎপাদানে 'A' চিহ্নিত পদ্ধতিটির উপযোগিতা বিশ্লেষণ। করো।",
          "explanation": "A চিহ্নিত পদ্ধতিটি হলে ভূ-পৃষ্ঠস্থ সেচ পদ্ধতি। ফসল উৎপাদনে ভূ-পৃষ্ঠস্থ সেচ পদ্ধতির উপযোগিতা নিচে আলোচনা করা হলো- যে পদ্ধতিতে পানির উৎস থেকে ভূ-পৃষ্ঠে স্থাপিত পাইপ বা নালার মাধ্যমে পানি এনে জমির উপরিভাগে ছড়িয়ে দেওয়া হয় তাকে ভূপৃষ্ঠস্থ সেচ পদ্ধতি বলে। এ পদ্ধতিতে পানি জমির অপেক্ষাকৃত উঁচু স্থান থেকে ঢালুর দিকে প্রবাহিত হয়। পানি সরবরাহের প্রকৃতির উপর নির্ভর করে একে চার ভাগে ভাগ করা হয়। এর মধ্যে প্লাবন সেচ, বর্ডার বা আইল সেচ, নালা সেচ, রিংবেসিন অন্তর্ভুক্ত। এ ধরনের সেচ ব্যবস্থায় সেচকৃত পানির সমবণ্টন ও পর্যাপ্ত ব্যবহার সম্ভব হয়। প্লাবন সেচে অল্প সময়ে অধিক জমিতে সেচ দেওয়া সম্ভব হয় ফলে শ্রমিক কম লাগে। যে সকল ফসল ছিটিয়ে বোনা হয় সেখানে এবং সমতল ভূমিতে এ ধরনের সেচ পদ্ধতি বিশেষ উপযোগী। আবার সারি করে লাগানো ফসলের ক্ষেত্রে নালা পদ্ধতির সেচ দেওয়া হয়। রিং বেসিন পদ্ধতিতে পানির অপচয় রোধ হয় কারণ এতে সমন্ত জমি প্লাবিত করার প্রয়োজন হয় না। ভূ-পৃষ্ঠস্থ সেচ পদ্ধতির সবচেয়ে বড় সুবিধা হলো এ পদ্ধতিতে ভূমিক্ষয়ের সম্ভাবনা কম থাকে, ভূমিক্ষয় রোধ হয়। এতে জমি সমতল করার প্রয়োজন হয় না।"
        }
      ]
    },
    {
      "number": "5",
      "uddipok": "",
      "tag": "DB, CB 22",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বব্যাপি বিস্তৃত এমন একটি ব্যবস্থা, যার সাথে পৃথিবীর সকল কম্পিউটার সংযুক্ত হয়ে পৃথিবীর এক প্রান্ত থেকে নিমেষেই অন্য প্রান্তের সাথে যোগাযোগ স্থাপন করা যায়।"
        },
        {
          "label": "খ",
          "question": "অভিজ্ঞ কৃষক গুরুত্বপূর্ণ কেন? ব্যাখ্যা করো।",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি বিষয়ে পরামর্শ প্রদান করেন। তাই অভিজ্ঞ কৃষক গুরুত্বপূর্ণ।"
        },
        {
          "label": "গ",
          "question": "ছকে উল্লিখিত ফসল-১ কৃষির কোন ক্ষেত্রকে নির্দেশ করে? ব্যাখ্যা করো।",
          "explanation": "উদ্দীপকের ছকে উল্লিখিত ফসল-১ হলো ধান, পাট, গম, সরিষা যা মাঠ ফসলকে নির্দেশ করে। যে সকল ফসল সাধারণত উন্মুক্ত মাঠে বেড়াবিহীন অবস্থায় তুলনামূলক কম পরিচর্যার মাধ্যমে উৎপাদন করা হয় সেগুলোকে মাঠ ফসল বলে। মাঠ ফসলের বৈশিষ্ট্য হলো- i. সাধারণত বড় জমিতে চাষ করা হয়। ii. মাঠের সমস্ত ফসলকে একত্রে বা সমষ্টিগতভাবে যত্ন নেওয়া হয়। iii. তুলনামূলকভাবে কম যত্নের প্রয়োজন হয়। iv. মাঠের সমস্ত ফসল একত্রে পরিপক্ক হয় বলে একত্রে সংগ্রহ করতে হয় (ব্যতিক্রম- তুলা)। V. বেড়া নির্মাণের প্রয়োজন হয় না (ব্যতিক্রম- রাস্তার পাশের জমি)। vi. মৌসুমের শুরুতে দাম কম থাকে। vii. সেচ না দিয়েও অনেক ফসল চাষ করা যায়। viii. একবর্ষজীবী ফসল (ব্যতিক্রম- চা)। ix. নিচু ও মাঝারি উঁচু জমিতে চাষ করা হয়। X. ফসলের উৎপাদন খরচ ও ঝুঁকি বেশি। xi. ফসল শুকিয়ে মাড়াই করে ব্যবহার করা হয় (ব্যতিক্রম- পাট, আখ ইত্যাদি)। xii. আকারে খাটো ও ছোট হয় (ব্যতিক্রম- আখ, পাট্, ভুট্টা ইত্যাদি)। উল্লিখিত বৈশিষ্ট্যাবলি ধান, পাট, গম ও সরিষার ক্ষেত্রেও প্রযোজ্য। তাই বলা যায় এ ফসলগুলো কৃষির মাঠ ফসলের ক্ষেত্রকে নির্দেশ করে।"
        },
        {
          "label": "ঘ",
          "question": "ছকে উল্লিখিত ফসল-১ এবং ফসল-২ এর মধ্যে কোনটি চাষ। করা অধিক লাভজনক? তোমার উত্তরের সপক্ষে যুক্তি দেখাও।",
          "explanation": "নিম্নের অনুরুপ ছকে উল্লিখিত ফসল-১ হলো মাঠ ফসল এবং ফসল-২ হলো উদ্যান ফসল। বাংলাদেশ কৃষিপ্রধান দেশ। কৃষির বিভিন্ন ক্ষেত্রের মধ্যে মাঠ ফসল ও উদ্যান ফসল অত্যন্ত গুরুত্বপূর্ণ। দেশের মোট আবাদি জমির ৭০ ভাগ জমিতে মাঠ ফসল চাষ করা হয়। যেমন- ধান, পাট, গম ইত্যাদি। কিন্তু মাঠ ফসলের উৎপাদন খরচ বেশি, ঝুঁকি বেশি ও দাম কম। অপরদিকে উদ্যান ফসলের উৎপাদন খরচ তুলনামূলক কম। বাড়ির আশেপাশে, পতিত জমিতে এমনকি সামান্য একটু জায়গা হলেই বিভিন্ন প্রকার ফল ও সবজি চাষ করা যায়। উদ্যান ফসল চাষে কীটনাশক, সার কম লাগে বিধায় একদিকে যেমন উৎপাদন খরচ কম হয় অন্যদিকে পরিবেশেরও কোনো ক্ষতি হয় না। সময়মতো সেচ এবং পরিমাণমতো উপযুক্ত বালাইনাশক ব্যবহার করলে উৎপাদন বহুগুণ বৃদ্ধি পায়। উৎপাদন মৌসুমে ফল ও শাকসবজির চাহিদা ও দাম দুটিই বেশি থাকে তাই বাজারে বিক্রি করে অনেক অর্থও উপার্জন করা যায়। এছাড়াও অমৌসুমে ফল এবং সবজির উৎপাদন ও যোগান কম কিন্তু চাহিদা বেশি থাকায় সে সময় সবজি চাষ করলে তা বাজারে বহুগুণ বেশি মূল্যে বিক্রি করা যায়। মাঠ ফসলগুলো সাধারণত একবর্ষজীবী হয়। অন্যদিকে, অধিকাংশ উদ্যান ফসল (যেমন- ফুল, ফল) থেকে দীর্ঘদিন ফলন পাওয়া যায়। অতএব উপরের আলোচনা থেকে বোঝা যায়, ফসল-১ অর্থাৎ মাঠ ফসল অপেক্ষা ফসল-২ অর্থাৎ, উদ্যান ফসল চাষ করা অধিক লাভজনক।"
        }
      ]
    },
    {
      "number": "6",
      "uddipok": "ওসমান একজন ফল চাষী। তিনি পাঁচ বছর যাবত ফল চাষ। করে আসছেন। তার চাষকৃত ফলটিকে গরিবের আপেল বলা হয়। এটি ভিটামিন-সি এর ভালো উৎস। এ ফলের একটি জনপ্রিয় জাত হল স্বরূপকাঠি। বাংলাদেশের সর্বত্রই এর চাষ হয় এবং দিন দিন এর আবাদ বৃদ্ধি পাচ্ছে।",
      "tag": "DB, CB 22",
      "sub_questions": [
        {
          "label": "ক",
          "question": "জিনিং কী?",
          "explanation": "বীজতুলা থেকে আঁশ বা লিন্ট (lint) আলাদা করাই হলো জিনিং (Ginning) |"
        },
        {
          "label": "খ",
          "question": "আঁশ জাতীয় ফসলের গুরুত্ব ব্যাখ্যা করো।",
          "explanation": "আঁশ উৎপাদনের জন্য যেসব ফসল চাষ করা হয় সেগুলোকে আঁশ জাতীয় ফসল বলে। যেমন- পাট ও তুলা। বস্ত্র তৈরির প্রধান উপাদান হলো আঁশ। আঁশ থেকে সুতা, চট, কার্পেট ও বিভিন্ন শৌখিন জিনিস তৈরি করা হয়। পাট গাছের পাতা সবজি ও জ্বালানি হিসেবে ব্যবহার করা হয়। টেক্সটাইল মিলের প্রধান কাঁচামাল হলো তুলা। এছাড়া তুলা থেকে তেল, সাবান ইত্যাদি তৈরিসহ পশুর খাদ্য ও জৈব সার হিসেবেও ব্যবহার করা হয়। এদেশে আঁশজাতীয় ফসলকে কেন্দ্র করে বিভিন্ন শিল্প গড়ে উঠেছে। কাঁচাপাট ও পাটজাত দ্রব্য রপ্তানি করে প্রতিবছর বিপুল বৈদেশিক মুদ্রা অর্জিত হয়। এসকল কারণে আঁশজাতীয় ফসলের গুরুত্ব ব্যাপক।"
        },
        {
          "label": "গ",
          "question": "উদ্দীপকের ফলটির বংশবিস্তার পদ্ধতি ব্যাখ্যা করো।",
          "explanation": "পেয়ারার বংশবিস্তারের অপর অঙ্গজ উপায় হলো- গুটি কলম পদ্ধতি। পেয়ারার বংশবিস্তারের জন্য গুটি কলম করে মাতৃগাছের গুণাগুণ সমৃদ্ধ উৎকৃষ্ট গাছ পাওয়া যাবে। বর্ষাকাল আরম্ভ হবার সঙ্গে সঙ্গ্যেই পেয়ারার জাতগুলোর গুটি কলম করতে হয়। গুটি বাঁধার জন্য পেন্সিলের মতো মোটা একটি ডাল বেছে নিয়ে ডালটির আগা হতে নিচের দিকে ৩০-৩৫ সেমি জায়গা ছেড়ে দিয়ে ৩.৮-৫.০ সেমি পরিমাণ স্থানের বাকল গোল করে কেটে খুব ভালো করে পরিষ্কার করে তুলে ফেলা হয়। এরপর ঐ স্থানে পচা গোবর মিশ্রিত কাদামাটি চারিদিকে ১.৩-২.৫ সেমি পুরু করে লাগিয়ে খড়, ছালার টুকরো বা প্লাস্টিক দিয়ে ভালো করে বেঁধে দিতে হবে, এতে সময়মতো গুটি বের হবে। একবছর বয়সের কলম সাধারণত ৪ মি. দূরে দূরে লাগানো হয়। চারা লাগাবার জন্য ৬০ x ৬০ × ৪৫ ঘন সে.মি. আকারের গর্ত তৈরি করতে হয়। নির্দিষ্ট দূরত্বে গর্ত করে প্রতি গর্তে ১০-১৫ কেজি গোবর বা আবর্জনা পচা সার, ২৫০ গ্রাম টিএসপি ও এমওপি সার ১৫-২০ দিন আগে মিশিয়ে রাখতে হয়। নিম্নের অনুরূপ"
        },
        {
          "label": "ঘ",
          "question": "উদ্দীপকের শেষোক্ত উক্তিটি বিশ্লেষণ করো।",
          "explanation": "উদ্দীপকে উল্লিখিত ফলটি হলো পেয়ারা। বাংলাদেশের সর্বত্রই এর চাষ হয় এবং দিন দিন এর আবাদ বৃদ্ধি পাচ্ছে। পেয়ারা একটি ফল জাতীয় উদ্যান ফসল। বাংলাদেশের মাটি ও আবহাওয়া পেয়ারা চাষের জন্য উপযোগী। বাড়ির আশেপাশের পতিত জায়গায় এ ফলটি চাষ করা যায়। এর চাষ পদ্ধতি বেশ সহজ হওয়ায় এবং রোগ-পোকার আক্রমণ অন্যান্য ফসলের তুলনায় কম হওয়ায় এটি চাষে লাভের পরিমাণ অনেক বেশি। পেয়ারা অত্যন্ত সুস্বাদু ও দামে সস্তা হওয়াতে বাজারে এ ফলের চাহিদা বেশি। ভিটামিন 'সি' সমৃদ্ধ হওয়ায় পুষ্টিমান বিচারে অত্যন্ত গুরুত্বপূর্ণ। এছাড়াও পেয়ারায় পেকটিন বিদ্যমান থাকায় এ থেকে জ্যাম, জেলি প্রভৃতি তৈরি করে বিক্রি করা যায়। এই ফসলটি চাষে তেমন যত্নের প্রয়োজন হয় না এবং এর সাথে সাথি ফসল হিসেবে অন্যান্য ফসল চাষ করে দ্বিগুণ লাভ করা যায়। দেখা গেছে এ ফলটি চাষে বিঘা প্রতি ২০-২৫ হাজার টাকা লাভ করা যায়। নার্সারিতে ফলের চারা ও কলম তৈরি করে, বীজ বিক্রি করে এবং জমিতে চাষ করে প্রচুর লোক আত্মকর্মসংস্থান করছে। অতএব, উৎপাদন খরচ কম, পুষ্টিগুণ বেশি এবং আবহাওয়া উপযোগী হওয়ায় পেয়ারা ফলটির চাষ বাংলাদেশে দিন দিন বৃদ্ধি পাচ্ছে। তাই উদ্দীপকের শেষোক্ত উক্তিটি যথার্থ।"
        }
      ]
    },
    {
      "number": "7",
      "uddipok": "১৯৭০ সালে গাজীপুর জেলার জয়দেবপুরে স্থাপিত একটি নামকরা কৃষি গবেষণা প্রতিষ্ঠান আছে। এই প্রতিষ্ঠানটি শুধুমাত্র ধান ফসল নিয়ে কাজ করে। ধানের নতুনজাত উদ্ভাবন, চাষ পদ্ধতির উন্নয়ন, উচ্চ ফলন, ক্ষতিকারক পোকা-মাকড় শনাক্তকরণ ও দমনে প্রতিষ্ঠানটি গবেষণা কার্যক্রম চালিয়ে যাচ্ছে।",
      "tag": "DB, CB 22",
      "sub_questions": [
        {
          "label": "ক",
          "question": "কৃষক সভা কী?",
          "explanation": "কৃষি সম্প্রসারণ অধিদপ্তরের উপজেলা কৃষি অফিস প্রায় প্রতি মাসে অথবা প্রয়োজন অনুসারে কৃষকদের নিয়ে কৃষির বিভিন্ন বিষয়ে ইউনিয়ন পরিষদে অথবা হাট-বাজারের গ্রোথ সেন্টারে (টিনের বড় ছাউনি) যে সভা 'করে সেটিই হলো কৃষক সভা।"
        },
        {
          "label": "খ",
          "question": "উদ্যান ফসল চাষ করা লাভজনক কেন?",
          "explanation": "যে সকল ফসল উদ্যানে বেড়াযুক্ত অবস্থায় নিবিড় পরিচর্যার মাধ্যমে উৎপাদন করা হয় সেগুলোকে উদ্যান ফসল বলে। সাধারণত বসতবাড়ির আশেপাশের উর্বর জমিতে স্বল্প পরিসরে এ ফসল চাষ করা হয়। এক্ষেত্রে প্রতিটি গাছের পরিচর্যা আলাদাভাবে করা হয় ও সার্বক্ষণিক যত্নের প্রয়োজন হয়। ফসল পরিপক্কতার সময় এক না হওয়ায় ধাপে ধাপে সংগ্রহ করতে হয়। তবে গাছ হতে ফুল ও ফল দীর্ঘদিন পাওয়া যায় ও এ ফসল উৎপাদনে খরচ ও ঝুঁকি কম। তাছাড়া মৌসুমের শুরুতে ও অমৌসুমে উদ্যান ফসলের বাজারমূল্যও বেশি থাকে। তাই বলা হয়, উদ্যান ফসল শ্রমসাপেক্ষ হলেও লাভজনক।"
        },
        {
          "label": "গ",
          "question": "উদ্দীপকে উল্লিখিত গবেষণা প্রতিষ্ঠানটির কার্যক্রম ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটির নাম বাংলাদেশ ধান গবেষণা ইনস্টিটিউট (BRRI)। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার। ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে।"
        },
        {
          "label": "ঘ",
          "question": "খাদ্য চাহিদা মেটাতে গবেষণা প্রতিষ্ঠানটির ভূমিকা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষল্ম ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের ধান গবেষণা ইনস্টিটিউট অন্যতম। এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন: রীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার' নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান- প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণের মাধ্যমে ধানের উৎপাদন বৃদ্ধিতে ও দেশের খাদ্য চাহিদা পূরণে প্রতিষ্ঠানটির ভূমিকা অনস্বীকার্য।"
        }
      ]
    },
    {
      "number": "8",
      "uddipok": "রুপা আমের আচার খুবই পছন্দ করে। প্রায়ই সে বাজার থেকে আচার কিনে খায়, যেগুলো স্বাস্থ্যসম্মত নয়। রুপার মা জানতে পেরে তাকে রাজারে পাওয়া আচার সম্পর্কে সাবধান করলেন । তিনি সিদ্ধান্ত নিলেন বাড়িতেই আমের আচার বানাবেন। তাই নিজেদের বাগান থেকে পছন্দমত আম সংগ্রহ করলেন এবং প্রয়োজনীয় উপকরণ মিশিয়ে আচার তৈরি করলেন। আচার পেয়ে রুপা খুশি হলো এবং তার স্বাস্থ্য ঝুঁকি কম হলো।",
      "tag": "DB, CB 22",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "ফল ও শাকসবজি সংরক্ষণে গ্রেডিং করা প্রয়োজন কেন?",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পক্বতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি সংরক্ষণে গ্রেডিং করা জরুরি। কারণ ফল ও শাকসবজি বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল ও শাকসবজি সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল ও শাকসবজি সংরক্ষণ না করলে খারাপ ফল ও সবজি থেকে জীবাণু ভালো মানের সবজি ও ফলে সংক্রমিত হয়ে ফলের সংরক্ষণকাল মারাত্মকভাবে কমিয়ে দেয়। এসব, কারণেই ফল ও শাকসবজি সংরক্ষণে গ্রেডিং করা জরুরি।"
        },
        {
          "label": "গ",
          "question": "রুপার মায়ের আচার তৈরির কৌশল ব্যাখ্যা করো।",
          "explanation": "রূপমের মা আচার তৈরির মাধ্যমে কাঁচা আম প্রক্রিয়াজাত করে সংরক্ষণ করেন। রুপমের মা আচার তৈরি করতে প্রথমে ত্রুটিমুক্ত কাঁচা আম পরিষ্কার পানিতে ধুয়ে নেন। আম খোসাসহ লম্বা করে ৪ টুকরো করে আঁটি ফেলে দেন এবং' টুকরোগুলো সামান্য লবণ পানিতে ডুবিয়ে রাখেন । এরপর পানি ঝরিয়ে নেন। আদা ও রসুনের খোসা ছাড়িয়ে ১০০ সিসি ১% অ্যাসিটিক অ্যাসিড মিশিয়ে ব্লেন্ডারে ব্লেন্ড করে নেন। কড়াইয়ে তেল নিয়ে তাতে আমের টুকরো ভেজে চামচ দিয়ে উঠিয়ে একটি পাত্রে রাখেন। সসপেনের পরিত্যক্ত তেলে আদা, রসুন ও হলুদ-মরিচের পেস্ট ভালোভাবে কষিয়ে নেন। অল্প ভাজা আমের টুকরো, চিনি, লবণ, সরিষার গুঁড়া, জিরার গুঁড়া, মেথির গুঁড়া সসপেনে ঢেলে অবশিষ্ট অ্যাসিটিক অ্যাসিড মিশ্রণের সাথে যোগ করে জ্বাল দেন। মিশ্রণটি ঘন হয়ে এলে জ্বাল বন্ধ করে দেন এবং গরম অবস্থায় তৈরিকৃত আচার বোতলে ভরে ছিপি এঁটে দিতে দেন। আচারের বোতলগুলো শুকনো এবং পরিষ্কার জায়গায় স্বাভাবিক তাপমাত্রায় সংরক্ষণ করেন। উপরে উল্লিখিত কৌশলে রুপমের মা আমের আচার তৈরি করেন।"
        },
        {
          "label": "ঘ",
          "question": "রূপার মায়ের গৃহীত সিদ্ধান্তটি কি যৌক্তিক? তোমার মতামত দাও।",
          "explanation": "রুপমের মা কাঁচা আম প্রক্রিয়াজাত করে আচার তৈরির সিদ্ধান্ত নেন। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি । একজন পূর্ণবয়স্ক লোকের দৈনিক মাথাপিছু ফলের চাহিদা শতকরা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি শতকরা মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। আচারে সাধারণত প্রচুর পরিমাণে তেল ব্যবহার করা হয়, যা জীবাণুর সংক্রমণে বাধা দেয়। মাঝে মাঝে রোদে রেখে দিলে অনেক দিন তা খাওয়ার উপযোগী থাকে। এতে ফলের পুষ্টিগুণও অক্ষুণ্ণ থাকে । আর মানবদেহের জন্যে প্রয়োজনীয় বিভিন্ন ভিটামিন ও খনিজ লবণের অন্যতম বড় উৎস হলো বিভিন্ন প্রকার ফল। তাই বলা যায়, রুপমের মায়ের গৃহীত সিদ্ধান্তটি যৌক্তিক।"
        }
      ]
    }
  ]
}