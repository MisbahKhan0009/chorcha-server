{
  "title": "মাইলস্টোন কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নাঈম রাজশাহী সরকারি কলেজের দ্বাদশ শ্রেণির ছাত্র। তার বাবা একজন সরকারি চাকুরিজীবী। ইদানিং তিনি রাজশাহী থেকে সিলেট বদলি হয়েছেন। নাঈম রাজশাহী থেকে সিলেটের উদ্দেশ্যে রওনা দেওয়ার পথে বিস্তৃত ধানক্ষেতের মাঠ, কলার বাগান, লিচুর বাগান, সিরাজগঞ্জের গরুর খামার, মধুপুরের বন ও কিশোরগঞ্জের হাওড় হাঁস ও মাছ এবং সিলেটের চা বাগান দেখতে পেল। নাঈম বাংলাদেশের মতো ছোট একটি দেশে ফসলের এত বৈচিত্র্য দেখে খুবই অভিভূত হলো।",
      "tag": "MC 24",
      "sub_questions": [
        {
          "label": "ক",
          "question": "কৃষি কী?",
          "explanation": "কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি।"
        },
        {
          "label": "খ",
          "question": "টমেটো কেন উদ্যান ফসল? ব্যাখ্যা করো।",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে টমেটো চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। টমেটো সবজি হিসেবে খাওয়া হয়। টমেটো চাষে ও পরিপক্ষের পর উত্তোলনের (Harvest) সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে টমেটোকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "উদ্দীপকের আলোকে কৃষির ক্ষেত্র সমূহের বর্ণনা দাও।",
          "explanation": "উদ্দীপকের নাঈম তার যাত্রাপথে বিভিন্ন মাঠ, বাগান, খামার, বন ইত্যাদি দেখতে পেল যা কৃষির বিভিন্ন ক্ষেত্রকে নির্দেশ করছে। নিচে উদ্দীপকের আলোকে কৃষির বিভিন্ন ক্ষেত্রেসমূহ বর্ণনা করা হলো- 1. মাঠ ফসল: যেসব ফসল উন্মুক্ত মাঠে বেড়াহীন অবস্থায় উৎপাদন করা হয় সেগুলোকে মাঠ ফসল বলা হয়। যেমন; ধান, গম, পাট ইত্যাদি। মাঠ ফসল সাধারণত নিচু ও মাঝারি নিচু জমিতে চাষ করা হয়। মাঠের সমস্ত ফসল একত্রে পরিপক্বতা লাভ করে বলে একত্রে সংগ্রহ করা হয়। মানুষের দৈনন্দিন মৌলিক চাহিদা পূরণে মাঠ ফসলের ভূমিকা ব্যাপক। ii. উদ্যান ফসল: স্বল্প পরিসরে প্রতিটি উদ্ভিদের আলাদা যত্ন করার মাধ্যমে বাগানে যে ফসলের চাষ করা হয় তাকে উদ্যান ফসল বলে। ফুল, ফল, শাকসবজি ও মশলা জাতীয় ফসল উদ্যান ফসলের অন্তর্ভুক্ত। সাধারণত বসতবাড়ি সংলগ্ন উঁচু জমিতে উদ্যান ফসলের আবাদ করা হয়। ফসল ধাপে ধাপে পরিপক্ক হয় বলে ধাপে ধাপে সংগ্রহ করা হয়। উদ্যান ফসল কর্মসংস্থানের সুযোগ সৃষ্টিতে, পুষ্টির চাহিদা পূরণে ও অর্থনৈতিক উন্নয়নে ভূমিকা রাখছে। iii. গবাদিপশু: গবাদিপশু বলতে সে সব অর্থনৈতিক গুরুত্বসম্পন্ন পশুকে বোঝায় যাদের গৃহে লালন-পালন করা হয়। আমাদের দেশের কৃষিতে পশু সম্পদের অবদান অনেক। জলবায়ু ও আবহাওয়া উপযোগী হওয়ায় এদেশে বিপুল সংখ্যক প্রজাতির পশুপাখি পালন করা হয়ে থাকে। এদের থেকে উৎপাদিত পণ্য যেমন- মাংস, দুধ খাবার হিসেবে গ্রহণ ও বিক্রয় করা হয়। এছাড়াও গবাদিপশু থেকে চামড়া ও চামড়াজাত দ্রব্য, পশম, দাঁত, চুল, চর্বি ইত্যাদি রপ্তানি করে বৈদেশিক মুদ্রা অর্জন করা সম্ভব যা দেশের অর্থনৈতিক ভূমিকা রাখে। iv. পোল্ট্রি: যেসব প্রজাতির পাখি গৃহে মানুষের তত্ত্বাবধানে লালিত- পালিত হয় এবং বংশ বিস্তারের মাধ্যমে ডিম ও মাংস উৎপাদন করে এবং মানুষের আর্থ-সামাজিক উন্নয়নে অবদান রাখে সেগুলোকে পোল্ট্রি বলে। যেমন- হাঁস, মুরগি, কবুতর, কোয়েল ইত্যাদি। বাংলাদেশের গ্রামীণ পরিবেশে পোল্ট্রি পালন দেশের অর্থনীতি, খাদ্য, পুষ্টি ও কর্মসংস্থানে বিশেষ অবদান রাখছে। v. মৎস্য: দেশের খাল-বিল, নদী, নালা, হাওড়-বাঁওড়, ডোবা, প্লাবনভূমি, সমুদ্র উপকূল ও সোপান সব স্থানেই মাছ চাষের ব্যাপক বিস্তৃতি রয়েছে। বাংলাদেশের মৎস্য সম্পদের পরিধি তথ্য বিশ্লেষণ করলে দেখা যায় এদেশ মাছ চাষের আয়তন ও বিস্তৃতি, রপ্তানি ও চাহিদা, অবকাঠামো এবং মাছের প্রজাতির দিকে প্রচুর সমৃদ্ধ। বর্তমানে কার্প জাতীয় মাছ, ক্যাটফিশ, চিংড়ি, কাঁকড়া ইত্যাদির ব্যাপক চাষ হচ্ছে। এদেশের আয়ের অন্যতম উৎসও হচ্ছে মৎস্য খাত। vi. সামাজিক বনায়ন: সারা বাংলাদেশে বিস্তৃত রয়েছে সামাজিক বনায়ন। সামাজিক বনায়নের মধ্যে রয়েছে কমিউনিটি বন, বসত বন, সড়ক বাঁধ-বন ইত্যাদিসহ কৃষিবন ও বহুমুখী বন যা মূলত এগ্রোফরেস্ট্রি নামে পরিচিত। এছাড়াও কিছু প্রাতিষ্ঠানিক বন রয়েছে যার আওতাধীনে সোনালু, কৃষ্ণচূড়া ইত্যাদি বৃক্ষ বিভিন্ন অফিস, শিক্ষা ও ধর্মীয় প্রতিষ্ঠানে লাগানো হয়। এই ধরনের বনায়ন থেকে প্রচুর রাজস্ব আয় করা সম্ভব হয়।"
        },
        {
          "label": "ঘ",
          "question": "বাংলাদেশের খাদ্য নিরাপত্তায় ক্ষেত্রসমূহের অবদান বিশ্লেষণ করো।",
          "explanation": "বাংলাদেশের খাদ্য নিরাপত্তায় গুরুত্বপূর্ণ ভূমিকা রাখে কৃষির প্রধান প্রধান ক্ষেত্রসমূহ। কারণ দেশজ উৎপাদন বা জিডিপিতে কৃষির এ সকল খাতের অবদান শতকরা ১১.৫০ ভাগ। প্রধান প্রধান মাঠ ফসল হলো ধান, পাট, গম, আখ, ভুট্টা, ডাল ও তেলজাতীয় ফসল ইত্যাদি। উদ্যান ফসলের মধ্যে রয়েছে বিভিন্ন প্রকার ফল, ফুল, সবজি ও মসলা জাতীয় ফসল। দেশের অর্থনৈতিক উন্নয়নে শস্য ও শাকসবজির অবদান শতকরা ৫.৩৭ ভাগ। বাংলাদেশের মানুষের প্রধান্য খাদ্য শস্য পাওয়া যায় এই খাত থেকে। দ্বিতীয় প্রধান কৃষিক্ষেত্র হলো মৎস্য।। দেশের অর্থনৈতিক উন্নয়নে কৃষির এ ক্ষেত্রটির গুরুত্বপূর্ণ অবদান রয়েছে। দেশের অর্থনীতিতে মৎস্য ক্ষেত্রের অবদান শতকরা ২.৫১ ভাগ। বর্তমানে ০.৭৬ লক্ষ মেট্রিক টন মৎস্য ও মৎস্যজাত দ্রব্য রপ্তানি করে ৪০৮৮.৯৬ কোটি টাকা অর্জিত হয়েছে। দেশের মোট রপ্তানি আয়ের ১.২০% আসে মৎস্য খাত থেকে। মোট জনসংখ্যার ১১% মানুষ প্রত্যক্ষ বা পরোক্ষভাবে মৎস্য খাতের উপর নির্ভরশীল। কৃষি ক্ষেত্রসমূহের মধ্যে পোল্ট্রি অন্যতম। দেশের উৎপাদিত মোট ডিম ও মাংসের পরিমাণ যথাক্রমে প্রায় ২৩৩৫৪ মিলিয়নটি এবং ৯.২৭ মিলিয়ন মেট্রিক টন। আমাদের দেশে লক্ষ লক্ষ লোক গবাদি পশু পালন ও ব্যবসার সাথে জড়িত থেকে তাদের জীবিকা নির্বাহ করেন। ২০২১-২২ অর্থবছরে গবাদিপশু থেকে দেশে ৯.২৭ মিলিয়ন মেট্রিক টন মাংস ও ১০.০৭ মিলিয়ন মেট্রিক টন দুধ উৎপাদন হয়েছে। শুধু চামড়া থেকে প্রচুর বৈদেশিক মুদ্রা অর্জিত হয়েছে। দেশের প্রত্যক্ষ কর্মসংস্থানে ২০% এবং পরোক্ষ কর্মসংস্থানে ৫০% আসে প্রাণিসম্পদ খাত থেকে। বাংলাদেশের মানুষের আমিষের চাহিদা পূরণ হয় মৎস্য, পোল্ট্রি ও গবাদিপশুর ক্ষেত্রে থেকে। বাংলাদেশের কৃষির ক্ষেত্রসমূহের মধ্যে সামাজিক বনায়নের অবস্থান পঞ্চম অবস্থানে। সামাজিক বনায়নের মাধ্যমে বিপুল সংখ্যক কর্মসংস্থানের সুযোগ সৃষ্টি হয়েছে। প্রায় ৫ লক্ষ গ্রামীণ দরিদ্র জনগোষ্ঠী সামাজিক বনায়ন কর্মসূচীতে অংশগ্রহণ করে উপকৃত হচ্ছে। গ্রামীণ নারীর মধ্যে নেতৃত্ব সৃষ্টি ও ক্ষমতায়নের সামাজিক বনায়নের প্রয়োজনীয়তা অপরিসীম। উপরোক্ত আলোচনা থেকে বলা যায়, বাংলাদেশের কৃষির ক্ষেত্রগুলো বাংলাদেশের মানুষের খাদ্য নিরাপত্তায় গুরুত্বপূর্ণ অবদান রাখছে।"
        }
      ]
    },
    {
      "number": "2",
      "uddipok": "জাহিদ সাহেব সফিপুর গ্রামের একজন কৃষি বিষয়ক মাঠ কর্মকর্তা। দৃশ্যকল্প-১: উঠান বৈঠকে তিনি কৃষকদের বললেন, বাংলাদেশে একটি গবেষণা প্রতিষ্ঠান রয়েছে যেখানে শুধু ধান নিয়ে উচ্চতর গবেষণা করা হয় এবং ধান চাষ সম্পর্কিত বিভিন্ন সমস্যার সমাধান দেওয়া হয়। দৃশ্যকল্প-২: কৃষক সভায় তিনি কৃষি তথ্য ও সেবা প্রাপ্তিতে আধুনিক বিভিন্ন মাধ্যমের বিষয়ে ব্যবহারিক ধারণা দেন।",
      "tag": "MC 24",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বব্যাপি বিস্তৃত এমন একটি ব‍্যবস্থা, যার সাথে পৃথিবীর সকল কম্পিউটার সংযুক্ত হয়ে পৃথিবীর এক প্রান্ত থেকে নিমেষেই অন্য প্রান্তের সাথে যোগাযোগ স্থাপন করা যায়।"
        },
        {
          "label": "খ",
          "question": "অভিজ্ঞ কৃষককে স্থানীয় তথ্য-ভান্ডার বলা হয় কেন? ব্যাখ্যা করো।",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি গণমাধ্যম থেকেও অনেক তথ্য সংগ্রহ করেন। এভাবে তিনি নিজ কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি সম্পর্কিত বিষয়ে পরামর্শ প্রদান করেন। তাই অভিজ্ঞ কৃষককে স্থানীয় তথ্যভাণ্ডার বলা হয়।"
        },
        {
          "label": "গ",
          "question": "দৃশ্যকল্প-১: এর আলোকে জাহিদ সাহেবের উল্লিখিত গবেষণা প্রতিষ্ঠানটির উদ্দেশ্য' ও কার্যাবলিগুলো বর্ণনা করো। ৩",
          "explanation": "উদ্দীপকের দৃশ্যকল্প: ১-এ উল্লিখিত প্রতিষ্ঠানটির নাম বাংলাদেশ ধান গবেষণা ইনস্টিটিউট (BRRI)। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন, স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে।"
        },
        {
          "label": "ঘ",
          "question": "দৃশ্যকল্প-২: এর আলোকে জাহিদ সাহেবের আলোচিত বিষয়সমূহের কার্যাবলি বর্ণনা করো।",
          "explanation": "উদ্দীপকে দৃশ্যকল্প: ২-এ কৃষি তথ্য ও সেবা প্রাপ্তিতে আধুনিক বিভিন্ন মাধ্যম বা প্রযুক্তি সম্পর্কে বলা হয়েছে। নিচে কৃষি তথ্য ও সেবা প্রাপ্তিতে আধুনিক প্রযুক্তিগুলোর কার্যাবলি বর্ণনা করা হলো- বিভিন্ন ধরনের আধুনিক প্রযুক্তি যেমন- ট্রাক্টর, পাওয়ার টিলার, ফসল মাড়াই মেশিন ইত্যাদি। এছাড়াও রয়েছে বিভিন্ন পরিবেশ বান্ধব বালাইনাশক ব্যবস্থা, শস্য পর্যায়, সমন্বিত চাষ ব্যবস্থা ইত্যাদি। এ ধরণের আধুনিক প্রযুক্তিগুলো ফসল তাড়াতাড়ি ও বেশি পরিমাণে উৎপাদনে সাহায্য করে। শস্য পর্যায়, সমন্বিত চাষ ব্যবস্থার মাধ্যমে ভূমি উর্বর থাকে, একের অধিক ফসল উৎপাদন করা যায় যা কৃষির উন্নয়নে অত্যন্ত সহায়ক। ডিজিটাল সেবা পাওয়ার সবচেয়ে বড় ভাণ্ডার হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বসে, ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষিবিষয়ক তথ্য-উপাত্ত, টেকসই প্রযুক্তি সম্পর্কে জানতে পারা যায়। ইন্টারনেট ব্যবহার করে কৃষি ফসলের উৎপাদন প্রযুক্তি, প্রযুক্তি ব্যবহারের সুফল, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। যার যে বিষয়ে তথ্য দরকার সেই বিষয়ের সংশ্লিষ্ট প্রতিষ্ঠানের ওয়েবসাইটে প্রবেশ করতে হবে ইন্টারনেটের মাধ্যমে। যেমন- কোনো কৃষক তার জমিতে ফসল চাষে কতটুকু সার লাগবে তা জানার জন্য মৃত্তিকা সম্পদ উন্নয়ন ইনস্টিটিউটের ওয়েবসাইটে প্রবেশ করবে। এতে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়। আধুনিক প্রযুক্তির মধ্যে আরও রয়েছে মোবাইল ফোন, কম্পিউটার ইত্যাদি। কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুক্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষিতথ্য পৌছে দিয়ে গুরুত্বপূর্ণ ভূমিকা রাখছে।"
        }
      ]
    },
    {
      "number": "3",
      "uddipok": "শফিকের বাবা দীর্ঘদিন যাবৎ চরাঞ্চলে চিনাবাদাম ও তরমুজ চাষ করে আসছিলেন। বাবার পর সেও তার জমিতে মাঠ ফসল চাষের ইচ্ছায় কৃষি অফিসে গিয়ে পরামর্শ চায়। কৃষি কর্মকর্তা তাকে মাটির বুনট পরিবর্তনের পরামর্শ দিলে শফিক পরামর্শ মোতাবেক কাজ করে মাঠ ফসল চাষে সক্ষম হয়। কৃষি কর্মকর্তা তাকে আরো বলেন, \"মাটির বুনট বিবেচনায় রেখে ফসল নির্বাচন করা উচিত।\"",
      "tag": "MC 24",
      "sub_questions": [
        {
          "label": "ক",
          "question": "অম্লমান কী?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো pH বা অম্লমান।"
        },
        {
          "label": "খ",
          "question": "মাটির pH জানা থাকা প্রয়োজন কেন? ব্যাখ্যা করো।",
          "explanation": "মাটির pH হলো মাটিতে হাইড্রোজেন আয়নের ঘনত্বের ঋণাত্মক লগারিদম। এটি মাটির একটি রাসায়নিক ধর্ম যা ক্ষারত্ব ও অম্লত্ব নির্দেশ করে। সব মাটিতে সব ফসল ভালো হয় না। মাটির pH মানের ওপর কোন ফসল ভালো জন্মাবে তা নির্ভর করে। কোনো ফসল অম্লীয় মাটিতে ভালো জন্মে, যেমন- চা, কফি, লেবু ইত্যাদি। আবার কোনো ফসল ক্ষারীয় মাটিতে ভালো জন্মে, যেমন- নারিকেল, সুপারি, আখ ইত্যাদি তবে অধিকাংশ ফসলই নিরপেক্ষ মাটিতে ভালো জন্মে। তাই মাটির phi মান জেনে সেই অনুযায়ী ফসল চাষ করলে লাভবান হবার সম্ভাবনা বেড়ে যায়। এ কারণেই মাটির pH জানা থাকা প্রয়োজন।"
        },
        {
          "label": "গ",
          "question": "শফিককে কৃষি কর্মকর্তা যে পরামর্শ দিয়েছিলেন উদ্দীপকের আলোকে তা বর্ণনা করো।",
          "explanation": "উদ্দীপকের আবুল হোসেনের জমির মাটির বুনট বেলে প্রকৃতির হওয়ায় সেখানে ধান ও পাটের আবাদ ভালো হয়নি। দোঁআশ মাটিতে ধান ও পাটের ভালো ফলন পাওয়া যায়। কৃষি কর্মকর্তার পরামর্শে আবুল হোসেন মাটির বুনট পরিবর্তন করে দোঁআশ বৈশিষ্ট্যসম্পন্ন করন। ফলে তিনি ধান ও পাট চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. আবুল হোসেন বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার • বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। V. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        },
        {
          "label": "ঘ",
          "question": "উদ্দীপকের শেষোক্ত বাক্যটি বিশ্লেষণ করো।",
          "explanation": "উদ্দীপকের কৃষি কর্মকর্তার শেষোক্ত পরামর্শটি হলো- মাটির বুনট দেখে ফসল নির্বাচন করা। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। V. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। কাজেই কৃষি কর্মকর্তার শেষোক্ত পরামর্শটি যথার্থ ছিল।"
        }
      ]
    },
    {
      "number": "4",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "SRI এর পূর্ণরূপ কী?",
          "explanation": "SRI এর পূর্ণরূপ হলো System of Rice Intensification."
        },
        {
          "label": "খ",
          "question": "ফসলের জমিতে মালচিং করা হয় কেন? ব্যাখ্যা করো।",
          "explanation": "মাটির রস সংরক্ষণের উদ্দেশ্যে শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দেওয়াকে জাবড়া প্রয়োগ বা মালচিং বলে। মালচিং করলে সূর্যের তাপে মাটির পানি বাষ্পে পরিণত হতে পারে না। এতে মাটির আর্দ্রতা সংরক্ষিত হয় ও পানির অনুপ্রবেশের হার বাড়ে। পাশাপাশি ভূমিক্ষয় কমে, মাটিতে জৈব পদার্থ যোগ হয় এবং উর্বরতা বাড়ে। এতে আগাছার উপদ্রবও কমে যায়। তাই মাটির আর্দ্রতা সংরক্ষণ, ক্ষয়রোধ ও তাপমাত্রা নিয়ন্ত্রণের জন্য ফসলের জমিতে মালচিং করা হয়।"
        },
        {
          "label": "গ",
          "question": "উদ্দীপকে 'ক' সৃষ্টির প্রাকৃতিক কারণসমূহ বর্ণনা করো।",
          "explanation": "উদ্দীপকের 'ক' হলো ভূমিক্ষয়। নিচের ভূমিক্ষয় সৃষ্টির প্রাকৃতিক কারণসমূহ বর্ণনা করা হলো- বিভিন্ন প্রকার প্রাকৃতিক শক্তির প্রভাবে মৃত্তিকা কণা এক স্থান থেকে অন্য স্থানে অপসারণই হলো ভূমিক্ষয়। বৃষ্টিপাত ও বায়ুপ্রবাহ প্রাকৃতিক ভূমিক্ষয়ের কারণগুলোর মধ্যে অন্যতম। বৃষ্টিপাতের ফলে মাটি পানি শোষণ ক্ষমতা হারিয়ে ফেলে। অতিরিক্ত পানি মাটির উপরের স্তরের মৃত্তিকা কণা বহন করে নিম্নভূমিতে গিয়ে জমা হয়। নদীর স্রোত নদীর তীরের পাড় ভেঙে মাটি অন্যস্থানে বহন করে নিয়ে যায়। আবার ভূমির দীর্ঘকালীন ক্ষয়ে নদীর ভিতরে বা মোহনায় বা উপকূলে চর সৃষ্টি হয়। বৃষ্টিপাতের পানির সাথে ধুয়ে আসা উপরের স্তরের মাটি উপত্যকা ও অধিত্যকা তৈরি করে। কর্ষিত শুকনা জমি হতে বায়ু প্রবাহের মাধ্যমে ধুলার আকারে মাটি দূর দূরান্তে চলে যায়। এমনকি যেসব এলাকা সমতল, গাছপালা কম সেসব এলাকায়ও বায়ু প্রবাহের কারণে ভূমিক্ষয়ের প্রকোপ বেশি দেখা যায়। অতএব, উপরোক্ত আলোচনা থেকে ভূমিক্ষয় হওয়ার প্রাকৃতিক কারণগুলো জানা যায়।"
        },
        {
          "label": "ঘ",
          "question": "কৃষি জমির উর্বরতা ধরে রাখতে উল্লিখিত দুর্যোগ থেকে প্রতিকারের উপায় বিশ্লেষণ কর।",
          "explanation": "উদ্দীপকে উল্লিখিত দুর্যোগটি হলো ভূমিক্ষয়। প্রাকৃতিক শক্তি যথা- বৃষ্টিপাত, বায়ু চলাচল, মাধ্যাকর্ষণ শক্তি ও পানি চলাচলের প্রভাবে মৃত্তিকা কণা এক স্থান থেকে অন্য স্থানে অপসারণকে ভূমিক্ষয় বলা হয়। কৃষি উর্বরতা ধরে রাখতে ভূমিক্ষয়জনিত সমস্যা সমাধানে যে সকল পদক্ষেপ নিতে পারে তা নিচে বর্ণনা করা হলো- i. জমিতে জৈব পদার্থ (যেমন- সবুজ সার) অধিক মাত্রায় প্রয়োগ করলে মাটির দানাবন্ধন ভালো হয়। সেক্ষেত্রে বৃষ্টির পানি মাটিকে ক্ষয় না করে সহজে নিচের দিকে চলে যেতে পারে। ii. শস্য পর্যায় গ্রহণ করে মাটির উর্বরতা বজায় রেখে এক খন্ড জমিতে শস্য ঋতুর বিভিন্ন সময়ে ভিন্ন ভিন্ন ফসল উৎপাদন করতে পারে। অর্থাৎ, এক জমিতে বারবার একই ফসল উৎপাদন না করে অন্য জাতের ফসল উৎপাদন করতে পারে। এতে মাটির উর্বরতা ও উৎপাদন ক্ষমতা ঠিক থাকে। iii. ফসলের জমিকে ঢাল বরাবর চাষ না করে আড়াআড়িভাবে চাষ করে ভূমি সংরক্ষণ করতে পারে। এছাড়া যে সকল ফসলের জমির মাটি উন্মুক্ত থাকে সেখানে সাথি ফসল চাষ করে ভূমি আবৃত এবং ক্ষয়রোধ করতে পারে। iv. মালচিং একটি কৃষি প্রযুক্তি যার মাধ্যমে মাটির আর্দ্রতা সংরক্ষণ করে ভূমিক্ষয় রোধ করা যায়। আর্দ্র মাটির বুনট শক্ত হয় এবং ক্ষয়ের হার শুষ্ক মাটি অপেক্ষা কম হয়। এজন্য মাটিকে পলিথিন, কচুরিপানা বা খড়কুটো দিয়ে ঢেকে রেখে ভূমিক্ষয় রোধ করা যায়। v. কৃষি জমি কয়েক খণ্ডে ভাগ করে প্রতি খণ্ড হতে পানি সরালে ভূমিক্ষয় রোধ করা সম্ভব হয়। উপরিউক্ত পদক্ষেপগুলো গ্রহণ করে মাটিকে ভূমিক্ষয় থেকে রক্ষা করা সম্ভব যা কৃষি জমিকে উর্বর রাখতে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "আব্দুল কাদের গত বছর তার আমন ধান ক্ষেতে এক বিশেষ ধরনের অণুজীব চাষ করে জমির মাটির সাথে মিশিয়ে দেওয়ায় ইউরিয়া সার কম লাগে ও ধানের ফলন বেশি হয়। এ পদ্ধতি অনুসরণ করে এ বছর তার এলাকার অন্যান্য চাষিরাও সুফল পান।",
      "tag": "MC 24",
      "sub_questions": [
        {
          "label": "ক",
          "question": "কৃত্রিম প্রজনন কী?",
          "explanation": "কৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় (১ সিসি) সেই বীর্য গরম হওয়া বা ডাকে আসা গাভির জরায়ুতে প্রবেশ করিয়ে তাকে গর্ভবর্তী করার পদ্ধতিই হলো কৃত্রিম প্রজনন।"
        },
        {
          "label": "খ",
          "question": "বীজ ফসলের জমি নিরাপদ দূরত্বে রাখা হয় কেন? ব্যাখ্যা করো।",
          "explanation": "একই ফসলের বিভিন্ন জাতের মধ্যে পরাগায়ন হয়ে জাতের বিশুদ্ধতা যাতে নষ্ট না হয় সেজন্য বীজ ফসলের জমির নিরাপদ দূরত্ব বজায় রাখতে হয়। বীজ ফসলের জমি থেকে একই ফসলের বীজ বপনের সময় পরিবর্তন করেও নিরাপদ দূরত্ব বজায় রাখা যায়। যেমন- পেঁয়াজের বীজের জমি ভিত্তি বীজ হলে ৭৫ মিটার এবং প্রত্যায়িত বীজ হলে ৭০ মিটার দূরত্ব বজায় রাখতে হয়।"
        },
        {
          "label": "গ",
          "question": "আব্দুল কাদের কীভাবে তার জমিতে উদ্দীপকের অণুজীব সারটি তৈরি করেন বর্ণনা করো।",
          "explanation": "আব্দুল কাদের তার ধানের জমিতে এ্যাজোলার চাষ করেন। এ্যাজোলা সার তৈরির জন্য আব্দুল কাদের নির্দিষ্ট মাপের একটি ধানি জমি নির্বাচন করে আগাছা ও আবর্জনা পরিষ্কার করে তা লম্বালম্বি ও আড়াআড়িভাবে চাষ দিয়ে সমান করেন। শামুক বা পোকার কীড়া 'এ্যাজোলার ক্ষতি করে, তাই শামুক বেছে জমি থেকে সরিয়ে ফেলেন। পোকা দমনের জন্য কার্বোফুরান স্প্রে করেন। এরপর ধানের জমিতে প্রতি হেক্টরে ৮-০ কেজি টিএসপি দ্রুত এ্যাজোলা জন্মানোর জন্য বাঁশের ব্রাশ দিয়ে মাঝেমাঝে সাবধানে নেড়ে দেন। বিভিন্ন উৎস থেকে সংগৃহীত এ্যাজোলা বীজ ১০০-২০০ গ্রাম/বর্গমিটার হারে ধানের ক্ষেতে ছড়িয়ে দেন। উপযুক্ত পরিবেশে ১০-২০ দিনের মধ্যে এ্যাজোলা অঙ্গজ বংশবিস্তারের মাধ্যমে জমিতে বা পানিতে একটি স্তর তৈরি করেন। এভাবে উৎপাদিত এ্যাজোলা আব্দুল কাদেরের ধানক্ষেতে সার হিসেবে কাজ করবে। উপরিউত্তে উপায় আব্দুল কাদের তার জমিতে এ্যাজোলা সার তৈরি করেন।"
        },
        {
          "label": "ঘ",
          "question": "\"অণুজীব সারের ব্যবহার একটি লাগসই পরিবেশবান্ধব পদ্ধতি\" উক্তিটি মূল্যায়ন করো।",
          "explanation": "উদ্দীপকে বর্ণিত সারটি হলো অণুজীব সার। বাংলাদেশের প্রেক্ষাপটে। এই প্রকৃতির সারের ব্যবহার একটি লাগসই পরিবেশবান্ধব পদ্ধতি। যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়, তখন তাকে অণুজীব সার বলে। অণুজীব সার মাটির উর্বরতা বাড়ায়। একর প্রতি গাছকে ১০-১২ কেজি নাইট্রোজেন যোগান দেয়। ফসফরাস অণুজীব সার ব্যবহারে মাটিস্থ ফসফেট দ্রবীভূত হয়ে তা ফসলের জন্য গ্রহণযোগ্য হয়। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। ডালজাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের ওপর বিরূপ প্রতিক্রিয়া ঘটায় না। মাটিতে উন্নত জৈব পদার্থ যুক্ত হয়। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানিধারণ ক্ষমতা ও অন্যান্য ভৌত অবস্থার উন্নতি ঘটায়। বাংলাদেশের ক্রমবর্ধমান জনসংখ্যার তুলনায় জমির পরিমাণ অপ্রতুল থাকায় এবং স্বল্প জমিতে অধিক উৎপাদন করায় মাটির গুণগতমান কমে যাচ্ছে। অণুজীব সার প্রয়োগে মাটির উর্বরতা সুসংহত হয় এবং উদ্ভিদকে পুষ্টি সরবরাহের মাধ্যমে ফসলের উৎপাদন বৃদ্ধি করে। রাসায়নিক সারের মতো উৎপাদনে ব্যয় বেশি হয় না এবং জমির জন্য নিরাপদ বলে বর্তমানে আমাদের দেশে অণুজীব সারের জনপ্রিয়তা বাড়ছে। সুতরাং বলা যায়, প্রদত্ত উক্তিটি যথার্থ।'"
        }
      ]
    },
    {
      "number": "6",
      "uddipok": "কিশোরগঞ্জের হাওড় অঞ্চলের মানুষ পানিতে পাট পঁচিয়ে আঁশ সংগ্রহ করত। কিন্তু বর্তমানে জলাশয়ের পরিমাণ কমে যাওয়ায় মানুষ পাট চাষ করতে আগ্রহ হারিয়ে ফেলছেন। সম্প্রতি যোগ দেয়া উপজেলা কৃষি কর্মকর্তা আঁশ সংগ্রহের নতুন পদ্ধতির বিষয়ে কৃষকদের উৎসাহিত করায় কৃষকগণ আবার পাট চাষে উৎসাহিত হলেন।",
      "tag": "MC 24",
      "sub_questions": [
        {
          "label": "ক",
          "question": "কোকুন কী?",
          "explanation": "কোকুন হলো রেশম পোকার শূককীটের মুখে সৃষ্ট লালা দিয়ে কীড়া জালিকা তৈরি করে জালিকার ভিতরে গুটিয়ে নিয়ে সম্পূর্ণ ভিতরে আবদ্ধ হয়ে থাকা অবস্থা।"
        },
        {
          "label": "খ",
          "question": "\"মধু সর্ব রোগের মহৌষধ\" ব্যাখ্যা করো।",
          "explanation": "মধু দেহের সুস্থতা ও সজীবতা রক্ষা করে রোগের প্রতিষেধক হিসেবে কাজ করে। মধুতে রয়েছে ভিটামিন যা মানুষের বেরিবেরি, পেলেগ্রা প্রভৃতি মারাত্মক রোগ প্রতিরোধ করতে সক্ষম। তাছাড়াও এর ফরমিক অ্যাসিড, অ্যাসিটিক অ্যাসিড, সাইট্রিক অ্যাসিড ও ল্যাকটিক অ্যাসিড মানবদেহের রোগ প্রতিরোধক হিসেবে কাজ করে। আয়ুর্বেদীয় এবং ইউনানী বহু ঔষধ তৈরিতে মধু ব্যবহার করা হয়ে থাকে। শ্বাসকষ্ট, রক্ত পরিশোধক, ঠান্ডা, সর্দি-কাশি প্রতিরোধ, জ্বর নিরাময়, ক্ষত বা জিহ্বার, গলার এবং আগুনে পোড়া ঘা দূর করার জন্য মধু ব্যবহৃত হয়। গ্যাস্ট্রিক বা আলসারে আক্রান্ত রোগীর জন্যও নিয়মিতভাবে মধু সেবন সুফলদায়ক। বুক ও পেটের ব্যাথা উপশমে মধু উপকারী। প্রায় সব ধরনের রোগ প্রতিরোধে সক্ষম বলে মধুকে সর্বরোগের মহৌষধ হিসেবে অভিহিত করা হয়"
        },
        {
          "label": "গ",
          "question": "উদ্দীপকে উল্লিখিত নতুন পদ্ধতির বর্ণনা দাও।",
          "explanation": "উদ্দীপকে উল্লিখিত পাট পচানোর নতুন পদ্ধতিটি হলো রিবন রেটিং। পাট গাছের বয়স ১০০-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। পাট কাটার পর পাতা ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩- ৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। পাতা ঝরানো ও গোড়া থেঁতলানোর পর ইংরেজি 'U' আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'U'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। প্রতি বিঘা (৩৩ শতাংশ), জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ দিনের মধ্যে পচন সম্পন্ন হয়। ছাল ধুয়ে আঁশ সংগ্রহ করতে হয়।"
        },
        {
          "label": "ঘ",
          "question": "'সনাতন পদ্ধতির চেয়ে আঁশ সংগ্রহের নতুন পদ্ধতি অধিক কার্যকরী'-বিশ্লেষণ করো।",
          "explanation": "পাট পচানোর আধুনিক পদ্ধতি রিবন রেটিং যা বাংলাদেশ পাট গবেষণা ইন্সটিটিউট কর্তৃক উদ্ভাবিত। সনাতন পদ্ধতির চেয়ে রিবন রেটিং পদ্ধতিতে আঁশ সংগ্রহ অধিক কার্যকারী। রিবন রেটিং পদ্ধতি পরিবেশবান্ধব। সনাতন পদ্ধতিতে পাট পচালে পুরো পাট পানিতে রেখে দিতে হয়। ফলে পাট পচনের পরে ছাল পৃথক করার পর অবশিষ্টাংশ, পানি দূষিত হয়। সনাতন পদ্ধতিতে পাট পচালে পানির অভাবে পাটের আঁশের মান উন্নত হয় না। অপরদিকে রিবন রেটিং পদ্ধতিতে স্বল্প পানি দিয়ে করার ফলে আঁশের মান উন্নত হয় এবং উৎপাদিত আঁশের আর্থিক মূল্য বেশি পাওয়া যায়। এ পদ্ধতিতে কম জায়গায় বেশি পাট পচানো যায়। প্রচলিত পদ্ধতিতে পুরো পাট পচানোর কারণে বেশি জায়গার দরকার হয়। রিবন রেটিং পদ্ধতিতে পাট পচনের গর্তের পানি জৈব সার হিসেবে ব্যবহার করা যায়। এ পদ্ধতিতে প্রাপ্ত পাটকাঠি মজবুত ও টেকসই হয় এবং জ্বালানি সাশ্রয়ী। অন্যদিকে, সনাতন পদ্ধতিতে প্রাপ্ত পাটকাঠির গুণগতমান ভালো হয় না। অতএব, উপরোক্ত আলোচনা থেকে বলা যায়, সনাতন পদ্ধতির চেয়ে নতুন পদ্ধতি অর্থাৎ রিবন রেটিং পদ্ধতি অধিক কার্যকরী।"
        }
      ]
    },
    {
      "number": "7",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "ফল চাষ লাভজনক- ব্যাখ্যা করো।",
          "explanation": "বাংলাদেশের মাটি ও আবহাওয়া ফল চাষের জন্য উপযোগী। মাঠ ফসলের তুলনায় ফল চাষের উৎপাদন খরচ কম কিন্তু দাম বেশি। ফলে লাভ বেশি হয়। সাধারণত ১০ হেক্টর জমিতে দানা জাতীয় ফসল চাষ করে বছরে লাভ ৩০-৩৫ হাজার টাকা, সেখানে ফল চাষ করে একই সময়ে ১.৫-২ লাখ টাকা লাভ করা সম্ভব। অন্যান্য ফসল রোগবালাই ও প্রাকৃতিক দুর্যোগে ক্ষতিগ্রস্ত হওয়ার সম্ভাবনা বেশি থাকে, কিন্তু ফল গাছে এসব ঝুঁকি নেই। প্রজাতিভেদে বিভিন্ন প্রকার ফল গাছ ৫ থেকে ৫০ বছর বয়স পর্যন্ত ফলন দেয়। ফলে একবার গাছ লাগিয়ে দীর্ঘমেয়াদী ফলন পাওয়া যায়। এছাড়া ফল দিয়ে তৈরি প্রক্রিয়াজাত খাদ্যের বাজার চাহিদা বেশি। তাই বলা যায়, ফল চাষ লাভজনক।"
        },
        {
          "label": "গ",
          "question": "চিত্রঃ-১ এর ক্ষতির ধরন বর্ণনা করো।",
          "explanation": "উদ্দীপকে চিত্র: ১-এ প্রদর্শিত পোকাটি বিছাপোকা যা, পাট ক্ষেতে আক্রমণ করে ফসল নষ্ট করে ফেলে। বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে। স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয়। আক্রমণ ব্যাপক হলে এরা কচি ডগাও খেয়ে ফেলে। উপরিউক্তভাবে, বিছা পোকার আক্রমণে পাটের ফলন মারাত্মকভাবে বিঘ্নিত হয়।"
        },
        {
          "label": "ঘ",
          "question": "কাঙ্ক্ষিত ফসল উৎপাদনে চিত্র: ২ থেকে প্রতিকারে গৃহীত পদক্ষেপগুলো বিশ্লেষণ করো।",
          "explanation": "উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন।. প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মধ্যের মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। কুশির উচ্চতা ৮০-৯০ সেমি হলে হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কাণ্ডে ধাতব শব্দ করে ও পাতা হলুদ দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        }
      ]
    },
    {
      "number": "8",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "ভিনেগার কী?",
          "explanation": "অ্যাসিটিক এসিডের (৬-১০%) জলীয় দ্রবণই হলো ভিনেগার।"
        },
        {
          "label": "খ",
          "question": "ফল ও শাকসবজি সংরক্ষণে গ্রেডিং করা জরুরি কেন? ব্যাখ্যা করো।",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল ও শাকসবজি সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল ও শাকসবজি সংরক্ষণ না করলে খারাপ ফল ও সবজি থেকে জীবাণু ভালো মানের সবজি ও ফলে সংক্রমিত হয়ে ফলের সংরক্ষণকাল মারাত্মকভাবে কমিয়ে দেয়। এসব কারণেই ফল ও শাকসবজি সংরক্ষণে গ্রেডিং করা জরুরি।"
        },
        {
          "label": "গ",
          "question": "উদ্দীপকের 'ক' পদ্ধতিতে কীভাবে ফল সংরক্ষণ করা যায়? ব্যাখ্যা করো।",
          "explanation": "উদ্দীপকে 'A' চিহ্নিত অংশে টাটকা অবস্থায় ফল সংরক্ষণের কথা বলা হয়েছে। টাটকা অবস্থায় ফল সংরক্ষণ করলে স্বাদ, গন্ধ ও খাদ্যমান অপরিবর্তিত থাকে। টাটকা অবস্থায় ফল সংরক্ষণের পদ্ধতি হলো- i. ফ্রিজিং ■ পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন ■ পর্যন্ত সংরক্ষণ করা যায়। ১০° সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়; ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়; iii. মোম আবৃতকরণ পদ্ধতি: কৃত্রিম উপায়ে ফলের ওপর মোমের প্রলেপ দিলে শ্বসন-প্রস্বেদন কম হয় এবং অনেক দিন পর্যন্ত ফল সংরক্ষণ করা যায় এবং iv. পলিথিন পদ্ধতি: পলিথিন ব্যাগ ফলের প্রস্বেদন ও শ্বসন হ্রাস করে। ফলে গুদামজাতকরণে মোড়ক হিসেবে পলিথিন ব্যবহার করা হয়।"
        },
        {
          "label": "ঘ",
          "question": "আমাদের চাহিদা পূরণে উক্ত পদ্ধতিগুলোর প্রয়োজনীয়তা",
          "explanation": "উদ্দীপকের পদ্ধতিগুলো হলো টাটকা 'অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম।"
        }
      ]
    }
  ]
}