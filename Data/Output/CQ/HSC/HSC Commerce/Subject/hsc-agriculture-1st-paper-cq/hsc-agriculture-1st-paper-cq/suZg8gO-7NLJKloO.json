{
  "title": "RB, CB, Ctg.B, BB : 18",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "চাঁদ মিয়া একজন কৃষক। তিনি প্রতিবছর ধান, মরিচ, আলু চাষ করে লাভবান হয়ে থাকেন। কিন্তু গত বছর যমুনা নদীর পানি। বেড়ে যাওয়ায় বিস্তীর্ণ এলাকা ডুবে যায়। পানি নেমে যাওয়ার পর পলি মাটির পরিবর্তে বালিতে তার সব জমি ঢেকে যায়। তিনি এখন মাথায়। হাত দিয়ে চোখের পানি ফেলছেন। এই দেখে উপ-সহকারী কৃষি কর্মকর্তা তাকে জৈব পদার্থ যোগ করাসহ আরো কিছু বিষয়ে ব্যবস্থা নিয়ে জমির গুণাগুণ উন্নত করার পরামর্শ দিলেন। সে অনুযায়ী কাজ করে চাঁদ মিয়া তার জমিতে আবার ফসল চাষ করে লাভবান হলেন। তাকে অনুসরণ করে অন্যান্য কৃষকরাও উপকৃত হলো।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "সেচ কী?",
          "explanation": "সেচ হলো ফসল উৎপাদনের জন্য কৃত্রিম উপায়ে জমিতে পানি সরবরাহ করার প্রক্রিয়া।"
        },
        {
          "label": "খ",
          "question": "সবুজ সার বলতে কী বোঝ?",
          "explanation": "কোনো উদ্ভিদকে সবুজ অবস্থায় অর্থাৎ গাছে ফুল আসার আগে চাষ দিয়ে মাটির সাথে মেশানোর ফলে পচে যে সার উৎপন্ন হয় তাকে সবুজ সার বলে। সাধারণত লিগিউম জাতীয় গাছ যেমন- ডাল, শিম, শনপাট, ধৈঞ্চা ইত্যাদি সবুজ সার প্রস্তুত করার জন্য ব্যবহার করা হয়। জমিতে সবুজ সার ব্যবহার করলে রাসায়নিক সার প্রয়োগের পরিমাণ কমানো যায়। প্রধানত সবুজ সার ব্যবহারে মাটিতে জৈব পদার্থের পরিমাণ বাড়ে। ফলে মাটির উর্বরতা ও উৎপাদন ক্ষমতাও বেড়ে যায়। এ সার অধিক পরিমাণ নাইট্রোজেন ও অন্যান্য খাদ্য উপাদান মাটিতে সরবরাহ করে। এতে বেলে মাটির পানি ধারণ ক্ষমতা বাড়ে ও মাটির অভ্যন্তরে বাতাস চলাচলে সুবিধা হয়। এছাড়াও সবুজ সার মাটির আর্দ্রতা বজায় রাখে ও আগাছার উপদ্রব কম হয়।"
        },
        {
          "label": "গ",
          "question": "চাঁদ মিয়া কীভাবে তার জমিতে ফসল চাষ করে লাভবান। হলেন- ব্যাখ্যা করো।",
          "explanation": "উদ্দীপকের চাঁদ মিয়া তার জমিতে কৃষি কর্মকর্তার পরামর্শ অনুযায়ী ফসল চাষ করে লাভবান হলেন। নদীর পানির হ্রাস-বৃদ্ধির কারণে চাঁদ মিয়ার জমির পলি মাটি বেলে মাটিতে পরিণত হয়। এ সমস্যা সমাধানে তিনি কৃষি কর্মকর্তার পরামর্শ নিয়ে জমিতে এঁটেল মাটি এবং পলি মাটি প্রয়োগ করেন। এতে বেলে মাটির রন্দ্র ছোট হয়ে মাটির উর্বরতা বাড়ে। সাধারণত মাটির উপরে স্থূলকণা ও নিম্নস্তরে সূক্ষ্মকণা থাকে। এ অবস্থায় বেলে মাটিতে গভীর চাষ দিলে বুনট পরিবর্তন হয়ে বেলে দোআঁশ মাটি কিংবা দোআঁশ মাটিতে রূপান্তরিত হয়। চাঁদ মিয়া বেলে মাটিতে খামারজাত সারও প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণাতে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। এছাড়াও তিনি কম্পোস্ট সার প্রয়োগ করেন যা বেলে মাটির বুনট ও সংযুতির উন্নয়ন ঘটায়। পাশাপাশি তিনি কেঁচো সার বা ভার্মিকম্পোস্ট প্রয়োগ করেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে যায়। ফলে কণাগুলোর সাথে কেঁচো সার একত্রে মিশে জমাট বেঁধে, দোআঁশ গুণাবলি প্রাপ্ত হয়। এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন। অতএব, চাঁদ মিয়া উল্লিখিত পদ্ধতিসমূহ অনুযায়ী ফসল চাষ করে লাভবান হলেন।"
        },
        {
          "label": "ঘ",
          "question": "কৃষি কর্মকর্তার পরামর্শের আলোকে চাঁদ মিয়ার কর্মকাণ্ডের। যথার্থতা মূল্যায়ন করো।",
          "explanation": "উদ্দীপকে কৃষি কর্মকর্তার পরামর্শের আলোকে চাঁদ মিয়ার কর্মকাণ্ডটি ছিলো মাটির বুনট পরিবর্তন। বুনট মাটির একটি মৌলিক বৈশিষ্ট্য। একেক শ্রেণির মাটির বুনটের ব্যবস্থাপনা একেক রকম এবং বিভিন্ন ধরনের ফসল উপযোগী। উদ্দীপকের চাঁদ মিয়া কৃষি কর্মকর্তার পরামর্শনুযায়ী বেলে মাটিতে জৈব পদার্থ যোগ করাসহ বিভিন্ন উপায়ে মাটির বুনট পরিবর্তন করেন। কারণ বেলে মাটির পানি ধারণ ক্ষমতা কম (৫%)। তাছাড়া বেলে মাটিতে শতকরা ৭০ ভাগ বা তারও বেশি বালিকণা থাকে। এ মাটিতে পলি ও কর্দম কণার পরিমাণও কম থাকে। বেলে মাটির সংযুতি দুর্বল ও সেচ বেশি লাগে। এতে জৈব পদার্থের পরিমাণও কম যা ফসল চাষের জন্য উপযোগী নয়। এ সকল কারণে চাঁদ মিয়া বেলে মাটির বুনট পরিবর্তন করে দোআঁশ মাটিতে রূপান্তর করেন। কেননা দোআঁশ মাটি ফসল চাষের জন্য উপযোগী। এর পানি ধারণ ক্ষমতা (৩৫%) ও বায়ু চলাচল ক্ষমতা মধ্যম। এতে বালি, পলি ও কর্দমকণা সমান অনুপাতে থাকে। ফলে দোআঁশ মাটিতে ফসল উৎপাদনের অনুকূল ভৌত, রাসায়নিক ও জৈবিক ধর্ম বিদ্যমান। উপরের আলোচনা হতে বলা যায় যে, উদ্দীপকের কৃষি কর্মকর্তার পরামর্শনুযায়ী চাঁদ মিয়ার কর্মকাণ্ডটি যথার্থ ছিলো।"
        }
      ]
    },
    {
      "number": "2",
      "uddipok": "",
      "tag": "RB, CB, CTG.B, BB : 18,BMCB 24",
      "sub_questions": [
        {
          "label": "ক",
          "question": "সেচ কী?",
          "explanation": "সেচ হলো ফসল উৎপাদনের জন্য কৃত্রিম উপায়ে জমিতে পানি সরবরাহ করার প্রক্রিয়া।"
        },
        {
          "label": "খ",
          "question": "সবুজ সার বলতে কি বোঝো ?",
          "explanation": "কোনো উদ্ভিদকে সবুজ অবস্থায় অর্থাৎ গাছে ফুল আসার আগে চাষ দিয়ে মাটির সাথে মেশানোর ফলে পচে যে সার উৎপন্ন হয় তাকে সবুজ সার বলে। সাধারণত লিগিউম' জাতীয় গাছ যেমন- ডাল, শিম, শনপাট, ধৈঞা ইত্যাদি সবুজ সার প্রস্তুত করার জন্য ব্যবহার করা হয়। জমিতে সবুজ সার ব্যবহার করলে রাসায়নিক সার প্রয়োগের পরিমাণ কমানো যায়। প্রধানত সবুজ সার ব্যবহারে মাটিতে জৈব পদার্থের পরিমাণ বাড়ে। ফলে মাটির উর্বরতা ও উৎপাদন ক্ষমতাও বেড়ে যায়। এ সার অধিক পরিমাণ নাইট্রোজেন ও অন্যান্য খাদ্য উপাদান মাটিতে সরবরাহ করে। এতে বেলে মাটির পানি ধারণ ক্ষমতা বাড়ে ও মাটির অভ্যন্তরে বাতাস চলাচলে সুবিধা হয়। এছাড়াও সবুজ সার মাটির আর্দ্রতা বজায় রাখে ও আগাছার উপদ্রব কম হয়।"
        },
        {
          "label": "গ",
          "question": "চিত্রটি তোমার পাঠ্যবইয়ে বর্ণিত কোন পানি সেচ পদ্ধতির সাথে সাদৃশ্যপূর্ণ ব্যাখ্যা করো।",
          "explanation": "উদ্দীপকের C চিহ্নিত পদ্ধতিটি হলো ফোয়ারা সেচ পদ্ধতি। ফোয়ারা সেচ পদ্ধতিতে সেচের পানি পাম্প করে পাইপ ও নজলের ভিতর দিয়ে বৃষ্টির ফোঁটার মতো জমিতে ছিটিয়ে দেওয়া হয়। খাড়া, ঢালু, বেলে মাটিবিশিষ্ট জমিতে এই পদ্ধতিতে সেচ দেওয়া হয়। পাহাড়ি জমি উঁচু, নিচু হওয়ার কারণে এ পদ্ধতি খুব কার্যকর। এই পদ্ধতিতে পানির অপচয় কম হয়। তাছাড়া ভূমিক্ষয়ও কম হয়। বৃষ্টির ফোঁটার মতো পানি ছিটিয়ে দেওয়া হয় বলে আইল বা নালা তৈরির প্রয়োজন হয় না। অন্যদিকে এই পদ্ধতিতে প্রাথমিক খরচ বেশি হয়। দক্ষ শ্রমিকেরও প্রয়োজন হয়। আবার এই পদ্ধতিতে জমিতে পানির বণ্টন নির্ভর করে বায়ু প্রবাহের ওপর। অতএব, উপরোক্ত আলোচনা থেকে ফোয়ারা সেচ পদ্ধতি সম্পর্কে ধারণা লাভ করা যায়।"
        },
        {
          "label": "ঘ",
          "question": "উদ্দীপকে উল্লিখিত পদ্ধতিতে সকল ক্ষেত্রে পানি সেচের যৌক্তিকতা বিশ্লেষণ করো ।",
          "explanation": "উদ্দীপকে উল্লিখিত পদ্ধতিটি হলো ফোয়ারা সেচ পদ্ধতি। পানি সেচ পদ্ধতি নির্বাচন করা হয় পানির প্রাপ্যতা, পানির গুণাগুণ, জমির অবস্থান, মাটির প্রকার ও ফসলের সেচ প্রয়োজনীয়তা, অর্থনৈতিক সামর্থ্য ইত্যাদি বিবেচনা করে। আবার ভিন্ন ভিন্ন ফসলের জন্য ভিন্ন ভিন্ন সেচ পদ্ধতির প্রয়োজন হয়। ফোয়ারা সেচ পদ্ধতিতে সেচের পানি পাম্প করে পাইপ ও নজলের ভিতর দিয়ে ফসলের ক্ষেতে প্রবাহিত করা হয়। শাখা নলের অগ্রভাগে বিভিন্ন মাপের নজল থাকে যা দিয়ে উচ্চচাপের কারণে পানি ফোয়ারার ন্যায় চারদিকে ছড়িয়ে পড়ে। উঁচু-নিচু পাহাড়ি এলাকা যেখানে পানি সেচের অন্যান্য পদ্ধতি অচল সেখানে এ পদ্ধতি অধিক কার্যকর। অর্থাৎ খাড়া কিংবা ঢালু ভূসংস্থান বিশিষ্ট এলাকায় সহজে সেচ দেওয়ার ক্ষেত্রে এ পদ্ধতি অবলম্বন করা হয়। সমতলভূমির ক্ষেত্রে এই সেচ পদ্ধতি কার্যকর নয়। ফলে সব ধরনের ফসলের ক্ষেতে ফোয়ারা পদ্ধতিতে সেচ দেওয়া যায় না। ভূ-পৃষ্ঠস্থ এবং ভূ-নিম্নস্থ জমিতে ফসলের ধরন বিবেচনা করে আলাদা আলাদা সেচের দরকার হয়। যেমন- ছিটিয়ে বোনা ফসলের ক্ষেত্রে জমিতে মুক্ত প্লাবন পদ্ধতি উপযোগী। আবার বিভিন্ন ফসল যেমন- আখ, তুলা, গোল আলুসহ সারিবদ্ধভাবে চাষকৃত সবজির ক্ষেতে নালা পদ্ধতিতে সেচের প্রয়োজন পড়ে। অগভীর শিকড়বিশিষ্ট ফসলের ক্ষেতে রিং বেসিন পদ্ধতি বেশ কার্যকর। তাই বলা যায়, উদ্দীপকে উল্লিখিত পদ্ধতি অর্থাৎ ফোয়ারা সেচ পদ্ধতিতে সকল ক্ষেত্রে পানি সেচ দেওয়া অযৌক্তিক।"
        }
      ]
    },
    {
      "number": "3",
      "uddipok": "রতন ও সোহাগ দুই বন্ধু। তারা পেঁয়াজ, সরিষা ও আলু বীজ উৎপাদন করতে চান। প্রথম বছর তারা বিশুদ্ধ বীজ উৎপাদন করতে ব্যর্থ হন। কারণ এ ব্যাপারে তাদের কোনো প্রশিক্ষণ বা অভিজ্ঞতা ছিল। না। এইজন্য তারা একজন কৃষি অফিসারের নিকট পরামর্শের জন্য গেলেন। কৃষি অফিসার তাদের রোগিং ও আন্তঃপরিচর্যাসহ আরও কিছু। প্রয়োজনীয় পরামর্শ দিলেন। পরামর্শ অনুযায়ী তারা বীজ উৎপাদন করে লাভবান হলেন।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "রোগিং কী?",
          "explanation": "বীজ ক্ষেত থেকে রোগাক্রান্ত, সন্দেহযুক্ত ও অন্য জাতের গাছ তুলে ফেলাকে রোগিং বলে"
        },
        {
          "label": "খ",
          "question": "কৃত্রিম প্রজনন বলতে কী বোঝ?",
          "explanation": "জাত উন্নয়নের জন্য কৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় সেই বীর্য দিয়ে গরম হওয়া বা ডাকে আসা বকনা বা গাভিকে প্রজনন করার প্রক্রিয়াই হলো কৃত্রিম প্রজনন। উন্নত জাতের ষাঁড়ের বীর্য সংগ্রহ করে দেশি গাভিকে প্রজনন করানো হলে ষাঁড়ের উন্নত গুণাবলী তার বাচ্চার মধ্যে সঞ্চালিত হয়। একটি ষাঁড় থেকে একবার সংগৃহীত বীর্য দ্বারা ৩০০-৪০০ টি গাভিকে প্রজনন করানো যায়। এ পদ্ধতিতে অল্প সময়ে দেশি গো-সম্পদের জাতের উন্নয়ন ও সংক্রামক রোগ-ব্যাধির বিস্তার রোধ করা যায়।"
        },
        {
          "label": "গ",
          "question": "কী কী পদক্ষেপ নিলে প্রথম বছর রতন ও সোহাগ বীজ। উৎপাদনে সক্ষম হতে পারত?",
          "explanation": "উদ্দীপকের রতন ও সোহাগ প্রথম বছর বীজ উৎপাদনে ব্যর্থ হয়। তারা প্রথম বছর কৃষি অফিসারের পরামর্শনুযায়ী নিম্নোক্ত পদক্ষেপগুলো নিলে বীজ উৎপাদনে সক্ষম হতো- যে জাতের বীজ যে কৃষি পরিবেশ অঞ্চলে ভালো জন্মায়, তা উৎপাদনের জন্য সেই কৃষি অঞ্চল নির্বাচন করতে হতো। বীজ উৎপাদনের জন্য 'তাপমাত্রা, বৃষ্টিপাত, সূর্যের আলো, ভূমির উচ্চতা, বাতাসের আপেক্ষিক আর্দ্রতা ইত্যাদি সম্পর্কে ধরণা নিতে হতো। এরপর তাদের মাটি নির্বাচন করতে হতো। কেননা একেক ফসলের জন্য একেক ধরনের মাটি উপযুক্ত। তারপর মাটির গঠন, বুনট ও উর্বরতা অনুযায়ী বীজ ফসল উৎপাদনের উপযোগী জমি নির্বাচন করতে হতো। একই প্রজাতির বিভিন্ন জাতের মধ্যে পরাগায়ন যাতে না ঘটে এই জন্য নির্দিষ্ট পৃথকীকরণ • দূরত্ব বজায় রাখতে হতো। এরপর তাদের বিশুদ্ধ বীজ সংগ্রহ করে বীজের বিশুদ্ধতা, অঙ্কুরোদগম ক্ষমতা, বপনের সময়, মাটির উর্বরতা ও উৎপাদন লক্ষ্যমাত্রা বিবেচনা করে বীজের হার নির্ধারণ করতে হতো। রোগ প্রতিরোধের জন্য বীজ বপনের পূর্বে তা শোধন করে নিতে হতো। এরপর জমিতে সুষম মাত্রায় সার প্রয়োগ, সেচ দেওয়া ও পানি নিকাশ করতে হতো। এরপর রোগ-পোকা, আগাছা দমনের জন্য বীজ ফসলের পরিচর্যা করতে হতো। প্রয়োজনে রোগিং করতে হতো। বীজ পরিপক্ক হওয়ার পরপরই কেটে মাড়াই করে ঝেড়ে পরিষ্কার করতে হতো। এরপর বীজ সংগ্রহ করতে হতো। অতএব বলা যায়, উদ্দীপকের রতন ও সোহাগ, প্রথম বছর উল্লিখিত পদক্ষেপগুলো নিলে সফলভাবে বজ উৎপাদনে সক্ষম হতো।"
        },
        {
          "label": "ঘ",
          "question": "রতন ও সোহাগের উদ্যোগটি অধিক ফসল উৎপাদনে ভূমিকা রাখতে পারে- উক্তিটির সপক্ষে তোমার মতামত উপস্থাপন করো।",
          "explanation": "উদ্দীপকে অধিক ফসল উৎপাদনে-রতন ও সোহাগের উদ্যোগটি হলো বিশুদ্ধ বীজ উৎপাদন। উদ্ভিদের যে অংশ তার বংশধারা রক্ষা করে সেটাই বীজ। যেকোনো শস্যের অধিক ও লাভজনক ফলন পাওয়ার জন্য বিশুদ্ধ বীজের বিকল্প নেই। বীজ ফসলের অনেক রোগ ও পোকার বাহক। তাই বিশুদ্ধ বীজ ব্যবহার করলে রোগবালাইয়ের আক্রমণ কম হয় বলে উৎপাদন বৃদ্ধি পায়। বিশুদ্ধ বীজে অন্য ফসলের বীজ মিশ্রিত না থাকায় জাতের বিশুদ্ধতা রক্ষা পায় ও বীজ পণ্যের গুণগতমান বাড়ে। বিশুদ্ধ বীজ থেকে ফসল উৎপাদনের খরচ তুলনামূলকভাবে কম। বিশুদ্ধ বীজে আগাছা, আবর্জনা, ময়লা ইত্যাদি না থাকার দরুন এ থেকে উৎপাদিত ফসল পরিপুষ্ট ও গুণগত মানসম্পন্ন হয়। বীজ রোগমুক্ত হওয়ায় উৎপাদন খরচ কমে যায় এবং মুনাফা বৃদ্ধি পায়। অতএব বিশুদ্ধ বীজ উৎপাদনের মাধ্যমে ফসলের ফলন বৃদ্ধি ও অর্থনৈতিকভাবে লাভবান হওয়া যায় বলে রতন ও সোহাগের উদ্যোগটি যথার্থ বলে আমি মনে করি।"
        }
      ]
    },
    {
      "number": "4",
      "uddipok": "জুয়েল ও কাদের দুই বন্ধু। তারা লেখাপড়া শেষ করে। গবেষণা প্রতিষ্ঠান দেখার উদ্দেশ্যে গাজীপুর জেলার জয়দেবপুরে অবস্থিত একটি গবেষণা প্রতিষ্ঠান পরিদর্শন করেন। তারা সেখানে গিয়ে জানতে পারেন যে প্রতিষ্ঠানটি কেবল ধান নিয়ে গবেষণা করে। এ পর্যন্ত। প্রতিষ্ঠানটি বাষট্টি রকমের ধানের জাত উদ্ভাবন করেছে, যার অধিকাংশই উচ্চফলনশীল। এছাড়া প্রোটিন ও জিংক সমৃদ্ধ ধানের জাতও উদ্ভাবন করেছে। এভাবে প্রতিষ্ঠানটি কৃষকদের সহায়তা দিয়ে যাচ্ছে। জুয়েল ও কাদের মনে করেন ষোল কোটি মানুষের এ দেশে খাদ্য চাহিদা পূরণ। করতে প্রতিষ্ঠানটি ভবিষ্যতে গুরুত্বপূর্ণ ভূমিকা পালন করবে।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "কৃষি তথ্য কী?",
          "explanation": "ফসল, পশু, মাছ, হাঁস-মুরগি, বৃক্ষ ইত্যাদির উৎপাদন কৌশল, উন্নয়ন, প্রক্রিয়াজাতকরণ, সংরক্ষণ, বাজারজাতকরণ, সম্প্রসারণ ও প্রযুক্তি সম্পর্কিত তথ্যই হলো কৃষি তথ্য।"
        },
        {
          "label": "খ",
          "question": "রেটুন ফসল চাষ লাভজনক কেন? ব্যাখ্যা করো।",
          "explanation": "ফসলের পরিপক্বতার সময় গোড়া থেকে নতুন চারা বা কুশি বের হওয়ার ফলে পুনরায় যে ফসল পাওয়া যায় তাকে মুড়ি (Ratoon) চাষ বলে। এ ধরনের চাষ পদ্ধতিতে বীজের প্রয়োজন হয় না। জমি তৈরি, বীজ বপন ইত্যাদি বাবদ শ্রমিক ও মূলধন খরচও কম লাগে। পরিপক্ক হতে মূল ফসলের চেয়ে ১-২ মাস সময় কম লাগে বলে বাড়তি ফসল পেয়ে কৃষক লাভবান হয়।"
        },
        {
          "label": "গ",
          "question": "জুয়েল ও কাদেরের ঘুরে দেখা প্রতিষ্ঠানটির নাম কী? প্রতিষ্ঠানটি কৃষকদের কী ধরনের সহায়তা দিয়ে যাচ্ছে? ব্যাখ্যা করো।",
          "explanation": "নিম্নের অনুরুপ উদ্দীপকে উল্লিখিত প্রতিষ্ঠানটির নাম বাংলাদেশ ধান গবেষণা ইনস্টিটিউট (BRRI)। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার। ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে।"
        },
        {
          "label": "ঘ",
          "question": "জুয়েল ও কাদেরের দেখা গবেষণা প্রতিষ্ঠানটি ভবিষ্যতে দেশের খাদ্য চাহিদা পূরণে কী প্রভাব ফেলবে তা উদ্দীপকের আলোকে বিশ্লেষণ করো।",
          "explanation": "নিম্নের অনুরুপ উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষল্ম ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের ধান গবেষণা ইনস্টিটিউট অন্যতম। এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন: রীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার' নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান- প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণের মাধ্যমে ধানের উৎপাদন বৃদ্ধিতে ও দেশের খাদ্য চাহিদা পূরণে প্রতিষ্ঠানটির ভূমিকা অনস্বীকার্য।"
        }
      ]
    },
    {
      "number": "5",
      "uddipok": "বোরাক মিয়া একজন আখ চাষি। প্রতিবছর তিনি আখ চাষ। করে লাভ করেন। এবছর তিনি আখ চাষে ক্ষতির সম্মুখীন হয়েছেন। কারণ অধিকাংশ আখের গায়ে লালচে দাগ পড়েছে। আবার কিছু আখ ভেঙ্গে মাটিতে নুয়ে পড়েছে। বোরাক মিয়া একজন উদ্ভিদ। রোগতত্ত্ববিদের কাছ থেকে আখের জাত ও ভূমি ব্যবস্থাপনা সংক্রান্ত পরামর্শ নিয়ে পরবর্তী বছর আখ চাষে সফলতা অর্জন করলেন।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "বিভিন্ন প্রকার প্রাকৃতিক শক্তির (বৃষ্টিপাত, বায়ু চলাচল, মাধ্যাকর্ষণ শক্তি) প্রভাবে মৃত্তিকা কণা এক স্থান থেকে অন্য স্থানে অপসারণই হলো ভূমিক্ষয়।"
        },
        {
          "label": "খ",
          "question": "ফল পচে কেন?",
          "explanation": "বিভিন্ন ভৌত, রাসায়নিক ও জৈবিক ক্রিয়ার ফলে খাদ্যদ্রব্য গ্রহণের অনুপযোগী হয়ে যাওয়াই হলো পচন। জীবাণুর প্রবেশ ও বংশবিস্তার এবং খাদ্যদ্রব্যে জলীয়কণার পরিমাণ, আলো, তাপমাত্রা, অক্সিজেনের ভারসাম্যহীনতা প্রভৃতি কারণে ফল পচে যায়। ফলের ভেতরে পানি থাকলে অণুজীব অভ্যন্তরীন রাসায়নিক বিক্রিয়া ঘটিয়ে পচায়। আবার তাপমাত্রার বৃদ্ধিতে, অক্সিজেনের উপস্থিতিতে শ্বসন প্রক্রিয়া দ্রুত হয়ে ফল পচে। অধিক তাপ ও আঘাতে ক্ষতের সৃষ্টি হলে ইথিলিনের উৎপাদন বেড়ে ফলের পচনকে ত্বরান্বিত করে।"
        },
        {
          "label": "গ",
          "question": "বোরাক মিয়ার আখ চাষে ক্ষতির কারণ ব্যাখ্যা করো।",
          "explanation": "উদ্দীপকে বোরাক মিয়ার জমিতে আখের গায়ে লালচে দাগ এবং আখ ভেঙ্গে নুয়ে পড়ায় তিনি ক্ষতির সম্মুখীন হন। বোরাক মিয়ার আখের জমিতে প্রথমত লালপচা রোগ দেখা দিয়েছে। আখের কাণ্ডকে লম্বালম্বিভাবে চিড়লে দেখা যায় ভেতরের কোষগুলো পচে ফ্যাকাশে লাল রংয়ের হয়ে গিয়েছে। এভাবে কান্ড পচে আখ ব্যবহারের অনুপযোগী হয়ে পড়েছে। আবার তার ক্ষেতের কিছু আখ উইন্ট রোগে আক্রান্ত হয়েছে। এতে আক্রান্ত গাছের পাতাগুলো আস্তে আস্তে হলুদ হয়ে মারা যায়। আখের ভেতরের মজ্জা শুকিয়ে কান্ড ফাঁপা হয়ে যায়। ফলে কান্ড ভেঙ্গে মাটিতে নুয়ে পড়েছে। এসকল রোগ হওয়া সত্ত্বেও বোরাক মিয়া কোনো প্রতিকার ব্যবস্থা গ্রহণ করেন নি। ফলে আখের উৎপাদন কমে যায়। তাই বলা যায়, বোরাক মিয়া উপরিউক্ত রোগসমূহের কোনো প্রতিকার ব্যবস্থা গ্রহণ না করায় তার ফসলের উৎপাদন কমে যায় এবং তিনি ক্ষতির সম্মুখীন হন।"
        },
        {
          "label": "ঘ",
          "question": "উদ্ভিদ রোগতত্ত্ববিদের পরামর্শের আলোকে বোরাক মিয়ার কর্মকাণ্ড মূল্যায়ন করো।",
          "explanation": "উদ্দীপকের বোরাক মিয়া উদ্ভিদ রোগতত্ত্ববিদের পরামর্শনুযায়ী আখ চাষ করে সফলতা অর্জন করেন। উদ্ভিদ রোগতত্ত্ববিদ' বোরাক মিয়াকে আখের জাত ও ভূমি ব্যবস্থাপনা নিয়ে পরামর্শ দেন। যেকোনো ফসলের কাঙ্ক্ষিত উৎপাদন পাওয়ার জন্য ভালো জাতের বীজ ও উপযুক্ত জমি নির্বাচন এবং জমির সঠিক ব্যবস্থাপনা জরুরি। আমাদের দেশে উন্নত জাতের আখের মধ্যে ঈশ্বরদী ১৬, ঈশ্বরদী ২/৫৪, লতারিজবা-সি, ঈশ্বরদী ২৮ ও ঈশ্বরদী ৩৫ অন্যতম। পানি জমে থাকে না বা পানি নিকাশের সুব্যবস্থা আছে, এমন উঁচু জায়গায় ঈশ্বরদী ১৬ এবং তুলনামূলকভাবে নিচু জায়গায় ঈশ্বরদী ২/৫৪, লতাব্রিজবা-সি, ঈশ্বরদী ২৮ ও ঈশ্বরদী ৩৫ চাষ করা যায়। উচ্চফলনশীল ও আগাম পরিপক্ক, খরা, বন্যা ও লবণাক্ততা সহিষ্ণু জাতের মধ্যে ঈশ্বরদী ৩৭, ৩৮, ৩৯, ৪০ এবং বিএসআরআই ৪১, ৪২, ৪৩, ৪৪, ৪৫ ও ৪৬ বেশ জনপ্রিয়। এছাড়াও কিছু জাতের আখ আছে যা এলাকাভিত্তিক চাষ হয়ে থাকে। যেমন- মিশ্রিমালা জাতটি শ্রীপুর এলাকায় অন্যতম। উঁচু বা মাঝারি উঁচু জমি যেখানে পানি নিষ্কাশনের সুবিধা আছে এমন জমি আখ চাষের জন্যে উপযোগী। আখ এঁটেল-দোআঁশ ও দোআঁশ মাটিতে ভালো জন্মে। একই জমিতে পরপর দু'বছরের বেশি আখ চাষ করা উচিত নয়। দু'বছর পরপর কমপক্ষে এক বছর জমিতে ভিন্ন জাতের ফসল চাষ করা অত্যাবশ্যক। আখ যেহেতু একটি দীর্ঘমেয়াদি ফসল সুতরাং এটি মাটি থেকে প্রচুর খাদ্য উপাদান গ্রহণ করে। শিকড় যাতে মাটির গভীরে গিয়ে খাদ্যরস গ্রহণ করতে পারে এজন্য জমিতে গভীরভাবে ৫-৬টি চাষ দিতে হয়। এছাড়াও জমিতে নালা কেটে আখ রোপণ করা ভালো। চারাগাছ মিটারখানেক হলে গাছের গোড়ায় দু'পাশের, মাটি দিয়ে উঁচু করে দিতে হয়। একইভাবে ২ মাস পর আবার গাছের গোড়ায় মাটি উঠিয়ে দিতে হয়। তাই বলা যায়, বোরাক মিয়া উদ্ভিদ রোগতত্ত্ববিদের পরামর্শনুযায়ী উল্লিখিত কাজগুলো সম্পাদন করে আখ চাষে লাভবান হন। অতএব, তার কর্মকাণ্ডটি যুক্তিযুক্ত।"
        }
      ]
    },
    {
      "number": "6",
      "uddipok": "রনি একজন কৃষক। তিনি প্রতিবছর তেল ও মশলাজাতীয় ফসল চাষ করেন। কিন্তু এই বছর তিনি অন্য জাতের ফসল চাষ করতে চান। এই জন্য তিনি উপসহকারী কৃষি কর্মকর্তার নিকট পরামর্শ চাইলেন। উপসহকারী কৃষি কর্মকর্তা তাকে \"গরিবের মাংস\" ফসলের চাষ করতে বললেন। কারণ ঐ ফসলের বাজারমূল্য ও চাহিদা তুলনামূলক বেশি ও সুস্বাদু। ফসলটি ধাপে ধাপে পরিপক্ক হতে থাকে এবং ধাপে ধাপে সংগ্রহ করা হয়।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "কোকুন কী?",
          "explanation": "রেশম পোকার শুককীট অবস্থা শেষ হওয়ার সাথে সাথে শূককীট তার মুখে সৃষ্ট লালা দিয়ে কীড়া জালিকা তৈরি করে জালিকার ভিতরে সম্পূর্ণ আবদ্ধ হয়ে পড়ে, এ অবস্থাই হলো কোকুন।"
        },
        {
          "label": "খ",
          "question": "অ্যাজোলা সার বলতে কী বোঝ?",
          "explanation": "অ্যাজোলা একটি ফার্নজাতীয় ক্ষুদ্র জলজ উদ্ভিদ। এর পাতার গহ্বরে। Anabaena নামক নীলাভ-সবুজ শেওলার একটি প্রজাতি বাস করে যা হেটেরোসিস্ট কোষের মাধ্যমে বায়ুমণ্ডলীয় নাইট্রোজেন নিজেদের দেহে। আবদ্ধ করতে পারে। অ্যাজোলা উন্নতমানের জৈব সার যা শস্যের ফলন বৃদ্ধিতে নাইট্রোজেনের উৎস এবং ইউরিয়ার বিকল্প হিসেবে কাজ করে। অ্যাজোলার একটি পুরু স্তর প্রতি হেক্টর জমিতে ৩০-৪০ কেজি। নাইট্রোজেন সরবরাহে সক্ষম। রোপা আমন ধানে অ্যাজোলা ব্যবহার করে ২০-২৫ ডাগ ফলন বাড়ানো যায়। পরপর ২/৩ বার অ্যাজোলা উৎপাদন করে জমিতে মেশাতে পারলে ইউরিয়া ছাড়াই ফসলের ভালো ফলন পাওয়া যায়।"
        },
        {
          "label": "গ",
          "question": "রনি উপসহকারী কৃষি কর্মকর্তার নিকট থেকে কোন ফসল চাষ সম্বন্দ্বে পরামর্শ পেয়েছিলেন এবং তার আন্তঃপরিচর্যা ব্যাখ্যা করো।",
          "explanation": "উদ্দীপকের রনি উপসহকারী কৃষি কর্মকর্তার নিকট থেকে ডাল জাতীয় ফসল চাষ সম্বন্ধে পরামর্শ পেয়েছিলেন। ফসলের চারা রোপণের পর থেকে সংগ্রহের পূর্ব পর্যন্ত যে বিশেষ পরিচর্যাগুলো করা হয় তাকে আন্তঃপরিচর্যা বলে। ডাল জাতীয় ফসলেও অন্তবর্তীকালীন কিছু পরিচর্যা করতে হয়। কাঙ্ক্ষিত ফলন পেতে ডালের চারা বের হওয়ার ১৫-২০ দিনের মধ্যে একবার এবং বিশেষ প্রয়োজন হলে ২৫-৩০ দিনের মধ্যে আর একবার আগাছা দমন করতে হয়। ডাল ফসলে বীজ বপনের ৬-৭ দিন পর, ফুল ফোঁটা ও শুঁটি গঠনের সময় সেচ দিতে হয়। তবে জমিতে যথেষ্ট রস থাকলে সেচ দেওয়ার প্রয়োজন হয় না। অতিবৃষ্টির কারণে জলাবদ্ধতা সৃষ্টি হলে পানি নিষ্কাশনের ব্যবস্থা করতে হয়। এছাড়াও পোকা ও রোগের আক্রমণ দেখা দিলে তা দমনের ব্যবস্থা নিতে হয়। ডাল ফসলে বিছা, জাব, ফল ছেদক পোকা সবচেয়ে বেশি আক্রমণ করে। এসব পোকা দমনে স্পর্শজাতীয় কীটনাশক (যেমন- ম্যালাথিয়ন) স্প্রে করতে হয়। পাউডারি মিলডিউ, মরিচা, গোড়া পচা, ঢলে পড়া ইত্যাদি রোগ ডাল ফসলের জন্য সবচেয়ে বেশি ক্ষতিকারক। এসবের সংক্রমণ দেখা দিলে ছত্রাকনাশক স্প্রে করতে হয়। অতএব, ডালের ভালো ফলন পেতে উপরিউক্ত আন্তঃপরিচর্যাগুলো ভালোভাবে সম্পন্ন করতে হয়।"
        },
        {
          "label": "ঘ",
          "question": "রনির ফসল চাষের পরিবর্তনের যৌক্তিকতা বিশ্লেষণ করো।",
          "explanation": "উদ্দীপকের রনি এই বছর উপসহকারী কৃষি কর্মকর্তার পরামর্শনুযায়ী 'গরিবের মাংস' অর্থাৎ ডাল জাতীয় ফসলের চাষ করতে চান। দেশের জনগণের পুষ্টি স্বল্পতা দূর করতে, মাটির হারানো উর্বরাশক্তি ফিরে পেতে, মাটিতে জৈব পদার্থের পরিমাণ বৃদ্ধি করতে ও দেশের অর্থনৈতিক সমৃদ্ধি অর্জনে ডালের গুরুত্বপূর্ণ ভূমিকা রয়েছে। মাংসের ন্যায় ডালে পর্যাপ্ত পরিমাণে আমিষ থাকে। যেখানে মাংসে ১০- ১২% আমিষ থাকে সেখানে প্রজাতিভেদে ডালে ২০-৩০% আমিষ থাকে। ডালের খোসা ও ভুসিতে ভিটামিন 'এ' ও 'ডি' এর পরিমাণ অনেক বেশি। পাশাপাশি ডালে যথেষ্ট পরিমাণে লাইসিন নামক অ্যামাইনো এসিড বিদ্যমান যা সহজপাচ্য। এছাড়া ডাল ক্যালসিয়াম, আয়রন, ভিটামিন 'বি' ও 'সি' এর সহজলভ্য উৎস। ফসল চাষের একটি ব্যয়বহুল খাত হলো সার প্রয়োগ। ডাল জাতীয় ফসলের ক্ষেত্রে এই ব্যয়ভার অনেক কম। কারণ, ডাল ফসল রাইজোবিয়াম নামক ব্যাকটেরিয়ার সাহায্যে প্রতি হেক্টর জমিতে ১৫০-২০০ কেজি নাইট্রোজেন সংযোজন করে। ফলে ইউরিয়া সারের ব্যবহার হ্রাসের পাশাপাশি জমির উর্বরাশক্তি বাড়ায় ও মাটিতে জৈব পদার্থের পরিমাণ বৃদ্ধি করে। ডাল ফসল প্রায় সব ধরনের মাটিতেই চাষ করা যায়। কম পরিচর্যা ও স্বল্প সেচে এর ভালো ফলন পাওয়া যায়। ফসলটি ধাপে ধাপে পরিপক্ক হতে থাকে বলে ধাপে ধাপে সংগ্রহ করতে হয়। ফলে দীর্ঘ সময় যাবৎ ফলন পাওয়া যায়। ডালের গাছ গবাদিপশুর খাদ্য হিসেবেও ব্যবহার করা যায়। উপরের আলোচনা হতে বলা যায় যে, রনির ফসল চাষ' পরিবর্তনের সিদ্ধান্ত, যুক্তিযুক্ত ও কার্যকরী।"
        }
      ]
    },
    {
      "number": "7",
      "uddipok": "",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "জলবায়ু কী?",
          "explanation": "জলবায়ু হলো কোনো স্থানের ২৫ থেকে ৩০ বছরের আবহাওয়ার গড় অবস্থা।"
        },
        {
          "label": "খ",
          "question": "গাছের পুষ্পায়নে আলোর প্রভাব ব্যাখ্যা করো।",
          "explanation": "উদ্ভিদের পুষ্পধারনের ওপর আলোর স্থিতি বা মেয়াদকাল গুরুত্বপূর্ণ প্রভাব বিস্তার করে। বিভিন্ন ফসলের পুষ্পায়নের জন্য আলোর চাহিদা বিভিন্ন রকম। ফুলকপি, সরিষা, তামাক, আমন ধান ইত্যাদি ফসলের পুষ্পায়নের জন্য ১২ ঘণ্টার কম আলো প্রয়োজন। আবার, বার্লি, মুলা, আলু ইত্যাদি ফসলের পুষ্পায়নের জন্য ১২ ঘণ্টার বেশি আলো প্রয়োজন। এমনকি ছোট দিবসে পালংশাকের শুধু অঙ্গজ বৃদ্ধি হয়, ফুল দেখা যায় না। অন্যদিকে, গ্রীষ্মের বড় দিবসে পালংশাকে অঙ্গজ বৃদ্ধির আগেই ফুল দেখা যায়। দৈনিক আলোক ঘন্টার হ্রাস-বৃদ্ধি ঘটিয়ে পুষ্পায়নের সময়কাল নিয়ন্ত্রণ করে যেকোনো মৌসুমে ফসল চাষ করা যায়।"
        },
        {
          "label": "গ",
          "question": "উদ্দীপকের চিত্রটি প্রাকৃতিক কোন অবস্থা নির্দেশ করে? ব্যাখ্যা করো।",
          "explanation": "উদ্দীপকের চিত্রটি প্রাকৃতিক দুর্যোগ বন্যা নির্দেশ করে যেখানে ঘরছাড়া গবাদিপশু দেখানো হয়েছে। মৌসুমি বায়ুর প্রভাবে অতিবৃষ্টির ফলে বন্যার সৃষ্টি হলে গবাদিপশু পালনে বিঘ্ন ঘটে। গবাদিপশুর আবাসন সমস্যা সৃষ্টি হয়। গো-খাদ্যের সংকট দেখা যায়, ফলে পশু অপুষ্টিতে ভোগে। ঘাসে, বিষক্রিয়া সৃষ্টি হয় যা পশুকে অসুস্থ করে ফেলে। পরিবেশ স্যাঁতসেঁতে হয়ে যাওয়ায় মশা- মাছির উপদ্রব বেড়ে পশুর স্বাস্থ্যহানি ঘটে। আর্দ্রতা ও উষ্ণতা বৃদ্ধি পেলে বিভিন্ন ধরনের আঁঠালো পোকা ও কৃমির আক্রমণ বেড়ে যায়। বর্ষার পানির সাথে ঘাসে লেগে থাকা লিভার ফ্লুক, নেমাটোড, স্নেইল ইত্যাদি গবাদিপশু খেয়ে রোগাক্রান্ত হয়ে পড়ে। ক্ষুরা রোগসহ নানা ধরনের রোগ মহামারী আকারে ছড়িয়ে পড়ে। এমনকি অনেক পশুর মৃত্যুও ঘটে। উপরের আলোচনা থেকে গবাদিপশুর উপর বন্যার বিরূপ প্রভাব সম্পর্কে জানা যায়।"
        },
        {
          "label": "ঘ",
          "question": "উদ্দীপকের অবস্থাটি মোকাবেলায় করণীয় দিকসমূহ বিশ্লেষণ করো।",
          "explanation": "উদ্দীপকের প্রদর্শিত অবস্থাটি হলো বন্যা। বসবাসের অনুপযোগী অর্থাৎ প্রতিকূল পরিবেশ মোকাবেলার জন্য দীর্ঘমেয়াদি কর্ম পরিকল্পনা গ্রহণ করতে হয়। বন্যা থেকে গবাদিপশু রক্ষার বিভিন্ন কলাকৌশল রয়েছে। গবাদিপশুকে যথাসম্ভব উঁচু ও শুকনো জায়গায় রাখতে হবে। তা সম্ভব না হলে কলার ভেলা ও নৌকায় রেখেও কিছুদিনের জন্য পালন করা সম্ভব। পশুকে পরিষ্কার পানি খাওয়াতে হবে, বন্যার দূষিত পানি খাওয়ানো যাবে না। বন্যার সময় গবাদিপশুকে খাদ্য হিসেবে খড়, চালের কুঁড়া, ভুসি ও খৈল বেশি করে খাওয়াতে হবে। এ সময় কচুরিপানা, দলঘাস, লতাগুল্ম এমনকি কলাগাছও খাওয়ানো যেতে পারে। কাঁচা ঘাসের বিকল্প হিসেবে 'হে' ও 'সাইলেজ' খাওয়ানো যেতে পারে। বন্যার পানি নেমে যাওয়ার সাথে সাথে পশুর জন্য পতিত জমিতে বিভিন্ন জাতের ঘাসের বীজ ছিটিয়ে দিতে হবে। বন্যার সময় পশুর রোগ ব্যবস্থাপনার দিকে বিশেষভাবে খেয়াল রাখতে হবে। পশুর ঘরে যেন কাদামাটি না জমে সেদিকে দৃষ্টি রাখতে হবে। গবাদিপশুকে সংক্রামক রোগের টিকা দিতে হবে ও কৃমিনাশক খাওয়াতে হবে। মৃতদেহ গর্তে পুঁতে ফেলতে হবে। ডাক্তারের পরামর্শ মোতাবেক আক্রান্ত পশুকে চিকিৎসা করাতে হবে। অতএব, বন্যা থেকে গবাদিপশু রক্ষার জন্য উপরিউক্ত কাজগুলো করতে হবে।"
        }
      ]
    },
    {
      "number": "8",
      "uddipok": "সুমাইয়া এবং সিয়াম দুই ভাইবোন। তারা একদিন মুন্সিগঞ্জে মামার সাথে বেড়াতে যাওয়ার পথে কৃষকদের ক্ষেত থেকে আলু উঠানোর পদ্ধতি দেখে মুগ্ধ হলো। মামা কৃষকদের বাড়ি হতে ২০ কেজি পরিমাণ আলু নিয়ে আসলেন। সিয়াম বলল, 'মামা এত আলু কী করবেন?' মামা বললেন 'তোমরা ছোটবেলায় ঢাকা হতে ট্রেনে' আসার পথে আলুর তৈরি যে মুখরোচক হালকা খাবার খেয়েছিলে তা তৈরি করা হবে।",
      "tag": "RB, CB, CTG.B, BB : 18",
      "sub_questions": [
        {
          "label": "ক",
          "question": "আচার কী?",
          "explanation": "নানা ধরনের মশলা (জৈব অম্ল, চিনি, লবণ, মরিচ) যোগ করে তেল বা ভিনেগারে ডুবানো অবস্থায় প্রস্তুতকৃত খাদ্যই (ফল, সবজি) হলো আচার।"
        },
        {
          "label": "খ",
          "question": "ব্লাঞ্চিং বলতে কী বোঝ?",
          "explanation": "ফল কিংবা শাকসবজি সংরক্ষণ করার উদ্দেশ্যে প্রথমে সেগুলো কেটে ২-৫ মিনিট ফুটন্ত পানিতে ডুবিয়ে ও পরে পানি ঝরিয়ে হিমায়িত করা হয়, একে ব্লাঞ্চিং বলে। এই কার্যক্রমের মাধ্যমে ফল কিংবা শাকসবজির এনজাইম নিষ্ক্রিয় হয়। এতে ফল/সবজির টিস্যুর ভেতরে থাকা বাতাস, অনাকাঙ্ক্ষিত স্থান এবং গন্ধ অপসারিত হয়। উত্তপ্ত ফুটন্ত পানিতে ডুবানো অথবা সরাসরি বাষ্প ইনজেকশন এ দুটি পদ্ধতিতে ব্লাঞ্জিং করা যায়।"
        },
        {
          "label": "গ",
          "question": "উদ্দীপকের বর্ণিত মুখরোচক হালকা খাবারটি কী? ব্যাখ্যা করো।",
          "explanation": "উদ্দীপকের বর্ণিত মুখরোচক হালকা খাবারটি হলো আলুর চিপস। নিচে এই চিপস তৈরির পদ্ধতি বর্ণনা করা হলো: i. প্রথমে আলুগুলো ভালো করে ধুয়ে বঁটি অথবা ছুরি দিয়ে খোসা ছাড়িয়ে ২% লবণ পানিতে ডুবিয়ে রাখতে হবে। ii. এবার আলুগুলো স্লাইসার দিয়ে ১.৫ মিমি মাপে গোল করে কেটে আবারও লবণ পানিতে ডুবিয়ে রাখতে হবে । iii. স্লাইসগুলো লবণ পানি থেকে উঠিয়ে পানিতে ভালো করে ধুরে নিয়ে গরম পানিতে ৩-৪ মিনিট ব্লাঞ্চিং করতে হবে। iv. স্লাইসগুলো গরম পানি থেকে উঠিয়ে কেএমএস মিশ্রিত (০.৫ গ্রাম/লিটার) ঠাণ্ডা পানিতে ১০ মিনিট ডুবিয়ে রাখতে হবে । v. এবার আলুর স্লাইসগুলো পানি থেকে ঝাঝরা চামচ দিয়ে উঠিয়ে অ্যালুমিনিয়াম অথবা বাঁশের চালুনিতে তুলে নিতে হবে । vi. পানি ঝরে গেলে আলুর স্লাইসগুলো ফুটন্ত সয়াবিন তেলে/পাম ওয়েলে ডুবিয়ে ভালোভাবে ভেজে নিতে হবে । vii. আলুর চিপসগুলো তেলমুক্ত করার জন্য পরিষ্কার কাগজ/টিস্যু পেপারের উপর কিছুক্ষণ রেখে দিতে হবে। viii. এবার মরিচের গুঁড়া, বীট লবণ ইত্যাদি মিশিয়ে পরিবেশন করলেই হয়ে গেল । ix. সংরক্ষণ করতে চাইলে পলিপ্রোপাইলিন প্লাস্টিকের বয়ামে মুখ বন্ধ করে রাখতে হবে । উপরিউক্তভাবে আলুর চিপস তৈরি করার পদ্ধতি সম্পর্কে জানা যায় ।"
        },
        {
          "label": "ঘ",
          "question": "ফসলের বহুমুখী ব্যবহারে সুমাইয়া ও সিয়ামের মামার উদ্যোগটি মূল্যায়ন করো ।",
          "explanation": "উদ্দীপকের সুমাইয়া ও সিয়ামের মামা চিপস তৈরির মাধ্যমে আলু প্রক্রিয়াজাতকরণের সিদ্ধান্ত নেয়। খাদ্যদ্রব্যের গুণগতমানের কোনো পরিবর্তন না করে এগুলোর আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে জীবাণুমুক্ত করে সংরক্ষণ করাকে খাদ্য প্রক্রিয়াজাতকরণ বলে। এর মাধ্যমে খাদ্যকে দীর্ঘদিন সংরক্ষণ করা সম্ভব। ফল বা শাকসবজি রক্ষণাবেক্ষণ করা না হলে এগুলোর পুষ্টিমান ও গুণাগুণ কমে এবং একসময় পচে যায়। খাদ্য প্রক্রিয়াজাতকরণের বিভিন্ন পদ্ধতি রয়েছে যেমন- আচার, মোরব্বা, জ্যাম, জেলি, চিপস, ফ্রাই, সস ইত্যাদি। সঠিকভাবে প্রক্রিয়াজাতকরণের মাধ্যমে সবধরনের মৌসুমে ফল ও শাকসবজির চাহিদা মেটানো সম্ভব। আমাদের দেশে এ পদ্ধতি অবলম্বন করে শাকসবজি ও ফলমূল দীর্ঘদিন সংরক্ষণ করে দেশের চাহিদা পূরণের পাশাপাশি বিদেশে রপ্তানিও করা যায়, যা দেশের অর্থনৈতিক উন্নয়নেও সাহায্য করে। অতএব, দেশের অভ্যন্তরীণ খাদ্য ঘাটতি পূরণ ও উৎপাদিত ফল ও সবজির যথাযথ ব্যবহারের ক্ষেত্রে সুমাইয়া ও সিয়ামের মামার সিদ্ধান্তটি যথাযথ ছিল ।"
        }
      ]
    }
  ]
}