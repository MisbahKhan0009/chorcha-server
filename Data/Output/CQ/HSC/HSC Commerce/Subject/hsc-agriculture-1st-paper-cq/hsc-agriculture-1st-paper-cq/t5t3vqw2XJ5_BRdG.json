{
  "title": "DB, Din.B, SB, JB : 18",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জনাব আব্দুল্লাহ দীর্ঘদিন পর দেশে ফিরে সিদ্ধান্ত নিলেন যে, বিভিন্ন ধরনের ফলের বাগান করবেন। তিনি কুল চাষের উপর প্রশিক্ষণ নিয়ে ফলটির অঙ্গজ চারা তৈরির কাজ শুরু করেন। পরবর্তী 'বছর এ চারা রোপণ করে আর্থিকভাবে লাভবান হলে এলাকার অন্যান্য লোকজন এ ব্যাপারে উদ্বুদ্ধ হন।",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "একটি চিনি উৎপাদনকারী ফসলের নাম লেখো।",
          "explanation": "একটি চিনি উৎপাদনকারী ফসল হলো আখ।"
        },
        {
          "label": "খ",
          "question": "কমলা চাষ লাভজনক ব্যাখ্যা করো।",
          "explanation": "বাংলাদেশের মাটি ও আবহাওয়া কমলা চাষের জন্য উপযোগী। কমলায় সব ধরনের পুষ্টি উপাদান বিদ্যমান থাকায় রোগীর পথ্য ও রুচি বর্ধনকারী হিসেবে জনপ্রিয়। একটি কমলা গাছ ৫ বছর থেকে প্রায় ৫০ বছর বয়স পর্যন্ত ফলন দেয়। আবার একটি গাছ প্রতি বছরে ৩০০-৫০০টি কমলা ধারণ করে। প্রতিটি কমলার বাজারমূল্য ১৫ টাকা হিসেবে এক বছরে একটি গাছ থেকে ৪,৫০০-৭,৫০০ টাকা আয় করা সম্ভব। যে সময়ে বাংলাদেশের বাজারে দেশীয় ফলের স্বল্পতা থাকে সেটিই তখন কমলা সংগ্রহের সময়। তাই এদের বাজারে চাহিদাও বেশি। তাই বলা যায়, কমলা চাষ লাভজনক।"
        },
        {
          "label": "গ",
          "question": "উদ্দীপকে উল্লিখিত ফলটির চারা উৎপাদন কৌশল বর্ণনা করো",
          "explanation": "উদ্দীপকে উল্লিখিত ফলটি হলো কুল যার অকাজ প্রজননের মাধ্যমে চারা উৎপাদন করা যায়। কুলে কুঁড়ি সংযোজন করতে উপজোড় গাছের ডালের প্রত্যেক পাতার গোড়ায় অবস্থিত যেসব কুঁড়ি ৪-৫ দিনের মধ্যে ফোটার সম্ভাবনা থাকে সেসব কুঁড়ি সমৃদ্ধ ডাল সংগ্রহ করতে হয় এবং বোঁটার কিছু অংশ রেখে সমস্ত পাতা কেটে ফেলতে হয়। কুলের ক্ষেত্রে প্যাচ বা তালি বাড়িং-ই তুলনামূলকভাবে সহজ ও বহুল ব্যবহৃত পদ্ধতি। এ পদ্ধতিতে চারা পেতে হলে নির্ধারিত স্থানে বীজ ও চারা তৈরি করে তার উপর বাডিং এর মাধ্যমে কলম করতে হয়। এ কলমের ক্ষেত্রে প্রথমে আদিজোড় শাখা থেকে আয়তকারে বাকল তুলে ফেলতে হয়। শূন্যস্থানে বাকলসহ কাঙ্ক্ষিত জাতের কুঁড়িটি হালকা চাপ দিয়ে কাঠের সাথে সুন্দরভাবে বসিয়ে দিতে হয়। বাডিং ফিতা বা পলিথিনের ফিতা দিয়ে বাকলসহ কুঁড়িটিকে আদিজোড় ডালের সহিত এমনভাবে পেঁচিয়ে বেঁধে দিতে হয় যেন শুধুমাত্র কুঁড়িটি উন্মুক্ত থাকে এবং বাকলটি আলগা হয়ে না যায়। এরপর কুঁড়ি বসানোর স্থান থেকে ৫.০-৭.৫ সেমি উপরে আদিজোড় ডালের মাথাটি কেটে ফেলতে হয়। এভাবে কুলের চারা উৎপাদন করা যায়।"
        },
        {
          "label": "ঘ",
          "question": "দেশের অর্থনীতিতে জনাব আব্দুল্লাহর কার্যক্রম গুরুত্বপূর্ণ ভূমিকা রাখছে- তোমার উত্তরের স্বপক্ষে যুক্তি দাও।",
          "explanation": "নিম্নের অনুরূপ উদ্দীপকে উল্লিখিত শেষ উক্তিটি হলো- বর্তমানে বাণিজ্যিকভাবে কুল চাষ করে অনেকে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও বুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহূত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে কুল চাষ কার্যক্রম গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "পাটের রিবন রেটিং কেন করা হয়?",
          "explanation": "পাটের রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। আমাদের দেশে ভাদ্র-আশ্বিন মাসে খাল-বিলে পাট পচানোর মতো যথেষ্ট পানি থাকে না। সেক্ষেত্রে রিবন রেটিং পদ্ধতিতে পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক -করে পচানোর ব্যবস্থা করা হয়। পাট উৎপাদনকারী এলাকায় পচন পানির অভাব থাকলে উৎপাদিত পাটের আঁশ খুব নিম্নমানের হয়ে থাকে, ফলে পাট বিক্রি করে ভালো মূল্য পাওয়া যায় না। এই পদ্ধতি প্রয়োগ করে স্বল্প পানি ও অল্প জায়গার মধ্যে সহজেই আঁশ পাওয়া সম্ভব। এছাড়াও আঁশে কাটিংস হয় না বলে উন্নত আঁশ পাওয়া যায়।"
        },
        {
          "label": "গ",
          "question": "উদ্দীপকের চিত্র-১ উদ্ভিদটি দিয়ে কীভাবে সার তৈরি করা হয়। তা বর্ণনা করো।",
          "explanation": "নিম্নের অনুরূপ উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেভে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ৩.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনসরণ করে রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "মাটির উর্বরতা বৃদ্ধিতে চিত্র-২ এর গুরুত্ব বিশ্লেষণ করো।",
          "explanation": "উদ্দীপকের চিত্র-২ হলো নডিউলযুক্ত মূল। রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে নডিউল সৃষ্টি করে। এই নডিউলযুক্ত মূল রাইজোবিয়াম অণুজীব সার উৎপাদনে সহায়তা করে। রাইজোবিয়াম সার মাটিতে বায়ুমণ্ডলের নাইট্রোজেন সংবন্ধন করে। এই নাইট্রোজেন ফসলে ইউরিয়ার বিকল্প হিসেবে কাজ করে। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। এটি ডাল জাতীয় ফসলের দানায় আমিষের পরিমাণ ৫০-১০০% বৃদ্ধি করে। এছাড়া এই সার মাটি, ফসল, জলাশয়, পশু এবং পরিবেশের ওপর বিরূপ প্রতিক্রিয়া ঘটায় না। এই সার ব্যবহারে প্রায় ১০-৪০% রাসায়নিক সার কম লাগে। তাছাড়া রাইজোবিয়াম অণুজীব সার ব্যবহারে ফসলের রোগ প্রতিরোধ ক্ষমতা বৃদ্ধি পায়। উপযুক্ত ফসল পর্যায় ও ফসল বিন্যাসের জন্য অণুজৈবিক সার বিশেষভাবে উপকারী। তাছাড়া এই সার অনুর্বর ও বেলে মাটিতে প্রয়োগের মাধ্যেমে ফসলের উৎপাদন বৃদ্ধিতে সহায়তা করে। পরিশেষে বলা যায়, উল্লিখিত উপাদান অর্থাৎ নডিউলযুক্ত মূল সার হিসেবে ব্যবহারের ফলে মাটির, উর্বরতা বৃদ্ধির সাথে সাথে মাটি ও ফসলের উন্নয়নেও গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "শীতলাই গ্রামের কৃষকরা সরিষা চাষের সমস্ত অন্তর্বর্তীকালীন পরিচর্যা সম্পন্ন করেও পূর্বের মতো ফলন পাননি। তাই তারা কৃষি কর্মকর্তার শরণাপন্ন হন। কৃষি কর্মকর্তা তাদেরকে এক ধরনের উপকারী পোকার চাষ পদ্ধতি জানালেন এবং আরো বললেন যে, বর্তমানে এটি একটি লাভজনক শিল্পে পরিণত হয়েছে।",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "রেশম চাষ কী?",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের ফুলের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই ভালো বীজ উৎপাদনে রোগিং অত্যন্ত গুরুত্বপূর্ণ।"
        },
        {
          "label": "খ",
          "question": "ভালো বীজ উৎপাদনে রোগিং কেন গুরুত্বপূর্ণ?",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের ফুলের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই ভালো বীজ উৎপাদনে রোগিং অত্যন্ত গুরুত্বপূর্ণ।"
        },
        {
          "label": "গ",
          "question": "কৃষকদের ভালো ফলন না পাওয়ার কারণ উদ্দীপকের। আলোকে ব্যাখ্যা করো।",
          "explanation": "উদ্দীপকের শীতলাই গ্রামের কৃষকরা সরিষা চাষে অন্তবর্তীকালীন পরিচর্যা করা সত্ত্বেও পূর্বের মতো ভালো ফলন পাননি। সরিষা পতঙ্গপরাগী ফুল। সরিষা ফুলের বর্ণ ও গন্ধে আকৃষ্ট হয়ে পতঙ্গ মধু আহরণকালে এক ফুলের পরাগরেণু থেকে অন্য ফুলে স্থানান্তরিত হয়ে পরাগায়ন ঘটায়। এভাবে সরিষার ফল ও দানা উৎপাদিত হয়। এ কারণে মৌমাছি ও সরিষার মাঝে আন্তঃসম্পর্ক বিদ্যমান। মৌমাছি সরিষার ফুল থেকে খুব সহজে মধু সংগ্রহ করে মৌচাকে জমা করে। ফলে মধুর উৎপাদন ভালো হয়। অপরদিকে ফুল থেকে মধু সংগ্রহ করতে গিয়ে মৌমাছি সরিষার ফুলে পরাগায়ন ঘটায়। সরিষার ফুলে যত বেশি পরাগায়ন হবে তত বেশি সরিষার ফলন হবে। গবেষণায় দেখা গেছে, সরিষার জমিতে মৌমাছি চাষ করলে তার ফলন স্বাভাবিক অপেক্ষা ২০-৩০% বেশি হয়। উপরের আলোচনা হতে এটা স্পষ্ট যে, কৃষকদের সরিষার ভালো ফলন না পাওয়ার কারণ তারা সরিষার জমিতে মৌমাছি চাষ করেন নি, যার ফলে সরিষার ফুলে সম্পূর্ণরূপে পরাগায়ন ঘটেনি এবং কাঙ্ক্ষিত ফলনও পাননি।"
        },
        {
          "label": "ঘ",
          "question": "উদ্দীপকে উল্লিখিত শিল্পটি দেশের অগ্রযাত্রায় গুরুত্বপূর্ণ ভূমিকা রাখছে- বিশ্লেষণ করো।",
          "explanation": "উদ্দীপকে উল্লিখিত শিল্পটি হচ্ছে মৌমাছি পালন। শীতলাই গ্রামের কৃষকরা সরিষা চাষে ভালো ফলন না পাওয়ায় কৃষি কর্মকর্তা তাদেরকে উপকারী পোকা হিসেবে মৌমাছির চাষ পদ্ধতি সম্পর্কে জানালেন। স্বল্প বিনিয়োগে ও ফসলের ক্ষেতে মৌমাছি চাষ করে অর্থনৈতিকভাবে লাভবান হওয়া সম্ভব। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। মৌমাছি চাষের জন্য ব্যাপক জমির প্রয়োজন হয় না। শুধু জমির আইল, বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। উপরিউক্ত আলোচনা থেকে বলা যায়, উদ্দীপকে উল্লিখিত পতকাগুলোর অর্থাৎ মৌমাছির অর্থনৈতিক গুরুত্ব অপরিসীম।"
        }
      ]
    },
    {
      "number": "4",
      "uddipok": "কুঠিবাড়ি গ্রামের কৃষকরা দীর্ঘদিন যাবৎ গতানুগতিক পদ্ধতিতে ধান চাষ করে আসছে। এ বছর কৃষক সভায় উপ-সহকারী কৃষি কর্মকর্তা তাদেরকে একটি নতুন পদ্ধতিতে চারা রোপণের কথা বললেন। এ পদ্ধতিতে প্রতি গোছায় একটি করে কম বয়সী চারা রোপণের প্রয়োজন পড়ে। এ পদ্ধতিটি গতানুগতিক পদ্ধতির চেয়ে অধিকতর সুবিধাজনক। কিছু কৃষক উদ্বুদ্ধ হয়ে এ পদ্ধতিতে ধান চাষ করে অনেক লাভবান হলেন।",
      "tag": "DB, Din.B, SB, JB : 18,ACC 24",
      "sub_questions": [
        {
          "label": "ক",
          "question": "সবুজ সার কী?",
          "explanation": "মাটির গুণগতমান উন্নয়নের জন্য গাছে ফুল আসার পূর্বে লিগিউম জাতীয় উদ্ভিদ কেটে চাষ দিয়ে মাটিতে মিশিয়ে যে সার তৈরি করা হয় তাই সবুজ সার।"
        },
        {
          "label": "খ",
          "question": "ফোয়ারা সেচ পদ্ধতির গুরুত্ব ব্যাখ্যা করো।",
          "explanation": "যে পদ্ধতিতে পাম্পের সাহায্যে উচ্চ চাপে নলের মধ্যে পানি সরবরাহ করে ভূ-পৃষ্ঠের উপর দিয়ে ফোয়ারার ন্যায় জমির সর্বত্র ছড়িয়ে দেওয়া হয় তাকে ফোয়ারা সেচ বলে। অসমতল, ঢালু এমনকি বেলে মাটিতেও সেচ দেওয়ার জন্য এ পদ্ধতি ব্যবহার করা হয়। উঁচু-নিচু জায়গায় ভূমিক্ষয় এবং সেচজনিত পানি অপচয় বেশি হয়। এ পদ্ধতি প্রয়োগে ভূমিক্ষয় নেই বললেই চলে। পানি সহজেই নিয়ন্ত্রণ করা যায় বলে পানির অপচয় কম হয়। অসমতল ঢালু এমনকি বেলে মাটিতেও সেচ দেওয়ার জন্য এ পদ্ধতি ব্যবহার করা হয়। নালা বা আইল তৈরিতে খরচ হয় না। জলাবদ্ধতার সম্ভাবনা থাকে না।"
        },
        {
          "label": "গ",
          "question": "উদ্দীপকে উল্লিখিত ধান চাষের নতুন পদ্ধতিটি বিস্তারিত ব্যাখ্যা করো",
          "explanation": "উদ্দীপকের চিত্র 'ক' তে এস আর আই ও চিত্র 'খ' তে গতানুগতিক বা প্রচলিত পদ্ধতিতে ধানের চাষ দেখানো হয়েছে। নিম্নে পদ্ধতি দু'টির তুলনামূলক বিশ্লেষণ করা হলো- গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি - গোছায় ১টি করে চারা রোপণ করা হয়। গতানুগতিক পদ্ধতিতে চারার -- রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর - আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে পানি সেচ বেশি লাগে। কিন্তু এস আর আই পদ্ধতিতে সেচ কম লাগে বলে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের-চেয়ে ২০ দিন আগে ফসল কাটা যায় বলে কৃষক ধানের বেশি বাজারমূল্য পায়। এস আর আই পদ্ধতিতে বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বৈজ্ঞানিক পদ্ধতিতে চাষাবাদ ও সঠিক মাত্রায় সেচ প্রয়োগের মাধ্যমে ধানের অধিক ফলন পেতে এস আর আই এবং গতানুগতিক পদ্ধতি সম্পর্কে তুলনামূলক ধারণা পাওয়া যায়।."
        },
        {
          "label": "ঘ",
          "question": "উদ্দীপকে উল্লিখিত ধান চাষের পদ্ধতি দু'টি তুলনামূলক বিশ্লেষণ করো।",
          "explanation": "উদ্দীপকে উল্লিখিত চিত্র 'ক' হলো এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়।' এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি' গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "5",
      "uddipok": "কফিলের বাবা দীর্ঘদিন ধরে চরের জমিতে চীনাবাদাম ও তরমুজ চাষ করে আসছিলেন। বাবার মৃত্যুর পর সে তার জমিতে মাঠ। ফসল চাষের ইচ্ছায় কৃষি অফিসে গিয়ে পরামর্শ চায়। কৃষি কর্মকর্তা তাকে মাটির বুনট পরিবর্তনের পরামর্শ দিলে, কলিম পরামর্শ মোতাবেক কাজ করে মাঠ ফসল চাষে সক্ষম হয়। কর্মকর্তা তাকে আরো বলেন, \"মাটির বুনট বিবেচনায় রেখে ফসল নির্বাচন করা উচিৎ।\"",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "SRI এর পূর্ণরূপ কী?",
          "explanation": "SRI এর পূর্ণরূপ হলো- System of Rice Intensification"
        },
        {
          "label": "খ",
          "question": "মাটিতে ভূমিক্ষয়ের প্রভাব ব্যাখ্যা করো।",
          "explanation": "বিভিন্ন কারণে জমির মাটির উপরিভাগ হতে মাটির কণা চলে যাওয়াকে ভূমিক্ষয় বলে। ভূমিক্ষয়ের ফলে জমির পুষ্টিসমৃদ্ধ উপরের স্তরের মাটি অন্যত্র চলে যায়। ফলে মাটির উর্বরতা ও উৎপাদন ক্ষমতা ব্যাপক হ্রাস পায়, যেমন- মরুভূমি। এছাড়া ক্রমাগত ভূমিক্ষয়ের কারণে নদী-নালা, হাওর-বিল ভরাট হয়ে যায়। ভূমিক্ষয়জনিত কারণে ভূ-পৃষ্ঠের মৃত্তিকার অণুজৈবিক কার্যাবলি হ্রাস পাওয়ার পাশাপাশি মাটির উপরিভাগের রন্দ্রসমূহ বন্ধ হয়ে যায়। এতে করে বীজের অঙ্কুরোদগম ব্যাহত এবং শিকড়ের বৃদ্ধি সীমিত হয়ে যায়। আবার ভূমিক্ষয়ের ফলে নদীর মোহনায় বা উপকূলে চর বা দ্বীপের সৃষ্টি হয়। এতে মানুষের বসবাসের ও কৃষিকাজের নতুন স্থান সৃষ্টি হয়। ভূ-পৃষ্ঠের মাটির কণায় অনেক জৈব উপাদান থাকে। তাই ভূমিক্ষয়ের ফলে পৃথিবীর অনেক অঞ্চল উর্বরও হয়, যেমন- পাহাড়ের পাদভূমি। এভাবে ভূমিক্ষয় মৃত্তিকায় নানারূপ প্রভাব ফেলে।"
        },
        {
          "label": "গ",
          "question": "কফিল কৃষি কর্মকর্তা যে পরামর্শ দিয়েছিলেন উদ্দীপকের আলোকে তা বর্ণনা করো।",
          "explanation": "নিম্নের অনুরূপ উদ্দীপকের আবুল হোসেনের জমির মাটির বুনট বেলে প্রকৃতির হওয়ায় সেখানে ধান ও পাটের আবাদ ভালো হয়নি। দোঁআশ মাটিতে ধান ও পাটের ভালো ফলন পাওয়া যায়। কৃষি কর্মকর্তার পরামর্শে আবুল হোসেন মাটির বুনট পরিবর্তন করে দোঁআশ বৈশিষ্ট্যসম্পন্ন করন। ফলে তিনি ধান ও পাট চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. আবুল হোসেন বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। v. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        },
        {
          "label": "ঘ",
          "question": "উদ্দীপকের কৃষি কর্মকর্তার শেষ উক্তিটি বিশ্লেষণ করো।",
          "explanation": "নিম্নের অনুরূপ উদ্দীপকের কৃষি কর্মকর্তার শেষোক্ত পরামর্শটি হলো- মাটির বুনট দেখে ফসল-নির্বাচন করা। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। V. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। কাজেই কৃষি কর্মকর্তার শেষোক্ত পরামর্শটি যথার্থ ছিল।"
        }
      ]
    },
    {
      "number": "6",
      "uddipok": "মি. মিল্টন ব্যবসায় ক্ষতিগ্রস্ত হয়ে জমি বর্গা নিয়ে চাষাবাদ শুরু করে। সে রবি মৌসুমে পাট ও আউশ ধান লাগায় কিন্তু ফলন একেবারেই হয় না। সে তার পরিচিত কৃষিবিদ কলেজ শিক্ষকের পরামর্শে পরের বছর ঐ মৌসুমে বোরো ধান, শিম ও আলু চাষ করে কাঙ্ক্ষিত ফলন পায়। কৃষিবিদ তাকে আরো বলেন, \"ফসল নির্বাচনে আবহাওয়া ও জলবায়ুর অবস্থা বিবেচনা করতে হবে।\"",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "খাটো দিবসী উদ্ভিদ কী?",
          "explanation": "যে সকল উদ্ভিদের ফুল ধারণে খাটো দিবস (১২ ঘণ্টার কম) ও দীর্ঘরাত দরকার হয় সে সকল উদ্ভিদকে বলা হয় খাটো দিবসী উদ্ভিদ (যেমন- সরিষা, ডালিয়া)।"
        },
        {
          "label": "খ",
          "question": "শাকসবজি উৎপাদনে মৌসুমি জলবায়ুর প্রভাব ব্যাখ্যা করো",
          "explanation": "বাংলাদেশে শাকসবজির উৎপাদন মৌসুমি জলবায়ুর উপর। নির্ভরশীল। গ্রীষ্মকালে বাংলাদেশের উপর দিয়ে প্রবাহিত দক্ষিণ-পশ্চিম আর্দ্র মৌসুমি বায়ুর প্রভাবে প্রচুর বৃষ্টিপাত হয়। এর ফলে পুঁইশাক, লেটুস, করলা, মিষ্টি কুমড়া, পেঁপে, ঢেঁড়শ, পটল ইত্যাদি ভালো জন্মে। শীতকালে বাংলাদেশের উপর দিয়ে প্রবাহিত উত্তর-পূর্ব শুষ্ক মৌসুমি বায়ুর প্রভাবে তীব্র শীত পড়ে এবং সামান্য বৃষ্টিপাত হয়। এমন জলবায়ুতে লালশাক, পালংশাক, শিম, মুলা, শালগম, ফুলকপি, বাঁধাকপি, বেগুন, টমেটো, গাজর ইত্যাদি প্রচুর পরিমাণে জন্মে। বর্ষাকালে মৌসুমি জলবায়ুর প্রভাবে প্রচুর বৃষ্টিপাত হয়। এ সময় চালকুমড়া, চিচিঙ্গা, ঝিঙ্গা, ধুন্দল ইত্যাদি জন্মে।"
        },
        {
          "label": "গ",
          "question": "Option C",
          "explanation": "উদ্দীপকে মিঃ মিল্টন পরবর্তী বছর বোরো ধান, শিম ও আলু চাষ করে কাঙ্ক্ষিত ফলন পান। মিঃ মিল্টন রবি মৌসুমে পাট ও আউশ ধান লাগিয়ে ভালো ফলন পান না। কারণ এগুলো বড় দিনের উদ্ভিদ। আর রবি মৌসুমে দিবা দৈর্ঘ্য সবচেয়ে কম হয়। সে- কৃষিবিদ কলেজ শিক্ষকের পরামর্শ অনুযায়ী পরবর্তী বছর ফসল চাষ করেন। কারণ বোরো ধান, শিম ও আলু হচ্ছে রবি মৌসুমের ফসল। এসব ফসল চাষের জন্য কম তাপের প্রয়োজন হয়। আবার এদের শারীরিক বৃদ্ধি ও পুষ্পায়নে কম আর্দ্রতা ও বৃষ্টিপাতের প্রয়োজন। রবি মৌসুমে ঝড় ও শিলাবৃষ্টিও কম হয়। যা বোরো ধান, শিম ও আলু চাষের জন্য উপযোগী। এছাড়া রবি মৌসুম অর্থাৎ শীতকালে পোকামাকড়ের আক্রমণ কম হয় যা ফসলের নিরাপদ উৎপাদনে সহায়ক। এই মৌসুমে ফসলের প্রয়োজনানুযায়ী জমিতে পানি সেচের প্রয়োজন হতে পারে। অর্থাৎ, যেকোনো রবি মৌসুমের ফসল এই আবহাওয়ায় খুব ভালো উৎপাদিত হয়। তাই বলা যায়, মিঃ মিল্টন পরবর্তী বছর রবি মৌসুমের উপযুক্ত ফসল চাষ করায় কাঙ্ক্ষিত ফলন পান।"
        },
        {
          "label": "ঘ",
          "question": "ফসল নির্বাচনে তার পরিচিত কৃষিবিদ শিক্ষকের উক্তিটি বিশ্লেষণ করো।",
          "explanation": "উদ্দীপকের কৃষিবিদ শিক্ষকের উক্তিটি হলো, \"ফসল নির্বাচনে আবহাওয়া ও জলবায়ুর অবস্থা বিবেচনা করতে হবে।\" কোনো অঞ্চলে কোন ধরনের ফসল জন্মাবে তা ঐ অঞ্চলের আবহাওয়া ও জলবায়ুর উপর নির্ভর করে। অঞ্চল ও মৌসুমভেদে আবহাওয়া ও জলবায়ুর উপাদানে তারতম্য হয় বলে ভিন্ন ভিন্ন ফসল নির্বাচন করতে হয়। প্রথমত, সূর্যালোক অর্থাৎ দিবা দৈর্ঘ্য বিবেচনা করে ফসল নির্বাচন করতে হবে। উপযোগী আলো কম বা বেশি হলে ফুল ফোটা ও সালোকসংশ্লেষণে ব্যাঘাত ঘটে। ফলে স্বাভাবিক বৃদ্ধি ও দানা গঠন বাধাগ্রস্ত হয়। স্বল্প দিবা দৈর্ঘ্যের ফসল শীতকালে এবং দীর্ঘ দিবা দৈর্ঘ্যের ফসল গ্রীষ্মকালে ফলাতে হবে। আবার তাপমাত্রা কম নাকি বেশি তা বিবেচনা করে ফসল নির্বাচন করতে হবে। যেমন- আলু, গম, সরিষা ইত্যাদি কম তাপমাত্রা পছন্দ করে এবং পাট, আউশ ধান ইত্যাদি বেশি তাপমাত্রায় জন্মায়। ফসল নির্বাচনে আর্দ্রতার ওপর গুরুত্ব দিতে হবে। কেননা বাতাসের জলীয়বাষ্প দ্বারা ফসল উৎপাদন বিভিন্নভাবে প্রভাবিত হয়। ফসলের প্রাথমিক বৃদ্ধি পর্যায়ে উচ্চ জলীয় বাষ্প সহায়ক ভূমিকা রাখে। দানা গঠন পর্যায়ে নিম্ন জলীয় বাষ্প দানার সংকোচন ঘটাতে পারে। গ্রীষ্ম, বর্ষা ও শীতকালীন ফসলের জন্য উপযোগী আর্দ্রতা হচ্ছে যথাক্রমে ৭৮-৮৮%, ৮০-৯২% এবং ৭৫-৮৫%। আবার, ফসল উৎপাদনের জন্য বৃষ্টিপাতের সময় ও পরিমাণ খুবই গুরুত্বপূর্ণ। বেশি বৃষ্টিপাতের কারণে কিছু কিছু ফসল খুব ভালো হয়। যেমন- জলি আমন, পাট ইত্যাদি। আবার অধিকাংশ ফসলের জন্য মধ্যম বৃষ্টিপাত। দূরকার। শুষ্ক মৌসুমে ডাল জাতীয় ফসল ভালো জন্মে। ফসল নির্বাচনে শিশির ও কুয়াশার দিকেও খেয়াল রাখতে হবে। কেননা শিশির ও কুয়াশা বায়ুর আর্দ্রতা বাড়িয়ে ফসলে রোগ ও পোকার বিস্তার ঘটায়। ফলে গাছের বৃদ্ধি ব্যাহত হয়। উপরের আলোচনা হতে বলা যায় যে, লাভজনক উৎপাদনের জন্য ফসল নির্বাচনে আবহাওয়া ও জলবায়ুর অবস্থা বিবেচনা করা অত্যাবশ্যক। অতএব, কৃষিবিদ শিক্ষকের উক্তিটি যথার্থ।"
        }
      ]
    },
    {
      "number": "7",
      "uddipok": "",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "মাঠ ফসল কী?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোকে বলে মাঠ ফসল ।"
        },
        {
          "label": "খ",
          "question": "সামাজিক বনায়ন কেন গুরুত্বপূর্ণ?",
          "explanation": "বনজ সম্পদ বৃদ্ধি ও সর্ব সাধারণের কল্যাণে জনগণের সরাসরি অংশগ্রহণের মাধ্যমে এবং সরকারের কারিগরি ও আর্থিক সহায়তায় সামাজিক এলাকায় (প্রান্তিক ও পতিত জমি) যে বনায়ন করা হয় তাকে সামাজিক বনায়ন বলে । জ্বালানি ও কাঠের মোট সরবরাহের সিংহভাগই আসে সামাজিক বন থেকে। বাংলাদেশের সর্বত্র ঔষধি গাছ লাগিয়ে অনেকেই অর্থনৈতিকভাবে স্বাবলম্বী হয়েছেন। কাগজ কল, হার্ডবোর্ড মিল, পার্টিকেল বোর্ড মিল, দিয়াশলাই ফ্যাক্টরি, ফার্নিচার ফ্যাক্টরি প্রভৃতির কাঁচামাল সরবরাহে সামাজিক বনায়নের ভূমিকা অনন্য। এছাড়াও সামাজিক বনায়ন ভূমিক্ষয় রোধ, প্রাকৃতিক দুর্যোগ প্রতিরোধ এবং পরিবেশের ভারসাম্য রক্ষা করে বেকার ও দুস্থ মহিলাদের কর্মসংস্থান ও আয় বৃদ্ধির সুযোগ করে দেয় সর্বোপরি দেশের অর্থনৈতিক উন্নয়নে গুরুত্বপূর্ণ ভূমিকা পালন করে ।"
        },
        {
          "label": "গ",
          "question": "উদ্দীপকের চিত্র-২ কৃষির তথ্য ও সেবা প্রাপ্তিতে কীভাবে ভূমিকা রাখছে তা ব্যাখ্যা করো ।",
          "explanation": "উদ্দীপকের চিত্র-২ হলো মোবাইল ফোন। কৃষিকে গতিশীল ও উন্নত করতে মোবাইল ফোন তথ্য প্রযুক্তির বাহন হিসেবে কাজ করছে। আর কৃষি তথ্যের সবচেয়ে বড় ভাণ্ডার হচ্ছে ইন্টারনেট। ঘরে বসেই মোবাইল ফোন ব্যবহার করে খুব কম খরচে ইন্টারনেট থেকে কৃষক যেকোনো তথ্য ও জ্ঞান লাভ করতে পারেন । বর্তমান তথ্য প্রযুক্তির যুগে কৃষক মোবাইল ফোনের মাধ্যমে বিশ্বের বিভিন্ন দেশের কৃষি বিষয়ক তথ্য-উপাত্ত, টেকসই প্রযুক্তি সম্পর্কে জানতে পারেন। তাছাড়া মোবাইল অপারেটরের মাধ্যমে কৃষক কৃষি কল সেন্টার থেকে প্রয়োজনীয় তথ্য সংগ্রহ করতে পারেন। মোবাইল অ্যাপসের মাধ্যমে কৃষি বিষয়ক তথ্য যেমন— মৌসুম উপযোগী ফসল চাষ, ফসলের চাহিদামাফিক সার, বীজ ও সেচের পরিমাণ, রোগ ও পোকা নিয়ন্ত্রণ এবং দমন পদ্ধতি, গবাদিপশু ও পোল্ট্রি পালন, মাছ চাষ ইত্যাদি সম্বন্ধে কৃষক জানতে পারেন । এছাড়াও মোবাইল ফোন ব্যবহার করে কৃষি প্রতিষ্ঠানগুলোর ওয়েবসাইট থেকে সর্বশেষ প্রযুক্তি এবং বিশেষজ্ঞদের সাথে বিভিন্ন তথ্য আদান-প্রদানও করতে পারেন । অতএব বলা যায়, সহজলভ্য ও ব্যবহারবান্ধব মোবাইল ফোন প্রযুক্তি ব্যবহার করে কৃষক তথ্য ও সেবা পেতে পারেন যা দেশের উন্নয়নে গুরুত্বপূর্ণ ভূমিকা রাখে ।"
        },
        {
          "label": "ঘ",
          "question": "চিত্র-১ ও চিত্র-২ এর মধ্যে কোনটি কৃষি উন্নয়নে অধিকতর উপযোগী? তোমার উত্তরের সপক্ষে যুক্তি দাও ।",
          "explanation": "উদ্দীপকের চিত্র-১ হলো কম্পিউটার এবং চিত্র-২ হলো মোবাইল ফোন । বাংলাদেশের অর্থনীতি কৃষিনির্ভর। তথ্য প্রযুক্তিই কৃষিতে এনে দিতে পারে নতুন সম্ভাবনা। আর ইন্টারনেটের মাধ্যমে কৃষকের চাহিদা মাফিক, সঠিক সময়োপযোগী এবং কৃষিবিষয়ক আধুনিক তথ্য ও প্রযুক্তি সম্পর্কে জানা যায় । কম্পিউটার ও মোবাইল ফোন দুটোর মাধ্যমেই ইন্টারনেট ব্যবহার করে কৃষি ফসলের উৎপাদন প্রযুক্তি, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। বাংলাদেশের অধিকাংশ কৃষকই গরীব এবং নিরক্ষর। যার ফলে অনেকেই কম্পিউটার ব্যবহার জানেন না। তাছাড়া কম্পিউটারের ব্যবহার বাংলাদেশের গরীব কৃষকদের জন্য অত্যন্ত ব্যয়বহুল। এটি ব্যবহারের জন্য ইন্টারনেট সংযোগ ও বিদ্যুতের ব্যবস্থা থাকতে হয়। এজন্য আলাদা প্রশিক্ষণেরও দরকার হয় - যা অপ্রতুল। অপরদিকে মোবাইল ফোন সহজলভ্য ও স্বল্পমূল্যের হওয়ায় সকল কৃষকেরই কেনার সামর্থ্য রয়েছে। তাছাড়া মোবাইল ফোন ব্যবহারের জন্য আলাদা প্রশিক্ষণের প্রয়োজন পড়ে না। নিরক্ষর কৃষকও কৃষি কল সেন্টারে ফোন করে কৃষি সংক্রান্ত বিভিন্ন তথ্য ও সমস্যা সমাধান জানতে পারেন। মোবাইল অপারেটর প্রতিষ্ঠানগুলোও খুব কম খরচে ইন্টারনেট ব্যবহারের সুবিধা দিয়ে থাকে। তাছাড়া এসএমএস ভিত্তিক কৃষি তথ্য সেবা চালু থাকায় সারা দেশে মাঠ পর্যায়ে কর্মরত ব্যক্তি ও কৃষকের কাছে দ্রুত তথ্য পৌঁছে যায় । অতএব, উদ্দীপকের চিত্র-২ অর্থাৎ মোবাইল ফোন কৃষি উন্নয়নের জন্য অধিকতর উপযোগী বলে আমি মনে করি ।"
        }
      ]
    },
    {
      "number": "8",
      "uddipok": "আমাদের দেশে বিশেষত বরিশাল বিভাগে প্রচুর পরিমাণ পেয়ারার চাষ হয়। বর্তমানে থাই পেয়ারার চাষ বৃদ্ধি পাওয়ায় দেশি জাতের পেয়ারার চাহিদা কমে যাচ্ছে। এ পেয়ারা ক্ষতির হাত থেকে রক্ষার জন্য “প্রাণ কোম্পানি” এগুলোকে প্রক্রিয়াজাত করে খাদ্যোপযোগী করার ব্যবস্থা করে। এতে করে অনেক লোকের কর্মসংস্থানের সুযোগসহ ফল চাষিরা আর্থিকভাবে লাভবান হচ্ছেন ।",
      "tag": "DB, Din.B, SB, JB : 18",
      "sub_questions": [
        {
          "label": "ক",
          "question": "ফল সংরক্ষণ কী?",
          "explanation": "ফলের পুষ্টিমান বজায় রেখে দীর্ঘদিন খাওয়ার উপযোগী করে রাখাই \"হলো ফল সংরক্ষণ ।"
        },
        {
          "label": "খ",
          "question": "সবজিতে কিউরিং করা হয় কেন?",
          "explanation": "ফেটে যাওয়া বা আঘাতপ্রাপ্ত কন্দজাতীয় মশলা ও সবজির ক্ষত স্থান শুকিয়ে রোগমুক্ত করাকে কিউরিং বলে। শাকসবজি জমি থেকে সংগ্রহ করার সময় কমবেশি আঘাতপ্রাপ্ত হয়। এসব ক্ষতস্থান থেকে পানি বেরিয়ে বা জীবাণু প্রবেশ করে শাকসবজি পচে যেতে পারে। তাই ফসল সংগ্রহের পর বাতাস চলাচল করতে পারে (আপেক্ষিক আর্দ্রতা ৮৫%) এমন স্থানে ২০° সেলসিয়াস তাপমাত্রায় দু-তিন দিন রেখে কিউরিং করলে শাকসবজির ক্ষতস্থান সেরে উঠে এবং সংরক্ষণকাল বেড়ে যায়। এ কারণে সবজিতে কিউরিং করা হয় ।"
        },
        {
          "label": "গ",
          "question": "উদ্দীপকে উল্লিখিত ফলটির প্রক্রিয়াজাতকরণ পদ্ধতি বর্ণনা করো ।",
          "explanation": "উদ্দীপকে উল্লিখিত খাদ্যটি হলো পেয়ারার তৈরি জেলি । পেয়ারার জেলি তৈরির মাধ্যমে প্রক্রিয়াজাত করে সংরক্ষণ করা যায়। এর জন্য প্রয়োজন পেয়ারা, চিনি, পানি, সাইট্রিক অ্যাসিড ও পটাশিয়াম মেটাবাইসালফাইট। পরিপুষ্ট কাঁচা পেয়ারা পরিষ্কার পানিতে ধুয়ে টুকরো করে কেটে সমপরিমাণ পানিতে সিদ্ধ করে নিতে হয়। পেয়ারা সাধারণত ৩০-৩৫ মিনিট সিদ্ধ করলেই নিঃসৃত রস জেলি তৈরির উপযোগী হয়। পেয়ারা সিদ্ধ নরম হলে পাতলা কাপড় দিয়ে ছেঁকে রস আলাদা করতে হয়। পেয়ারার রস চিনি দিয়ে ভালোভাবে জ্বাল দিতে হয়। মিশ্রণ ফেনায় ভরে গেলে উপকরণের পরিমাণ অনুযায়ী পটাশিয়াম মেটাবাইসালফাইট, সাইট্রিক অ্যাসিড আলাদা করে মিশাতে হয়। জ্বাল দেওয়ার মাঝে রিফ্লাক্টোমিটার দিয়ে সলিডসের পরিমাণ মাপতে হয়। যদি ৬৫% ব্রিক্স দেখা যায় তবে মিশ্রণ চামচ দিয়ে পরীক্ষা করে দেখতে হবে সিরার মতো গড়িয়ে পড়ছে কিনা। এরপর জ্বাল দেওয়া বন্ধ করতে হবে। তারপর জেলি পরিষ্কার বোতলে ভরে ঠাণ্ডা করে মুখ বন্ধ করতে হবে। জেলি বেশি ঘন করে নামালে ঠাণ্ডা হওয়ার পর শক্ত হয়ে যাবে । বোতলের মুখ মোম দিয়ে বন্ধ করে দিতে হবে। জেলি না জমা পর্যন্ত | কোনরূপ নাড়াচাড়া করা যাবে না। বন্ধ করা অবস্থায় জেলি ৫-৬ মাস সংরক্ষণ করা যায়। অতএব, উপরিউক্ত পদ্ধতি অবলম্বন করে জেলি তৈরির মাধ্যমে পেয়ারা সংরক্ষণ করা যায়।"
        },
        {
          "label": "ঘ",
          "question": "“প্রাণ কোম্পানির” কর্মকাণ্ডটি বাস্তবসম্মত কিনা তোমার উত্তরের সপক্ষে যুক্তি দাও ৷",
          "explanation": "উদ্দীপকে রাহেলা এবং সাবিনা পেয়ারা প্রক্রিয়াজাত করে পেয়ারা। সংরক্ষণ করার ব্যবস্থা করে। সারা বছর খাদ্যের চাহিদা পূরণে বিভিন্ন ফলের গুণগত মানের পরিবর্তন না। ঘটিয়ে আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে ফল সংরক্ষণ করাই হলো ফল প্রক্রিয়াজাতকরণ। প্রতিটি ফলই পুষ্টিতে ভরপুর। ফলে আমিষ ও শর্করা ছাড়া প্রচুর পরিমাণে খনিজ পদার্থ রয়েছে। শরীর ভালো রাখার জন্য একজন লোকের প্রতিদিন ৫৬ গ্রাম ফল খাওয়া উচিত। কিন্তু আমরা মাত্র ২০- ২৫ গ্রাম ফল খেয়ে থাকি। এক সমীক্ষায় দেখা গেছে, আমাদের দেশের ফলের মোট উৎপাদনের শতকরা ২৫-৩০ ভাগ অপচয় কিংবা বিনষ্ট হয়। কিন্তু এসব ফল দিয়ে আমরা আচার, জ্যাম, জেলি ইত্যাদি তৈরি করতে পারি। এসব দ্রব্য তৈরি করতে যেমন কারিগরি জ্ঞান বা ব্যয়বহুল যন্ত্রের প্রয়োজন হয় না, অন্যদিকে পুঁজিও কম লাগে। কৃষকরা গ্রামীণ পরিবেশে বা উৎপাদন এলাকায় ঘরে বসে এসব তৈরি করতে পারেন। ফলে একদিকে বেকার সমস্যা দূর হবে, অন্যদিকে খাদ্যাভ্যাস পরিবর্তনের মাধ্যমে ভাতের ওপর চাপ কমিয়ে খাদ্যাভাব ও পুষ্টির চাহিদার এক বিরাট অংশ মেটানো সম্ভব হবে। এতে করে অমৌসুমে বা বছরব্যাপী সংশ্লিষ্ট ফলের স্বাদ গ্রহণ করা যায়। তাছাড়া প্রক্রিয়াজাতকৃত দ্রব্যাদি বিদেশে রপ্তানির মাধ্যমে প্রচুর বৈদেশিক মুদ্রা অর্জন করা সম্ভব। খাদ্য প্রক্রিয়াজাতকরণ শিল্পের সাথে বহুলোক জড়িত থাকায় এদের কর্মসংস্থানেরও সুযোগ সৃষ্টি হচ্ছে। সুতরাং, দেশের পুষ্টি চাহিদা পূরণের পাশাপাশি অর্থনৈতিক উন্নয়নে রাহেলা ও সাবিনার গৃহীত উদ্যোগটি অর্থাৎ পেয়ারা প্রক্রিয়াজাত করে সংরক্ষণ অত্যন্ত বাস্তবসম্মত এবং গুরুত্বপূর্ণ বলে আমি মনে করি।"
        }
      ]
    }
  ]
}