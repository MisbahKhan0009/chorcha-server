{
  "title": "কুমিল্লা বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "x- দ্রব্য (একক) y- দ্রব্য (একক) ০০ ৫০ ৩০ ৪০ ৪০ ৩০ ৫০ ০০",
      "tag": "CB 22",
      "sub_questions": [
        {
          "label": "ক",
          "question": "দুষ্প্রাপ্যতা বলতে কী বোঝ?",
          "explanation": "অভাবের তুলনায় সম্পদের স্বল্পতা বা অপর্যাপ্ততাকে অর্থনীতি দুষ্পপ্যাতা বলে।"
        },
        {
          "label": "খ",
          "question": "ব্যষ্টিক অর্থনীতি ও সামষ্টিক অর্থনীতি একে অপরের পরিপূরক- ব্যাখ্যা করো।",
          "explanation": "ব্যষ্টিক অর্থনীতিকে সামষ্টিক অর্থনীতি থেকে পৃথক করা যায় না বলে একে অপরের পরিপূরক। ব্যষ্টিক আলোচনা ছাড়া কেবল সামষ্টিক আলোচনা অর্থনৈতিক সমস্যার সমাধানের জন্য যথেষ্ট নয়। কাজেই কোনো অর্থনৈতিক সমস্যার পূর্ণ বিশ্লেষণের জন্য এককভাবে ব্যষ্টিক বা সামষ্টিক অর্থনীতির ওপর নির্ভর করা যায় না। অর্থনৈতিক সমস্যার প্রকৃতি নির্ধারণ ও সঠিক বিশ্লেষণের জন্য উভয়ের বিশ্লেষণের প্রয়োজন রয়েছে। এ জন্য ব্যষ্টিক অর্থনীতিকে সামষ্টিক অর্থনীতি থেকে পৃথক করা যায় না। তাই ব্যষ্টিক ও সামষ্টিক অর্থনীতি একে অপরের পরিপূরক বলা হয়।"
        },
        {
          "label": "গ",
          "question": "উদ্দীপক থেকে উৎপাদন সম্ভাবনা রেখা অঙ্কন করো।",
          "explanation": "উৎপাদন সম্ভাবনা রেখা হলো দুটি উৎপন্ন সম্ভাব্য দ্রব্যের বিভিন্ন সংমিশ্রণ নির্দেশ করে। নির্দিষ্ট পরিমাণ সম্পদ ও চলতি প্রযুক্তিতে দুটি উৎপন্ন দ্রব্যের সংমিশ্রণ প্রকাশ করে উৎপাদন সম্ভাবনা রেখা। অর্থনীতিতে সম্পদের স্বল্পতার কারণে পণ্য উৎপাদনের ক্ষেত্রে নির্বাচনের সমস্যায় পড়তে হয়। আর রেখার সাহায্যে সীমিত সম্পদের সাহায্য উৎপাদন চালিয়ে যাওয়ার বিষয়টি দেখানো হয়। উদ্দীপকের তথ্যের আলোকে উৎপাদন সম্ভাবনা রেখা নিম্নরূপ: চিত্রে অক্ষে ‘X’ দ্রব্য এবং লম্ব অক্ষে ‘Y’ দ্রব্যের উৎপাদন নির্দেশ করা হয়েছে। বর্তমান প্রযুক্তি ও সম্পদের দ্বারা ‘X’ দ্রব্যের উৎপাদন ৫০ একক হলে Y দ্রব্যের উৎপাদন ০ একক। এটি চিত্রে A বিন্দু দ্বারা নির্দেশিত। একইভাবে X দ্রব্য ৪০, ৩০ ও ০ একক উৎপাদন করা হলে Y দ্রব্যের উৎপাদন হয় যথাক্রমে ৩০, ৪০ ও ৫০ একক। যেগুলো B, C ও D বিন্দু দ্বারা দেখানো হয়েছে। একন প্রাপ্ত A, B, C ও D বিন্দুগুলো যোগ করে AD উৎপাদন সম্ভাবনা রেখা পাওয়া যায়। এটিই উদ্দীপকের তথ্যের আলোকে অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "x- দ্রব্য ৫০ একক অবস্থায় y- দ্রব্য ৫০ একক উৎপাদন সম্ভব নয়- উদ্দীপকের আলোকে যুক্তিসহ বিশ্লেষণ করো।",
          "explanation": "‘X’ দ্রব্য ৫০ একক অবস্থায় ‘Y’ দ্রব্য ৫০ একক সংমিশ্রণটি উৎপাদন সম্ভাবনা রেখার অ-অর্জনযোগ্য অঞ্চলে হওয়ায় উৎপাদন সম্ভব নয়। উৎপাদন সম্ভাবনা রেখায় বর্তমান প্রযুক্তি ও সম্পদের ভিত্তিতে দুটি দ্রব্যের সর্বোচ্চ উৎপাদন সংমিশ্রণ নির্দেশ করে। এই রেখার ভেতরে কোনো সংমিশ্রণকে সম্পদের অদক্ষ ব্যবহার এবং বাইরের কোনো সংমিশ্রণকে অ-অর্জনযোগ্য অঞ্চল নির্দেশ করে। অদক্ষ অঞ্চলে উৎপাদন করা সম্ভব হলেও উৎপাদন উচিত নয়। আবার অ-অর্জনযোগ্য অঞ্চলে উৎপাদন করা সম্ভব নয়। চিত্রে লক্ষ করা যায় উভয় দ্রব্য ৫০ একক উৎপাদন সংমিশ্রণটি প্রাপ্ত E বিন্দু উৎপাদন সম্ভাবনা রেখার অ-অর্জনযোগ্য অঞ্চলে অবস্থিত। উৎপাদন সম্ভাবনা রেখা বরাবর বিন্দু ব্যতীত উৎপাদন কাঙ্ক্ষিত হলেও তা উৎপাদন করা সম্ভব নয়। সম্পদের সীমাবদ্ধতার জন্য উৎপাদন সম্ভাবনা রেখার ওপরে উৎপাদন সম্ভব নয়। চিত্রে E বিন্দুতে উভয় দ্রব্যের উৎপাদন সর্বোচ্চ হয়। কিন্তু E বিন্দু অ-অর্জনযোগ্য অঞ্চলে অবস্থিত হওয়ায় উৎপাদন সম্ভব নয়। পরিশেষে বলা যায়, X-দ্রব্যের উৎপাদন ৫০ একক অবস্থায় Y-দ্রব্যের উৎপাদন ৫০ একক উৎপাদন করা সম্ভব নয়।"
        }
      ]
    },
    {
      "number": "2",
      "uddipok": "ভোগ ব্যয় (C) = ৮৫০০ টাকা বিনিয়োগ ব্যয় (I) = ৫০০০ টাকা সরকারি ব্যয় (G) = ৩০০০ টাকা নিট রপ্তানি (X) = ১০০০ টাকা",
      "tag": "CB 22",
      "sub_questions": [
        {
          "label": "ক",
          "question": "নিট জাতীয় আয় কী?",
          "explanation": "মোট জাতীয় আয় থেকে মূলধনের ব্যবহারজনিত ব্যয় বাদ দিলে যা থাকে তাকে নিট জাতীয় আয় বলে ।"
        },
        {
          "label": "খ",
          "question": "সঞ্চয় বাড়লে বিনিয়োগ বাড়ে'—ব্যাখ্যা করো।",
          "explanation": "সঞ্চয়ের সাথে বিনিয়োগ ধনাত্মকভাবে সম্পর্কিত । আয়ের যে অংশ বর্তমানে ভোগ না করে ভবিষ্যতের জন্য রাখা হয় তাই হলো সঞ্চয়। আর সঞ্চিত অর্থকে মূলধন গঠনের উদ্দেশ্যে উৎপাদনক্ষেত্রে নিয়োগ করা হলো বিনিয়োগ। সঞ্চয় থেকেই বিনিয়োগের সৃষ্টি। এজন্য সঞ্চয় ও বিনিয়োগ ঘনিষ্ঠ সম্পর্কে আবদ্ধ। সময়ের ব্যবধানে একসময় সঞ্চয়ই বিনিয়োগে রূপান্তরিত হয়। তাই বর্তমানের সঞ্চয়কে ভবিষ্যতের বিনিয়োগ হিসেবে গণ্য করা হয় । সঞ্চয় থেকে বিনিয়োগের উদ্ভব ঘটে, যার জন্য সঞ্চয় বাড়লে বিনিয়োগ বাড়ে ।"
        },
        {
          "label": "গ",
          "question": "ত্রি-খাতবিশিষ্ট অর্থনীতিতে ভারসাম্য জাতীয় আয় নির্ণয় করো ।",
          "explanation": "যে পরিমাণ আয়ে দেশের সামগ্রিক আয় ও সামগ্রিক ব্যয় সমান হয় তাকে জাতীয় আয় বলে । জাতীয় আয় (Y) মূলত অর্থনীতির পরিধির ওপর নির্ভর করে। একটি তিন খাতবিশিষ্ট অর্থনীতিতে জাতীয় আয় হলো এসব ব্যয়ের সমষ্টি। আর এ পদ্ধতিতে জাতীয় আয় নির্ণয় করা হলে তা ব্যয় পদ্ধতিকে নির্দেশ করে তিন খাত বিশিষ্ট অর্থনীতিতে জাতীয় আয় হলো Y = C +I+G। উদ্দীপকে X দেশের ভোগ ব্যয় (C) = ৮,৫০০ টাকা, বিনিয়োগের ব্যয় (I) = ৫,০০০ টাকা এবং সরকারি ব্যয় (G) = ৩,০০০ টাকা দেওয়া আছে। কাজেই X দেশের জাতীয় আয়, Y=C+I+G Y = (৮,৫০০ + ৫,০০০ + ৩,০০০) টাকা = ১৬,৫০০ টাকা । সুতরাং, X দেশের ভারসাম্য জাতীয় আয় Y = ১৬,৫০০ টাকা ।"
        },
        {
          "label": "ঘ",
          "question": "সরকারি ব্যয় ৫০০ টাকা বৃদ্ধি পেলে ভারসাম্য জাতীয় আয়ের ওপর কী প্রভাব পড়বে? বিশ্লেষণ করো।",
          "explanation": "সরকারি ব্যয় ৫০০ টাকা বৃদ্ধি হলে ভারসাম্য জাতীয় আয় বৃদ্ধি পাবে । একটি অবাধ অর্থনীতিতে সামগ্রিক ব্যয় বিবেচনার সময় আন্তর্জাতিক বাণিজ্যকে একটি খাত হিসেবে বিবেচনা করা হয়। আন্তর্জাতিক বাণিজ্যের রপ্তানি (X) থেকে আমদানি (M) বাদ দিলে নিট রপ্তানি (Xn) পাওয়া যায় । এজন্য চার খাতবিশিষ্ট বা মুক্ত অর্থনীতিতে জাতীয় আয়, Y = C + I + G + X n =C+I+G+X_{n} = C + I + G + X n ​ যেখানে, Xn = X – M . উদ্দীপকের তথ্যের আলোকে চার খাতবিশিষ্ট অর্থনীতিতে ভারসাম্য জাতীয় আয় নিম্নরূপ: যেখানে, C = ৮,৫০০ টাকা I = ৫,০০০ টাকা G = ৩,০০০ টাকা Xn = ১,০০০ টাকা = C + I + G + X n =C+I+G+X_{n} = C + I + G + X n ​ Y1 = ৮,৫০০ + ৫,০০০ + ৩,০০০ + ১,০০০ = ১৭,৫০০ টাকা । সুতরাং, X দেশের চার খাতবিশিষ্ট অর্থনীতিতে ভারসাম্য জাতীয় আয় Y1 = ১৭,৫০০ সরকারি ব্যয় ৫০০ টাকা বৃদ্ধি পেলে সরকারি ব্যয় দাঁড়াবে G = ৩,০০০ + ৫০০ = ৩,৫০০ । ভারসাম্য জাতীয় আয় হবে - Y2 = C+I+G+ Xn Y2 = ৮,৫০০ + ৫,০০০ + ৩,৫০০ + ১,০০০ = ১৮,০০০ টাকা। যেখানে, C = ৮,৫০০ I = ৫,০০০ G = ৩,৫০০ Xn = ১,০০০ অর্থাৎ সরকারি ব্যয় ৫০০ টাকা বৃদ্ধি পেলে ভারসাম্য জাতীয় আয়, Y, ১৮,০০০ টাকা হয়। এক্ষেত্রে জাতীয় আয় বৃদ্ধি পেয়েছে ১৮,০০০ - ১৭,৫০০ = ৫০০ টাকা। পরিশেষে বলা যায়, সরকারি ব্যয় যে পরিমাণ বৃদ্ধি পায়। জাতীয় আয়ও ঠিক একই পরিমাণ বৃদ্ধি পায় ।"
        }
      ]
    },
    {
      "number": "3",
      "uddipok": "শ্রম ও মূলধন (টাকা) মোট উৎপাদন (TP) (একক) ১০০০ ১০ ২০০০ ১৮ ৩০০০ ২৪ ৪০০০ ২৮ ৫০০০ ৩০",
      "tag": "CB 22",
      "sub_questions": [
        {
          "label": "ক",
          "question": "প্রান্তিক উৎপাদন কী?",
          "explanation": "উৎপাদনের উপকরণ এক একক বৃদ্ধির ফলে মোট উৎপাদনের যে পরিবর্তন হয় তাকে প্রান্তিক উৎপাদন বলে ।"
        },
        {
          "label": "খ",
          "question": "মূলধন উৎপাদনের উৎপাদিত উপকরণ'—ব্যাখ্যা করো ।",
          "explanation": "মূলধন হলো উৎপাদনের উৎপাদিত উপাদান । মানুষের শ্রম দ্বারা উৎপন্ন সম্পদের যে অংশ সরাসরি ভোগের কাজে ব্যবহৃত না হয়ে উৎপাদন কাজে ব্যবহৃত হয় অর্থনীতিতে তাকেই মূলধন বলে। এ অর্থে কারখানা, ঘর, যন্ত্রপাতি, গুদামঘর ইত্যাদি হলো মূলধন । কারণ, এগুলো মনুষ্যসৃষ্ট এবং সরাসরি ভোগ না করে এগুলোকে অধিক উৎপাদনে ব্যবহার করা হয়। প্রকৃতি প্রদত্ত সম্পদ মূলধন নয়; এটি তখনই মূলধনে রূপান্তরিত হবে যখন মানুষ চেষ্টা ও পরিশ্রম দ্বারা তাকে অধিক উৎপাদনের উপযোগী করে তুলবে। এ কারণে মূলধনকে উৎপাদনের উৎপাদিত উপাদান বলা হয় ।"
        },
        {
          "label": "গ",
          "question": "উদ্দীপকের সূচিতে উৎপাদনের কোন বিধি কার্যকর হয়েছে? ব্যাখ্যা করো।",
          "explanation": "উদ্দীপকের সূচিতে উৎপাদনে ক্রমহ্রাসমান প্রান্তিক উৎপাদন বিধিটি কার্যকর হয়েছে। উৎপাদন কৌশল ও অন্যান্য উপকরণ স্থির রেখে শ্রম ও মূলধন বৃদ্ধির ফলে উৎপাদন প্রাথমিকভাবে ক্রমবর্ধমান হারে বাড়ে। একপর্যায়ে উপকরণটির নিয়োগ বাড়ালে মোট উৎপাদন ক্রমহ্রাসমান হারে বাড়ে। ফলে প্রান্তিক উৎপাদন হ্রাস পায়। উপকরণ ব্যবহারের সাথে উৎপাদন বাড়ার এ নিয়মই হলো ক্রমহ্রাসমান প্রান্তিক উৎপাদন বিধি। উদ্দীপকের মোট উৎপাদন সূচি থেকে ক্রমহ্রাসমান প্রান্তিক উৎপাদন সূচি নিম্নরূপ: শ্রম ও মূলধন (টাকা) মোট উৎপাদন (একক) প্রান্তিক উৎপাদন (একক) ১০০০ ১০ ১০ ২০০০ ১৮ ৮ ৩০০০ ২৪ ৬ ৪০০০ ২৮ ৪ ৫০০০ ৩০ ২ সূচিতে ১,০০০ টাকার শ্রম ও মূলধন নিয়োগে মোট ও প্রান্তিক উৎপাদন হয় ১০ একক। শ্রম ও মূলধন বৃদ্ধি করে ২,০০০, ৩,০০০, ৪,০০০ ও ৫,০০০ টাকা করা হলে মোট উৎপাদন ক্রমহ্রাসমান হারে বৃদ্ধি পেয়ে যথাক্রমে ১৮, ২৪, ২৮ ও ৩০ একক হয়। তখন প্রান্তিক উৎপাদন হ্রাস পেয়ে যথাক্রমে ৮, ৬, ৪ ও ২ একক হয়। অর্থাৎ উৎপাদন বৃদ্ধির সাথে সাথে প্রান্তিক উৎপাদন হ্রাস পেয়েছে। এটি ক্রমহ্রাসমান প্রান্তিক উৎপাদন বিধিকে সমর্থন করে।"
        },
        {
          "label": "ঘ",
          "question": "যদি সকল উপকরণ স্থির রেখে উৎপাদনের কলাকৌশলের পরিবর্তন করা হয় তবে উদ্দীপকের বিধিটি কার্যকর হবে কি না বিশ্লেষণ করো ।",
          "explanation": "সব উপকরণ স্থির রেখে উৎপাদনের কলাকৌশল পরিবর্তন করা হলে ক্রমহ্রাসমান প্রান্তিক উৎপাদন বিধিটি কার্যকর হবে না । ক্রমহ্রাসমান প্রান্তিক উৎপাদন বিধিতে শুধু পরিবর্তনশীল উপকরণের পরিবর্তন করে- উৎপাদনের পরিবর্তন ঘটানো হয়। এ বিধিতে, পরিবর্তনশীল উপকরণ বৃদ্ধির হার অপেক্ষা মোট উৎপাদন কম হারে বৃদ্ধি পায়। কিন্তু উৎপাদনের সকল উপকরণ স্থির অবস্থায় উৎপাদন কলাকৌশল পরিবর্তন করলে উপকরণের প্রান্তিক উৎপাদনশীলতা বৃদ্ধি পায়। এতে ক্রমহ্রাসমান প্রান্তিক উৎপাদন বিধি অকার্যকর হবে। উদ্দীপকের সূচিতে শ্রম ও মূলধন পরিবর্তনশীল উপকরণ। সূচিতে শ্রম ও মূলধন ছাড়া অন্যান্য উপকরণ ও উৎপাদন কলাকৌশল স্থির রয়েছে। এ অবস্থায় শ্রম ও মূলধনের বৃদ্ধির ফলে মোট উৎপাদন তার চেয়ে কম হারে বৃদ্ধি পায়। ফলে প্রান্তিক উৎপাদন হ্রাস পায়। অর্থাৎ এক্ষেত্রে ক্রমহ্রাসমান প্রান্তিক উপযোগ বিধি কার্যকর হয়েছে। কিন্তু সূচির সকল উপকরণ স্থির ধরে শুধু উৎপাদন কলাকৌশল পরিবর্তন করলে এ বিধিটি কার্যকর হবে না । উৎপাদন ক্ষেত্রে আধুনিক প্রযুক্তি ব্যবহার করলে উপকরণের উৎপাদনশীলতা বাড়ে।' ফলে মোট উৎপাদন বৃদ্ধি পায়। অন্যান্য উপকরণের সাথে পরিবর্তনশীল উপকরণ স্থির ধরে উৎপাদন কলাকৌশল তথা আধুনিক প্রযুক্তি ব্যবহার করে উৎপাদন চালিয়ে যাওয়া যায়। এ অবস্থায় মোট উৎপাদন বৃদ্ধি পাবে। ফলে উপকরণের প্রান্তিক উৎপাদনশীলতা বৃদ্ধি পাবে। অর্থাৎ উৎপাদন ক্ষেত্রে তখন ক্রমবর্ধমান প্রান্তিক উৎপাদন বিধি কার্যকর হবে। সুতরাং বলা যায়, উৎপাদন ক্ষেত্রে সকল উপকরণ স্থির রেখে শুধু কলাকৌশল পরিবর্তন করলে ক্রমহ্রাসমান প্রান্তিক উৎপাদন বিধিটি কার্যকর হয় না।"
        }
      ]
    },
    {
      "number": "4",
      "uddipok": "নিচে একজন ভোক্তার উপযোগ সূচি দেওয়া হলো: দ্রব্যের একক প্রান্তিক উপযোগ ১ ৮ ২ ৬ ৩ ৪ ৪ ২ ৫ ০ ৬ -২",
      "tag": "CB 22",
      "sub_questions": [
        {
          "label": "ক",
          "question": "ঢাল কী?",
          "explanation": "স্বাধীন চলকের পরিবর্তনের ফলে অধীন চলকের পরিবর্তনের আনুপাতিক হারকে ঢাল বলে।"
        },
        {
          "label": "খ",
          "question": "",
          "explanation": "মজুদ ও যোগান কথা দুটি সমার্থক মনে হলেও অর্থনীতিতে এ ধারণা দুটির ভিন্ন অর্থ রয়েছে। বিক্রয়যোগ্য একটি দ্রব্যের মোট পরিমাণ হলো মজুদ। কিন্তু কোনো নির্দিষ্ট দামে বিক্রেতা কোনো দ্রব্যের যে পরিমাণ বিক্রয় করতে ইচ্ছুক তাকে ঐ দ্রব্যের যোগান বলে। যোগান হলো মজুদের একটি অংশ।"
        },
        {
          "label": "গ",
          "question": "",
          "explanation": "মোট উপযোগ রেখার মাধ্যমে বিভিন্ন একক দ্রব্য ভোগের ক্ষেত্রে মোট উপযোগের পরিমাণ দেখানো হয়। একটি দ্রব্যের বিভিন্ন একক থেকে প্রাপ্ত উপযোগের সমষ্টিকে মোট উপযোগ বলে। অর্থাৎ, কোনো নির্দিষ্ট সময়ে, একটি দ্রব্যের বিভিন্ন একক থেকে প্রাপ্ত প্রান্তিক উপযোগের সমষ্টিই মোট উপযোগ (TU)। উদ্দীপকের তথ্যের আলোকে মোট উপযোগ সূচি নিম্নরূপ: দ্রব্যের একক প্রান্তিক উপযোগ (MU) মোট উপযোগ (TU) ১ ৮ ৮ ২ ৬ ১৪ ৩ ৪ ১৮ ৪ ২ ২০ ৫ ০ ২০ ৬ -২ ১৮ চিত্রের ভূমি অক্ষে (OX) দ্রব্যের একক এবং লম্ব অক্ষে (OY) মোট উপযোগ দেখানো হয়েছে। উদ্দীপকের সূচিতে দেখা যায়, ১ একক দ্রব্য ভোগ করে ৮ টাকার সমান উপযোগ পায়। যা চিত্রে ও বিন্দু দ্বারা দেখানো হয়েছে। একইভাবে ২, ৩, ৪, ৫ ও ৬ একক ভোগ থেকে যথাক্রমে b, c, d, e ও f বিন্দু পাওয়া যায়। এখন প্রাপ্ত বিন্দুসমূহ যোগ করে মোট উপযোগ রেখা পাওয়া যায়।"
        },
        {
          "label": "ঘ",
          "question": "",
          "explanation": "কোনো দ্রব্যের বিভিন্ন একক থেকে প্রাপ্ত উপযোগের সমষ্টি হচ্ছে মোট উপযোগ। একটি নির্দিষ্ট সময় একজন ভোক্তা যদি একটি দ্রব্য ক্রমাগত ভোগ করে থাকে তখন ঐ দ্রব্যের মোট উপযোগ ক্রমহ্রাসমান হারে বৃদ্ধি পায়। এ সময় প্রান্তিক উপযোগ ক্রমান্বয়ে হ্রাস পায়। প্রান্তিক উপযোগ যখন শূন্য (০) মোট উপযোগ তখন সর্বোচ্চ। আবার প্রান্তিক উপযোগ যখন ঋণাত্মক মোট উপযোগ তখন হ্রাস পেতে থাকে। উদ্দীপকের তথ্যের আলোকে মোট ও প্রাপ্তিক উপযোগ রেখা অঙ্কন করা হলো- চিত্রে প্রথম এককে মোট উপযোগ ও প্রান্তিক উপযোগ সমান। পরবর্তী এককগুলোতে মোট উপযোগ ক্রমহ্রাসমান হারে বৃদ্ধি পেতে থাকলেও প্রান্তিক উপযোগ তখন হ্রাস পেতে থাকে। অতঃপর ৫ম এককে মোট উপযোগ যখন সর্বোচ্চ প্রান্তিক উপযোগ তখন শূন্য (০)। ৬ষ্ঠ এককে প্রান্তিক উপযোগ ঋণাত্মক হওয়ায় মোট উপযোগ তখন কমে যায়। ভোগের প্রথম পর্যায়ে যখন মোট উপযোগ ক্রমহ্রাসমান হারে বৃদ্ধি পায় প্রান্তিক উপযোগ তখন হ্রাস পায়। এক পর্যায়ে মোট উপযোগ সর্বোচ্চ হলে প্রান্তিক উপযোগ শূন্য হয়। এর পরে ভোগ বৃদ্ধি করলে প্রান্তিক উপযোগ ঋণাত্মক হয়। তাই বলা যায়, মোট উপযোগ ও প্রান্তিক উপযোগের মধ্যে ঘনিষ্ঠ সম্পর্ক বিদ্যমান।"
        }
      ]
    },
    {
      "number": "5",
      "uddipok": "নিচের উদ্দীপকটি লক্ষ করো এবং সংশ্লিষ্ট প্রশ্নের উত্তর দাও: পরিমাণ (একক) চিনির দাম (টাকা) তেলের দাম (টাকা) ১ ৭০ ১৮০ ২ ৭০ ১৭০ ৩ ৭০ ১৬০ ৪ ৭০ ১৪০ ৫ ৭০ ১৩০",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "অর্থনীতিতে সমজাতীয় দ্রব্য বা সেবা উৎপাদনকারী কোনো একক প্রতিষ্ঠানকে ফার্ম (Firm) বলা যায়।"
        },
        {
          "label": "খ",
          "question": "",
          "explanation": "একচেটিয়া বাজারে সব পণ্যের যোগান একজন বিক্রেতা নিয়ন্ত্রণ করে বলে এ বাজারে ফার্ম ও শিল্প অভিন্ন। অর্থনীতিতে সমজাতীয় দ্রব্য ও সেবা উৎপাদনকারী কোনো একক প্রতিষ্ঠানকে ফার্ম বলা হয়। আবার, কোনো সমজাতীয় দ্রব্য উৎপাদনে। নিয়োজিত সব উৎপাদন প্রতিষ্ঠান বা ফার্মের সমষ্টিকে শিল্প বলে। একচেটিয়া বাজারে একজন মাত্র বিক্রেতা বা উৎপাদনকারী থাকে। এ বাজারে পণ্যের সমস্ত যোগান বিক্রেতা একাই নিয়ন্ত্রণ করে। তাই অন্য কোনো ফার্ম না থাকায় একটি ফার্মই শিল্প হিসেবে বিবেচিত হয়। অর্থাৎ একচেটিয়া বাজারে ফার্ম ও শিল্প অভিন্ন।"
        },
        {
          "label": "গ",
          "question": "",
          "explanation": "উদ্দীপকের চিনির বাজারটি হলো পূর্ণ প্রতিযোগিতামূলক বাজার । যে বাজারে অসংখ্য ক্রেতা-বিক্রেতা একটি নির্দিষ্ট পণ্য একটি নির্দিষ্ট দাম ক্রয়-বিক্রয় করে তাই পূর্ণ প্রতিযোগিতামূলক বাজার। এ বাজারে পণ্যের চাহিদা ও যোগানের সমতা দ্বারা দাম নির্ধারিত হয়। ফলে এ বাজারে পণ্যের দাম স্থির থাকে। এক্ষেত্রে পণ্যের উৎপাদন বাড়ালে বা কমলেও দাম পরিবর্তন হয় না। তাই এ বাজারে দাম এবং গড় আয় সমান হয়। উদ্দীপকে লক্ষ করা যায়, চিনির উৎপাদন বাড়ালেও দাম স্থির থাকে অর্থাৎ ৭০ টাকা। চিত্রে ভূমি অক্ষে (OQ) পরিমাণ এবং লম্ব অক্ষে (P, AR) দাম ও গড় আয় নির্দেশ করা হয়েছে। চিনির দাম প্রতি একক ৭০ টাকা স্থির। ফলে প্রতি এককের ক্ষেত্রে দাম ও গড় আয় সমান হয়েছে। চিনির বিভিন্ন একক থেকে প্রাপ্ত গড় আয় ও পরিমাণ নির্দেশক a, b, c, d ও ও বিন্দুগুলো যোগ করে গড় আয় (AR) রেখা পাওয়া যায়। এটি ভূমি অক্ষের সমান্তরাল।"
        },
        {
          "label": "ঘ",
          "question": "",
          "explanation": "উদ্দীপকের তেলের বাজরটি হলো একচেটিয়া বাজার। একচেটিয়া বাজারের অন্যতম বৈশিষ্ট্য হলো একজন মাত্র বিক্রেতা এবং অসংখ্য ক্রেতা। কোনো দ্রব্যের যোগান একজন মাত্র বিক্রেতা বা একটি মাত্র উৎপাদন প্রতিষ্ঠান 'একচেটিয়া বাজার' নিয়ন্ত্রণ করে। এ বাজারে একজন মাত্র বিক্রেতা দ্রব্যের যোগানের হ্রাস-বৃদ্ধি ঘটিয়ে বাজার নিয়ন্ত্রণ করতে পারে। ফলে বিক্রেতা যোগান বাড়িয়ে দাম কমাতে পারে। আরার, যোগান কমিয়ে দাম বাড়াতে পারে। উদ্দীপকের সুচিতে দেখা যায়, বিক্রয়ের পরিমাণ ১ একক হলে তেলের দাম ১৮০ টাকা। বিক্রয়ের পরিমাণ ২ একক হলে প্রতি এককের দাম কমে ১৭০ টাকা হয়। একইভাবে বিক্রয়ের পরিমাণ ৩, ৪ ও ৫ একক হলে তেলের একক প্রতি দাম কমে যথাক্রমে ১৬০, ১৪০ ও ১৩০ টাকা হয়। অর্থাৎ, বিক্রেতা এখানে দ্রব্যের যোগান বৃদ্ধির মাধ্যমে দাম হ্রাস করে বিক্রয় বৃদ্ধি করেছে। একচেটিয়া বাজারে বিক্রয়যোগ্য পণ্যের কোনো নিকট পরিবর্তক থাকে না। তাই একচেটিয়া বাজারে কোনো প্রতিযোগিতার সম্মুখীন হতে হয় না। ফলে এ বাজারে বিক্রেতা ইচ্ছা মতো দ্রব্যের দাম ধার্য করে অস্বাভাবিক মুনাফা অর্জন করে থাকে। তাই একচেটিয়া কারবারিকে দাম সৃষ্টিকারীও বলা হয়। উদ্দীপকে তেলের বাজারে একচেটিয়া বাজারের সব বৈশিষ্ট্যই বিদ্যমান। তাই উক্ত বাজারটি একচেটিয়া বাজার।"
        }
      ]
    },
    {
      "number": "6",
      "uddipok": "একটি ফার্মের স্বল্পকালীন ভারসাম্য নিম্নের চিত্রের মাধ্যমে দেখানো হলো-",
      "tag": "CB 22",
      "sub_questions": [
        {
          "label": "ক",
          "question": "বাজার কাকে বলে?",
          "explanation": "ক্রেতা ও বিক্রেতার দরকষাকষিতে নির্দিষ্ট দামে কোনো দ্রব্যের ক্রয়- বিক্রয়কে বাজার বলে।"
        },
        {
          "label": "খ",
          "question": "পূর্ণ প্রতিযোগিতায় ফার্মকে দাম গ্রহীতা বলা হয়'- ব্যাখ্যা করো।",
          "explanation": "পূর্ণ প্রতিযোগিতামূলক বাজারে নির্ধারিত দাম ফার্ম মেনে নিয়ে উৎপাদন পরিচালনা করে। যে বাজারে অসংখ্য ক্রেতা ও বিক্রেতা দরকষাকষির মাধ্যমে কোনো দ্রব্য ক্রয়-বিক্রয় করে তা পূর্ণ প্রতিযোগিতামূলক বাজার। এ বাজারে অসংখ্য ক্রেতা ও বিক্রেতা থাকায় এককভাবে কেউ দ্রব্যের দামকে প্রভাবিত করতে পারে না। বরং সকল ফার্মই ক্রেতা-বিক্রেতার দরকষাকষিতে নির্ধারিত দাম মেনে নেয়। তাই পূর্ণ প্রতিযোগিতামূলক বাজারে ফার্মকে দাম গ্রহীতা বলা হয়।"
        },
        {
          "label": "গ",
          "question": "উদ্দীপকের আলোকে মুনাফার পরিমাণ নির্ণয় করো।",
          "explanation": "উদ্দীপকে প্রদর্শিত চিত্রে ফার্মের ভারসাম্য অবস্থায় অস্বাভাবিক মুনাফা অর্জন দেখানো হয়েছে। পূর্ণ প্রতিযোগিতামূলক বাজারে ফার্মকে ভারসাম্য অর্জন করতে হলে দুটি শর্ত পূরণ করতে হয়। প্রথমত, পূর্ণ প্রতিযোগিতামূলক বাজারে ভারসাম্য অবস্থায় ফার্মের প্রান্তিক আয় (MR) ও প্রান্তিক ব্যয় (MC) সমান হবে। দ্বিতীয়ত, MR রেখার ঢাল অপেক্ষা MC রেখার ঢাল বেশি হয়। চিত্রে ফার্মটির প্রান্তিক ব্যয় (MC) রেখা E বিন্দুতে প্রান্তিক আয় (MR) রেখাকে নিচের দিক থেকে ছেদ করে ওপরে উঠেছে। ফলে : বিন্দুতে MR = MC এবং MR রেখার ঢাল অপেক্ষা MC রেখার ঢাল বেশি হয়েছে। কাজেই ফার্মটি E বিন্দুতে ভারসাম্য অর্জন করে। এ অবস্থায় ভারসাম্য দাম ও পরিমাণ যথাক্রমে 100 টাকা এবং 100 একক। এই ভারসাম্য পরিমাণ 100 এককে ফার্মটির গড় ব্যয় 50 টাকা। এক্ষেত্রে ফার্মটির মোট আয় (TR) = দাম উৎপাদনের পরিমাণ 100 x 100=10000 মোট ব্যয় (TC) = গড় ব্যয় x উৎপাদনের পরিমাণ= 100x50=5000 মুনাফা ( π \\pi π ) = TR-TC=10000-5000=5000 সুতরাং, TR > TC হওয়ায় ফার্মটি অস্বাভাবিক মুনাফা অর্জন করেছে।"
        },
        {
          "label": "ঘ",
          "question": "১০০ একক উৎপাদন স্তরে গড়ে ব্যয় বৃদ্ধি পেয়ে ১৫০ টাকা হলে, ফার্মের ভারসাম্যের ওপর কী প্রভাব পড়বে- বিশ্লেষণ করো।",
          "explanation": "উদ্দীপকে 100 একক উৎপাদন স্তরে গড় ব্যয় বৃদ্ধি পেয়ে 150 টাকা হলে প্রতিষ্ঠানটি ক্ষতির সম্মুখীন হবে। স্বল্পকালে পূর্ণ প্রতিযোগিতামূলক বাজারে দাম (P) বা গড় আয় (AR) অপেক্ষা গড় ব্যয় (AC) বেশি হলে ফার্ম ক্ষতির সম্মুখীন হয়। এক্ষেত্রে AC > P > AVC হলে তথা দাম, গড় পরিবর্তনশীল ব্যয় (AVC) অপেক্ষা বেশি হলে ফার্ম ক্ষতির সম্মুখীন হয়েও উৎপাদন চালিয়ে যাবে। চিত্রে লক্ষ করা যায়, গড় ব্যয় রেখা AC এর পরিবর্তে AC 1 _1 1 ​ হলে 100 একক উৎপাদনে ফার্মের গড় ব্যয় 150 টাকা হয়। তাই এক্ষেত্রে ফার্মটির মোট আয় (TR) = দাম × উৎপাদনের পরিমাণ= 100 × 100 = 10,000 মোট ব্যয় (TC) = গড় ব্যয় উৎপাদনের পরিমাণ = 150 × 100 = 15,000 ক্ষতি = TC - TR = 15,000-10,000=5000 অর্থাৎ ফার্মটি 5000 টাকা ক্ষতির সম্মুখীন হবে। সুতরাং, উদ্দীপকে 100 একক উৎপাদন স্তরে গড় ব্যয় বৃদ্ধি পেয়ে 150 টাকা হলে প্রতিষ্ঠানটি 5000 টাকা ক্ষতির সম্মুখীন হবে।"
        }
      ]
    },
    {
      "number": "7",
      "uddipok": "‘X’ দেশ অনিয়ন্ত্রিত দামব্যবস্থা উদ্যোগে স্বাধীনতা শ্রেণি বিভক্তি শ্রম বাজারের নমনীয়তা মুক্ত বাজার অর্থনীতি ও বন্টনের সুযোগ ‘Y’ দেশ নিয়ন্ত্রিত দামব্যবস্থা চাহিদার ওপর নিয়ন্ত্রণ স্বতঃস্ফূর্ত উৎপাদন বন্টনে অসমতা শোষণ নেই মুদ্রাস্ফীতি নেই",
      "tag": "CB 22",
      "sub_questions": [
        {
          "label": "ক",
          "question": "অর্থনৈতিক ব্যবস্থা কী?",
          "explanation": "যেসব প্রাতিষ্ঠানিক কাঠামো ও অর্থনৈতিক পরিবেশ দ্বারা মানুষের অর্থনৈতিক পরিবেশ দ্বারা মানুষের অর্থনৈতিক কার্যকলাপ পরিচালিত হয়, তাকে অর্থনৈতিক ব্যবস্থা বলা হয়।"
        },
        {
          "label": "খ",
          "question": "অভাব পূরনে নির্বাচন সমস্যায় পড়তে হয় কেন?",
          "explanation": "সমাজে অভাবের তুলনায় সম্পদ সীমিত হওয়ায় নির্বাচন সমস্যা দেখা দেয়। মানুষের অভাব অসীম। কিন্তু এই অভাব পূরণের সম্পদ সীমিত। তাই কোনো নির্দিষ্ট সময়ে সব অভাব একসাথে পূরণ করা সম্ভব হয় না। আবার সব অভাব সমানগুরুত্বপূর্ণ নয়। তাই ব্যক্তিকে তার অভাবের গুরুত্ব অনুসারে কোনো অভাব পূরণে নির্বাচন সমস্যা দেখা দেয়।"
        },
        {
          "label": "গ",
          "question": "‘X’ দেশে কোন ধরনের অর্থব্যবস্থা বিদ্যমান ব্যাখ্যা করো।",
          "explanation": "উদ্দীপকের ‘X’ দেশ ধনতান্ত্রিক অর্থব্যবস্থার বিদ্যমান। ধনতান্ত্রিক অর্থব্যবস্থায় উৎপাদনের উপকরণগুলোর ব্যক্তিগত মালিকানায় থাকে। সরকারি হস্তক্ষেপ ছাড়া অবাধ দাম প্রক্রিয়ার মাধ্যমে বাজার পরিচালিত হয়। এ অর্থব্যবস্থায় ব্যক্তিগত মুনাফা লাভের উদ্দেশ্যে সমস্ত অর্থনৈতিক কর্মকান্ড পরিচালিত হয়। এখানে মুনফা অর্জনের উদ্দেশ্যেই ব্যক্তি অর্থ বিনিয়োগ করে থাকে। ব্যক্তিগত স্বার্থ ও পছন্দের স্বাধীনতা ধনতান্ত্রিক অর্থনীতিতে প্রতিযোগিতামূলক পরিবেশ সৃষ্টি করে। উদ্দীপকে ‘X’ দেশে বাজারব্যবস্থায় স্বয়ংক্রিয়ভাবে দাম নির্ধারিত হয়। ব্যক্তিগত উদ্যোগে সব অর্থনৈতিক কর্মকান্ড পরিচালিত হয়। এছাড়া ব্যক্তিগত মুনাফা লাভের উদ্দেশ্যেই সেখানে সমস্ত অর্থনৈতিক কর্মকান্ড পরিচালিত হয়। ফলে সেখানে শ্রেণি বিভক্তি প্রকট রয়েছে। এ অর্থব্যবস্থায় উত্তরাধিকার সূত্রে সম্পদ প্রাপ্তি ও বন্টন হয়ে থাকে। এছাড়া সেখানে মুক্ত বাজার অর্থনীতি বিদ্যমান। আর এ সব বৈশিষ্ট্য ধনতানিত্রক অর্থব্যবস্থার সাথে সাদৃশ্যপূর্ণ। সুতরাং বলা যায়, ‘X’ দেশের অর্থব্যবস্থা ধনতান্ত্রিক অর্থব্যবস্থার অনুরূপ।"
        },
        {
          "label": "ঘ",
          "question": "কোন দেশের অর্থব্যবস্থাকে তুমি সর্বাধিক উত্তম বলে মনে করো? উদ্দীপকের আলোকে বিশ্লেষণ করো।",
          "explanation": "‘X’ দেশে ধনতান্ত্রিক অর্থব্যবস্থা এবং ‘Y’ দেশে সমাজতান্ত্রিক অর্থব্যবস্থা প্রচলিত রয়েছে। ধনতান্ত্রিক অর্থব্যবস্থায় উৎপাদনের উপকরণ ব্যক্তি মালিকানাধীন। এ অর্থব্যবস্থায় বেসরকারি উদ্যোগে, সরকারি হস্তক্ষেপ ছাড়া স্বয়ংক্রিয় দামব্যবস্থার মাধ্যমে যাবতীয় অর্থনৈতিক কার্যক্রম পরিচালিত হয়। অপরদিকে, সমাজতান্ত্রিক অর্থব্যবস্থায় সমাজের অধিকাংশ সম্পদ ও উৎপাদনের উপকরণের ওপর রাষ্ট্রের মালিকানা প্রতিষ্ঠিত থাকে। এ অর্থব্যবস্থায় সবকিছু সরকারি নির্দেশে পরিচালিত হয়। উদ্দীপকে ‘X’ দেশে উদ্যোগের স্বাধীনতা ও অনিয়ন্ত্রিত দামব্যবস্থা বিদ্যমান। তাই ‘X’ দেশটি ধনতান্ত্রিক অর্থব্যবস্থার দেশ। পক্ষান্তরে, ‘Y’ দেশে নিয়ন্ত্রিত দামব্যবস্থা, ভোক্তার চাহিদার ওপর সরকারের নিয়ন্ত্রণ বিদ্যমান। এছাড়া এ অর্থব্যবস্থায় বন্টনের অসমতা, শ্রেণি শোষণ ও মুদ্রাস্ফীতি নেই। তাই ‘Y’ দেশে সমাজতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থায় বিভিন্ন উৎপাদনকারীর মধ্যে অবাধ প্রতিযোগিতা বিরাজ করে। উৎপাদনকারীরা সর্বাপেক্ষা কম খরচে বেশি উৎপাদন করার চেষ্টা করে। ফলে উৎপাদন ব্যয় কম হয় এবং দ্রব্যমূল্যের উর্ধ্বগতি হ্রাস পায়। ধনতান্ত্রিক অর্থব্যবস্থায় প্রত্যেক ক্রেতা স্বাধীনভাবে তার রুচি ও ইচ্ছা অনুযায়ী দ্রব্যসামগ্রী ভোগ করতে পারে। অন্যদিকে, সমাজতান্ত্রিক অর্থব্যবস্থায় সরকারের নিয়ন্ত্রণে প্রায় সবকিছু পচিালিত হয়। এখানে ভোক্তার স্বাধীনতা সীমিত থাকে। ব্যক্তিগত মুনাফা অনুপস্থিত থাকে। ফলে এখানে ভোক্তার স্বাধীনতা খর্ব হয়। সুতরাং বলা যায়, উভয় অর্থব্যবস্থার মধ্যে ‘X’ দেশে অর্থব্যবস্থা তথা ধনাতান্ত্রিক অর্থব্যবস্থাকে সর্বাধিক উত্তম বলে আমি মনে করি।"
        }
      ]
    },
    {
      "number": "8",
      "uddipok": "একটি অর্থনীতির মুদ্রা বাজারের তথ্য নিম্নে দেওয়া হলো: মোট বিহিত মুদ্রার পরিমাণ (M) = ৬০০ মুদ্রার প্রচলন গতি (V) = ৪০ ব্যাংক মুদ্রার পরিমাণ (M) = ৩০০ ব‍্যাংক মুদ্রার প্রচলন গতি (V') = ৪০ লেনদেনের পরিমাণ (T) = ১০০০",
      "tag": "CB 22",
      "sub_questions": [
        {
          "label": "ক",
          "question": "মুদ্রা কী?",
          "explanation": "যে বস্তু বিনিময়ের মাধ্যম হিসাবে সকলের নিকট গ্রহণযোগ্য এবং মূল্যের পরিমাপ হিসাবে কাজ করে তাই মুদ্রা।"
        },
        {
          "label": "খ",
          "question": "'মোবাইল ব্যাংকিং সাধারণ জনগণের কাছে সহজতর'- ব্যাখ্যা করো।",
          "explanation": "মোবাইল ব্যাংকিং একটি সহজ ও যুগপোযোগী ব্যাংকিং পদ্ধতি। মোবাইল ব্যাংকিং-এর মাধ্যমে স্বল্প খরচে ও স্বল্প সময়ে আর্থিক সেবা প্রান্তিক জনগোষ্ঠীর কাছে পৌঁছে দেওয়া যায়। এ ব্যাংকিং-এর মাধ্যমে দেশের প্রত্যন্ত অঞ্চলে থেকেও দেশের যেকোনো প্রান্তে ব্যাংকিং কার্যক্রম পরিচালনা করা যায়। ঘরে বসেই দিন-রাত ২৪ ঘণ্টা মোবাইলের মাধ্যমে লেনদেন সম্পূর্ণ করা যায়। আর এ কার্যক্রম পরিচালনা করা অত্যন্ত সহজ ও সময় সাশ্রয়ী। তাই মোবাইল ব্যাংকিং জনগণের নিকট খুব সহজতর ।"
        },
        {
          "label": "গ",
          "question": "উদ্দীপকের আলোকে দামস্তর নির্ণয় করো।",
          "explanation": "উদ্দীপকের তথ্যের আলোকে ফিশারের বিনিময় সমীকরণ ব্যবহার করে দামস্তর নির্ণয় করা যায়। ফিশারের মুদ্রার পরিমাণ তত্ত্ব অনুসারে ভারসাম্য অবস্থায় অর্থের চাহিদা ও যোগান সমান হয়। অর্থাৎ PT = MV + M'V' হয়। এটিই অর্থের বিনিময় সমীকরণ নামে পরিচিত। এক্ষেত্রে PT হলো অর্থের চাহিদা এবং MV + M'V' হলো অর্থের যোগান । উদ্দীপকে, মোট বিহিত মুদ্রার পরিমাণ (M) = ৬০০; অর্থের প্রচলন গতি (v) = ৪০ এবং লেনদেনের পরিমাণ (T) = ১,০০০ দেওয়া আছে । এছাড়া, ব্যাংক মুদ্রার পরিমাণ (M') = ৩০০ এবং ব্যাংক মুদ্রার প্রচলন গতি (V') = ৪০ দেওয়া আছে। এক্ষেত্রে, ∴ P T = M V + M M ′ \\therefore \\mathrm{PT}=\\mathrm{MV}+\\mathrm{M} \\mathrm{M}^{\\prime} ∴ PT = MV + M M ′ বা, P = M V + M ′ V ′ T P=\\frac{M V+M^{\\prime} V^{\\prime}}{T} P = T M V + M ′ V ′ ​ বা, P = ৬০০ × ৪০ + ৩০০ × ৪০ ১০০০ \\mathrm{P}=\\frac{৬০০ \\times ৪০+৩০০ \\times ৪০}{১০০০} P = ১০০০ ৬০০ × ৪০ + ৩০০ × ৪০ ​ বা, P = ৩৬ , ০০০  ১ 000 P=\\frac{ ৩৬, ০০০}{\\ ১000} P =   ১ 000 ৩৬ , ০০০ ​ বা, P = ৩৬ ⌋ \\left.P=৩৬\\right\\rfloor P = ৩৬ ⌋ ∴ P = \\therefore \\mathrm{P}= ∴ P = ৩৬ এটিই হলো উদ্দীপকের তথ্যের আনোকে ভারসাম্য দামস্তর।"
        },
        {
          "label": "ঘ",
          "question": "মুদ্রার পরিমাণ দ্বিগুণ হলে অর্থের মূল্যের ওপর কী প্রভাব পড়বে? ব্যাখ্যা করো ।",
          "explanation": "উদ্দীপকে মুদ্রার পরিমাণ দ্বিগুণ হলে অর্থের মূল্য হ্রাস পাবে। অর্থনীতিবিদ আরভিং ফিশারের মতে, অর্থের পরিমাণের সাথে দামস্তরের সম্পর্ক সমানুপাতিক হয়। আবার, দামস্তরের সাথে অর্থের মূল্য (Vm) এর সম্পর্ক হয় বিপরীত। এ অবস্থায় অর্থের পরিমাণ দ্বিগুণ হলে অর্থের মূল্য অর্ধেক হবে । উদ্দীপকে উল্লিখিত মোট বিহিত মুদ্রার পরিমাণ (M) ৬০০ কে, দ্বিগুণ করলে ১,২০০ হবে। এছাড়া ব্যাংক মুদ্রার পরিমাণ ( M’) = ৩০০ কে দ্বিগুণ করলে ৬০০ হবে। অর্থাৎ M = ১,২০০ এবং (M’) = ৬০০ হবে। M M’ V V’ T P   =   M V   + M ′ V ′ T P\\ =\\ \\frac{MV\\ +M'V'}{T} P   =   T M V   + M ′ V ′ ​ V a = ১ P V_a=\\frac{১}{P} V a ​ = P ১ ​ ৬০০ ৩০০ ৪০ ৪০ P = ৬০০ × ৪০ + ৩০০ × ৪০ ১০০০ = ৩৬ \\begin{aligned} P & =\\frac{৬০০ \\times ৪০+৩০০ \\times ৪০}{১০০০} \\\\ & =৩৬\\end{aligned} P ​ = ১০০০ ৬০০ × ৪০ + ৩০০ × ৪০ ​ = ৩৬ ​ V m l = ১ ৩৬ V_ml=\\frac{১}{৩৬} V m ​ l = ৩৬ ১ ​ = ০.০২৮ ১২০০ ৬০০ ৪০ ৪০ ১০০০ P = ১২০০ × ৪০ + ৬০০ × ৪০ ১০০০ = ৭২ \\begin{aligned} P & =\\frac{১২০০ \\times ৪০+৬০০ \\times ৪০}{১০০০} \\\\ & =৭২\\end{aligned} P ​ = ১০০০ ১২০০ × ৪০ + ৬০০ × ৪০ ​ = ৭২ ​ V m ২ = ১ ৭২ V_m২=\\frac{১}{৭২} V m ​ ২ = ৭২ ১ ​ =০.০১৪ ওপরের টেবিলে দেখা যায়, বিহিত মুদ্রার পরিমাণ (M) এবং ব্যাংক পরিমাণ (M') দ্বিগুণ করা হয়েছে। অর্থাৎ অর্থের যোগান দ্বিগুণ করা হয়েছে। এমতাবস্থায়, দামস্তর (P) ৩৬ থেকে বৃদ্ধি পেয়ে ৭২ হয়েছে। অর্থাৎ দ্বিগুণ হয়েছে। তখন অর্থের মূল্য (Vm1) ০.০২৮ থেকে হ্রাস পেয়ে (Vm2) ০.০১৪ হয়েছে। অর্থাৎ (Vm) হ্রাস পেয়ে অর্ধেক হয়েছে। সুতরাং বলা যায়, অর্থের পরিমাণ দ্বিগুণ হলে দামস্তর দ্বিগুণ বৃদ্ধি পায় এবং অর্থের মূল্য হ্রাস পেয়ে অর্ধেক হয়।"
        }
      ]
    },
    {
      "number": "9",
      "uddipok": "বাণিজ্যিক ব্যাংক 'X' এর প্রাথমিক আমানত ৫০০০ টাকা। ব্যাংকের প্রয়োজনীয় বৈধ রিজার্ভ ১০%। কিন্তু দেশে বিদ্যমান মুদ্রাস্ফীতি নিয়ন্ত্রণে কেন্দ্রীয় ব্যাংকে রিজার্ভ হার বৃদ্ধি করে ২০% করেছে।",
      "tag": "CB 22",
      "sub_questions": [
        {
          "label": "ক",
          "question": "অর্থের মূল্য কী?",
          "explanation": "একটি নির্দিষ্ট পরিমাণ অর্থ দ্বারা যে পরিমাণ পণ্য বা সেবা ক্রয় করা যায় তাকে অর্থের মূল্য বলা হয়।"
        },
        {
          "label": "খ",
          "question": "দামস্তরের পরিবর্তনে ব্যবসা বাণিজ্যের গতি প্রকৃতি পরিবর্তন হয়- ব্যাখ্যা করো ।",
          "explanation": "দামস্তর দ্বারা ব্যবসা বাণিজ্য প্রভাবিত হয়। দ্রব্যের দামস্তর বৃদ্ধি পেলে ব্যবসায়ীদের মুনাফার পরিমাণ বৃদ্ধি পায়। ব্যবসায়ীরা অধিক মুনাফার আশায় বিনিয়োগের পরিমাণ বৃদ্ধি করে। ফলে ব্যবসা-বাণিজ্য সম্প্রসারিত হয়। আবার, দামস্তর কমলে ব্যবসায়ীদের মুনাফার পরিমাণ কমে যায়। ফলে তারা বিনিয়োগে নিরুৎসাহিত হয়। এতে ব্যবসা-বাণিজ্য সংকুচিত হয়। অর্থাৎ বলা যায় দামস্তর বৃদ্ধি পেলে ব্যবসা-বাণিজ্যে ধনাত্মক প্রভাব পড়ে। আবার, দামস্তর হ্রাস পেলে ব্যবসা-বাণিজ্যে ঋণাত্মক প্রভাব পড়ে।"
        },
        {
          "label": "গ",
          "question": "উদ্দীপক হতে বৈধ রিজার্ভ ১০%-এর ক্ষেত্রে সৃষ্ট ঋণ আমানতের পরিমাণ কত?",
          "explanation": "দেশের সকল বাণিজ্যিক ব্যাংক মিলে প্রাথমিক আমানতের কয়েকগুণ ঋণ সৃষ্টি করতে পারে। বাণিজ্যিক ব্যাংক প্রাথমিক আমানতের একটি নির্দিষ্ট অংশ কেন্দ্রীয় ব্যাংকে রিজার্ভ হিসেবে জমা রেখে বাকি অংশ ঋণপ্রদান করে থাকে। আর যে প্রক্রিয়ায় বাণিজ্যিক ব্যাংক ঋণপ্রদান কার্যক্রম চালায় তাকে ঋণসৃজন প্রক্রিয়া বলে। উদ্দীপকে 'X' বাণিজ্যিক ব্যাংকের প্রাথমিক আমানত ৫,০০০ টাকা। ব্যাংকের প্রয়োজনীয় বৈধ রিজার্ভ ১০% হলে মোট আমানতের পরিমাণ নিম্নরূপ: এখানে, মোট আমানত = TD প্রাথমিক আমানত (PD) = ৫০০০ রিজার্ভ হার (Rr) = ১০% আমরা জানি, মোট আমানত (TD) = ৫ , ০০০ {  ১  ১ − (  ১ − R r ) } = ৫ , ০০০ {  ১  ১ − (  ১ −  ১ 0 ১০০ ) } \\begin{array}{l}=৫,০০০\\left\\{\\frac{\\ ১}{\\ ১-(\\ ১-R r)}\\right\\} \\\\ =৫,০০০\\left\\{\\frac{\\ ১}{\\ ১-\\left(\\ ১-\\frac{\\ ১ 0}{১০০}\\right)}\\right\\}\\end{array} = ৫ , ০০০ {   ১ − (   ১ − R r )   ১ ​ } = ৫ , ০০০ {   ১ − (   ১ − ১০০   ১ 0 ​ )   ১ ​ } ​ = ৫ , ০০০ {  ১  ১ − (  ১ 00 − ১ 0  ১ 00 ) } =৫,০০০\\left\\{\\frac{\\ ১}{\\ ১-\\left(\\frac{\\ ১ 00-১0}{\\ ১ 00}\\right)}\\right\\} = ৫ , ০০০ {   ১ − (   ১ 00   ১ 00 − ১ 0 ​ )   ১ ​ } = ৫ , ০০০ {  ১  ১ − ৯ 0  ১ 00 } =৫,০০০\\left\\{\\frac{\\ ১}{\\ ১-\\frac{৯0}{\\ ১ 00}}\\right\\} = ৫ , ০০০ {   ১ −   ১ 00 ৯ 0 ​   ১ ​ } = ৫ , ০০০ ( ১ ১ O ১০ ) = ৫ , ০০০ × ১ × ১ 0 \\begin{array}{}=৫,০০০\\left(\\frac{\\mathrm{১}}{\\frac{\\mathrm{১} O}{\\mathrm{১০}}}\\right) \\\\=৫,০০০ \\times \\mathrm{১} \\times \\mathrm{১} 0\\end{array} = ৫ , ০০০ ( ১০ ১ O ​ ১ ​ ) = ৫ , ০০০ × ১ × ১ 0 ​ = ৫০,০০০ টাকা : মোট সৃষ্ট আমানত = (৫০,০০০ - ৫,০০০) টাকা = ৪৫,০০০ টাকা অতএব বলা যায়, ১০% বৈধ রিজার্ভের ক্ষেত্রে সৃষ্ট ঋণ আমানতের পরিমাণ ৪৫,০০০ টাকা ।"
        },
        {
          "label": "ঘ",
          "question": "কেন্দ্রীয় ব্যাংকের রিজার্ভ হার বৃদ্ধির ফলে ঋণ সৃষ্টির ক্ষেত্রে কীরূপ প্রভাব পড়বে বলে মনে করো ?",
          "explanation": "কেন্দ্রীয় ব্যাংক রিজার্ভ অনুপাত বৃদ্ধি করলে ঋণের পরিমাণ কমবে। অন্যান্য অবস্থা অপরিবর্তিত থাকা অবস্থায় কেন্দ্রীয় ব্যাংক রিজার্ভের পরিমাণ বাড়িয়ে দিলে বাণিজ্যিক ব্যাংকের ঋণপ্রদান ক্ষমতা হ্রাস পায়। তখন দেশে অর্থের যোগান কমে যায়। ফলে মুদ্রাস্ফীতিও কমে যায়। উদ্দীপকে কেন্দ্রীয় ব্যাংক বৈধ রিজার্ভ ১০% থেকে বৃদ্ধি করে ২০% হলে মোট আমানতের পরিমাণ নিম্নরূপ: এখানে, মোট আমানত = TD প্রাথমিক আমানত (PD) = ৫০০০ রিজার্ভ হার (Rr) = ২০% আমরা জানি, মোট আমানত (TD) = ৫ , ০০০ {  ১  ১ − (  ১ − R r ) } = ৫ , ০০০ {  ১  ১ − (  ১ −  ২ 0 ১০০ ) } \\begin{array}{l}=৫,০০০\\left\\{\\frac{\\ ১}{\\ ১-(\\ ১-R r)}\\right\\} \\\\ =৫,০০০\\left\\{\\frac{\\ ১}{\\ ১-\\left(\\ ১-\\frac{\\ ২ 0}{১০০}\\right)}\\right\\}\\end{array} = ৫ , ০০০ {   ১ − (   ১ − R r )   ১ ​ } = ৫ , ০০০ {   ১ − (   ১ − ১০০   ২ 0 ​ )   ১ ​ } ​ = ৫ , ০০০ {  ১  ১ − (  ১ 00 − ২ 0  ১ 00 ) } =৫,০০০\\left\\{\\frac{\\ ১}{\\ ১-\\left(\\frac{\\ ১ 00-২0}{\\ ১ 00}\\right)}\\right\\} = ৫ , ০০০ {   ১ − (   ১ 00   ১ 00 − ২ 0 ​ )   ১ ​ } = ৫ , ০০০ {  ১  ১ − ৮ 0  ১ 00 } =৫,০০০\\left\\{\\frac{\\ ১}{\\ ১-\\frac{৮0}{\\ ১ 00}}\\right\\} = ৫ , ০০০ {   ১ −   ১ 00 ৮ 0 ​   ১ ​ } = ৫ , ০০০ ( ১ ২ O ১০০ ) = ৫ , ০০০ × ১ × ৫ \\begin{array}{}=৫,০০০\\left(\\frac{\\mathrm{১}}{\\frac{\\mathrm{২} O}{\\mathrm{১০০}}}\\right) \\\\=৫,০০০ \\times \\mathrm{১} \\times \\mathrm{৫} \\end{array} = ৫ , ০০০ ( ১০০ ২ O ​ ১ ​ ) = ৫ , ০০০ × ১ × ৫ ​ = ২৫,০০০ টাকা মোট আমানত (TD) = ২৫,০০০ টাকা । অর্থাৎ সৃষ্ট আমানত (D) = TD - PD = (২৫,০০০ - ৫,০০০) টাকা = ২০,০০০ টাকা সুতরাং বলা যায়, রিজার্ভের পরিমাণ ১০% থেকে ২০% করায় মোট সৃষ্ট আমানতের পরিমাণ কমছে। ফলে বাণিজ্যিক ব্যাংকগুলোর ঋণদান ক্ষমতা হ্রাস পাবে। অর্থের যোগান কমবে এবং এটি মুদ্রাস্ফীতি রোধ করতে সহায়ক হবে।"
        }
      ]
    },
    {
      "number": "10",
      "uddipok": "মি. অর্ণব ৪০ টাকা দামে ১০ কেজি আম ক্রয় করেন। দাম বৃদ্ধি পেয়ে ৬০ টাকা হলে তিনি ৬ কেজি আম ক্রয় করেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "দ্রব্যের দামের শতকরা পরিবর্তনের ফলে চাহিদার যে শতকরা পরিবর্তন ঘটে তার অনুপাতকে চাহিদার স্থিতিস্থাপকতা বলে।"
        },
        {
          "label": "খ",
          "question": "",
          "explanation": "পরিবর্তক দ্রব্যের ক্ষেত্রে দাম ও চাহিদার সমমুখী সম্পর্কের কারণে চাহিদা বিধি কার্যকর হয় না। একটি দ্রব্যের পরিবর্তে অন্য একটি ভোগ করে সমান উপযোগ পেলে দ্রব্য দুটি একে অপরের পরিবর্তক দ্রব্য। এ ধরনের দ্রব্যের ক্ষেত্রে একটির দাম বৃদ্ধি পেলে অপরটির দাম বেড়ে যায়। যেমন: চা ও কফি। এক্ষেত্রে যদি চায়ের দাম বাড়ে তাহলে কফির চাহিদা তথা ভোগ বৃদ্ধি পাবে। এজন্য পরিবর্তক দ্রব্যের ক্ষেত্রে দাম ও চাহিদার বিপরীতমুখী সম্পর্ক থাকে না। অর্থাৎ এ ক্ষেত্রে দাম ও চাহিদার মধ্যে সমমুখী সম্পর্ক বিরাজ করে। তাই পরিবর্তক দ্রব্যের ক্ষেত্রে চাহিদা বিধি কার্যকর হয় না।"
        },
        {
          "label": "গ",
          "question": "",
          "explanation": "চাহিদা বিধির জ্যামিতিক প্রকাশ হলো চাহিদা রেখা। 'চাহিদা বিধি অনুযায়ী, অন্যান্য অবস্থা অপরিবর্তিত থেকে কোনো নির্দিষ্ট সময়ে কোনো দ্রব্যের দাম কমলে চাহিদা বাড়ে। আবার, দাম বাড়লে চাহিদা কমে। অর্থাৎ, দাম ও চাহিদার মধ্যে বিপরীত সম্পর্ক বিদ্যমান। দ্রব্যের দাম ও চাহিদার মধ্যে এই বিপরীত সম্পর্কই হলো চাহিদা বিধি। আর এ বিধি যখন রেখা চিত্রের মাধ্যমে প্রকাশ করা হয় তখন তা চাহিদা রেখা। উদ্দীপকের মি. অর্ণব ৪০ টাকা দামে ১০ কেজি আম ক্রয় করেন। দাম বৃদ্ধি পেয়ে ৬০ টাকা হলে ৬ কেজি কিনেন। যা চাহিদা বিধিকে নির্দেশ করে। মি. অর্ণবের তথ্যের আলোকে চাহিদা রেখা নিম্নরূপ- চিত্রের ভূমি অক্ষে (OX) চাহিদার পরিমাণ ও লম্ব অক্ষে (OY) দাম নির্দেশ করা হয়েছে। উদ্দীপকে দ্রব্যের দাম যখন ৪০ টাকা তখন চাহিদার পরিমাণ ১০ কেজি, যা চিত্রে বিন্দু দ্বারা নির্দেশিত। দাম বেড়ে যখন ৬০ টাকা হয় তখন চাহিদা পরিমাণ কমে ৬ কেজি হয়, যা চিত্রে ৮ বিন্দু দ্বারা দেখানো হয়েছে। এখন a ও ৮ বিন্দু যুক্ত করে DD' চাহিদা রেখা পাওয়া যায়। এটি হলো উদ্দীপকে মি. অর্ণবের তথ্যের আলোকে অঙ্কিত চাহিদা রেখা।"
        },
        {
          "label": "ঘ",
          "question": "",
          "explanation": "দামের আপেক্ষিক পরিবর্তনের ফলে চাহিদার যে আপেক্ষিক পরিবর্তন হয় তাকে চাহিদার স্থিতিস্থাপকতা বলে। দামের পরিবর্তনের ফলে চাহিদার পরিবর্তন ঘটে। কিন্তু এই পরিবর্তনের হার সব সময় সমান হয় না। দামের পরিবর্তন অপেক্ষা চাহিদার পরিবর্তন কখনও বেশি, কম, সমান বা শূন্য ও অসীম হতে পারে। উদ্দীপকে অর্ণব ৪০ টাকা দরে ১০ কেজি আম ক্রয় করেন। দাম বৃদ্ধি পেয়ে ৬০ টাকা হলে তিনি ৬ কেজি আম ক্রয় করেন। এক্ষেত্রে, প্রাথমিক দাম, P 0 = 80 P_{0}=80 P 0 ​ = 80 টাকা, পরিবর্তিত দাম P 1 = P_{1}= P 1 ​ = ৬০ টাকা ∴ Δ P = P 1 − P 0 = (  ৬০ - 8০) = ২০  Q 0 =  ১০ কেজি,  Q 1 =  ৬ কেজি  ∴ Δ Q = Q 1 − Q 0 = (  ৬ - ১০)  = − 8 \\begin{array}{l} \\therefore \\Delta \\mathrm{P}=\\mathrm{P}_{1}-\\mathrm{P}_{0} \\\\ =(\\text { ৬০ - 8০) = ২০ } \\\\ \\mathrm{Q}_{0}=\\text { ১০ কেজি, } \\mathrm{Q}_{1}=\\text { ৬ কেজি } \\\\ \\therefore \\Delta \\mathrm{Q}=\\mathrm{Q}_{1}-\\mathrm{Q}_{0} \\\\ =(\\text { ৬ - ১০) }=-8 \\end{array} ∴ Δ P = P 1 ​ − P 0 ​ = (   ৬০  - 8 ০ ) =  ২০   Q 0 ​ =   ১০   কেজি ,  Q 1 ​ =   ৬   কেজি   ∴ Δ Q = Q 1 ​ − Q 0 ​ = (   ৬  -  ১০ )  = − 8 ​ এখানে, Δ P = \\Delta \\mathrm{P}= Δ P = দামের পরিবর্তন Δ Q = \\Delta Q= Δ Q = চাহিদার পর্লিমাণের পরিমাণের পরিবর্তন সুতরাং, চাহিদার স্থিতিস্থাপকতা, E d = Δ Q Δ P ⋅ P 0 Q 0 \\mathrm{E}_{\\mathrm{d}}=\\frac{\\Delta \\mathrm{Q}}{\\Delta \\mathrm{P}} \\cdot \\frac{\\mathrm{P}_{0}}{\\mathrm{Q}_{0}} E d ​ = Δ P Δ Q ​ ⋅ Q 0 ​ P 0 ​ ​ = − ৪ ২ 0 ⋅ ৪ 0 ১ 0 = − ৪ ৫   =\\frac{-৪}{২0} \\cdot \\frac{৪0}{১0}=-\\frac{৪}{৫} \\text { } = ২ 0 − ৪ ​ ⋅ ১ 0 ৪ 0 ​ = − ৫ ৪ ​   ∴ E d = − ৪ ৫ < 1. [ ( − ) \\therefore \\mathrm{E}_{\\mathrm{d}}=-\\frac{৪}{৫}<1 . \\mathrm{[}(-) ∴ E d ​ = − ৫ ৪ ​ < 1. [( − ) ঋণাত্মক চিহ্ন অবজ্ঞা করে]। E d < 1 \\mathrm{E}_{\\mathrm{d}}<1 E d ​ < 1 হওয়ায় দ্রব্যটির চাহিদা অস্থিতিস্থাপক। কারণ কোনো দ্রব্যের চাহিদার স্থিতিস্থাপকতা ১ এর চেয়ে কম হলে তার চাহিদা অস্থিতিস্থাপক বলে গণ্য হয়। এক্ষেত্রে দামের শতকরা পরিবর্তনের চেয়ে চাহিদার শতকরা পরিবর্তন কম হয়। সাধারণত নিত্যপ্রয়োজনীয় দ্রব্যের ক্ষেত্রে এরূপ অবস্থা সৃষ্টি হয়। উদ্দীপকের দ্রব্যটির চাহিদার স্থিতিস্থাপকতা ১ এর চেয়ে কম, অর্থাৎ অস্থিতিস্থাপক। তাই দ্রব্যটিকে একটি নিত্যপ্রয়োজনীয় দ্রব্য বলা যায়।"
        }
      ]
    },
    {
      "number": "11",
      "uddipok": "একটি ফার্মের উৎপাদন সম্পর্কিত তথ্য নিচে দেওয়া হলো উৎপাদনের পরিমাণ (Q) (একক) মোট ব্যয় (TC) (টাকা) ১ ২০ ২ ২৫ ৩ ২৯ ৪ ৪০ ৫ ৫৬",
      "tag": "CB 22",
      "sub_questions": [
        {
          "label": "ক",
          "question": "উৎপাদন অপেক্ষক কী?",
          "explanation": "উৎপাদন অপেক্ষক (Production Function) হলো একটি গাণিতিক সম্পর্ক যা নির্দিষ্ট সময়ের মধ্যে প্রবেশকৃত উপকরণসমূহ (Input) ব্যবহার করে যে পরিমাণ উৎপাদন (Output) হবে তা প্রকাশ করে।"
        },
        {
          "label": "খ",
          "question": "একচেটিয়া বাজারে গড় আয় ও প্রান্তিক আয় সমান হয় না কেন?",
          "explanation": "একচেটিয়া বাজারে একই ফার্মই দাম নির্ধারণ করে, এবং বেশি পণ্য বিক্রি করতে হলে তাকে দামের হ্রাস করতে হয়। এই কারণে: গড় আয় (AR): মোট আয় ÷ বিক্রয় পরিমাণ = মূল্য (Price) প্রান্তিক আয় (MR): অতিরিক্ত ১ একক বিক্রি করলে আয় কত বাড়ে। 🔹 একচেটিয়ায়, অতিরিক্ত পণ্য বিক্রি করতে গেলে মূল্য কমাতে হয়, ফলে: > MR < AR যখন একটি অতিরিক্ত পণ্য বিক্রি হয়, সেটির দাম কমার কারণে আগে বিক্রি হওয়া পণ্যের থেকেও আয় কমে যায়।"
        },
        {
          "label": "গ",
          "question": "উদ্দীপকের আলোকে প্রান্তিক ব্যয় রেখা অঙ্কন করো।",
          "explanation": "প্রথমে নিচের ছকে প্রান্তিক ব্যয় (MC) নির্ণয় করি: উৎপাদন (Q) মোট ব্যয় (TC) প্রান্তিক ব্যয় (MC) = ΔTC/ΔQ 1 20 - 2 25 (25-20)/(2-1) = 5 3 29 (29-25)/(3-2) = 4 4 40 (40-29)/(4-3) = 11 5 56 (56-40)/(5-4) = 16 📈 MC রেখা অঙ্কনের নির্দেশনা: অনুভূমিক অক্ষ: উৎপাদনের পরিমাণ (Q) উল্লম্ব অক্ষ: প্রান্তিক ব্যয় (MC) প্রতিটি Q মানে সংশ্লিষ্ট MC পয়েন্ট বসিয়ে রেখা আঁকা যাবে।"
        },
        {
          "label": "ঘ",
          "question": "\"প্রান্তিক ব্যয় রেখা গড় ব্যয় রেখাকে সর্বনিম্ন বিন্দুতে ছেদ করে\"- উদ্দীপকের আলোকে বিশ্লেষণ করো।",
          "explanation": ""
        }
      ]
    }
  ]
}