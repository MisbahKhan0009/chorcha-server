{
  "title": "ময়মনসিংহ বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "দ্রব্য কতটুকু উৎপাদন হবে, কোন পদ্ধতিতে উৎপাদন হবে এবং তাদের জন্য উৎপাদন করা হবে তা নির্বাচন করাই হলো সমাজের মৌলিক অর্থনৈতিক সমস্যা।"
        },
        {
          "label": "খ",
          "question": "",
          "explanation": "মিশ্র অর্থব্যবস্থায় সাধারণত স্বয়ংক্রিয় দামব্যবস্থায় বাজার মূল্য নির্ধারিত হয়। মিশ্র অর্থব্যবস্থায় ক্রেতা ও বিক্রেতার পরস্পরিক ক্রিয়া ও প্রতিক্রিয়া দ্বারা বাজারে দাম নির্ধারিত হয়। এক্ষেত্রে বাজারে চাহিদা ও যোগান ভূমিকা রাখে। দ্রব্যের দাম তার চাহিদা ও যোগান নির্ধারিত হলেও দামিস্তরের অতিরিক্ত উর্ধ্বগতি সরকারি হস্তক্ষেপে নিয়ন্ত্রণ করা হয়।"
        },
        {
          "label": "গ",
          "question": "",
          "explanation": "উদ্দীপকে সুযোগ ব্যয়ের কথা বলা হয়েছে। নিম্নে তা ব্যাখ্যা করা হলো :   একটি সম্পদ দ্বারা সাধারণত দুই বা ততোধিক দ্রব্য ও সেবা উৎপাদন করা যায়। যেমন এক খন্ড জমিতে বিভিন্ন ধরনের ফসল উৎপাদন করা সম্ভব। কিন্তু ওই এক জমিতে একটি ফসল উৎপাদন করলে সে সময় অন্য আরেকটি ফসল উৎপাদন করা সম্ভব নয়। ফলে একটি ফসল উৎপাদনের জন্য অন্য ফসল উৎপাদন পরিহার করতে হয়। আর এই একটি ফসল উৎপাদন করার জন্য অপর ফসল উৎপাদন ছেড়ে দেওয়াটাই হলো সুযোগ ব্যয়।   উদ্দীপকের চিত্রে ভূমি অক্ষে X ও লম্ব অক্ষে Y দ্রব্যকে দেখানো হয়েছে। উক্ত সম্পদ দিয়ে যদি শুধু X দ্রব্য উৎপাদন করা হয়, তবে OD পরিমাণ দ্রব্য উৎপাদন সম্ভব। আবার Y দ্রব্য উৎপাদন করা হলে OA পরিমাণ দ্রব্য উৎপাদন হবে। AD রেখাটি হচ্ছে এখানে সুযোগ ব্যয় রেখা। B বিন্দু থেকে C বিন্দুতে অগ্রসর হলে X দ্রব্যের উৎপাদন X 1 X 2 বাড়ার জন্য Y দ্রব্যের উৎপাদন একইসাথে Y 1 Y 2 কমে যাবে। যা সুযোগ ব্যয়।   তাই বলা যায়, উদ্দীপকে সুযোগ ব্যয়ের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে E ও C বিন্দুতে উৎপাদন সম্ভব তবে F বিন্দুতে উৎপাদন অসম্ভব হবে। নিম্নে তা বিশ্লেষণ করা হলো : উৎপাদন সম্ভাবনা রেখার মাধ্যমে বিদ্যমান প্রযুক্তি ও সম্পদের ভিত্তিতে দুটি দ্রব্যের সর্বোচ্চ উৎপাদন জানা যায়। আর এই উৎপাদন সম্ভাবনা রেখার ওপরস্থ কোন বিন্দুতে উৎপাদন করা হলে সেটি পূর্ণ নিয়োগ নির্দেশ করে এবং অন্তঃস্থ কোন বিন্দুতে উৎপাদন করা হলে তা অপূর্ণ নিয়োগ নির্দেশ করে। আবার এই রেখার বহিস্থ: যেকোন বিন্দু অ-অর্জনযোগ্য।    চিত্রে উল্লেখিত তিনটি বিন্দুর মধ্যে E বিন্দুটি রেখাটির একটি অন্তঃস্থ বিন্দু। এই বিন্দুতে উৎপাদন করা সম্ভব। কিন্তু অন্তঃস্থ বিন্দু বিধায় এটিতে অপূর্ণন নিয়োগ প্রকাশ করে। তথা এই বিন্দুতে উৎপাদন যৌক্তিক নয়। অন্যদিকে C বিন্দুটি সম্ভাবনা রেখার মধ্যেকার একটি বিন্দু। অর্থাৎ এই বিন্দুতেও উৎপাদন সম্ভব এবং এটিতে পূর্ণ নিয়োগও প্রকাশ পায়। তথা এটি একটি হবে যৌক্তিক উৎপাদন। অপরদিকে F বিন্দু অ-অর্জনযোগ্য অঞ্চলের মধ্যে, কেননা এটি মূল সম্ভাবনা রেখার বহিস্থ: একটি বিন্দু। তথা উৎপাদন সম্ভব নয়। তাই উপরিউল্লিখিত বিশ্লেষণপূর্বক বলা যায়, E ও C বিন্দুতে উৎপাদন সম্ভব তবে F বিন্দুতে উৎপাদন অসম্ভব হবে।"
        }
      ]
    },
    {
      "number": "2",
      "uddipok": "চাহিদাসূচী লক্ষ্য করো এবং নিচের প্রশ্নগুলোর উত্তর দাও :",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময় নির্দিষ্ট দামে ক্রেতা কোনো একটি দ্রব্য যে পরিমাণ ক্রয় করতে ইচ্ছুক তাকে সেই দ্রব্যের চাহিদা বলে।"
        },
        {
          "label": "খ",
          "question": "",
          "explanation": "ক্রেতার আয়ের সাথে চাহিদার সমমুখী সম্পর্ক বিদ্যমান। দাম স্থির থেকে ক্রেতার আয় বৃদ্ধি পেলে ক্রেতার ক্রয় ক্ষমতা বাড়ে। আবার আয় কমলে তারপর ক্ষমতার হ্রাস পায়। তাই সেই পূর্বের দাম কম পরিমাণ কিনতে ইচ্ছুক থাকে। ফলে চাহিদার হ্রাস পায়। অর্থাৎ ক্রেতার আয় বাড়লে চাহিদা বাড়ে আবার আয় কমলে চাহিদা কমে।"
        },
        {
          "label": "গ",
          "question": "",
          "explanation": "উল্লিখিত সূচী থেকে নিম্নে চাহিদা রেখা অংকন করা হলো:   দ্রব্যের দাম ও চাহিদার মধ্যে কার বিপরীতমুখী সম্পর্কই হলো চাহিদা বিধি। চাহিদা বিধির রেখা চিত্রের প্রকাশই হচ্ছে চাহিদা রেখা। কোন নির্দিষ্ট সময়ে কোন দ্রব্যের দাম কমলে চাহিদা বাড়ে আবার দাম বাড়লে চাহিদা কমে। দ্রব্যের চাহিদা রেখাটি হল : চিত্রে ভূমি অক্ষে চাহিদার পরিমাণ ও লম্ব অক্ষে দাম নির্দেশ করা হয়েছে। দ্রব্যের দাম ৫ টাকা তখন দ্রব্যের চাহিদার পরিমাণ ৩০। এটি চিত্রের a বিন্দু দ্বারা নির্দেশিত হয়েছে। আবার দাম বেড়ে যখন ১০ ও ১৫ টাকা হয় তখন দ্রব্যের চাহিদা ২০ ও ১০ একক হয়। এটি চিত্রের b ও c বিন্দু দ্বারা দেখানো হয়েছে। বিন্দুগুলো যোগ করলে এই উক্ত চাহিদা রেখাটি পাওয়া যায়।"
        },
        {
          "label": "ঘ",
          "question": "",
          "explanation": "দাম স্থির থাকা অবস্থায় ভোক্তার আয় বৃদ্ধি পেলে উদ্দীপকের তথ্যের অনুসারে অঙ্কিত চাহিদা রেখাটি ডানদিকে স্থানান্তরিত হবে। নিম্নে তা ব্যাখ্যা করা হলো:   দ্রব্যের দাম হল ওই দ্রব্যটির চাহিদার প্রধান নির্ধারক। তবে দাম ছাড়াও কোন দ্রব্যের চাহিদা অন্যান্য নির্ধারকের উপর নির্ভর করে। এগুলোর মধ্যে ক্রেতার আয় অন্যতম। দাম অপরিবর্তিত থাকা অবস্থায় ক্রেতার আয় বাড়লে দ্রব্য ক্রয়ের সামর্থ্য বাড়ে। এ অবস্থায় চাহিদা রেখার পরিবর্তন ঘটে।  দাম স্থির রেখে উদ্দীপকের সূচি অনুসারে চাহিদা স্থানান্তরের বিষয়টি চিত্রের মাধ্যমে দেখানো হলো : চিত্রে ভূমি অক্ষে দ্রব্যের চাহিদার পরিমাণ এবং লম্ব অক্ষে দাম পরিমাপ করা হয়েছে। চিত্রে DD0 হলো দ্রব্যটির প্রাথমিক চাহিদা রেখা। এই ক্ষেত্রে দ্রব্যের দাম স্থির থেকে চাহিদা বৃদ্ধি পেলে চাহিদা রেখাটি ডান দিকে স্থানান্তরিত হয়, যা b বিন্দু দিয়ে নির্দেশিত হয়েছে। এতে করে নতুন একটি চাহিদা রেখা DD1 উৎপন্ন হয়েছে।  তাই বলা যায়, দাম স্থির থাকা অবস্থায় ভোক্তার আয় বৃদ্ধি পেলে উদ্দীপকের তথ্যের অনুসারে অঙ্কিত চাহিদা রেখাটি ডানদিকে স্থানান্তরিত হবে।"
        }
      ]
    },
    {
      "number": "3",
      "uddipok": "নিচের চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "MB 23,BB 17",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মধ্যে মানুষের অভাব পূরণের যে ক্ষমতা বা গুণ থাকে তাকে অর্থনীতিতে উপযোগ বলে ।"
        },
        {
          "label": "খ",
          "question": "প্রান্তিক উপযোগ কখন বাড়তে থাকে?",
          "explanation": "ভোগের প্রাথমিক পর্যায়ে প্রান্তিক উপযোগ বাড়তে থাকে । অতিরিক্ত এক একক দ্রব্য ভোগ করলে মোট উপযোগে যে বৃদ্ধি হয় তাকে প্রান্তিক উপযোগ বলে । যদি ভোক্তা একই দ্রব্যের ভোগের পরিমাণ বাড়াতে থাকে তবে ঐ দ্রব্যের প্রান্তিক উপযোগ ক্রমান্বয়ে হ্রাস পায়। তবে ভোক্তা যখন শূন্য থেকে ভোগ বাড়ায় তখন প্রথম পর্যায়ে মোট উপযোগ ক্রমবর্ধমান হারে বাড়ে, অর্থাৎ প্রান্তিক উপযোগ বৃদ্ধি পায়। সুতরাং বলা যায়, ভোগের প্রাথমিক অবস্থায় প্রান্তিক উপযোগ বাড়তে থাকে ।"
        },
        {
          "label": "গ",
          "question": "উদ্দীপকের চিত্র থেকে কীভাবে ক্রমহ্রাসমান প্রান্তিক উপযোগ বিধিটি ব্যাখ্যা করবে?",
          "explanation": "উদ্দীপকের আলোকে নিচে ক্রমহ্রাসমান প্রান্তিক উপযোগ বিধিটি ব্যাখ্যা করা হলো ক্রমহ্রাসমান প্রান্তিক উপযোগ বিধি অনুযায়ী, অন্যান্য বিষয় অপরিবর্তিত থাকা অবস্থায় কোনো ব্যক্তি একটি দ্রব্যের যত বেশি পরিমাণ ভোগ করে, তার নিকট ঐ দ্রব্যের প্রান্তিক উপযোগ ক্রমান্বয়ে হ্রাস পায়। এমনকি একসময় তা শূন্যও হতে পারে। এই বিষয়টিই উদ্দীপকের চিত্রটিতে বর্ণনা করা হয়েছে। রেখাচিত্রে ভূমি অক্ষে (OX) দ্রব্যের একক এবং লম্ব অক্ষে (OY) প্রান্তিক উপযোগ ও দাম পরিমাপ করা হয়েছে। চিত্রে দেখা যায় দ্রব্যের দাম যখন 20 টাকা তখন চাহিদার পরিমাণ হলো 5 একক; প্রান্তিক উপযোগ হলো aa' । দাম কমে যখন 15 টাকা হলো তখন চাহিদার পরিমাণ বেড়ে হলো 10 একক, কিন্তু প্রান্তিক উপযোগ কমে হয়েছে bb’। আবার দাম আরও কমে যখন 10 টাকা হয় তখন চাহিদার পরিমাণ বেড়ে হয় 15 একক এবং প্রান্তিক উপযোগ আরও কমে হয়েছে cc'। সুতরাং এখানে বলা যায়, দাম কমার ফলে কোনো ব্যক্তি কোনো দ্রব্যের যত বেশি পরিমাণ ভোগ করে তার নিকট ঐ দ্রব্যের প্রান্তিক উপযোগ তত কমতে থাকে অর্থাৎ এখানে ক্রমহ্রাসমান প্রান্তিক উপযোগ বিধিটি কার্যকর হয়েছে।"
        },
        {
          "label": "ঘ",
          "question": "উদ্দীপকের চিত্রের MU রেখাটি ভূমি অক্ষকে ছেদ করে আরো নিচে গমন করলে দাম ও প্রান্তিক উপযোগের কীরূপ পরিবর্তন ঘটবে?",
          "explanation": "উদ্দীপকের চিত্রের MU রেখাটি ভূমি অক্ষকে ছেদ করে আরও নিচে গমন করলে দাম ও প্রান্তিক উপযোগ উভয়টিই ঋণাত্মক হবে । রেখাচিত্রে ভূমি অক্ষে দ্রব্যের একক এবং লম্ব অক্ষে প্রান্তিক উপযোগ ও দাম নির্দেশ করা হয়েছে। চিত্রে দেখা যায় দ্রব্যের দাম যখন 20 টাকা তখন চাহিদার পরিমাণ হলো 5 একক এবং প্রান্তিক উপযোগ হলো aa' । দাম কমে যখন 15 টাকা হলো তখন চাহিদার পরিমাণ বেড়ে হলো 10 একক, কিন্তু প্রান্তিক উপযোগ কমে bb′ হয়েছে। আবার দাম আরো কমে যখন 10 টাকা হয়েছে তখন চাহিদার পরিমাণ বেড়ে 15 একক হয়েছে, কিন্তু প্রান্তিক উপযোগ আরো কমে cc' হয়েছে । এখন দ্রব্যের দাম আরও কমে গেলে দ্রব্যের চাহিদা আরও বেড়ে যাবে এবং প্রান্তিক উপযোগ তখন শূন্যও হতে পারে, যা চিত্রে d বিন্দু দ্বারা দেখানো হয়েছে । এরপর যদি দ্রব্যের চাহিদা আরও বাড়ানো হয় তাহলে প্রান্তিক উপযোগ ও দাম উভয়ই ঋণাত্মক হবে। যা চিত্রের e বিন্দু দ্বারা দেখানো হয়েছে। সুতরাং বলা যায়, উদ্দীপকের চিত্রটির MU রেখাটি যখন ভূমি অক্ষকে ছেদ করে তখন দাম ও প্রান্তিক উপযোগ শূন্য হয় আর যখন রেখাটি ভূমি অক্ষকে ছেদ করে নিচে গমন করে তখন দাম ও প্রান্তিক উপযোগ উভয়টিই ঋণাত্মক হয় ।"
        }
      ]
    },
    {
      "number": "4",
      "uddipok": "তালিকাটি লক্ষ্য করো এবং নিচের প্রশ্নগুলোর উত্তর দাও :",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোন ফার্মের ব্যবহৃত উপকরণ এবং বস্তুুগত উৎপাদানের মধ্যকার সম্পর্ককে উৎপাদন অপেক্ষক বলে।"
        },
        {
          "label": "খ",
          "question": "",
          "explanation": "স্বল্পকালে উৎপাদন কাজে নিয়োজিত সব উপকরণ পরিবর্তন করা যায় না তাই স্থির খরচ বিদ্যমান থাকে। স্বল্পকালে উৎপাদন অপেক্ষকে সব উপকরণ পরিবর্তন হয় না। উৎপাদন ব্যবস্থায় এমন কিছু উপকরণ থাকে যেগুলো স্বল্পকালে পরিবর্তন করা যায় না। আর এইসব উপকরণের জন্য ব্যয়ই হলো স্থির ব্যয়। তাই স্বল্পকালে স্থির ব্যয় পরিবর্তন করা যায় না।"
        },
        {
          "label": "গ",
          "question": "",
          "explanation": "উদ্দীপকে ক্রমহ্রাসমান প্রান্তিক উৎপাদন বিধি প্রকাশ পেয়েছে। উৎপাদনের অন্যান্য উপকরণ স্থির রেখে কোনো নির্দিষ্ট উপকরণকে বৃদ্ধি করা হলে উৎপাদন বৃদ্ধি পায়। উৎপাদনের এই বৃদ্ধির হার উপকরণ নিয়োগ বৃদ্ধির হার অপেক্ষা কম হলে তাকে ক্রমহ্রাসমান প্রান্তিক উৎপাদন বিধি বলে। এক্ষেত্রে উৎপাদন প্রথম দিকে বেশি হারে বৃদ্ধি পেতে পারে। তবে এক পর্যায়ে কম হারে বৃদ্ধি পাবে। উদ্দীপকের তথ্যের আলোকে রেখা চিত্রের মাধ্যমে দেখানো হলো : চিত্রে নির্দিষ্ট হারে শ্রম ও মূলধন নিয়োগ করা হলে মোট উৎপাদন প্রথমে বেশি হারে বৃদ্ধি পায়। ফলে প্রান্তিক উৎপাদন MP প্রথমে ক্রমহ্রাসমান হয়। তবে শ্রম ও মূলধন বিনিয়োগ ২০০০, ৩০০০, ৪০০০ হলে প্রান্তিক উৎপাদন হয় যথাক্রমে ৩০, ২০ ও ১০ কুইন্টাল। এ পর্যায়ে প্রান্তিক উৎপাদন হ্রাস পেয়েছে। অর্থাৎ উৎপাদন ব্যয় বৃদ্ধির অনুপাতে উৎপাদন বৃদ্ধির পরিমাণ ক্রমহ্রাসমান হয়। এরূপ প্রবণতাই ক্রমহ্রাসমান প্রান্তিক উৎপাদন বিধি।"
        },
        {
          "label": "ঘ",
          "question": "",
          "explanation": "উদ্দীপকে ক্রমহ্রাসমান প্রান্তিক উৎপাদন বিধি কার্যকর হওয়ায় জমির পরিমাণ স্থির রেখে শ্রম ও মূলধন বাড়ালে উৎপাদন সমহারে বাড়ে না।  উৎপাদন প্রক্রিয়ায় উৎপাদন কৌশল অন্যান্য উপকরণ স্থির রেখে শ্রম ও মূলধন ব্যয় বৃদ্ধি করলে মোট উৎপাদন প্রাথমিকভাবে ক্রমবর্ধমান হতে পারে। এক পর্যায়ে উপকরণ ব্যয় আরো বাড়ালে মোট উৎপাদন ক্রমহ্রাসমান হারে বাড়ে এবং প্রান্তিক উৎপাদন হ্রাস পায়। উৎপাদন ব্যয় বৃদ্ধি সাথে মোট উৎপাদন ক্রমহ্রাসমান হারে বাড়া ও প্রান্তিক উৎপাদন হ্রাস পাওয়ার নিয়মটাই অর্থনীতিতে ক্রমহ্রাসমান প্রান্তিক উৎপাদন বিধি।  উদ্দীপকের ভূমি ১ হেক্টর এবং শ্রম ও মূলধন ব্যয় ১০০০ টাকা দিয়ে মোট উৎপাদন হয় ২০ কুইন্টাল। এখন ভূমি স্থির রেখে শ্রম ও মূলধন ব্যয় ২০০০ টাকা করলে মোট উৎপাদন ৫০ কুইন্টাল এবং প্রান্তিক উৎপাদন ৫০-২০ বা ৩০ কুইন্টাল হয়। একইভাবে শ্রম ও মূলধন ৩০০০ ও ৪০০০ টাকা হলে মোট উৎপাদন হয় যথাক্রমে ৭০ ও ৮০ কুইন্টাল। এতে বোঝা যায় মোট উৎপাদন ক্রমহ্রাসমান হারে বৃদ্ধি পেয়েছে এবং প্রান্তিক উপাদান হ্রাস পেয়েছে।  ক্রমহ্রাসমান হারে বৃদ্ধি পেয়েছে এবং প্রান্তিক উৎপাদন হ্রাস পেয়েছে। তবে তা শ্রম মূলধন নিয়োগ হার  অপেক্ষা কম। ভূমির যোগান বা নিয়োগ যদি শ্রম ও মূলধনের অনুপাতের বৃদ্ধি করা যেত তাহলে উৎপাদনও বেশি হারে বৃদ্ধি পেত। কিন্তু প্রকৃতিতে ভূমির যোগান সীমাবদ্ধ।  সুতরাং বলা যায় যে, নির্দিষ্ট পরিমাণ জমিতে অতিরিক্ত শ্রম ও মূলধন নিয়োগ করলে উৎপাদন বাড়ে তবে তা সমহারে বাড়ে না।"
        }
      ]
    },
    {
      "number": "5",
      "uddipok": "নিচের চিত্রটি লক্ষ্য করো এবং প্রশ্নগুলোর উত্তর দাও :",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "যে বাজারে অসংখ্য ক্রেতা ও বিক্রেতাদের মধ্যে দ্রব্য ক্রয় বিক্রয় হয় তাকে পূর্ণ প্রতিযোগিতামূলক বাজার বলে।"
        },
        {
          "label": "খ",
          "question": "",
          "explanation": "একচেটিয়া কারবারে বিবেচ্য দ্রব্যের কোনো নিকট পরিবর্তক না থাকায় বিক্রেতা ইচ্ছা অনুযায়ী দ্রব্যটির দাম নির্ধারণ করতে পারে। সাধারণত একচেটিয়া কারবারের বিক্রয় যোগ্য দ্রব্য কেবল একটিমাত্র ফার্ম দ্বারা উৎপাদিত হয়। তাই একচেটিয়া কারবারি দ্রব্যের যোগান বাড়িয়ে বা কমিয়ে দ্রব্যটির দাম নিয়ন্ত্রণ করতে পারে। এভাবে একচেটিয়া কারবারি তার ইচ্ছা অনুযায়ী দ্রব্যের যোগান পরিবর্তন করে দামের উপর প্রভাব বিস্তার করতে পারে। তাই একচেটিয়া কারবারে ফার্মকে দাম সৃষ্টিকারী বলা হয়।"
        },
        {
          "label": "গ",
          "question": "",
          "explanation": "দ্রব্যের দাম ও গড় ব্যয় থেকে ফার্মের মুনাফার পরিমাণ বের করা যায়।  ফার্মের মোট আয় থেকে মোট ব্যয় বাদ দিলে ফার্মের মুনাফা পাওয়া যায়। অর্থাৎ ফার্মের মুনাফা= আয়-ব্যয়। এক্ষেত্রে ফার্মের আয় ব্যায়ের চেয়ে বেশি হয়। ফার্মের মোট আয় হলো দাম ও পরিমানের গুণফল। আর মোট ব্যয় হলো গড় ব্যয় ও পরিমাণের গুণফল।  উদ্দীপকের চিত্রে ‘E’ বিন্দুতে ফার্মের MR=MC এবং MC রেখার ঢাল > MR রেখার ঢাল হয়েছে। তাই ‘E’ বিন্দুতে ফার্মের ভারসাম্য অর্জিত হয়েছে । এ বিন্দুতে ফার্মের ভারসাম্য উৎপাদন 100, দাম 10 এবং গড় ব্যয় 5। সুতরাং, ফার্মের মুনাফা=মোট আয়-মোট ব্যয়  =P×Q-AC×Q =(10×100)-(5×100) =(1000-500)=500 সুতরাং, ফার্মের মুনাফার পরিমাণ 500।"
        },
        {
          "label": "ঘ",
          "question": "",
          "explanation": "AC রেখা স্থানান্তরিত হয়ে H বিন্দুতে অবস্থান করলে ফার্ম স্বাভাবিক মুনাফা অর্জন করবে।  AC রেখা যদি ভারসাম্য অবস্থায় AR এর ওপর অবস্থান করে তাহলে ফার্ম ক্ষতির সম্মুখীন হয়। কিন্তু যদি AC রেখা AR রেখার নিচে অবস্থান করে তাহলে অস্বাভাবিক মুনাফ অর্জন করে। আর AR রেখার সাথে স্পর্শ করে থাকলে স্বাভাবিক মুনাফা অর্জন করবে। উদ্দীপকের চিত্রে ভারসাম্য অবস্থায় AC রেখা H দিয়ে গেলে AC1 হয়। ফলে তা AR রেখাকে স্পর্শ করবে। তখন P=AC হবে। তাই ফার্ম স্বাভাবিক মুনাফা অর্জন করবে।  চিত্রে ভূমি অক্ষে উৎপাদনের পরিমাণ এবং লম্ব অক্ষে আয়, ব্যয় ও দাম নির্দেশ করা হয়েছে। চিত্রে E বিন্দুতে ভারসাম্যের দুটি শর্ত পালিত হওয়ায় E বিন্দুতে ভারসাম্য অর্জিত হয়। এক্ষেত্রে ফার্মের,  মোট আয় (TR)=(10×100)=1000 আর,মোট ব্যয়(TC)=(10×100)=1000 সুতরাং, মুনাফা =(1000-1000)=0 সুতরাং AC রেখা H বিন্দুতে অবস্থান করলে ফার্ম স্বাভাবিক মুনাফা অর্জন করবে।"
        }
      ]
    },
    {
      "number": "6",
      "uddipok": "ছকটি লক্ষ্য কর এবং সংশ্লিষ্ট প্রশ্নগুলোর উত্তর দাও :",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "উৎপাদন কাজ পরিচালনা ও ঝুঁকি বহনের জন্য সংগঠন যে আয় বা পারিশ্রমিক পায় তাকে মুনাফা বলে।"
        },
        {
          "label": "খ",
          "question": "",
          "explanation": "একচেটিয়া বাজারে ফার্ম ও শিল্প অভিন্ন বা একই হয় কারণ একচেটিয়া বাজারে একটি মাত্র ফার্ম থাকায় ফার্ম ও শিল্প একই হয়। সমজাতীয় কোনো দ্রব্য ও সেবা উৎপাদনকারী একক প্রতিষ্ঠানকে ফার্ম বলে। আর ঐ দ্রব্য যোগানদানকারী বা উৎপাদনকারী সকল ফার্মের সমষ্টি হল শিল্প। আর একচেটিয়া বাজারে একটিমাত্র ফার্ম বিদ্যমান থাকে। এই ফার্মই বাজারে পণ্যের যোগান নিয়ন্ত্রণ করে। আর এই ফার্নটিই শিল্প হিসেবে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকের A বাজার একচেটিয়া বাজারকে নির্দেশ করে। নিম্নে তা ব্যাখ্যা করা হলো :   একচেটিয়া বাজারের অন্যতম বৈশিষ্ট্য হলো এখানে একজন মাত্র বিক্রেতা কিন্তু অসংখ্য ক্রেতা থাকবে। দ্রব্যটির নিকট পরিবর্তন কোন দ্রব্য থাকবে না। ফলে তারা বাধ্য হয়ে একজন বিক্রেতার কাছ থেকে দ্রব্য কিনে থাকে। এই সুযোগে বিক্রেতা দ্রব্যের দাম বাড়িয়ে দেয়। এখানে বাজার সম্পর্কে ক্রেতাদের পরিপূর্ণ জ্ঞান থাকে না। উদ্দীপকে A বাজারে একজন মাত্র বিক্রেতা এবং বহুসংখ্যক ক্রেতা রয়েছে। এই বাজারে বিক্রেতা পণ্য দাম পূর্ণ নিয়ন্ত্রণ করে থাকে। ফলে উক্ত বাজারে বিক্রেতা অধিক মুনাফা অর্জন করে থাকে। যা একচেটিয়া বাজারের বৈশিষ্ট্যকে নির্দেশ করে। এ বাজারে অন্য কেউ প্রবেশ করতে চাইলেও বাধাপ্রাপ্ত হয় । ফলে একচেটিয়া কারবারি কর্তৃক বজায় থাকে। এ বাজারে বিক্রেতা তার ইচ্ছামত যোগান নিয়ন্ত্রণ করে মুনাফা অর্জন করে থাকে।   সুতরাং বলা যায় যে, উদ্দীপকে উল্লেখিত A বাজার একচেটিয়া বাজারকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে একচেটিয়া ও প্রতিযোগিতামূলক বাজারের মধ্যে ক্রেতারা পূর্ণ প্রতিযোগিতামূলক বাজারে অধিক সন্তুষ্ট অর্জন করে। নিম্নে তা ব্যাখ্যা করা হলো :   একচেটিয়া বাজারে একজন মাত্র বিক্রেতা বা উৎপাদনকারী থাক। দ্রব্যের কোনো কনিষ্ঠ বিকল্প না থাকায় বিক্রেতা ইচ্ছা মত দাম নিয়ন্ত্রণ করে। অন্যদিকে পূর্ণ প্রতিযোগিতামূলক বাজারে বহু সংখ্যক ক্রেতা বিক্রেতা একটি সমজাতীয় দ্রব্য বিক্রয় করে। ফলে এখানে দাম স্থির থাকে। বিক্রেতা বাজারে পণ্যের দামের ওপর কোনো প্রভাব বিস্তার করে না। উদ্দীপকে A বাজারটি একচেটিয়া বাজার কে নির্দেশ করে। অন্যদিকে B বাজারে বহু সংখ্যক ক্রেতা বিক্রেতা বিদ্যমান। উক্ত বাজারে ক্রেতা বিক্রেতার দরকষাকষির মাধ্যমে একটি নির্ধারিত দামে দ্রব্য ক্রয় বিক্রয় হয়। অর্থাৎ B বাজাটি পূর্ণ প্রতিযোগিতামূলক বাজারের বৈশিষ্ট্যকে নির্দেশ করে। তাই B বাজারটি একটি পূর্ণ প্রতিযোগিতামূলক বাজার।"
        }
      ]
    },
    {
      "number": "7",
      "uddipok": "জাতীয় আয় Y = Σ \\Sigma Σ r + Σ \\Sigma Σ w + £i + Σ \\Sigma Σ π \\pi π যেখানে r= খাজনা, w = মজুরি, i = সুদ, π \\pi π =মুনাফা, C = যোগফল ।",
      "tag": "MB 23,CTG.B 19",
      "sub_questions": [
        {
          "label": "ক",
          "question": "দ্বৈত গণনা সমস্যা কী?",
          "explanation": "সামগ্রিক আয় গণনার সময় কোনো পণ্যের দাম একাধিকবার অন্তর্ভুক্ত হলে তাকে দ্বৈত গণনা সমস্যা বলা হয়।"
        },
        {
          "label": "খ",
          "question": "জাতীয় আয় হিসাবের সময় কেবল চূড়ান্ত দ্রব্য অন্তর্ভুক্ত করা হয় কেন?",
          "explanation": "দ্বৈত গণনার সমস্যা এড়ানোর জন্য জাতীয় আয় হিসাবের সময় কেবল চূড়ান্ত দ্রব্য অন্তর্ভুক্ত করা হয়। যে পদ্ধতিতে শুধু চূড়ান্তভাবে উৎপাদিত পণ্য ও সেবার বাজার দাম জাতীয় আয় গণনায় অন্তর্ভুক্ত করা হয়, তাকে চূড়ান্ত উৎপাদন পদ্ধতি বলে। এ পদ্ধতি গ্রহণের ফলে জাতীয় আয়ে প্রাথমিক ও মাধ্যমিক দ্রব্যের দাম অন্তর্ভুক্ত থাকে না। এর ফলে দ্বৈত গণনার সমস্যাও উদ্ভব হয় না। সুতরাং দ্বৈত গণনার সমস্যা এড়ানোর জন্যই জাতীয় আয় পরিমাপে শুধু চূড়ান্ত দ্রব্য ও সেবার দাম অন্তর্ভুক্ত করা হয় ।"
        },
        {
          "label": "গ",
          "question": "উদ্দীপকটি জাতীয় আয় পরিমাপের কোন পদ্ধতি নির্দেশ করে এবং কেন?",
          "explanation": "উদ্দীপকটি জাতীয় আয় পরিমাপের আয় পদ্ধতিকে নির্দেশ করে । আয় পদ্ধতি অনুযায়ী উৎপাদন কাজে নিয়োজিত উৎপাদনের উপাদানগুলো একটি অর্থবছরে তাদের পারিতোষিক হিসেবে যে অর্থ আয় করে তার সমষ্টিকে সামগ্রিক আয় বলে। উৎপাদনের প্রধান উপাদানগুলো হলো— ভূমি, শ্রম, মূলধন ও সংগঠন । দেশে কোনো একটি অর্থবছরে এসব উপাদানের আয় যথাক্রমে মোট খাজনা, মোট মজুরি, মোট সুদ ও মোট মুনাফার যোগফলকে, আয় পদ্ধতি অনুযায়ী সামগ্রিক আয় হিসাবে অন্তর্ভুক্ত করা হয়। AI = Σ \\Sigma Σ r + Σ \\Sigma Σ w + £i + Σ \\Sigma Σ π \\pi π [যেখানে r, w, i ও p হলো যথাক্রমে খাজনা, মজুরি, সুদ ও মুনাফা, Σ \\Sigma Σ = সমষ্টি।] সুতরাং উদ্দীপকে জাতীয় আয় পরিমাপের আয় পদ্ধতিটিই ব্যবহৃত হয়েছে ।"
        },
        {
          "label": "ঘ",
          "question": "জাতীয় আয় পরিমাপের এ পদ্ধতি উন্নয়নশীল দেশে কার্যকর কিনা তা বিশ্লেষণ করো।",
          "explanation": "উদ্দীপকে জাতীয় আয় পরিমাপের আয় পদ্ধতি উন্নয়নশীল দেশ কার্যকর নয় । \"জাতীয় আয় পরিমাপের এ পদ্ধতিটি অন্যান্য পদ্ধতি অপেক্ষা উত্তম হওয়ায় অনেক উন্নত দেশে এ পদ্ধতিটি ব্যবহৃত হয়। তবে বাংলাদেশের মতো উন্নয়নশীল দেশগুলোতে এ পদ্ধতির কার্যকারিতা নানা কারণে সীমাবদ্ধ । উদ্দীপকে জাতীয় আয়, Y = Σ \\Sigma Σ r + Σ \\Sigma Σ w + £i + Σ \\Sigma Σ π \\pi π দেওয়া আছে। যা জাতীয় আয় নির্ণয়ের আয় পদ্ধতিকে নির্দেশ করে। এ পদ্ধতিতে জাতীয় আয় পরিমাপের সময় কেবল উৎপাদনশীল কাজের দ্বারা সৃষ্ট আয় জাতীয় আয়ের মধ্যে অন্তর্ভুক্ত করা হয়। উন্নয়নশীল দেশগুলোতে উৎপাদনশীল ও অনুৎপাদনশীল কাজের পার্থক্য সুস্পষ্ট নয় । এ পদ্ধতিতে জাতীয় আয় পরিমাপকালে যাবতীয় হস্তান্তর পাওনা ও আয় বাদ দিতে হয়। কিন্তু উন্নয়নশীল দেশগুলোতে সামাজিক ও রাজনৈতিক কারণে অনেক হস্তান্তর পাওনার হিসাবই রাখা হয় না। এক্ষেত্রে একই আয় দু'বার গণনা হলে জাতীয় আয় পরিমাপের ক্ষেত্রে দ্বৈত গণনা সমস্যার সৃষ্টি হয়। জাতীয় আয় পরিমাপের সময় একই খাত যাতে একাধিকবার হিসাব করা না হয় তা নিশ্চিত করা দরকার। উন্নয়নশীল দেশগুলোতে অর্থনীতির কিছু কিছু খাতের মধ্যে পার্থক্য করা যায় না। এক্ষেত্রে একই খাত একাধিকবার গণনা করায় জাতীয় আয় সঠিকভাবে গণনা করা যায় না। উন্নয়নশীল দেশে চোরাপথে প্রবাসীদের অনেক আয়ই দেশে প্রবেশ করে জিডিপিতে অন্তর্ভুক্ত হয়ে পড়ে। তাছাড়া বে-আইনি কার্যকলাপের ফলে সৃষ্ট আয়ের হিসাব আয় পদ্ধতি অনুসারে জাতীয় আয়ের মধ্যে গণ্য করা হয় না। সুতরাং বলা যায়, উপরে উল্লিখিত কারণগুলোর জন্য জাতীয় আয় পরিমাপের আয় পদ্ধতি বাংলাদেশের মতো উন্নয়নশীল দেশে পুরোপুরি কার্যকর নয়।"
        }
      ]
    },
    {
      "number": "8",
      "uddipok": "মি. 'X' একজন অর্থনীতি বিষয়ের প্রভাষক। তিনি শ্রেণিকক্ষে মুদ্রার মূল্য ও দামস্তরের সম্পর্ক নিয়ে আলোচনা করতে গিয়ে একজন বিখ্যাত অর্থনীতিবিদ এর বক্তব্য পেশ করেন। বক্তব্যটি হলো, “মুদ্রার ক্রয়ক্ষমতা ও দামস্তর বিপরীতভাবে সম্পর্কযুক্ত।” মুদ্রার পরিমাণ দ্বিগুণ হলে দ্রব্যের দামস্তর দ্বিগুণ হয় কিন্তু মুদ্রার মূল্য অর্ধেক হয়।",
      "tag": "MB 23,RB, CB, CTG.B, BB 18",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "যে অর্থ সরকারের আইন দ্বারা স্বীকৃত এবং লেনদেনের মাধ্যম হিসেবে সকলের কাছে গ্রহণযোগ্য তাকে বিহিত মুদ্ৰা বলে ।"
        },
        {
          "label": "খ",
          "question": "ব্যাংক হার কীভাবে মুদ্রার যোগানকে প্রভাবিত করে?",
          "explanation": "ব্যাংক হারের পরিবর্তন দ্বারা কেন্দ্রীয় ব্যাংক ঋণের পরিমাণ নিয়ন্ত্রণ করে মুদ্রার যোগান নিয়ন্ত্রণ করে। কেন্দ্রীয় ব্যাংক যখন দেশে মুদ্রার যোগান কমাতে চায় তখন ঋণের পরিমাণ কমানোর জন্য ব্যাংক হার বাড়ায়। এর ফলে বাণিজ্যিক ব্যাংকগুলোকে কেন্দ্রীয় ব্যাংকের নিকট থেকে ঋণ নিতে অপেক্ষাকৃত অধিক হারে সুদ দিতে হয় বলে তারা তাদের প্রদেয় ঋণের জন্য সুদহার বাড়ায়। এ অবস্থায় ঋণগ্রহীতারা কম পরিমাণ ঋণ নিলে অর্থের যোগান কমে যায়। আবার কেন্দ্রীয় ব্যাংক দেশে মুদ্রা যোগান বাড়াতে চেয়ে ব্যাংক হার কমিয়ে বাণিজ্যিক ব্যাংকগুলোকে কম সুদের হারে অধিক ঋণ দিতে সাহায্য করে।"
        },
        {
          "label": "গ",
          "question": "উদ্দীপকে উল্লিখিত বক্তব্যটির সাথে সম্পর্কিত তত্ত্বটি আলোচনা করো ।",
          "explanation": "উদ্দীপকে উল্লিখিত বক্তব্যটি অর্থনীতিবিদ ফিশারের অর্থের পরিমাণ তত্ত্বের সাথে সম্পর্কিত। ফিশারের অর্থের পরিমাণ তত্ত্বানুযায়ী, ‘অন্যান্য অবস্থা অপরিবর্তিত থাকা অবস্থায় অর্থের পরিমাণের সাথে দামস্তরের সম্পর্ক হয় সমমুখী ও সমানুপাতিক এবং অর্থের মূল্যের সাথে সম্পর্ক হয় বিপরীতমুখী। সুতরাং তত্ত্বানুসারে বলা যায়, দামস্তর ও অর্থের মূল্য পরস্পর বিপরীতভাবে সম্পর্কযুক্ত। ধরা যাক, কোনো নির্দিষ্ট সময় অর্থের পরিমাণ দ্বিগুণ হলো । এ অবস্থায় দামস্তরও দ্বিগুণ এবং অর্থের মূল্য অর্ধেক হবে। আবার অর্থের পরিমাণ অর্ধেক হলে দামস্তর হবে অর্ধেক এবং অর্থের মূল্য দ্বিগুণ হবে। সুতরাং বলা যায়, ফিশারের তত্ত্বানুযায়ী, দামস্তর ও অর্থের মূল্য পরস্পর সম্পর্কযুক্ত। দামস্তর কমলে অর্থের মূল্য বাড়ে এবং দামস্তর বাড়লে অর্থের মূল্য কমে। চিত্রে অর্থের মূল্য ও দামস্তরের মধ্যে এমন সম্পর্কই প্রকাশ পায়। চিত্রে দেখা যায়, দামস্তর P 2 P_2 P 2 ​ থেকে কমে P 1 P_1 P 1 ​ হলে অর্থের মূল্য V m 2 V_{m2} V m 2 ​ থেকে বেড়ে V m 1 V_{m1} V m 1 ​ হয়। সুতরাং বলা যায়, উদ্দীপকের বক্তব্যে ফিশারের বিনিময় তত্ত্বেরই প্রকাশ ঘটেছে।"
        },
        {
          "label": "ঘ",
          "question": "উদ্দীপক অনুযায়ী মুদ্রার পরিমাপ চারগুণ হলে মুদ্রার মূল্য কত হবে? একটি গাণিতিক উদাহরণের মাধ্যমে বিশ্লেষণ করো ।",
          "explanation": "উদ্দীপক অনুযায়ী মুদ্রার পরিমাণ চারগুণ হলে মুদ্রার মূল্য এক- চতুর্থাংশ হবে। নিচে বিষয়টি একটি গাণিতিক উদাহরণের মাধ্যমে বিশ্লেষণ করা হলো । প্রদত্ত তথ্যের আলোকে বিনিময় সমীকরণ হলো M V = P T \\mathrm{MV}=\\mathrm{PT} MV = PT বা V = P T M \\mathrm{V}=\\frac{\\mathrm{PT}}{\\mathrm{M}} V = M PT ​ এখানে, M = \\mathrm{M}= M = মুদ্রার পরিমাণ, V = \\mathrm{V}= V = মুদ্রার মূল্য বা প্রচলন গতি, P = \\mathrm{P}= P = দামস্তর এবং T = \\mathrm{T}= T = লেনদেনের পরিমাণ। ধরি, M = 125 , P = 40 \\mathrm{M}=125, \\mathrm{P}=40 M = 125 , P = 40 এবং T = 25 \\mathrm{T}=25 T = 25 তাহলে, V = 40 × 25 125 = 8 \\mathrm{V}=\\frac{40 \\times 25}{125}=8 V = 125 40 × 25 ​ = 8 এখন, P \\mathrm{P} P ও T \\mathrm{T} T স্থির রেখে অর্থের পরিমাণ (M) কে 4 গুণ করা হলে অর্থের মূল্য, V = 40 × 25 4 × 125 = 2 \\mathrm{V}=\\frac{40 \\times 25}{4 \\times 125}=2 V = 4 × 125 40 × 25 ​ = 2 হবে। অর্থাৎ অর্থের মূল্য 1 4 \\frac{1}{4} 4 1 ​ গুণ হবে। কাজেই বলা যায়, উদ্দীপকে উল্পিখিত ফিশারের অর্থের বিনিময় তত্ত্ব অনুসারে লেনদেন ও দামস্তর স্থির রেখে অর্থের পরিমাণ যত গুণ করা হবে অর্থ্থের মূল্য এক-ততমাংশ হবে। অর্থাৎ মুদ্রার পরিমাণ 4 গুণ (চারগুণ) করা হলে মুদ্রার মূল্য 1 4 \\frac{1}{4} 4 1 ​ গুণ (এক-চতুর্থাংশ) হবে।"
        }
      ]
    },
    {
      "number": "9",
      "uddipok": "নিচের তালিকাটি লক্ষ্য করো এবং প্রশ্নগুলোর উত্তর দাও :",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "দীর্ঘকালের উৎপাদনের সব উপাদান একটি নির্দিষ্ট অনুপাতে পরিবর্তন করলে মোট উৎপাদনের পরিমাণের যে পরিবর্তন দেখা দেয় তাকে মাত্রাগত উৎপাদন বলে।"
        },
        {
          "label": "খ",
          "question": "",
          "explanation": "স্বল্পকালে গড় স্থির ব্যয় AFC এর সাথে গড় পরিবর্তনশীল ব্যয় AVC যোগ করে গড় ব্যয় AC পাওয়া যায় বিধায় AC> AVC হয়স্বল্পকালে উৎপাদনের সব উপকরণ পরিবর্তন করা যায় না। এই স্থির ব্যয় ও পরিবর্তনীয় ব্যয় যোগ করে পাওয়া যায় মোট ব্যয়। যাকে উৎপাদনের একক দ্বারা ভাগ করলে গড় ব্যয় পাওয়া যায়। কাজেই স্বল্পকালীন গড় ব্যয় হলো গড় স্থির এবং গড় পরিবর্তনশীল ব্যয়ের সমষ্টি। এ ক্ষেত্রে দীর্ঘকালে AC = AVC হয়। কারণ এই সময় কোনো স্থির ব্যয় থাকে না। এই জন্যই স্বল্পকালের সর্বদা AC> AVC হয়।।"
        },
        {
          "label": "গ",
          "question": "",
          "explanation": "মোট আয় রেখার মাধ্যমে বিক্রয়ের পরিমাণের সাপেক্ষে মোট আয়ের পরিমাণ দেখানো হয়। নিম্নে তা ব্যাখ্যা করা হলো :   কোনো উৎপাদিত দ্রব্য বিক্রি করে ফার্ম বা উৎপাদন প্রতিষ্ঠান যে পরিমাণ অর্থ লাভ করে তাই মোট আয় (TR)। বিক্রয়ের পরিমাণকে দাম দ্বারা গুণ করলে মোটা পাওয়া যায়। অর্থাৎ মোট আর (TR) = দাম ( P) × বিক্রয়ের পরিমাণ ( Q)। উদ্দীপকের আলোকে নিচে মোট আয় রেখা দেখানো হলো : চিত্রে ভূমি অক্ষে ( OX) বিক্রয়ের পরিমাণ এবং লম্ব অক্ষে ( OY) মোট আয় দেখানো হয়েছে। চিত্রে বিক্রয়ের পরিমাণ যখন ১ একক তখন মোট আয় ৪০০ একক যা চিত্রে a বিন্দু দ্বারা দেখানো হয়েছে। একইভাবে উৎপাদনের পরিমাণ যখন ১, ২, ৩, ৪, ৫ ও ৬ একক হয় মোট আয় তখন যথাক্রমে ৭০০, ৯০০, ১০০০, ১০০০ ও ৯০০ একক হয়। এগুলো চিত্রে যথাক্রমে a, b, c, d, e ও f বিন্দু দ্বারা দেখানো হয়েছে। এখন মোট আয় ও বিক্রয়ের পরিমাণ নির্দেশক a, b, c, d, e ও f বিন্দুগুলো যুক্ত করে TR রেখা টানি। যা উদ্দীপকের আলোকে অঙ্কিত মোট TR রেখা।"
        },
        {
          "label": "ঘ",
          "question": "",
          "explanation": "মোট আয়ের তথ্য থেকে গড় আয় AR ও প্রান্তিক আয় MR উভয়ের ধারণা পাওয়া যায়। নিম্নে তা ব্যাখ্যা করা হলো :   মোট আয়কে মোট বিক্রয়কৃত দ্রব্যের পরিমান দ্বারা ভাগ করলে পাওয়া যায়, একক প্রতি গড় আয়। অর্থাৎ গড় আয় AR।উদ্দীপকে আলোকে গড় আয় ও প্রান্তিক আয় পরিমাপ করে চিত্র অঙ্কন করা হলো : চিত্রে ১ একক উৎপাদন থেকে প্রান্তিক আয় ও গড়া আয় উভয় ৪০০ একক। পরবর্তীতে দেখা যায় প্রতি ক্ষেত্রে গড়া আয় অপেক্ষা প্রান্তিক আয় কম। ৫ একক উৎপাদনে গড়া আয় ২০০ হলেও প্রান্তিক আয় শূন্য এবং সর্বশেষ উৎপাদন এককে গড় আয় ১৫০ হলে প্রান্তিক আয় ঋণাত্মক হয়। অর্থাৎ ১০০ একক। অর্থাৎ উৎপাদনের পরিমাণ বৃদ্ধি সাথে সাথে গড়া আয় ও প্রান্তিক আয় উভয় কমে। তবে প্রান্তিক আয় গড় আয়ের চেয়েও বেশি হারে কমে।"
        }
      ]
    },
    {
      "number": "10",
      "uddipok": "মি. জনের ব্যক্তিগত বিনিয়োগ করে উদ্যোক্তা হওয়ার প্রবল আগ্রহ। কিন্তু তার দেশে এর কোনো সুযোগ নেই। সেখানে সব অর্থনৈতিক কর্মকাণ্ড সরকার দ্বারা নিয়ন্ত্রিত। তার ফেসবুক বন্ধু মি. ব্রাউন নিজ উদ্যোগে বিনিয়োগ করে প্রচুর মুনাফা অর্জন করে তার প্রতিষ্ঠানের অনেক বিস্তৃতি ঘটিয়েছেন। কিন্তু সেখানে শ্রেণিবৈষম্য এবং শ্রমিক শোষণ বিদ্যমান।",
      "tag": "MB 23",
      "sub_questions": [
        {
          "label": "ক",
          "question": "ব্যষ্টিক অর্থনীতি কী?",
          "explanation": "অর্থশাস্ত্রের যে শাখায় একজন ভোক্তা বা একক ফার্মের আচরণ, চাহিদা, ভোগ ইত্যাদি বিষয় নিয়ে আলোচনা করা হয়, তাকে ব্যষ্টিক অর্থনীতি বলে।"
        },
        {
          "label": "খ",
          "question": "নির্বাচন সমস্যাটি মূলত কী কারণে উদ্ধৃত? ব্যাখ্যা করো।",
          "explanation": "অর্থনীতিতে অসীম অভাব ও সীমিত সম্পদের জন্য নির্বাচন সমস্যা দেখা দেয়। মানুষের অভাব অসীম। কিন্তু অভাব পূরণের জন্য প্রয়োজনীয় সম্পদ সীমিত। তাই অভাবগুলো সম্পদের বিকল্প ব্যবহারের মাধ্যমে পূরণ করা হয়। এক্ষেত্রে গুরুত্বপূর্ণ অভাব এবং সম্পদের বিকল্প ব্যবহার কীভাবে ঠিক করা হবে তা নির্বাচন করতে হয়। ফলে নির্বাচন সমস্যার উদ্ভব ঘটে।"
        },
        {
          "label": "গ",
          "question": "উদ্দীপকের আলোকে মি. জনের দেশের অর্থব্যবস্থার বৈশিষ্ট্যসমূহ বর্ণনা করো।",
          "explanation": "উদ্দীপকের মি. জনের দেশে প্রচলিত অর্থব্যবস্থার সাথে সমাজতান্ত্রিক অর্থব্যবস্থার মিল রয়েছে। সমাজতান্ত্রিক অর্থব্যবস্থায় সম্পদের রাষ্ট্রীয় মালিকানা বিদ্যমান এবং কেন্দ্রীয় পরিকল্পনা অনুসারে সব অর্থনৈতিক কর্মকাণ্ড পরিচালিত হয়। এ ধরনের অর্থব্যবস্থায় বেসরকারি উদ্যোগ অনুপস্থিত। কী উৎপাদন করা হবে, কার জন্য করা হবে এবং কতটুকু করা হবে ইত্যাদি সরকার কর্তৃক নিয়ন্ত্রিত হয়। এখানে ভোক্তার অবাধ স্বাধীনতা থাকে না। উদ্দীপকে মি. জন ব্যক্তিগত বিনিয়োগ করে উদ্যোক্তা হওয়ার। কিন্তু তার দেশে এর কোনো সুযোগ নেই। সেখানে দেশের সব সম্পদের মালিক সরকার এবং সব অর্থনৈতিক কর্মকাণ্ড সরকারের নিয়ন্ত্রণে পরিচালিত হয়। অর্থাৎ উৎপাদন, বণ্টন, বিনিময় ও ভোগ ইত্যাদি সরকার কর্তৃক নিয়ন্ত্রিত হয়। তাই এ অর্থব্যবস্থায় ব্যক্তি স্বাধীনতা অনুপস্থিত। এসব বৈশিষ্ট্য সমাজতান্ত্রিক অর্থনীতির সাথে সাদৃশ্যপূর্ণ। তাই বলা যায়, মি. জনের দেশে প্রচলিত অর্থব্যবস্থার সাথে সমাজতান্ত্রিক অর্থব্যবস্থার মিল রয়েছে।"
        },
        {
          "label": "ঘ",
          "question": "উদ্দীপকে মি. জন এবং মি. ব্রাউনের অর্থব্যবস্থার মিশ্রণ ঘটিয়ে কি অর্থব্যবস্থা তৈরি করা যায়? সেই অর্থব্যবস্থার বৈশিষ্ট্যগুলো উল্লেখ করো।",
          "explanation": "উদ্দীপকে মি. জন এবং মি. ব্রাউনের দেশের অর্থব্যবস্থার মিশ্রণ ঘটিয়ে মিশ্র অর্থব্যবস্থা তৈরি করা যায়। ধনতান্ত্রিক অর্থব্যবস্থায় অর্থনৈতিক সব কার্যক্রম সরকারি হস্তক্ষেপ ছাড়া বেসরকারি উদ্যোগে পরিচালিত হয়। আবার, সমাজতান্ত্রিক অর্থব্যবস্থায় সম্পদ ও উৎপাদনের সব উপকরণ সরকার কর্তৃক নিয়ন্ত্রিত ও পরিচালিত হয়। আর মিশ্র অর্থব্যবস্থায় ব্যক্তিগত মালিকানার পাশাপাশি সরকারি মালিকানা ও উদ্যোগ বিরাজ করে। তাই মিশ্র অর্থব্যবস্থা হচ্ছে ধনতান্ত্রিক ও সমাজতান্ত্রিক অর্থব্যবস্থার সমন্বিত রূপ। উদ্দীপকে মি. জনের দেশে সমাজতান্ত্রিক অর্থব্যবস্থা প্রচলিত রয়েছে। আবার মি. ব্রাউন তার দেশে নিজ উদ্যোগে বিনিয়োগ করে প্রচুর মুনাফা অর্জন করেছে। কিন্তু তার দেশে শ্রেণি বৈষম্য ও শ্রমিক শোষণ বিদ্যমান। অর্থাৎ, মি. ব্রাউনের দেশে ধনতান্ত্রিক অর্থব্যবস্থা প্রচলিত আছে। এখন মি. জন ও মি. ব্রাউনের দেশের অর্থব্যবস্থার সমন্বয় ঘটালে মিশ্র অর্থব্যবস্থায় রূপান্তর হবে। কারণ, সেক্ষেত্রে ব্যক্তিগত উদ্যোগের পাশাপাশি সরকারি উদ্যোগও পরিলক্ষিত হবে। মিশ্র অর্থব্যবস্থায় বেসরকারি উদ্যোগে পণ্য ও সেবার উৎপাদন হয়। তবে সরকারি উদ্যোগে কিছু জনগুরুত্বপূর্ণ পণ্য ও সেবা উৎপাদিত ও বণ্টিত হয়। মিশ্র অর্থব্যবস্থায় ব্যক্তির মৌলিক অধিকার, চিন্তর স্বাধীনতা বিদ্যমান থাকে। এ অর্থব্যবস্থায় উৎপাদন, ভোগ ও বণ্টনে ব্যক্তির স্বাধীনতা স্বীকৃত। তবে জনকল্যাণের স্বার্থে সরকার পরোক্ষ নিয়ন্ত্রণ ব্যবস্থা আরোপ করতে পারে। এ অর্থব্যবস্থায় ব্যক্তিগত উদ্যোগ থাকায় সর্বোচ্চ উৎপাদন হয়। শ্রমিক শোষণ রোধে সরকার ন্যূনতম মজুরি নির্ধারণ করে থাকে। সরকারি ও বেসরকারি উভয় মালিকানায় ব্যবসা পরিচালিত হয়, যা মিশ্র অর্থব্যবস্থার বৈশিষ্ট্য বহন করে।"
        }
      ]
    },
    {
      "number": "11",
      "uddipok": "মি. আলম একটি আর্থিক প্রতিষ্ঠানে কর্মরত, যা দেশের সকল আর্থিক প্রতিষ্ঠানকে প্রয়োজনীয় পরামর্শ প্রদান ও ঋণ নিয়ন্ত্রণ করে থাকে। অন্যদিকে মি. শিহাবের প্রতিষ্ঠানটি ব্যক্তি ও প্রতিষ্ঠানের এই আমানত হিসাবে জমা রাখে এবং বিভিন্ন ব্যক্তি ও প্রতিষ্ঠানকে বিভিন্ন মেয়াদে ঋণ প্রদান করে।",
      "tag": "MB 23",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "যে ব্যাংকিং ব্যবস্থায় ইন্টারনেটের মাধ্যমে ব্যাংকিং কার্যক্রম পরিচালিত হয় তাকে অনলাইন ব্যাংকিং বলে।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন?",
          "explanation": "অর্থবাজারের অভিভাবক হিসেবে কেন্দ্রীয় ব্যাংক তালিকাভুক্ত ব্যাংকগুলোকে প্রয়োজনীয় আর্থিক সহায়তা দেয়। দেশের তালিকাভুক্ত ব্যাংকগুলো তারল্য সংকটের সময় বিভিন্ন উৎস থেকে ঋণ সংগ্রহে ব্যর্থ হলে কেন্দ্রীয় ব্যাংকের শরণাপন্ন হয়। এক্ষেত্রে কেন্দ্রীয় ব্যাংক সরাসরি ঋণ প্রদান করে। কিংবা বন্ড ও সিকিউরিটি ক্রয়-বিক্রয়ের মাধ্যমে বাণিজ্যিক ব্যাংকগুলোর দুর্দিনে তহবিলের যোগান দিয়ে থাকে। এরূপ ভূমিকার কারণেই কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "মি. আলম কোন ধরনের আর্থিক প্রতিষ্ঠানে কর্মরত উদ্দীপকের আলোকে ব্যাখ্যা করো",
          "explanation": "উদ্দীপকে মি. আলমের ব্যাংকটি কেন্দ্রীয় ব্যাংক। যে ব্যাংক দেশের মুদ্রাবাজার ও ব্যাংক ব্যবস্থা নিয়ন্ত্রণ করে তাই কেন্দ্রীয় ব্যাংক। কেন্দ্রীয় ব্যাংকের মূল কাজ প্রয়োজনানুযায়ী বিভিন্ন মূল্যমানের নোট প্রচলন করা। এছাড়াও এ ব্যাংক অন্যান্য দেশের মুদ্রার সাথে দেশীয় মুদ্রার বিনিময় হার নির্ধারণ ও নিয়ন্ত্রণ করে। উদ্দীপকে মি. আলম একটি আর্থিক প্রতিষ্ঠানে কর্মরত। যা দেশের সকল আর্থিক প্রতিষ্ঠানকে পরামর্শ প্রদান করে। উক্ত ব্যাংকটি নোট প্রচলন ও ঋণ নিয়ন্ত্রণে একচেটিয়া অধিকার ভোগ করে থাকে। অতএব, এটি একটি কেন্দ্রীয় ব্যাংক। ব্যাংক হার পরিবর্তন, খোলাবাজার নীতি, জমার অনুপাত পরিবর্তন, ঋণের রেশনিং ইত্যাদি পন্থা অবলম্বন করে এ ব্যাংক ঋণ নিয়ন্ত্রণ করে থাকে। এছাড়া মুদ্রাবাজারের অভিভাবক হিসেবে এ ব্যাংক অন্যান্য ব্যাংক বা আর্থিক প্রতিষ্ঠানের কার্যাবলি তদারকি, সহায়তা এবং পরামর্শ দিয়ে থাকে।"
        },
        {
          "label": "ঘ",
          "question": "মি. শিহাবের আর্থিক প্রতিষ্ঠানটি দেশের উন্নয়নে কী ভূমিকা পালন করে? বিশ্লেষণ করো।",
          "explanation": "উদ্দীপকে মি. শিহাবের আর্থিক প্রতিষ্ঠানটি বাণিজ্যিক ব্যাংক। বাণিজ্যিক ব্যাংক মুনাফা অর্জনের উদ্দেশ্যে স্বল্পসুদে জনগণের অর্থ আমানত হিসেবে জমা রাখে। আবার তা অধিক সুদে বিভিন্ন ব্যক্তি বা প্রতিষ্ঠানকে ঋণ দিয়ে থাকে। এছাড়া গ্রাহকদের পক্ষে অর্থ আদায়, পরিশোধ, স্থানান্তরসহ বিভিন্ন ব্যাংকিং সেবা প্রদান করে। উদ্দীপকে মি. শিহাবের ব্যাংকটি মুনাফা অর্জনের উদ্দেশ্য নিয়ে গঠিত ও পরিচালিত। এটি ব্যক্তি ও প্রতিষ্ঠানের অর্থ আমানত হিসাবে জমা রাখে। আবার বিভিন্ন ব্যক্তি ও প্রতিষ্ঠানকে ঋণ দিয়ে ব্যবসা-বাণিজ্যে সহায়তা করে। অর্থাৎ এ ব্যাংকটি বাণিজ্যিক ব্যাংক। বাণিজ্যিক ব্যাংক মূলত স্বল্পসুদ দিয়ে জনগণের সঞ্চিত অর্থ আমানত হিসেবে গ্রহণ করে। এক্ষেত্রে এ ব্যাংক জনগণের আমানত দ্বারা তহবিল গঠন করে। উত্ত তহবিল দ্বারা বিভিন্ন ব্যক্তি বা প্রতিষ্ঠানকে অধিক সুদে ঋণ প্রদান করে। বাণিজ্যিক ব্যাংকের ঋণ প্রদানের মাধ্যমে বিনিয়োগ বৃদ্ধি পায় ফলে দেশের ব্যবসায়-বাণিজ্যের ও শিল্পের প্রয়োজনীয় মূলধন গঠন হয়। ফলে দেশের কর্মসংস্থান বৃদ্ধি পায়। আবার বৈদেশিক মুদ্রা বিনিময় এ ব্যাংক জনগণকে নানাবিধ সুবিধা প্রদান করে থাকে। সুতরাং বলা যায়, বাণিজ্যিক ব্যাংকের কার্যক্রম দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        }
      ]
    }
  ]
}