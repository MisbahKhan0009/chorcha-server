{
  "title": "ঢাকা বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "x দ্রব্য (একক) y দ্রব্য (একক) ০ ৩০ ২০ ২০ ৩০ ০",
      "tag": "DB 17",
      "sub_questions": [
        {
          "label": "ক",
          "question": "নির্দেশমূলক অর্থব্যবস্থা কী?",
          "explanation": "নির্দেশমূলক অর্থব্যবস্থা হলো এমন এক ধরনের অর্থব্যবস্থা যেখানে দেশের যাবতীয় সম্পদ রাষ্ট্রীয় মালিকানায় থাকে এবং কেন্দ্রীয় পরিকল্পনার অধীনে অর্থনৈতিক কার্যাবলি পরিচালিত হয়।"
        },
        {
          "label": "খ",
          "question": "অভাব পূরণে নির্বাচন সমস্যা দেখা দেয় কেন?",
          "explanation": "সমাজে অভাবের তুলনায় সম্পদ সীমিত হওয়ায় নির্বাচন সমস্যা দেখা দেয়। মানুষের অভাব অসীম। কিন্তু এই অভাব পূরণের সম্পদ সীমিত। তাই কোনো নির্দিষ্ট সময়ে সকল অভাব একসাথে পূরণ করা সম্ভব হয় না। আবার সকল অভাব সমান গুরুত্বপূর্ণ নয়। তাই ব্যক্তিকে তার অভাবের গুরুত্ব অনুসারে কোনো অভাব আগে এবং কোনো অভাব পরে পূরণ করতে হয়। এভাবেই মূলত, অভাব পূরণে নির্বাচন সমস্যা দেখা দেয়।"
        },
        {
          "label": "গ",
          "question": "উদ্দীপকের আলোকে উৎপাদন সম্ভাবনা রেখা অঙ্কন করো।",
          "explanation": "উদ্দীপকের তথ্যের আলোকে নিচে উৎপাদন সম্ভাবনা রেখা অঙ্কন করা হলো: উপকরণের দক্ষ বণ্টনের মাধ্যমে দুটি পণ্যের উৎপাদনযোগ্য সংমিশ্রণ বিন্দুগুলো নিয়েই উৎপাদন সম্ভাবনা রেখা (PPC) সৃষ্টি হয়। প্রদত্ত সূচির আলোকে বর্তমান প্রযুক্তি ব্যবহার করে শুধু Y দ্রব্য উৎপাদন করা যায় ৩০ একক, যা A বিন্দু দ্বারা নির্দেশিত হয়েছে। আবার ২০ একক X দ্রব্য এবং ২০ একক Y দ্রব্য উৎপাদন করা যায় B বিন্দুতে। এরপর C বিন্দুতে Y দ্রব্য উৎপাদন না করে শুধু X দ্রব্য উৎপাদন করা যায় ৩০ একক। এখন প্রাপ্ত A, B, C বিন্দুগুলো যোগ করে AC উৎপাদন সম্ভাবনা রেখা পাওয়া যায়। এটিই উদ্দীপকের আলোকে অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "(x = ১০ একক, y = ১০ একক) এবং (x = ৪০ একক, y = ২০ একক) সংমিশ্রণে উৎপাদনের যৌক্তিকতা বিশ্লেষণ করো।",
          "explanation": "উৎপাদন সম্ভাবনা রেখার F (X = ১০ একক ও Y = ১০ একক) বিন্দু অদক্ষ অঞ্চল এবং G (X = ৪০ একক ও Y = ২০ একক) অ- অর্জনযোগ্য অঞ্চলে অবস্থিত হওয়ায় উৎপাদন করা যথাক্রমে অযৌক্তিক এবং অসম্ভব। উপরের চিত্রটির F বিন্দুতে X ও Y দ্রব্যের ১০ একক উৎপাদন নির্দেশ করে। এক্ষেত্রে এটি একটি অদক্ষ সংমিশ্রণ। অর্থাৎ যখন X একক এবং Y = ১০ একক তখন F বিন্দু পাওয়া যায়; এটি গ্রহণযোগ্য অঞ্চলের মধ্যে পড়েও এখানে সম্পদ অব্যবহৃত থাকবে এবং সম্পদের অদক্ষ ব্যবহার নির্দেশ করবে। আবার, G বিন্দুটি (X দ্রব্য ৪০ একক এবং Y দ্রব্য ২০ একক) অঙ্কিত হলেও এটি অর্জনযোগ্য নয়। কারণ প্রদত্ত উপকরণ বা প্রযুক্তিতে G বিন্দুতে উৎপাদন করা সম্ভব নয়। উপরের আলোচনার প্রেক্ষিতে বলা যায়, উৎপাদন সম্ভাবনা রেখার F বিন্দুতে উৎপাদন সম্ভব হলেও উপকরণ বণ্টন অদক্ষ হওয়ায় উৎপাদন যুক্তিযুক্ত নয় এবং G বিন্দুতে উৎপাদন কাঙ্ক্ষিত হলেও বিদ্যমান উপকরণের স্বল্পতার জন্য উৎপাদন সম্ভব নয়।"
        }
      ]
    },
    {
      "number": "2",
      "uddipok": "একজন ভোক্তার চাহিদা সূচি নিম্নরূপ— দ্রব্যের দাম (টাকা) চাহিদার পরিমাণ (একক) ৬ ৮ ৫ ১০",
      "tag": "DB 17",
      "sub_questions": [
        {
          "label": "ক",
          "question": "প্রান্তিক উপযোগ কী?",
          "explanation": "কোনো নির্দিষ্ট সময়ে একটি দ্রব্যের অতিরিক্ত এক একক ভোগের ফলে মোট উপযোগ যতটুকু বৃদ্ধি পায় তাকে প্রান্তিক উপযোগ (Marginal Utility) বলে।"
        },
        {
          "label": "খ",
          "question": "গিফেন দ্রব্যের ক্ষেত্রে কি চাহিদা বিধি প্রযোজ্য হবে?",
          "explanation": "গিফেন দ্রব্যের ক্ষেত্রে চাহিদা বিধি প্রযোজ্য হয় না। চাহিদা বিধিতে বলা হয়, অন্যান্য অবস্থা অপরিবর্তিত থেকে কোনো দ্রব্যের দাম বাড়লে চাহিদা কমে এবং দাম কমলে চাহিদা বাড়ে। কিন্তু গিফেন দ্রব্যের ক্ষেত্রে লক্ষ করা যায়, দাম বাড়লে দ্রব্যের চাহিদা বেড়ে যায় এবং দাম কমলে চাহিদা কমে যায়। অর্থাৎ, গিফেন দ্রব্যের চাহিদা রেখা ঊর্ধ্বগামী। কাজেই গিফেন দ্রব্যের ক্ষেত্রে চাহিদা বিধি প্রযোজ্য হবে না।"
        },
        {
          "label": "গ",
          "question": "উদ্দীপকের আলোকে চাহিদা সমীকরণ নির্ণয় করো।",
          "explanation": "উদ্দীপকের তথ্যের আলোকে নিম্নে চাহিদা সমীকরণ নির্ণয় করা হলো: মনে করি, চাহিদা সমীকরণ, D = a-bP............(১) যেখানে, D = চাহিদার পরিমাণ, a = ছেদক, b = ঢাল, P = দাম। টেবিলে প্রদত্ত তথ্যে লক্ষ করা যায়, দ্রব্যটির ৬ টাকা দামে চাহিদা ৮ একক এবং ৫ টাকা দামে চাহিদা ১০ একক। এই তথ্যগুলো ১নং সমীকরণে বসিয়ে পাই,"
        },
        {
          "label": "ঘ",
          "question": "স্থিতিস্থাপকতার আলোকে দ্রব্যের প্রকৃতির ওপর মন্তব্য করো।",
          "explanation": "নিচে উদ্দীপকে উল্লিখিত দ্রব্যটির স্থিতিস্থাপকতার ভিত্তিতে প্রকৃতির ওপর মন্তব্য করা হলো। আমরা জানি, দাম স্থিতিস্থাপকতা, E p \\mathrm{E}_{\\mathrm{p}} E p ​ > ১ হওয়ায় বলা যায়, দ্রব্যটির চাহিদা স্থিতিস্থাপক, তথা দ্রব্যটি হলো বিলাসজাত। অর্থাৎ, দ্রব্যটির দাম সামান্য হ্রাস পেলে চাহিদা অধিক বৃদ্ধি পায়। কিংবা দাম সামান্য বাড়লে চাহিদা অধিক হ্রাস পায়। উপরের আলোচনার প্রেক্ষিতে বলা যায়, উদ্দীপকে বর্ণিত দ্রব্যটি হলো বিলাসজাতীয়। এর দাম যে হারে পরিবর্তিত হয় চাহিদা তার চেয়ে অধিক হারে পরিবর্তিত হয়।"
        }
      ]
    },
    {
      "number": "3",
      "uddipok": "দ্রব্যের দাম (P) (টাকা) চাহিদার পরিমাণ (Qd) (একক) যোগানের পরিমাণ (Qs) (একক) ১০ ৩০০ ১০০ ২০ ২০০ ২০০ ৩০ ১০০ ৩০০",
      "tag": "DB 17",
      "sub_questions": [
        {
          "label": "ক",
          "question": "চাহিদার সংকোচন কী?",
          "explanation": "কোনো দ্রব্যের দাম বৃদ্ধির ফলে যখন চাহিদার পরিমাণ হ্রাস পায় তখন তাকে চাহিদার সংকোচন বলা হয়।"
        },
        {
          "label": "খ",
          "question": "যোগান রেখা কি সর্বদা ডানদিকে ঊর্ধ্বগামী হয়?",
          "explanation": "যোগান রেখা সাধারণত বামদিক থেকে ডানদিকে ঊর্ধ্বগামী হয়। কারণ যোগান বিধি অনুযায়ী, দাম ও যোগানের মধ্যে সমমুখী সম্পর্ক বিদ্যমান। আবার যোগান বিধির ব্যতিক্রম ঘটলে, যোগান রেখা তখন ঊর্ধ্বগামী না হয়ে বরং ভূমি বা লম্ব অক্ষের সমান্তরাল হয়। যেমন— দুর্লভ পণ্যসামগ্রীর ক্ষেত্রে যোগান লম্ব অক্ষের সমান্তরাল হয়ে থাকে। আবার শ্রমের যোগান রেখা বামদিকে পশ্চাৎগামী হয়ে থাকে। সুতরাং যোগান রেখা সর্বদা ডানদিকে ঊর্ধ্বগামী হয় না।"
        },
        {
          "label": "গ",
          "question": "উদ্দীপকের আলোকে ভারসাম্য দাম ও পরিমাণ চিত্রে দেখাও।",
          "explanation": "উদ্দীপকের তথ্যের আলোকে নিচে রেখাচিত্রের সাহায্যে ভারসাম্য দাম ও পরিমাণ নির্ণয় করা হলো: উদ্দীপকের তথ্য হতে অঙ্কিত চিত্রে লক্ষ করা যায়, চাহিদা রেখা DD এবং যোগান রেখা SS' পরস্পর E বিন্দুতে ছেদ করেছে। তাই ভারসাম্য বিন্দু হলো E। এই বিন্দুতে দাম ২০ টাকা এবং পরিমাণ ২০০ একক। অর্থাৎ, ২০ টাকা দামে যোগান ও চাহিদার পরিমাণ একই (২০০ একক) হয়। কাজেই নির্ণেয় ভারসাম্য দাম ২০ টাকা এবং ভারসাম্য পরিমাণ ২০০ একক।"
        },
        {
          "label": "ঘ",
          "question": "১০ টাকা ও ৩০ টাকা দামে বাজার পরিস্থিতির ওপর মন্তব্য করো।",
          "explanation": "উদ্দীপকে উল্লিখিত ১০ টাকা দামে বাজারে পণ্য ঘাটতি ও ৩০ টাকা দামে পণ্য উদ্বৃত্ত দেখা দেবে।"
        }
      ]
    },
    {
      "number": "4",
      "uddipok": "উৎপাদনের পরিমাণ (Q) মোট স্থির ব্যয় (TFC) মোট পরিবর্তনীয় ব্যয় (TVC) 1 6 4 2 6 10 3 6 15 4 6 22 5 6 34",
      "tag": "DIN.B 23,BB 22,DB 17",
      "sub_questions": [
        {
          "label": "ক",
          "question": "উৎপাদন অপেক্ষক কী?",
          "explanation": "কোনো ফার্মের ব্যবহৃত উপকরণ এবং বস্তুগত উৎপাদনের মধ্যকার সম্পর্ককে উৎপাদন অপেক্ষক বলে ।"
        },
        {
          "label": "খ",
          "question": "শ্রমকে উৎপাদনের জীবন্ত উপকরণ বলা হয় কেন?",
          "explanation": "শ্রমিকের জীবনীশক্তি যতক্ষণ বিদ্যমান থাকে ততক্ষণ শ্রমের অস্তিত্ব থাকে তাই শ্রম উৎপাদনের জীবন্ত উপকরণ । শ্ৰম ক্ষণস্থায়ী হওয়ায় শ্রমকে সঞ্চয় করা যায় না। যে সময়টি। অবহেলায় বা অন্য যেকোনোভাবে অতিবাহিত হয় তা চিরতরে বিলুপ্ত হয়ে যায়। এছাড়া শ্রম একটি গতিশীল উপাদান। শ্রম বিক্রির জন্য শ্রমিককে উৎপাদন ক্ষেত্রে উপস্থিত হতে হয়। অর্থাৎ শ্রম সক্রিয় উপকরণ বলে শ্রমকে উৎপাদনের জীবন্ত উপকরণ বলা হয়।"
        },
        {
          "label": "গ",
          "question": "উদ্দীপক হতে গড় খরচ (AC) সূচি তৈরি করো।",
          "explanation": "উৎপাদনের পরিমাণ ও মোট ব্যয় থেকে গড় ব্যয় নির্ণয় (AC) করা যায়। কোনো দ্রব্যের প্রতি একক উৎপাদন করতে যে ব্যয় হয় তাকে গড় ব্যয় বলে। মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। অর্থাৎ গড় ব্যয় = মোট ব্যয় + মোট উৎপাদনের পরিমাণ। উদ্দীপকে উৎপাদন পরিমাণ (Q) মোট স্থির ব্যয় (TFC) ও মোট পরিবর্তনীয় ব্যয় (TVC) দেওয়া আছে। প্রথমেই মোট স্থির ব্যয় ও মোট পরিবর্তনীয় ব্যয় যোগ করে মোট ব্যয় (TC) নির্ণয় করতে হবে। তারপর মোট ব্যয়কে উৎপাদনের পরিমাণ দ্বারা ভাগ করলে• গড় ব্যয় (AC) পাওয়া যাবে। নিচে গড় ব্যয় নির্ণয় করে সূচিতে দেখানো হলো- উৎপাদনের পরিমাণ (q) মোট স্থির ব্যয় (TFC) মোট পরিবর্তনীয় ব্যয় (TVC) মোট ব্যয় (TC)= TFC+TVC গড় ব্যয় (AC) = TC / Q 1 6 4 10 10 2 6 10 16 8 3 6 15 21 7 4 6 22 28 7 5 6 34 40 8"
        },
        {
          "label": "ঘ",
          "question": "উদ্দীপকের আলোকে প্রান্তিক খরচ (MC) রেখা অঙ্কন করে। এবং কোন উৎপাদন স্তরে AC = MC তা নির্ণয় করো।",
          "explanation": "গড় ব্যয় যখন সর্বনিম্ন হয় তখন গড় ব্যয় (AC) ও প্রান্তিক ব্যয় (MC) সমান হয়। মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। আর অতিরিক্ত এক একক উৎপাদনের ফলে মোট ব্যয়ের যে পরিবর্তন হয় তাকে প্রান্তিক ব্যয় বলে । গড় ব্যয় কখনো প্রান্তিক ব্যয় অপেক্ষা বেশি হয়। আবার কখনো সমান হয়। আবার গড় ব্যয় প্রান্তিক ব্যয় অপেক্ষা কম হয় । উদ্দীপকে উৎপাদনের পরিমাণ ও মোট স্থির ব্যয় ও মোট পরিবর্তনীয় ব্যয় দেওয়া আছে। 'গ' হতে আমরা মোট ব্যয় ও গড় ব্যয় পাই। এখন প্রান্তিক ব্যয় নির্ণয় করে সূচিতে দেখানো হলো— উৎপাদনের পরিমাণ (Q) মোট ব্যয় (TC) গড় ব্যয় (AC) প্রান্তিক ব্যয় (MC) 1 10 10 10 2 16 8 6 3 21 7 5 4 28 7 6 5 40 8 12 উপরোক্ত তথ্যের আলোকে গড় ব্যয় (AC) ও প্রান্তিক ব্যয় (MC) রেখা অঙ্কন করে AC = MC দেখানো হলো- চিত্র: গড় ব্যয় ও প্রান্তিক ব্যয় রেখা। চিত্রে, ভূমি অক্ষে উৎপাদনের পরিমাণ এবং লম্ব অক্ষে গড় ব্যয় প্রান্তিক ব্যয় পরিমাপ করা হয়েছে। MC ও AC দ্বারা যথাক্রমে প্রান্তিক ও গড় ব্যয় নির্দেশ করা হয়েছে। চিত্রে দেখা যায়, প্রাথমিক পর্যায়ে উৎপাদনের পরিমাণ বাড়ার সাথে সাথে গড় ব্যয় ও প্রান্তিক ব্যয় উভয়ই। কমতে থাকে। কিন্তু MC অধিক হ্রাস পাওয়ায় AC > MC হয়। উৎপাদনের পরিমাণ বেড়ে 7 একক হলে AC ও MC সমান হয়। তাই MC রেখা AC রেখাকে ছেদ করে। এরপর MC > AC হয়ে যায়। · সুতরাং বলা যায়, AC যখন সর্বনিম্ন হয় তখন AC = MC হয়।"
        }
      ]
    },
    {
      "number": "5",
      "uddipok": "",
      "tag": "ACC 24,SB 21,DB 17",
      "sub_questions": [
        {
          "label": "ক",
          "question": "অর্থনীতিতে বাজার কী?",
          "explanation": "অর্থনীতিতে বাজার বলতে এক বা একাধিক অঞ্চলের ক্রেতা ও বিক্রেতাদের মধ্যে প্রত্যক্ষ বা পরোক্ষ দরকষাকষির মাধ্যমে একটি নির্ধারিত দামে কোনো দ্রব্যের ক্রয়-বিক্রয়ের প্রক্রিয়াকে বোঝায়।"
        },
        {
          "label": "খ",
          "question": "একচেটিয়া বাজারে ফার্মকে ‘দাম সৃষ্টিকারী' বলা হয় কেন?",
          "explanation": "একচেটিয়া বাজারে ফার্মকে দাম সৃষ্টিকারী (Price Maker) বলা হয়, কারণ ফার্ম তার ইচ্ছা অনুযায়ী পণ্যের দাম অথবা যোগান নিয়ন্ত্রণ করতে পারে। একচেটিয়া বাজারে বিক্রয়যোগ্য দ্রব্যটি কেবল একটি ফার্ম দ্বারা উৎপাদিত হয়। তাই ফার্মটি তার ইচ্ছা অনুযায়ী পণ্যের দাম নির্ধারণ করতে পারে। এজন্যই একচেটিয়া বাজারে ফার্মকে দাম সৃষ্টিকারী বলা হয়।"
        },
        {
          "label": "গ",
          "question": "উদ্দীপকে থেকে ফার্মের মোট আয়, মোট ব্যয় ও মুনাফার পরিমাণ নির্ণয় করো।",
          "explanation": "উদ্দীপকে বর্ণিত চিত্রের আলোকে ফার্মের মোট আয়, মোট ব্যয় এবং মুনাফার পরিমাণ নির্ণয় করা যায়। ফার্মের যে বিন্দুতে প্রান্তিক আয় (MR) ও প্রান্তিক ব্যয় (MC) রেখা পরস্পর ছেদ করে এবং MR এর ঢাল অপেক্ষা MC এর ঢাল বেশি হয়, সেখানে ফার্মটি ভারসাম্য অর্জন করে। এ অবস্থায় নির্ধারিত দামে মোট আয় (TR) এবং গড় ব্যয় (AC) রেখার ভিত্তিতে মোট ব্যয় (TC) নির্ধারিত হয়। আর TR ও TC এর ব্যবধান হলো মুনাফা। উদ্দীপকের চিত্রে লক্ষ করা যায়, E বিন্দুতে MR ও MC রেখা পরস্পর ছেদ করেছে এবং এখানে MR এর ঢাল অপেক্ষা MC এর ঢাল বেশি তাই E বিন্দুতে ফার্মটি ভারসাম্য অর্জন করে। এক্ষেত্রে ভারসাম্য দাম O P o \\mathrm{OP}_{\\mathrm{o}} OP o ​ ও ভারসাম্য পরিমাণ O Q o \\mathrm{OQ}_{\\mathrm{o}} OQ o ​ । সুতরাং মোট আয় (TR) = O P o \\mathrm{OP}_{\\mathrm{o}} OP o ​ × O Q o \\mathrm{OQ}_{\\mathrm{o}} OQ o ​ = O P o E Q o \\mathrm{OP}_{\\mathrm{o}} \\mathrm{EQ}_{\\mathrm{o}} OP o ​ EQ o ​ আবার, AC রেখার ভিত্তিতে একক প্রতি ব্যয় O P 1 \\mathrm{OP}_{1} OP 1 ​ । কাজেই, মোট ব্যয় (TC) = O P 1 \\mathrm{OP}_{1} OP 1 ​ × O Q o \\mathrm{OQ}_{\\mathrm{o}} OQ o ​ = O P 1 F Q o \\mathrm{OP}_{1} \\mathrm{FQ}_{\\mathrm{o}} OP 1 ​ FQ o ​ সুতরাং, মুনাফা ( π ) (\\pi) ( π ) = TR – TC = O P o E Q o \\mathrm{OP}_{\\mathrm{o}} \\mathrm{EQ}_{\\mathrm{o}} OP o ​ EQ o ​ - O P 1 F Q o \\mathrm{OP}_{1} \\mathrm{FQ}_{\\mathrm{o}} OP 1 ​ FQ o ​ = P 1 P o E F \\mathrm{P}_{1} \\mathrm{P}_{\\mathrm{o}} \\mathrm{EF} P 1 ​ P o ​ EF যা ফার্মের অস্বাভাবিক মুনাফা নির্দেশ করে।"
        },
        {
          "label": "ঘ",
          "question": "AC রেখা E বিন্দুতে স্পর্শ করলে ফার্মের মুনাফার কী পরিবর্তন ঘটবে? ব্যাখ্যা করো।",
          "explanation": "উদ্দীপকে উল্লিখিত চিত্রে SAC রেখা E বিন্দুতে স্পর্শ করলে ফার্মটি স্বাভাবিক মুনাফা অর্জন করবে। আমরা জানি, ফার্মের ক্ষেত্রে TR TC হলে স্বাভাবিক মুনাফা, TR >=TC হলে অস্বাভাবিক এবং TR < TC হলে ক্ষতির সম্মুখীন হয় । চিত্রে লক্ষ করা যায়, প্রাথমিক গড় ব্যয় রেখা (SAC), F বিন্দুতে ছেদ করে। যেখানে ফার্মটি P 2 P 1 E F \\mathrm{P}_{2} \\mathrm{P}_{1} \\mathrm{EF} P 2 ​ P 1 ​ EF পরিমাণ অস্বাভাবিক মুনাফা অর্জন করে। এখন SAC রেখা যদি E বিন্দুতে ছেদ করে বা গড় ব্যয় রেখা SAC থেকে S A C 1 \\mathrm{SAC}_{1} SAC 1 ​ হলে ফার্মটির একক প্রতি ব্যয় হয় O P 1 \\mathrm{OP}_{1} OP 1 ​ । ফলে TC= = O P 1 \\mathrm{OP}_{1} OP 1 ​ × OM = O P 1 \\mathrm{OP}_{1} OP 1 ​ EM। এক্ষেত্রে TR = O P 1 \\mathrm{OP}_{1} OP 1 ​ × OM = O P 1 \\mathrm{OP}_{1} OP 1 ​ EM অর্থাৎ, TR = TC হওয়ায় মুনাফা শূন্য (0), অতএব, মুনাফা ( π ) (\\pi) ( π ) O P 1 \\mathrm{OP}_{1} OP 1 ​ EM – O P 1 \\mathrm{OP}_{1} OP 1 ​ EM = 0 (শূন্য)। সুতরাং SAC রেখা E বিন্দুতে স্পর্শ করলে ফার্মটি স্বাভাবিক মুনাফা অর্জন করবে।"
        }
      ]
    },
    {
      "number": "6",
      "uddipok": "দৈনিক মজুরি (টাকা) শ্রমের যোগান ৫০০ ১০ ১০০০ ৩০ ১৫০০ ২০",
      "tag": "DB 17",
      "sub_questions": [
        {
          "label": "ক",
          "question": "প্রকৃত মজুরি কী?",
          "explanation": "দৈনন্দিন জীবনের বিভিন্ন প্রকার অভাব পূরণের জন্য শ্রমিক তার আর্থিক মজুরি দ্বারা যে পরিমাণ দ্রব্য ও সেবা ক্রয় করে এবং কর্মস্থল থেকে যেসব সুযোগ-সুবিধা লাভ করে—এ দুয়ের সমষ্টিকে শ্রমের প্রকৃত মজুরি বলে।"
        },
        {
          "label": "খ",
          "question": "খনিতে নিয়োজিত শ্রমিকের মজুরি বেশি হয় কেন?",
          "explanation": "খনির কাজে শ্রমের যোগান কম হওয়ায় শ্রমের মজুরি বেশি হয়। সাধারণত খনিতে নিয়োজিত শ্রমিকের কর্মকাণ্ড অনেক কষ্টসাধ্য ও ঝুঁকিপূর্ণ। তাই এ কাজে শ্রমের যোগান সাধারণ অন্য কাজের তুলনায় কম। ফলে একজন শ্রমিক বেশি মজুরি দাবি করতে পারে। অর্থাৎ খনির কাজ কষ্টসাধ্য ও ঝুঁকিপূর্ণ হওয়ায় চাহিদার তুলনায় শ্রমের যোগান কম। এজন্য খনিতে নিয়োজিত শ্রমিকের মজুরি বেশি হয়।"
        },
        {
          "label": "গ",
          "question": "উদ্দীপক থেকে শ্রমের যোগান রেখা অঙ্কন করো।",
          "explanation": "উদ্দীপকে বর্ণিত তথ্যের ভিত্তিতে শ্রমের যোগান রেখা অঙ্কন করা হলো: একটি নির্দিষ্ট মজুরিতে যতজন শ্রমিক শ্রম দিতে রাজি থাকে, তাদের সমষ্টিকে শ্রমের যোগান বলে। তাই নির্দিষ্ট মজুরির সাপেক্ষে প্রাপ্ত শ্রমের যোগানের পরিমাণের সংমিশ্রণে অঙ্কিত রেখাই হলো শ্রমেরযোগান রেখা। উদ্দীপকে বর্ণিত সূচির ভিত্তিতে অঙ্কিত চিত্রে লক্ষ করা যায়, ৫০০ টাকা মজুরিতে শ্রমের যোগান ১০ একক, যা a বিন্দু দ্বারা দেখানো হয়েছে। মজুরি বেড়ে ১০০০ টাকা হলে শ্রমের যোগান ৩০ একক এবং একইভাবে ১৫০০ টাকা মজুরিতে শ্রমের যোগান ২০ একক। যা যথাক্রমে b ও c বিন্দু দ্বারা নির্দেশিত হয়েছে। এখন a, b ও c বিন্দুগুলো যোগ করে পশ্চাৎমুখী S L \\mathrm{S}_{\\mathrm{L}} S L ​ শ্রমের যোগান রেখা পাওয়া যায়।"
        },
        {
          "label": "ঘ",
          "question": "কারণসহ শ্রমের যোগান রেখার আকৃতির ওপর মন্তব্য করো।",
          "explanation": "উদ্দীপকের তথ্যের আলোকে অঙ্কিত শ্রমের যোগান রেখা প্রাথমিক অবস্থায় ঊর্ধ্বগামী হলেও নির্দিষ্ট সীমার পর পশ্চাৎগামী হয়ে পড়ে। এর কারণ মূলত নির্দিষ্ট মজুরিতে শ্রমিকদের সন্তুষ্ট থাকা। সাধারণত মজুরির সাথে শ্রমের যোগান সমমুখী। তাই শ্রমের যোগান রেখা ঊর্ধ্বগামী হয়। কিন্তু একটি নির্দিষ্ট মজুরিতে যদি শ্রমিকরা সন্তুষ্ট থাকে, তাহলে ঐ নির্দিষ্ট মজুরির পর আরো মজুরি বৃদ্ধি পেলে শ্রমের যোগান হ্রাস পায়। যার ফলশ্রুতিতে পশ্চাৎগামী শ্রমের যোগান রেখা সৃষ্টি হয়। উদ্দীপকে লক্ষ করা যায়, মজুরি ৫০০ টাকা থেকে ১০০০ টাকায় বৃদ্ধি পেলে শ্রমের যোগান ১০ একক থেকে বৃদ্ধি পেয়ে ৩০ একক হয়। অর্থাৎ, এ অবস্থায় মজুরি ও শ্রমের যোগান সমমুখী সম্পর্কযুক্ত ও শ্রমের যোগান রেখা ঊর্ধ্বগামী। এরপর ১০০০ টাকা থেকে মজুরি আরও বৃদ্ধি পেয়ে ১৫০০ টাকা হলে শ্রমিকরা বিশ্রামের প্রতি মনোযোগী হয়। কারণ তারা ১০০০ টাকা মজুরিতেই সন্তুষ্ট। ফলশ্রুতিতে ১৫০০ টাকা মজুরিতে শ্রমের যোগান ৩০ একক থেকে হ্রাস পেয়ে ২০ একক হয়। অর্থাৎ শ্রমের যোগান রেখা পশ্চাৎগামী হয়। কাজেই বলা যায়, নির্দিষ্ট সীমার মজুরির পর শ্রমিকরা বিশ্রাম ও বিনোদনের প্রতি আকর্ষিত ও নির্দিষ্ট মজুরিতে সন্তুষ্ট থাকায় ঐ নির্দিষ্ট সীমার পর শ্রমের যোগান রেখা পশ্চাৎগামী হতে দেখা যায়।"
        }
      ]
    },
    {
      "number": "7",
      "uddipok": "২০১৫ সালের জুলাই মাসে A দেশের মোট ১০,০০০ কোটি টাকার মূলধন ছিল । ২০১৬ সালের জুন মাসে দেশের মোট মূলধনের মূল্য বৃদ্ধি পেয়ে ১৪,০০০ কোটিতে দাঁড়ালো। উক্ত সময়ে মূলধনের ক্ষয়ক্ষতির পরিমাণ ১,৫০০ কোটি টাকা। এদেশে বিনিয়োগ বৃদ্ধির পথে প্রধান বাধা হলো মূলধনের সমস্যা। এক্ষেত্রে সরকার বিনিয়োগবান্ধব পরিবেশ সৃষ্টির লক্ষ্যে মূলধন গঠনের পথে বিদ্যমান সমস্যাসমূহ যেমন— স্বল্প আয়, জানমালের নিরাপত্তাহীনতা, অপর্যাপ্ত ব্যাংকিং কাঠামো, অশিক্ষা ইত্যাদি সমাধানের জন্য প্রচেষ্টা অব্যাহত রেখেছে।",
      "tag": "DB 17",
      "sub_questions": [
        {
          "label": "ক",
          "question": "মূলধন গঠন কী?",
          "explanation": "যা মানুষের শ্রমের দ্বারা উৎপাদিত হয়ে পুনরায় অধিকতর উৎপাদন কাজে ব্যবহৃত হয়, তাকে মূলধন বলে। যেমন— যন্ত্রপাতি, কারখানা, কাঁচামাল ইত্যাদি।"
        },
        {
          "label": "খ",
          "question": "অনুন্নত দেশে মূলধন গঠনের হার কম কেন?",
          "explanation": "অনুন্নত দেশে জনগণের মাথাপিছু আয় স্বল্প হওয়ার কারণে মূলধন গঠন কম হয়। সাধারণত অনুন্নত দেশে জনগণের আয় কম হয়। এর ফলে সঞ্চয় কম হয়। সঞ্জয় কম বলে বিনিয়োগ কম ফলে মূলধন গঠনও কম। তাই বলা যায়, অনুন্নত দেশে জনগণের আয় কম হওয়ায় মূলধন গঠনের হার কম।"
        },
        {
          "label": "গ",
          "question": "মূলধন গঠন ও নিট মূলধন বৃদ্ধির পরিমাণ নির্ণয় করো।",
          "explanation": "একটি নির্দিষ্ট সময়ে একটি দেশ যে পরিমাণ মূলধনসামগ্রী বৃদ্ধি করতে সক্ষম হয় তাই হলো মূলধন গঠন। আর এই গঠিত মূলধন থেকে মূলধনের ক্ষয়ক্ষতিজনিত ব্যয় বাদ দিলে যা পাওয়া যায়, তা-ই হলো নিট মূলধন বৃদ্ধির পরিমাণ তথা নিট মূলধন গঠন। উদ্দীপকে লক্ষ করা যায়, ‘A’ দেশে ২০১৫ সালের জুলাই মাসে মোট মূলধনের পরিমাণ ছিল ১০,০০০ কোটি টাকা। ২০১৬ সালের জুন মাসে তা বেড়ে দাঁড়ায় ১৪,০০০ কোটি টাকা। কাজেই এই এক বছরে মূলধন গঠনের পরিমাণ (১৪,০০০ – ১০,০০০) বা ৪,০০০ কোটি টাকা। আরো লক্ষ করা যায়, উক্ত সময়ে মূলধনের ক্ষয়ক্ষতির পরিমাণ ১,৫০০ কোটি টাকা। সুতরাং নিট মূলধন বৃদ্ধির পরিমাণ (৪,০০০ – ১,৫০০) = ২,৫০০ কোটি টাকা।"
        },
        {
          "label": "ঘ",
          "question": "উদ্দীপকের আলোকে সরকার বিনিয়োগ বান্ধব পরিবেশ সৃষ্টির লক্ষ্যে বিরাজমান সমস্যাসমূহ সমাধানে কী কী পদক্ষেপ গ্রহণ করতে পারে?",
          "explanation": "বিনিয়োগবান্ধব পরিবেশ সৃষ্টির লক্ষ্যে বিরাজমান সমস্যাসমূহ সমাধানে সরকার নিম্নোক্ত ব্যবস্থাসমূহ গ্রহণ করতে পারে। মূলধন গঠনের সবচেয়ে বড় সমস্যা হলো স্বল্প আয়। এই সমস্যা সমাধানে সরকার ‘A’ দেশের সর্বত্র বিক্ষিপ্ত ও অব্যবহৃত থাকা সঞয়সমূহ ব্যাংকসহ অন্যান্য আর্থিক প্রতিষ্ঠান থেকে সংগ্রহ করে বিনিয়োগযোগ্য তহবিল গঠন করতে পারে। আবার, জানমালের নিরাপত্তা না থাকলে সাধারণ মানুষ বিনিয়োগে উৎসাহী হয় না। তাই সরকারকে যথাযথ আইন প্রণয়ন ও বাস্তবায়নের মাধ্যমে জানমালের নিরাপত্তা নিশ্চিত করতে হবে। ‘A’ দেশটিতে অপর্যাপ্ত ব্যাংকিং কাঠামোর কারণে মূলধন গঠন ব্যাহত হচ্ছে। তাই, সরকারকে গ্রামাঞ্চলে ব্যাংকিং সেবা পৌঁছে দেওয়ার জন্য পদক্ষেপ নিতে হবে। তাহলে সেখানে সঞ্চয় সংগৃহীত হবে এবং মূলধন গঠন বৃদ্ধি পাবে। উদ্দীপকে ‘A’ দেশটিতে জনগণের শিক্ষার হার কম থাকায় সঞ্চয়ের প্রয়োজনীয়তা উপলব্ধি করতে পারে না। তাই সরকার অশিক্ষিত জনগণের শিক্ষা নিশ্চিত করার জন্য বাধ্যতামূলক শিক্ষাব্যবস্থা ও গণশিক্ষা ইত্যাদি চালু করতে পারে। এতে জনগণ শিক্ষিত হলে সঞ্চয়ে উদ্বুদ্ধ হবে ও বিনিয়োগ বৃদ্ধির মাধ্যমে মূলধন গঠন বৃদ্ধি পাবে।"
        }
      ]
    },
    {
      "number": "8",
      "uddipok": "রহিম সাহেব একটি প্লাস্টিক কারখানার মালিক। তিনি নিজেই অত্যন্ত দক্ষতার সাথে উপকরণ সংগ্রহ ও ব্যবস্থাপনার দায়িত্ব পালন করেন। তার দক্ষতা, ঝুঁকি গ্রহণের ক্ষমতা, একক বুদ্ধিমত্তা, নতুনত্ব প্রবর্তন, সৃষ্টিশীলতা, দূরদর্শিতা, পরিকল্পনা গ্রহণ ও সুষ্ঠু বাজারজাতকরণের ফলে প্রতিষ্ঠানটি দিন দিন উন্নত হচ্ছে। তিনি একাই প্রতিষ্ঠানের সিদ্ধান্ত গ্রহণ করেন এবং সকল মুনাফা ভোগ করেন। সীমাহীন দায়িত্ব ও ঝুঁকির আধিক্য থাকলেও তার প্রতিষ্ঠানের গোপনীয়তা বজায় থাকে।",
      "tag": "DB 17",
      "sub_questions": [
        {
          "label": "ক",
          "question": "যৌথ মূলধনী কারবার কী?",
          "explanation": "যখন একাধিক ব্যক্তি যৌথভাবে মিলিত হয়ে মূলধন সরবরাহ করে ব্যবসা বা কারবার শুরু করে তখন তাকে যৌথ মূলধনী কারবার বলে।"
        },
        {
          "label": "খ",
          "question": "অংশীদারি কারবারে কি পর্যাপ্ত মূলধনের যোগানদান সম্ভব?",
          "explanation": "অংশীদারি কারবারে অংশীদারদের সংখ্যা সীমিত হওয়ায় পর্যাপ্ত মূলধনের যোগান দেওয়া সম্ভব হয় না। অংশীদারি কারবারের মালিকরা সাধারণত সমাজের মধ্যবিত্ত শ্রেণি থেকে আসেন বলে তারা যথেষ্ট ধন-সম্পদের মালিক হন না। এছাড়া, এ কারবারের অংশীদারদের অসীম দায়িত্ব, স্বল্প স্থায়িত্ব, কারবারের ওপর জনগণের আস্থার অভাব রয়েছে। এজন্য অর্থলগ্নীকারী প্রতিষ্ঠানগুলো অংশীদারি ব্যবসায়কে ঋণ দিতে চায় না। এসব কারণে অংশীদারি কারবারে পর্যাপ্ত মূলধনের যোগান দান সম্ভব হয় না।"
        },
        {
          "label": "গ",
          "question": "রহিম সাহেবের কার্যাবলি উদ্দীপকের আলোকে ব্যাখ্যা করো।",
          "explanation": "উদ্দীপকে উল্লিখিত রহিম সাহেব একটি প্লাস্টিক কারখানার মালিক। সংগঠক হিসেবে তিনি নানা ধরনের কার্যাবলি পালন করে থাকেন। উৎপাদনের উপকরণগুলোকে সংগঠনের মাধ্যমে সমন্বয় করে যিনি সঠিকভাবে উৎপাদন কাজ পরিচালনা করেন তাকে সংগঠক বলা হয়। সাধারণত একজন সংগঠক ঝুঁকি গ্রহণ, পরিকল্পনা প্রণয়ন, লক্ষ্য নির্ধারণের মতো কাজগুলো করে থাকেন। উদ্দীপকে লক্ষ করা যায়, রহিম সাহেব একটি প্লাস্টিক কারখানার মালিক। তিনি দক্ষতার সাথে উৎপাদনের বিভিন্ন উপাদান সংগ্রহ ও সমন্বয় করেন। তাছাড়া তিনি কী উৎপাদন করা হবে, কীভাবে উৎপাদন করা হবে এবং ভূমি, শ্রম, মূলধনের সংমিশ্রণ কীরূপ হবে- তা নিজেই নির্ধারণ করেন। এমনকি ব্যবসা থেকে অর্জিত লাভ-ক্ষতির ঝুঁকিও তিনি বহন করেন। কাজেই বলা যায়, রহিম সাহেব একজন সংগঠকের যাবতীয় কার্যাবলি পালন করেন।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির ধরন উল্লেখপূর্বক এর সুবিধা ও অসুবিধাসমূহ আলোচনা করো।",
          "explanation": "উদ্দীপকে রহিম সাহেব যেহেতু একাই সকল ঝুঁকি গ্রহণ করে নিজ বুদ্ধিমত্তা ও দক্ষতা ব্যবহার করে উৎপাদন পরিচালনা করেন, তাই তার প্রতিষ্ঠানটি হলো একমালিকানা কারবার। নিচে একমালিকানা কারবারের সুবিধা ও অসুবিধা আলোচনা করা হলো। সুবিধাসমূহ: একমালিকানা কারবারে একজন মালিক থাকায় দ্রুত সিদ্ধান্ত গ্রহণ করা যায়। একমালিকানা কারবারে প্রত্যক্ষ যোগাযোগের কারণে শ্রমিক-মালিকের মধ্যে সবসময় ভালো সম্পর্ক বজায় থাকে। মালিক একজন থাকায় যেকোনো পদ্ধতিতে হিসাব সম্পন্ন করা যায় । এক্ষেত্রে আইনগত কোনো বাধ্যবাধকতা থাকে না। অসুবিধাসমূহ: একমালিকানা কারবারে মালিকের দায় অসীম। ব্যবসায়ের ক্ষতির জন্য তার ব্যক্তিগত সম্পদও ব্যবহার করতে হয়। ঝুঁকি ভাগ করার মতো কেউ না থাকায় মালিককে অধিক ঝুঁকি বহন করতে হয়। একমালিকানায় একজন মালিকের পক্ষে খুব বেশি মূলধন সংগ্রহ করা সম্ভব হয় না। তাই এ ধরনের কারবারে স্বল্প মূলধন, বৃহদায়তন উৎপাদনের অভাব দেখা যায়। সুতরাং এসব অসুবিধা থাকা সত্ত্বেও কিছু বিশেষ সুবিধার কারণে একমালিকানা কারবার বর্তমানেও প্রচলিত রয়েছে।"
        }
      ]
    },
    {
      "number": "9",
      "uddipok": "একটি কৃষি খামারে জমি ব্যবহারের জন্য প্রাপ্য আয় ৩,০০০ টাকা, মূলধন বিনিয়োগ বাবদ সুদ ২,০০০ টাকা, প্রাপ্য মজুরি ১,৪০০ টাকা, মালিক কর্তৃক সরকারকে প্রদত্ত কর ১,৬০০ টাকা এবং ঝুঁকি গ্রহণের জন্য মুনাফা ৪,০০০ টাকা।",
      "tag": "DB 17",
      "sub_questions": [
        {
          "label": "ক",
          "question": "অর্থনীতিতে খাজনা কী?",
          "explanation": "অর্থনীতিতে ভূমি বা সীমাবদ্ধ যোগানবিশিষ্ট প্রাকৃতিক সম্পদ ব্যবহারের জন্য তার মালিককে যে অর্থ দেওয়া হয়, তাকে খাজনা বলে।"
        },
        {
          "label": "খ",
          "question": "অনুপার্জিত আয় কীভাবে উদ্ভব হয়?",
          "explanation": "জমির চাহিদা বৃদ্ধি এবং উন্নয়নমূলক কর্মকাণ্ডের জন্য অনুপার্জিত আয়ের উদ্ভব হয়। কোনো এলাকায় শহর প্রসারিত হলে বা নতুন শহর-বন্দর গড়ে উঠলে কিংবা শিল্পকারখানা স্থাপিত হলে সে এলাকার জমির দাম বেড়ে যায়। আবার, স্থানীয় কিংবা কেন্দ্রীয় সরকারের উন্নয়ন পরিকল্পনাধীনে যদি কোনো এলাকার রাস্তাঘাট, শিক্ষাপ্রতিষ্ঠান, ব্যবসা-বাণিজ্য কেন্দ্র, যোগাযোগ ব্যবস্থা, গুরুত্বপূর্ণ অফিস আদালত ইত্যাদি গড়ে উঠে তবে সে এলাকার জমির গুরুত্ব অনেক গুণ বেড়ে যায়। এতে কোনো অর্থ ব্যয় বা পরিশ্রম ছাড়াই জমির মালিকের আয় বাড়ে। এভাবে অনুপার্জিত আয়ের উদ্ভব হয়।"
        },
        {
          "label": "গ",
          "question": "উদ্দীপক অনুসারে মোট খাজনা নির্ণয় করো।",
          "explanation": "উদ্দীপকের তথ্যের আলোকে মোট খাজনা নির্ণয় করা যায়, যা নিচে সূত্রের সাহায্যে নির্ণয় করা হলো- ভূমি ও অন্যান্য প্রাকৃতিক সম্পদের মালিকানা থেকে মোট যে আয় হয়, তাকে মোট খাজনা বলে। কাজেই, মোট খাজনা = নিট খাজনা + সুদ + মজুরি + কর + মুনাফা উদ্দীপকে লক্ষ করা যায়, একটি কৃষি খামারে জমি ব্যবহারের জন্য আয় ৩,০০০ টাকা, মূলধন বিনিয়োগ বাবদ সুদ ২,০০০ টাকা, প্রাপ্য মজুরি ১,৪০০ টাকা, প্রদত্ত কর ১,৬০০ টাকা এবং মুনাফা ৪,০০০ টাকা। কাজেই, মোট খাজনা = (৩,০০০ + ২,০০০ + ১,৪০০ + ১,৬০০ + ৪,০০০) টাকা = ১২,০০০ টাকা। অর্থাৎ, মোট খাজনার পরিমাণ হলো ১২,০০০ টাকা।"
        },
        {
          "label": "ঘ",
          "question": "কৃষি খামারটির নিট খাজনা নির্ণয় করে মোট খাজনার সাথে পার্থক্য লিখ।",
          "explanation": "নিচে কৃষি খামারটির নিট খাজনা নির্ণয় করে মোট খাজনা ও নিট খাজনার মধ্যে পার্থক্য উল্লেখ করা হলো : মোট খাজনা থেকে আনুষঙ্গিক খরচ বাদ দিলে যা থাকে, তাই হলো নিট খাজনা। অর্থাৎ, শুধু জমি ব্যবহারের জন্য জমির মালিককে যে অর্থ দিতে হয়, তাকে নিট বা অর্থনৈতিক খাজনা বলে। উদ্দীপকের তথ্যের আলোকে নিট খাজনা হলো : = মোট খাজনা - আনুষঙ্গিক খরচ = ১২,০০০ - (২,০০০ + ১,৪০০ + ১,৬০০ + ৪,০০০) টাকা = ১২,০০০ – ৯,০০০ টাকা = ৩,০০০ টাকা নিট খাজনা ও মোট খাজনার মধ্যকার পার্থক্য নিম্নরূপ: ১. নিট খাজনা মোট খাজনায় অন্তর্ভুক্ত থাকে। তাই মোট খাজনা বৃহৎ ও নিট খাজনা ক্ষুদ্র ধারণা। ২. শুধু জমি ব্যবহারের জন্য প্রাপ্ত অর্থ হলো নিট খাজনা। অন্যদিকে, নিট খাজনা ও আনুষঙ্গিক খরচের সমষ্টি হলো মোট খাজনা। ৩. নিট খাজনা = মোট খাজনা (মজুরি + সুদ + মুনাফা)। কিন্তু, মোট খাজনা = নিট খাজনা + মজুরি + সুদ + মুনাফা। তাই সংজ্ঞাগত ও আকারগত পার্থক্যের কারণে নিট এবং মোট খাজনার পার্থক্য বিদ্যমান।"
        }
      ]
    },
    {
      "number": "10",
      "uddipok": "২০১৫-১৬ অর্থবছরে A দেশে ভোগব্যয় (C) ১০০ কোটি টাকা, বিনিয়োগ ব্যয় (I) ৬০ কোটি টাকা, সরকারি ব্যয় (G) ৫০ কোটি টাকা, আমদানি ব্যয় (M) ৪০ কোটি টাকা এবং রপ্তানি আয় (X) ২০ কোটি টাকা ।",
      "tag": "DB 17",
      "sub_questions": [
        {
          "label": "ক",
          "question": "দ্বৈত গণনার সমস্যা কী?",
          "explanation": "জাতীয় আয় গণনার সময় চূড়ান্ত দ্রব্য ও সেবার সাথে মাধ্যমিক দ্রব্য ও সেবা গণনা করলে যে সমস্যার উদ্ভব হয়, তাই দ্বৈত গণনার সমস্যা।"
        },
        {
          "label": "খ",
          "question": "প্রবাসীদের আয় জাতীয় আয়ের কোন ধারণার অন্তর্ভুক্ত হয়?",
          "explanation": "প্রবাসীদের আয় জাতীয় আয়ের (GNP) এর অন্তর্ভুক্ত। কোনো দেশের নাগরিক দ্বারা দেশের ভেতরে ও বাইরে যে চূড়ান্ত দ্রব্যসামগ্রী উৎপন্ন হয়, চলতি মূল্যে তাদের সমষ্টিকে GNP বলে। মোট জাতীয় আয়ের মধ্যে দেশের অভ্যন্তরে বসবাসকারী ও কর্মরত বিদেশি ব্যক্তি ও সংস্থার উৎপাদন বা আয় অন্তর্ভুক্ত হবে না। তবে বিদেশে বসবাসকারী ও কর্মরত দেশি নাগরিক, সংস্থা ও প্রতিষ্ঠানের উৎপাদন বা আয় অন্তর্ভুক্ত হবে । তাই প্রবাসীদের আয় GNP-এর অন্তর্ভুক্ত হয়।"
        },
        {
          "label": "গ",
          "question": "উদ্দীপকের আলোকে ব্যয় পদ্ধতিতে জাতীয় আয় নির্ণয় করো।",
          "explanation": "উদ্দীপকের তথ্যের আলোকে ব্যয় পদ্ধতিতে জাতীয় আয় নির্ণয় করা হলো: সাধারণত জাতীয় আয় তিনটি পদ্ধতিতে পরিমাপ করা হয়। যথা— ১. উৎপাদন পদ্ধতি, ২. ব্যয় পদ্ধতি এবং ৩. আয় পদ্ধতি। ব্যয়ের দিক থেকে একটি খোলা অর্থনীতির (Open Economy) জাতীয় আয় হলো ভোগ, বিনিয়োগ ও সরকারি ব্যয়ের সমষ্টির সাথে নিট রপ্তানির যোগফল । অর্থাৎ, মোট জাতীয় আয়, GNI = C +I+G+ X n X_{n} X n ​ যেখানে, C = ভোগব্যয়, I = মোট বিনিয়োগ ব্যয়, G = সরকারি ব্যয় এবং X n X_{n} X n ​ = নিট রপ্তানি {মোট রপ্তানি আয় – মোট আমদানি ব্যয় (X – M)}। উদ্দীপকে লক্ষ করা যায়, ২০১৫-১৬ অর্থবছরে ‘A’ দেশের ভোগব্যয় ১০০ কোটি টাকা, বিনিয়োগ ব্যয় ৬০ কোটি টাকা, সরকারি ব্যয় ৫০ কোটি টাকা, আমদানি ব্যয় ৪০ কোটি টাকা এবং রপ্তানি আয় ২০ কোটি টাকা। কাজেই, ২০১৫-১৬ অর্থবছরে ‘A’ দেশটির জাতীয় আয়, (GNI) = ১০০ + ৬০ + ৫০ + ( ২০ – ৪০) কোটি টাকা = (২১০ – ২০) কোটি টাকা = ১৯০ কোটি টাকা। অর্থাৎ ২০১৫-১৬ অর্থবছরে ‘A’ দেশটির ব্যয় পদ্ধতিতে জাতীয় আয় (GNI) হলো ১৯০ কোটি টাকা"
        },
        {
          "label": "ঘ",
          "question": "যদি বদ্ধ অর্থনীতি বিবেচিত হয় তাহলে কি জাতীয় আয় একই হবে? ব্যাখ্যা করো।",
          "explanation": "উদ্দীপকে উল্লিখিত ‘A’ দেশটির আমদানি অপেক্ষা রপ্তানি আয় কম হয়, ফলে দেশটির অর্থনীতি বদ্ধ অর্থনীতি (Closed Economy) হিসেবে বিবেচিত হলে জাতীয় আয় পূর্বের তুলনায় বাড়বে। বদ্ধ অর্থনীতি বলতে এমন এক অর্থনৈতিক ব্যবস্থাকে নির্দেশ করে যেখানে আন্তর্জাতিক বাণিজ্য থাকে না। অর্থাৎ, বদ্ধ অর্থনীতিতে আমদানি বা রপ্তানি অনুপস্থিত থাকে। তাই ব্যয়ের দিক থেকে বদ্ধ অর্থনীতির জাতীয় আয়, GNI = C + I + G. উদ্দীপকে লক্ষ করা যায়, ২০১৫-১৬ অর্থবছরে ‘A’ দেশটির আমদানি ব্যয় ৪০ কোটি টাকা এবং রপ্তানি আয় ২০ কোটি টাকা। কাজেই, উক্ত অর্থবছরে ‘A’ দেশের বাণিজ্য ঘাটতি (৪০-২০) বা ২০ কোটি টাকা। আর এই ঘাটতি দেশের অভ্যন্তরীণ আয় থেকে মেটানো হয় বলে জাতীয় আয় হ্রাস পায়। এখন যদি দেশটিতে বদ্ধ অর্থনীতি বিবেচিত হয়, তাহলে এই ঘাটতি ব্যয় বহন করতে হবে না। এক্ষেত্রে জাতীয় আয় বেশি হবে। উদ্দীপকে প্রদত্ত তথ্যের আলোকে বদ্ধ অর্থনীতি বিবেচনায় জাতীয় আয়, GNI = (১০০ + ৬০ + ৫০) কোটি টাকা। = ২১০ কোটি টাকা। এখানে স্পষ্টতই লক্ষ করা যায়, বদ্ধ অর্থনীতির GNI (২১০ কোটি টাকা) অপেক্ষা মুক্ত অর্থনীতির GNI (১৯০ কোটি টাকা) কম। অর্থাৎ, ‘A’ দেশটিতে বদ্ধ অর্থনীতি বিবেচিত হলে জাতীয় আয় (২১০-১৯০) বা ২০ কোটি টাকা বেশি হয়। আবার, যদি আন্তর্জাতিক বাণিজ্যে উদ্বৃত্ত থাকত, তাহলে বদ্ধ অর্থনীতিতে জাতীয় আয় কম হতো। তবে, যখন নিট রপ্তানি শূন্য হয় তথা আমদানি ব্যয় ও রপ্তানি আয় সমান হয়, তখন বদ্ধ ও খোলা উভয় অর্থনীতিতে জাতীয় আয় একই থাকবে।"
        }
      ]
    },
    {
      "number": "11",
      "uddipok": "মি. করিম একটি ব্যাংকে চাকরি করেন যাকে মুদ্রা বাজারের অভিভাবক বলা হয়। ব্যাংকটি নোট প্রচলনের একচেটিয়া অধিকার ভোগ করে। তার ভাই মি. সালাম অপর একটি ব্যাংকে চাকরি করেন যা জনগণের কাছ থেকে আমানত সংগ্রহ করে এবং স্বল্প ও মধ্যমেয়াদি ঋণদান করে।",
      "tag": "DB 17",
      "sub_questions": [
        {
          "label": "ক",
          "question": "অর্থের মূল্য কী ?",
          "explanation": "একটি নির্দিষ্ট পরিমাণ অর্থ দ্বারা যে পরিমাণ পণ্য বা সেবা ক্রয় করা যায় তাকে অর্থের মূল্য বলা হয়।"
        },
        {
          "label": "খ",
          "question": "মুদ্ৰা কি শুধু ‘বিনিময়ের মাধ্যম' হিসেবেই কাজ করে?",
          "explanation": "মুদ্রা হলো সর্বজনস্বীকৃত ও সর্বোৎকৃষ্ট বিনিময়ের মাধ্যম। তবে, বর্তমানে মুদ্রা বিনিময়ের মাধ্যম ছাড়াও আরো অন্যান্য কাজ করে। যেমন— মূল্যের পরিমাপক, সঞ্চয়ের বাহন, স্থগিত লেনদেনের মান, ঋণের ভিত্তি ইত্যাদি। তাই বলা যায়, মুদ্রা শুধু বিনিময়ের মাধ্যম হিসেবে কাজ করে না।"
        },
        {
          "label": "গ",
          "question": "মি. করিম ও মি. সালাম কী ধরনের ব্যাংকে কাজ করেন?",
          "explanation": "উদ্দীপকে উল্লিখিত মি. করিম কেন্দ্রীয় ব্যাংকে এবং মি. সালাম বাণিজ্যিক ব্যাংকে কাজ করেন। কেন্দ্রীয় ব্যাংক হলো এমন একটি ব্যাংকিং প্রতিষ্ঠান, যা সরকারের নিয়ন্ত্রণাধীনে থেকে মুদ্রা বাজারের অভিভাবক হিসেবে কাজ করে। এই ব্যাংকের প্রধান কাজ হলো নোট প্রচলন করা এবং এর মূল লক্ষ্য হলো জনকল্যাণ। অন্যদিকে, বাণিজ্যিক ব্যাংক হলো এমন এক আর্থিক প্রতিষ্ঠান যা মুনাফার উদ্দেশ্যে জনগণের কাছ থেকে অর্থ আমানত হিসেবে গ্রহণ করে এবং বিভিন্ন প্রয়োজনে স্বল্পমেয়াদি ঋণ দিয়ে থাকে। উদ্দীপকে লক্ষ করা যায়, মি. করিম যে ব্যাংকে কর্মরত, সেটি মুদ্রা বাজারের অভিভাবক এবং নোট প্রচলনের একচেটিয়া ক্ষমতার অধিকারী। তাই সংজ্ঞানুসারে বলা যায়, মি. করিম যে ব্যাংকে কাজ করেন, সেটি দেশটির কেন্দ্রীয় ব্যাংক। অন্যদিকে, মি. সালাম যে ব্যাংকে চাকরি করেন, সেটি জনগণের কাছ থেকে আমানত গ্রহণ করে এবং স্বল্প ও মধ্যমমেয়াদি ঋণ দিয়ে থাকে। তাই বলা যায়, মি. সালাম একটি বাণিজ্যিক ব্যাংকে কাজ করেন।"
        },
        {
          "label": "ঘ",
          "question": "মি. করিমের ব্যাংকের চারটি গুরুত্বপূর্ণ কাজ বর্ণনা করো।",
          "explanation": "মি. করিম কেন্দ্রীয় ব্যাংকে কাজ করেন। নিচে কেন্দ্রীয় ব্যাংকের চারটি গুরুত্বপূর্ণ কাজ বর্ণনা করা হলো: ১. কেন্দ্রীয় ব্যাংকের প্রধান কাজ হলো দেশের জনগণ ও ব্যবসা- বাণিজ্যের প্রয়োজন অনুসারে নোট ও ধাতব মুদ্রা প্রচলন করা। এ জন্য ব্যাংকটি প্রচলিত নোটের মূল্যের বিপরীতে একটি নির্দিষ্ট পরিমাণ স্বর্ণ, রৌপ্য বা বৈদেশিক মুদ্রা রিজার্ভ রাখে। ২. কেন্দ্রীয় ব্যাংক দেশের মুদ্রা বাজারের অভিভাবক হিসেবে কাজ করে। মুদ্রা বাজারের পরিচালক ও নিয়ন্ত্রক হিসেবে এ ব্যাংক দেশে মুদ্রা ও ঋণের পরিমাণ নিয়ন্ত্রণ করে, মুদ্রা সরবরাহে স্থিতিশীলতা রক্ষা, বিনিময় হার নির্ধারণ ও বিভিন্ন ব্যাংক ও আর্থিক প্রতিষ্ঠানের কার্যাবলি পর্যবেক্ষণ করে। ৩. মুদ্রা সরবরাহের ওপর বিধি-নিষেধ আরোপ করে কেন্দ্রীয় ব্যাংক দেশে দামস্তরের স্থিতিশীলতা রক্ষা করে। এ উদ্দেশ্যে এ ব্যাংক মুদ্রা বাজারের মুদ্রা সরবরাহ নিয়ন্ত্রণ করে। ৪. কেন্দ্রীয় ব্যাংকের আরেকটি গুরুত্বপূর্ণ কাজ হলো ঋণ নিয়ন্ত্রণ করা। এই উদ্দেশ্যে কেন্দ্রীয় ব্যাংক খোলাবাজার নীতি, ব্যাংক হার নির্ধারণ, ঋণের বরাদ্দকরণ, নগদ জমার হার পরিবর্তন ইত্যাদি পদ্ধতি অবলম্বন করে থাকে। মি. করিমের ব্যাংকটি উপরিউক্ত কার্যাবলি পূরণ ছাড়াও জনকল্যাণে আরও অনেক কার্য সম্পাদন করে।"
        }
      ]
    }
  ]
}